༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W1PD152291
ImageGroup:12PD18421
LCCN:n/aISBN:9787802533691
Title:
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད།
dpal ldan sa skya pa'i gsung rab grags chen bco brgyad/
Author:
n/a
n/aDescriptor:
Original Publication:n/a n/a
Place:
pe cin/
Publisher:|krung go'i bod rig pa'i dpe skrun khang/
Date:2011
Volume:15
Total Volumes:18
TBRC Pages:2
Introductory Pages:n/a
Text Pages:In/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



MN 6.
ཁོ
དཔལ་ལྡན་ས་སྐྱ་པའི་གསུང་རབ།
གྲགས་ཆེན་བཅོ་བརྒྱད་ །Sila
ཀ མ ཁ ར ལ །
པང་བདུ་ལྟ་པ།
དབུ་མ་བཞི་བརྒྱ་པ།
ཀྲུང་གོའི་བོད་མག་པ་དཔེ་སྐྲུན་ཁང་།
39



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། (པོད་བཅོ་ལྔ་པ།)
དབུ་མ་བཞི་བརྒྱ་པ།
མཁན་པོ་ཀུན་དགའ་བཟང་པོས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།



དཔལ་ལྡན་ས་སྐྱ་པའི་གསུང་རབ་གྲགས་
ཆེན་བཅོ་བརྒྱད་ཀྱི་དཔེ་ཚོགས།L
བློ་འདོན་མཁན་པོ། མཁས་དབང་ཨ་པད་རིན་པོ་ཆེ།
མཁན་པོ་བསོད་ནམས་རྒྱ་མཚོ།
གཙོ་སྒྲིག་པ། མཁན་པོ་ཀུན་དགའ་བཟང་པོ།
ཡིག་སྒྲིག་དང་ཞུ་དག་པ། ངག་དབང་མཁས་གྲུབ། བསྟན་པ་ཚེ་རིང༌། ཚེ་བརྟན་རྡོ་རྗེ།བདག་
་
་5
དཔེ་ཚོགས་ཀྱི་དཀར་ཆག
པོད་དང་པོ། སོར་ཐར་མདོ།
པོད་གཉིས་པ། འདུལ་བ་མདོ་རྩ།
པོད་གསུམ་པ། འདུལ་བ་མདོ་རྩ།
པོད་བཞི་པ། ཚད་མ་ཀུན་བཏུས།
པོད་ལྔ་པ། ཚད་མ་རྣམ་འགྲེལ།
པོད་དྲུག་པ། ཚད་མ་རྣམ་ངེས།
པོད་བདུན་པ། མངོན་པ་ཀུན་བཏུས།
པོད་བརྒྱད་པ། མངོན་པ་མཛོད།
པོད་དགུ་པ། མངོན་རྟོགས་རྒྱན།
པོད་བཅུ་པ། མདོ་སྡེ་རྒྱན།པོད་བཅུ་གཅིག་པ། དབུས་འབྱེད་དང་།
ཆོས་ཉིད་རྣམ་འབྱེད། རྒྱུད་བླ།
པོད་བཅུ་གཉིས་པ། སྤྱོད་འཇུག
པོད་བཅུ་གསུམ་པ། དབུ་མ་རྩ་བ་ཤེས་རབ།
པོད་བཅུ་བཞི་པ། དབུ་མ་འཇུག་པ།
པོད་བཅོ་ལྔ་པ། དབུ་མ་བཞི་བརྒྱ་པ།
པོད་བཅུ་དྲུག་པ། ཚད་མ་རིགས་གཏེར།
པོད་བཅུ་བདུན་པ། སྡོམ་གསུམ།
པོད་བཅོ་བརྒྱད་པ། ལམ་རིམ།



སློབ་དཔོན་འཕགས་པ་ལྷ་ལ་ན་མོ།



|
ON
Cous
அ
བདེན་གཉིས་རྣམ་གཞག་མ་ལུས་པ། །མ་རྣམ་གཞག་མ་ལུས་པ། ། འགྲེལ་མཛད་གཞོན་ནུ་བློ་གྲོས་རྒྱལ། །



༄༅།།དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
པབོད་ཀྱི་བཅུ་ཕྲག་རིག་མཛོད་ཆེན་མོའི་དཔལ་ལྡན་ས་སྐྱ་པའི་གསུང་རབ་པོད་བཅོ་ལྔ་པ།
རྩོམ་པ་པོ་རེད་མདའ་བ་གཞོན་ནུ་བློ་གྲོས་ནི་རབ་བྱུང་དྲུག་པའི་ས་མོ་གླང་སྟེ་སྤྱི་ལོ་༡༣༤༩ལོར་
དཔལ་ས་སྐྱའི་རེད་མདའ་ཁང་སེར་ཡབ་བཀྲ་ཤིས་རྒྱལ་མཚན་དང་། ཡུམ་དབང་ཕྱུག་སྐྱིད་
གཉིས་ཀྱི་སྲས་སུ་སྐུ་འཁྲུངས། ཁོང་གི་གདུང་རུས་ནི་མགར་ཡིན་ལ་བྱིས་པའི་མིང་ལ་བཙུན་ནེ་
ཞེས་ཞུ། དགུང་ལོ་ཆུང་ངུའི་དུས་ནས་འཕགས་ཆེན་ཆོས་བཟང་དཔལ་ལས་སེམས་བ་བསྐྱེད་པ་
ཐུགས་རྗེ་ཆེན་པོའི་ཆོས་སྐོར་ཞུས། དགུང་ལོ་བཅོ་བརྒྱད་པར་ས་བཟང་མ་ཏི་པཎ་ཆེན་ལས་
དགེ་ཚུལ་གྱི་སྡོམ་པ་མནོས་ཏེ་མཚན་ལ་གཞོན་ནུ་བློ་གྲོས་ཞེས་གསོལ། དེ་ནས་དབོན་ཀུན་
དགའ་དཔལ་བ་དང་། གཡག་ཕྲུག་སངས་རྒྱས་དཔལ་བ་གཉིས་ལས་ཚད་མ་རྣམ་འགྲེལ། བླ་
མ་བསོད་ནམས་རྒྱལ་མཚན་ལས་ཕར་ཕྱིན། ལོ་ཆེན་བྱང་ཆུབ་རྩེ་མོ་ལས་མངོན་པ་གོང་འོག
ལྡོག་མེད་པ་ཀུན་དགའ་བཟང་པོ་ལས་འདུལ་བ། ཆོས་རྗེ་བྱང་ཆུབ་སེང་གེ་ལས་དབུ་མ་བཅས་
ལ་ཐོས་བསམ་མཛད་ཅིང་བསྙེན་པར་རྫོགས། དེ་ནས་སྔགས་ལ་བློ་ཁ་ཕྱོགས་ཏེ་ལོ་ཆེན་བྱང་
ཆུབ་རྩེ་མོ་ལས་གསང་འདུས་དང་། ལོ་ཆེན་སྐྱབས་མཆོག་དཔལ་བཟང་ལས་རྒྱུད་ཀྱི་བཤད་པ་
དང་། ས་བཟང་མ་ཏི་པཎ་ཆེན་ལས་བདེ་མཆོག རྒྱལ་སྲས་ཐོགས་མེད་བཟང་པོ་ལས་ལམ་
རིམ་དང་བློ་སྦྱོང་སོགས་གསན་པར་མཛད་པའི་མཁས་པ་ཆེན་པོར་གྱུར། མདོར་ན་དགེ་བའི་
བཤེས་གཉེན་ཉི་ཤུ་ལྷག་ལ་བརྟེན་ནས་མདོ་རྒྱུད་དང་བསྟན་བཅོས་ཐམས་ཅད་ཀྱི་དགོངས་པ་
མ་ལུས་པ་ཐུགས་སུ་ཆུད་པར་མཛད། དགུང་ལོ་དྲུག་ཅུ་རེ་བཞི་པར་རབ་བྱུང་བདུན་པའི་ཆུ་ཕོ་
འབྲུག་ལོ་སྟེ་སྤྱི་ལོ་༡༤༡༢ལོར་དགོངས་པ་ཆོས་དབྱིངས་སུ་གཤེགས་པ་ཡིན། ཁོང་གི་སློབ་མ་
གྲགས་ཆེ་བ་ནི་ཉིད་ཀྱི་ཞལ་ནས། ཀུན་མཁྱེན་ཤེར་འོད་བློ་བཟང་གྲགས་པ་སོགས་མང་པོ་
བྱུང་། གཞུང་ལུགས་རབ་འབྱམས་ཤེས་པའི་བཤེས་གཉེན་བདུན། བཀའ་བཞི་ལེགས་པར་སྨྲ་
བ་བཅུ་ཕྲག་གཅིག ཕར་ཕྱིན་ཤེས་པའི་སློབ་མ་བརྒྱ་ཕྲག་བརྒལ་ཞེས་གསུངས་སོ། །ཁོང་གི་པ



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
གསུང་ཆོས་ལ། མངོན་པ་གོང་འོག་གི་ཊཱིཀྐ་བསྡུས་དོན་དང་། མདོ་རྩའི་ཊཱིཀྐ དབུ་མ་ཤེས་
རབ་ཀྱིཊཱིཀྐ དབུ་མ་འཇུག་པའི་ཊཱིཀྐ བཞི་བརྒྱ་པའི་ཊཱིཀྐ རྩ་ཤེའི་སྤྱི་དོན། རྩ་རྒྱུད་ཀྱི་ཊཱིཀྐ
རིམ་ལྔའི་བསྡུས་དོན། རྒྱུད་བླ་མའི་ཊིཀྐ བཤེས་སྤྲིང་གི་ཊཱིཀྐ ལུང་ཀུན་ལས་བཏུས་པའི་ཊཱིཀྐ
གསང་འདུས་ཀྱི་ཆོ་ག་ཆ་ཚང་། སངས་རྒྱས་བྱང་སེམས་ཀྱི་བསྟོད་པ། ཉམས་མགུར་བཅས་
ཕལ་ཆེར་སྡེ་དགེ་ལ་བཞུགས་ཡོད།
སྤྱིར་རྣལ་འབྱོར་སྤྱོད་པའི་དབུ་མ་བཞི་བརྒྱ་པ་ཚིག་ལེའུ་བྱས་པ་སློབ་དཔོན་འཕགས་པ་
ལྷས་མཛད། རྒྱ་གར་གྱི་པཎྜི་ཏ་སྭཱཀླུམ་ཛཱ་ན་དང་། བོད་ཀྱི་ལོ་ཙཱ་བ་པ་ཚབ་ཉི་མ་གྲགས་ཀྱིས་
བསྒྱུར། འདིའི་རྒྱ་འགྲེལ་ལ་སློབ་དཔོན་ཟླ་བ་གྲགས་པས་མཛད། ཡང་རྒྱ་གར་གྱི་པཎྜི་ཏ་
སྙཀཱམ་ཛ་ན་དང་། བོད་ཀྱི་ལོ་ཙཱ་བ་པ་ཚབ་ཉི་མ་གྲགས་ཀྱིས་བོད་སྐད་དུ་བསྒྱུར་བ་བསྟན་
འགྱུར་ཁྲོད་དུ་ཡོད། འདིའི་དོན་ནི་དངོས་བསྟན་སྟོང་ཉིད་གཙོ་བོ་བསྟན་པའི་གཞུང་ཞིག་ཡིན།
བོད་གངས་ཅན་ལྗོངས་སུ་མཁས་པ་རྣམས་ཀྱིས་མཛད་པའི་བོད་འགྲེལ་མང་པོ་ཡོད་པ་ལས་
མཁས་པ་ཐམས་ཅད་ཀྱིས་བསྟོད་བསྔགས་ཐོབ་པའི་རེད་མདའ་བ་གཞོན་ནུ་བློ་གྲོས་ཀྱིས་མཛད་
པའི་
འི་དབུ་མ་བཞི་བརྒྱ་པས་ཊཱིཀ་འདི་ཉིད་དངོས་སུ་དཔར་དུ་བསྐྲུན་པ་ཡིན། མ་དཔེ་ནི་བལ་
ཡུལ་ས་སྐྱ་རྒྱལ་ཡོངས་གསུང་རབ་སློབ་གཉེར་ཁང་གིས་གསར་དུ་བསྒྲིགས་པའི་ལྕགས་པར་མ་
ཡིན། འོན་ཀྱང་ང་ཚོའི་ཤེས་ཡོན་ཞན་པའི་རྐྱེན་གྱིས་ནོར་སྐྱོན་གྱི་ཆ་ཡོད་ངེས་ལགས་ན། རྒྱ་
ཚེའི་གཟིགས་པ་པོ་རྣམས་ཀྱིས་དགོངས་འཆར་གང་མཆིས་ལྷུག་སྩོལ་གནང་རྒྱུའི་རེ་བ་ནན་
གྱིས་ཞུའོ། །
རྩོམ་སྒྲིག་པས།
2



༄༅།།གླེང་གཞི།
གླེང་གཞི།
༈ ཕན་བདེ་མ་ལུས་པ་འབྱུང་བའི་གཞི་སྒོ་གཅིག་པུར་གྱུར་པ། འདྲེན་མཆོག་མཉམ་མེད་
ཤཱཀྱའི་རྒྱལ་པོ་མཆོག་རྒྱ་གར་འཕགས་པའི་ཡུལ་དུ་ཐོག་མར་མཛད་པ་བཅུ་གཉིས་དང་བཅས་
པས་འགྲོ་བ་སེམས་ཅན་རྣམས་ཀྱི་བསོད་ནམས་ཀྱི་བགོ་སྐལ་དུ་སྐུ་འཁྲུངས། བར་དུ་ཚོགས་
གཉིས་རྒྱ་མཚོ་ལྟར་དུ་བསགས། ཐ་མར་མངོན་པར་རྫོགས་པར་སངས་རྒྱས་ཏེ་སྐྱེ་འགྲོའི་བློ་
དང་ཁམས་དབང་མོས་པ་ཇི་ལྟ་བ་བཞིན་དུ་དམ་པའི་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་
བསྐོར། དེའི་རྒྱལ་བསྟན་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད་དེང་དུས་འཛམ་གླིང་དུ་
དར་རྒྱས་ཤིན་ཏུ་ཆེ། མཆོག་གི་སྤྲུལ་བའི་སྐུ་རྣམས་དང་། བླ་མ་དང་མཁན་པོ་དགེ་བའི་
བཤེས་གཉེན་རྣམས་ཀྱིས་འགྲོ་བ་རྣམས་ལ་སྨིན་གྲོལ་གྱི་ལམ་བཟང་དཔག་མེད་སྟེར་བའོ། །
ཁྱད་པར་དུ་བྱང་ཕྱོགས་གངས་ཅན་བོད་ཡུལ་དུ་ལོ་ཙཱ་བ་བཀའ་དྲིན་ཅན་རྣམས་ཀྱིས་རྒྱལ་བས་
གསུངས་པའི་མདོ་སྔགས་ཀྱི་བཀའ་དང་དེའི་དགོངས་འགྲེལ་གྱི་བསྟན་བཅོས་རྣམས་རྒྱ་སྐད་
ལས་བོད་སྐད་དུ་བུམ་པ་གང་བྱོལ་གྱི་ཚུལ་དུ་ཡང་དག་བསྒྱུར་ཞུས་ཀྱི་སྒོ་ནས་གཏན་ལ་ཕབ།
དེའི་དབང་ལུང་མན་ངག་ཁྲིད་སྙན་བརྒྱུད་དང་བཅས་པ་རྣམས་བླ་མ་གོང་མ་རིམ་བྱོན་ནས་
གཅིག་ནས་གཅིག་ཏུ་གསེར་གྱི་རྒྱུན་ཐག་ལྟར་བར་མ་ཆད་པ་ད་ལྟ་རང་ཅག་རྣམས་ཀྱི་རྩ་བའི་
བླ་མ་བར་དུ་བརྒྱུད་པ་ཡོད། ཡང་དག་གི་ལམ་འདི་ལ་བརྟེན་ནས་ཐུན་མོང་གི་དངོས་གྲུབ་
དང་། མཆོག་གི་དངོས་གྲུབ་ཐོབ་ནུས་པའི་སྐལ་ལྡན་གྱི་སློབ་མ་མང་པོ་བྱུང་བ་དང་འབྱུང་བར་
འགྱུར་བའོ། །
སངས་རྒྱས་ཀྱི་ཆོས་འདི་ཉིད་ཡུལ་གྲུ་གང་དུ་དར་བ་དང་། ཕྱོགས་གང་དུ་བཞུགས་ན་
རིས་མེད་འགྲོ་བ་རྣམས་ཀྱི་རྒྱུད་ལ་རང་བཞིན་བཅོས་མེད་ཀྱི་བྱམས་པ་དང་སྙིང་རྗེ་ལྡན་པ།
གཞན་ཕན་བྱང་ཆུབ་ཀྱི་སེམས་ཁོ་ན་གྱུར་པའི་ལྟ་བ་རྣམ་དག་འདི་ནི་འཛམ་གླིང་ཞི་བདེ་འབྱུང་
བའི་སྒོ་གཅིག་པུ་གྱུར་པའོ་ཞེས་གནའ་དེང་རྒྱལ་ཁབ་ཕྱི་ནང་གི་མཁས་པ་བློ་གཟུ་བོར་གནས་པ་བ།
ར
1



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བ
སརྣམས་ཀྱིས་མུ་མཐའ་མེད་པའི་བསྟོད་བསྔགས་སྒྲོག་བཞིན་ཡོད་དོ། །
ཆོས་དེ་ཉིད་ཕྱིས་སུ་མཁས་པ་དང་ལོ་ཙཱ་རྣམས་ཀྱིས་བཀའ་བསྟན་སོ་སོར་ཕྱེས་ཏེ་རྒྱལ་
བས་གསུངས་པ་ལ་བཀའ་དང་། པཎ་གྲུབ་རྣམས་ཀྱིས་གསུངས་པ་ལ་བསྟན་བཅོས་ཞེས་
གྲགས་སོ། །བཀའ་བསྟན་གྱི་གཞུང་ལུགས་རྒྱ་མཚོ་ལྟ་བུ་འདི་རྣམས་ནི་གཞན་ལ་ངོམ་ན་ངོམ་
རིན་ཡོད་པ་དང་། རང་གིས་ཉར་ན་ཉར་རིན་ཡོད་པའི་མེས་པོས་ཤུལ་བཞག་གི་རིག་གནས་
ཐུན་མོང་མ་ཡིན་པ་ཤ་སྟག་ཡིན་ནོ། །འདིའི་གཞུང་ལུགས་ཕལ་ཆེ་ཡི་ལུང་རྒྱུན་ཡང་མ་ཉམས་
པར་དེང་དུས་བར་དུ་བཞུགས་ཡོད་དོ། །ཆོས་དེ་རྣམས་བོད་དུ་འགྱུར་ཟིན་ནས་བཟུང་ད་
གཟོད་གསར་རྙིང་གི་གྲུབ་མཐའ་བྱུང་བ་ཡིན་ཏེ། མཁས་པ་དང་ལོ་ཙཱ་བ་རྣམས་ཀྱིས་འགྱུར་སྔ་
ཕྱིའི་ཁྱད་པར་གྱིས་འགྱུར་སྔོན་མའི་སྐོར་ལ་རྙིང་མ་དང་། དཔེར་ན་སྐ་ཅོག་ཞང་གསུམ་སོགས་
ཇོ་བོ་སྤྱི་ཏི་ཛྙཱ་ནའི་ཡན་ལ་བསྒྱུར་བའི་ཕུར་པ་དང་ཡང་དག་གི་སྐོར་སོགས་ཡིན། དེའི་རིང་
ལུགས་འཛིན་པ་ལ་རྙིང་མ་པ་ཞེས་གྲགས་སོ། །ཕྱི་འགྱུར་གསར་མ་པ་ཞེས་པ་ནི་དཔེར་ན་ལོ་ཙཱ་
བ་རིན་ཆེན་བཟང་པོ་དང་། རྔོག་ལོ་བློ་ལྡན་ཤེས་རབ་སོགས་ཀྱིས་བདེ་དགྱེས་གསང་གསུམ་
སོགས་འགྱུར་ཕྱི་མའི་སྐོར་རྣམས་ལ་ཕྱི་འགྱུར་གསར་མ། དེའི་རིང་ལུགས་འཛིན་པ་ལ་ཕྱི་
འགྱུར་གསར་མ་པ་ཞེས་ཡོངས་སུ་གྲགས་སོ། །ཕྱི་འགྱུར་གསར་མ་པ་ལ་ནང་གསེས་ཀྱི་དབྱེ་ན།
དཔལ་ལྡན་ས་སྐྱ་པ་དང་། འགྲོ་མགོན་བཀའ་བརྒྱུད་པ། རི་བོ་དགེ་ལུགས་པ་ཞེས་གྲུབ་མཐའ་
ཆེན་མོ་གསུམ་དུ་གྱེས་པ་ཡིན། དེ་ནས་ཕྱིས་སུ་མཁྱེན་ཀོང་རྣམ་གཉིས་ཀྱི་དུས་སུ་ཇོ་ནང་པ་
སོགས་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཅེས་གསུངས་ཡོད། གསར་རྙིང་གི་མཁས་དབང་
རྣམས་ཀྱིས་མཛད་པའི་རིན་ཐང་ཅན་གྱི་བརྩམས་ཆོས་ཀྱང་ཚད་གཞལ་དུ་མེད་པ་ཞིག་ཡོད་
དོ། །
ད་ལམ་གྲུབ་མཐའ་ཆེན་མོ་བཞིའི་ཡ་གྱལ་དཔལ་ལྡན་ས་སྐྱ་པ་ནི་སངས་རྒྱས་ཤཱཀྱ་ཐུབ་
པའི་ལུང་གིས་ཟིན་པའི་གྲུབ་མཐའ་ཞིག་ཡིན་ཏེ། འཇམ་དཔལ་རྩ་བའི་རྒྱུད་ལས། དེ་ནས་ཡི་
གེ་ས་དང་ཀ །དང་པོ་དག་ཏུ་བརྗོད་པ་དང་། །ཞེས་སོ། །དཔལ་ས་སྐྱའི་ཆོས་བརྒྱུད་གང་
ལས་བྱུང་ཞེ་ན། རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པ་ནས་ག་ཡ་དྷ་ར་དང་། འབྲོག་
མའི་ལོ་ཙཱ་བ་ནས་རིམ་བཞིན་གངས་ཅན་བསྟན་པའི་མངའ་བདག་ས་སྐྱ་པ་ཆེན་པོ་ཀུན་དགའ་
སྙིང་པོ་ལ་བཀའ་བབས་པའི་གསུང་ངག་རིན་པོ་ཆེ་ལམ་འབྲས་ཀྱི་གདམས་ངག་ཡིན། དེ་ལ་A
བ
2



༄༅ །།གླེང་གཞི།
•མ་*ཟབ་པའི་ཆེ་བ་བཅུ་གཅིག་དང་། སྙན་བརྒྱུད་ཚད་མ་བཞི་དང་ལྡན་པ་ཡིན། དེར་ཕྱི་ནང་
གསང་བ་དེ་ཁོ་ན་ཉིད་མཐར་ཐུག་གི་རྟེན་འབྲེལ་ལྔ་ལ་བརྟེན་ནས་ས་ལམ་མཐར་ཕྱིན་པར་
བགྲོད་དེ་ཟུང་འཇུག་སྐུ་བཞིའི་དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ལ་ཚེ་འདི་ཉིད་
བཀོད་པའི་ཟབ་ལམ་གསང་བ་རྨད་དུ་བྱུང་བའོ། །དེ་འཛིན་གྱི་མཁས་དབང་རྣམས་ཀྱི་སྙན་
གྲོགས་དབྱར་གྱི་རྔ་གསང་ལྟར་ཕྱོགས་ཀུན་ལྡིར་བའོ། །དྲི་མེད་རིང་ལུགས་འདི་ཉིད་ནི་ཐོག་
མར་འཁོན་དཀོན་མཆོག་རྒྱལ་པོ་དང་། དེ་འཛིན་གྱི་སྐྱེས་བུ་དམ་པ་ས་ཆེན་གོང་མ་རྣམ་ལྔ་
ནས་བཟུང་ད་ལྟའི་བདག་ཅག་རྣམས་ཀྱིས་སྐྱབས་མགོན། འཁོན་གྱི་གདུང་རྒྱུད་འཛིན་པ་
དཔལ་ས་སྐྱའི་ཁྲི་འཛིན་༧ངག་དབང་ཐེག་ཆེན་དཔལ་འབར་བར་དུ་མཁས་གྲུབ་ཀྱི་སྐྱེས་བུ་དམ་
པ་དེ་རྣམས་ཀྱིས་ལུང་རྟོགས་ཀྱི་བསྟན་པ་འདི་ཉིད་ནི་འཆད་རྩོད་རྩོམ་གསུམ་དང་། བཤད་
སྒྲུབ་ལས་གསུམ་དང་། ཐོས་བསམ་སྒོམ་གསུམ་སོགས་དམ་པའི་ཚུལ་དགུས་འཛིན་སྐྱོང་སྤེལ་
གསུམ་དུ་བསྐྱངས་པའོ། །ས་སྐྱ་གོང་མ་ཡབ་སྲས་ཀྱི་སློབ་རྒྱུད་ལས་གངས་ཅན་བོད་ཀྱི་གྲུབ
མཐའ་ཁག་ཕལ་མོ་ཆེ་བྱུང་བའི་ཚུལ་ནི་ལོ་རྒྱུས་དང་དེབ་ཐེར་ནང་དུ་གསལ་བ་ལྟར་ཡིན་ནོ། །
ས་སྐྱ་གོང་མ་རྣམ་ལྔའི་ཡ་གྱལ། སྐལ་ལྡན་འགྲོ་བ་རྣམས་མཐོང་ཐོས་ཙམ་གྱིས་ཚེ་འདི་
ལ་འཇའ་ལུས་མཁའ་སྤྱོད་ཞིང་དུ་གཤེགས་ནུས་པའི་འཇམ་མགོན་བླ་མ་ས་སྐྱ་པཎྜི་ཏ་ཀུན་
དགའ་རྒྱལ་མཚན་དཔལ་བཟང་པོ་མཆོག་གིས་དྲི་མེད་ཀྱི་ཆོས་བརྒྱུད་འདི་ཉིད་རྒྱ་གར་དང་རྒྱ་
ཡུལ་གཙོས་ཕྱོགས་བཅུའི་ཡུལ་གྲུ་མཐའ་དག་ལ་དར་ཞིང་རྒྱས་པར་མཛད་དེ། རྒྱ་གར་
འཕགས་པའི་ཡུལ་དུ་ཚད་མ་རིགས་གཏེར་སོགས་བོད་ཆོས་མང་པོ་རྒྱ་ཆོས་སུ་བསྒྱུར་བ་ཡིན།
རྒྱུ་ཆོས་བོད་དུ་བསྒྱུར་བ་མང་ན་ཡང་། །བོད་ཆོས་རྒྱ་ལ་བསྒྱུར་བ་ས་སྐྱ་པ། ། ཞེས་སོ། །
མཁས་པ་རྣམས་ཀྱི་ངག་རྒྱུན་དུ་བྱུང་བ་ཡིན། རྒྱུ་ཆོས་བོད་དུ་བསྒྱུར་བའི་བོད་ཀྱི་གྲུབ་མཐའ་
ཁག་གི་མཁས་པ་ལོ་ཙཱ་བ་མང་པོ་བྱུང་ན་ཡང་། བོད་ཆོས་རྒྱ་ལ་བསྒྱུར་བའི་ཚད་ལྡན་གྱི་ལོ་རྒྱུས་
རྣམས་སུ་འཁོད་པའི་མཁས་པ་ས་སྐྱ་པཎྜི་ཏ་ཁོ་ན་ཙམ་ལས་མ་མཐོང་། རྒྱ་གར་འཕགས་པའི་
ཡུལ་དུ་ནང་པའི་པཎྜི་ཏ་གཅིག་གིས་ཀྱང་སྤོབས་པ་ཙམ་ཡང་འཕྲོག་མི་ནུས་པའི་མུ་སྟེགས་ཀྱི་
མཁས་པ་ཆེན་པོ་འཕྲོག་བྱེད་དགའ་བོ་ལ་བསྟན་པ་དཔང་འཇོག་སྟེ་རྩོད་པ་བྱས་པས་རིག་པ་
རྣམ་དག་གི་སྒོ་ནས་ཚར་བཅད་དེ་ནང་པའི་བསྟན་ཞབས་སུ་བཙུད་པ་ཡིན། དེང་དུས་ང་ཚོ་
བོད་གངས་ལྗོངས་སུ་གནག་རྫི་ཡན་ཆད་དུ་གྲགས་པའི་བཅུ་ཕྲག་རིག་གནས་ཞེས་པ་འདི་ནི་ས་པ
3



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།བ
སྐྱ་པཎྜི་ཏ་མཆོག་གངས་ཅན་བོད་ཀྱི་བསོད་ནམས་ཀྱི་བགོ་སྐལ་དུ་ཕེབས་ནས་བཟུང་གཞི་ནས་
རིག་གཞུང་ཐམས་ཅད་བཅུ་ཕྲག་རིག་གནས་ཀྱི་ཁོངས་སུ་བསྡུས་ཏེ་ཁྲིད་རྒྱུན་གྱི་སྲོལ་གཏོད།
ཕྱིས་སུ་གྲུབ་མཐའ་ཁག་གི་མཁས་དབང་རྣམས་ཀྱིས་འདི་ལ་ཐོས་བསམ་བྱས་ཏེ་རིག་གནས་
བཅུ་ལ་མཁས་པ་ཡང་གནམ་གྱི་སྐར་ཚོགས་བཞིན་མང་པོ་བྱུང་དང་འབྱུང་བ་ཡིན། ཐོག་མར་
བོད་ཀྱི་མཐའ་བསྐོར་ལ་གནས་པའི་རྒྱ་དང་ཧོར་སོགས་ལ་ཆོས་བརྒྱུད་མང་པོ་སྤེལ། ཁྱད་པར་
དུ་རྒྱ་ཡི་རྒྱལ་པོ་སོགས་ལ་དབང་བསྐུར་དང་མཛའ་བཤེས་ཀྱི་འབྲེལ་བ་ཡང་བཙུགས་མཛད་པས་
གངས་ཅན་བོད་ཡུལ་འདི་ལ་ཆོས་སྲིད་གང་གི་ཐད་ནས་བཀའ་དྲིན་ཆེ་ཞིང་མཛད་འཕྲིན་ཉི་མ་
ལྟར་འཕེལ་བ་ཡིན་ནོ། །དེའི་རིང་ལུགས་འཛིན་པ་ལ་རྒྱལ་བས་ལུང་གིས་ཟིན་པའི་སྐྱེས་བུ་
དམ་པ་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙང་ངོར་དགོན་ཨེ་ཝཾ་ཆོས་ལྡན་ཕྱག་
བཏབ་ནས་བཟུང་བདག་ཅག་གི་རྩ་བའི་བླ་མ་མཁན་རབས་དོན་ལྔ་པ་འཇམ་དབྱངས་བསྟན་
པའི་ཉི་མའི་བར་དུ་དེའི་བསྟན་པ་འཛིན་པའོ། །ཚར་ཆེན་རྡོ་རྗེ་འཆང་བློ་གསལ་རྒྱ་མཚོས་ཚར་
པའི་སྲོལ་གཏོད། རོང་སྟོན་ཤེས་བྱ་ཀུན་གཟིགས་ཀྱིས་དཔལ་ནཱ་ལནྡྲའི་དགོན་པ་ཕྱག་བཏབ་
ནས་བཟུང་ད་ལྟའི་རང་ཅག་རྣམས་ཀྱི་རྩ་བའི་བླ་མ་མཁྱེན་རབ་ཐུབ་བསྟན་ལེགས་བཤད་རྒྱུ་
མཚོའི་བར་དུ་དེའི་བསྟན་པ་འཛིན་པའོ། །རྫོང་པ་ཀུན་དགའ་རྣམ་རྒྱལ་གྱིས་གོང་དཀར་ཆོས་
ལྡན་གྱི་དགོན་པ་བཏབ་ནས་བཟུང་རྫོང་སྤྲུལ་སྐུ་ཕྲེང་དྲུག་པ་བསྟན་འཛིན་འཇམ་དཔལ་ལུང་
རྟོགས་ཀྱི་བར་དུ་བསྟན་པ་སྐྱོང་བའོ། །
དཔལ་ལྡན་ས་སྐྱའི་གྲུབ་མཐའ་ཁག་ལ་ཡོངས་སུ་གྲགས་པའི་བཅུ་ཕྲག་རིག་མཛོད་ཆེན་
མོ་ལས་དཔལ་ལྡན་ས་སྐྱའི་གསུང་རབ་ཐུན་མོང་མདོ་ཡི་སྐོར་ལ་གྲགས་ཆེན་བཅོ་བརྒྱད་ཅེས་
གཞུང་ལུགས་བཅོ་བརྒྱད་བཤད་གྲྭ་ཁག་ལ་འཆད་སྲོལ་ཡོད་པ་ལྟར་ད་ལམ་ཕྱོགས་བསྒྲིགས་བྱས་
པ་ཡིན། དེའི་ཁྲིད་རྒྱུན་ནི་སྔོན་ནས་ད་ལྟའི་བར་དུ་མ་ཉམས་པ་ཡོད། དཔེ་ཚོགས་འདི་དག་
འགྲེམ་སྤེལ་བྱེད་ཐུབ་ན་འཆད་ཉན་བྱེད་མཁན་དང་ཞིབ་འཇུག་པ་རྣམས་ལ་རིན་ཐང་ཧ་ཅང་
ཆེ་སྙམ། སྤྱིར་དཔེ་ཆ་ཁ་ཤས་ཤིག་ཡོངས་གྲགས་སུ་ཡོད་ཀྱང་དེང་དུས་ཀྱི་གོམས་གཤིས་དབང་
གིས་སྔོན་མའི་དཔེ་ཆ་སྣ་རིང་ཅན་རྣམས་ལྟ་ཀློག་མི་བདེ་བ་ཡིན། དེའི་གྲུབ་མཐའ་ལ་སྔོན་
ནས་མཁས་པ་ཆེན་པོ་མང་པོ་བྱུང་ཡོད་ཀྱང་དཔེ་ཆ་མང་པོ་འགྲེམ་སྤེལ་མ་ཐུབ་པའི་དབང་གིས་
མཁས་པ་མེད་པ་ལྟར་དུ་གྱུར་ཡོད་དོ། །མ་འོངས་པ་དཔེ་ཆ་འདི་རྣམས་འཕྲུལ་པར་གྱི་སྟེང་དུ་
E
4



༄༅ །།གླེང་གཞི།
དཔར་ཐུབ་ན་ལོ་རྒྱུས་ཐོག་ཏུ་ཆག་འཇིག་མེད་པར་ཡུན་རིང་གནས་ཐུབ་པ་དང་། དགོན་པའི་
བཤད་གྲྭ་ཁག་དང་། སློབ་གྲྭ་ཆེ་ཁག་གི་སློབ་དེབ་བྱས་ན་སྟབས་བདེ་བ་དང་། ཞིབ་འཇུག་པ་
རྣམས་ཀྱིས་ལྟ་ཀློག་བདེ་བ་དང་བཙལ་སླ་བའི་ཡོན་ཏན་མང་པོ་ལྡན་ནོ། །དཔེ་ཆ་ཉར་ཚགས་
ལ་དགའ་བའི་དད་ལྡན་ཞིག་ཡིན་ན་དེབ་འདི་རྣམས་སྒྲིག་གཞི་ལེགས་པའི་སྒོ་ནས་མཆོད་སྒམ་
ཐོག་ཏུ་འཇོག་ལ་ ཕྱག་འཚལ་བ་དང་མཆོད་ པའི་ཡུལ་དུ་བྱས་ན་བསོད་ནམས་རྒྱ་ཆེན་པོན་
བསགས་པའི་དགེ་མཚན་མང་པོ་ཡོད་དོ། །
དཔལ་ལྡན་ས་སྐྱའི་གསུང་རབ་གྲགས་ཆེན་བཅོ་བརྒྱད་ཀྱི་པོད་གྲངས་ནི། པོད་དང་པོ་
སོ་ཐར་གྱི་མདོའི་ནང་དུ། སྤོས་ཁང་བ་རིན་ཆེན་རྒྱལ་མཚན་གྱིས་མཛད་པའི་སོར་ཐར་གྱི་
མདོའི་ལེགས་བཤད་འདུལ་བའི་སྡེ་སྣོད་མཛེས་པར་བྱེད་པའི་རྒྱན་དང་། ཀུན་མཁྱེན་བུ་སྟོན་
རིན་ཆེན་གྲུབ་ཀྱིས་མཛད་པའི་འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་དང་།
འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་པའི་ཆོ་ག འདུལ་བ་
སྤྱིའི་རྣམ་པར་གཞག་པ་འདུལ་བ་རིན་པོ་ཆེའི་མཛེས་རྒྱན། ལས་བརྒྱ་རྩ་གཅིག་གི་རྣམ་པར་
བཤད་པ་ཆོ་གའི་གསལ་བྱེད་ཡོད་དོ། །
པོད་གཉིས་པའི་འདུལ་བ་མདོ་རྩ་ལ། ཀུན་མཁྱེན་གོ་རམས་ཀྱི་སློབ་མ་ཀོང་སྟོན་དབང་
ཕྱུག་གྲུབ་ཀྱིས་མཛད་པའི་འདུལ་བ་མདོ་རྩའི་སྤྱི་དོན་ལེགས་བཤད་འོད་ཀྱི་སྣང་བ་ཚིག་དོན་
རབ་གསལ་ལོ། །
པོད་གསུམ་པའི་འདུལ་བ་མདོ་རྩེ་ལ། ཀུན་མཁྱེན་མཚོ་སྣ་བས་མཛད་པའི་འདུལ་བ་
མདོ་རྩའི་རྣམ་བཤད་ཟླ་བའི་འོད་ཟེར་ལེགས་བཤད་ལུང་གི་རྒྱ་མཚོའོ། །
པོད་བཞི་བ་ཚད་མ་ཀུན་བཏུས་ཀྱི་འགྲེལ་བ་ལ། དགེ་བ་རྒྱ་མཚོ་ཡིས་མཛད་པའི་ཚད་
མ་ཀུན་བཏུས་ཀྱི་འགྲེལ་བ་རབ་ཏུ་བྱེད་པའི་རྒྱན་ནོ། །
པོད་ལྔ་པ་ཚད་མ་རྣམ་འགྲེལ་ལ། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་
འགྲེལ་གྱི་འགྲེལ་བ་རིགས་པའི་མཛོད།
པོད་དྲུག་པ་ཚད་མ་རྣམ་ངེས་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
ཚད་མ་རྣམ་པར་ངེས་པའི་མཚན་དོན་དང་། ཚད་མ་རྣམ་པར་ངེས་པའི་ཊིཀ་ཚིག་དོན་རབ་
གསལ།
5



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་ད
པོད་བདུན་པ་མངོན་པ་ཀུན་བཏུས་ལ། ས་བཟང་མ་ཏི་པཎ་ཆེན་བློ་གྲོས་རྒྱལ་མཚན་
གྱིས་མཛད་པའི་མངོན་པ་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་བའོ། །
པོད་བརྒྱུད་པ་མངོན་པ་མཛོད་ལ། མཆིམས་ཆེན་ནམ་མཁའ་གྲགས་ཀྱིས་མཛད་པའི་
མངོན་པ་མཛོད་ཀྱི་འགྲེལ་བ་མངོན་པའི་རྒྱན།
པོད་དགུ་བ་མངོན་རྟོགས་རྒྱུན་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
མངོན་རྟོགས་རྒྱན་གྱི་འགྲེལ་བ་ལུང་གི་སྙེ་མའོ། །
པོད་བཅུ་བ་མདོ་སྡེ་རྒྱན་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་མདོ་སྡེ་
རྒྱན་གྱི་རྣམ་བཤད་ཐེག་ཆེན་གསལ་བར་བྱེད་པའི་གནད་ཀྱི་སྒྲོན་མེའོ། །
པོད་བཅུ་གཅིག་པ་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱིས་མཛད་པའི་ཐེག་པ་
ཆེན་པོ་རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར། རོང་སྟོན་ཤེས་བྱ་ཀུན་
གཟིགས་ཀྱིས་མཛད་པའི་ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
དང་། ཡང་ཁོང་གིས་མཛད་པའི་དབུས་མཐའ་རྣམ་འབྱེད་མི་ཕམ་དགོངས་རྒྱན་དང་། ཆོས་
དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེའོ། །
པོད་བཅུ་གཉིས་པ་སྤྱོད་འཇུག་ལ། །
་པ་སྤྱོད་འཇུག་ལ། རྒྱལ་སྲས་དངུལ་ཆུ་ཐོགས་མེད་ཀྱིས་མཛད་པའི་
སྤྱོད་འཇུག་གི་འགྲེལ་བ་ལེགས་བཤད་རྒྱ་མཚོ་དང་། ས་པཎ་གྱི་ཞལ་རྒྱུན་བཙུན་པ་རིན་ཆེན་
དཔལ་གྱིས་བྲིས་པའི་སྤྱོད་འཇུག་གི་ཟིན་བྲིས་འཇམ་དཔལ་ཞལ་ལུང་ངོ་། །
པོད་བཅུ་གསུམ་པ་རྩ་བ་ཤེས་རབ་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་
དབུ་མ་རྩ་བའི་རྣམ་བཤད་ཟབ་མོའི་དེ་ཁོ་ན་ཉིད་སྣང་བའོ། །
པོད་བཅུ་བཞི་པ་དབུ་མ་འཇུག་པ་ལ། ཀུན་མཁྱེན་གོ་རམས་བསོད་ནམས་སེང་གེ་ཡིས་
མཛད་པའི་ཟབ་མོ་དབུ་མའི་དེ་ཁོ་ན་ཉིད་སྤྱིའི་ངག་གིས་སྟོན་པ་ངེས་དོན་རབ་གསལ་དང་།
ལྟ་བའི་ཤན་འབྱེད་ཐེག་མཆོག་གནད་ཀྱི་ཟླ་ཟེར་རོ། །
པོད་བཅོ་ལྔ་པ་དབུ་མ་བཞི་བརྒྱ་པ་ལ། རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་
དབུ་མ་བཞི་བརྒྱ་པའི་འགྲེལ་པ་དང་། གྲགས་པ་བཟང་པོས་མཛད་པའི་རྣལ་འབྱོར་སྤྱོད་པའི་
བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེའོ། །
པོད་བཅུ་དྲུག་པ་ཚད་མ་རིགས་གཏེར་ལ། གློ་བོ་མཁན་ཆེན་བསོད་ནམས་ལྷུན་གྲུབ་མ
6



༄༅ །།གླེང་གཞི།
དཔལ་ལྡན་ས་ཀྱིས་མཛད་པའི་ཚད་མ་རིགས་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
དང་། བྱང་ཆུབ་དཔལ་བས་མཛད་པའི་ཚད་བསྡུས་ལེགས་བཤད་རིག་པའི་འོད་ཟེར་རོ། །
པོད་བཅུ་བདུན་པ་སྡོམ་གསུམ་ལ། སྤོས་ཁང་པ་རིན་ཆེན་རྒྱལ་མཚན་གྱིས་མཛད་པའི་
སྡོམ་པ་གསུམ་གྱི་རབ་ཏུ་དབྱེ་བའི་གཞུང་ལུགས་ལེགས་པར་བཤད་པའོ། །
པོད་བཅོ་བརྒྱད་པ་ལམ་རིམ་ནི་རྗེས་སུ་ཁ་སྣོན་བྱས། དེ་ཡང་བོ་དོང་པཎ་ཆེན་ཕྱོགས་
ལས་རྣམ་རྒྱལ་གྱིས་མཛད་པའི་སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་རྗེ་བཙུན་
གསང་བའི་བྱིན་རླབས་སོ། །
སྐྱའི་མཁས་དབང་དེ་དག་གིས་མཛད་པའི་ཐུན་མོང་གཞུང་གི་སྐོར་ལ་
འགྲེལ་པ་མང་པོ་ཡོད་པ་རྣམས་ལས་འཆད་ཉན་གྱི་ཁྲིད་རྒྱུན་ཡོད་པ་དང་། གྲགས་ཆེན་མཁས་
པ་ཚད་ལྡན་གྱིས་མཛད་པ་རྣམས་ཕྱོགས་གཅིག་ཏུ་བསྡུས་པ་ཡིན། དེ་དག་གི་འཆད་ཉན་གྱི་
རྒྱུན་འཛིན་མཁན་བཤད་གྲྭ་ཁག་ནི་དཔལ་ལྡན་ས་སྐྱའི་གདན་ས་གོང་མ་ས་སྐྱ་གོང་གི་བཤད་གྲྭ།
གདན་ས་འོག་མ་གཙང་ངོར་དགོན་ཨེ་ཝཾ་ཆོས་ལྡན་གྱི་བཤད་གྲྭ། འབྲས་ཡུལ་སྐྱེས་ཚལ་གྱི་
བཤད་གྲྭ། དཔལ་ནཱ་ལེནྡྲའི་བཤད་གྲྭ། སྡེ་དགེ་རྫོང་སར་གྱི་བཤད་གྲྭ། སྒ་སྐྱེ་རྒུའི་བཤད་གྲྭ།
སྡེ་དགེ་དགོན་ཆེན་གྱི་བཤད་གྲྭ། སྡེ་དགེ་ཝ་རའི་བཤད་གྲྭ། ཨ་མདོ་དྷིཕུའི་བཤད་གྲྭ། གོ་
འཇོ་ཐང་སྐྱ་དགོན་པའི་བཤད་གྲྭ་སོགས་བཤད་གྲྭ་ཆེ་ཆུང་ཚང་མས་གྲགས་ཆེན་བཅོ་བརྒྱད་
འདིའི་སྟེང་ནས་འཆད་ཉན་བྱེད་སྲོལ་ཡོད། ད་ལྟའི་དུས་སུ་བསྟན་པ་ཉག་ཕྲ་བའི་དབང་གིས་
གྲགས་ཆེན་བཅོ་བརྒྱད་ཅེས་ཡོད་ཐོས་ཙམ་ལས་གཞུང་ཚང་མ་འཆད་ཉན་གནང་མཁན་ཉུང་བ
ངུའི་གནས་སུ་གྱུར། དེ་ལ་བརྟེན་ནས་ཕྲན་ཡང་འདི་ལྟ་བུ་ཞིག་བསྒྲིགས་འདོད་ཀྱི་བསམ་བློ་
ཡོད་པ་ལ་བརྟེན་ནས། དཔལ་ས་སྐྱའི་མཐོ་རིམ་སློབ་གྲྭའི་མཁན་ཆེན་རྒྱ་མཚོ་ལགས་ཀྱིས་
གྲགས་ཆེན་བཅོ་བརྒྱད་གནའ་སྔ་མོའི་འཆད་ཉན་གྱི་འགྲོས་ལྟར་བསྒྲིག་དགོས་ཚུལ་བཀའ་སློབ་
ཀྱང་གནང་བྱུང་། དེས་བསྐུལ་མ་ལ་བརྟེན་ནས་སྙིང་སྟོབས་བསྐྱེད་དེ་དངོས་སུ་བསྒྲིག་རྒྱུའི་
འཆར་གཞི་བཞག་པ་ཡིན། ཕྲན་པ་བལ་ཡུལ་དུ་གནས་བསྐོར་དུ་འགྲོ་སྐབས་དཔལ་ས་སྐྱའི་
མཁས་དབང་ཨ་པད་རིན་པོ་ཆེ་ལགས་ལ་གྲགས་ཆེན་བཅོ་བརྒྱུད་སྒྲིག་ཚུལ་སོགས་བཀའ་འདྲི་
ཡང་ཡང་ཞུས་པས་ཁོང་ཡང་ཐུགས་དགྱེས་པོ་གནང་བ་མ་ཟད་གནའ་སྔ་མོའི་འཆད་ཉན་གྱི་གོ་
རིམ་དང་གཞུང་གང་བཞག་དགོས་ཚུལ་རྣམས་གསལ་བོ་གསུངས་བྱུང་། དང་པོ་ཁོང་གི་སྐུ་
"
7



།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས པོད་བཅོ་ལྔ་པ།
4མདུན་ནས་དབུ་བརྩམས་ཏེ་སྒྲིག་པ་ཡིན། ཁོང་གིས་ཕྱག་ཏུ་བཞུགས་པའི་གྲགས་ཆེན་བཅོ་
བརྒྱུད་ནང་དུ་འཇོག་འོས་པའི་དཔེ་ཆ་ཚང་མ་གནང་བྱུང་།
དེ་ལས་གཞན་པའི་དཔེ་ཆ་རྣམས་མདོ་དབུས་ཁམས་སོགས་བོད་ཀྱི་ས་ཆ་དང་། གཞན་
ཡང་རྒྱ་ནང་གི་མི་རིགས་དཔེ་མཛོད་ཁང་སོགས་ས་ཆ་ག་ས་ག་ལ་ཉུག་སྟེ་ད་ལྟ་བསྒྲིགས་ཟིན་པ་
ཡིན། གཞུང་འདིའི་ནང་དུ་བཞག་འོས་པའི་དཔེ་ཆ་ཁ་ཤས་ཤིག་ད་ལྟ་ནུབ་ཟིན་པས་བཞུགས་
མི་འདུག་སྟེ། སྔོན་གྱི་མཁས་པ་རྣམས་ཀྱིས། ཚད་མ་ཉ་ལ་ཐུག འདུལ་བ་བྱ་ལ་ཐུག་ཅེས་
གསུངས་པ་ལྟར་ངག་རྒྱུན་དུ་གྲགས་ཅན་ཡིན་ཀྱང་བྱ་ཉ་གཉིས་ཀྱི་གསུང་འདུལ་བ་དང་ཚད་མ་
གཉིས་ཀྱི་དཔེ་ཆ་གཏན་ནས་མཇལ་རྒྱུ་མི་འདུག་པས་ནུབ་ཟིན་པ་ཡིན་ནམ་སྙམ། གལ་སྲིད་
མཁས་དབང་རྣམས་ཀྱི་ཕྱག་ཏུ་ཡོད་ན། ང་ཚོ་དཔལ་ལྡན་ས་སྐྱའི་རིག་གཞུང་ཕྱོགས་བསྒྲིགས་
ཀྱི་ལས་ཁུངས་ལ་འབྲེལ་བ་མཛད་རོགས་ཞུ། རིག་གཞུང་མུ་འབྲེལ་གྱི་དཔེ་ཆ་འདིའི་སྟེང་ནས་
འཆད་ཉན་མཛད་པའི་མཁན་དབང་རྣམས་ལ་ཚར་རེ་གཟིགས་འབུལ་ཞུ་རྒྱུ་ཡིན།
གྲགས་ཆེན་བཅོ་བརྒྱད་སྒྲིག་སྐབས་རོགས་སྐྱོར་གནང་མཁན་ནི། རྫོང་སར་བཤད་གྲྭའི་
མཁན་ཆེན་ཚེ་བརྟན་ལགས་ཀྱིས་མཆིམས་ཆེན་ནམ་མཁའི་གྲོགས་ཀྱིས་མཛད་པའི་མངོན་
མཛོད་འགྲེལ་བ་དང་། ཀུན་མཁྱེན་རང་སྟོན་ཆེན་པོས་མཛད་པའི་བྱམས་ཆོས་སྡེ་ལྔ་དང་།
མཚོ་སྣ་བས་མཛད་པའི་མདོ་རྩ་བའི་མཆན་འགྲེལ་དང་། གོ་རམས་ཀྱི་སློབ་མ་ཀོང་སྟོན་གྱིས་
མཛད་པའི་མདོ་རྩའི་མཆན་འགྲེལ་དང་། ས་བཟང་མ་ཏི་པཎ་ཆེན་གྱིས་མཛད་པའི་མངོན་པ་
ཀུན་བཏུས་དང་། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་འགྲེལ་སོགས་གློག་
ཀླད་ནང་ལ་བླུགས་རྒྱུ་དང་ཞུ་དག་སོགས་རོགས་པ་གནང་བྱུང་བས་སྙིང་ནས་བཀའ་དྲིན་ཆེ་ཞུ།
སྒ་སྐྱེ་རྒུ་དོན་འགྲུབ་གླིང་གི་དབུ་གཙོ་ལྷན་དང་། བཤད་གྲྭའི་ལས་ཐོགས་མཁན་པོ་ཕུར་བུ་ལྷུན་
གྲུབ་དང་། གྲྭ་འཇིགས་མེད་ཚེ་རིང་། མཁྱེན་རབ་ནོར་བུ། ཀུན་དགའ་རྒྱལ་མཚན། བློ་
གྲོས་སོགས་ཀྱིས་རོགས་རམ་གནང་བར་བཀའ་དྲིན་ཆེ་ཞུ། གཙང་ངོར་དགོན་ཨེ་ཝཾ་ཆོས་ལྡན་
གྱི་མཁན་ཆེན་ཐུབ་བསྟན་སྙིང་པོའི་གཙོས་མཁན་པོ་རྣམས་ཀྱིས་ཞུ་དག་གི་རོགས་རམ་གང་
ཟབ་གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་བཀྲ་ཤིས་སྒང་དགོན་དབུ་གཙོ་ཟླ་
བ་ལགས་དང་། དཔལ་ལྡན་གྲགས་པ། ལྷག་བསམ་རྒྱལ་མཚན། ནོར་བུ་དབང་རྒྱལ།
འཕྲིན་ལས། ཀུན་བཟང་སོགས་ཀྱིས་ཞུ་དག་སྐབས་ལྷག་བསམ་ཟོལ་མེད་ཀྱིས་རོགས་རམ་
8



༄༅ །།གླེང་གཞི།
བགནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་རྣམ་རྒྱལ་གསེར་ཁང་དགོན་གྱི་མཁན་
པོ་འཆི་མེད་ཚེ་དབང་གིས་ཞུ་དག་དང་དཔེ་ཆ་གཡར་རྒྱུ་སོགས་ལ་རོགས་རམ་གང་ཟབ་གནང་
བ་ལ་སྙིང་ནས་བཀའ་དྲིན་ཞུ་བ་དང། མ་ཟད་དབུ་གཙོ་སངས་རྒྱས་གཙོས་གྲྭ་པ་རྣམས་ཀྱིས་
ལྷག་བསམ་ཟོལ་མེད་ཀྱིས་རོགས་རམ་གནང་བ་ལ་བཀའ་དྲིན་ཆེ་ཞུ། རྒྱ་ཡི་དགེ་བསྙེན་མཁྱེན་
རབ་དཔལ་ལྡན་(#f )དང། ཆིན་ཡུས་དང་། ཝམ་ཡམ་སོགས་ཀྱིས་དཔེ་སྐྲུན་གྱི་མ་རྩའི་
མཐུན་རྐྱེན་སྦྱར་བ་ལ་བཀའ་དྲིན་ཆེ་ཞུ། དམིགས་གསལ་ཞུ་དག་སྐབས་སུ་དཔེ་ཆ་ཁ་ཤས་ཤིག་
གནའ་རྙིང་གི་མ་དཔེ་རག་བྱུང་བས་མ་དཔེ་ཁ་ཤས་ཤིག་གཤིབ་བསྡུར་བྱས་ནས་ཞུ་དག་བྱས་པ་
ཡིན། ཁ་ཤས་ཤིག་མ་དཔེ་བྲིས་མ་ཡིན་སྟབས་ཡིག་མཁན་གྱིས་འབྲི་བའི་སྐབས་སུ་རང་གི་ཕ་
སྐད་སྒོ་ནས་བྲིས་པ་ཡིན་སྟབས་ཡིག་ནོར་མངོན་གསལ་དོད་པོ་ཅན་རྣམས་དག་བཅོས་ཅུང་
ཟད་བྱས་ཡོད། དཔེ་ཆ་ཁ་ཤས་ཤིག་དཔར་ཤིང་ཡིག་འབྲུ་ཟད་ནས་ཤོག་ངོས་རེ་ཟུང་ཙམ་ཚང་
མི་འདུག དེ་དག་གུག་རྟགས་ནང་དུ་མཆན་གྱི་སྒོ་ནས་མེད་ཚུལ་གསལ་བཤད་བྱས་ཡོད། ཡི་
གེ་ཞུ་དག་སྐབས་གཞུང་གི་གོ་བ་དང་དེང་རབས་ཀྱི་སུམ་རྟགས་དག་གསུམ་གྱི་འགྲོས་ལྟར་དུ་
དག་བཅོས་གང་ཐུབ་བྱས་ཡོད་ཀྱང་། ངེད་ཅག་རྣམས་ལ་ཡིད་ཆེས་ཀྱི་དད་པ་དང་ལྷག་བསམ་
ཡོད་པ་ཙམ་ལས་ཤེས་ཡོན་ཞན་པས་བློ་མིག་གིས་རྩོད་མ་ཆོད་པ་མང་པོ་ཡོད་ངེས་ལ་མཁྱེན་
ལྡན་མཁས་དབང་རྣམས་ཀྱིས་དགོངས་འཆར་ལྷུག་པོར་སྩོལ་བར་ཞུ།
ཆེད་ཞུར་རང་ལུགས་ལྟ་བ་འཛིན་པའི་དགོན་སྡེ་དང་བཤད་གྲྭ་པ་རྣམས་ཀྱིས་ཐུན་མོང་
མ་ཡིན་པའི་མེ་ཏོག་ཕོག་པའི་ལྷ་སྐལ། དཔལ་ལྡན་ས་སྐྱ་པའི་དྲི་མེད་ཀྱི་ལྟ་བ་རྣམ་དག་ལ་ཕ་
རྗེས་བུ་ཡིས་ཟིན་པར་བྱས་ཏེ་ཐོས་བསམ་སྒོམ་གསུམ་གྱི་ཉམས་ལེན་གྱི་སྡུག་རུས་བྱེད་རྒྱུ་ལ་མ་
འཆུགས་པར་ཞུ་མཁྱེན་མཁྱེན་མཁྱེན་ཞེས་བོད་རབ་བྱུང་བཅུ་བདུན་པའི་ལྕགས་ཡོས་སྤྱི་ལོ་
༢༠༡༡ལོའི་ཟླ་༤པའི་ཚེས་༣ ཉིན་མཁན་མིང་དུ་འཛིན་པ་ཤཱཀྱའི་དགེ་སློང་ཀུན་དགའ་བཟང་
པོས་གུས་ཕུལ།



ਦਲੇਨਾ ਦਾ ਉਸ ਸ ਸ ਸ ਲ ਸ ਲਾਸੌਦਾ ਨਾ ਨਹਿ pMIRRਰ ॥
ਇਸ ਨੋ ਤੂ ਸਮਸ ਦਾ ਸਮਾਂ 12 ਇਸਰ ਉਸP
ਨੂੰ ਸਨਮਾਨ ਨੂੰ ਇਸ ਨਾਲ ਉਸ ਦਾ Es Bar Fਮਲਾ ਕਰ
ਕਰੂਪ ਮਨ ਨੂੰ ਹੋਰ ਸ ਸ ਧਨੌਸਲਿਮ ਤੋਂ ਲਟਕ
ਇਲg g2 ,ਬਲੇ ,ਸ਼ ਲਾ ਸਕੂਲ ਦੇ (ਣ
ਅਗਨ22 Aਨ B12 , 01 ਮਰ ॥ ਬੰਕੇ ਨੂੰ 175 ਸਤਲ
ਮਟਾ ਜਿਨਾ ਮਨ ਨਵਾ ਨਵਾ ਆਮਸਹਿਮ ਨਾਲ ਸ , ਲਾਲਿਤ
ਸਦਾ ਸਸਸਸ ਲਾਥਾ ॥e Rਣਾ ਸ਼ਲ ਪਾਇਲ ਲੀਕ ਲੜੋ
ਨੂੰ 65 'ਸਲ ਲਲ ਨੂੰ ਪਾਰ ਕਰਨ ਨਾਲ ਸ
ਹੌਲEET ਸਨ ਪਰ ਹਈਨ ਪਲ
Pਪਰ ਕੁਟਾਈ ਈ ਨ ਛੋਏ ਕn 7 ਸਤਪਾਲ ਸਪਰਾ ਨੇ ਪਲ
ਸਾਨੂੰ ਸਾਲ 2 ਨਾਲ ਸ਼ਾਇਰਲ ਰਲਕ ' ਪੁਸਤਕ
ਮਾਨ ਸਨਮਾਨ ਉਸ ਸ ਮ ਨ ਨ ਨ ਸਹਿਤ ਭਰਾ ਨੂੰ ਘਰ
ਲਬਾਤ ਤੋਂ ਪਤਾ ਲਨ1716 ਈ ਨ
BYਮਰਾ ਨਨਲਪਟਨ ਨੂੰ 26 ਜਨ ਮੂਲ ਨਾਲ
ਮੁੱਖ ਭਰ 'ਚ ਸਾਲ 17 ਲੱਦ ਪੈ5 ਅਨ ਲਈ
ਨ 15ਵਰ ਨ ਲ ਸ ਸ ਸ ਸ ਸ ਸ ਸ ਇਹੋ ਇਸ ਪੇਸ਼
ਮਾਣ ਨਾਲ ਉਨ੍ਹਾਂ ਨੂੰ ਮਾਰਨ ਤੋਂ ਦੋ ਸਾਲ ਤੋਂ
ਸੰਬਰ ਨੂੰ ਇਸਡਰ8 ਨੂੰ ਨਹੀਂ ਪਤਾ ਕਿ 855 ਈਬਲ) ਨਾਲ
E2pਮਾਸਟਰ ਸੁਲਝਾਊ ਨਰਸ
ਪਮਪਲਬਾਰ ॥



༄༅།།དཀར་ཆག
དཀར་ཆག་
དབུ་མ་བཞི་བརྒྱ་པའི་འགྲེལ་པ་བཞུགས་སོ།།
མཆོད་བརྗོད།
དགོས་པ་ཅིའི་ཕྱིར་བསྟན་བཅོས་འདི་བརྩམས།
ཀུན་རྫོབ་བདེན་པ་ལ་བརྟེན་ནས་སྨིན་བྱེད་ཀྱི་མ།
བདེ་བར་ཕྱིན་ཅི་ལོག་སྤོང་བའི་ཐབས་སུ་ལུས་སྡུག་བསྔལ་དུ་བསྒོམ་པ།
གཙང་བ་ཕྱིན་ཅི་ལོག་སྤང་བའི་ཐབས་བསྟན་པ།
བདག་ཏུ་འཛིན་པ་སྤོང་བའི་ཐབས་བསྟན་པ།
མཐུན་རྐྱེན་བྱང་སེམས་ཀྱི་སྤྱོད་པ་སོགས་བསྟན་པ།
ཉོན་མོངས་སྤོང་བའི་ཐབས་བསྟན་པ།
ལས་སྤང་བའི་ཐབས་བསྟན་པ།
སློབམ་སྦྱོང་བའི་ཚུལ་བསྟན་པ།
དོན་དམ་བདེན་པ་ལ་བརྟེན་ནས་གྲོལ་བྱེད་ཀྱི་ལམ་བཤད་པ།
བདག་དགག་པ་
དུས་རྟག་པ་དགག་པ།
ལྟ་བར་ཁྱབ་དགག་པ་
དབང་དོན་དགག་པ།
མཐར་འཛིན་དགག་པ།
མཚན་ཉིད་སྐྱེ་སོགས་ཀྱི་རང་བཞིན་ད་གག་པ།
རབབྱེད་བཅོ་ལྔའི་དགོས་པ་བསྟན་པ།
མཇུག་བསྔོ་བ།རེད་མདའ་བ་གཞོན་ནུ་བློ་གྲོས། (1)
(1)
(1)
(5)
(14)
(22)
(30)
(38)
(49)
(58)
(66)
(74)
(83)
(94)
(104)
(116)
(127)
(137)
(146)
(156)
རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་
ཆེའི་སྒྲོན་མེ་བཞུགས་སོ།།གྲགས་པ་བཟང་པོ། (158)
མཆོད་བརྗོད།(158)
སྤྱིའི་རྣམ་པར་བཞག་པ།(159)
གཞུང་གི་དོན།(161)



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
.. (
216
)རྟག་པར་ཕྱིན་ཅི་ལོག་སྤྱོང་བའི་ཐབས་བསྟན་པ།(161)
བདེ་བར་ཕྱིན་ཅི་ལོག་སྤྱོང་བ།
(169)
གཙང་བར་ཕྱིན་ཅི་ལོག་སྤྱོང་བ།
(177)
བདག་ཏུ་ལྟ་བ་ཕྱིན་ཅི་ལོག་སྤོང་བ།
(184)
བྱང་སེམས་ཀྱི་སྤྱོད་པ་བསྟན་པ།(193)
སྤྱོད་པའི་མི་མཐུན་ཕྱོགས།(201)
སྤྱོད་པ་མཐར་ཕྱིན་པའི་ཐབས་ལམ་གྱི་སྣོད་རུང་གི་རྟེན་སྟོན་པ། .......………..…...........................
བརྟེན་པ་དེ་ཁོ་ཉིད་ཀྱི་བདུད་རྩི་སྟོན་པ།
བདག་ཏུ་ལྟ་བ་དགག་པ།
དུས་བརྟག་པའི་རབ་བྱེད།
(244)
ལྟ་བ་དགག་པའི་རབ་བྱེད།
(253)
དབང་དོན་དགག་པའི་རབ་བྱེད།
(263)
མཐར་འཛིན་དགག་པའི་རབབྱེད།
འདུས་བྱས་ཀྱི་དོན་དགག་པའི་རབ་བྱེད།(283)
དགོས་པ་དང་རྒོལ་བ་ངན་པའི་ཀླན་ཀ་སྤོང་བ།
(292)
མཇུག་གི་དོན། -
(302)
1:|: :| 4ཎ', , ༡********* (236)
.
(274)
::
*
ས ས བ
...
.....
༡ ་ ༌ ་.
ཟླའི་
2



༄༅ །།དབུ་མ་བཞི་བརྒྱ་པའི་འགྲེལ་པ།
༄༅།།དབུ་མ་བཞི་བརྒྱ་པའི་འགྲེལ་པ་བཞུགས་སོ།།
རེད་མདའ་བ་གཞོན་ནུ་བློ་གྲོས་ཀྱིས་མཛད།
ཕྱོགས་བཅུའི་རྒྱལ་བ་སྲས་དང་བཅས་པ་རྣམས་ལ་ཕྱག་འཚལ་ལོ། །ཤེས་དང་ཤེས་བྱའི་
སྤྲོས་པ་མི་མངའ་ཡང་། ། ཤེས་བྱའི་དངོས་ཀུན་མ་ལུས་གསལ་ལེར་མཁྱེན། །མཁའ་ལྟར་
བརྗོད་མེད་སྤྲོས་པ་ཀུན་བྲལ་ཡང་། །འཕྲིན་ལས་རྒྱུན་ཆད་མེད་པ་དེ་ལ་འདུད། །འཕགས་
མཆོག་རྒྱལ་བའི་བསྟན་པ་གནས་བྱའི་ཕྱིར། །ལྷ་བུ་གཞོན་ནུའི་ཚུལ་དུ་སིང་ག་ལར། །དྲི་མེད་
འདབ་བརྒྱའི་ཚལ་དུ་ལེགས་འཁྲུངས་ཏེ། །འཇིག་རྟེན་རྒྱས་མཛད་གང་དེ་རྒྱལ་གྱུར་ཅིག །དེ་
ཡི་གཞུང་ལུགས་ཉིན་མོར་བྱེད་པའི་ དཔལ། །རབ་འཇམ་ཤེས་བྱའི་དེ་ ཉིད་ གསལ་བྱེད་
ཅིང་། །མཐར་ལྟའི་མུན་པ་དཔྱིས་འབྱིན་འོད་སྟོང་ཅན། །སྐལ་བཟང་བློ་ཡིས་པད་མོ་རྒྱས་
ཕྱིར་དབྱེ། །འདིར་བྱང་ཆུབ་སེམས་དཔའ་རྣམས་ཀྱི་བདེན་པ་གཉིས་ཀྱི་དེ་ཁོ་ན་ཉིད་སྒོམ་པའི་
རིམ་པ་གསལ་བར་སྟོན་པ་རྣལ་འབྱོར་སྤྱོད་པ་བཞི་བརྒྱ་པ་ནི། གང་བཤད་པར་བྱ་བའི་ཆོས་
སོ། །འདི་ལ་གཉིས། སྤྱིའི་དོན་དང་། ཡན་ལག་གི་དོན་ཏོ། །དང་པོ་ལ་ཡང་དགོས་དོན།
བསྡུས་དོན། མཚན་དོན་དང་གསུམ་གྱི་དང་པོ་ནི།
བརྗོད་བྱ་ གང་ ལ་ བརྩམས་ནས་དགོས་ པ་ ཅིའི་ ཕྱིར་ བསྟན་ བཅོས་ འདི་
བརྩམས་ཤེ་ན། དབུ་མ་རྩ་བ་ལ་སོགས་པ་སློབ་དཔོན་ཀླུ་སྒྲུབ་ཀྱིས་བསྟན་པའི་གཞུང་དག་
ལས་ཀུན་རྫོབ་དང། དོན་དམ་པའི་བདེན་པ་གཉིས་བསྟན་པའི་ཕྱིར་བརྩམས་སོ། །དེ་ནི་
གཞུང་དེ་དག་ཉིད་ཀྱིས་བསྟན་ཟིན་པ་མ་ཡིན་ནམ། ཡང་འདིར་བསྟན་པས་ཅི་ཞིག་བྱ་ཞེ་ན།
དེ་དག་གིས་ནི་ཐོས་བསམ་གྱིས་སྒྲོ་འདོག་གཅོད་པ་གཙོ་བོར་སྟོན་ལ། འདིར་ནི་རྣལ་འབྱོར་
པས་བདེན་གཉིས་ཀྱི་དེ་ཁོ་ན་ཉིད་བསྒོམ་བྱུང་གི་ཉམས་སུ་ལེན་པ་ཏིང་ངེ་འཛིན་གྱི་སྤྱོད་པ་གཙོ་
བོར་བསྟན་ཏོ། །ཡང་ན་སློབ་དཔོན་གྱིས་དབུ་མའི་བསྟན་བཅོས་དག་ཏུ་རང་བཞིན་གཞན་གྱི་
སྡེ་པ་དག་གི་འདོད་པ་རིགས་པའི་རྣམ་པ་དུ་མ་དག་གིས་དགག་པ་མཛད་པ་ན། དབུ་མའི་



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
པབསྟན་བཅོས་ནི་རྒོལ་བ་གཞན་ཟིལ་གྱིས་མནན་པའི་ཆེད་དུ་བྱས་པ་རྩོད་པ་ལྷུར་ལེན་པའི་
བསྟན་བཅོས་སོ་སྙམ་དུ་གཞན་དག་དོགས་པ་ན། སློབ་དཔོན་གྱི་གཞུང་གི་བསྟན་བྱ་བདེན་
གཉིས་ཀྱི་དེ་ཁོ་ན་ཉིད་བསྒོམ་པའི་རྣལ་འབྱོར་གྱི་སྤྱོད་པ་བསྟན་བཅོས་འདིར་གསལ་བར་བསྟན་
པས་སློབ་དཔོན་གྱི་གཞུང་ནི་རྩོད་པ་ལྷུར་ལེན་པ་མ་ཡིན་གྱི། འཇིག་རྟེན་གྱིས་དེ་ཁོ་ན་ཉིད་
རྟོགས་པའི་ཆེད་དུ་རིགས་པའི་རྣམ་པ་དུ་མས་དངོས་པོའི་དེ་ཁོ་ན་ཉིད་གསལ་བར་བསྟན་པས་
བདེན་གཉིས་ལ་འཇུག་པའི་རྣལ་འབྱོར་གྱི་ཚུལ་འདི་གསལ་བར་བྱེད་དོ་ཞེས་བྱ་བར་ཁོང་དུ་
ཆུད་པར་འགྱུར་ཏེ། ཇི་སྐད་དུ་དབུ་མ་ལ་འཇུག་པ་ལས། བསྟན་བཅོས་ལས་དཔྱོད་རྩོད་
ཆགས་པའི་ཕྱིར། །མ་མཛད་རྣམ་གྲོལ་ཕྱིར་ནི་དེ་ཉིད་བསྟན། །གལ་ཏེ་དེ་ཉིད་རྣམ་པར་
བཤད་པ་ན། །གཞན་གཞུང་འཇིགས་པར་འགྱུར་ན་ཉེས་འདི་མེད། །ཅེས་གསུངས་པ་ལྟར་
རོ། །གལ་ཏེ་བདེན་གཉིས་ཀྱི་དེ་ཁོ་ན་ཉིད་ལ་འཇུག་པའི་རྣལ་འབྱོར་གྱི་རིམ་པ་གཞུང་འདིས་
བསྟན་མོད། དེས་ཅི་བྱ་ཞེ་ན། ཐོས་བསམ་སྒོམ་པའི་རིམ་པས་བདེན་གཉིས་ཀྱི་དེ་ཁོ་ན་ཉིད་
ཁོང་དུ་ཆུད་པ་ལས་ནི་རང་གཞན་གྱི་དོན་ཕུན་སུམ་ཚོགས་པ་ཐམས་ཅད་མཁྱེན་པའི་གོ་འཕང་
ཐོབ་པར་འགྱུར་ཏེ། མདོ་ལས། འཇིག་རྟེན་མཁྱེན་པས་གཞན་ལ་མ་གསན་པར། །བདེན་
པ་འདི་གཉིས་ཀྱིས་ནི་སྟོན་པར་མཛད། །གང་ཞིག་ཀུན་རྫོབ་དེ་བཞིན་དོན་དམ་སྟེ། །བདེན་
པ་གསུམ་པ་འགའ་ཡང་མ་མཆིས་སོ། །ཞེས་གསུངས་ཤིང་། དབུ་མ་ལས་ཀྱང་། སངས་རྒྱས་
རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །ཞེས་གསུངས་པ་ལྟར་
རོ། །
གཉིས་པ་ལ། དངོས་དང་། དེ་ལ་ལོག་རྟོགས་སྤང་བ་གཉིས་ཀྱི་དང་པོ་ནི། འདིས་
བདེན་པ་གཉིས་ཚུལ་ཇི་ལྟར་བསྟན་ཅེ་ན། འགྲེལ་པར། གང་ལས་འཇིག་རྟེན་པའི་དངོས་པོ་
ཇི་ལྟར་གནས་པ་བཞིན། རྣམ་པར་ཕྱེ་ནས་རིམ་གྱིས་དོན་དམ་སྟོན་འགྱུར་བ། །ཞེས་བཤད་
པས། ཇི་སྐད་དུ། ཀུན་རྫོབ་ལ་ནི་མ་བརྟེན་པར། །དམ་པའི་དོན་ནི་རྟོགས་མི་འགྱུར། །
དམ་པའི་དོན་ནི་མ་རྟོགས་པར། །མྱ་ངན་འདས་པ་ཐོབ་མི་འགྱུར། །ཞེས་པའི་ཚུལ་གྱིས།
འདིའི་རབ་ཏུ་བྱེད་པ་བཅུ་དྲུག་གི་དང་པོ་བརྒྱུད་ཀྱིས་དོན་དམ་རྟོགས་པའི་ཐབས་སུ་ཀུན་རྫོབ་
ཀྱི་བདེན་པ་ཇི་ལྟར་གནས་པ་བཞིན་རྣམ་པར་ཕྱེ་ནས་སྟོན་ལ། ཕྱི་མ་བརྒྱད་ཀྱིས་དོན་དམ་
པའི་བདེན་པ་སྟོན་པར་འགྱུར་རོ། །དེ་ལ་རབ་ཏུ་བྱེད་པ་དང་པོ་བཞིས་ནི་ཕྱིན་ཅི་ལོག་བཞི་ག
2



༄༅།།དབུ་མ་བཞི་བརྒྱ་པའི་འགྲེལ་པ།
3
བསལ་བའི་སྒོ་ནས་འཇིག་རྟེན་གྱི་དངོས་པོ་བཞི་པོ་ཡང་དག་པའི་ཀུན་རྫོབ་ཏུ་ཇི་ལྟར་གནས་པ་
བཞིན་ཡོངས་སུ་གསལ་བར་བྱས་ཏེ་འདི་ལྟར་གཟུགས་ལ་སོགས་པའི་ཕུང་པོ་ལྔ་ནི་རྒྱུ་རྐྱེན་
རག་ལས་ཏེ་སྐྱེ་བ་ཡིན་ལ། དེ་དག་ཀྱང་སྐྱེ་བ་དང་ལྡན་པའི་ཕྱིར་མི་རྟག་པའོ། །གང་མི་རྟག་
པ་དེ་ནི་གདོན་མི་ཟ་བར་འཇིག་པ་ཉིད་ཀྱིས་གནོད་པའི་བདག་ཉིད་ཡིན་པས་སྡུག་བསྔལ་
བའོ། །གང་སྡུག་བསྔལ་བ་དེ་ནི་རྟག་ཏུ་སྐྱོ་བ་བསྐྱེད་པར་བྱེད་པ་ཉིད་ཀྱིས་མི་གཙང་བའོ། །
གང་མི་གཙང་བདེ་དོར་བར་བྱ་བ་ཉིད་ཀྱིས་བདག་དང་བདག་གིར་འཛིན་པས་ང་དང་ང་ཡིར་
ཡོངས་སུ་གཟུང་བར་མི་འོས་པ་བདག་མེད་པའོ། །དེའི་ཕྱིར་འཇིག་རྟེན་པའི་དངོས་པོ་དེ་ལྟ་བུ་
འདི་ཕྱིན་ཅི་ལོག་ལས་རྣམ་པ་གཞན་དུ་སྣང་བས་གདོན་མི་ཟ་བར་འཁོར་བ་སྤང་བྱ་ཉིད་དུ་ཤེས་
པར་བྱས་པས་ན། ཤུགས་ཀྱིས་སངས་རྒྱས་ཉིད་བླང་བྱར་བསྟན་ཏོ། །སངས་རྒྱས་དེ་ཡང་བྱང་
ཆུབ་སེམས་དཔའི་སྤྱོད་པ་བསྟན་པས་ཐོབ་པས། ལྔ་པས་བྱང་ཆུབ་སེམས་པའི་སྤྱོད་པ་བསྟན་
ཏོ། །ཉོན་མོངས་པས་ཟིལ་གྱིས་མནན་པས་བྱང་སེམས་ཀྱི་སྤྱོད་པ་སྤྱད་མི་ནུས་པས། དྲུག་
པས་ཉོན་མོངས་པ་དཔྱད་དོ། །ཡུལ་རྣམས་ཉོན་མོངས་པ་སྐྱེ་བ་དང་འཕེལ་བ་དང་གནས་པའི་
རྒྱུ་ཡིན་པས། བདུན་པས་ཡུལ་དཔྱད་དོ། །ཡུལ་རྣམས་ཀྱང་སེམས་ཅན་ཆོས་ཀྱི་རང་བཞིན་མ་
རྟོགས་ཤིང་ཚུལ་བཞིན་མ་ཡིན་པ་ཡིད་ལ་བྱེད་པ་དང་ལྡན་པ་དག་ལ་ཉོན་མོངས་སྐྱེ་བའི་རྒྱུ་ཡིན་
པས་དེའི་གཉེན་པོར་དོན་དམ་བསྟན་པར་བྱ་བ་ལ། ཆོས་ཀྱི་རང་བཞིན་བསྟན་པའི་ཉན་པ་པོ་
སློབ་མའི་རྒྱུད་སྣོད་དུ་རུང་བར་བྱ་བའི་ཕྱིར། བརྒྱད་པས་སློབ་མའི་རྒྱུད་ཡོངས་སུ་སྦྱོང་བའི་
ཚུལ་བསྟན་ཏོ། །རྒྱུད་ཡོངས་སུ་དག་པ་ལ་ཆོས་ཀྱི་དེ་ཁོ་ན་ཉིད་བསྟན་པར་བྱ་བ་ཡིན་པས།
དེའི་འོག་ཏུ་རབ་ཏུ་བྱེད་པ་བཞིས་ཇི་སྐད་བཤད་པའི་ཚུལ་གྱིས་བྱང་སེམས་ཀྱི་སྤྱོད་པ་ནས་སློབ་
མ་ཡོངས་སུ་སྦྱོང་བའི་བར་གྱིས་འཇུག་པ་སེམས་སྐྱེད་བསྟན་ཏོ། །དེའི་འོག་ཏུ་རབ་ཏུ་བྱེད་པ་
ཕྱི་མ་བརྒྱད་ཀྱིས་གཉིས་སུ་མེད་པའི་ཡེ་ཤེས་ཀྱི་བདག་ཉིད་དོན་དམ་སེམས་སྐྱེད་བསྟན་ཏོ། །
དེ་ལྟར་ན་རབ་བྱེད་བཅུ་དྲུག་གི་བདག་ཉིད་ཀྱི་གཞུང་འདིས། སློབ་དཔོན་ཀླུ་སྒྲུབ་ཀྱི་ཞལ་སྔ་
ནས། བདག་ཉིད་དང་ནི་འཇིག་རྟེན་འདིས། །བླ་མེད་བྱང་ཆུབ་ཐོབ་འདོད་ན། །དེ་ཡི་རྩ་བ་
བྱང་ཆུབ་སེམས། །རི་དབང་རྒྱལ་པོ་ལྟར་བརྟན་དང༌། །ཕྱོགས་མཐས་གཏུགས་པའི་སྙིང་རྗེ་
དང་། །གཉིས་ལ་མི་བརྟེན་ཡེ་ཤེས་ལགས། །ཞེས་གསུངས་པ་ལྟར་གྱི་རྣམ་མཁྱེན་གྱི་རྒྱུའི་གཙོ་
བོ་ཆོས་གསུམ་མ་ཚང་བ་མེད་པར་བསྟན་པའི་ཕྱིར་རྟེན་གྱི་གང་ཟག་གཅིག་གིས་བླ་མེད་བྱང་
3



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཆུབ་ཐོབ་བྱེད་ཀྱི་ཆ་རྐྱེན་ཐམས་ཅད་ཚང་བར་བསྟན་པ་ཡིན་ནོ། །གཉིས་པ་ལ། རྗོད་བྱེད་
སྒྲའི་ལུས་ལ་ལོག་རྟོག་སྤང་བ་དང་། བརྗོད་བྱ་དོན་གྱི་ལུས་ལ་ལོག་རྟོག་སྤང་བ་གཉིས་ཀྱི་དང་
པོ་ནི། ད་འདི་ད་ལྟའི་སྙན་ངག་མཁན་གྱིས་རྣམ་པ་གཉིས་སུ་བྱས། རབ་བྱེད་བཅུ་དྲུག་པོ་དེ་
དག་ཇི་སྐད་བཤད་པའི་ཚུལ་གྱིས་བསྟན་བཅོས་ཀྱི་ལུས་གཅིག་ཡིན་པ་ལས། ད་ལྟའི་སྙན་ངག་
མཁན་བཙུན་པ་ཆོས་སྐྱོང་གིས་ཇི་ལྟར་བཀོད་པ་ཕྱེ་ནས་བསྟན་བཅོས་ཀྱི་ལུས་གཉིས་སུ་བཤད་
ཏེ། ཕྱེད་དང་པོ་བརྒྱད་ལ་ནི་ཆོས་བརྒྱ་པ་ཉིད་དང་། ཕྱི་མ་བརྒྱད་ལ་ནི་རྩོད་པ་བརྒྱ་པ་ཉིད་
དུའོ། །དེ་ནི་བདག་གིས་གཅིག་ཏུ་དེ་རྣམ་པར་དབྱེ་བར་བྱ། ཟླ་བ་གྲགས་པ་བདག་གིས་རབ་
བྱེད་བཅུ་དྲུག་པོ་བསྟན་བཅོས་གཅིག་གི་ལུས་སུ་བྱས་ནས་རྣམ་པར་དབྱེ་བར་བྱ་སྟེ། དེ་ལྟར་
བྱས་ནས་བསྟན་བཅོས་མཛད་པ་པོ་ཉིད་ཀྱི་དགོངས་པ་བསྐང་པས་བཀོད་པ་སྔ་མ་སྐྱོང་བར་
འགྱུར་ལ། དེས་ཕན་གདགས་པར་བྱ་བའི་གདུལ་བྱ་རྣམས་ལ་ཕན་བཏགས་ཆེ་བར་འགྱུར་ཏེ།
བསྟན་བཅོས་ཀྱི་བརྗོད་པར་འདོད་པ་བདེན་པ་གཉིས་ཀྱི་བསྒོམ་ཚུལ་མཐའ་དག་བླངས་པས་
རང་དང་གཞན་གྱི་དོན་ཡང་དག་པར་འགྲུབ་པའི་ཕྱིར་རོ། །
གཉིས་པ་ནི། བཙུན་པ་ཆོས་སྐྱོང་གིས་བསྟན་བཅོས་ཀྱི་དོན་གྱི་ལུས་ཀྱང་རང་གི་མོས་
པ་གཙོར་བྱས་ནས་རྣམ་རིག་ཙམ་གྱི་ཚུལ་དུ་བཀྲལ་ལོ། །དེ་ནི་མི་རིགས་ཏེ། གང་གི་ཕྱིར་ན་
སློབ་དཔོན་འཕགས་པ་ལྷ་འདི་ནི། སློབ་དཔོན་ཀླུ་སྒྲུབ་སློབ་མར་སྣང་བར་འདོད་གྱུར་པས། །
དེ་ཕྱིར་འདི་ཡི་དེ་ཉིད་ལུགས་ལས་ལུགས་གཞན་མིན། །འདི་ལྟར་སློབ་དཔོན་འཕགས་པ་ལྷ་ནི་
སིངྒ་ལའི་གླིང་དུ་འཁྲུངས་པའི་རྒྱལ་པོའི་སྲས་ཤིག་སྟེ། མཐར་རྒྱལ་ཚབ་བོར་ཏེ་དེ་ཉིད་དུ་རབ་
ཏུ་བྱུང་ནས། དེ་ནས་ལྷོ་ཕྱོགས་ཀྱི་རྒྱུད་ལྟར་འོངས་ཏེ། སློབ་དཔོན་ཀླུ་སྒྲུབ་ཀྱི་ཉེ་གནས་སུ་
གྱུར་ཅིང་། དེའི་ལུགས་ཀྱི་རྗེས་སུ་འཇུག་པ་དེ་ཉིད་ཀྱི་ཕྱིར་ན། བསྟན་བཅོས་བཞི་བརྒྱ་པ་
འདིའི་བརྗོད་བྱའི་དེ་ཁོ་ན་ཉིད་གང་ཡིན་པ་ནི་སློབ་དཔོན་ཀླུ་སྒྲུབ་ཀྱི་དབུ་མའི་བསྟན་བཅོས་
ལས་བཤད་པའི་དེ་ཁོ་ན་ཉིད་ལས་མཚན་ཉིད་ཐ་དད་པར་མི་རིགས་སོ། །དེའི་ཕྱིར། གང་
ཞིག་མཚན་ཉིད་སོ་སོར་བྱས་ནས་སྨྲ་བར་བྱེད་པ་དེའི་གཞུང་ལུགས་སོ་སོར་སྨྲ་བ་ཤིན་ཏུ་བབ་
ཅོལ་ཡིན་ཏེ། དེའི་ཆོས་ཉིད་ལ་ལོག་པར་རྟོག་པའི་ཕྱིར་རོ། །གསུམ་པ་ནི། དེ་བས་བསྟན་
བཅོས་འདི་ནི་ཚིགས་སུ་བཅད་པ་བཞི་བརྒྱ་ཡོད་པས། ཙ་ཏུ་ཤ་ཏ་ཀ་ཤཱསྡུ་ཞེས་བསྟན་བཅོས་
བཞི་བརྒྱ་པ་ཞེས་བརྗོད་པར་བྱ་བ་ཡིན་པ་ལས། རྩ་བའི་གླེགས་བམ་དུ་ཤ་ཏ་ཀ་ཤཱསྟ་ཞེས་བསྟན་a
4



༄༅།།དབུ་མ་བཞི་བརྒྱ་པའི་འགྲེལ་པ།
བཅོས་བརྒྱ་པ་ཞེས་འབྱུང་བ་ནི། བསྟན་བཅོས་བཞི་བརྒྱ་པ་འདི་ནི། །བཞི་སྒྲ་མི་མངོན་བྱས་
པ་དང་། །རྟོག་རྣམས་སེལ་བར་བྱེད་པའི་ཕྱིར། །བརྒྱ་པ་ཞེས་བྱར་བརྗོད་པ་སྟེ། །འཛིན་པ་
འཆོས་ཕྱིར་བསྟན་བཅོས་སོ། །ཙ་ཏུ་ཞེས་པ་དང་པོའི་སྒྲ་མི་མངོན་པར་བྱས་ནས། རྟོག་པ་
རྣམས་སེལ་བར་བྱེད་པའི་ཕྱིར་བརྒྱ་པ་ཡིན་ལ། འཛིན་པ་རྣམ་པ་སྣ་ཚོགས་འཆོས་པར་བྱེད་
པའི་ཕྱིར་དེ་ཉིད་བསྟན་འཆོས་ཏེ། དེའི་ཕྱིར་བསྟན་བཅོས་བརྒྱ་པ་ཞེས་བྱེད་ལས་ཀྱི་སྒོ་ནས་
མིང་དུ་བཏགས་སོ། །
གཉིས་པ་ཡན་ལག་གི་དོན་ལ་ཀུན་རྫོབ་བདེན་པ་ལ་བརྟེན་ནས་སྨིན་བྱེད་
ཀྱི་ལམ། དོན་དམ་བདེན་པ་ལ་བརྟེན་ནས་གྲོལ་བྱེད་ཀྱི་ལམ་བཤད་པ་གཉིས་ཀྱི། དང་པོ་ལ་
ཡང་། འགལ་རྐྱེན་ཕྱིན་ཅི་ལོག་བཞི་བསལ་བ་དང་། མཐུན་རྐྱེན་བྱང་སེམས་ཀྱི་སྤྱོད་པ་སོགས་
བསྟན་པ་གཉིས་ཀྱི། དང་པོ་ལ་བཞི་ལས་དང་པོ་ནི། སྐྱོ་བ་རྗེས་སུ་མཐུན་པའི་ཕྱིར་དང་། དེ་
རྟོགས་པས་སྡུག་བསྔལ་ལ་སོགས་པ་ཁོང་དུ་ཆུད་པར་སླ་བའི་ཕྱིར་ན། དངོས་པོ་རྣམས་ཀུན་
རྫོབ་ཏུ་ཇི་ལྟར་གནས་པ་བཞིན་ཡོངས་སུ་གསལ་བར་བྱ་བའི་ཕྱིར་དང་པོར་རྟོག་པ་ཕྱིན་ཅི་ལོག་
གི་གཉེན་པོར་མི་རྟག་པ་བསྒོམ་པ་བཤད་དོ། །དེ་ལ་ཡང་མི་རྟག་པ་བསྒོམ་ཚུལ་དངོས། དེའི་
ཕན་ཡོན་དང་གཉིས་ཀྱི་དང་པོ་ལ།
རང་འཆི་བ་རྗེས་སུ་དྲན་པ་བསྒོམ། གཞན་འཆི་བ་ལ་མྱ་ངན་མི་རིགས་པར་བསྟན་པ་
གཉིས་ཀྱི་དང་པོ་ལ་ཡང་། འཆི་བ་རྗེས་སུ་དྲན་པའི་སྒོ་ནས་བག་ཡོད་པ་ལ་བསྐུལ་བ་མདོར་
བསྟན། དེ་བརྒལ་ལན་གྱིས་རྒྱས་པར་བཤད་པ་གཉིས་ཀྱི་དང་པོ་ནི། འཆི་བདག་གི་བདུད་
ལས་མ་གྲོལ་བའི་སྐྱེས་བུ་གང་ལ། ས་འོག་ས་སྟེང་ས་བླའམ། འདོད་པ་དང་གཟུགས་དང་
གཟུགས་མེད་པའི་འཇིག་རྟེན་གསུམ་ལ་དགའ་མགུར་དབང་བྱེད་པའི་མངའ་བདག་རང་ཉིད་
འཆི་བདག་གི་རྒྱལ་པོ་གཞན་གྱིས་སྐུལ་བར་བྱེད་པ་པོ་མེད་ཅིང་རང་གིས་ཀྱང་གཞན་སྐུལ་བ་མ་
ཡིན་གྱི། རང་ཉིད་ཀྱིས་འཆི་བདག་སྟེ་སྐྱེ་རྒུ་རྣམས་ཀྱི་སྲོག་གཅོད་པར་བྱེད་པས་ན་སྐྱེས་བུའི་
རྩལ་གང་གིས་ཀྱང་ལྡོག་ཏུ་མེད་ལ། གཤེད་མས་རལ་གྲི་གདེངས་པ་ལྟ་བུ་ཡོད་པ་དེས་ནི་འཆི་
ལྟས་ཀྱིས་ཟིན་པའམ་མགོའམ་གོས་ལ་མེ་ཤོར་བ་ལྟར་བྱས་ཏེ་འཆི་བདག་གི་བདུད་གཞོམ་པའི་
ཕྱིར། འཕགས་པའི་ལམ་བསྐྱེད་པ་ལ་བརྩོན་པར་བྱ་དགོས་ཏེ་འཆི་བདག་གི་བདུད་བཅོམ་པའི་
རྣལ་མ་སངས་རྒྱས་དང་དགྲ་བཅོམ་པ་ལ་སོགས་པ་བཞིན་དུ་གཉིད་ལོག་ཅིང་འཆི་བདག་ཕྱིར་
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
གཅོད་པའི་ཐབས་ལ་གུས་པར་མི་བྱེད་ན་བག་མེད་པའི་གང་ཟག་དེ་ལས་ཆེས་མཆོག་ཏུ་གྱུར་
པའི་མ་རུང་པ་གཞན་ཅི་ཡོད་དེ། དེའི་ཕྱིར་འཆི་བདག་གི་ཆད་པའི་དཀྱིལ་ན་ཡོད་པའི་གང་
ཟག་རྣམས་ཀྱིས་ནི་བདག་ཉིད་ཀྱི་ཚུལ་ཤེས་པར་བྱས་ནས་རྟག་ཏུ་བག་ཡོད་པ་ལ་གནས་པ་
རིགས་སོ། །འདིར་རབ་ཏུ་བྱེད་པ་དང་པོ་བརྒྱུད་ལ་འགྲེལ་པར། ཚིགས་སུ་བཅད་པ་རེ་རེ་ལ་
དཔེ་དང་བཅས་ཏེ་བཤད་པ་རྣམས་ནི་འདིར་ཡི་གེ་མང་བས་འཇིགས་པའི་ཕྱིར་མི་འབྲིའོ། །
བསྟན་བཅོས་འདི་ཡང་ཐོག་མར་སྟོན་པ་ལ་གུས་པ་བསྐྱེད་པའི་ཕྱིར་མཆོད་པ་བྱ་བར་རིགས་སོ་
ཞེ་ན བདེན་མོད་ཀྱི། འོན་ཀྱང་སློབ་དཔོན་ཀླུ་སྒྲུབ་ཀྱི་ཞལ་ནས། དབུ་མའི་བསྟན་བཅོས་ཀྱི་
རྩ་བར། གང་གིས་རྟེན་ཅིང་འབྲེལ་པར་འབྱུང་། །ཞེས་སོགས་ཀྱིས་ཐོག་མར་བཅོམ་ལྡན་
འདས་ལ་བསྟོད་པར་མཛད་ལ། བསྟན་བཅོས་འདི་ཡང་། དེའི་ཁོངས་སུ་གཏོགས་པའི་ཕྱིར་
ལོགས་སུ་མཆོད་བརྗོད་མ་བཀོད་དོ་ཞེས་སྔོན་གྱི་སློབ་དཔོན་རྣམས་གསུངས་སོ། །
གཉིས་པ་ལ། རགས་པ་རྒྱུན་གྱི་མི་རྟག་པ་དང་། ཕྲ་བ་སྐད་གཅིག་གི་མི་རྟག་པ་གཉིས་
ཀྱི་དང་པོ་ལ་ཡང་ལྔ་ལས། དང་པོ་གསོན་པ་འཆི་བ་བཟློག་བྱེད་ཡིན་པ་དགག་པ་ནི། གལ་ཏེ་
འཇིག་རྟེན་གསུམ་ལ་མངའ་བསྒྱུར་བའི་འཆི་བདག་ཡོད་མོད། དེ་ལྟ་ན་ཡང་དེའི་སྔ་རོལ་ལ་
གསོན་པ་ཡོད་པས་ཇི་སྲིད་གསོན་པ་དེ་སྲིད་ཀྱི་བར་དུ་འཆི་བདག་ལ་མི་འཇིགས་སོ་ཞེ་ན།
གསོན་པ་ནི་འཆི་བ་བཟློག་བྱེད་མ་ཡིན་ཏེ། དེ་ཡང་འཆི་བའི་དོན་ཅན་ཡིན་པའི་ཕྱིར་རོ། །
འདི་ལྟར། རྒ་ཤི་སྐྱེ་བའི་རྐྱེན་ཅན་ཡིན་པའི་ཕྱིར། དཔེར་ན། ཟས་གཡོ་བ་བཟའ་བར་བྱ་བའི་
ཆེད་ཁོ་ན་ཡིན་པ་ལྟར། སྐྱེ་རྒུ་ཐམས་ཅད་འཆི་བར་བྱ་བའི་ཕྱིར་ཁོ་ནར་དང་པོར་སྐྱེས་པར་
གྱུར་ཅིང་གཤེད་མས་གསད་བྱ་གསོད་སར་བཀྲི་བ་ལྟར་བར་དུ་ཡང་འཆི་བདག་དང་སྤྲོད་པའི་
རྒྱུ་རྒ་བ་དང་ན་བ་དང་རྒུད་པ་ལ་སོགས་རྐྱེན་གཞན་གྱི་དབང་གིས་སྐད་ཅིག་ཀྱང་མི་སྡོད་པར་
འཆི་བདག་གི་དྲུང་དུ་འགྲོ་བའི་ངང་ཚུལ་ཅན་གྱི་གསོན་པ་ལ་ནི་གསད་བྱ་མགོ་བོ་གཅོད་པ་ལྟར་
འཆི་བ་བྱ་བ་བྱེད་བཞིན་པ་ལྟར་སྣང་གི །གསོན་པ་ནི་བྱ་བ་བྱེད་པ་མིན་པ་ལྟ་བུར་སྣང་སྟེ།
འཆི་བའི་དོན་དུ་ཞུགས་པའི་ཕྱིར་ཏེ། གསོད་སར་ཁྲིད་པའི་ཕྱུགས་བཞིན་ནོ། །དེ་བས་ན་
ཐོག་མ་ནས་གསོན་དུ་རེ་བས་བདག་ཉིད་སླུ་བར་མི་བྱ་སྟེ། ཇི་སྐད་དུ། མི་ཡི་དཔའ་བོ་ཐོག་
མའི་མཚན་མོ་ནི། །གང་ནས་འཇིག་རྟེན་མངལ་ན་གནས་གྱུར་པ། །དེ་ནས་བརྩམས་ཏེ་དེ་ནི་
ཉིན་རེ་བཞིན། །འགྲོ་བཤོལ་མེད་པར་འཆི་བདག་དྲུང་དུ་འགྲོ། །ཞེས་གསུངས་པ་ལྟར་རོ། །
6



༄༅།།དབུ་མ་བཞི་བརྒྱ་པའི་འགྲེལ་པ།
ཅི་སྟེ་དེང་སང་ནི་ཚེ་ལོ་བརྒྱ་པ་ཡིན་ལ། བདག་གི་དང་པོའི་ལོ་བཅུ་དྲུག་ནི་འདས། ལྷག་མ་
བརྒྱད་ཅུ་རྩ་བཞི་ལུས་པ་གསོན་པ་ཡུན་རིང་བའི་ཕྱིར། གསོན་པ་ལ་རེ་འཆའ་བ་རིགས་སོ་སྙམ་
ན། ཁྱོད་ཀྱིས་འདས་པའི་ཚེ་ཐུང་ངུ་ལྟར་མཐོང་ཞིང་མ་འོངས་པའི་ཚེ་ཐུང་ངུ་ལས་གཞན་རིང་
པོ་ལྟར་ངེས་པར་བཟུང་ནས་ཡིད་བག་མེད་པར་སྤྱོད་པ་དེ་ནི་མི་རིགས་ཏེ། འདི་ལྟར། འཆི་
བའི་རྐྱེན་ནི་མང་བ་སྟེ། །གསོན་པ་ཡི་ནི་ཉུང་ཟད་གཅིག །དེ་དག་ཉིད་ཀྱང་འཆི་བའི་རྐྱེན། །
ཞེས་གསུངས་པ་ལྟར། འཆི་བའི་དུས་ངེས་པ་མེད་པས་མ་འོངས་པའི་ཚེ་རིང་ངམ་ཐུང་ངེས་པ་
མེད་པ་ལྟར། འདས་པའི་ཚེ་ཡང་རིང་ངམ་ཐུང་ངེས་པར་མི་ནུས་ཏེ། དེའི་རིང་ཐུང་མ་འོངས་
པའི་ཚེ་རིང་ཐུང་ལ་ལྟོས་པའི་ཕྱིར་རོ། །དེ་བས་ན། ཁྱོད་འདས་པ་དང་མ་འོངས་པའི་ཚེ་རིང་
ཐུང་མཉམ་པའམ། འོན་ཏེ་འདས་པ་ཐུང་ཞིང་མ་འོངས་པ་རིང་བས་མི་མཉམ་པ་ལྟར་སེམས་
པ་དེ་ནི་གསལ་བར་འཆི་བས་འཇིགས་པ་སྟོན་པ་ཁོ་ན་ཡིན་ཏེ། དཔེར་ན་ལམ་འཇིགས་པ་དང་
བཅས་པར་ཞུགས་པའི་མི་ཞིག་ཆོམ་རྐུན་པས་འཇིགས་བཞིན་དུ་མི་འཇིགས་པ་སྐད་བྱས་ནས་
བསྟན་པའི་འོ་དོད་འབོད་པ་ན་དེ་ཉིད་ཀྱིས་འཇིགས་པར་སྟོན་པ་དང་འདྲའོ། །
གཉིས་པ་ཐུན་མོང་བ་མི་འཇིག་པའི་རྒྱུ་ཡིན་པ་དགག་པ་ནི། གལ་ཏེ་མ་འོངས་པ་རིང་
བར་བརྟག་མི་ནུས་ཀྱང་འཆི་བ་སེམས་ཅན་ཐམས་ཅད་ཀྱི་ཐུན་མོང་བ་ཡིན་པས་དེ་ལ་སྐྲགས་
མི་འབྱུང་ངོ་ཞེ་ན། འཆི་བའི་སེམས་ཅན་གཞན་དག་ལ་ཡང་སྤྱི་མཐུན་ཡིན་པའི་ཕྱིར་ཁྱོད་ལ་
འཆི་བའི་འཇིགས་པ་མེད་པར་སེམས་ན་དེ་ནི་མི་རིགས་ཏེ། གང་ཟག་གཅིག་ལ་འཆི་བདག་གི་
གནོད་པ་གང་ཡིན་པ་དེ་གཞན་ལ་མ་མཐོང་བ་ན་ཕྲག་དོག་གི་སྒོ་ནས་འཆི་བས་སྡུག་བསྔལ་
བསྐྱེད་པར་འགྱུར་བ་ཡིན་ན། དེའི་ཚེ་གཞན་ལ་ཡང་འབྱུང་བར་མཐོང་བས་འདིའི་སྡུག་བསྔལ་
ལྡོག་པར་མི་རིགས་ཏེ། དཔེར་ན་རྒྱལ་པོས་གྲོང་པ་གང་ལས་ཐོག་མར་དཔྱ་བླངས་ཏེ། དང་
པོར་སྡུག་བསྔལ་བར་འགྱུར་ལ། ཕྱིས་ཐམས་ཅད་ལས་བླངས་པ་ན་སྡུག་བསྔལ་བར་མི་འགྱུར་
བ་བཞིན་ནོ། །ཞེས་པ་ལྟར་འཆི་བ་འདི་ནི་གཅིག་ལ་བྱུང་ན་གཞན་ལ་མ་མཐོང་བས་སྡུག་
བསྔལ་བསྐྱེད་པ་མ་ཡིན་གྱི། རང་གི་ངོ་བོ་སྡུག་བསྔལ་བསྐྱེད་པ་ཡིན་པས་ཐུན་མོང་བ་ཉིད་སྡུག་
བསྔལ་ལྡོག་པའི་རྒྱུ་མ་ཡིན་ནོ། །དེའི་ཕྱིར་སྐྲག་པའི་གནས་ལ་སྐྲག་པ་ཉིད་རིགས་སོ། །
གསུམ་པ་ཕྱིར་བཅོས་མི་འཇིགས་པའི་རྒྱུ་ཡིན་པ་དགག་པ་ནི། གལ་ཏེ་ན་བ་དང་རྒ་བ་
མེད་པར་ཡང་འཆི་བ་མི་འབྱུང་ཞིང་། དེ་དག་ནི་གསོ་དཔྱད་དང་བཅུད་ལེན་སོགས་ཀྱིས་ཕྱིར་
7



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
.བཅོས་སུ་རུང་བའི་ཕྱིར་འཆི་བ་ལ་མི་འཇིགས་སོ་སྙམ་ན། ནད་གསོ་དཔྱད་ཀྱིས་བཅོས་སུ་ཡོད་
ཅིང་། རྒ་བ་བཅུད་ལེན་གྱིས་གསོ་བར་བྱ་བ་དེས་ན་དེ་དག་ལ་ཁྱོད་མི་འཇིགས་སུ་ཆུག་མོད།
ཆོད་པ་ཕྱི་མ་འཆི་བདག་ནི་གང་གིས་ཀྱང་ཕྱིར་བཅོས་སུ་མེད་པས་ཁྱོད་ཆེས་གསལ་བ་འཆི་བ་དེ་
ལ་འཇིགས་པ་རིགས་ཏེ། རྒ་བ་དང་ན་བའི་བཅོས་ཀ་ཙམ་ལ་རེ་བའི་སྒོ་ནས་བདག་ཉིད་སླུ་
བར་མི་རིགས་སོ། །བཞི་པ་མ་ངེས་པ་མི་འཇིགས་པའི་རྒྱུ་ཡིན་པ་དགག་པ་ནི། གལ་ཏེ་སྐྱེས་
བུའི་མཐུས་བཟློག་ཏུ་མེད་པའི་འཆི་བ་ཞེས་བྱ་བ་འདི་ཡོད་མོད། དེ་ལྟ་ན་ཡང་ད་ལྟ་ངེས་པར་
མི་ཟིན་པའི་ཕྱིར། ཧ་ཅང་འཇིགས་པ་འདྲེན་བྱེད་མ་ཡིན་ནོ་ཞེ་ན། གལ་ཏེ་འཆི་བ་འདི་ཐུན་
མོང་མ་ཡིན་ཞིང་མི་སྣང་བར་གྱུར་ན་དེ་སྐད་བརྗོད་པ་བདེན་པ་ཞིག་ན། འཆི་བ་ནི་རྟོགས་པར་
དཀའ་བ་མ་ཡིན་ཏེ། གསད་བྱའི་ཕྱུགས་རྣམས་ལ་འཆི་བ་ཐུན་མོང་བ་ཡིན་ཞིང་། གཅིག་གིས་
གཅིག་འཆི་བ་ཡང་མཐོང་བ་ལྟར་འཆི་བ་ཡང་སྐྱེ་བོ་ཀུན་གྱི་ཐུན་མོང་བ་ཡིན་ཞིང་། གཞན་ཡང་
དུ་མ་ཞིག་འཆི་བར་སྣང་བར་གྱུར་པ་ན་ཁྱོད་ལ་རྒྱུ་ཅིས་འཆི་བདག་གི་འཇིགས་པ་མེད་པ་ཡིན།
རྒྱུ་གཉིས་ཀྱིས་འཆི་བ་ལ་མི་འཇིགས་པར་རིགས་ཏེ། དེ་མ་དམིགས་པ་དང་། དེ་ལས་འདས་
པའོ། །དེ་གཉིས་ཀྱང་ཁྱོད་ལ་མེད་ན་གང་གིས་ན་བག་མེད་པ་སྤྱོད་པར་བྱེད། གལ་ཏེ་འཆི་བ་
མངོན་སུམ་གྱིས་དམིགས་ཀྱང་འདི་ཙམ་ན་འཆི་ཞེས་དུས་མ་ངེས་པའི་ཕྱིར་མི་འཇིགས་སོ་ཞེ་ན།
འཆི་བའི་དུས་ངེས་པ་མེད་པའི་ཕྱིར་བདག་མི་འཆི་ཞིང་རྟག་གོ་སྙམ་དུ་སེམས་ན། འཆི་བའི་
དུས་ལ་ངེས་པ་མེད་པ་དེ་ཉིད་ཀྱིས་འཇིགས་པར་བྱ་དགོས་བཞིན་དུ་དེ་ཉིད་ཀྱིས་མི་འཇིགས་
ཞེས་པ་ཆེར་བླུན་ཏེ། དེང་ངམ་སང་ལ་སོགས་ནམ་ཞིག་གི་དུས་ན་འཆི་བདག་ཉིད་ཉེ་བར་
ལྷགས་པས་གནོད་པ་བྱེད་པར་འགྱུར་རོ། །དེས་ན་གསོན་པའི་དུས་རིང་བ་ལ་རེ་བ་དོར་ནས་
འཆི་བའི་འདུ་ཤེས་མངོན་དུ་བྱས་ཏེ་བག་ཡོད་པ་བྱ་བར་རིགས་སོ། །
ལྔ་པ་དཔའ་བོ་ལ་འཆི་བ་འཇིགས་པའི་རྒྱུ་མ་ཡིན་པ་དགག་པ་ནི། གལ་ཏེ་འཆི་བར་
ངེས་མོད་ཀྱི། དེ་ལྟ་ན་དེ་ནི་སྔར་མ་ཁོ་ན་ལ་འཇིགས་པ་སྐྱེད་ཀྱི། དཔའ་བོ་རྣམས་ལ་ནི་མ་
ཡིན་ཏེ། དཔའ་བོ་རྣམས་ཀྱིས་རྙེད་བཀུར་དང་སྙན་གྲགས་བསྒྲུབ་པ་ལྷུར་ལེན་ཅིང་། གཡུལ་
ངོར་མཚོན་བྱ་རྣོན་པོ་ལུས་ལ་བབ་པའམ་ཉམ་ང་བ་ལ་ཡང་མི་འཇིགས་ཤིང་། རང་ཉིད་བརྟན་
པའི་གདེངས་གིས་གཞན་ལ་གནོད་པ་བྱེད་པར་མཐོང་བའི་ཕྱིར་རོ་ཞེ་ན། ཚེ་འདིའི་མ་འོངས་
པའི་དོན་རྙེད་བཀུར་སོགས་ལ་ལྟ་ཞིང་བདག་གི་དོན་དུ་རྙེད་བཀུར་སོགས་སྒྲུབ་པ་དོན་ཉེ་བར་
8



༄༅།།དབུ་མ་བཞི་བརྒྱ་པའི་འགྲེལ་པ།
སྤྱོད་པའི་རྟེན་གསོན་པ་ཟད་པ་ལ་ལྟ་བ་མ་ཡིན་པར་གཡུལ་ངོར་འཇུག་པ་ན་བདག་ཉིད་ཀྱི་སྲོག་
འཚོང་བའི་བྱ་བ་མ་འོངས་པའི་དོན་བསྒྲུབ་པ་ཁྱོད་ལ་བདག་ཉིད་རྣམ་དཔྱོད་དང་ལྡན་པ་ཡིན་
ཞེས་མཁས་པ་སུ་ཞིག་སྨྲ་སྟེ། མཁས་པ་འགའ་ཡང་མ་ཡིན་གྱི་རྨོངས་པ་རྣམས་ཁོ་ན་དེ་ལྟ་བུ་ལ་
ཡ་མཚན་དུ་འཛིན་ཏོ། །གལ་ཏེ་ནོར་ཕྱིར་སྲོག་གཏོང་བ་སྨོད་པ་ཡིན་ན། རང་གི་སྲོག་བསྲུང་
བའི་ཕྱིར། སྡིག་པ་ཡང་དཔྱད་པར་འོས་སོ་ཞེ་ན། དཔེར་ན་མི་འགའ་ཞིག་གིས་རང་གཏའ་
མར་བཞག་ནས་ཆང་འཐུང་གི །རང་གི་མ་འོངས་པ་ན་བཀྲེན་པ་ལ་སོགས་པའི་སྡུག་བསྔལ་ལ་
མི་ལྟ་བ་བཞིན། འདིའི་ཡུལ་སྨིག་རྒྱུ་ལྟ་བུ་ལ་ཆགས་པའི་སྒོ་ནས་དམྱལ་བ་སོགས་ཀྱི་སྡུག་བསྔལ་
དྲག་པོ་ལ་རྩིས་མེད་པར་བྱས་ནས། དེར་བདག་ཉིད་གཏའ་མར་བཞག་ནས་འདོད་པའི་ཕྱིར་
དུ་སྡིག་པའི་ལས་ཅིའི་ཕྱིར་བྱེད། དེ་བས་ན་འདོད་ཡོན་གྱི་ཕྱིར་སྡིག་པ་སྤྱོད་པ་ཁྱོད་ནི་ངེས་པར་
མཁས་པ་དགྲ་བཅོམ་པ་རྣམས་ལྟར་བདག་ལ་འདོད་ཆགས་དང་བྲལ་བར་ཟད་དེ། གཞན་དུ་
ན་བདག་ཉིད་ལ་སྡུག་བསྔལ་བསྐྱེད་པའི་རྒྱུ་སྡིག་པ་སྤྱོད་པ་མི་རིགས་པས་སོ། །དེ་བས་ན་
བདག་ལེགས་སུ་འདོད་པས་སྡིག་པ་དཔྱད་པར་མི་བྱའོ། །
གཉིས་པ་ནི། གཞན་ཡང་ཡུན་རིང་དུ་གསོན་དུ་རེ་བས་ཚེ་འདིར་བདག་ཉིད་བཙོངས་
ནས་སྡིག་པ་དཔྱོད་པ་མི་རིགས་ཏེ། སེམས་ཅན་སུ་ལའང་གསོན་པ་ཞེས་བྱ་བ་སེམས་ཀྱི་སྐད་
ཅིག་མ་རེ་རེ་ལས་གཞན་མེད་པའི་ཕྱིར་རོ། །འདི་ལྟར་འདུ་བྱེད་ཐམས་ཅད་སྐད་ཅིག་མ་ཡིན་
ཏེ། སྐྱེས་མ་ཐག་ཏུ་འཇིག་པ་ལ་གེགས་མེད་པའི་ཕྱིར་དང་། མི་རྟག་པ་ཡང་སྐྱེས་པ་ཙམ་ལ་
ལྟོས་པའི་ཕྱིར་རོ། །གལ་ཏེ་འདུ་བྱེད་སྐད་ཅིག་མ་ཡིན་ན་འཇིག་རྟེན་རྣམས་གསོན་པ་ཡུན་
རིང་བོར་རློམས་ནས་མི་རིགས་པ་ཅི་སྟེ་དཔྱོད་ཅེ་ན། འདུ་བྱེད་སྐད་ཅིག་མ་འདྲ་བ་བར་མ་
ཆད་དུ་འབྱུང་བ་རྣམས་སྔ་ཕྱི་འདྲ་བས་བསླུས་ནས་སྐྱེ་བོས་སྐད་ཅིག་མ་དེ་ངེས་པར་མི་རིགས་
པར་གསོན་པ་ཡུན་རིང་བར་རློམས་ནས་མི་རིགས་པ་དཔྱོད་དོ། །དེ་བས་ན་འཇིག་རྟེན་ན་
བདག་གི་རང་བཞིན་ཇི་ལྟ་བ་བཞིན་ཤེས་པ་རྙེད་པ་དཀོན་ཏེ། བདག་གི་རང་བཞིན་ཤེས་པ་
རྣམས་ཕྱིན་ཅི་ལོག་རྒྱུ་མེད་པས་སྡིག་པ་མི་སྤྱོད་ན། འཇིག་རྟེན་ཕལ་ཆེར་སྡིག་པ་ལ་གཞོལ་བས་
སོ། །གལ་ཏེ་གསོན་པ་སྐད་ཅིག་མ་ཡིན་ཡང་དེ་རྒྱུན་རིང་བས་དེ་ལ་མངོན་པར་ཞེན་པ་རིགས་
སོ་ཞེ་ན། ཁྱོད་དུས་ཡུན་རིང་དུ་གསོན་པ་ལ་དགའ་ཞིང་དེ་དང་རྗེས་སུ་འབྲེལ་བ་གཉེར་མ་དང་
སྐྲ་དཀར་སོགས་དང་ལྡན་པའི་རྒ་བ་ཉིད་ལ་ནི་ཁྱོད་མི་དགའ་ན་དེའི་ཕྱིར། ཁྱོད་ཀྱིས་སྤྱོད་ལོག་
9
...



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
འདི་ནི་མ་ཡིན་པ་སྐྱེ་བོ་ཁྱོད་རང་དང་འདྲ་བ་བྱིས་པ་རྣམས་ཁོ་ན་ལ་དམ་པ་ལྟ་བུར་སྣང་གི །
གཞན་ལ་མ་ཡིན་ནོ། །དེའི་ཕྱིར་རྒ་བ་མི་འདོད་པས་ནི་རྒྱུན་ལ་མངོན་པར་ཞེན་པར་མི་བྱའོ། །:
གཉིས་པ་གཞན་འཆི་བ་ལ་མྱ་ངན་མི་རིགས་པ་ལ་མདོར་བསྟན་པ་དང་། དེ་བརྒལ་
ལན་གྱིས་གཏན་ལ་དབབ་པ་གཉིས་ཀྱི་དང་པོ་ནི། རྒ་ཤི་མི་འདོད་པ་ཡིན་མོད། དེ་ལྟ་ན་ཡང་
དེ་གཉིས་ཇི་ལྟར་བུ་ལ་ཡོད་པ་མྱ་ངན་གྱི་རྒྱུ་ཡིན་པ་ལྟར། རང་ལ་ཡོད་པ་མ་ཡིན་ནོ་ཞེ་ན།
བདག་ཉིད་འཆི་བའི་ཆོས་ཅན་དུ་གྱུར་པ་དེས་ན་འཆི་བ་ལས་འདའ་བའི་བྱ་བ་མ་བྱས་པའི་ཕྱིར།
ཁྱོད་རང་ཉིད་འཆི་བ་ལ་མྱ་ངན་བྱ་བར་འོས་ཀྱི་བུ་ལ་སོགས་པ་རྣམས་ཤི་བའི་ཕྱིར་ཅི་སྟེ་མྱ་ངན་
བྱེད་དེ་མི་རིགས་སོ། །འདི་ལྟར་གང་ཞིག་རང་འཆི་བདག་ལས་འདས་པ་དེ་ནི་གཞན་འཆི་བ་
ལ་མྱ་ངན་རིགས་ན། རང་ཉིད་འཆི་བདག་གི་སྤྱོ་བྱར་གྱུར་བཞིན་དུ། གཞན་ལ་འཆི་བདག་
གིས་སྤྱོས་ཞེས་སྨྲ་བ་པོ་ནི་ཇི་ལྟ་བུར་ན་དམ་པ་གཞན་གྱི་སྨད་པར་འོས་པར་མི་འགྱུར། དེ་བས་
ན་གཞན་དག་འཆི་བར་མཐོང་བ་ན་བདག་ཀྱང་དེ་དང་འདྲའོ་ཞེས་ངེས་པར་བྱས་ནས་བག་
ཡོད་པར་བྱའི། རྟག་ཏུ་མྱ་ངན་གྱི་ཁང་བུར་ཞུགས་ནས་དགེ་བའི་ཕྱོགས་ཉམས་པར་མི་
བྱའོ། །
གཉིས་པ་ལ་དྲུག་གི་དང་པོ། མ་དྲིས་པར་འགྲོ་བ་མྱ་ངན་གྱི་རྒྱུ་ཡིན་པ་དགག་པ་ནི། དེ་
ལྟ་ན་ཡང་བུར་ཡོངས་སུ་བཟུང་བ་མ་དྲིས་པར་འཇིག་རྟེན་ཕ་རོལ་དུ་འགྲོ་བ་སྡུག་བསྔལ་གྱི་རྒྱུ་
ཡིན་ནོ་ཞེ་ན། གང་གི་ཚེ་སེམས་ཅན་འགའ་ཞིག་ཁྱོད་ཀྱིས་བདག་གི་བུ་གྱིས་ཤིག་ཅེས་མ་
བཅོལ་བ་རང་ཉིད་འདོད་རྒྱལ་དུ་བུར་གྱུར་པ་དེའི་ཚེ་འཇིག་རྟེན་ཕ་རོལ་ཏུ་འགྲོ་འདོད་པ་ནི་
ཡང་བདག་འགྲོའོ་ཞེས་མ་དྲིས་པར་རང་འདོད་ཙམ་གྱིས་འགྲོ་བ་རིགས་པར་མི་འགྱུར་བ་མ་
ཡིན་ཏེ། འོང་བ་དང་འགྲོ་བ་གཉིས་ཀ་འདོད་རྒྱལ་དུ་སྤྱོད་པ་དེའི་ཆོས་ཉིད་ཡིན་པས་སོ། །
ཡང་ན་འདིས་འགྲོ་བ་མ་དྲིས་པ་ཡང་མ་ཡིན་ཏེ། འདིས་ཡིག་འབྲུ་ཚིག་གི་རྟ་མེད་པར་ཕ་རོལ་
ཏུ་འགྲོ་བ་སྐལ་བ་དགོས་མོད་ཀྱི། ཁྱོད་རང་ཉིད་གཏི་མུག་པའི་ཕྱིར་བུའི་འགྲོ་བའི་སྐལ་བ་
བགོས་པའི་རྣམ་པར་རྟོག་པ་མེད་པར་ཟད་དོ། །འདིའི་འགྲོ་བའི་སྐལ་བགོས་པའི་རྣམ་པ་ཇི་ལྟ་
བུ་ཞེ་ན། འདིའི་ཕ་རོལ་ཏུ་འགྲོ་བར་སྤྲོ་བ་ཉིད་སྐད་ཅིག་གཅིག་ནས་གཅིག་ཏུ་འབྲེལ་པ་ཡོངས་
སུ་བསྒྱུར་བར་བྱས་པ་རྒས་ཤིང་འཁོགས་པ་ཉིད་ཀྱིས་སྟོན་པར་བྱེད་དོ། །གཉིས་པ་ཆགས་པ་
མྱ་ངན་གྱི་རྒྱུ་ཡིན་པ་དགག་པ་ནི། དེ་ལྟ་ན་ཡང་བུ་ལ་ཆེས་ཆགས་པ་ཉིད་ཕའི་མྱ་ངན་གྱི་རྒྱུར་
10



༄༅།།དབུ་མ་བཞི་བརྒྱ་པའི་འགྲེལ་པ།
འགྱུར་རོ་ཞེ་ན། བུ་ལ་ཧ་ཅང་ཆགས་པ་ཡང་མི་རིགས་ཏེ། ཇི་ལྟར་ཕ་ལ་བུ་སྙིང་དུ་སྡུག་པ་དེ་
ལྟར་བུ་དེ་ལ་ཕ་ལ་སྡུག་པ་སྐྱེ་བ་མ་ཡིན་ནོ། །དེ་བས་ན་ཇི་ལྟར་འཇིག་རྟེན་བུ་ལ་སོགས་པ་འོག་
མ་དག་ལ་སྲེད་པ་ལྷུར་བླང་བ་དེ་ལྟར་ཕ་ལ་སོགས་པ་གོང་མ་ལ་སྲེད་པ་འཛེག་པ་མི་སྲིད་པའི་
ཕྱིར་དང་། སྲེད་པ་ཇི་བཞིན་དུ་ལས་ཀྱིས་འཕེན་པའི་ཕྱིར། འཇིག་རྟེན་འདི་ནི་སྐྱེ་གནས་འོག་
ནས་འོག་ཏུ་འགྲོ་བ་དེའི་ཕྱིར་མཐོ་རིས་ཀྱང་རྙེད་པར་དཀའ་ན་ཐར་པ་ལྟ་ཅི་སྨོས། དེ་བས་ན་
ཕ་མ་ལ་སོགས་པ་བླ་མ་ལ་གུས་པའི་ཆགས་པ་ལྷུར་བླང་བར་བྱའོ། །གཞན་ཡང་བུ་ལ་རྗེས་སུ་
ཆགས་པ་འདི་རྗེས་སུ་མཐུན་པའི་བུ་ལ་ཡིན་ནམ། འོན་ཏེ་མི་མཐུན་པ་ལ་ཡིན། དེ་ལ་གང་གི་
ཚེ་བུ་ཕའི་རྗེས་སུ་མི་མཐུན་ཞིང་ངོར་མི་འཇུག་པ་དེའི་ཚེ་ཕ་འགའ་ཡང་བུ་ལ་སྡུག་ཅིང་ཆགས་པ་
ཡོད་པ་མ་ཡིན་ནོ། །ཅི་སྟེ་རྗེས་སུ་མཐུན་པ་ལ་ཆགས་པ་དེའི་ཚེ་འདི་ངའི་ངོར་འཇུག་གོ་ཞེས་
དེའི་ལན་ཏུ་ཆགས་པ་སྐྱེ་ན་ནི་ལག་རྗེ་ལུས་རྗེའི་ཚོང་པ་དང་འདྲ་བའི་ཆགས་པ་འབའ་ཞིག་སྐྱེ་
བར་ཟད་ཀྱི་བུའི་རྒྱུ་མཚན་གྱིས་ཆགས་པ་ནི་མ་ཡིན་ནོ། །ཅི་སྟེ་རྗེས་སུ་མཐུན་མི་མཐུན་ལ་མི་
ལྟོས་པར་བུ་ལ་ཕའི་ཆགས་པ་བརྟན་པ་ཉིད་དུ་ཡོད་དོ་ཞེ་ན། ཆགས་པ་ལ་བརྟན་པ་ཡོད་པ་མ་
ཡིན་ཏེ། ཆགས་ཡུལ་བུ་ལ་སོགས་པ་དང་བྲལ་བས་བསྐྱེད་པའི་སྡུག་བསྔལ་ནི་མི་རྣམས་ཀྱི་སྙིང་
ལས་མྱུར་དུ་ལྡོག་པ་མཐོང་བའི་ཕྱིར་རོ། །དེ་བས་ན་ཆགས་པ་ལའང་མི་བརྟན་པ་ཉིད་ལྟོས་ཏེ་
མི་བརྟན་པར་མངོན་ཏེ། གལ་ཏེ་ཆགས་པའི་འཆིང་བ་ལྷོད་པར་མ་གྱུར་ན་དེས་བསྐྱེད་པའི་
སྡུག་བསྔལ་ལྡོག་པར་མི་འགྱུར་བ་ལ། འབྲས་བུ་སྡུག་བསྔལ་དང་བྲལ་བར་མཐོང་བ་ཡིས་རྒྱུ་
ཆགས་པ་དང་བྲལ་བར་ཡང་མཚོན་པ་ཡིན་ནོ། །
གསུམ་པ་འཇིག་རྟེན་གྱི་ངོར་མྱ་ངན་བྱ་བ་དགག་པ་ནི། ཅི་སྟེ་འཇིག་རྟེན་གྱི་ལུགས་ལ་
ལྟོས་ནས་མྱ་ངན་གྱིས་གཟིར་བར་བྱ་དགོས་སོ་ཞེ་ན། འཇིག་རྟེན་མཐུན་འཇུག་གི་ངོར་ལུས་
བསྒྱུར་བྲང་རྡུང་བ་ལ་སོགས་པ་གནོད་པས་བདག་ཉིད་ལ་གཟིར་བ་བྱས་ཟིན་ཀྱང་ཡོན་ཏན་
འགའ་ཡང་མེད་སྙམ་དུ་ཤེས་བཞིན་དུ་ཁྱོད་བདག་ཉིད་ལ་ཕྱི་ཚུལ་འཆོས་པའི་གཟིར་བ་ཐོབ་
པར་བྱེད་ན། ཕྱི་ཚུལ་འཆོས་པ་དེ་ཡང་བླུན་པོ་གཡོན་ཅན་རྣམས་ཀྱིས་བསྟེན་པའི་ལམ་ཡིན་
པས་མཁས་པ་རྣམས་ཀྱིས་བདག་ཉིད་ལ་སྤྱོད་པར་མི་རིགས་སོ། །
བཞི་པ་འབྲེལ་པ་ཐོབ་འདོད་མྱ་ངན་གྱི་རྒྱུ་ཡིན་པ་དགག་པ་ནི། གལ་ཏེ་གཟིར་བོ་ལ་
ཡོན་ཏན་འགའ་ཡང་མེད་མོད་ཀྱི། དེ་ལྟ་ན་ཡང་བུ་ལ་སོགས་པ་སྡུག་པ་དང་ལྷན་ཅིག་འབྲེལ་པ་
11



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཐོབ་པར་འདོཔར་འདོད་པ་ན། དེ་ལས་བྱུང་བའི་གཟིར་བ་ཡང་སྤང་དུ་མེད་དོ་ཞེ་ན། འཇིག་རྟེན་འདི་
ལས་ཉོན་གྱི་དབང་གིས་འགྲོ་བ་དེ་དང་དེར་འཁོར་བ་ན་སྐྱེ་བ་གཞན་དག་བུ་དང་བུ་མོ་ལ་སོག
པར་གྱུར་ནས་སླར་ཕ་རོལ་ཏུ་འགྲོ་བ་ན། ཕ་མ་ལ་སོགས་པའི་ཉེ་དུ་རྣམས་ལ་བྲལ་བས་བསྐྱེད་
པའི་སྡུག་བསྔལ་གྱི་རྣམ་པ་འགེད་པ་ལྟར་བྱེད་ཅིང་ཡོངས་སུ་འཁྱམས་པར་འགྱུར་རོ། །གལ་ཏེ་
འཇིག་རྟེན་པ་རྣམས་སྡུག་བསྔལ་མེད་པ་དང་དེ་འདོད་པ་ཞིག་ཡིན་ན། སྡུག་བསྔལ་འགེད་པ་
རིགས་པ་ཞིག་ན། སྡུག་བསྔལ་མི་འདོད་ཅིང་རང་བཞིན་གྱིས་སྡུག་བསྔལ་བར་གྱུར་པའི་སྐྱེ་བོ་
ལ་སྡུག་བསྔལ་གྱིས་རྣམ་པར་འགེད་པས་ཅི་ཞིག་བྱ་སྟེ། དགོས་པ་ཅུང་ཟད་ཀྱང་མེད་དོ། །དེ་
བས་ན་བུ་ལ་སོགས་པ་ནི་རང་ཉིད་རང་བཞིན་གྱིས་སྡུག་བསྔལ་བའི་སྟེང་དུ་རྨ་ལ་རྒྱ་ཚ་འདེབས་
པ་བཞིན་དུ་བྲལ་བས་བསྐྱེད་པའི་སྡུག་བསྔལ་བསྐྱེད་པའི་ཕྱིར་འོངས་པ་ཙམ་དུ་ཟད་པས། དེ་
དག་དང་ལྷན་ཅིག་འབྲེལ་བ་ཐོབ་པ་ལ་དགོས་པ་ཅུང་ཟད་ཀྱང་མེད་དོ། །དེའི་ཕྱིར་མཁས་པ་སུ་
ཞིག་སྡུག་བསྔལ་བསྐྱེད་པའི་ཕྱིར། འོང་པའི་བུ་ལ་སོགས་པ་དང་། བྲལ་བ་ལ་མྱ་ངན་བྱེད་པར་
འགྱུར། ལྔ་པ་ལྷན་ཅིག་འདུ་བ་ལ་ཆགས་པ་དགག་པ་ནི། གལ་ཏེ་སྡུག་བསྔལ་གྱི་རྒྱུ་ཡིན་པའི་
ཕྱིར་འབྲལ་བ་མི་དགའ་བ་ཡིན་ཡང་། བདེ་བའི་རྒྱུ་ཡིན་པའི་ཕྱིར་འདུ་བ་དགའ་བ་ཡིན་ནོ་ཞེ་
ན། གང་གིས་སྡུག་བསྔལ་དང་ལྷན་ཅིག་རྒྱུ་བའི་འདུ་བ་ལ་དགའ་བ་གང་ཡིན་པ་དེའི་ནི་འབྲལ་
བ་ལ་ཡང་ཇི་ལྟར་དགའ་བ་མ་ཡིན་ཏེ། དགའ་བར་བྱ་དགོས་ཏེ། གང་ལ་འདུ་བ་ཡོད་པ་དེ་ལ་
གདོན་མི་ཟ་བར་འབྲལ་བ་ཡོད་པས་འདུ་བ་དང་བྲལ་བ་ལྷན་ཅིག་རྒྱུ་བར་སྣང་བ་མིན་ནམ་སྟེ།
དམིགས་པའི་ཕྱིར་རོ། །དཔེར་ན་བཀྲ་ཤིས་མ་དང་སྣ་ནག་མ་བཞིན། དེ་བས་ན་འདུ་བ་བདེ་
བའི་རྒྱུ་ཡིན་ཡང་། མཐའ་ངན་པའི་ཕྱིར་དེ་གཉིས་ཀ་དང་བྲལ་བའི་རྣམ་གྲོལ་ཉིད་མངོན་སུམ་
དུ་བྱའོ། །གལ་ཏེ་མཐར་འབྲལ་བར་ངེས་ཀྱང་ཐོག་མར་འགྲོགས་པ་ཡུན་རིང་བའི་ཕྱིར་དེ་ལ་
རྩིས་གདབ་མེད་དོ་ཞེ་ན། འཁོར་བ་ན་མ་རིག་པ་དང་ལྡན་པའི་སྐྱེ་བོ་རྣམས་ཀྱི་འདས་པའི་
དུས་ལ་ཐོག་མ་ཡོད་པ་མ་ཡིན་ཞིང་མ་འོངས་པའི་དུས་ལ་ཡང་ཐ་མ་ཡོད་པ་མ་ཡིན་ནོ། །དེ་
གཉིས་ཀ་ཡང་བྲལ་བས་རབ་ཏུ་ཕྱེ་བ་ཡིན་ཞིང་། སྡུག་པ་རྣམས་དང་ལྷན་ཅིག་འདུ་བ་ནི་སྐད་
ཅིག་མ་ཡིན་ཏེ། འདུ་བྱེད་ཐམས་ཅད་སྐད་ཅིག་གིས་འཇིག་པའི་ཕྱིར། དེ་བས་ན་རྒྱུ་མཚན་
ཅིས་ན་ཁྱོད་ཀྱིས་དུས་ཐུང་ངུར་གྱུར་པའི་འདུ་བ་མཐོང་ནས་དེ་ལ་ཆགས་ཤིང་རིང་པོར་གྱུར་
ཀྱང་འདས་མ་འོངས་ཀྱིས་བསྡུས་པའི་བྲེལ་བ་མཐོང་བ་མིན་ཞིང་དེ་ལ་སྐྱེ་བར་མི་བྱེད། དེའི་པ
.?
:
12



༄༅ །།དབུ་མ་བཞི་བརྒྱ་པའི་འགྲེལ་པ།
ཕྱིར་སྐད་ཅིག་ཙམ་གྱི་འདུ་བ་ལ་དགའ་བ་དེས་ནི་ཐོག་མཐའ་མེད་པས་བསྡུས་པའི་འབྲལ་བ་ལ་
ཤིན་ཏུ་སྐྱོ་བར་བྱ་དགོས་སོ། །
དྲུག་པ་དུས་ཚིགས་ལ་ཆགས་པ་དགག་པ་ནི། གལ་ཏེ་འབྲལ་བ་རིང་མོད། དེ་ལྟ་ན་
ཡང་སོ་ཁའི་མེ་ཏོག་རྒྱས་པ་དང་། སྟོན་དུས་ཟླ་བ་གསལ་བ་ལ་སོགས་པ་དུས་ཚིགས་ཕུན་སུམ་
ཚོགས་པས་སེམས་ཁྲིད་པས་དེ་ལ་རྩིས་གདབ་མེད་པས་སྐྱོ་བར་མི་འགྱུར་རོ་ཞེ་ན། སྐད་ཅིག་
དང་ཐང་གཅིག་དང་ཡུད་ཙམ་ལ་སོགས་པས་བསྡུས་པའི་དུས་རྒྱུན་དང་དཔྱིད་ལ་སོགས་པ་དེ་
རྣམས་ནི་ངེས་པར་དགྲ་དང་འདྲ་བར་འགྱུར་ཏེ། དུས་དེ་དག་རིམ་གྱིས་མངོན་པར་འཕེལ་
བས་ཁྱོད་ཀྱི་གསོན་པའི་སྐད་ཅིག་རྣམས་ཟད་པར་བྱེད་པས་སོ། །དེས་ན་སྲོག་འཕྲོག་པར་བྱེད་
པའི་དགྲར་གྱུར་པའི་དུས་དེ་དག་ལ་རྣམ་པ་ཀུན་ཏུ་ཁྱོད་འདོད་ཆགས་པར་མི་བྱ་སྟེ། ཅི་ཙམ་
དུས་འདས་པ་དེ་ཙམ་དུ་འཆི་བ་རྗེས་སུ་དྲན་པའི་སྒོ་ནས་བག་ཡོད་པ་ལ་བརྩོན་པར་བྱའོ། །
གཉིས་པ་ཕན་ཡོན་ནི། དེ་ལྟར་འཆི་བ་རྗེས་སུ་དྲན་ཞིང་སྡུག་བསྔལ་བ་དང་བྲལ་བ་སོགས་ཟག་
བཅས་ཀྱི་དངོས་པོ་རྣམས་ལ་ཡིད་འབྱུང་ཞིང་སྐྱོ་བར་གྱུར་པ་དེས་ནི་འདི་ཐམས་ཅད་ངེས་པར་
བོར་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ་ནགས་སུ་གནས་པར་བྱའོ། །གལ་ཏེ་དེ་
རིགས་པ་བདེན་མོད། གཉེན་འདུན་དང་འབྲལ་བ་དཀའ་བས་དེ་མི་ནུས་སོ་ཞེ་ན། བློ་ངན་
ཁྱོད་གཉེན་བཤེས་དང་བྲལ་བའི་འཇིགས་པ་ཡིས་ཁྱིམ་ནས་ངེས་པར་མི་འབྱུང་ན། ཁྱོད་མི་
འདོད་བཞིན་དུ་འཆི་བདག་གིས་གཉེན་འདུན་རྣམས་དང་འབྲལ་བར་བྱེད་པར་འགྱུར་རོ། །
དེ་བས་ན་མཁས་པ་ཤེས་རབ་ཅན་སུ་ཞིག་རང་གིས་གདོན་མི་ཟ་བར་ངེས་པར་བྱ་དགོས་པའི་བྱ་
བ་རང་དད་པས་མི་བྱེད་པར་གཞན་གྱིས་ཆད་པས་བྱེད་པར་འགྱུར་རོ། །དེ་བས་ན་འཆི་བདག་
གི་ཆད་པས་མ་བསྐུམ་པར་རང་གི་འདོད་པས་གཉེན་འདུན་སོགས་བཏང་སྟེ་ནགས་སུ་འགྲོ་
བར་བྱའོ། །གལ་ཏེ་རྩི་ལག་རྣམས་གདོན་མི་ཟ་བར་བཏང་དགོས་མོད། དེ་ལྟར་ན་ཡང་བུ་
བསྐྱེད་དེ་ལང་ཚོ་རྫོགས་པ་དང་བག་མ་བླངས། ཁྱིམ་གྱི་ཁུར་ཕོག་པ་སོགས་རྫོགས་པར་བྱས་
ནས་ངེས་པར་འགྲོ་བར་བྱའོ་ཞེ་ན། ཁྱོད་བུ་བསྐྱེད་པ་ལ་སོགས་པ་བྱ་བའི་འཕྲོ་ཅུང་ཟད་ཡོད་པ་
འདི་བྱས་ནས་གསལ་བར་ཏེ་ངེས་པར་ནགས་སུ་འགྲོ་བར་བྱའོ་སྙམ་དུ་སེམས་ཙ་ན། བུ་བསྐྱེད་
བག་མ་བླང་བ་སོགས་གང་ཞིག་བྱས་ཀྱང་མཐར་དེ་དག་བཏང་བར་བྱ་བ་ཡིན་ན་སླར་ཡང་
བྱས་པ་ལས་ཡོན་ཏན་ཅི་ཞིག་ཡོད། དེས་ན་འདི་ནི་བྱ་བ་མ་ཡིན་ནོ། །དཔེར་ན་བཀྲུས་ཏེ་དོར་པ
13



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
བ་བཞིན་ནོ། །གལ་ཏེ་ནང་དུ་འགྲོ་བ་གཙོ་བོ་ཡིན་ཡང་བདག་དང་བདག་གི་བ་ལ་ཆགས་པས་
དེ་ལ་འཇིགས་པར་འགྱུར་རོ་ཞེ་ན། ཤེས་རབ་ཅན་གང་ལ་ཇི་སྐད་བཤད་པའི་ལུང་དང་རིགས་
པའི་རྗེས་སུ་འབྲང་ནས་བདག་ནི་འཆིའོ་སྙམ་དུ་ངེས་པར་སེམས་པ་ཡོད་པ་དེ་འདུ་འཛི་སྤངས་
པས་སྲོག་ལ་ཡང་ཆགས་པ་ཡོངས་སུ་བཏང་བའི་ཕྱིར་འཆི་བདག་ལ་ཡང་ག་ལ་འཇིགས་ཏེ་
པ
འཇིགས་པ་ཡོད་པ་མ་ཡིན་ན། ནགས་སུ་འགྲོ་བའམ་བུ་སོགས་དང་བྲལ་བས་ནི་འཇིགས་པར་
ག་ལ་འགྱུར་རོ། །དེའི་ཕྱིར་འཆི་བ་རྗེས་སུ་དྲན་པར་བསྒོམ་པ་ལ་བརྩོན་པར་བྱའོ། །རྣལ་
འབྱོར་སྤྱོད་པ་བཞི་བརྒྱ་པ་ལས་རྟོག་པར་ཕྱིན་ཅི་ལོག་སྤོང་བའི་ཐབས་བསྟན་པ་སྟེ་རབ་བྱེད་པ་
དང་པོའི་འགྲེལ་པའོ།། །།
༈ གཉིས་པ་བདེ་བར་ཕྱིན་ཅི་ལོག་སྤོང་བའི་ཐབས་སུ་ལུས་སྡུག་བསྔལ་དུ་
བསྒོམ་པ་ལ། སྡུག་བསྔལ་དུ་བསྒོམ་པ་དངོས་དང་། རབ་བྱེད་ཀྱི་དགོས་པ་བསྟན་པ་གཉིས་
ཀྱི་དང་པོ་ལ། ལུས་རང་གི་མཚན་ཉིད་ཀྱིས་སྡུག་བསྔལ་བ་དང་། སྤྱིའི་མཚན་ཉིད་ཀྱིས་སྡུག་
བསྔལ་དུ་བསྟན་པ་གཉིས་ཀྱི་དང་པོ་ལ། མདོར་བསྟན་པ་དང་། རྒྱས་པར་བཤད་པ་གཉིས་ཀྱི་
དང་པོ་ནི། འཕགས་པ་དངོས་པོའི་རང་བཞིན་ལ་ཚུལ་བཞིན་དུ་སོ་སོར་རྟོག་པ་ལ་མཁས་པ་
རྣམས་ཀྱིས་ལུས་ནི་དགྲ་ལྟར་སྡུག་བསྔལ་གྱི་འབྱུང་ཁུངས་ཁོ་ནར་མཐོང་སྟེ། གང་གི་ཕྱིར་ནང་
གི་བདག་ཉིད་ཁམས་མ་སྙོམས་པའི་རྒྱུ་ཅན་གྱིས་ནད་བཞི་བརྒྱ་རྩ་བཞི་དང་། ཕྱི་རོལ་བོང་བ་
དང་དབྱིག་པ་དང་སྡིག་སྦྲུལ་སོགས་ཀྱི་རེག་པ་ལས་བྱུང་བའི་སྡུག་བསྔལ་དུ་མ་འབྱུང་བའི་ཕྱིར་
དང་། ནད་ལ་སོགས་པའི་རྐྱེན་དང་ཕྲད་ན་སྡུག་བསྔལ་བསྐྱེད་པས་གླགས་སུ་བསྣུན་པའི་ཕྱིར་
དང་། ཇི་ཙམ་ཟས་གོས་ཀྱིས་བསྐྱངས་ཀྱང་ངེས་པ་མེད་པས་བསྟེན་པར་དཀའ་བའི་ཕྱིར་རོ། །
གཉིས་པ་ལ། ལུས་ལ་བརྙས་པ་སྤང་། ཧ་ཅང་ཆགས་པ་སྤང་བ་གཉིས་ཀྱི་དང་པོ་ནི། དེ་ལྟ་ན་
ལུས་ནི་བསྐྱང་བར་བྱ་བ་མ་ཡིན་ཏེ། དགྲའི་ཕྱོགས་སུ་བསླན་པའི་ཕྱིར་རོ་ཞེ་ན། དེ་ལྟ་ཡིན་
མོད་ཀྱི་དེ་ལྟ་ན་ཡང་ལུས་དེ་བསྲུང་བར་བྱ་དགོས་ཏེ། དགོས་པ་དང་བཅས་པའི་ཕྱིར་རོ། །
འདི་ལྟར་ཚུལ་ཁྲིམས་དང་ལྡན་པའི་ལུས་ཡུན་རིང་དུ་འཚོ་བ་ནི། དེ་ལས་ཉིན་རེ་ཞིང་ཚུལ་
ཁྲིམས་དང་ཏིང་ངེ་འཛིན་དང་ཤེས་རབ་ལ་སོགས་པའི་བསོད་ནམས་ཆེན་པོ་འཕེལ་བར་བྱེད་
པའི་ཕྱིར་རོ། །
ཡང་ན་རབ་བྱེད་དང་པོས་མི་རྟག་པ་ཉིད་ཀྱི་གཏམ་གྱིས་སེམས་སྐྱོ་ཞིང་ལུས་དོན་མ་ཡིན་M
..
14



༄༅ །།ད་པུ་མ་བཞི་བརྒྱ་པའི་འགྲེལ་པ།
པ་འདྲེན་པ་འདིས་ཅི་བྱ་སྙམ་དུ་དེ་ལ་བརྙས་པ་ན། དེ་སྤང་བའི་ཕྱིར། ལུས་ནི་དགྲ་ལྟར་
མཐོང་མོད་ཀྱི། །ཞེས་སོགས་སྨོས་སོ། །གཉིས་པ་ལ་ཆགས་པ་སྤོང་བ་མདོར་བསྟན། བརྒལ་
ལན་གྱིས་གཏན་ལ་དབབ་པ་ལ་གཉིས་ཀྱི་དང་པོ་ནི། གལ་ཏེ་ལུས་བསྲུང་བྱ་ཡིན་ན་དེའི་ཕྱིར།
དེ་ལ་སྙིང་ཉེ་བར་བྱ་དགོས་སོ་ཞེ་ན། མི་རྣམས་ཀྱི་བཀྲེས་སྐོམ་ལ་སོགས་པའི་སྡུག་བསྔལ་གང་
ཅུང་ཟད་འབྱུང་བ་དེ་ནི་ལུས་ཉིད་ལ་སྐྱེ་ཞིང་། ཟས་སྐོམ་གྱིས་ཚིམ་པ་སོགས་བདེ་བ་གང་ཅུང་
ཟད་འབྱུང་བ་ཐམས་ཅད་ནི་ཕྱིའི་རྐྱེན་གཞན་ལས་འབྱུང་བ་ཡིན་ན། དེའི་ཕྱིར་སྡུག་བསྔལ་
ཀུན་གྱི་སྣོད་དུ་གྱུར་པའི་ཁོག་པ་འདི་ལ་ཁྱོད་ཅི་སྟེ་གུས་ཤིང་རིམ་གྲོ་བྱེད། དེ་བས་ན་ཇི་ལྟར་
གསོན་པ་དང་དགེ་བ་འཕེལ་ཞིང་ཉེས་པ་འབྱུང་བར་མི་འགྱུར་བ་དེ་ཙམ་དུ་རན་པ་ཙམ་གྱིས་དེ་
བཙའ་བར་བྱའོ། །
གཉིས་པ་ལ་སྡུག་བསྔལ་སྟོབས་ལྡན་དུ་བསྟན། བདེ་བ་སྟོབས་ཆུང་བར་བསྟན་པ་
གཉིས་ཀྱི་དང་པོ་ནི། གལ་ཏེ་སྡུག་བསྔལ་ལུས་ཁོ་ན་ལས་འབྱུང་ཡང་ཕྱིར་བཅོས་སུ་ཡོད་པས་དེ་
སྟོབས་ཆུང་ཞིང་བདེ་བ་ཕལ་ཆེ་བའི་ཕྱིར་གཅིག་ཏུ་དེ་ལ་མི་འཇིགས་སོ་ཞེ་ན། སྡུག་བསྔལ་ལ་
འཇིགས་པར་བྱ་དགོས་ཏེ། འདི་ལྟར་གང་གི་ཚེ་ལྷ་སྦྱིན་གདིང་བ་འཇམ་པོ་ལ་འདུག་སྟེ་
གཟུགས་སྒྲ་སོགས་ཡུལ་ཡིད་དུ་འོང་བ་ལ་སྤྱོད་པའི་བདེ་བ་མྱོང་བཞིན་པ་ན་སྦྲང་བུ་མཆུ་རིང་
གིས་ཕུག་པས་བདེ་བ་ཐམས་ཅད་ལ་རྩིས་གདབ་མེད་པར་སྡུག་བསྔལ་གྱིས་སྐྱོ་བར་འགྱུར་རོ། །
དེ་བས་ན་མི་རྣམས་ལ་སྡུག་བསྔལ་ཆེས་སྟོབས་ལྡན་དུ་སྐྱེ་བ་ལྟར་བདེ་བ་ཤས་ཆེར་མི་འབྱུང་ན།
དེ་ལྟར་བདེ་བས་ཟིལ་གྱིས་མནན་མི་ནུས་པའི་སྡུག་བསྔལ་ཆེན་པོ་དེ་ཆུང་སྙམ་དུ་སེམས་པར་
བྱེད་དམ་སྟེ་སེམས་པ་མི་རིགས་སོ། །བདེ་བ་ནི་སྡུག་བསྔལ་གྱིས་ཟིལ་གྱིས་མནན་པ་དང་ཆུང་
བ་ཉིད་ཀྱི་ཕྱིར། འཇིག་རྟེན་རྣམས་བདེ་བ་སྒྲུབ་པ་ལ་མངོན་པར་ཕྱོགས་ཤིང་སྡུག་བསྔལ་ལ་
འབྲོས་མོད་ཀྱི། སྡུག་བསྔལ་གྱི་རང་བཞིན་གྱི་ལུས་ལ་བདེ་བ་སྒྲུབ་མི་ནུས་པའི་ཕྱིར་བདེ་བ་རྙེད་
དཀའ་སྟེ། བདེ་བའི་རེ་བས་སྡུག་བསྔལ་གྱི་རྒྱུ་ཉེ་བར་སོགས་པའི་ཕྱིར་རོ། །གང་གི་ཕྱིར་དེ་
ལྟར་ཡིན་པ་དེས་ན་སྐྱེ་བོ་སྐད་ཅིག་གིས་འཇིག་ཅིང་མི་རྟག་པ་འདི་ནི་སྡུག་བསྔལ་ལ་བྲོས་སུ་
ཟིན་ཀྱང་། སྡུག་བསྔལ་ནི་སྐྱེས་བུ་ལ་གྲིབ་མ་རྗེས་སུ་སྙེགས་པ་དང་འདྲ་བར་རྗེས་སུ་འབྲངས་
ངོ༌། །རྒྱུ་མཚན་འདིའི་ཕྱིར་ཡང་དེ་ལྟར་ཡིན་ཏེ། འདི་ལྟར་སྡུག་བསྔལ་ནི་རྟག་ཏུ་ཉེ་བའི་ཕྱིར་
དང་མི་ཉེ་བ་ཡང་འབད་པས་བསྒྲུབ་མི་དགོས་པའི་ཕྱིར་འདོད་པས་རྙེད་པར་འགྱུར་གྱི། འདོད་
15



༄༅།༼དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
པས་བདེ་བ་རྙེད་པ་ག་ལ་ཡིན་ཏེ། སྡུག་བསྔལ་གྱི་བདག་ཉིད་ཅན་གྱི་ལུས་ལ་བདེ་བ་ཤིན་ཏུ་
དཀོན་པའི་ཕྱིར་རོ། །དེ་བས་ན་སྡུག་བསྔལ་འདོད་པས་རྙེད་པ་ལྟར་བདེ་བ་ནི་མ་ཡིན་ཏེ། དེ་
ནི་ཟས་སྐོམ་སོགས་ཀྱི་རྐྱེན་གཞན་ལ་རག་ལས་པས་སོ། །དེ་ལྟ་ན་ཡང་འཇིག་རྟེན་པ་ཁྱོད་རྒྱུ་ཅི་
ནས་ཤིན་ཏུ་དཀོན་པའི་བདེ་ལ་གུས་ཤིང་། འདོད་པ་ཙམ་གྱིས་རང་དབང་དུ་རྙེད་ཅིང་མོད་
པའི་སྡུག་བསྔལ་ལ་ཅི་སྟེ་ཁྱོད་མི་འཇིགས། གང་གིས་ན་བདེ་བ་ཤས་ཙམ་ལ་རེ་བས་སྡུག་བསྔལ་
གྱི་རྒྱུ་སྡིག་པ་ལ་འཇུག་པར་བྱེད། དེ་བས་ན་བདེ་བ་དཀོན་ཡང་འདོད་བྱ་ཡིན་པས་དོན་དུ་
གཉེར་བ་ལྟར་ཡིད་འབྱུང་བར་བྱ་བའི་སྡུག་བསྔལ་མོད་པ་ལ་ཡང་འཇིགས་པར་རིགས་པས་དེའི་
རྒྱུ་མི་དགེ་བ་སྤང་བར་བྱའོ། །གཞན་ཡང་བདེ་བ་ནི་སྡུག་བསྔལ་གྱི་རྒྱུ་ཡིན་པས་དེ་ལ་ཆགས་པ་
སྤང་བར་བྱའོ། །ཇི་ལྟར་ཞེ་ན། བདེ་བར་གྱུར་པའི་ལོངས་སྤྱོད་ཀྱིས་རྟག་ཏུ་བསྐྱངས་པའི་ལུས་
ཤིན་ཏུ་གཞོན་ཤ་ཅན་ནི་སྡུག་བསྔལ་ཆུང་ངུ་རེས་ཀྱང་མེ་ལྕེས་ལོ་མ་གསར་པ་ལ་རེག་པ་ལྟར་
ཤིན་ཏུ་རོ་ཉམས་པར་འགྱུར་བས་སྡུག་བསྔལ་ཆེན་པོའི་སྣོད་དུ་འགྱུར་བར་ངེས་སོ། །དེ་ལྟར་
བས་ན་ལུས་ལ་གུས་པ་དང་དགྲ་ལ་གུས་པ་དེ་གཉིས་ནི་མཚུངས་པར་སྣང་སྟེ། སྡུག་བསྔལ་གྱི་རྒྱུ་
སྡུད་པར་གཉིས་ཀ་འདྲ་བའི་ཕྱིར་རོ། །གཞན་ཡང་ལུས་ནི་ཤིན་ཏུ་འགོར་ཞིང་ཡུན་རིང་པོར་
བདེ་བའི་རྒྱུར་གྱུར་པའི་ལོངས་སྤྱོད་ཀྱིས་བསྐྱངས་པར་གྱུར་ཀྱང་བདེ་བའི་བདག་ཉིད་དུ་མི་
འགྱུར་ཏེ། སྡུག་བསྔལ་གྱི་རང་བཞིན་ཅན་ཡིན་པའི་ཕྱིར་དང་། རང་བཞིན་ནི་རྐྱེན་གཞན་
གྱིས་ཟིལ་གྱིས་གནོན་པར་རིགས་པ་མ་ཡིན་ཏེ། དཔེར་ན་བྱ་རོག་གིས་ཁུ་བྱུག་གི་ཕྲུ་གུ་
བསྐྱངས་ཀྱང་བྱ་རོག་ཏུ་མི་འགྱུར་བ་བཞིན་ནོ། །གལ་ཏེ་རྒྱལ་རིགས་ལ་སོགས་པ་སེམས་ཅན་
གཞི་ཆེན་པོ་ལ་རེག་པ་རྣམས་ནི་སྐྱེས་ནས་མ་ཤིའི་བར་ཚོར་བ་བདེ་བ་ཁོ་ན་དང་ལྡན་པར་སྣང་
བས་ལུས་སྡུག་བསྔལ་གྱི་རང་བཞིན་ཡིན་པ་མི་རིགས་སོ་ཞེ་ན། འཁོར་དང་ལོངས་སྤྱོད་སོགས་
གཞི་ཆེན་པོ་དང་ལྡན་པའི་སེམས་ཅན་མཆོག་ཏུ་གྱུར་པ་རྒྱལ་པོ་ལ་སོགས་པ་རྣམས་ལ་ལ་ནི།
གཞན་གྱི་ཕུན་སུམ་ཚོགས་པ་མི་བཟོད་པའི་ཕྲག་དོག་དང༌། རང་གི་དབང་ཕྱུག་ལ་གཞན་གྱིས་
གནོད་པར་དོགས་པ་སོགས་ཡིད་ཀྱི་སྡུག་བསྔལ་དང་ལྡན་ལ། རིགས་དམའ་ཞིང་ཟས་གོས་
སོགས་ཀྱིས་ཕོངས་པའི་སེམས་ཅན་ཐ་མལ་པ་རྣམས་ལ་བཀྲེས་སྐོམ་སོགས་ལུས་ལས་སྐྱེས་པའི་
སྡུག་བསྔལ་དང་ལྡན་ཏེ། དེའི་ཕྱིར་ལུས་དང་སེམས་ཀྱི་སྡུག་བསྔལ་གཉིས་ཀྱིས་འཇིག་རྟེན་
འདི་ཉིན་རེ་ཉིན་རེ་ཞིང་འཇོམས་པར་བྱེད་པས་རང་བཞིན་གྱིས་བདེ་བར་གྱུར་པ་འགའ་ཡང་་
.༨༠
16



༄༅ །དབུ་མ་བཞི་བརྒྱ་པའི་འགྲེལ་པ།
མེད་དོ། །གལ་ཏེ་སྡུག་བསྔལ་གཉིས་ཡོད་མོད། དེ་ལྟ་ནའང་བདེ་བ་ཆེན་པོས་ཟིལ་གྱིས་
མནན་པས་མི་ཤེས་སོ་ཞེ་ན། བདེ་བ་ནི་ཆེན་པོ་མེད་དེ། སྡུག་བསྔལ་གྱི་དབང་དུ་གྱུར་པའི་
རྟོག་པ་ལ་རག་ལས་ཏེ་འཇུག་པའི་ཕྱིར་རོ། །འདི་ལྟར་སྐྱེས་བུ་འདི་བདག་ནི་གཏོང་བ་པོ་དང་
ཕྱུག་པོའི་ཞེས་རྟོག་པར་བྱེད་པ་དེའི་ཚེ་དེ་ལ་ཡིད་ཀྱི་བདེ་བ་འབྱུང་ལ། ལོངས་སྤྱོད་འབྱོར་དུ་
ཟིན་ཀྱང་གཞན་གྱིས་གནོད་པར་དོགས་པ་ན་ཡིད་མི་བདེ་སྐྱེ་བས། སྔར་གྱི་ཡིད་བདེ་དེ་ལྡོག་
པས་དེའི་ཕྱིར་བདེ་བ་སྐྱེ་བ་དང་འགག་པ་གཉིས་ཀ་རྟོག་པ་ལ་རག་ལས་པས་རྟོག་པའི་དབང་དུ་
གྱུར་ཅིང་། སྡུག་བསྔལ་ནི་དེ་ལྟར་མ་ཡིན་ཏེ་གང་ཞིག་སྡུག་བསྔལ་གྱི་མཐུ་འགོག་པར་བྱེད་པའི་
རྟོག་པ་ནི་འགའ་ཡང་མེད་དོ། །ཡང་ཡུལ་ཡིད་དུ་འོང་བ་ལ་ལོངས་སྤྱད་པའི་བདེ་བ་དང་
བདེ་བ་འབྱུང་བ་དང་རྗེས་སུ་མཐུན་པའི་རྟོག་པ་གཉིས་ ཀར་ཡང་སྡུག་བསྔལ་སྐྱེས་པས་
འཇོམས་པས་དེའི་དབང་དུ་འགྱུར་ཏེ། འདི་ལྟར་དབང་པོའི་ཡུལ་ཡིད་དུ་འོང་བ་ལ་ལོངས་སྤྱོད་
ཀྱང་སྡུག་བསྔལ་གང་རུང་གཅིག་གིས་ཟིལ་གྱིས་མནན་པ་ན། བདེ་བ་དེ་ཐམས་ཅད་རྟོག་པ་
དང་ལྷན་ཅིག་འགགས་ནས་སྡུག་བསྔལ་ཁོ་ན་མྱོང་བར་འགྱུར་བས་སོ། །དེའི་ཕྱིར་ཀུན་ན་སྡུག་
བསྔལ་ལས་སྟོབས་དང་ལྡན་པའི་བདེ་བ་ཅི་ཡང་མེད་དོ། །གཉིས་པ་ནི། གལ་ཏེ་བདེ་བ་རྙེད་
པ་དཀའ་ཡང་གནོད་པ་མི་བྱེད་པའི་ཕྱིར་ལུས་ཀྱི་རང་བཞིན་ཡིན་ལ། སྡུག་བསྔལ་ནི་མད
གནོད་པ་བྱེད་པའི་ཕྱིར་རང་བཞིན་མ་ཡིན་ནོ་ཞེ་ན། བྱིས་པ་དང་གཞོན་ནུ་དར་ལ་བབ་པ་དང་
རྒས་པ་ལ་སོགས་པ་ཇི་ལྟ་ཇི་ལྟར་དུས་འགྲོ་ཞིང་འཕེལ་བ་དེ་ལྟ་དེ་ལྟར་རྒ་བ་དང་ན་བ་ལ་སོགས་
པའི་སྡུག་བསྔལ་མདུན་ནས་མདུན་དུ་འཕེལ་ཞིང་། གཞོན་ནུ་ལ་སོགས་པའི་བདེ་བ་རྣམས་
རྒྱབ་ནས་རྒྱབ་ཏུ་འབྱོར་པ་དེའི་ཕྱིར་སྡུག་བསྔལ་ནི་ལུས་ཀྱི་རང་བཞིན་ཡིན་ལ། བདེ་བ་ནི་ལུས་
འདིའི་རང་བཞིན་ལས་གཞན་པ་ལྟ་བུར་སྣང་བར་འགྱུར་རོ། །གལ་ཏེ་ལུས་སྡུག་བསྔལ་གྱི་རང་
བཞིན་ཡིན་ཡང་བདེ་བའི་རྒྱུས་ཕྱིར་བཅོས་སུ་ཡོད་པའི་ཕྱིར། ལུས་ལ་སྐྱོ་བར་མི་བྱའོ་ཞེ་ན།
འདི་ལ་ལུས་སྡུག་བསྔལ་གྱི་རྒྱུ་མང་པོ་ནང་གི་བདག་ཉིད་ཁམས་མ་སྙོམས་པའི་རྒྱུ་ཅན་གྱི་ནད་
རྣམས་དང་། ཕྱིའི་བདག་ཉིད་གྲང་བ་སོགས་རེག་པ་ཡིད་དུ་མི་འོང་བའི་རྒྱུ་ཅན་གཞན་དང་
གཞན་སྣང་བར་འགྱུར་བ་དེ་སྙེད་དུ་བདེ་བའི་རྒྱུ་ནང་དང་ཕྱིའི་རྒྱུ་ཅན་དག་ནི་སྣང་བ་མ་ཡིན་
ནོ། །བདེ་བའི་རྒྱུ་ཉུང་ལ་སྡུག་བསྔལ་གྱི་རྒྱུ་མང་བ་དེའི་ཕྱིར་བདེ་བའི་རྒྱུ་ཡོད་པས་སྡུག་བསྔལ་
ལ་སྐྱོ་བྱ་མ་ཡིན་ནོ་ཞེས་བྱ་བ་མི་རིགས་སོ། །གལ་ཏེ་བདེ་བ་རང་བཞིན་གྱིས་མེད་ན་དེ་འཕེལ་མང་ཡང་
17



༄༅༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཆུང་བ་ཡང་ཡིན་ཏེ། བདེ་བའི་རྒྱུ་མ་ཟད་རྐྱེན་ཉམས་བར་མི་འགྱུར་བ་ཞིག་ན་གོང་ནས་གོང་དུ་འཕེལ་བ་ཡོད་པའི་ཕྱིར་བདེ་བ་ཡོད་དོ་ཞེ་ན། བདེ་
བའི་རྒྱུ་ཟས་སྐོམ་སོགས་ཤས་ཆེར་སྤྱོད་པ་ལས་མཐར་སྡུག་བསྔལ་འབྱུང་བར་མཐོང་བས་གོང་
ནས་གོང་དུ་འཕེལ་བཞིན་པ་ཡི་བདེ་བ་ལ་དེ་ལས་བཟློག་པ་སྡུག་བསྔལ་འབྱུང་བ་མཐོང་བ་དེ་
ལྟར། སྡུག་བསྔལ་གོང་ནས་གོང་དུ་འཕེལ་བཞིན་པ་ལ་ནི་དེ་ལས་བཟློག་པ་བདེ་བ་འབྱུང་བ་
ཡོད་པ་མ་ཡིན་ཏེ། སྡུག་བསྔལ་ནི་མངོན་པར་འཕེལ་བ་ན་ལུས་སེམས་ཤིན་ཏུ་གདུང་བར་
འགྱུར་བའི་ཕྱིར་རོ། །དེ་བས་ན་འཕེལ་བ་བཟློག་པ་མེད་པའི་ཕྱིར་སྡུག་བསྔལ་ནི་རང་བཞིན་
ཡིན་ལ། བདེ་བ་ནི་མ་ཡིན་ནོ། །བདེ་བ་ནི་རང་གི་ངོ་བོ་ཉམས་ཆུང་བར་མ་ཟད་རྐྱེན་ཉམས་
བའི་རེག་པ་སོགས་
བསྔལ་འབྱུང་བས་རང་གི་རྐྱེན་རྣམས་དང་ལྷན་ཅིག་ཏུ་བདེ་བ་ལས་ལྡོག་པ་སྡུག་བསྔལ་འབྱུང་
བ་མཐོང་གི །སྡུག་བསྔལ་རྣམས་ནི་ཤས་ཆེར་སྤྱད་པ་ན་ཆེར་རྩུབ་པ་དང་དྲག་པའི་སྡུག་བསྔལ་
འབའ་ཞིག་བསྐྱེད་པར་མཐོང་གི་ནམ་ཡང་བདེ་བ་མི་བསྐྱེད་ལ། དེའི་ཕྱིར་སྡུག་བསྔལ་ལ་རང་
གི་རྐྱེན་དང་ལྷན་ཅིག་ཏུ་བཟློག་པ་བདེ་བ་འབྱུང་བ་ཡོད་པ་མ་ཡིན་ནོ། །དེའི་ཕྱིར་རྒྱུ་སྟོབས་
དང་ལྡན་པའི་ཕྱིར་ཡང་སྡུག་བསྔལ་ཉིད་དུ་སྟོབས་དང་ལྡན་པ་ཡིན་ནོ། །གལ་ཏེ་ལྷ་སྦྱིན་བདེ་
བ་དང་ལྡན་ནོ་ཞེས་པའི་བརྗོད་པ་འདི་ཡོད་པ་ལས་ནི་བདེ་བ་ཡོད་དོ་ཞེ་ན། འདུ་བྱེད་རྣམས་
སྐད་ཅིག་རེ་རེ་ལ་འཇིག་པའི་ངང་ཅན་ཡིན་པས་སྐད་ཅིག་སྐད་ཅིག་ལ་འཆི་བ་ཡིན་ལ། དེ་ཡང་
དུས་གསུམ་ལ་མི་འཁྲུལ་བས་ཁྱོད་འཆི་བཞིན་དུ་སྔར་གྱི་དུས་སོང་ཞིང་ད་ལྟ་འགྲོ་བ་དང་མ་
འོངས་པ་ནའང་འགྲོ་བར་འགྱུར་བ་ཡིན་ནོ། །དེའི་ཕྱིར་དུས་གསུམ་ལ་ཁྱབ་པའི་འཆི་བས་འཆི་
བཞིན་པ་ནི་བདེ་བར་འགྱུར་རོ་ཞེས་བྱ་བ་རྣམ་པ་ཀུན་ཏུ་མི་རིགས་སོ། །གཞན་ཡང་སྡུག་
བསྔལ་གྱི་རྒྱུ་རྟག་ཏུ་ཉེ་བའི་ཕྱིར་ཡང་བདེ་བའི་འདུ་ཤེས་མི་རིགས་ཏེ། འདི་ལྟར་ལུས་ཅན་
རྣམས་ལ་བཀྲེས་སྐོམ་ཚ་གྲང་སོགས་ལུས་ལ་གནོད་པའི་རྒྱུ་རྟག་ཏུ་ཉེ་བར་ཡོད་པར་འགྱུར་ན།
དུས་འཁོར་མོར་སྡུག་བསྔལ་གྱིས་གནོད་བཞིན་པ་ནི་བདེའོ་ཞེས་རྣམ་པ་ཀུན་ཏུ་མི་རིགས་སོ། །
གལ་ཏེ་བདེ་བ་རང་བཞིན་གྱིས་མེད་མོད། རྒྱུ་རྐྱེན་ཚོགས་པའི་སྒོ་ནས་ཡོད་ཅེ་ན། བདེ་སྡུག་
ནི་ལུས་ལ་རག་ལས་ལ། ལུས་ཀྱང་འབྱུང་བ་ལ་རག་ལས་ཤིང་། དེ་དག་རེ་རེ་ལ་ལུས་བསྐྱེད་
པའི་ནུས་པ་མེད་པས་འབྱུང་བ་ཀུན་ཚོགས་པ་ལས་སྐྱེ་བར་འགྱུར་རོ། །འབྱུང་བ་རྣམས་ནི་
ཕན་ཚུན་གནོད་པར་ཞུགས་པ་ཡིན་ཏེ། འདི་ལྟར་ས་ནི་རླུང་གི་འགྲོས་རྒྱུག་པར་བྱེད་པ། རླུང་
18



༄༅།།དབུ་མ་བཞི་བརྒྱ་པའི་འགྲེལ་པ།
རོནི་སའི་ཁམས་འཐོར་བར་བྱེད། ཆུ་ནི་མེའི་ཁམས་ལ་གནོད་པར་བྱེད། མེ་ཡང་ཆུའི་ཁམས་
སྐེམ་པར་བྱེད་པའི་ ཕྱིར་རོ། ། དེ་ལྟར་ན་འབྱུང་བ་རྣམས་ནི་ཕན་ཚུན་འགལ་བ་ཡིན་ལ།
འགལ་བ་རྣམས་ཀྱང་ལུས་གཅིག་ལ་ལྷན་ཅིག་ཏུ་ཚོགས་པ་ན་སྡུག་བསྔལ་གྱི་རྒྱུ་ཡིན་པའི་ཕྱིར་
བདེའོ་ཞེས་བྱ་བ་རྣམ་པ་ཀུན་ཏུ་མི་རིགས་སོ། །གལ་ཏེ་འབྱུང་བ་རྣམས་འགལ་ཡང་དེ་ཕྱིར་
བཅོས་སུ་ཡོད་པས་དེ་ལས་བདེ་བར་འགྱུར་རོ་ཞེ་ན། སྐྱེ་བུ་འདི་ན་བ་དང་ཚ་བ་ལ་སོགས་པའི་
སྡུག་བསྔལ་ཕྱིར་འཆོས་པའི་རྒྱུ་ཡང་རྟག་ཏུ་ཉེ་བར་ཡོད་པ་མ་ཡིན་གྱི། གང་གི་ཚེ་གྲང་བས་ཉེན་
ན་དྲོ་བའི་ནུས་པ་ཅན་གྱི་བགོ་བ་དང་གདིང་བ་ལ་སོགས་ལ་བརྟེན་ལ། ཚ་བས་ཉེན་པ་ན་
བསིལ་བའི་ནུས་པ་ཅན་ཙནྡན་སོགས་ལ་བརྟེན་ནོ། །དེ་བས་ན་གཉེན་པོ་བསྟེན་པས་སྡུག་
བསྔལ་ཕྱིར་བཅོས་ཏེ་ཆུང་དུ་སོང་བ་ཙམ་ལ་བདེ་བར་རློམ་པར་ཟད་པས་བརླག་བཞིན་པ་སྟེ་
སྡུག་བསྔལ་ཆུང་དུ་སོང་བ་ཙམ་ནི་བདེའོ་ཞེས་རྣམ་པ་ཀུན་ཏུ་མི་རིགས་སོ། ། གལ་ཏེ་འཇིག་
རྟེན་ན་ལྷ་སྦྱིན་བདེ་བར་ཉལ་འདུག་གོ་ཞེས་སོགས་ཀྱི་ཐ་སྙད་མཐོང་བས་བདེ་བ་ཡོད་དོ་ཞེ་ན།
ལུས་སེམས་ཀྱི་འབད་རྩོལ་མེད་པར་ཉལ་བ་ལ་སོགས་པའི་སྤྱོད་པ་ཞེས་བྱ་བ་ས་སྟེང་ན་ཡོད་པ་
མིན་ལ། འབད་རྩོལ་ཡང་ལུས་སེམས་སྡུག་བསྔལ་བའི་རྒྱུ་ཡིན་པས་ཉལ་བ་སོགས་ཀྱི་ལས་བྱེད་
བཞིན་པ་བདེ་བ་ཡིན་ནོ་ཞེས་རྣམ་པ་ཀུན་ཏུ་མི་རིགས་སོ། །གལ་ཏེ་འཇིག་རྟེན་ན་དབང་པོའི་
བདེ་བའི་དོན་གྱི་ཕྱིར་སྡིག་པའི་ལས་སྤྱད་པས་འདིའི་ཕྱིར་སྡུག་བསྔལ་མང་པོ་མྱོང་བའི་ཕྱིར་བདེ་
བ་ཡོད་དོ་ཞེ་ན། ཡུལ་ལ་བརྐམ་པ་རྣམས་ནི་དབང་པོའི་བདེ་བ་ཅུང་ཟད་ཀྱི་དོན་དུ་སྡིག་པ
སྤྱད་པས་འདིར་བསད་པ་དང་བཅིང་བ་སོགས་དང་ཕ་རོལ་ཏུ་དམྱལ་བ་སོགས་ཀྱི་སྡུག་བསྔལ་
མྱོང་བར་འགྱུར་བས་མཁས་པ་བདག་བདེ་བར་འདོད་པས། འཇིག་རྟེན་འདི་དང་གཞན་དུ་
བདག་ཉིད་རྟག་ཏུ་སྡིག་པའི་རྒྱུ་ཅན་གྱི་སྡུག་བསྔལ་ལས་བསྲུང་བར་བྱ་དགོས་པས། དེའི་ཕྱིར་
བདེ་བའི་དོན་དུ་སྡིག་པ་སྤྱད་ནས་ངན་འགྲོ་ཡོད་ན་བདེའོ་ཞེས་རྣམ་པ་ཀུན་ཏུ་མི་རིགས་སོ། །
གལ་ཏེ་འདི་ན་སྐྱེས་བུ་བདེ་བ་དོན་དུ་གཉེར་བ་རྣམས་རྟ་དང་གླང་པོ་སོགས་བཞོན་པ་རྣམས་ལ་
ཞོན་པར་བྱེད་པར་དེ་དག་ལ་བདེ་བ་ཡོད་དོ་ཞེ་ན། བཞོན་པ་དང་བཟའ་བཏུང་སོགས་བདེ་
བའི་རྒྱུན་ཡོད་པ་དེ་དག་ལ་མི་རྣམས་ཀྱི་བདེ་བ་རྟག་ཏུ་ཡོད་པ་མ་ཡིན་ཏེ། དེ་དག་ཡུན་རིང་དུ་
བསྟེན་པ་ན་མཐར་སྡུག་བསྔལ་འཕེལ་བར་མཐོང་བའི་ཕྱིར། དང་པོར་བཞོན་པ་སོགས་གང་ལ་
སྡུག་བསྔལ་ཆུང་ངུ་ཙམ་པ་མེད་པ་དེ་ལ་མཐར་སྡུག་བསྔལ་ཆེན་པོར་འཕེལ་བ་ག་ལ་ཡོད། དེ་་པ་
19



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པོ་བརྒྱད་ལསཔོད་བཅོ་ལྔ་པ་
བ
ཟླབས་ན་ཐོག་མཐའ་བར་གསུམ་དུ་སྡུག་བསྔལ་ཁོ་ན་འབྱུང་བས་བཞོན་པ་སོགས་ལ་བདེ་བ་མེད་
དོ། །གལ་ཏེ་སྡུག་བསྔལ་ཕྱིར་བཅོས་ཀྱི་བདེ་བ་ཡོད་དེ། དེ་མེད་ན་སྡུག་བསྔལ་ཕྱིར་མི་འཆོས་
པ་ཞིག་ན། ཕྱིར་འཆོས་པར་བྱེད་པའི་ཕྱིར་རོ་ཞེས་ན། གསེར་གྱི་སྣོད་དང་སའི་སྣོད་དུ་སྐྱུག་པ་
གཉིས་ཀ་ཡང་སྡུག་བསྔལ་དུ་མཚུངས་ཀྱང་ཇི་ལྟར་ཕྱུག་པོ་འགའ་ཞིག་བདག་ཉིད་གསེར་གྱི་སྣོད་
དུ་སྐྱུགས་ཤིང་། བྲན་མོ་སའི་སྣོད་དུ་སྐྱུགས་པར་མཐོང་བ་ན། བདག་ཉིད་ནི་དབང་ཐང་ཕུན་
སུམ་ཚོགས་པའོ་སྙམ་དུ་དགའ་བདེ་བཞིན་དུ་བྱིས་པ་ཐོས་པ་དང་མི་ལྡན་པ་རྣམས་ཀྱང་ཚ་གྲང་
སོགས་ཀྱི་སྡུག་བསྔལ་ཕྱིར་བཅོས་པ་ཙམ་ལ་བདེ་བར་སེམས་སོ། །གལ་ཏེ་བདེ་བ་ཡོད་དེ།
ཕྲག་པའི་ཁུར་ཁྱེར་བ་གཅིག་ནས་གཅིག་ཏུ་སྤོ་བ་ན་བདེ་བའི་བློ་འབྱུང་བས་སོ་ཞེ་ན། དེ་ལ་
ཡང་བདེ་བ་མེད་དེ། འདི་ལྟར་གཡས་པས་ཡུན་རིང་དུ་ཁུར་ཁྱེར་བས་སྡུག་བསྔལ་ཆེན་པོ་
འཕེལ་བས་སྐྱོ་བ་ན་གཡོན་པར་སྤོ་ལ། དེར་ཡང་དང་པོར་སྡུག་བསྔལ་ཆུང་ངུ་བརྩམས་པས་
སྔར་གྱི་སྡུག་བསྔལ་ཆེར་སྐྱེས་ཤིང་འཕེལ་བ་ལྡོག་པ་ན་བདེ་བའི་བློ་སྐྱེ་བར་ཟད་ཀྱི། དང་པོ་སྡུག་
བསྔལ་ཆུང་ངུ་བརྩམས་པ་ལའང་བདེ་བ་ཅི་ཡོད། འང་ཞེས་པས་སྡུག་བསྔལ་ཆེན་པོར་འགག་
པ་ལའང་བདེ་བ་ཅི་ཡོད། གང་གི་ཕྱིར་རྣམ་པར་དཔྱད་ན་བདེ་བ་ཅུང་ཟད་ཀྱང་ཡོད་པ་མ་ཡིན་
པ་དེའི་ཕྱིར་ཐུབ་པས་ཀཱ་ཏྱཱའི་བུ་སྐྱེ་བ་ན་ཡང་སྡུག་བསྔལ་ཁོ་ན་སྐྱེའོ། །འགག་པ་ན་ཡང་སྡུག་
བསྔལ་ཁོ་ན་འགོག་གོ་ཞེས་སྐྱེ་འཇིག་དག་སྡུག་བསྔལ་ཡིན་ཞེས་གསུངས་པའོ་སྙམ་དུ་སེམས་
སོ། །གལ་ཏེ་སྡུག་བསྔལ་རང་བཞིན་གྱིས་ཡོད་ཀྱང་བདེ་བ་ཤས་ཆེན་པོས་བསྒྲིབས་པས་མི་
མཐོང་ངོ་ཞེ་ན། སོ་སོའི་སྐྱེ་བོས་སྡུག་བསྔལ་ནི་རང་བཞིན་གྱིས་གྲུབ་ཀྱང་བདེ་བས་གཡོགས་པ་
ལྟར་དུ་བྱས་པས་མི་མཐོང་བར་འདོད་ན། གང་གིས་སྡུག་བསྔལ་སྒྲིབ་པར་འགྱུར་བའི་བདེ་བ་
ཞེས་བྱ་བ་ཅུང་ཀྱང་མེད་ན་ཇི་ལྟར་སྡུག་བསྔལ་བསྒྲིབས་པས་མི་མངོན་པར་འགྱུར་ཏེ་བདེ་བ་ཇི་
ལྟར་མེད་པར་ཡང་བཤད་ཟིན་ཏོ། །གལ་ཏེ་ལུས་རང་བཞིན་གྱིས་སྡུག་བསྔལ་བ་ཡིན་ན་ཉེ་བར་
བསྟན་པས་ཅི་བྱ་སྟེ། ཉི་ཚན་དྲོའོ་ཞེས་བསྟན་མི་དགོས་པ་བཞིན་ནོ་ཞེ་ན། སྡུག་བསྔལ་གྱི་རང་
བཞིན་ཡིན་ཡང་གཏི་མུག་གིས་བསྒྲིབས་པས་བྱིས་པ་རྣམས་ཀྱིས་དེའི་རང་བཞིན་མི་རྟོགས་
པས་ན་ཁྱོད་ལུས་སྡུག་བསྔལ་གྱི་རང་བཞིན་ཅན་ལ་ཆགས་པ་དང་བྲལ་བ་མེད་དོ་ཞེས་སོ་སོའི་སྐྱེ་
བོ་རྣམས་ལ་བསྟན་པར་བྱ་དགོས་སོ། །དེའི་རང་བཞིན་ལ་གནས་བཞིན་དུ་གཏི་མུག་གིས་
བསྒྲིབས་པས་མི་མཐོང་བ་དེས་ན། ཆེ་ཞེ་འདི་ནི་སྒྲིབ་པ་རྣམས་ཀྱི་མཆོག་སྟེ། གང་འདི་མ་..
20



༄༅།།དབུ་མ་བཞི་བརྒྱ་པའི་འགྲེལ་པ།
རིག་པའི་སྒྲིབ་པའོ་ཞེས་དེ་བཞིན་གཤེགས་པ་རྣམས་ཀྱིས་གཏི་མུག་སྒྲིབ་པ་ཀུན་གྱི་ཐ་མར་
གསུངས་སོ། ། གཉིས་པ་ནི། ལུས་མི་རྟག་པ་ཡིན་ཡང་བདེ་བ་ཡོད་དོ་ཞེ་ན། མི་རྟག་པ་ལ་
ངེས་པར་གནོད་པར་འགྱུར་ཏེ། ཡིད་འབྱུང་བར་བྱེད་པའི་ཕྱིར། གང་ལ་ཡིད་འབྱུང་བའི་
མཚན་ཉིད་ཀྱི་གནོད་པ་ཡོད་པ་དེ་ནི་བདེ་བ་མིན་ཏེ། དེའི་ཕྱིར་མི་རྟག་པ་གང་ཡིན་པ་ཐམས་
ཅད་སྡུག་བསྔལ་ཞེས་བྱ་བར་འགྱུར་ཏེ། དཔེར་ན་ལན་ཚྭའི་འབྱུང་ཁུངས་སུ་ལྷུང་བ་ཐམས་
ཅད་ལན་ཚྭ་ཅན་དུ་འགྱུར་བ་བཞིན་དུ་མི་རྟག་པ་ཐམས་ཅད་སྡུག་བསྔལ་ཡིན་པས་འདུ་བྱེད་
ཐམས་ཅད་སྡུག་བསྔལ་གྱི་བདག་ཉིད་དོ། །
གཉིས་པ་རབ་ཏུ་བྱེད་པའི་དགོས་པ་བསྟན་པ་ནི། དེ་ལྟར་ན་རབ་ཏུ་བྱེད་པ་འདིས་ནི་
མདོ་ལས། སྐྱེ་བ་སྡུག་བསྔལ་ལོ། །རྒ་བ་སྡུག་བསྔལ་ལོ། །སྡུག་པ་དང་བྲལ་བ་སྡུག་བསྔལ་
ལོ། །མི་སྡུག་པ་དང་ཕྲད་པ་སྡུག་བསྔལ་ལོ། །གང་འདོད་པ་བཙལ་དུ་མ་རྙེད་པ་དེ་ཡང་སྡུག་
བསྔལ་ལོ། །མདོར་ན་ཉེ་བར་ལེན་པའི་ཕུང་པོ་ལྔ་ནི་སྡུག་བསྔལ་ལོ་ཞེས་གང་གསུངས་པའི་རྣམ་
པར་བཤད་པས་ཁམས་གསུམ་མཐའ་དག་སྐྱེ་བ་དང་འཇིག་པ་ལ་སོགས་པ་སྡུག་བསྔལ་གྱི་
གཏམ་གྱིས་གདུལ་བྱའི་སྐྱེ་བོ་འཁོར་བའི་བཙོན་རའི་ཚོགས་ལ་སྐྱོ་བ་བསྐྱེད་ནས། དེར་ལྷུང་
བའི་སེམས་ཅན་རྣམས་སྙིང་རྗེ་ཆེན་པོའི་རྒྱུ་ཅན་བྱང་ཆུབ་ཀྱི་སེམས་དང་གཉིས་སུ་མེད་པའི་ཡེ་
ཤེས་ཀྱིས་སྦྱངས་པ་ལ་རབ་ཏུ་འགོད་པར་བྱེད་པ་ཡིན་ནོ། །དགོས་པ་དེ་ལྟ་བུའི་དབང་གིས།
མི་རྟག་པ་ལ་པ་ལ་ངེས་པར་གནོད། །གང་ལ་གནོད་ཡོད་དེ་བདེ་མིན། །དེ་ཕྱིར་མི་རྟག་གང་ཡིན་
པ། །ཐམས་ཅད་སྡུག་བསྔལ་ཞེས་བྱར་འགྱུར། །ཞེས་གསུངས་པར་ཟད་ཀྱི། བྱིས་པའི་སྐྱེ་བོ་
མ་རིག་པའི་རབ་རིབ་ཀྱིས་བློའི་མིག་བསྒྲིབས་པ་དག་གིས་རང་གི་ཕྱིན་ཅི་ལོག་གི་རྟོག་པ་ཚད་
མར་བྱས་ནས། སྡུག་བསྔལ་ཕྱིར་བཅོས་པ་ཙམ་ལ་བདེ་བར་ཐ་སྙད་བྱས་པ་ནི་འདིར་འགོག་པ་
མ་ཡིན་ཏེ། ཀུན་རྫོབ་ལ་སྐུར་བ་བཏབ་པར་འགྱུར་བས་སོ། །གལ་ཏེ་བདེ་བ་དང་སྡུག་བསྔལ་
གཅིག་པར་ཡང་རྫས་སུ་མ་གྲུབ་ཅིང་ཐ་སྙད་ཙམ་དུའང་ཡོད་པར་མ་འདྲ་ན། ཕྱིན་ཅི་ལོག་པ་
དང་མ་ལོག་པའི་ཁྱད་པར་ཇི་ལྟར་རུང་ཞེ་ན། བདེན་མོད་ཀྱི། འོན་ཀྱང་གཞུང་དུ་ཇི་སྐད་
བསྟན་པའི་ཡང་དག་ཀུན་རྫོབ་ལ་འཇུག་པའི་རིགས་པས་ལུས་སྡུག་བསྔལ་གྱི་རང་བཞིན་དུ་གྲུབ་
པའི་ཕྱིར་དང་། བདེ་བར་འཛིན་པ་ལ་གནོད་པའི་ཕྱིར་ཡང་དག་ཀུན་རྫོབ་ལ་ལྟོས་ནས་སྡུག་
བསྔལ་ཕྱིན་ཅི་མ་ལོག་པ་དང་། བདེ་བ་ཕྱིན་ཅི་ལོག་ཏུ་རྣམ་པར་བཞག་གོ །ཕྱིན་ཅི་མ་ལོག་པ་
21



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ང་བཅོ་ལྔ་པ།
བགཞན་གསུམ་ཡང་དེ་བཞིན་དུ་ཤེས་པར་བྱ་སྟེ། འདི་ལྟར་འཇིག་རྟེན་གྱི་ཐོག་མ་མེད་པ་ནས་
ཞུགས་པའི་ཐ་སྙད་ཀྱི་རྗེས་སུ་འབྲང་བའི་ཕྱིན་ཅི་ལོག་ཚད་མར་བྱས་ནས་རྒྱུན་བརྟན་པ་རྣམས་
ལ་རྟག་པ་དང་། ཁ་དོག་དང་དབྱིབས་ཕུན་སུམ་ཚོགས་པའི་སྐྱེས་པ་དང་བུད་མེད་ཀྱི་ལུས་ལ་
གཙང་བ་དང་། ཕུང་པོ་ལ་བརྟེན་ནས་བཏགས་པའི་གང་ཟག་ལ་བདག་ཅེས་ཐ་སྙད་བྱས་པ་
རྣམས་ནི་ལོག་པའི་ཀུན་རྫོབ་བདེན་པར་གྲུབ་ལ། དེ་དག་ལ་ཡང་བཤད་པ་དང་འཆད་པར་
འགྱུར་བའི་ཡང་དག་ཀུན་རྫོབ་ལ་འཇུག་པའི་རིགས་པས་གནོད་པའི་ཕྱིར་ཡང་དག་ཀུན་རྫོབ་ལ་
ལྟོས་ནས་ཕྱིན་ཅི་ལོག་ཏུ་རྣམ་པར་བཞག་ལ། མི་རྟག་པ་ལ་སོགས་པ་གསུམ་ཕྱིན་ཅི་མ་ལོག་
པར་རྣམ་པར་བཞག་གོ །ཡང་དག་པར་ན་མི་རྟག་པ་ལ་སོགས་པ་བཞི་ཕྱིན་ཅི་ལོག་ཡིན་ཏེ།
སྟོང་པ་ཉིད་ལ་རྟག་པ་དང་མི་རྟག་པ་ལ་སོགས་གང་དུའང་དཔྱད་དུ་མེད་པའི་ཕྱིར་རོ། །དེ་
སྐད་དུ་ཡང་དབུ་མའི་རྩ་བར། གལ་ཏེ་མི་རྟག་རྟག་གོ་ཞེས། །དེ་ལྟར་འཛིན་པ་ལོག་ཡིན་
ན། །སྟོང་ལ་མི་རྟག་པ་ཉིད་ཅེས། །འཛིན་པ་ཇི་ལྟར་ལོག་མ་ཡིན། །ཞེས་གསུངས་པ་ལྟར་
རོ། །རྣལ་འབྱོར་སྤྱོད་པ་བཞི་བརྒྱ་པ་ལས། བདེ་བར་འཛིན་པ་སྤོང་བའི་ཐབས་བསྟན་པ་སྟེ་
རབ་བྱེད་གཉིས་པའི་འགྲེལ་པའོ།། །།
༈ གསུམ་པ་གཙང་བ་ཕྱིན་ཅི་ལོག་སྤང་བའི་ཐབས་བསྟན་པ་ལ། ལུས་མི་'
གཙང་བར་བསྒོམ་པ་དངོས་དང་། སྤྱིའི་དོན་བསྡུ་བ་གཉིས་ཀྱི་དང་པོ་ལ། བུད་མེད་ཀྱི་ལུས་ལ་
གཙང་བར་ཞེན་པ་དགག་པ་དང་། ལུས་སྤྱི་གཙང་བར་ཞེན་པ་དགག་པ་གཉིས་ཀྱི་དང་པོ་ལ།
ཡུལ་བུད་མེད་ལ་ཆགས་པ་ཐུན་མོང་དུ་དགག །ཡུལ་བུད་མེད་ཀྱི་སྐྱོན་བསྟན། ཡུལ་ཅན་
ཆགས་པའི་སྐྱོན་བསྟན་པ་གསུམ་གྱི་དང་པོ་ལ། བུད་མེད་ལ་ཆགས་པ་ཐུན་མོང་དུ་དགག།
གཟུགས་མཛེས་ལ་ཆགས་པ་ཁྱད་པར་དུ་དོགག །བུད་མེད་ཀྱི་སྐྱོན་བསྟན་དུ་དག 
>པ་
ནི། གལ་ཏེ་འདུ་བྱེད་སྡུག་བསྔལ་གྱི་བདག་ཉིད་ཡིན་མོད། དེ་ལྟ་ན་ཡང་ཡུལ་ཡིད་དུ་འོང་བ་
སྤྱོད་པའི་རོས་ཚིམ་པ་བདེ་བར་འགྱུར་བས། དེའི་ཕྱིར་ན་ཚོད་དང་པོ་ལ་ཡུལ་ཉེ་བར་ལོངས་
སྤྱོད། བར་དུ་ནོར་བསག །ཐ་མར་ཆོས་བསྟེན་ནོ་ཞེ་ན། གལ་ཏེ་ཡུལ་རྣམས་ལ་ཚད་ཅུང་ཟད་
ཅིག་ཡོད་ན། ན་ཚོད་དང་པོ་ལ་འདི་ཟད་པར་ཐོབ་པར་བྱས་ནས་བདེ་བར་སྲིད་པ་ཞིག་ན།
ཡུན་ཤིན་ཏུ་རིང་པོར་ལོངས་སྤྱོད་ཀྱང་འདོད་པའི་ཡུལ་ལ་མུར་ཐུག་ཅིང་ཟད་པ་ཡོད་པ་མ་ཡིན་
ཏེ། བྱིས་པ་རྣམས་ཀྱིས་ཐོག་མ་མེད་པ་ནས་ཡུལ་སྤྱད་ཀྱང་ད་དུང་ཡུལ་ལ་སྲེད་པ་མ་ལོག་པའི་M
པ
22



༄༅།།དབུ་མ་བཞི་བརྒྱ་པའི་འགྲེལ་པ།
ཏུཾཕྱིར་རོ། །དེ་བས་ནི་སྨན་པ་ངན་པ་ནད་ཀྱི་མཚན་ཉིད་མི་ཤེས་པས་ནད་ཟད་པའི་དོན་དུ་
འབད་ཀྱང་ནད་མཐར་དབྱུང་མི་ནུས་པས་ལུས་ཀྱི་གསོ་སྤྱད་དོན་མེད་པ་ལྟར་ཁྱོད་ཀྱང་ཡུལ་
ཟད་པར་ཐོབ་པར་བྱ་བའི་ཕྱིར་ཡུལ་ལ་བསྟེན་པའི་ངལ་བ་འབྲས་བུ་མེད་པར་འགྱུར་རོ། །གལ་
ཏེ་ཆུས་ངོམས་པ་ན་སྐོམ་པ་མེད་པ་ལྟར་འདོད་པས་ཚིམ་པ་ན་སྲེད་པ་མེད་པར་འགྱུར་རོ་ཞེ་ན།
འདོད་པ་བསྟེན་པའི་འདོད་པའི་སྲེད་པ་ལྡོག་པར་མི་འགྱུར་ཏེ། འདི་ལྟར་ཡུལ་དམན་པས་ཟ་
བ་བསྟེན་ཅིང་གོམས་པར་བྱེད་པ་འགའ་ཞིག་ལ་སའི་སྲེད་པ་ལྡོག་པ་མེད་ཅིང་གོང་ནས་གོང་དུ་
འཕེལ་བ་དེ་བཞིན་དུ། འདོད་པའི་ཡུལ་བསྟེན་བཞིན་པའི་མི་རྣམས་ལའང་འདོད་པའི་རེ་བ་
གོང་ནས་གོང་དུ་འཕེལ་ཞིང་མི་ལྡོག་པ་ཡང་དེ་བཞིན་ཏེ། འདོད་པ་བསྟེན་པས་ནི་རིགས་
མཐུན་གྱི་ས་བོན་གསོས་བཏབ་ནས་འདོད་པ་སྟོབས་ལྡན་སྐྱེད་པར་བྱེད་པས་སོ། །དེ་བས་ན་
སྐད་ཅིག་རེ་རེ་ཞིང་འཕེལ་བའི་ཤུགས་ཅན་འདོད་པས་གཡེངས་པའི་མི་ལ་ཚིམ་པ་ག་ལ་ཡོད།
གཉིས་པ་ནི། གལ་ཏེ་གོང་གི་ཉེ་བར་བསྟན་པ་འདིས་བུད་མེད་ཐུན་མོང་བ་ལས་ཆགས་པ་
བཟློག་ནུས་ཀྱང་། བུད་མེད་ཤིན་ཏུ་གཟུགས་བཟང་མོ་ཅན་དག་ལ་ཆགས་པ་ཇི་ལྟར་བཟློག་ཅེ་
ན། བུད་མེད་ཀུན་གྱི་མི་གཙང་བའི་ཕྱོགས་རང་གི་ངང་གིས་དྲི་ང་ཞིང་རྟག་ཏུ་འཛག་པ་ལུས་ཀྱི་
གྲོང་ཁྱེར་གྱི་མི་གཙང་བའི་གཏོར་ཁུང་དུ་གྱུར་པ། བཤང་ཁང་ལྟར་སྐྱེ་བོ་མང་པོས་བླུགས་པའི་
མི་གཙང་བ་ནོད་པར་ལུས་ཀྱི་སྦུབས་ཀྱི་རྨ་ཐ་ཆད་ཤིན་ཏུ་ཆེན་པོ། དེའི་རང་བཞིན་ཡོངས་སུ་
རྟོག་པ་པོ་རྣམ་པ་དང་ལྡན་པ་རྣམས་ཀྱི་འདོད་ཆགས་དང་བྲལ་བའི་རྒྱུ་གཉིས་སུ་མེད་པ་དེ་ལ་
བྱིས་པ་རང་གི་སེམས་ཕྱིན་ཅི་ལོག་མ་གཏོགས་པ་འཁྲིག་པའི་རེག་པ་ལ་ཐ་དད་ཅུང་ཟད་ཡོད་པ་
མིན་ཞིང་། དེའི་གཟུགས་ནི་ལྟ་བའི་སྤྱོད་ཡུལ་དུ་གྱུར་པའི་ཁྱི་དང་བྱ་རོག་སོགས་གཞན་གྱིས་
ཀྱང་ལོངས་སྤྱོད་ཅིང་། དངོས་པོ་ཐུན་མོང་བ་ལ་ཞེན་པ་བསྐྱེད་པ་མི་རིགས་པས། བུད་མེད་ཀྱི་
ཁོག་པ་ལ་རྣམ་པ་ཁྱོད་ལ་མོ་མཆོག་གིས་ཡོན་ཏན་ལྷག་པོ་ཅི་ཤིག་སྐྱེད་སྨོས་ཤིག །དེའི་ཕྱིར་
བུད་མེད་མཆོག་ལ་མངོན་པར་ཞེན་པར་མི་བྱའོ། །གཞན་ཡང་བུད་མེད་མཆོག་ནི་བླུན་པོའི་
འདོད་ཆགས་ཀྱི་རྒྱུ་མ་ཡིན་ཏེ། ཡིན་ན་དེ་ལས་གཞན་ལ་འདོད་ཆགས་སྐྱེ་བར་མི་རིགས་ན།
གཟུགས་ངན་མ་ལ་ཡང་ཆགས་པ་སྐྱེ་བར་མཐོང་བའི་ཕྱིར་རོ། །འདི་ལྟར་སྐྱེས་བུ་གང་ལ་བུད་
མེད་གང་ཞིག་གཟུགས་ངན་ཡང་རང་གི་ཡིད་དུ་འོང་བར་གྱུར་པ་དེ་ཡིས་འཚེངས་པར་རློམ་
ཞིང་ཆགས་པ་འགྱུར་གྱི་གཟུགས་བཟང་བ་ཉིད་འདོད་ཆགས་ཀྱི་རྒྱུ་མ་ཡིན་ཏེ། ཁྱི་དང་བོང་བུ་
23



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
ལ་སོགས་པ་རྣམས་ལའང་རང་རང་གི་མོ་ལ་ཆགས་པ་ཐུན་མོང་དུ་སྐྱེ་བས་སོ། །དེ་བས་ན་གཏི་
མུག་ཁོ་ན་འདོད་ཆགས་ཀྱི་རྒྱུ་ཡིན་པས་བློ་གྲོས་ངན་པ་ཁྱོད་རྒྱུ་ཅིས་ན་བུད་མེད་གཟུགས་བཟང་
ཁོ་ན་ལ་ཆགས། གལ་ཏེ་བུ་མོ་ཡན་ལག་ཀུན་མཛེས་པ་ནི་རྙེད་པར་དཀའ་བས་དེ་ལ་ཆགས་
པར་རིགས་སོ་ཞེ་ན། ཁྱོད་ལ་ཡན་ལག་ཀུན་མཛེས་པའི་བུ་མོ་གང་ཡིན་པ་དེ་ནི་སྔར་ཁྱོད་ལ་མ་
སོང་གོང་དུ་སྐྱེས་པ་ཀུན་གྱི་ཐུན་མོང་བ་ཡིན་ཏེ། བུ་མོ་རྣམས་ནི་ཁྱོ་ཡི་དོན་དུ་ཡིན་པས་ཁྱོ་
ལའང་ངེས་པ་མེད་པའི་ཕྱིར་རོ། །དཔེར་ན་ལམ་པོ་ཆེའི་ཟོང་བཞིན་ནོ། །ཀུན་གྱི་ཐུན་མོང་དུ་
གྱུར་པ་དེ་རྙེད་པས་ཁྱོད་ལ་ངོ་མཚར་ཇི་ལྟར་ཡང་ནི་འགྱུར་ཏེ་ངོ་མཚར་ཅི་ཡོད། གང་གིས་ན་
དེ་ལ་ཡ་མཚན་དུ་བཟུང་བས་ཆགས་པར་བྱེད། གལ་ཏེ་བུད་མེད་ཐམས་ཅད་ཆགས་པའི་རྒྱུ་མ་
ཡིན་ཡང་གང་ལ་སྤྱོད་ལམ་མཛེས་པ་དང་། རང་བཞིན་དྲང་བ་སོགས་ཡོན་ཏན་དང་ལྡན་པ་དེ་
ལ་ཆགས་པར་རིགས་སོ་ཞེ་ན། གལ་ཏེ་ཡོན་ཏན་དང་ལྡན་པ་སྡུག་པ་དེ་འདོད་ཆགས་ཀྱི་རྒྱུ་
དང༌། བཟློག་པ་སྐྱོན་དང་ལྡན་པ་ནི་འདོད་ཆགས་ལས་བཟློག་པ་ཞེ་སྡང་གི་རྒྱུར་མཐོང་བ་ན།
འོ་ན་ནི་བུད་མེད་མཆོག་འདོད་ཆགས་ཀྱི་རྒྱུ་མ་ཡིན་ཏེ། སྐྱོན་ཡོན་གཉིས་མཐའ་གཅིག་ཏུ་རྣམ་
པར་གནས་པ་མེད་པས་ཡུལ་གཅིག་ལ་ཡང་སྔ་ཕྱི་མ་གཉིས་ཆར་འབྱུང་བ་མཐོང་བས་
སོ། །དེ་བས་ན་སྔ་མ་ཡོན་ཏན་དང་ལྡན་པའམ། ཕྱི་མ་ཅིག་ཤོས་སྐྱོན་དང་ལྡན་པ་གཉིས་།
ལས་ནི་གང་ཞིག་བདེན་པར་འགྱུར། དེས་ན་སྐྱོན་ཡོན་གང་ཡང་མཐའ་གཅིག་ཏུ་གནས་པ་
མེད་པས་དེ་དག་གི་སྒོ་ནས་ཆགས་སྡང་གང་ཡང་འཇུག་པ་མི་རིགས་སོ། །གལ་ཏེ་ཡོན་ཏན་
མེད་པ་རྣམས་ལ་རྗེས་སུ་མི་མཐུན་པའི་ཕྱིར་ཆགས་པར་མི་འགྱུར་གྱི། རྗེས་སུ་མཐུན་པའི་ཕྱིར་
ཡོན་ཏན་དང་ལྡན་པ་ཁོ་ན་ལ་ཆགས་སོ་ཞེ་ན། འདོད་པས་ཟིལ་གྱིས་མནན་ཅིང་ཁྲེལ་ངོ་ཚ་
དང་བྲལ་བའི་བླུན་པོ་རྣམས་ཀྱི་འདོད་ཆགས་ནི་བུད་མེད་ཡོན་ཏན་དང་ལྡན་པ་འབའ་ཞིག་ལ་
མི་སྐྱེའི་ཡོན་ཏན་ཡོད་མེད་ཀུན་ལ་ཁྱད་པར་མེད་པར་སྐྱེ་བར་འགྱུར་ཏེ། ཕྱི་རོལ་གྱི་རྒྱུ་ལ་མི་
ལྟོས་པར་གཏི་མུག་ཕལ་ཆེ་བ་ལས་སྐྱེ་བས་སོ། །དེ་བས་ན་ཡོན་ཏན་མཐོང་བ་སོགས་ཀྱི་རྒྱུ་མེད་
པར་འཇུག་པའི་བྱིས་པ་རྣམས་ཀྱི་འདོད་ཆགས་ལྡོག་པ་རྒྱུ་དགག་པ་ལ་ལྟོས་པ་ལས་ག་ལ་ཞིག་
ཡིན། དེའི་ཕྱིར་བུད་མེད་ལ་ཆགས་པ་ཡོན་ཏན་དང་ལྡན་པའི་རྒྱུ་མཚན་དུ་མི་རིགས་སོ། །
གསུམ་པ་ནི། གལ་ཏེ་བུད་མེད་ནི་སྐྱེས་པ་ཤི་བའི་རྗེས་སུ་ལྕེབ་པར་ནུས་པས། ཤིན་ཏུ་ཆགས་
པ་དང་འབྲེལ་བའི་བུད་མེད་བསྟེན་པར་འོས་སོ་ཞེ་ན། བུད་མེད་ནི་ཇི་སྲིད་དུ་རྐྱེན་འགའ་དང་༔
ཞེ
24



༄༅ །དབུ་མ་བཞི་བརྒྱ་པའི་འགྲེལ་པ།
བྲལ་བས་སྐྱེས་པ་གཞན་གྱི་ངོ་ཤེས་པར་མ་གྱུར་པ་དེ་སྲིད་དུ་བུད་མེད་དེ་ནི་སྐྱེས་པ་ཁྱོ་ལ་སྡུག་
ཅིང་མངོན་པར་དགའི། གང་ཚེ་སྐྱེས་པ་གཞན་གྱི་རོ་མྱངས་པ་དེའི་ཚེ་ནི་ཁྱོད་གཅིག་པུ་ལ་མི་
དགའ་སྟེ། དེའི་ཕྱིར་ནད་ངན་དང་མཚུངས་པར་རྟག་དུ་སྐྱེས་པ་གཞན་གྱི་རྐྱེན་ལས་བསྲུང་
བར་བྱ་དགོས་པའི་བུད་མེད་ལ་ནི་ཡིད་བརྟན་པར་མི་བྱ་སྟེ། འཁྲུགས་པའི་རྐྱེན་ཉེ་བར་གྱུར་ན་
རྣམ་པར་འགྱུར་བ་ལ་བརྟེན་པའི་ཕྱིར་རོ། །
གཉིས་པ་ལ་སྐྱོན་དངོས་དང་། བུད་མེད་བདེ་བའི་རྒྱུ་ཡིན་པ་དགག །དེ་ལ་ཕྲག་དོག་
དང་ཆགས་པ་མི་རིགས་པར་བསྟན་པ་གསུམ་གྱི་དང་པོ་ནི། གལ་ཏེ་ལུགས་ཀྱི་བསྟན་བཅོས་
ལས། ལང་ཚོ་ལ་བབ་པའི་ན་ཚོད་དང་པོ་ལ་འདོད་པ་བསྟེན་པར་བསྟན་ལ། བསྟན་བཅོས་
བཞིན་བྱེད་པ་ཡང་བྱ་བ་མ་ཡིན་པ་བྱེད་པར་མི་འགྱུར་རོ་ཞེ་ན། རང་གཞན་དོན་མ་ཡིན་པ་ལ་
སྦྱོར་བར་བྱེད་པ་འདོད་པའི་དུག་གིས་མྱོས་པ་དག་གིས་སྦྱར་བའི་ཚིག་ལ་མཁས་པ་སུ་ཞིག་ཚད་
མར་བྱེད། འདི་ལྟར་ཆགས་ཅན་རྣམས་ཀྱིས་དར་མར་རང་གི་འདོད་པ་སྤྱོད་པའི་གདུང་བ་
བྱས་པ་གང་ཡིན་པ་དེ་ནི་འདོད་ཆགས་དང་བྲལ་བ་མ་ཡིན་དུ་ཟིན་ཀྱང་། རྒན་པོའི་གནས་
སྐབས་སུ་དྲན་པ་ཙམ་གྱིས་མི་འདོད་ཅིང་ཡིད་འབྱུང་བར་འགྱུར་ན། ཇི་ལྟར་གྲོལ་བ་དགྲ་
བཅོམ་པ་རྣམས་འདོད་ཆགས་ཀྱི་སྤྱོད་པ་དེ་ལ་ཤིན་ཏུ་སྨད་ཅིང་གདུང་བར་མི་འགྱུར་ཏེ་འགྱུར་
བ་ཁོ་ནའོ། ། གཉིས་པ་ནི། གལ་ཏེ་བུད་མེད་ཀྱི་བདེ་བ་ནི་འདོད་པའི་ཁམས་ལ་བདེ་བའི་
མཆོག་ཡིན་ལ། དེའི་རྒྱུ་ནི་བུད་མེད་ཡིན་པས་དེའི་ཕྱིར་བུད་མེད་ཡོངས་སུ་བཟུང་བར་བྱའོ་ཞེ་
ན། འདོད་ཆགས་ཀྱི་བདེ་བ་ནི་ཡང་དག་པར་བདེ་བ་མ་ཡིན་ཏེ། ཕྱིན་ཅི་ལོག་གི་བློས་བདེ་
བར་སྒྲོ་བཏགས་པ་ཙམ་ཡིན་པའི་ཕྱིར་རོ། །འདི་ལྟར་མ་ཆགས་པ་ལ་བུད་མེད་དང་ཕྲད་པའི་
བདེ་བ་མེད་ཅིང་། འདོད་ཆགས་དེ་ཡང་ཆགས་ཡུལ་ཡང་དག་པར་འདོད་བྱའི་དངོས་པོ་མ་
ཡིན་པ་ལ་དེར་ཞེན་ནས་འཇུག་པས། དངོས་པོའི་གནས་ལུགས་ལ་རྨོངས་པའི་བླུན་པོ་མིན་པ་
ལ་མི་འབྱུང་ལ། བླུན་པོ་གང་ཡིད་རྟག་ཏུ་གནས་ལུགས་ལ་ཕྱིར་ཕྱོགས་པ་དེ་ཡིས་ཡང་དག་པའི་
བདེ་བ་ཅི་འདྲ་ཞིག་རིག་པར་འགྱུར་ཏེ། ཕྱིན་ཅི་ལོག་གི་རྟོག་པ་ཙམ་མ་གཏོགས་པ་བདེ་བ་
ཅུང་ཟད་ཀྱང་རིག་པ་མེད་དོ། །གཞན་ཡང་ལོངས་སྤྱད་པའི་དོན་དུ་བུད་མེད་ཡོངས་སུ་འཛིན་
ང་སྐྱེས་པ་གཞན་ལ་སེར་སྣ་མེད་པའི་སྒོ་ནས་བྱ་བར་རིགས་ཀྱི། བུད་མེད་འདི་ནི་ངའི་ཡིན་གྱི་
གཞན་གྱི་མ་ཡིན་ཞེས་ཡོངས་སུ་འཛིན་ཅིང་རང་མི་སྤྱོད་པའི་གནས་སྐབས་སུ་ཡང་སྐྱེས་པ་
25



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
1:གཞན་ལ་ཕྲག་དོག་བྱེད་པ་འདི་ཀོ་ཅི་ཞིག་ཡིན་ཏེ། འདོད་ལྡན་ཁྱོད་ལ་ལོངས་སྤྱོད་ཀྱི་ཆེད་དུ་
བུད་མེད་ལ་རྟག་ཏུ་གུས་ཤིང་ཞེན་པ་བཞིན་དུ་རྟག་པར་ནི་མོ་དང་ལྷན་ཅིག་ཕྲད་ཅིང་ལོངས་
སྤྱོད་པའི་མཐུ་མེད་པའི་ཕྱིར་རོ། །འདི་ལྟར་ཆགས་ཅན་རྣམས་ཀྱང་ཡུད་ཙམ་ལོངས་སྤྱོད་པས་
དུབ་སྟེ་ཆགས་བྲལ་ལྟར་བུད་མེད་གཏོང་བའི་ཕྱིར་རོ། །གལ་ཏེ་འདོད་ཆགས་ལ་བདེ་བ་ཡིན་
ཞེས་འཇིག་རྟེན་ན་གྲགས་ལ། དེ་ཡང་བུད་མེད་མེད་པར་མི་འབྱུང་བས་བདེ་བའི་དོན་དུ་བུད་
མེད་བསྟེན་པར་རིགས་སོ་ཞེ་ན། འདོད་ཆགས་ནི་བདེ་བ་མ་ཡིན་ཏེ། དེ་འཇོམས་པའི་ཐབས་
སུ་བུད་མེད་བསྟེན་པས་སོ། །གལ་ཏེ་འདོད་ཆགས་རང་བཞིན་གྱིས་བདེ་བ་ཡིན་ན། དེ་
འཇོམས་པའི་ཐབས་སུ་བུད་མེད་བསྟེན་པ་དག་གིས་དགོས་པ་མེད་པར་འགྱུར་ཏེ། བདེ་བ་
དོར་བྱ་ཞེས་བྱ་བར་ཇི་ལྟར་བུར་ཡང་མ་མཐོང་བས་སོ། །གལ་ཏེ་བུད་མེད་དང་ལྷན་ཅིག་སྦྱོར་
བ་ལས་བདེ་བ་འབྱུང་བའི་ཕྱིར་བདེ་བ་གཞན་བུད་མེད་ལས་སྐྱེས་པ་ཡིན་ནོ་ཞེ་ན། གལ་ཏེ་བུད་
མེད་དང་སྦྱོར་བ་བདེ་བའི་རྒྱུ་ཡིན་ན་ཆགས་བཅས་དང་ཆགས་བྲལ་ཐམས་ཅད་ལ་ཁྱད་པར་
མེད་པར་འདོད་ཆགས་ཀྱི་བདེ་བ་སྐྱེ་དགོས་ན་དེ་ལྟ་ཡང་མ་ཡིན་ཏེ། འདོད་ཆགས་དང་བྲལ་བ་
མ་ཡིན་ཡང་བསླབ་པ་ལ་གུས་པ་དག་ལ་བུད་མེད་ཀྱིས་བཙན་ཐབས་སུ་སྦྱར་བ་ན་བདེ་བ་མི་སྐྱེ་
ཞིང་ཡིད་གདུང་བར་འགྱུར་བས་སོ། །དེ་བས་ན་སྐྱེས་བུ་བུད་མེད་དང་ལྷན་ཅིག་སྦྱོར་བ་ན་
ཡང་བདེ་བ་དེ་ནི་དབང་པོ་གཉིས་སྦྱོར་བ་དང་། དེ་ལས་གཞན་ཚུལ་བཞིན་མ་ཡིན་པ་ཡིད་ལ་
བྱེད་པའི་ཀུན་རྟོག་དང་བཅས་པ་ལས་སྐྱེ་བར་འགྱུར་ན། དེའི་རྒྱུ་མཛའ་མོ་བསྟེན་པ་ཉིད་ཁོ་ན་
ཡིན་ཞེས་བླུན་པོ་མིན་པ་གཞན་མཁས་པ་སུ་ཞིག་འཛིན་པར་བྱེད་དེ། བླུན་པོ་ཁོ་ན་འཛིན་པར་
འགྱུར་རོ། །གལ་ཏེ་འདོད་ཆགས་དེ་ལྟར་ཤིན་ཏུ་སྨད་པ་ཡིན་ན་ཆགས་ཅན་རྣམས་ཡང་དང་
ཡང་དུ་ཅིའི་ཕྱིར་སྤྱོད། དེ་བས་ན་འདོད་ཆགས་བདེ་བ་ཡིན་ནོ་ཞེ་ན། འདོད་ལྡན་འདོད་
ཆགས་སྤྱོད་པ་ནི་བདེ་བའི་རང་བཞིན་ཡིན་པས་མ་ཡིན་གྱི། འདོད་ཆགས་ཀྱི་དུག་གིས་བློ་གྲོས་
ཀྱི་མིག་ལྡོངས་པས་འདོད་པའི་སྐྱོན་མི་མཐོང་བས་ཡིན་ཏེ། དཔེར་ན་གཡན་པ་ཚབས་ཆེན་
པོས་ཐེབས་པའི་མཛེ་བོ་དག །གཡན་པ་འཕྲུག་པའི་ཉེས་པ་མེད་པ་ལ་འབར་བ་དང་པགས་པ་
བཤུས་པ་དང་ཁྲག་དང་ཆུ་སེར་འཛག་པའི་ཉེས་པ་མི་མཐོང་བར་ཡང་དང་ཡང་དུ་འཕྲུག་ཅིང་
དེ་ལས་མི་ལྡོག་པ་བཞིན་ནོ། །དེ་ལྟ་བས་ན་འདོད་ཆགས་ཀྱི་གཡན་པ་དང་བྲལ་བའི་འཕགས་
པ་ཆགས་བྲལ་རྣམས་ལ་ཆགས་ཅན་རྣམས་གཡན་པ་ཚབས་ཆེན་པོས་ཐེབས་པའི་མཛེ་ཅན་
26



༄༅༅ །དབུ་མ་བཞི་བརྒྱ་པའི་འགྲེལ་པ་
ལྟར་ཆགས་ཅན་སྡུག་བསྔལ་དང་ལྡན་པ་ཁོ་ནར་སྣང་གི་བདེ་བ་དང་ལྡན་པར་མི་སྣང་ངོ་། །
གལ་ཏེ་འདོད་པ་མི་གཙང་བ་ཡིན་ཡང་ཆགས་ཅན་འདོད་པ་ཉེ་བར་སྤྱོད་པར་འདོད་པ་དག་
བུད་མེད་དང་ཕྲད་པའི་ཚེ་དེས་མགོ་བོར་རྟིང་པས་བསྣུན་པ་དང་མཆིལ་མ་འཐོར་བ་སོགས་ཀྱི་
བརྙས་པ་བཟོད་པར་བྱེད་ཀྱང་། སླར་དེ་ལ་བསྟོད་སྒྲའི་ཚིག་ལ་སོགས་པ་ལུས་ངག་གི་གཡོ་བ་དེ་
བདེ་བ་ཡིན་ནོ་ཞེ་ན། དཔེར་ན་མགོན་མེད་ཅིང་བཀྲེས་པ་དང་སྐོམ་པའི་སྡུག་བསྔལ་གྱིས་ཉེན་
ཅིང་ཕོངས་པ་རྣམས་ལ་མུ་གེའི་ཚེ་ནོར་ཅན་དག་ལ་ཆེས་ཕོངས་པའི་ལུས་ངག་གི་གཡོ་བ་སྟོན་
ཅིང་། ཕྱུག་པོ་བརྩེ་བ་མེད་པ་དག་གིས་ལན་བརྒྱར་བརྙས་སུ་ཟིན་ཀྱང་འདི་དག་གིས་བདག་
ཅག་ལ་ཕྱིས་ཅུང་ཟད་ཅིག་སྟེར་རམ་སྙམ་ནས་བརྙས་པའི་གནས་དེ་དག་དང་དུ་ལེན་པའི་ལུས་
ངག་གི་གཡོ་བག་དང་། ཆགས་ཅན་ཀུན་འདོད་པ་ཉེ་བར་སྤྱོད་པར་འདོད་པས་བུད་མེད་དང་
ཕྲད་པའི་ཚེ་བུད་མེད་ཀྱི་བརྙས་ཐབས་བཟོད་པའི་ལུས་ངག་གི་གཡོ་བག་གང་ཡིན་པ་དེ་ཡང་ང་དེ་
དང་འདྲ་བ་ཁོ་ན་ཡིན་ཏེ། དེའི་ཕྱིར་འཕགས་པ་འདོད་ཆགས་དང་བྲལ་བ་རྣམས་ཀྱིས་དེ་ལྟ་
བུའི་གཡོ་བག་མཐོང་ན་ཤིན་ཏུ་འཛེམ་ཞིང་ངོ་ཚ་བ་ཁོ་ནར་འགྱུར་གྱི་བདེ་བར་མི་སེམས་སོ། །
གསུམ་པ་ནི། བུད་མེད་ཀྱི་བདེ་བའི་ཆེད་དུ་སྐྱེས་པ་གཞན་ལ་ཕྲག་དོག་བྱེད་པ་དེའི་ཕྱིར་བུད་
མེད་ཀྱི་བདེ་བ་ཡོད་དོ་ཞེ་ན། ཡུལ་དེ་གཞན་གྱིས་སྤྱད་པ་ལ་ཕྲག་དོག་སྐྱེ་བས་ཏེ་བདེ་བའི་རྒྱུར་
མ་ངེས་ཏེ་ནོར་གྱིས་དྲེགས་པ་ཡིས་ནི་ཕྱུག་པོ་ཁ་ཅིག་ཡུལ་ཤིན་ཏུ་དམན་པ་བཤང་ཁང་ལ་ཡང་
ཆགས་ནས་དེར་གཞན་འཇུག་པ་ལ་ཕྲག་དོག་སྐྱེ་བར་མཐོང་བས་སོ། །དེ་བཞིན་དུ་བུད་མེད་
ལ་ལ་ལ་ཆགས་པའི་སྐྱེས་བུ་འགའ་ཞིག་བུད་མེད་ཀྱི་དོན་དུ་སྐྱེས་པ་འགའ་ལ་ཕྲག་དོག་བྱེད་པ་
ཡང་དེ་དང་འདྲ་བས་ཕྲག་དོག་ཡོད་པས་བདེ་བ་ཡོད་དོ་ཞེས་བྱ་བ་མི་རིགས་སོ། །གལ་ཏེ་བུད་
མེད་ཀྱི་ལུས་མི་གཙང་བ་ཡིན་ཡང་དེ་ལས་བདེ་བ་འབྱུང་བས་ཆགས་པར་རིགས་སོ་ཞེ་ན།
དཔེར་ན་མི་གཙང་བ་ལ་རྡོག་པས་བརྫིས་པ་ན་དེའི་རང་བཞིན་མུན་པས་བསྒྲིབས་ནས་མ་
མཐོང་བས་གཏི་མུག་འབྱུང་ཞིང་། དྲི་ང་བས་གནོད་པས་ཁྲོ་བ་འབྱུང་བར་རིགས་ཀྱི། རྣམ་པ་
ཀུན་ཏུ་འདོད་ཆགས་ནི་འབྱུང་བ་རིགས་པ་མ་ཡིན་པ་དེ་བཞིན་དུ། བུད་མེད་ཀྱི་ལུས་མི་གཙང་
བ་ལ་ཡང་དེའི་རང་བཞིན་རྒྱན་ལ་སོགས་པ་ཕྱིར་བཅོས་ཀྱིས་བཀབ་པས་མ་ཤེས་པའི་ཕྱིར་གཏི་
མུག་དང་དྲི་ང་བ་ཉིད་ཀྱིས་ཁྲོ་བ་འབྱུང་བར་རིགས་ཀྱི། འདོད་ཆགས་ནི་རྣམ་པ་ཐམས་ཅད་དུ་
མི་རིགས་ཏེ། མི་གཙང་བའི་རང་བཞིན་ཡིན་པའི་ཕྱིར་རོ། །
27



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
;གསུམ་པ་ནི། བུད་མེད་ཀྱི་ལུས་ཡང་དག་པར་མི་གཙང་བ་ཡིན་མོད། དེ་ལྟ་ན་ཡང་
འཇིག་རྟེན་ན་སྐྱོན་ཅན་དུ་མ་གྲགས་པའི་ཕྱིར་སྨད་པར་བྱ་བ་མ་ཡིན་ཏེ། ཇི་སྐད་དུ། གཞན་
ལས་བྲམ་ཟེ་རྣམས་གཙང་སྟེ། །བུད་མེད་རྣམས་ནི་ཀུན་ནས་གཙང་། །ཞེས་གྲགས་པས་སོ་ཞེ་
ནི། བུད་མེད་ཀྱི་ལུས་སྐྱོན་ཅན་དུ་འཇིག་རྟེན་ན་མ་གྲགས་པ་ནི་དེའི་རང་བཞིན་མི་རྣམས་
ཀྱིས་མ་རྟོགས་པར་ཟད་ཀྱི། ལུས་ལས་བྱུང་བའི་མི་གཙང་བས་སུན་ཕྱུང་བའི་སྣོད་ཀྱང་ཤིན་ཏུ་
སྨད་པར་འབྱུང་བར་འགྱུར་ན་གང་ལས་མི་གཙང་བ་བར་མ་ཆད་དུ་འབྱུང་བར་འགྱུར་བའི་ལུས་
དེ་ནི་སྨད་པར་སེམས་རྣལ་དུ་གནས་པ་སུ་ཞིག་རྒྱུ་མཚན་ཅིས་མི་སེམས། དེའི་ཕྱིར་བུད་མེད་ཀྱི་
ལུས་སྨད་བྱ་མ་ཡིན་ཞེས་བྱ་བར་མི་རིགས་སོ། །གལ་ཏེ་བུད་མེད་ཀྱི་ལུས་ལ་།གཙང་བ་ཡོད་དེ།
སྐྱེས་བུ་རྣམས་དེ་ལ་གཙང་བར་ཆགས་པར་འགྱུར་བའི་ཕྱིར་ཞེ་ན། མེ་ཏོག་དང་དྲི་དང་གོས་
དང་རྒྱན་ལ་སོགས་པ་དངོས་པོ་གཙང་བ་ཐམས་ཅད་ལུས་དང་ཕྲད་པས་མི་གཙང་བར་འགྱུར་
ལ། དེའི་ཕྱིར་གང་དང་ཕྲད་པས་དངོས་པོ་གཙང་བ་ཐམས་ཅད་ཀྱི་ཐ་མ་གང་དུ་དམིགས་པར་
འགྱུར་བའི་ལུས་དེ་ལ་གཙང་བ་ཡོད་དོ་ཞེས་བློ་ལྡན་མི་ནི་སུ་ཞིག་སྨྲ་བར་བྱེད་དེ་སུ་ཡང་མ་ཡིན་
ནོ། །གལ་ཏེ་ལུས་ལ་གཙང་བ་མེད་ན་དེས་དྲེགས་པར་མི་འགྱུར་བ་ལས་དེས་དྲེགས་པའི་ཕྱིར་
གཙང་བ་ཡོད་དོ་ཞེ་ན། སྐྱེ་བཞིན་པ་གང་ཞིག་དང་པོ་མའི་མངལ་དུ་ཕོ་བ་དང་ལོང་ཀ་གཉིས་
ཀྱི་བར་བཤང་ཁང་དང་འདྲ་བའི་ནང་དུ་འདུག་ཅིང་། བཤང་བའི་ཉིང་ཁུས་གནས་པར་བྱས་
པས་དེ་མེད་པར་ནི་མི་གནས་པའི་མི་གཙང་བའི་སྲིན་བུ་ལྟ་བུ་དེ་ལ་གཏི་མུག་གི་དབང་གིས་ང་
གཙང་ངོ་སྙམ་དུ་དྲེགས་པ་སྐྱེ་བ་འབའ་ཞིག་ཏུ་ཟད་དོ། །གལ་ཏེ་ཁྲུས་ལ་སོགས་པས་ལུས་ལ་མི་
གཙང་བ་སྤོང་བའི་ཕྱིར་ལུས་ལ་གཙང་བ་ཡོད་དོ་ཞེ་ན། བསང་གཏོར་དང་ཁྲུས་ལ་སོགས་པ་
ཐབས་གང་གིས་ཀྱང་ལུས་ཀྱི་ནང་ཕུགས་གཙང་ཞིང་བཀྲུ་བར་མི་ནུས་ན། གང་གིས་ན་ལུས་མི་
གཙང་བའི་བདག་ཉིད་གཙང་བར་བྱ་བའི་འབད་པར་བྱེད། ཁྱེད་ནི་ནང་གི་ལུས་མི་གཙང་བའི་
རང་བཞིན་གཙང་བའི་ཕྱིར་ཇི་ལྟར་འབད་པར་བྱེད་པ་དེ་ལྟར་ལུས་ལས་བྱུང་བའི་ཕྱི་རོལ་གྱི་མི་
གཙང་བ་ལ་འབད་པ་ཇི་ལྟར་མ་ཡིན་ཏེ་དེ་ལའང་གཙང་བའི་ཕྱིར་འབད་པར་རིགས་སོ།
སྟེ་དེ་ནི་མི་གཙང་བའི་རང་བཞིན་ཡིན་པའི་ཕྱིར་གཙང་བར་མི་ནུས་ཤེ་ན། དེ་ནི་ནང་གི་ལུས་
ལ་ཡང་མཚུངས་སོ། །གལ་ཏེ་བུད་མེད་ཀྱི་ལུས་གཅིན་ཅན་ཡིན་ཡང་དྲང་སྲོང་དཀའ་ཐུབ་ཅན་
རྣམས་ཀྱིས་ཀྱང་མི་སྤོང་བས་སྤང་བར་བྱ་བ་མ་ཡིན་ནོ་ཞེ་ན། དེ་དག་གིས་བུད་མེད་གཅིན་
28



༄༄༅ །།དབུ་མ་བཞི་བརྒྱ་པའི་འགྲེལ་པ།
ཅན་ཡིན་ཡང་མི་སྤོང་བ་ནི་རང་དང་དེ་གཉིས་ཀ་གཅིན་ཅན་དུ་འདྲ་བའི་ཕྱིར་ཡིན་ཏེ། འདི་
ལྟར་གལ་ཏེ་མཛེ་ཅན་ཐུན་མོང་མ་ཡིན་པ་འགའ་ཞིག་ཁོ་ན་ལ་ཡོད་པ་དེ་བཞིན་དུ་དེ་ལྟར་
གཅིན་ཅན་ཡང་མི་ཀུན་ལ་མཚུངས་པ་མ་ཡིན་པར་འགའ་ཞིག་ཁོ་ན་ལ་ཡོད་པ་ཡིན་ན། མཛེ་
ཅན་མཛེ་མེད་པ་གཞན་གྱིས་སྤོང་བ་ཇི་བཞིན་དུ་གཅིན་ཅན་དེ་ཡང་དེ་ལྟར་མི་གཞན་ཀུན་གྱིས་
སྤོང་བར་འགྱུར་ན་གཅིན་ཅན་ཀུན་ལ་མཚུངས་པའི་ཕྱིར་གང་ཞིག་གང་གིས་སྤོང་བར་བྱེད།
གལ་ཏེ་བུད་མེད་ཀྱི་ལུས་དྲི་ང་བ་སོགས་མི་གཙང་བ་ཡིན་ཡང་དྲི་ཞིམ་པས་བསྒོས་པ་ལ་སོགས་
པས་སེལ་བར་འགྱུར་རོ་ཞེ་ན། དཔེར་ན་སྣ་ཆད་དེ་ཡན་ལག་ཉམས་པ་འགའ་ཞིག་སྣའི་ཚབ་སྣ་
བརྙན་ཙམ་བསྲེལ་བས་བདག་ཉིད་ཡན་ལག་ཚང་བར་རློམ་ཞིང་དགའ་བར་འགྱུར་བ་ལྟར།
བྱིས་པ་འདོད་པས་བརྐམ་པའི་རང་བཞིན་ཅན་རྣམས་ཀྱང་ལུས་ཀྱི་རང་བཞིན་མ་མཐོང་བ་ན་
མི་གཙང་བ་ཕྱིར་འཆོས་པའི་མེ་ཏོག་དང་དྲི་ལ་སོགས་པ་ལ་འདོད་ཆགས་ནས་ཕྱིར་འཆོས་པ་དེ་
དག་གི་སྒོ་ནས་རང་དང་གཞན་གྱི་ལུས་གཙང་བར་སེམས་ཤིང་འདོད་དོ། །གལ་ཏེ་མེ་ཏོག་
དང་དྲི་ལ་སོགས་པ་ནི་ངེས་པར་འདོད་ཆགས་ཀྱི་རྒྱུར་འགྱུར་ཏེ། དེ་དག་གིས་སྐྱེས་བུ་ལ་འདོད་
ཆགས་བསྐྱེད་པས་སོ་ཞེ་ན། ལུས་གང་དུ་འཕགས་པ་དགྲ་བཅོམ་པ་རྣམས་འདོད་ཆགས་དང་
བྲལ་བ་སྐྱེ་བ་དེ་རང་བཞིན་གྱིས་གཙང་བ་ཞེས་བྱ་བར་མི་རིགས་ཏེ་རང་བཞིན་གྱིས་གཙང་བ་ནི་
ཡིད་འབྱུང་བསྐྱེད་བྱེད་དུ་མི་རིགས་སོ། །ངེས་པར་ཏེ་རང་བཞིན་གྱིས་འདོད་ཆགས་ཀྱི་རྒྱུར་
གྱུར་པའི་དངོས་པོ་དེ་གང་ན་ཡང་ཡོད་པ་མ་ཡིན་ཏེ། གཙང་བར་འདོད་པ་མེ་ཏོག་ལ་སོགས་
པའང་ཉམས་པ་ན་ཡིད་འབྱུང་བར་འགྱུར་ཞིང་། རྣལ་འབྱོར་པ་འགའ་ཞིག་དེ་དག་ལ་ཡང་
ཆགས་པ་དང་བྲལ་བར་མཐོང་བའི་ཕྱིར་རོ། །དེ་བས་ན་གང་དུ་འདོད་ཆགས་དང་བྲལ་བ་སྐྱེད་
པར་བྱེད་པ་དེ་ནི་མི་གཙང་བའོ་ཞེས་ཤེས་པར་བྱའོ། །གཉིས་པ་ནི། དེ་ལྟར་ན་ལུས་མི་གཙང་
བ་ཡིན་ལ། ཇི་ལྟར་མི་རྟག་པ་དང་སྡུག་བསྔལ་བ་དེ་ལྟར་ནི་བཤད་ཟིན་ཅིང་། བདག་མེད་པ་
སྟོན་པར་འགྱུར་ཏེ། འདི་དག་ནི་ཕྱིན་ཅི་མ་ལོག་པ་བཞི་ཡིན་ནོ། །བཞི་པོ་འདི་དག་དངོས་པོ་
གཅིག་ལ་སྲིད་དམ་འོན་ཏེ་མ་ཡིན་ཞེ་ན། གང་འདུས་བྱས་རྟེན་ཅིང་འབྲེལ་པར་འབྱུང་བ་དེ་ནི་
མི་རྟག་པ་ཡིན་ཏེ་སྐད་ཅིག་མ་ཡིན་པའི་ཕྱིར་རོ། །གང་མི་རྟག་པ་དེ་ནི་མི་གཙང་བ་ཡིན་ཏེ་སྐྱོ་
བ་བསྐྱེད་པའི་ཕྱིར་རོ། །གང་མི་གཙང་བ་དེ་ནི་སྡུག་བསྔལ་བ་ཡིན་ཏེ་གནོད་པར་བྱེད་པའི་ཕྱིར་
རོ། །གང་ཡང་སྡུག་བསྔལ་བ་དེའང་བདག་མེད་པ་ཡིན་ཏེ། རང་དབང་ཅན་མ་ཡིན་པའི་ཕྱིར་
29



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་4
:རོ། །དེའི་ཕྱིར་མདོར་ན་ཕྱིན་ཅི་མ་ལོག་པ་བཞི་པོ་འདི་ནི་ཟག་བཅས་ཀྱི་དངོས་པོ་གཅིག་ལ་
སྲིད་པར་འགྱུར་རོ། །འདི་དག་ཡོད་དུ་ཟིན་ཀྱང་བྱིས་པ་ཕྱིན་ཅི་ལོག་པ་རྣམས་ཀྱིས་ཡོངས་སུ་
མི་གཅོད་ཅིང་། དངོས་པོ་རྣམས་ལ་དེ་ལས་ལྡོག་པར་ཡོངས་སུ་རྟོག་གོ །དེའི་ཕྱིར་ཤེས་རབ་
ཅན་གྱིས་དངོས་པོ་རྣམས་ལ་མི་རྟག་པ་ལ་སོགས་པ་ཇི་ལྟར་བ་བཞིན་དུ་རྟོགས་པར་བྱས་ནས་
རང་བཞིན་མེད་པར་རྟོགས་པ་ལ་སེམས་ཡང་དག་པ་སྤྲོ་བར་བྱའོ། །རྣལ་འབྱོར་སྤྱོད་པ་བཞི་
བརྒྱ་པ་ལས། གཙང་བར་འཛིན་པ་དགག་པའི་ཐབས་བསྟན་པ་སྟེ་རབ་ཏུ་བྱེད་པ་གསུམ་པའི་
འགྲེལ་པའོ།། །།
༈ བཞི་པ་བདག་ཏུ་འཛིན་པ་སྤོང་བའི་ཐབས་བསྟན་པ་ལ་གཉིས། མདོར་
བསྟན་པ་དང་། དེ་བརྒལ་ལན་གྱིས་གཏན་ལ་དབབ་པའོ། །དང་པོ་ནི། བདག་ཏུ་འཛིན་
པའི་ས་བོན་དྲུངས་ནས་འབྱིན་པའི་གཉེན་པོ་ནི་འོག་ཏུ་ཆོས་རང་བཞིན་མེད་པར་བསྟན་པའི་
སྒོ་ནས་སྟོན་ལ། འདིར་མངོན་གྱུར་མགོ་མནོན་པའི་གཉེན་པོ་སྟོན་ཏོ། །བདག་དང་བདག་
གིར་རྒྱལ་བ་ནི་རྒྱལ་པོ་རྣམས་ལ་ལྷག་པར་གནས་པས་དེའི་ཕྱིར་དེ་གཉིས་བཀག་པའི་སྒོ་ནས་
ཕལ་ཆེར་རྒྱལ་པོ་ལས་བརྩམས་ཏེ་རྗེས་སུ་སྟོན་ཏོ། །དེ་ལ་ང་ནི་མངའ་བདག་གོ་ཞེས་བདག་
ཉིད་ལ་བསྟོད་པའི་ཁྱད་པར་ཡོངས་སུ་རྟོག་པ་ལས་སྐྱེས་པའི་བདག་གམ་སྟེ་བདག་ཏུ་འཛིན་པ་
དང་། ཡུལ་འདི་དག་ནི་ངའི་འོ་ཞེས་བདག་གིར་བྱས་པའི་དོན་དབང་དུ་འགྱུར་བར་བརྟགས་
པ་ལས་སྐྱེས་པའི་བདག་དང་བདག་གི་འོ་སྙམ་དུ་དྲེགས་པ་ནི་སྲིད་པ་འཁོར་བ་ འདིར་ཚུལ་
བཞིན་སེམས་པའི་དམ་པ་སུ་ལ་འབྱུང་བར་འགྱུར་ཏེ་མི་འགྱུར་བ་ཁོ་ནའོ། །གང་གི་ཕྱིར་ན་
སྐྱེས་བུ་འགའ་ཞིག་ལ་ཡུལ་འགའ་ཞིག་ཐུན་མོང་མ་ཡིན་པར་སྐྱེ་བ་ཐམས་ཅད་དུ་དབང་བྱར་
ཡོད་ན། ང་ནི་ཡུལ་འདིའི་མངའ་བདག་གོ་ཞེས་དྲེགས་པར་རིགས་པ་ལས། འདི་ནི་འཁོར་བ་
པའི་སེམས་ཅན་ལ་སྲིད་པ་མ་ཡིན་ཏེ། ལུས་ཅན་ཐམས་ཅད་ལ་གཟུགས་སོགས་ཀྱི་ཡུལ་ཐམས་
ཅད་སྤྱིར་མཐུན་ལས་ཀྱིས་བསྐྱེད་པར་མཚུངས་པ་སྟེ་ཐུན་མོང་བ་ཡིན་པའི་ཕྱིར་རོ། །
གཉིས་པ་ལ། དབང་ཕྱུག་གིས་དྲེགས་པ་དགག ། རིགས་ཀྱིས་དྲེགས་པ་དགག་པ་
གཉིས་ཀྱི་དང་པོ་ལ། དངོས་དང་། ཞར་བྱུང་སྡིག་པ་སྤྱོད་པ་དགག་པ་གཉིས་ཀྱི་དང་པོ་ནི།
གལ་ཏེ་རྒྱལ་པོ་ནི་འཇིག་རྟེན་གྱི་བྱ་བ་ཐམས་ཅད་ལ་དབང་བའི་ཕྱིར་དྲེགས་པར་རིགས་སོ་ཞེ་ན།
བསྐལ་པ་དང་པོའི་མི་རྣམས་ཀྱིས་མ་བཏབ་པའི་འབྲས་ས་ལུ་ནུབ་པའི་འོག་ཏུ་ཞིང་རྣམས་སོ་
30



༄༅།།དབུ་མ་བཞི་བརྒྱ་པའི་འགྲེལ་པ།
བསོར་བགོས་ཏེ་བདག་གིར་བྱས་པ་ན། ཕན་ཚུན་གཅིག་གིས་གཅིག་ལ་སྐུ་པར་བྱེད་པའི་ཚེ་སྐྱེ་
བོ་མང་པོས་རང་རང་གི་འབྲུའི་དྲུག་ཆ་བཏབ་སྟེ་སྐྱེས་བུ་སྟོབས་ལྡན་ཞིག་སྲུང་བ་པོར་བསྐོས་པ་
ན། སྲུང་བའི་ལས་ཀྱིས་སྐྱེ་རྒུ་དགའ་བར་བྱེད་པའི་ཕྱིར་རྒྱལ་པོ་ཞེས་བསྙད་དོ། །དེ་ནས་
བཟུང་སྟེ་རྒྱལ་པོ་རྣམས་དྲུག་ཆའི་གླས་སྐྱེ་རྒུ་སྐྱོང་བར་བྱེད་པས་དེའི་ཕྱིར་རྒྱལ་པོ་ཁྱོད་ཀྱི་དྲེགས་
པ་ཅི་ཞིག་ཡིན་ཏེ། འབྲུའི་དྲུག་ཆ་བཏབ་ཅིང་གླས་པར་གྱུར་པའི་སྐྱེ་བོའི་ཚོགས་ཀྱི་བྲན་ཐུན་
མོང་བ་ཡིན་པའི་ ཕྱིར་རོ། །བྱ་བ་ཐམས་ཅད་ལ་དབང་ཞེས་ཀྱང་དྲེགས་པར་མི་རིགས་ཏེ།
གང་ངམ་དེ་ལས་གང་བྱ་བ་དང་དེ་རུ་བྱ་བ་སྟེ་བྱེད་པ་སོགས་འགྱུར་བ་ནི་དབང་དུ་བྱས་པ་སྟེ་
འཇིག་རྟེན་རྣམས་ཀྱིས་དབང་བྱེད་པ་པོར་བསྐོས་པ་ལ་རག་ལས་པའི་ཕྱིར་རོ། །དཔེར་ན་རྗེ་
དཔོན་གྱིས་བྲན་ལས་འགའ་ཞིག་ལ་དབང་བསྐུར་བ་ན་ལས་འདི་བདག་ལ་རག་ལས་སོ་ཞེས་རྗེ་
དཔོན་ལ་དྲེགས་པ་མི་རིགས་པ་བཞིན་ནོ། །གལ་ཏེ་རྒྱལ་པོ་ནི་རྗེ་དཔོན་དང་གཞན་ལ་ཟས་
ནོར་གཏོང་བ་པོ་ཡིན་པའི་ཕྱིར་དྲེགས་པ་རིགས་སོ་ཞེ་ན། ཇི་ལྟར་རྒྱལ་པོའི་གསོ་བྱའི་ཚོགས་
རྣམས་ཀྱིས་རང་གིས་ཞམ་འབྲིང་བྱས་པ་ལས་བྱུང་བ་གདོན་མི་ཟ་བར་འཐོབ་བྱ་ལ་ཕོགས་ལ་
སོགས་པ་ཐོབ་པ་ན་རྗེ་བོ་ལ་གཏོང་བ་པོར་སེམས་ཤིང་རང་ཉིད་ལ་དམའ་བར་སེམས་ཀྱི་མི་
ཁེངས་པ་དེ་བཞིན་དུ། རྗེ་བོས་གསོ་བྱའི་ཚོགས་ལ་གདོན་མི་ཟ་བར་སྦྱིན་བྱའི་གླ་རྔན་བྱིན་པ་
ན་བདག་ནི་ནོར་གཏོང་བ་པོའོ་སྙམ་དུ་རློམ་མོད། འོན་ཀྱང་འབངས་ཀྱིས་རང་གིས་གདོན་མི་
ཟ་བར་ཐོབ་བྱ་ཐོབ་པ་ན་ང་རྒྱལ་མི་རིགས་པ་ལྟར། རྒྱལ་པོས་ཀྱང་གདོན་མི་ཟ་བར་སྦྱིན་དགོས་
ཀྱི་ནོར་བྱིན་པས་དྲེགས་པར་མི་རིགས་སོ། །གལ་ཏེ་རྒྱལ་པོ་རྣམས་ལ་འདོད་པའི་ཡུལ་འདོད་
རྒུར་ཉེ་བར་གནས་པའི་ཕྱིར་དྲེགས་པར་རིགས་སོ་ཞེ་ན། བུད་མེད་དང་ཆང་ལ་སོགས་པ་ལ་
ཆགས་པ་ལྟར་ཡུལ་ལ་ཤིན་ཏུ་ཆགས་པ་ནི་དབང་པོ་ཐུལ་བ་གཞན་རྣམས་ཀྱིས་ནི་སྡུག་བསྔལ་གྱི་
གནས་སུ་བཤད་དེ། དབང་པོ་མ་ཐུལ་བའི་ཕྱིར་རོ། །དེ་ལྟར་ན་རྒྱལ་པོ་ནི་རྒུད་པ་དུ་མའི་རྒྱུ་
ཉིད་ཀྱིས་སྡུག་བསྔལ་གྱི་རྒྱུ་ཡིན་བཞིན་དུ་ཁྱོད་ལ་ཕྱིན་ཅི་ལོག་ཏུ་མངོན་པར་མཐོ་བའི་གནས་སུ་
དྲན་པར་ཟད་དོ། །གཞན་ཡང་ཡུལ་ལ་ཆགས་པ་རྣམས་དགའ་བའི་ཕྱིར་ཡུལ་བསྟེན་པ་ཡིན་ན།
སྐྱེ་བོ་ཕལ་པོ་ཆེ་གཞན་སྲུང་བའི་ལས་ཀྱིས་སྡུག་བསྔལ་བར་མཚམས་མེད་པར་མྱོང་ཞིང་ལས་
དེའི་འབྲས་བུས་ཉེ་བར་འཚོ་བའི་རྒྱལ་པོ་ཁྱོད་ཀྱི་དགའ་བ་གང་གིས་སྐྱེས་པར་འགྱུར་ཏེ་མི་
འགྱུར་རོ། །གལ་ཏེ་རྒྱལ་པོ་ནི་འཇིག་རྟེན་གྱི་སྲུང་བ་པོ་ཡིན་ཏེ། དེ་མེད་ན་ཚུལ་ལུགས་ཀྱི་རྗེས་
31



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
སུ་མི་འཇུག་པས་སྐྱེ་རྒུ་རྣམས་བརླག་པར་འགྱུར་བས་སོ། །དེས་ན་འདི་དྲེགས་པར་རིགས་སོ་
ཞེ་ན། དེ་ཙམ་གྱིས་དྲེགས་པར་མི་རིགས་ཏེ། འདི་ལྟར་བདག་ནི་འཇིག་རྟེན་གྱི་སྲུང་བ་པོ་
སྙམ་ནས་དྲེགས་པར་འགྱུར་ན། ས་བདག་ཉིད་ཀྱང་འཇིག་རྟེན་གྱི་བསྲུང་བྱར་སྣང་བར་འགྱུར་
ཏེ། འཇིག་རྟེན་གྱིས་མ་བསྲུང་བའི་རྒྱལ་པོས་ནི་འཇིག་རྟེན་སྐྱོང་བར་མི་ནུས་པས་སོ། །དེ་
བས་ན་ཅི་སྟེ་གཅིག་གི་སྟེ་སྲུང་བ་པོ་ཡིན་པས་དྲེགས་པ་ཡོད་ཅིང་། གཞན་གྱི་བསྲུང་བྱར་གྱུར་
པ་ཉིད་ཀྱིས་དྲེགས་པ་དང་བྲལ་བ་ཅི་སྟེ་མིན། གལ་ཏེ་རྒྱལ་པོ་ནི་སྐྱེ་རྒུ་རྣམས་སོ་སོར་སྐྱོང་བར་
བྱེད་པ་དང་། རང་གི་ཆབས་འོག་ཏུ་གཏོགས་པ་བསོད་ནམས་ཀྱི་ལས་ཅན་རྣམས་ཀྱི་བསོད་
ནམས་ཀྱི་དྲུག་ཆ་འཕྲོག་པ་པོ་ཡིན་པས་དྲེགས་པར་འོས་སོ་ཞེ་ན། ད་ལྟར་ནི་སྙིགས་མ་ལྔའི་
འཇུག་པ་ཤས་ཆེ་བས་བྲམ་ཟེ་ལ་སོགས་པའི་རིགས་ཀུན་གྱི་ནང་ན་རང་རང་གི་ལས་ལ་དགའ་
བས་ཚེགས་མེད་པར་འཚོ་བ་རྙེད་པར་དཀའ་ལ། དེའི་ཕྱིར་ཕལ་ཆེར་མི་དགེ་བ་ལ་འཇུག་པ་
སྣང་ངོ་། །གལ་ཏེ་ཁྱོད་དེ་དག་གི་བསོད་ནམས་ཀྱི་དྲུག་ཆའི་འཕྲོག་པ་པོར་འགྱུར་ན། མི་དགེ་
བ་དྲུག་ཆའི་ཡང་འཕྲོག་པར་འགྱུར་བས་དེས་ན་ཁྱོད་ལ་འགྲོ་བ་བཟང་པོ་དཀོན་ཏེ། རང་གི་
སྡིག་པས་ཀྱང་བདེ་འགྲོ་མི་སྲིད་ན། སྐྱེ་འགྲོ་གཞན་གྱི་སྡིག་པས་ལྟ་ཅི་དགོས། གལ་ཏེ་རྒྱལ་པོ་
ནི་འཇིག་རྟེན་གྱི་མགོན་དང་རང་དབང་ཅན་ཡིན་པའི་ཕྱིར་ང་རྒྱལ་བ་རིགས་སོ་ཞེ་ན། བྱ་བ་
གང་བྱེད་པ་ཐམས་ཅད་གཞན་གྱིས་བསྐུལ་ཏེ་བྱེད་ཀྱི། རང་དབང་དུ་མ་ཡིན་པ་གང་ཡིན་པ་དེ་
ནི་ས་སྟེང་ན་བླུན་པོ་ཞེས་བྱའོ། །རྒྱལ་པོ་ཁྱོད་དང་མཚུངས་པའི་གཞན་དབང་ཅན་གཞན་
འགའ་ཡང་ཡོད་པ་མ་ཡིན་ཏེ། འདི་ནི་བྱ་བ་དང་བྱ་བ་མ་ཡིན་པ་ཐམས་ཅད་གཞན་གྱིས་བསྐུལ་
བར་བྱེད་པས་སོ། །གལ་ཏེ་འཇིག་རྟེན་བསྲུང་བ་རྒྱལ་པོ་ལ་རག་ལས་པས་འདིའི་ང་རྒྱལ་རིགས་
སོ་ཞེ་ན། བསྲུང་བ་ང་ལ་རག་ལས་སོ་ཞེས་རྒྱལ་པོས་འཇིག་རྟེན་ལས་གླ་ལེན་པ་ན་འཇིག་རྟེན་
སོ་སོར་བསྐྱང་དགོས་ན་དེ་ལྟར་བྱེད་པའང་མ་ཡིན་ཏེ། འདིས་གླ་རྔན་སྟེར་མི་ནུས་པ་དང་སྡིག་
ཏོ་ཅན་རྣམས་ལ་བསད་པ་དང་བཅིང་བ་དང་བརྡེག་པ་སོགས་རང་ཉིད་ཀྱིས་ཀྱང་སྡིག་པ་བྱེད་
པས་ན་དེ་དང་མཚུངས་པའི་བརྩེ་མེད་གཞན་འཇིག་རྟེན་ན་སུ་ཞིག་ཡོད། དེའི་ཕྱིར་འདི་སྲུང་
བ་པོ་རྣལ་མ་མ་ཡིན་པའི་ཕྱིར་དྲེགས་པར་མི་རིགས་ །
གཉིས་པ་ནི། གལ་ཏེ་རྒྱལ་པོས་ཆོམ་རྐུན་ལ་སོགས་པ་སྡིག་པ་ཅན་དག་ལ་བརྩེ་བར་མི་
བྱ་སྟེ། བྱས་ན་འཇིག་རྟེན་པ་རླག་པར་འགྱུར་བས་སོ་ཞེ་ན། གལ་ཏེ་སྐྱེ་བོ་སྡིག་ཏོ་བྱེད་པ་
32



..:༄༅ །།དབུ་མ་བཞི་བརྒྱ་པའི་འགྲེལ་པ།
རྣམས་ལ་རྒྱལ་པོས་བརྩེ་བར་བྱ་བ་མ་ཡིན་ན། བྱིས་པ་སོ་སོའི་སྐྱེ་བོ་ཐམས་ཅད་སྡིག་པ་ལ་
འཇུག་པས་བསྲུང་བྱར་མི་འགྱུར་རོ། །དེ་བས་ན་གང་དག་སྡིག་པའི་ལས་མི་འཇུག་པ་དེ་དག་
ནི་རང་ཉིད་ཀྱིས་བསྲུངས་བས་བསྲུང་མི་དགོས་ཀྱི། བྱ་བ་མ་ཡིན་པ་བྱེད་པ་དག་བསྲུང་དགོས་
སོ། །གལ་ཏེ་སྐྱེ་རྒུ་བསྐྱང་པའི་ཕྱིར་སྡིག་ཅན་ཚར་བཅད་པས་རྒྱལ་པོ་ལ་སྡིག་ཏུ་མི་འགྱུར་ཏེ།
དམ་པ་རྣམས་ལ་ཕན་པར་ཞུགས་པས་སོ་ཞེ་ན། སྡིག་ཅན་བདག་ཉིད་དགའ་བ་སྐྱེད་པའི་རྒྱུ།
ལུང་རིགས་ལྟར་སྣང་ནི་གང་ན་ཡང་མེད་པ་མ་ཡིན་ཏེ། ཉ་དང་ཕག་གསོད་པ་སོགས་རྣམས་
ཀྱང་སྲོག་ཆགས་གསོད་པ་འདི་ནི་བདག་ཅག་གི་རིགས་ཀྱི་རྒྱུད་ལས་འོངས་པ་ཞིག་སྟེ། སྐྱེ་རྒུའི་
བདག་པོས་འཚོ་བར་ཡོངས་སུ་བརྟགས་པ་ཡིན་ན་འདི་ལ་བསོད་ནམས་མ་ཡིན་པ་ཅི་ཞིག་ཡོད་
ཅེས་ཟེར་བས་སོ། །དེ་བས་ན་སྡིག་ཅན་ཚར་བཅད་པས་རྒྱལ་པོ་ལ་ཆོས་མ་ཡིན་པར་མི་འགྱུར་
རོ་ཞེས་སོགས་ལུང་དང་རིགས་པ་ལྟར་སྣང་ལ་སོགས་པའི་རྒྱུ་རྣམས་ཀྱིས་རང་གི་བསོད་ནམས་
མ་ཡིན་པ་ལའང་འཇིག་པ་ཡོད་པ་མ་ཡིན་ནོ། །དེ་བས་ན་ལུང་དེ་ལྟ་བུས་ནི་མཁས་པ་རྣམས་
དབུགས་ཕྱུང་བར་མི་འགྱུར་རོ། །གལ་ཏེ་འཇིག་རྟེན་ཡང་དག་པར་སྐྱོང་བ་ཉིད་ས་བདག་
རྣམས་ཀྱི་ཆོས་ཡིན་པས་ཆོས་གཞན་གྱིས་དགོས་པ་མེད་དོ་ཞེ་ན། གལ་ཏེ་དྲུག་ཆའི་གླའི་དོན་
དུ་འཇིག་རྟེན་ཡང་དག་པར་སྲུང་ཞིང་སྐྱོང་བར་བྱེད་པ་ས་བདག་རྣམས་ཀྱི་ཆོས་ཡིན་ན། ཤིང་
མཁན་དང་ལྕགས་མགར་ལ་སོགས་པ་ཉོན་མོངས་བཟོ་མཁས་རྣམས་ཀྱིས་གླའི་དོན་དུ་བཟོད་
དང་དེ་བྱེད་པ་ན་གཞན་ལའང་ཕན་འདོགས་པའི་ཕྱིར་ཅི་སྟེ་ཆོས་སུ་འགྱུར་བ་མ་ཡིན། དེ་བས་
ན་གོ་མཚོན་བརྡུང་བ་སོགས་ཀྱིས་གཞན་བསྲུངས་ཀྱང་བསོད་ནམས་མི་འབྱུང་བ་ལྟར་རྒྱལ་པོ་
རྣམས་ལའང་འཇིག་རྟེན་བསྐྱངས་པས་བསོད་ནམས་སུ་མི་འགྱུར་ཏེ། གླའི་དོན་དུ་དཔྱ་སྡུད་
པའི་ཕྱིར་རོ། །གལ་ཏེ་འཇིག་རྟེན་ཐམས་ཅད་རྒྱལ་པོ་ལ་རག་ལས་པའི་ཕྱིར་ཐམས་ཅད་ཀྱིས་
རྒྱལ་པོ་སྨད་བྱ་མ་ཡིན་ནོ་ཞེ་ན། རབ་བྱུང་དང་ཁྱིམ་པའི་ཕྱོགས་ཀྱི་འཇིག་རྟེན་ཐམས་ཅད་ཀྱི་
བྱའོ་ཅོག་ས་བདག་ལ་རག་ལས་པས་ཐམས་ཅད་ཀྱི་ཕ་ལྟ་བུ་ཡིན་མོད་ཀྱི་དེ་ལྟ་ན་ཡང་ས་བདག་
དེ་ནི་སྨད་དེ། ངན་འགྲོའི་འབྲས་བུ་ཅན་གྱི་ལས་དྲག་པོ་མང་པོ་ལ་སྦྱོར་བས་སོ། །དཔེར་ན་
འཇིག་རྟེན་སྐྱེད་པར་བྱེད་པའི་མ་སྲིད་པའི་སྲེད་པ་ཡིན་ཡང་འཁོར་བའི་བཙོན་རར་སྡོམ་བྱེད་
ཡིན་པས། དམ་པ་གཟིགས་པ་ཕྱིན་ཅི་མ་ལོག་པ་རྣམས་ཀྱིས་སྨད་པ་བཞིན་ནོ། །གལ་ཏེ་བློ་
དང་བརྩེ་བ་ཕུན་སུམ་ཚོགས་པ་དང་ལྡན་པ་ནི་འཇིག་རྟེན་ཡང་དག་པར་སྐྱོང་བར་བྱེད་པས་
33



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
ཆོས་སུ་འགྱུར་རོ་ཞེ་ན། རྒྱལ་སྲིད་ནི་རྒྱགས་པ་དང་བག་མེད་པའི་གཞིར་གྱུར་པས་ཚུལ་ཁྲིམས་
དང་ཏིང་ངེ་འཛིན་ལ་སོགས་པའི་ལམ་བོར་ནས་དབང་ཕྱུག་ཙམ་ལ་ཆགས་པས་དེ་དོན་དུ་
གཉེར་བ་ནི་བླུན་པོ་ཁོ་ན་ཡིན་ཏེ། དེའི་ཕྱིར་བླུན་པོ་མིན་པ་རྒྱལ་སྲིད་མི་འཐོབ་ཅིང་དོན་དུ་མི་
གཉེར་ལ། བླུན་པོར་གྱུར་པའི་རྒྱལ་པོ་ལ་ནི་བརྩེ་བ་ཡོད་པ་མ་ཡིན་ཏེ། ང་རྒྱལ་ལྷག་པའི་ཕྱིར་
རོ། །དེས་ན་མིའི་བདག་པོ་བརྩེ་བ་མེད་པ་ནི་འཇིག་རྟེན་སྲུང་བ་པོ་ཡིན་ཡང་ཆོས་ལ་མི་གནས་
ཏེ།དེ། འཚེ་བ་ཕལ་ཆེ་བའི་ཕྱིར་རོ། །དེའི་ཕྱིར་རྒྱལ་པོ་བློ་དང་བརྩེ་བ་དང་མི་ལྡན་པ་ལ་ཆོས་ཡོད་
དོ་ཞེས་བྱ་བ་མི་རིགས་སོ། །གལ་ཏེ་དྲང་སྲོང་གི་བསྟན་བཅོས་ལས། རྒྱལ་རིགས་ཆོས་ཀྱིས་
འཚེ་བ་བྱས་ཀྱང་ཆོས་མ་ཡིན་པ་མེད་དོ་ཞེས་བཤད་པས་སོ་ཞེ་ན། དྲང་སྲོང་རྣམས་ཀྱི་བསྟན་
བཅོས་ལས་བཤད་པའི་སྤྱོད་པ་ཀུན་མཁས་པས་བྱེད་པ་མ་ཡིན་ཏེ། གང་གི་ཕྱིར་ན་དྲང་སྲོང་དེ་ཏེ
དག་ལ་ཡང་དམན་པ་དང་འབྲིང་དང་ཁྱད་པར་དུ་འཕགས་པའི་དབྱེ་བ་ཡོད་པའི་ཕྱིར་རོ། །
འདི་ལྟར་གང་གི་བསྟན་བཅོས་ལས་འཚེ་བ་ཆོས་སུ་བཤད་པ་དེ་དག་ནི་དམན་པ་ཡིན་ལ། གང་
གི་འཚེ་བ་ཆོས་སུ་འགྱུར་རམ་མི་འགྱུར་སྙམ་པ་དེ་ནི་འབྲིང་ངོ༌། །གང་ཞིག་འཚེ་བ་ནི་ཆོས་མ་
ཡིན་ནོ་ཞེས་འདོད་པ་དེ་ནི་ཁྱད་པར་དུ་འཕགས་པའོ། །དེའི་ཕྱིར་དྲང་སྲོང་རྣམས་ཀྱི་བསྟན་
བཅོས་ཚད་མ་འདོད་པ་དེ་ནི་མ་ཡིན་ནོ། །གང་གི་རྒྱལ་པོ་སྔ་རབས་པ་རྣམས་ཀྱིས་བསྟན་
བཅོས་ཚད་མར་བྱས་ནས་ས་ཡང་དག་པར་བསྐྱངས་པས་བསྟན་བཅོས་ཚད་མ་ཡིན་ནོ་ཞེ་ན།
དུས་ཀྱི་སྔར་བྱུང་བའི་ས་བདག་འཁོར་ལོས་སྒྱུར་བ་ལ་སོགས་པ་རིགས་མི་རིགས་དཔྱོད་པ་ལ་
མཁས་ཤིང་དགེ་བཅུའི་ལམ་ལ་གནས་པ་རྣམས་ཀྱིས་ཆོས་མཐུན་གྱི་བསྟན་བཅོས་ཚད་མར་
བྱས་ནས་ཆོས་དང་མི་མཐུན་པ་རྣམས་བོར་ཏེ། འཇིག་རྟེན་བུ་ལྟར་ཡོངས་སུ་བསྐྱངས་ན་དེང་
སང་རྩོད་དུས་ཀྱི་ཆོས་ལ་བརྟེན་པའི་རྒྱལ་པོ་རང་གི་རང་བཞིན་ངན་ཞིང་ནོར་ཙམ་དོན་དུ་
གཉེར་བ་བརྩེ་བ་མེད་པ་རྣམས་ཀྱིས་ཆོས་མཐུན་གྱི་བསྟན་བཅོས་བོར་ནས་ཆོས་དང་མི་མཐུན་
པའི་བསྟན་བཅོས་ཚད་མར་བྱས་ནས་དེང་སང་རི་དྭགས་ཀྱི་དགོན་པ་ལྟར་འཇིག་རྟེན་སྟོང་
པར་བྱས་ཏེ། དེའི་ཕྱིར་ཡང་ཆོས་དང་མི་མཐུན་པའི་བསྟན་བཅོས་ཚད་མ་མ་ཡིན་ནོ། །
གལ་ཏེ་རྒྱལ་པོས་གླགས་སུ་བབ་པ་ནི་དགྲ་ཟླ་དང་ཉེས་བྱེད་དག་ལ་བསྣུན་ཅིང་གནོད་པ་
བྱས་ཀྱང་ཆོས་མ་ཡིན་པ་མེད་དེ། བསྟན་བཅོས་ལས་བཤད་པའི་ཕྱིར་རོ་ཞེ་ན། གལ་ཏེ་དགྲ་
འམ་གཞན་ཡང་རུང་གླགས་སུ་བབ་པ་ན་བསྣུན་ཅིང་གནོད་པ་བྱས་པའི་རྒྱལ་པོ་ལ་སྡིག་པ་ཡོད་s
34



༄༅།།དབུ་མ་བཞི་བརྒྱ་པའི་འགྲེལ་པ།
པཔ་མ་ཡིན་ན། རྒྱལ་པོ་ལས་གཞན་པའི་རྐུན་པོ་རྣམས་ཀྱིས་ཀྱང་ནོར་བདག་ལ་གླགས་ཅུང་ཟད་
རྙེད་ནས་ནོར་འཕྲོག་པ་ལའང་སྡིག་པ་དེ་དང་པོ་ཉིད་དུ་ཡོད་པ་མ་ཡིན་པར་འགྱུར་ཏེ། གླགས་
སུ་བསྣུན་པའི་དང་པོ་ཉིད་ཡིན་པའི་ཕྱིར་རོ། །རྒྱལ་པོས་གླགས་སུ་བསྣུན་པ་ནི་ཕྱིས་ཡིན་ཏེ།
རྐུན་པོས་ནོར་བདག་ལ་གླགས་སུ་བསྣུན་པའི་ཕྱིར་དེ་ལ་ཆད་པས་གཅོད་པའི་ཕྱིར་རོ། །དེས་
ན་རྐུན་པོ་ཉིད་གླགས་སུ་བསྣུན་པའི་ཐོག་མ་ཡིན་ག་མ་ཡིན་པས་སྡིག་པར་མི་འགྱུར་རོ། །འདིར་སྨྲས་པ།
གཡུལ་ངོར་དགྲ་བོ་ཕམ་པར་བྱས་ཏེ་རང་གི་དཔའ་བའི་རྣམ་པར་གནོན་པས་བསགས་པའི་
ནོར་ཐོབ་པ་ན་དགའ་བར་འགྱུར་ཞིང་། གལ་ཏེ་གཡུལ་ངོར་ཤི་ན་ཡང་འདིས་བདག་ཉིད་
གཡུལ་ངོར་དོར་ བས་ གདོན་མི་ཟ་བར་མཐོ་ རིས་ སུ་ འགྲོ་སྟེ། བསད་ན་མཐོ་རིས་ ཐོབ་
་
པའམ། །ཕབ་སྟེ་ས་བདག་སྤྱོད་འགྱུར་གྱི། །དེའི་ཕྱིར་ན་ཀོན་ཏེའི་བུ། །འབྱེད་ལ་ངེས་བྱས་
ལོངས་པར་བྱོས། །ཞེས་བཤད་པས་སོ། །དེས་ན་རྒྱལ་པོས་གཡུལ་ལ་མངོན་པར་དགའ་བར་
བྱ་འོས་སོ་ཞེ་ན། ཇི་ལྟར་ཆང་དང་རྒྱུན་པོ་དང་བུད་མེད་སོགས་ལ་བདོག་པ་ཀུན་ཡོངས་སུ་
གཏོང་བ་བསོད་ནམས་མ་ཡིན་ཏེ། གཏོང་བ་དེ་ཆགས་པ་དང་རྗེས་སུ་འབྲེལ་བའི་ཕྱིར་རོ། །
དེ་བཞིན་དུ་གཡུལ་ངོར་ཁྲོ་ཞིང་རྔམ་པས་བདག་ཡོངས་སུ་གཏོང་བ་དམ་པ་མཉེས་པའི་མཆོད་
པ་དང་བསོད་ནམས་ཡིན་ནམ་སྙམ་དུ་སེམས་སམ་ཅི། གང་གིས་ན་དེ་ལ་མཐོ་རིས་སུ་འགྲོ་
བར་འགྱུར། གལ་ཏེ་རྒྱལ་པོ་ནི་འཇིག་རྟེན་ཐམས་ཅད་ཀྱི་མགོན་བྱེད་པ་ཉིད་ཀྱིས་དགའ་བར་
རིགས་སོ་ཞེ་ན། རྒྱལ་པོ་ནི་འཇིག་རྟེན་གྱི་མགོན་ཡིན་ཏེ། དེས་རྗེས་སུ་བསྟན་པ་ལས་རང་གི་
ནོར་དང་སྲོག་བསྲུང་བའི་དོན་དུ་མི་རིགས་པ་སྤངས་ནས་རིགས་པ་ལ་འཇུག་པའི་ཕྱིར་རོ། །
རྒྱལ་པོ་ཁྱོད་ལ་ནི་མགོན་འགའ་ཡང་ཡོད་པ་མ་ཡིན་ལ། མགོན་མེད་པ་ཡང་གྱ་རྒུད་ཀྱི་གཞི་ཡིན་
ཏེ། ཕན་པ་དང་མི་ཕན་པ་རྗེས་སུ་སྟོན་པ་པོ་མེད་ཅིང་རང་ཡན་དུ་གྱུར་པས་སོ། །དེ་བས་ན་
མགོན་ཉིད་དེ་ཡིས་རྒྱལ་པོ་བདག་ཉིད་ངན་སོང་གི་སྡུག་བསྔལ་ལས་ཡོངས་སུ་མ་བཏང་ཞིང་
བཟུང་བ་ཡིན་པའི་ཕྱིར། མཁས་པ་སུ་ཞིག་དེས་དགའ་བར་འགྱུར། གལ་ཏེ་བྱ་བ་མ་ཡིན་པ་
བྱེད་པ་དག་ལ་ཆད་པ་དྲག་པོ་བྱེད་པའི་རྒྱལ་པོ་ལ་ཤི་ཡང་གྲགས་པ་རྗེས་སུ་འཇུག་སྟེ། དེའི་
ཕྱིར་རྒྱལ་པོས་ཆད་པ་དྲག་པོ་ཅན་དུ་བྱ་བར་རིགས་སོ་ཞེ་ན། གལ་ཏེ་ཤི་བའི་འོག་ཏུ་གྲགས་
པས་ཡོན་ཏན་འགའ་ཞིག་འབྱུང་ན། དེའི་དོན་དུ་ཆད་པ་དྲག་པོ་སྤྱད་པར་རིགས་ན་ཡང་རྒྱལ་
པོ་ཤི་བར་གྱུར་པའི་འོག་ཏུ་གྲགས་པས་སྡིག་པ་སེལ་བ་སོགས་ཀྱི་ཡོན་ཏན་འགའ་ཡང་མི་འབྱུང་
35



།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ངོ་། །གལ་ཏེ་བདག་གི་གྲགས་པ་བཟང་པོ་འཇིག་རྟེན་ན་ཇི་སྲིད་གནས་པ་དེ་སྲིད་དུ་བདག་
ངན་སོང་དུ་མི་ལྟུང་བས། དེས་ན་གྲགས་པ་ཡོན་ཏན་དུ་འགྱུར་རོ་སྙམ་ན། རྒྱལ་པོ་ཁྱོད་ལ་
ཡོན་ཏན་གྱི་གྲགས་པ་བཟང་པོ་ཡོད་པ་ལྟར་བརྩེ་བ་མེད་པ་དང་གཞན་གྱི་ནོར་འཕྲོག་པ་ལ་
སོགས་པ་ཡོན་ཏན་མེད་པའི་གྲགས་པ་ཆེན་པོ་ཡང་ཅི་སྟེ་མེད་དེ་ཡོད་པའི་ཕྱིར། དེའི་རྒྱུས་སྡིག་
པ་བསགས་པ་ལས་ངན་འགྲོར་ལྟུང་བ་མཐར་གཏུགས་པར་མི་འགྱུར་རོ། །གཞན་གྲགས་པ་
ཙམ་སྡིག་པ་སེལ་བ་དང་བདེ་བའི་རྒྱུར་འགྱུར་ན། ཁྱི་འཚེད་པ་དག་ལ་ཡང་ཁྱི་རྣམས་ལ་བརྗིད་
དང་ལྡན་པས་གྲགས་པ་ཆེན་པོ་ཡོད་པའི་ཕྱིར་སྡིག་པ་སེལ་བྱེད་དུ་འགྱུར་ན། དེ་ལྟར་ཡང་མ་
ཡིན་པས་བདག་ལེགས་སུ་འདོད་པའི་རྒྱལ་པོས་ཆད་པ་དྲག་པོ་ཅན་དུ་མི་བྱ་བ་ཁོ་ནའོ། །
གཉིས་པ་རིགས་ཀྱིས་ང་རྒྱལ་བ་དགག་པ་ནི། རྒྱལ་པོའི་རིགས་དང་ལྡན་པའི་རྒྱལ་བུ་
གང་ཡིན་པ་དེ་ཉིད་རྒྱལ་སྲིད་ལ་འོས་པ་གཞན་མ་ཡིན་ཏེ། དེས་ན་འདི་ང་རྒྱལ་བ་རིགས་སོ་ཞེ་
ན། གལ་ཏེ་སེམས་ཅན་གཅིག་ཁོ་ན་རྒྱལ་སྲིད་ལ་དབང་བ་ཡིན་ན་ང་རྒྱལ་བར་རིགས་པ་ལས་
དེ་ཡང་མ་ཡིན་ཏེ། འདི་ལྟར་གང་གི་ཚེ་སེམས་ཅན་ཀུན་གྱིས་རྒྱལ་སྲིད་ཀྱི་དབང་ཕྱུག་ཉིད་
ལོངས་སྤྱོད་པ་ནི་དེའི་རྒྱུ་བསོད་ནམས་ཀྱིས་བསྐྱེད་པ་ཡིན་ཞིང་། དེ་ཡང་གཅིག་ཁོ་ན་ལ་ངེས་
པ་མ་ཡིན་པ་དེའི་ཚེ་སེམས་ཅན་འདི་ནི་རྒྱལ་སྲིད་ཀྱི་དབང་ཕྱུག་ལ་ལོངས་སྤྱོད་པའི་རྟེན་མིན་
ཞེས་བརྗོད་པ་རྙེད་པ་མ་ཡིན་ནོ། །དེས་ན་འདིས་ང་རྒྱལ་བ་རིགས་ཏེ། བསོད་ནམས་ཀྱི་ལས་
ཅན་ཀུན་གྱི་ཐུན་མོང་བ་ཡིན་པའི་ཕྱིར་རོ། །གལ་ཏེ་རྒྱལ་སྲིད་སྐྱོང་བར་བྱེད་པའི་ཆོས།
འབངས་བསྐྱང་ཚུལ། ཆད་པ་བཅད་ཚུལ། བྱ་དགའ་སྟེར་ཚུལ་སོགས་ནི་རྒྱལ་རིགས་ཁོ་ན་ལ་：
བཤད་ཀྱི་རིགས་གཞན་གསུམ་ལ་མ་ཡིན་ཏེ། དེའི་ཕྱིར་རྒྱལ་རིགས་ཁོ་ན་རྒྱལ་སྲིད་བྱ་དགོས་
པས་རྒྱགས་པར་རིགས་སོ་ཞེ་ན། མ་ཡིན་ཏེ། རིགས་ཀྱི་ཐ་སྙད་ནི་འཇིག་རྟེན་གྱིས་བླ་ཐབས་
སུ་བཏགས་པར་ཟད་ཀྱི། ངོ་བོ་ཉིད་ཀྱིས་རིགས་པ་བཟང་ངན་གྱི་དབྱེ་བ་མེད་པའི་ཕྱིར་རོ། །
འདི་ལྟར་བསྐལ་པ་དང་པོའི་མི་རྣམས་ནི་ཕྱིའི་ས་བོན་ལ་ལྟོས་པ་མེད་པ་བརྫུས་ཏེ་སྐྱེས་པ།
ཡིད་ལས་བྱུང་བ། ནམ་མཁའ་ལ་འགྲོ་ཞིང་རྫུ་འཕྲུལ་དང་ལྡན་པ། དགའ་བའི་ཟས་ཅིན། ཕོ་
མོའི་དབང་པོ་དང་བྲལ་ཏེ། དེའི་ཕྱིར་དེ་དག་ལ་རིགས་ཐ་དད་པ་མེད་དོ། །དུས་ཕྱིས་བརྐམ་
ཆགས་ཅན་རྣམས་ཀྱིས་སའི་ཞག་སེར་པོ་དང་། ལྡུམ་བུའི་ཞག་སྣར་པོ་དང་། འབྲས་ས་ལུ་
ཤུན་ཕྲགས་མེད་པ་རྣམས་རིམ་གྱིས་མྱངས་བ་ལས་ཁ་ཟས་རགས་པ་དང་། དེའི་རྒྱུ་མཐུན་
•-
36



:.
༄༅།།དབུ་མ་བཞི་བརྒྱ་པའི་འགྲེལ་པ།
འབྱུང་བའི་ལམ་ཕོ་མོའི་དབང་པོ་བྱུང་ཞིང་། དེས་བྱས་པའི་དབྱིབས་ཐ་དད་པར་གྱུར་པ་ན་
སྔོན་གོམས་པའི་དབང་གིས་འདོད་པའི་དོན་འདོད་ཆགས་སྐྱེས་ཏེ། ཕན་ཚུན་ལོག་པར་
ཞུགས་པས་མངལ་ནས་སྐྱེ་བའི་སྐྱེ་གནས་བྱུང་བར་གྱུར་ཏོ། །དེ་ནས་གསོག་འཇོག་གི་སྐྱོན་
གྱིས་མ་བྱིན་པ་ལེན་པ་བྱུང་བ་ན་དེ་དགག་པའི་ཕྱིར་མི་སྤུ་ས་ལ་བབ་པ་ཞིག་བསྐོས་པ་དང་།
ལས་དེ་ཁས་བླངས་པས་རྒྱལ་པོ་ཞེས་གྲགས་སོ། ། དབང་པོ་ཐུལ་བར་འདོད་པ་རྣམས་དང་
ཡོངས་སུ་འཛིན་པ་སྐྱོན་དུ་མཐོང་ནས་གྲོང་ནས་ཡིད་ཕྱིར་ཕྱོགས་པ་ལ་བྲམ་ཟེ་ཞེས་གྲགས་
སོ། །རྒྱལ་པོའི་བཀའ་བཞིན་བྱེད་པ་ནི་རྗེའུའི་རིགས་སོ། །ཞིང་རྨོ་བ་ལ་སོགས་པ་ལས་ངན་པ་
ལ་འཇུག་པ་རྣམས་ནི་དམངས་རིགས་སོ། །གང་གི་ཕྱིར་དེ་ལྟར་ཡིན་པ་དེའི་ཕྱིར་དང་རང་གི་
འཚོ་བའི་ཐབས་སོ་ཅོག་པ་འཇིག་རྟེན་ན་རིགས་བཞི་ཐ་སྙད་བྱས་པ་དེས་ན་སེམས་ཅན་ཐམས་
ཅད་རིགས་ལ་གདོད་མ་ནས་དབྱེ་བ་ཡོད་པ་མ་ཡིན་ནོ། །དེས་ན་རིགས་ཀྱི་སྒོ་ནས་དྲེགས་པ་མི་
རིགས་སོ། །གལ་ཏེ་དང་པོ་ནས་རིགས་ལ་དབྱེ་བ་མེད་ཀྱང་དུས་ཕྱིས་བྲམ་ཟེ་ལ་སོགས་པའི་
རུས་བཞི་པོ་རྣམ་པར་གནས་པའི་ཕྱིར་རིགས་ཐ་དད་པ་ཡོད་དོ་ཞེ་ན། ཕ་དང་མ་དག་པ་ལས་
སྐྱེས་པའི་རིགས་ཀྱི་རྒྱུད་ནི་རྙེད་པར་དཀའ་སྟེ། འདི་ལྟར་འཇིག་རྟེན་དུ་རིགས་བཞིའི་དབྱེ་བ་
བྱུང་ནས་དེང་སང་གི་བར་དུ་འདས་པའི་དུས་ནི་ཤིན་ཏུ་རིང་བའི་ཕྱིར་དང་། མི་མོ་བུད་མེད་
རྣམས་ཀྱི་ཡིད་ནི་སྐྱེས་པ་ལ་ཤིན་ཏུ་གཡོ་བ་ཡིན་པས་དེ་རྣམས་རུས་གཞན་དང་ཕྲད་པས་བུ་ཚ་
སྐྱེས་པས། རིགས་སུན་ཕྱུང་བར་འགྱུར་བའི་ཕྱིར་རྒྱལ་རིགས་ཞེས་བྱ་བ་རང་གི་རིགས་རྒྱུད་
དག་པ་ལས་འོང་པ་འགའ་ཡང་ཡོད་པ་མ་ཡིན་པས་རིགས་ཀྱིས་ང་རྒྱལ་བ་མི་རིགས་སོ། །གལ་
ཏེ་རིགས་ཀྱིས་རྒྱལ་རིགས་སུ་མི་འགྱུར་ཡང་སྐྱེ་དགུ་སྐྱོང་བས་རྒྱལ་རིགས་སུ་འགྱུར་རོ་ཞེ་ན།
གལ་ཏེ་འཇིག་རྟེན་སྐྱོང་བ་ལ་སོགས་པ་རྒྱལ་རིགས་ཀྱི་ལས་ཀྱིས་དམངས་རིགས་ཀྱང་རྒྱལ་
རིགས་ཞེས་བྱར་འགྱུར་ན་བྱིན་པ་དང་ལེན་པ་དང་རིགས་བྱེད་འདོན་པ་སོགས་བྲམ་ཟེའི་ལས་
ཀྱིས་དམངས་རིགས་ཀྱང་བྲམ་ཟེར་རྒྱུ་མཚན་ནི་གང་གིས་འགྱུར་བ་མིན་པར་ཡང་སེམས། དེ་
ལྟར་ན་རིགས་ལ་ངེས་པ་མེད་པའི་ཕྱིར་རྒྱུགས་པར་མི་རིགས་སོ། །གལ་ཏེ་རྒྱལ་སྲིད་ཀྱི་དབང་
ཆེན་པོས་དུས་ལ་བབ་ན་སྐྱེ་བོ་ཕལ་མོ་ཆེ་ལ་ལོངས་སྤྱོད་འགྱེད་པར་ནུས་པས་རྒྱལ་པོ་ནི་
ཆེས་ལོངས་སྤྱོད་ཕྱུག་པ་ཡིན་པས་དྲེགས་པར་རིགས་སོ་ཞེ་ན། རྒྱལ་པོས་ཡུན་རིང་པོར་
བསགས་པའི་ལོངས་སྤྱོད་སྐྱེ་བོ་ཕལ་མོ་ཆེ་ལ་འགྱེད་ནུས་པ་བདེན་མོད་ཀྱང་། དེ་ནི་སྐྱེ་བོ་ཕལ་
37



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
མོ་ཆེ་གཟིར་བ་མེད་པར་སྒྲུབ་མི་ནུས་ཤིང་། སྐྱེ་བོ་ཕལ་པོ་ཆེ་གཟིར་བ་ལས་ཀྱང་སྡིག་པ་ཆེན་
པོར་འགྱུར་ལ། དེ་ལས་ཀྱང་ཕྱི་མར་བདག་ཉིད་སྡུག་བསྔལ་ཆེན་པོར་འགྱུར་རོ། །དེ་བས་ན་
རྒྱལ་པོ་གང་གི་དབང་ཕྱུག་འགེད་པ་ལྟར་དེའི་དོན་དུ་བསགས་པའི་སྡིག་པ་སྐྱེ་བོ་གཞན་ལ་
འགེད་དུ་ཡོད་པ་མ་ཡིན་གྱི་རང་ཁོ་ནས་སྡུག་བསྔལ་མྱོང་བར་བྱ་དགོས་སོ། །དེའི་ཕྱིར་གཞན་
ལ་ཕན་གདགས་པ་ཆུང་ངུ་ཙམ་གྱི་དོན་དུ་སྡིག་པ་ཆེན་པོ་བསགས་ནས་མཁས་པ་སུ་ཞིག་དེའི་
རྣམ་སྨིན་གྱིས་ཕྱི་མར་བདག་ཉིད་འཇོམས་པར་བྱེད། དེས་ན་འདི་ནི་དམ་པ་རྣམས་ལ་ངོ་ཚ་
བའི་གནས་ཡིན་གྱི་དྲེགས་པའི་གནས་མ་ཡིན་ནོ། །གལ་ཏེ་རྒྱལ་སྲིད་ཀྱི་དབང་ཕྱུག་ཆེན་པོ་ལ་
གནས་པའི་རྒྱལ་པོས་ང་རྒྱལ་ཆེན་པོ་བྱ་བར་རིགས་སོ་ཞེ་ན། རང་གི་དབང་ཕྱུག་གིས་བསྐྱེད་
ནས་བདག་ནི་གཞན་་གཞན་ལས་ཁྱད་པར་འཕགས་སོ་སྙམ་དུ་ང་རྒྱལ་སྐྱེས་པ་ན། རང་དང་དབང་
ཕྱུག་མཉམ་པ་དང་རང་ལས་ཆེས་ཁྱད་པར་དུ་འཕགས་པའི་རྒྱལ་པོ་ཕ་རོལ་པོ་ནུས་པ་དང་ལྡན་
པ་རྣམས་ཀྱི་དབང་ཕྱུག་ཕུན་སུམ་ཚོགས་པ་ལ་བལྟ་བར་བྱ་སྟེ། དེ་ལྟར་ན་དམ་པ་རྣམས་ཀྱི་
སྙིང་ལ་དབང་ཕྱུག་གིས་རྒྱགས་པའི་ང་རྒྱལ་མི་གནས་པར་འགྱུར་རོ། །དེའི་ཕྱིར་འགྲོ་བ་ལ་ཕན་
པ་བསྐྱེད་པར་འདོད་པས་ང་རྒྱལ་སྤངས་ཏེ། ཀུན་ལ་བླ་མའམ་རྗེ་དཔོན་བཞིན་དུ་གུས་པར་
བྱའི་ཁྱད་དུ་བསད་པར་མི་བྱའོ། །དེ་ལྟར་བྱས་ན་ཕུན་སུམ་ཚོགས་པ་ཐམས་ཅད་ཀྱི་སྣོད་དུ་
འགྱུར་ཏེ། འགྲོ་བ་རངས་པ་དང་མགུ་བར་བྱེད་པ་ལ་ཞུགས་པའི་ཕྱིར་རོ། །རྣལ་འབྱོར་སྤྱོད་པ་
བཞི་བརྒྱ་པ་ལས། བདག་ཏུ་འཛིན་པ་སྤང་བའི་ཐབས་བསྟན་པ་སྟེ། རབ་ཏུ་བྱེད་པ་བཞི་པའི་
འགྲེལ་པའོ།། །།
༈ གཉིས་པ་མཐུན་རྐྱེན་བྱང་སེམས་ཀྱི་སྤྱོད་པ་སོགས་བསྟན་པ་ལ་བཞི་ཡོད་
པའི་དང་པོ་ནི། བྱང་སེམས་ཀྱི་སྤྱོད་པ་དངོས་བསྟན་པ་ལ། སྟོན་པ་སངས་རྒྱས་ཀྱི་ཆེ་བ། དེ་
སྲས་བྱང་སེམས་ཀྱི་སྤྱོད་པ། སྤྱོད་པའི་འབྲས་བུ་ཀུན་མཁྱེན་གྱི་སྒྲུབ་བྱེད། བློ་དམན་ཐེག་ཆེན་
ལ་སྐྲག་པའི་རྒྱུ་བསྟན་པ་དང་བཞི་ལས། དང་པོ་ལ་དངོས་དང་། དེ་ལ་བརྟེན་པའི་ཕན་ཡོན།
ཀུན་མཁྱེན་མ་ཡིན་པ་ལ་རྩོད་པ་སྤོང་བ་གསུམ་གྱི་དང་པོ་ནི། གོང་དུ་བཤད་པའི་ལེགས་བཤད་
རིན་པོ་ཆེའི་ཁྱད་པར་འཇིག་རྟེན་དོན་གྱི་དེ་ཁོ་ན་ཉིད་སྟོན་པ་འདོད་ཆགས་དང་བྲལ་བའི་རྒྱུ་
འདི་དག་གང་ལས་རྙེད་ཅེ་ན། སངས་རྒྱས་བཅོམ་ལྡན་འདས་རྣམས་ལས་སོ། །བཅོམ་ལྡན་
འདས་དེ་ཡང་ཇི་ལྟ་བུར་ཞེ་ན། ཐུགས་རྗེ་ཆེན་པོས་ནོན་པས་འགྲོ་བ་མ་ལུས་པའི་དོན་སྒྲུབ་པ་པ
38



g །།དབུ་མ་བཞི་བརྒྱ་པའི་འགྲེལ་པ།
ལྷུར་མཛད་པ་ཞིག་སྟེ། འདི་ལྟར་སངས་རྒྱས་བཅོམ་ལྡན་འདས་རྣམས་ཀྱི་སྒོ་གསུམ་གྱི་གཡོ་བ་
ནི་སེམས་ཅན་ལ་ཕན་པའི་རྒྱུ་མེད་པ་འགའ་ཡང་ཡོད་པ་མིན་ཏེ། ཇི་སྐད་དུ། ཏིང་ངེ་འཛིན་
གྱི་རྒྱལ་པོ་ལས། འོད་ཟེར་བརྒྱ་སྟོང་དཔག་ཏུ་མེད་པ་དག །ཆོས་ཀྱི་རྒྱལ་པོའི་ཞབས་ཀྱི་མཐིལ་
ནས་བྱུང་། །སེམས་ཅན་དམྱལ་བ་ཐམས་ཅད་བསིལ་བར་གྱུར། །སྡུག་བསྔལ་མེད་པར་བྱས་
ནས་བདེ་བ་མྱོང་། །ཞེས་དང་། རྒྱལ་བས་སྒོ་ཡི་ཐེམ་སྟེང་ཞབས་བཞག་ཚེ། །དམུས་ལོང་གྱུར་
པའི་མི་གང་ཅི་ཡོད་དང་། །རྣ་བས་མི་ཐོས་མགོན་མེད་བསོད་ནམས་ཆུང་། །དེ་དག་ཐམས་
ཅད་མིག་དང་རྣ་བ་ཐོབ། །ཅེས་གསུངས་པ་ལྟར་རོ། ། རེ་ཞིག་གཡོ་བ་ལྟ་ཞོག སེམས་ཀྱི་
འཕེན་པའི་ཁྱད་པར་ལ་མི་ལྟོས་པར་རང་གི་ངང་གིས་བྱུང་བའི་དབུགས་ཀྱང་སེམས་ཅན་རྣམས་
ལ་གནས་སྐབས་དང་མཐར་ཐུག་ཏུ་སྨན་པའི་སླད་ཁོ་ན་ཡང་དག་པར་འབྱུང་སྟེ། འདི་ལྟར་
སངས་རྒྱས་རྣམས་ཀྱི་དབུགས་ནི་དམྱལ་བའི་སྣོད་ཀྱི་སྟེང་དུ་སྤྲིན་གྱི་ཕུང་པོ་ཆེན་པོ་ཕྱོགས་ཀྱི་
མཐའ་མ་ལུས་པ་ཁེབས་པར་གྱུར་ནས། དེ་ལས་ཤིན་ཏུ་བསིལ་བའི་ཆར་གྱི་རྒྱུན་ཆེན་པོ་
དམྱལ་བའི་མེའི་ཕུང་པོ་ཆེན་པོ་རྣམས་ཞི་བར་བྱས་ནས་དེའི་རྐྱེན་གྱིས་སྡུག་བསྔལ་བའི་སེམས་
ཅན་དམྱལ་བ་པ་རྣམས་གང་གི་མཐུས་བདག་ཅག་འདི་ལྟར་བདེ་བར་གྱུར་སྙམ་དུ་སེམས་པ་ན།
སངས་རྒྱས་ཀྱི་སྐུ་མཚན་དཔེ་འབར་བ་མཐོང་ནས། དེ་ལ་སེམས་དྭང་བའི་རྒྱུས་མི་དགེ་བའི་
ལས་ཀྱི་ཕུང་པོ་བསྲབས་ཤིང་ཐར་པ་ཆ་མཐུན་གྱི་དགེ་བའི་རྩ་བ་བསྐྲུན་པ་གཏན་དུ་བའི་ཕན་
འདོགས་པའི་ཕྱིར་རོ། །བསྔགས་འོས་བསྔགས་བསྟོད་ལས་ཀྱང་། །སངས་རྒྱས་དབུགས་ཕྱུང་
བ་ཡི་དང་། །དྲི་ཀུན་ཟིལ་གྱིས་གནོན་བགྱིད་པར། །ཚོར་ན་ཞེ་འགྲས་གྱུར་པ་ཡང་། །ཁྱོད་ལ་
རབ་ཏུ་དྭང་བར་འགྱུར། །སངས་རྒྱས་དབུགས་ཀྱི་ངད་བབ་ན། །བག་མེད་པ་ཡི་ལྷ་རྣམས་
ཀྱང་། །ལྷ་ཡི་ཡུལ་ཡང་སྤངས་ནས་ཀྱང་། །འདུལ་བ་ལ་ནི་མངོན་ཕྱོགས་འགྱུར། །ཞེས་པ་
ལྟར་རོ། །དེ་བས་ན་བློ་དང་ལྡན་ཞིང་འཁོར་བ་ལ་ངེས་པར་འབྱུང་བར་འདོད་པ་རྣམས་ཀྱིས་
ཇི་སྐད་དུ་བཤད་པའི་ལེགས་པར་བཤད་པ་རིན་པོ་ཆེའི་རྟེན་ས་གསུམ་གྱི་བླ་མ་སངས་རྒྱས་
བཅོམ་ལྡན་འདས་ལ་དད་པ་སྔོན་དུ་བཏང་སྟེ་ངེས་པར་བསྙེན་པར་རིགས་སོ། །
གཉིས་པ་ནི། དེ་ལ་བསྙེན་པ་རྣམས་ནི་འཆི་བའི་འཇིགས་པ་ལ་ཐུག་པའི་སྡུག་བསྔལ་
ཐམས་ཅད་ལས་འདའ་བར་འགྱུར་ཏེ། འདི་ལྟར། ཇི་ལྟར་འཇིག་རྟེན་ཀུན་ལ་འཆི་བདག་གི་
སྒྲ་འཇིགས་པ་སྐྱེད་པར་འགྱུར་བ་དེ་བཞིན་དུ་ཀུན་མཁྱེན་ཞེས་པའི་སྒྲ་འདི་ནི་གང་གིས་ཐོས་པ་འ
39



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱུད་ལས། པོད་བཅོ་ལྔ་པ།
དེ་དག་མྱ་ངན་ལས་འདའ་བའི་སྐལ་བ་ཅན་དུ་འགྱུར་བས་འཆི་བདག་ལའང་འཇིགས་པ་སྐྱེད་
པ་སྟེ་འཆི་བདག་འཇོམས་པར་འགྱུར་ཏེ། ཇི་སྐད་དུ་བཅོམ་ལྡན་འདས་ཀྱིས། གང་དག་ངའི་
མཚན་ཐོས་པར་གྱུར་པ་དེ་ཐམས་ཅད་ཀྱང་ཐེག་པ་གསུམ་ལས་ཐེག་པ་གང་ཡང་རུང་བ་ཞིག་
གིས་མྱ་ངན་ལས་འདའ་བར་འགྱུར་རོ་ཞེས་གསུངས་པ་ལྟར་རོ། །སངས་རྒྱས་ཀྱི་མཚན་ཐོས་
པའང་འཆི་བདག་ལས་འདའ་བར་འགྱུར་ན་ལམ་བསྒྲུབ་པ་རྣམས་ལྟ་ཅི་སྨོས། དེས་ན་བདག་
ལེགས་སུ་འདོད་པ་རྣམས་དེ་ལ་བརྟེན་པར་རིགས་སོ། །གསུམ་པ་ནི། གལ་ཏེ་འཇིག་རྟེན་
རྟག་ཅེས་སོགས་ལུང་མ་བསྟན་གྱི་དངོས་པོ་བཅུ་བཞི་དྲིས་པ་ན་བརྡ་སྤྲོད་པའི་ཕྱིར་བཅོམ་ལྡན་
འདས་འདི་ཀུན་མཁྱེན་མ་ཡིན་པ་མ་ཡིན་ནམ་ཞེ་ན། དེ་ཙམ་གྱིས་ཐམས་ཅད་མཁྱེན་པ་མ་
ཡིན་པར་མི་འགྲུབ་སྟེ། གང་གི་ཕྱིར་ཐུབ་པ་ལ་མཛད་པ་གནས་སྐབས་དང་མཐར་ཐུག་ཏུ་ཕན་
པ་སྒྲུབ་པ་དང་། མཛད་མིན་གནོད་པར་འགྱུར་བ་དང༌ གསུང་བྱ་གང་བསྟན་ན་ཕན་པར་
འགྱུར་བ་དང་། གསུང་བྱ་མིན་པ་གནོད་པར་འགྱུར་བ་དག་ཡང་དག་པ་ཇི་ལྟ་བ་བཞིན་མཁྱེན་
པ་མངའ་བ་དེས་ན་ཟབ་མོའི་སྣོད་དུ་མ་གྱུར་པ་རྣམས་ལ་དྲི་བ་བཅུ་བཞི་ལུང་མ་སྟོན་པ་ནི་
གསུང་བྱ་མ་ཡིན་པས་ཡིན་གྱི་མི་མཁྱེན་པས་མ་ཡིན་ཏེ། འཇིག་རྟེན་རྟག་པ་དང་མི་རྟག་པར་
ལུང་བསྟན་བྱ་མ་ཡིན་པའི་ཕྱིར་དང་ དྲི་བ་པོ་རྣམས་ཟབ་མོའི་སྣོད་མ་ཡིན་པས་རྟག་ཆད་དང་
བྲལ་བའི་སྟོང་པ་ཉིད་ཀྱང་སྟོན་པར་མི་མཛད་དོ། །དེའི་ཕྱིར་རིན་ཆེན་ཕྲེང་བར། འཇིག་རྟེན་
མཐའ་དང་ལྡན་ནམ་ཞེས། །ཞུས་ནས་རྒྱལ་བ་མི་གསུང་བཞུགས། །གང་ཕྱིར་དེ་ལྟར་ཟབ་
མོའི་ཆོས། ། སྣོད་མིན་འགྲོ་ལ་མི་གསུང་བ། །དེ་ཉིད་ཕྱིར་ན་མཁས་རྣམས་ཀྱིས། །ཀུན་
མཁྱེན་ཐམས་ཅད་མཁྱེན་པར་དགོངས། །ཞེས་གསུངས་པ་ལྟར་རོ། །དེ་བས་ན་ཀུན་མཁྱེན་
ལ་ཀུན་མཁྱེན་ནི་མིན་ཞེས་བྱ་བ་ལ་རྒྱུ་ཅི་ཡོད་དེ། ཟབ་མོའི་སྣོད་དུ་མ་གྱུར་པ་ལ་ཟབ་མོའི་ཆོས་
མི་གསུང་བ་ནི་ཐམས་ཅད་མཁྱེན་པ་ཉིད་ཀྱི་ཐམས་ཅད་མཁྱེན་པའི་སྒྲུབ་བྱེད་ཡིན་པས་སོ། །
གལ་ཏེ་ཐུབ་པས་གསུང་བྱ་མ་ཡིན་པ་མི་གསུང་ན་ལྷ་སྦྱིན་ལ་བསམས་ནས། གོས་དུམ་ཅན་གྱི་
བུ་མཆིལ་ཟན་ལ་ཅི་ཞེས་གསུངས་པ་མ་ཡིན་ནམ་ཞེ་ན། འདི་ནི་གཞན་ལ་གནོད་པ་མ་ཡིན་ཏེ།
སྡིག་པ་ལ་འཇུག་པ་ཟློག་པའི་ཕྱིར་གསུངས་པས་སོ། །འདི་ལྟར་དེའི་ཚེ་ལྷ་སྦྱིན་དམའ་དབབ་
པར་མ་མཛད་ན་དེའི་རྗེས་སུ་འགྲོ་བ་མང་པོ་ཞུགས་ནས་སངས་རྒྱས་ཀྱི་བསྟན་པའི་ཡང་དག་
པའི་ལམ་བོར་ནས་ལྷ་སྦྱིན་གྱིས་བསྟན་པའི་ལམ་ངན་པ་ལ་འཇུག་པར་འགྱུར་བའི་ཕྱིར་རོ། །
40



༄༅།།དབུ་མ་བཞི་བརྒྱ་པའི་འགྲེལ་པ།
དེས་ན་སངས་རྒྱས་བཅོམ་ལྡན་འདས་རྣམས་ནི་ཐབས་ལ་མཁས་པས་དོན་མ་ཡིན་པ་བསལ་
བའི་ཕྱིར་རེས་འགའ་མི་སྙན་པ་གསུང་ཡང་ཁ་ན་མ་ཐོ་བ་མི་མངའ་སྟེ། འགྲོ་བ་ལ་ཕན་པར་
དགོངས་པའི་ཕྱིར་རོ། །འགྲོ་བ་ལ་ཕན་པས་ཀུན་ནས་བསླང་བའི་ཚིག་ནི་མི་སྙན་པ་ཡང་དགེ་
བ་ཁོ་ན་ཡིན་ཏེ། གང་གི་ཕྱིར་ཀུན་སློང་གི་སེམས་དགེ་མི་དགེའི་དབང་གིས་དགེ་སྡིག་ཏུ་འཇོག་
པ་མ་གཏོགས་པར་འགྲོ་བ་དང་འོང་བ་དང་འགྲེང་བ་དང་འཆག་པ་སོགས་ལ་རང་གི་ངོ་བོས་
བསོད་ནམས་དང་བསོད་ནམས་མ་ཡིན་པ་སོགས་སུ་འགྱུར་བ་མ་མཐོང་བ་དེའི་ཕྱིར་རོ། །དེས་
ན་སྒོ་གསུམ་གྱི་ལས་ཀུན་ལ་ཡིད་ནི་དོན་པོ་སྟེ་གཙོ་བོར་བསྒྲུབ་པར་བྱ་སྟེ། སེམས་ཇི་ལྟ་བ་
བཞིན་དུ་དེས་འཕངས་པའི་སྒོ་གསུམ་གྱི་ལས་རྣམས་ཀྱི་རང་གི་ངོ་བོ་དགེ་སྡིག་ཏུ་འཇོག་པའི་
ཕྱིར་རོ། །
གཉིས་པ་ལ། བྱང་སེམས་ཀྱི་ཡོན་ཏན། དེས་འགྲོ་དོན་ཇི་ལྟར་བྱ་ཚུལ། དེ་ལ་སྡང་
བའི་ཉེས་དམིགས། དེ་ལ་དད་པར་རིགས་པ། ཞར་ལ་སྦྱིན་པའི་བསྔགས་པ། བྱང་སེམས་ཀྱི་
ཡོན་ཏན་གཞན་བསྟན་པ་དང་དྲུག་གི་དང་པོ་ལ། ལས་ཐམས་ཅད་དགེ་ལེགས་སུ་འགྱུར་ཚུལ་
དང་། སེམས་བསྐྱེད་པའི་བསོད་ནམས་གཉིས་ཀྱི་དང་པོ་ནི། ལས་ཀུན་ལ་ཡིད་གཙོ་བོ་ཡིན་པ་
དེ་ཉིད་ཀྱི་ཕྱིར་ན་བསམ་པས་བྱང་ཆུབ་སེམས་དཔའ་སེམས་ལ་དབང་ཐོབ་པ་རྣམས་ལ། སྒོ་
གསུམ་གྱི་སྤྱོད་པ་སྦྱིན་པ་སོགས་དགེ་བའམ་འོན་ཏེ་སྡིག་སྤྱོད་སོགས་མི་དགེ་བའམ། བཟོ་དང་
སྤྱོད་ལམ་སོགས་ལུང་དུ་མ་བསྟན་པ་གང་རུང་ཐམས་ཅད་འགྲོ་བའི་མངོན་མཐོ་དང་ངེས་
ལེགས་ཀྱི་རྒྱུར་གྱུར་པའི་དགེ་ལེགས་ཉིད་དུ་འགྱུར་ཏེ། དེ་ཐམས་ཅད་གནས་སྐབས་དང་
མཐར་ཐུག་ཏུ་གཞན་ལ་ཕན་པའི་བསམ་པས་ཀུན་ནས་བསླང་བའི་ཕྱིར་རོ། །ཅི་སྟེ་དགེ་བའི་བ
སྤྱོད་པ་དགེ་ལེགས་སུ་འགྱུར་ཡང་། མི་དགེ་བ་དང་ལུང་མ་བསྟན་གྱི་སྤྱོད་པ་དགེ་ལེགས་སུ་ཇི་
ལྟར་འགྱུར་ཞེ་ན། དེ་དག་ཀྱང་དགེ་ལེགས་སུ་འགྱུར་ཏེ། གང་གི་ཕྱིར་བྱང་ཆུབ་སེམས་དཔའ་
རྣམས་ཡིད་དེ་ཇི་ལྟར་འདོད་བཞིན་མི་དགེ་བ་ལ་མི་འཇུག་ཅིང་དགེ་བས་འཇུག་ཏུ་རུང་བར་
དབང་དུ་གྱུར་པའི་ཕྱིར་རོ། །སོ་སོའི་སྐྱེ་བོ་རྣམས་ཀྱིས་ནི་གཞན་ལ་ཕན་པར་བསམས་ནས་
སྲོག་གཅོད་པ་སོགས་ལ་འཇུག་པར་མི་བྱ་སྟེ། ཐོག་མར་སེམས་དགེ་བ་ཙམ་ཡོད་ཀྱང་སེམས་ལ་
དབང་མ་ཐོབ་པས་ཁྲོ་བ་སོགས་ཉོན་མོངས་པའི་བག་ལ་ཉལ་བསད་ནས་མཐར་མི་དགེ་བར་
འགྱུར་སྲིད་པའི་ཕྱིར་རོ། །



3༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
གཉིས་པ་ལ་གཉིས་ཀྱི་དང་པོ་རང་གིས་བྱང་ཆུབ་ཏུ་སེམས་བསྐྱེད་པའི་བསོད་ནམས་ནི།
གང་ནས་བཟུང་སྟེ་བྱང་ཆུབ་སེམས་དཔའ་ཞེས་བྱ་ཞེ་ན། བྱང་ཆུབ་ཀྱི་སེམས་ནི་གཉིས་སྟེ་ཀུན་
རྫོབ་དང་དོན་དམ་པའོ། །དང་པོ་ནི་བྱང་ཆུབ་མངོན་པར་འདོད་པའི་མཚན་ཉིད་ཅན་གྱི་སྦྱིན་
པ་ལ་སོགས་ཕ་རོལ་ཏུ་ཕྱིན་པ་དྲུག་གི་གྲོགས་དང་མི་ལྡན་པའོ། །གཉིས་པ་ནི་གཉིས་སུ་མེད་
པའི་ཡེ་ཤེས་ཀྱི་རང་བཞིན་ཕ་རོལ་ཏུ་ཕྱིན་པའི་གྲོགས་དང་ལྡན་པའོ། །དེ་ལ་དང་པོ་ནི་ལས་
དང་པོ་པའི་ས་ནས་མོས་སྤྱོད་ཀྱི་སའི་བར་སོ་སོར་སྐྱེ་བོའི་གནས་སྐབས་ཐམས་ཅད་ན་ཡོད་ལ།
དེ་དང་ལྡན་པ་ནི་རྣམ་གྲངས་པའམ། བརྡར་བཏགས་པའི་བྱང་ཆུབ་སེམས་དཔའ་ཞེས་
བྱའོ། །གཉིས་པ་ནི་ས་དང་པོ་རབ་ཏུ་དགའ་བ་ནས་བཟུང་སྟེ་ཆོས་ཀྱི་སྤྲིན་གྱི་བར་ས་བཅུའི་
རང་བཞིན་ནོ། །དེ་དང་ལྡན་པ་ནི་དེའི་རྣམ་གྲངས་མ་ཡིན་པར་མཐའ་གཅིག་ཏུ་བྱང་ཆུབ་
སེམས་དཔའི་སྒྲས་བསྙད་པར་བྱ་བ་ཡིན་པས་ན་དོན་དམ་པའི་བྱང་ཆུབ་སེམས་དཔའ་ཞེས་
བྱའོ། །བྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པ་དང་པོའི་བསོད་ནམས་ཀྱི་ཁྱད་པར་
བསྟན་པས་ལྷག་མ་རྣམ་པར་ཤེས་པར་འགྱུར་བས་དེའི་ཕྱིར་རེ་ཞིག་སེམས་བསྐྱེད་པ་དང་པོ་
རབ་ཏུ་དགའ་བའི་བསོད་ནམས་ཀྱི་ཁྱད་པར་བསྟན་པའི་ཕྱིར་བཤད་པ། བསོད་ནམས་གང་
ཞིག་ཉེ་བར་བསགས་པས་གླིང་བཞིའི་དབང་ཕྱུག་འཁོར་ལོས་སྒྱུར་བའི་རྒྱལ་པོར་འགྱུར་བའི་
བསོད་ནམས་དེ་ནི་རེ་ཞིག་ཆེས་མང་ན་ས་སྟེང་གི་སྐྱེ་བོ་ཐམས་ཅད་འཁོར་ལོས་སྒྱུར་བའི་རྒྱལ་
པོར་འགྱུར་བའི་བསོད་ནམས་ལྟ་ཅི་སྨོས། ས་སྟེང་སྐྱེ་བོ་ཐམས་ཅད་འཁོར་ལོས་སྒྱུར་བའི་རྒྱལ་
པོར་ཉིད་འགྱུར་བའི་བསོད་ནམས་ལས་བྱང་ཆུབ་སེམས་དཔའ་ས་དང་པོ་རབ་ཏུ་དགའ་བའི་
བསོད་ནམས་ཆེས་ཁྱད་པར་དུ་འཕགས་ཏེ། དེ་ནི་འཇིག་རྟེན་དང་འཇིག་རྟེན་ལས་འདས་
པའི་དགེ་བའི་རྩ་བ་ཐམས་ཅད་འབྱུང་བའི་ས་བོན་དུ་གནས་པས་འཁོར་བ་ཇི་སྲིད་པར་འགྲོ་བ་
ཐམས་ཅད་རྗེས་སུ་འཛིན་པའི་རྒྱུར་གནས་པའི་ ཕྱིར་དང་། འཁོར་ལོས་སྒྱུར་བའི་བསོད་
ནམས་ནི་དུས་ཉུང་ཟད་ཅིག་སེམས་ཅན་ཁ་ཅིག་གི་མངོན་མཐོའི་བདེ་བའི་རྒྱུར་གནས་པ་ཙམ་
ཡིན་པའི་ཕྱིར་རོ། །
གཉིས་པ་གཞན་སེམས་བསྐྱེད་དུ་བཅུག་པའི་བསོད་ནམས་ནི། རང་སེམས་བསྐྱེད་
པའི་བསོད་ནམས་བཤད་ན། གཞན་སེམས་བསྐྱེད་དུ་བཅུག་པའི་བསོད་ནམས་ཇི་ལྟ་བུ་ཞེ་ན།
སངས་རྒྱས་བཅོམ་ལྡན་འདས་ཀྱི་སླད་དུ་དེའི་རིང་བསྲེལ་གྱི་སྙིང་པོ་ཅན་གྱི་གསེར་དང་བཻ་ཌཱུརྨ་
42



༄༅ །།དབུ་མ་བཞི་བརྒྱ་པའི་འགྲེལ་པ།
ནལ་སོགས་པ་རིན་པོ་ཆེ་སྣ་བདུན་གྱི་རང་བཞིན་གྱི་མཆོད་རྟེན་འཕང་དུ་འོག་མིན་གྱི་འཇིག་རྟེན་
ཇི་སྙེད་ཙམ་དུ་མཐོ་བ། རྒྱར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཚད་དང་ལྡན་པ་
འགའ་ཞིག་གིས་བྱས་ཏེ། དེ་ལ་རྗེས་སུ་མཐུན་པའི་གདུགས་དང་རིན་པོ་ཆེའི་ཐེམ་སྐས་བྲེས་
ཤིང་བསྐལ་པའི་བར་དུ་མེ་ཏོག་དང་བདུག་པ་དང་གར་དང་གླུ་དབྱངས་སོགས་མཆོད་པའི་བྱེ་
བྲག་སྣ་ཚོགས་པས་མཆོད་པར་བྱེད་པ་དེ་བས། འགའ་ཞིག་གིས་བྱང་ཆུབ་ཀྱི་དོན་དུ་སེམས་
ཅན་གཅིག་པུ་ཞིག་སེམས་བསྐྱེད་དུ་བཅུག་སྟེ་འདུལ་བར་བྱེད་ན་སྔ་མ་དེ་ལས་ཕྱི་མ་བྱང་ཆུབ་ཀྱི་
དོན་དུ་སེམས་ཅན་གཅིག་འདུལ་བ་པོ་དེ་བསོད་ནམས་མཆོག་ཏུ་བཀྲབ་པར་བརྗོད་པ་ཡིན་ཏེ།
སྔ་མས་ནི་དེ་བཞིན་གཤེགས་པའི་ཡུལ་སྦྱོར་བ་ཙམ་ཞིག་བྱས་པ་ཡིན་ལ། ཕྱི་མས་ནི་སངས་
རྒྱས་ཀྱི་གདུང་རྒྱུན་མི་འཆད་པ་དང་། དམ་པའི་ཆོས་ཡུན་རིང་དུ་གནས་པའི་བྱ་བ་བྱས་པའི་
ཕྱིར་རོ། །གཉིས་པ་ནི། དེ་ལ་ཀུན་རྫོབ་སེམས་བསྐྱེད་དང་ལྡན་པའི་བྱང་སེམས་ཀྱིས་ནི་བྱང་
ཆུབ་ཀྱི་སེམས་སྦྱོང་བའི་སྒོ་ནས་བསམ་པ་གཞན་དོན་བྱའི་སྦྱོར་བས་ནི་མ་ཡིན་ཏེ། ཉོན་མོངས་
ཤུགས་དྲག་པའི་ཕྱིར་དང་། གཉེན་པོ་སྟོབས་ཆུང་བའི་ཕྱིར་དང་། ཁམས་དང་བསམ་པ་བག་
ལ་ཉལ་ཇི་ལྟ་བ་བཞིན་དུ་སེམས་ཅན་འདུལ་བའི་ཐབས་མི་ཤེས་པའི་ཕྱིར་རོ། །དོན་དམ་པའི་
བྱང་ཆུབ་སེམས་དཔའ་ནི་སེམས་ཅན་གྱི་དོན་ཁོ་ན་ལྷུར་བླངས་བར་བྱ་སྟེ། རྒྱུ་མཚན་སྔ་མ་ལས་
ལྡོག་པའི་ཕྱིར་རོ། །བྱང་ཆུབ་སེམས་དཔའ་འདིས་ཇི་ལྟར་སེམས་ཅན་གྱི་དོན་བྱ་ཞེ་ན། དེ་
དག་གི་བསམ་པ་དང་མཐུན་པར་རྗེས་སུ་ཐ་སྙད་བྱེད་པས་སོ། །དེའི་ཕྱིར་སློབ་མ་དེ་ལ་ཕན་
པར་འདོད་པའི་བླ་མ་ཡིས། དང་པོར་རང་ལ་དད་པར་བྱ་བའི་ཕྱིར་སློབ་མ་ལ་སྦྱིན་པ་དང་སྙན་
པར་སྨྲ་བ་ལ་སོགས་པ་ཡིས་སྲི་ཞུ་བྱ་ཞིང་། དད་པར་གྱུར་པ་ན་ཕྱིས་སྐལ་བ་དང་འཚམས་པའི་
གདམས་པ་དང་རྗེས་སུ་བསྟན་པས་རྗེས་སུ་གཟུང་བར་བྱ་སྟེ། དཔེར་ན་གླང་པོ་ཆེ་དང་པོར་
ཧགས་ཀྱི་ལ་དུ་དང་བུར་ཤིང་སོགས་བྱིན་ནས་བཀོལ་ལ། དེའི་འོག་ཏུ་འདུལ་བྱེད་ཀྱི་ལྕགས་
ཀྱུས་འདེབས་པ་བཞིན་ནོ། །སློབ་མས་བླ་མ་ལ་བསྙེན་བཀུར་བྱ་བ་མ་ཡིན་ནམ། བླ་མས་སློབ་
མ་ལ་བསྙེན་བཀུར་ཇི་ལྟར་བྱ་ཞེ་ན་བདེན་མོད། འདིས་ནི་བློ་འཆལ་པས་རང་ལ་ཕན་པའི་དོན་
དུ་བླ་མ་ལ་བསྙེན་བཀུར་བྱའོ་སྙམ་དུ་མི་ཤེས་པའི་ཕྱིར་ཏེ། གང་གི་ཕྱིར་སློབ་མ་དེས་རང་ལ་
ཕན་པའི་བྱ་བ་དང་བྱ་བ་མ་ཡིན་པ་མི་ཤེས་པས་རྗེས་སུ་བསྟན་པར་བྱ་བ་ཡིན་པས་དེའི་ཕྱིར་
སློབ་མ་ཞེས་བྱ་བ་བརྗོད་དོ། །གལ་ཏེ་སྲིད་ཞུ་བྱས་ཀྱང་སློབ་མ་གནང་མི་བཀུར་ཞིང་སླར་རྒོལ་
43



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བ་སོགས་མི་རིགས་པར་བྱེད་ནའང་དེས་དེ་ལ་སྐྱོ་བར་མི་བྱའོ། །གང་གིས་གཤིས་ངན་པར་
བྱེད་པའི་ཉོན་མོངས་གཞོམ་པར་བྱེད་དེ། དཔེར་ན་འབྱུང་པོས་བཟུང་བའི་ནད་པ་འགའ་ཞིག་
སླར་ཁྲོ་ཞིང་གཤེ་ཡང་དེ་ལ་སྨན་པ་འཁྲུག་པ་མིན་པ་ལྟར། སེམས་ཅན་འདུལ་བའི་ཐབས་ལ་
མཁས་པའི་ཐུབ་པ་སངས་རྒྱས་བཅོམ་ལྡན་འདས་དང་བྱང་སེམས་རྣམས་གང་གིས་སེམས་ཅན་
མ་རུངས་པར་བྱེད་པའི་ཉོན་མོངས་པ་དག་ལ་སྐྱོན་དུ་གཟིགས་ཀྱི་ཉོན་མོངས་དང་འབྲེལ་བའི་
གང་ཟག་ལ་སྐྱོན་དུ་ལྟ་བ་མིན་ནོ། །དེ་ལྟར་གཞན་གྱི་བསམ་པ་སུན་མི་འབྱིན་ཅིང་རྗེས་སུ་
མཐུན་པར་བསྒྲུབ་པས་སློབ་མ་རབ་ཏུ་དད་པར་གྱུར་པ་ན་སྐལ་བ་དང་འཚམས་པའི་གདམས་
ངག་སྦྱིན་པར་བྱ་སྟེ། འདི་ལྟར་སེར་སྣ་ཅན་སྦྱིན་པའི་གཏམ་དང་། ཁྲོ་བ་ཅན་བཟོད་པའི་
དང་། ཚུལ་འཆལ་ཚུལ་ཁྲིམས་ཀྱི་གཏམ་གྱིས་མི་དགའ་ལ། ལོངས་སྤྱོད་འདོད་པ་ལ་སྦྱིན་པའི་
གཏམ་དང། མཐོ་རིས་འདོད་པ་ལ་ཚུལ་ཁྲིམས་དང་། གཟུགས་བཟང་བར་འདོད་པ་ལ་
བཟོད་པའི་གཏམ་གྱིས་དགའ་བར་འགྱུར་བས་དེའི་ཕྱིར་གདུལ་བྱ་གང་ཞིག་སྦྱིན་པ་སོགས་གང་
གང་ལ་དགའ་བ་དེའི་མངོན་པར་འདོད་པའི་དོན་དེ་ཡིས་དེ་དེ་ཆེས་སྔར་དཔྱད་ཅིང་ཕྱིས་སྣོད་
དུ་གྱུར་པ་ན་ཟབ་མོ་བསྙད་པར་བྱའི། གང་གང་ལ་མི་དགའ་བ་དེ་ལ་ཐོག་མར་སྦྱར་བར་མི་བྱ་
སྟེ། དང་པོར་རྗེས་སུ་མི་མཐུན་པའི་གཏམ་གྱིས་མི་དགའ་ཞིང་རྒྱུད་ཉམས་པར་གྱུར་ན་དམ་
པའི་ཆོས་ཀྱི་སྣོད་དུ་ཅིས་ཀྱང་འགྱུར་བ་མ་ཡིན་ནོ། །དེ་ལྟར་ཕན་པ་བསྒྲུབ་པ་ལ་ལན་བརྒྱར་
བཟློག་ཏུ་ཟིན་ཀྱང་ཡང་དང་ཡང་དུ་མི་རིགས་པ་ལ་འཇུག་པ་དེ་ལ་ནི་བྱང་ཆུབ་སེམས་དཔའ་
ལྷག་པར་སྙིང་བརྩེ་བར་བྱ་བ་ཡིན་ཏེ། འདི་ལྟར་ཇི་ལྟར་མ་ནི་བུ་གཞན་ལས་ཁྱད་པར་དུ་ནད་
ཚབས་ཆེན་པོས་ཐེབས་པའི་བུ་ལ་ཤིན་ཏུ་གདུང་བར་འགྱུར་བ་དེ་བཞིན་དུ་བྱང་ཆུབ་སེམས་
དཔའི་བརྩེ་བ་ཡང་སེམས་ཅན་རྣལ་མར་གནས་པ་ལས་ཉོན་མོངས་པས་རྒྱུད་དཀྲུགས་ཏེ་བྱ་བ་
མ་ཡིན་པ་ལ་འཇུག་པའི་དམ་པ་མིན་པ་རྣམས་ལ་ཁྱད་པར་དུ་སྐྱེ་སྟེ། བུད་ཤིང་གི་ཁྱད་པར་
ལས་མེ་བཞིན་དུ་བྱང་སེམས་ཀྱི་སྙིང་རྗེ་ཡང་གཞན་གྱི་སྡུག་བསྔལ་ལ་དམིགས་ནས་ཕུལ་དུ་བྱུང་
བ་དང་ལྡན་པར་སྐྱེ་བའི་ཕྱིར་རོ། །གང་གི་ཕྱིར་བྱང་སེམས་ཀྱི་སྙིང་རྗེ་དམ་པ་མ་ཡིན་པ་ལ་ཁྱད་
པར་དུ་འགྱུར་བ་དེའི་ཕྱིར་སེམས་ཅན་ཁམས་དང་བསམ་པ་དང་མོས་པ་སྣ་ཚོགས་པའི་དོན་
བྱེད་པ་ན། གང་ཞིག་བདག་ཉིད་མཆོག་ཏུ་རློམ་པ་དག་ནི་ཡོན་ཏན་ཅན་གཞན་ལ་བསྙེན་
བཀུར་མི་བྱེད་དེ། དེ་ལྟ་བུ་ལ་ལ་གདུལ་བའི་ཕྱིར་རང་ཉིད་སློབ་མར་འགྱུར་བར་བྱས་ཏེ་ཕན་པ་.
44



༄༅ །།དབུ་མ་བཞི་བརྒྱུ་པའི་འགྲེལ་པ།
.རྗེས་སུ་སྟོན་པར་བྱེད་ལ། གང་ཞིག་བདག་ཉིད་དམན་པར་སེམས་པ་དེ་ལྟ་བུ་ལ་ལ་བླ་མར་
འགྱུར་བར་བྱས་ཏེ་ཁྱད་པར་བསྟན་པའི་སྒོ་ནས་རྗེས་སུ་འཛིན་ཏོ། །དེའི་ཕྱིར་སེམས་ཅན་
འདུལ་བའི་ཐབས་རིགས་སྣ་ཚོགས་པའི་ཐབས་རྣམས་ཀྱིས་གནས་ལུགས་མ་རྟོགས་པའི་སེམས་
ཅན་རྣམས་ཀྱིས་དེ་ཁོ་ན་ཉིད་རྟོགས་པར་བྱེད་དེ། དཔེར་ན་སྨན་པ་མཁས་པས་ནད་སྣ་ཚོགས་
ཀྱིས་ཐེབས་པའི་ནད་པ་རྣམས་ལ་སྣུམ་ཆོས་དང་སྐྱ་ཆོས་སོགས་ཐབས་སྣ་ཚོགས་ཀྱིས་འཆོས་པ་
བཞིན་ནོ། །གང་གི་ཕྱིར་ཐབས་སྣ་ཚོགས་ཀྱིས་སེམས་ཅན་འདུལ་བ་དེའི་ཕྱིར་ཇི་ལྟར་སྨན་པ་
མཁས་པས་ཟུག་རྔུ་འབྱིན་པས་ནི་ནད་པ་འགའ་ཡང་གསོ་དཔྱད་ཀྱིས་སྒྲུབ་ཏུ་མེད་ཅིང་གསོར་
མི་རུང་ཞེས་སྤང་བྱ་དཀོན་པ་དེ་བཞིན་དུ་བྱང་ཆུབ་སེམས་དཔས་སེམས་ཅན་གྱི་དབང་པོ་
མཆོག་དང་མཆོག་མ་ཡིན་པ་ཤེས་ཤིང་། བསྡུ་བའི་དངོས་པོ་ལ་མཁས་པ་ཡང་སེམས་ཅན་
འདུལ་བའི་སྟོབས་རྙེད་ནས་གདུལ་བྱ་མ་ཡིན་པ་ཤིན་ཏུ་དཀོན་ཏེ། ཁམས་དང་བསམ་པ་དང་
བག་ལ་ཉལ་ཇི་ལྟ་བ་བཞིན་དུ་དགེ་བའི་རྩ་བ་བསྐྱེད་པར་བྱེད་པའི་ཕྱིར་རོ། །དེ་ལྟར་སེམས་
ཅན་འདུལ་བའི་མཐུའི་ཁྱད་པར་ཐོབ་པའི་བྱང་སེམས་ཀྱི་སྤྱོད་ཡུལ་དུ་གྱུར་པའི་སེམས་ཅན་
འགའ་ཞིག །གལ་ཏེ་བསྐུལ་ན་ངན་འགྲོར་མི་འགྲོ་བ་ལས་ལེ་ལོའི་དབང་གིས་མ་བསྐུལ་བ་ལས་
བྱ་བ་ངན་པ་ལ་ཞུགས་ཏེ་ངན་འགྲོར་འགྲོ་བར་གྱུར་ན་སེམས་ཅན་ཐམས་ཅད་ལ་ཕན་པར་དམ་
བཅས་པ་འདིས་རང་གི་དམ་བཅའ་ཉམས་པར་འགྱུར་བས་བློ་ལྡན་གཞན་གྱིས་སྨད་བྱར་འགྱུར་
རོ། །དེའི་ཕྱིར་བདག་ཅག་ལ་སྨད་པར་འགྱུར་རོ་ཞེས་ཇི་ལྟར་འཚམས་པའི་ཆོས་བསྟན་པས་
སྤྱོད་ཡུལ་དུ་གནས་པའི་སེམས་ཅན་རྣམས་བསྐུལ་བར་བྱའོ། །བྱང་ཆུབ་སེམས་དཔའ་རྣམས་
ཀྱི་ཆོས་ཐམས་ཅད་ཀྱི་སྔོན་དུ་འགྲོ་བ་ནི་སྙིང་རྗེ་ཡིན་ལ། བྱང་སེམས་ལས་དང་པོ་པ་འགའ་ཞིག
།སྡུག་བསྔལ་རྒྱུ་དང་བཅས་པས་ཉེན་པའི་སེམས་ཅན་གཞན་དག་ལ་ཕན་པ་འདོམས་པའི་སྒོ་
ནས་སྙིང་བརྩེ་བ་ལེགས་ཞེས་མི་འདོད་པ་དེ་ནི། རྗེས་སུ་བརྩེ་བས་ཉོན་མོངས་ཤིང་ཉམས་ཐག་
པའི་སློང་བ་པོ་མགོན་མེད་པ་དག་ལ་ཇི་ལྟར་ན་དཀའ་བ་བརྒྱ་ཕྲག་གིས་བསགས་པའི་ཟས་ནོར་
གྱིས་སྦྱིན་པ་གཏོང་བར་འགྱུར་ཏེ་མི་འགྱུར་བ་ཁོ་ནའོ། །དེའི་ཕྱིར་བྱང་ཆུབ་སེམས་དཔའ་
རྣམས་ཀྱིས་ཐོག་མར་སེམས་ཅན་ལ་སྙིང་བརྩེ་བ་བསྐྱེད་པར་བྱའོ། །
གསུམ་པ་ནི། བྱང་ཆུབ་སེམས་དཔའ་སྙིང་རྗེའི་དབང་གིས་འཁོར་བ་ཇི་སྲིད་བར་
སེམས་ཅན་གྱི་དོན་ལྷུར་ལེན་པ་དེ་དག་ལ་འགའ་ཞིག་ཞེ་སྡང་བར་བྱེད་ན་ཉེས་དམིགས་ཇི་ལྟ་བུ་།
45



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
དུ་ཕན་པའི་ཕྱིར་ཞ... 
- དབྱངས་ལ་ཐུག་གི་བར་ཞེ་ན། ལ་པའི་ལས་འདས་
ཀྱི་པའི་
འཇིག་རྟེན་ཇི་སྲིད་དུ་གཞན་དོན་དུ་གནས་པའི་མཐུ་ཡོད་པ་དེ་ལ། དད་པར་མ་བྱས་པར་སོར་
གནས་པ་དག་ཀྱང་སྦྱིན་པ་དང་བཀུར་བསྟི་སོགས་ཀྱིས་བསོད་ནམས་མ་བསགས་པས་ཕུང་ན།
གོང་དག་སྒོ་གསུམ་གྱི་སྐྱོན་གྱིས་སྡང་བར་བྱེད་པ་དག་ལ་བསམ་ཐག་ཅི་ཞིག་ཡོད་དེ། བསྐལ་པ་
དཔག་ཏུ་མེད་པར་ངན་འགྲོའི་སྡུག་བསྔལ་བརྒྱ་ཕྲག་ལྷག་པས་ཕུང་ཞིང་རབ་ཏུ་ཕུང་བར་འགྱུར་
རོ། །བཞི་པ་ནི། དེ་ལྟར་ན་བྱང་ཆུབ་སེམས་དཔའ་རྣམས་ལ་རབ་ཏུ་སྡང་བ་སྤངས་ཏེ་ཡིད་
རབ་ཏུ་དྭང་བར་བྱ་བར་རིགས་ཏེ། མཆོག་ཏུ་བྱ་དཀའ་བ་མཛད་པའི་ཕྱིར་རོ། །དེ་དག་གི་
མཆོག་ཏུ་བྱ་དཀའ་བ་གང་ཞེ་ན། བཟོད་པ་ཐོབ་པའི་བྱང་སེམས་གང་ལ་སྐྱེ་བ་ཐམས་ཅད་དུ་
ཉམས་པ་མེད་པའི་མངོན་ཤེས་ལྔ་ཅར་ཡང་ཡོད་ཅིང་། དེར་མ་ཟད་སངས་རྒྱས་ཀྱི་ཆོས་ཀྱི་
ལོངས་སྤྱོད་ཀྱི་རོ་ཞིམ་པོ་བསམ་གྱིས་མི་ཁྱབ་པ་ཆོག་མི་ཤེས་པ་དང་། སྤྲོས་པ་མེད་པའི་ཏིང་ངེ་
འཛིན་དང་ཚོགས་གཉིས་ཀྱི་འབྲས་བུ་བསམ་གྱིས་མི་ཁྱབ་པ་རྣམས་སྤངས་ནས། སྙིང་རྗེས་
སེམས་ཅན་ལ་ཕན་པའི་ཕྱིར་ངན་སོང་གི་འགྲོ་བ་དམན་པ་རི་བོང་དང་སྤྲེའུ་དང་རི་དྭགས་རུ་རུ་
ལ་སོགས་པ་དམན་པ་ལྟ་བུའི་ལུས་ཀྱི་དངོས་པོ་ཡོངས་སུ་བཟུང་ནས། གཟུགས་དེ་དང་སྐད་དེ་
དང་དེས་སེམས་ཅན་གྱི་རིས་དེ་དང་དེ་དག་བྱང་ཆུབ་ཀྱི་ཕྱིར་སྨིན་པར་བྱེད་པ་འདི་ནི་བྱང་ཆུབ་
སེམས་དཔའ་རྣམས་ཀྱི་ཤིན་ཏུ་བྱ་དཀའ་བ་ཡིན་ནོ། །དེའི་ཕྱིར་དེ་དག་གི་མཆོག་ཏུ་བྱ་དཀའི་
བ་ལ་བལྟས་ནས་བྱང་ཆུབ་སེམས་དཔའ་རྣམས་ལ་དད་པ་མཆོག་བསྐྱེད་པར་བྱའོ། །གཞན་
ཡང་ཡོན་ཏན་གཞལ་དུ་མེད་པ་མཐོང་བའི་ཕྱིར་ཡང་བྱང་ཆུབ་སེམས་དཔའ་རྣམས་ལ་དད་པ་
བསྐྱེད་པར་བྱ་སྟེ། འདི་ལྟར་མངོན་པར་འདོད་པའི་གཞན་དོན་ཤིན་ཏུ་བྱ་དཀའ་བ་ཡང་
འབད་མེད་དུ་སྒྲུབ་ནུས་པའི་ཐབས་ཀྱིས་བསོད་ནམས་འབྱུང་བའི་རྒྱུ་མཐའ་དག །སྒོ་གསུམ་
ཀུན་ཚེ་སྟེ་ཀུན་གྱིས་བསྟེན་པའི་སྒོ་ནས་དུས་ཤིན་ཏུ་ཡུན་རིང་པོ་བསྐལ་པ་གྲངས་མེད་པ་བརྒྱ་
སྟོང་ཕྲག་མང་པོར་བསགས་པའི་བསོད་ནམས་གང་ཡིན་པ་དེ། ཐམས་ཅད་མཁྱེན་པའི་གཞལ་
བྱ་ཡང་མིན་ན་གཞན་དག་གིས་ལྟ་ཅི་སྨོས། དེས་ན་བྱིས་པའི་སྐྱེ་བོའི་འཁོར་བ་མཐའ་ཡས་པ་
ལྟར་བྱང་ཆུབ་སེམས་དཔའི་དགེ་རྩ་མཐའ་ཡས་ཏེ། སྙིང་རྗེ་ཆེན་པོ་དང་ལྡན་པའི་ཕྱིར་དང་།
དུས་མཐའ་ཡས་པའི་ཕྱིར་དང་། ཐབས་མཐའ་ཡས་པའི་ཕྱིར་དང་། སེམས་ཅན་མཐའ་ཡས་ན
།
46



༄༅ །།དབུ་མ་བཞི་བརྒྱུ་པའི་འགྲེལ་པ།
པའི་ཕྱིར་རོ། །
གལྔ་པ་ནི། དེ་ལྟར་བྱང་ཆུབ་སེམས་དཔའ་རྣམས་ནི་ཡོན་ཏན་རིན་པོ་ཆེ་དུ་མའི་གཏེར་
དུ་གྱུར་པ་ཡིན་ན་ཅིའི་ཕྱིར་སྐྱེས་པའི་རབས་ལ་སོགས་པར་བྱང་ཆུབ་སེམས་དཔའ་རྣམས་ལ་
སྦྱིན་པའི་སྒྲ་སྙན་པར་འདོན་གྱི་ཚུལ་ཁྲིམས་ལ་སོགས་པ་གཞན་གྱི་མ་ཡིན་ཞེ་ན། སྦྱིན་པའི་སྒྲ་
དཱ་ན་ཞེས་པ་འདིའི་སྐད་ཀྱི་བྱིངས་ཡི་གེ་བསྣན་པའི་ངེས་ཚིག་གིས་བྱེ་བྲག་ཏུ་བཤད་པ་ན་རེས་
འགའ་འཆི་བ་གསལ་བར་བྱེད་དེ། དེའང་སྐྱོ་བ་དང་རྗེས་སུ་མཐུན་པའི་ཕྱིར་དང་། རེས་
འགའ་གཏོང་བ་གསུམ་གྱི་མཚན་ཉིད་ཀྱི་ཆོས་གསལ་བར་བྱེད་ལ། རེས་འགའ་སྒོ་གསུམ་
བསྲུངས་ཤིང་དག་པར་བྱས་པས་ཇི་ལྟར་འདོད་པའི་སྲིད་པ་གཞན་མངོན་པར་འགྲུབ་པ་གསལ་
བར་བྱེད་པ་དེའི་ཕྱིར་བྱང་ཆུབ་སེམས་དཔའ་ལ་སྦྱིན་པའི་སྒྲ་ནི་རྟག་ཏུ་སྙན་པར་བསྟན་ཏོ། །༔
བྱང་ཆུབ་སེམས་དཔའ་རྣམས་ཀྱི་སྦྱིན་པ་ཁོ་ན་མཐའ་ཡས་ཀྱི་གཞན་རྣམ་དག་ནི་མ་ཡིན་ནོ་ཞེས་
བྱ་བ་ཁྱད་པར་ཅི་ཡོད་ཅེ་ན། གང་ཞིག་ཚེ་འདིར་བྱིན་པ་ཡི་སྦྱིན་པ་ལས་མ་འོངས་པ་ན་འབྲས་
བུ་ཆེན་པོ་འབྱུང་བར་འགྱུར་རོ་ཞེས་བསམས་ནས་ལོངས་སྤྱོད་ལེན་པ་དང་ཡོངས་སུ་གཏོང་བ་
སྒྲུབ་པར་བྱེད་པ་ནི་མཁེའི་ཕྱིར་རྫས་གཏོང་བའི་ཚོང་སྤོགས་བཞིན་དུ་དམ་པས་སྨད་པར་འགྱུར་
རོ། །བྱང་སེམས་རྣམས་ནི་སྙིང་རྗེའི་དབང་གིས་གཞན་ལ་ཕན་པའི་ཆེད་ཁོ་ནར་ཡོངས་སུ་
གཏོང་སྟེ། དེའི་ཕྱིར་དེ་རྣམས་ཀྱི་སྦྱིན་པ་ལས་བྱུང་བའི་བསོད་ནམས་མི་ཟད་དོ། །དྲུག་པ་ནི།
དེ་ལྟར་བསོད་ནམས་ཀྱི་ཕུང་པོ་མཐའ་ཡས་པ་ཉེ་བར་བསགས་པའི་བྱང་ཆུབ་སེམས་དཔའ་
གང་ལ་སྔར་སོ་སོ་སྐྱེ་བོའི་གནས་སྐབས་སུ་བྱས་པའི་སྡིག་པ་ཅུང་ཟད་ཡོད་པ་ཉིད་ཀྱང་དགེ་བ་
སྟོབས་ཆེན་པོས་ཟིལ་གྱིས་མནན་པས་འབྲས་བུ་འབྱིན་ནུས་སུ་ཡོད་པ་མ་ཡིན་ཏེ། ཇི་སྐད་དུ།
ལན་ཚྭ་སྲང་འགས་ཆུ་ནི་ཉུང་ངུ་ཞིག །རོ་སྒྱུར་བགྱིད་ཀྱི་གངྒཱའི་ཀླུང་མིན་ལྟར། །དེ་བཞིན་
སྡིག་པའི་ལས་ནི་ཆུང་ངུ་ཡང་། །དགེ་བའི་རྩ་བ་སྤང་ལ་མཁྱེན་པར་མཛོད། །ཅེས་གསུངས་པ་
ལྟར་རོ། །དེ་བས་ན་དགེ་བའི་ལས་ཅན་གྱི་བྱང་ཆུབ་སེམས་དཔའ་དེ་ལ་སེམས་ཅན་གྱི་དོན་
བསྒྲུབ་བྱ་མིན་པ་ཞེས་བྱ་བ་ཡོད་པ་མ་ཡིན་གྱི་སེམས་ཅན་གྱི་དོན་མཐའ་དག་འགྲུབ་པར་འགྱུར་
ཏེ་བསོད་ནམས་མ་ཡིན་པ་ཆུང་ངུ་ཡང་མེད་པའི་ཕྱིར་དང་། དགེ་བའི་རྩ་བ་མཐའ་ཡས་པ་
བསགས་པའི་ཕྱིར་རོ། །གལ་ཏེ་དེ་ལྟར་བྱང་ཆུབ་སེམས་དཔའ་གཅིག་ཏུ་དགེ་ཞིང་འཁོར་བར་
ཕྱིར་མི་ལྡོག་པ་ཡིན་ན། མྱ་ངན་ལས་འདས་པར་ཅིའི་ཕྱིར་མི་འགྲོ་ཞེ་ན། བྱང་ཆུབ་སེམས་
47



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
གདཔའ་གཞན་ལ་ཕན་པའི་ལྷག་པའི་བསམ་པ་རླབས་ཆེན་པོའི་ཡིད་ཅན་དེ་ལ་ནི། འཁོར་བ་
འདི་ན་གནས་པ་ནའང་པདྨ་ཆུས་མི་གོས་པ་ལྟར་ཡིད་ཉོན་མོངས་ཐམས་ཅད་ཀྱིས་ཉོན་མི་
མོངས་ཤིང་། སྐྱེ་རྒ་ན་འཆི་སོགས་ཀྱི་སྡུག་བསྔལ་གྱིས་ཀྱང་གནོད་པ་ཡོད་པ་མིན་ཏེ། དེས་ན་
དེ་ལ་སྲིད་པར་གནས་པ་དང་མྱ་ངན་ལས་འདས་པར་ཞུགས་པ་ལ་ཁྱད་པར་མེད་པའི་ཕྱིར་མྱ་
ངན་ལས་འདས་པར་མི་འགྲོའོ། །སེམས་བསྐྱེད་པ་དང་པོ་ནས་བཟུང་སྟེ་བྱང་ཆུབ་སེམས་
དཔའ་རྣམས་སེམས་ཅན་གྱི་དོན་ལ་དབང་འབྱོར་བར་འགྱུར་རོ་ཞེས་བྱ་བ་འདི་ལ་རྒྱུ་ཅི་ཡོད་ཅེ་
ན། ཚོགས་གཉིས་ཀྱི་ཁྱད་པར་ཉེ་བར་བསགས་པའི་བྱང་ཆུབ་སེམས་དཔའ་གང་ལ་སེམས་ལ་
དབང་ཐོབ་པ་ཉིད་ཡོད་པ་ཉིད་ལས་གཞན་དོན་དུ་བསམས་བཞིན་དུ་སྲིད་པར་སྐྱེ་བ་ཡོད་པ་དེ་
ཀོ་རྒྱུ་ཅིས་ན་དུས་ཀུན་གྱི་ཚེ་འཇིག་རྟེན་ཀུན་གྱི་མངའ་བདག་ཏུ་འགྱུར་བ་མ་ཡིན་ཏེ་འགྱུར་བ་
ཁོ་ནའོ། །
ས་གསུམ་པ་ནི། བྱང་ཆུབ་སེམས་དཔའ་རྣམས་ཀྱིས་སྤྱོད་པ་དེ་ལྟར་སྤྱད་པ་ལས་འབྲས་བུ་
བསམ་གྱིས་མི་ཁྱབ་པ་ཅི་ཞིག་འབྱུང་ཞེས་ཟེར་རོ། །དེ་ནི་མི་རིགས་ཏེ་ནས་དང་ཏིལ་དང་སཱ་ལུ་
ལ་སོགས་པའི་རྒྱུའི་ཁྱད་པར་ལས་འབྲས་བུའི་ཁྱད་པར་དམིགས་པ་ལྟར་རྒྱུ་ཕུལ་དུ་བྱུང་བའི་
ཁྱད་པར་ལས་འབྲས་བུ་འགྲོ་བའི་བླ་མ་དེ་བཞིན་གཤེགས་པ་རྣམས་ཀྱི་མཐུ་བསམ་གྱིས་མི་ཁྱབ་
པ་ཡང་ཁས་བླང་པར་ནུས་ཏེ། འདི་ལྟར་ཕུལ་འགྲོ་སྟེ་ཁྱད་པར་དུ་འཕགས་པ་ལས་ཀྱང་ཆེས་
ཕུལ་ཏེ་ཁྱད་པར་དུ་འཕགས་པར་འགྲོ་བ་འགའ་ཞིག་འཇིག་རྟེན་འདི་ནའང་སྣང་སྟེ་རིགས་ཀྱི་
ཕུལ་དུ་བྱུང་བ་བྲམ་ཟེ་དང་། སྐྱེ་གནས་ཀྱི་ཕུལ་དུ་བྱུང་བ་སྲིད་རྩེའི་དང་། རིའི་ཕུལ་དུ་བྱུང་བ་
རི་རབ་དང་། རྒྱལ་པོའི་ཕུལ་དུ་བྱུང་བ་འཁོར་ལོས་སྒྱུར་བའི་རྒྱལ་པོ་བཞིན། དེ་བཞིན་དུ་ཤེས་
པའི་ཕུལ་དུ་བྱུང་བ་ཡང་ཐམས་ཅད་མཁྱེན་པའི་ཡེ་ཤེས་ཀྱི་མཐར་ཐུག་པ་འབྱུང་བར་འགྱུར་
རོ། །དེ་བས་རྒྱུ་ཕུལ་དུ་བྱུང་བ་ལས་དེ་དང་རྗེས་སུ་མཐུན་པའི་འབྲས་བུ་འབྱུང་བ་ནི་འཇིག་
རྟེན་ན་བྱིས་པའི་བར་ལ་གྲགས་པ་ཡིན་ལ། འདིར་ཡང་རྒྱུ་བྱང་ཆུབ་སེམས་དཔའ་རྣམས་ཀྱི་
ཚོགས་གཉིས་ཀྱི་འབྱོར་བ་རྒྱ་ཆེན་པོ་ལས་རྗེས་སུ་མཐུན་པའི་འབྲས་བུ་དེ་བཞིན་གཤེགས་པ་
རྣམས་ཀྱི་བསམ་གྱིས་མི་ཁྱབ་ཀྱི་མཐུ་ཡང་ངེས་པར་ཡོད་ཅེས་རྟོགས་པར་གྱིས་ཤིག །
བཞི་པ་ནི། རྒྱུ་དང་འབྲས་བུར་བཅས་པའི་ཐེག་པ་ཆེན་པོ་ནི་ཇི་སྐད་དུ་བཤད་པའི་ཚུལ་
གྱིས་འཐད་པ་དང་བཅས་པ་ཡིན་ན། ཅིའི་ཕྱིར་སེམས་ཅན་ཕལ་ཆེར་ཐེག་པ་ཆེན་པོ་དང་།
48



༄༅ །།དབུ་མ་བཞི་བརྒྱ་པའི་འགྲེལ་པ།
དེའི་འབྲས་བུ་སངས་རྒྱས་ཀྱི་མཐུ་བསམ་གྱིས་མི་ཁྱབ་པ་ལ་མི་གུས་ཞེ་ན། བློ་ཞན་པས་ཟབ་པ་
དང་རྒྱ་ཆེ་བ་ལ་སྐྲག་པའི་ཕྱིར་རོ། །འདི་ལྟར་ཇི་ལྟར་བླུན་པོ་རྣམས་བློ་ཞན་པས་རྣམ་པར་དབྱེ་
བར་མི་ནུས་པས་ཤིན་ཏུ་ཟབ་པའི་ཆོས་རྟེན་འབྲེལ་སྐྱེ་བ་མེད་པའི་རང་བཞིན་ཅན་ལ་སྐྲག་པ་སྐྱེ་
བ་ཇི་ལྟ་བ་དེ་བཞིན་དུ་རིགས་དང་བློ་གྲོས་ཞན་ནས་གཞན་དག་ཀྱང་ཤིན་ཏུ་རྨད་དུ་བྱུང་བ་
ཟབ་པ་དང་རྒྱ་ཆེ་བའི་ཐེག་པ་ཆེན་པོ་དང་དེ་བཞིན་གཤེགས་པའི་མཐུ་ཕུལ་དུ་བྱུང་བ་ལ་མི་དཔ་དད་
ཅིང་སྐྲག་པ་སྐྱེ་བར་འགྱུར་རོ། །དེ་ཙམ་གྱིས་དེ་མེད་པ་མ་ཡིན་པས་འགྲོ་བ་མཐའ་དག་རྗེས་སུ་
འཛིན་པར་འདོད་པས་ཐེག་པ་ཆེན་པོ་རྒྱུ་དང་འབྲས་བུར་བཅས་པ་ལ་དྭང་བ་བསྐྱེད་དེ་ལྷག་
པར་མོས་པར་བྱའོ། །རྣལ་འབྱོར་སྤྱོད་པ་བཞི་བརྒྱ་པ་ལས། བྱང་ཆུབ་སེམས་དཔའི་སྤྱོད་པ་
བསྟན་པ་སྟེ་རབ་བྱེད་ལྔ་པའི་འགྲེལ་པའོ།།
༈ གཉིས་པ་ཉོན་མོངས་སྤོང་བའི་ཐབས་བསྟན་པ་ནི། དེ་ལྟར་བྱང་ཆུབ་སེམས་
དཔའ་འགྲོ་བ་ལ་ཕན་པར་བཞེད་པ་རྣམས་ཀྱིས་འཁོར་བ་ནི་རྒུད་པ་ཐམས་ཅད་ཀྱི་གནས་སུ་
རིག་ནས་དེ་རྒྱུན་བཅད་པའི་ཕྱིར་སྐྱེ་བོ་རྣམས་དེའི་རྒྱུ་ལས་དང་ཉོན་མོངས་པ་སྤོང་བ་ལ་སྦྱར་
བར་བྱའོ། །དེ་ལ་རེ་ཞིག་ཉོན་མོངས་པ་སྤོང་བའི་ཐབས་བསྟན་པ་ལ། གཞན་གྱི་ཉོན་མོངས་
སྤོང་བའི་གཉེན་པོ་དགག །རང་གི་ཉོན་མོངས་སྤོང་བའི་གཉེན་པོ་བསྟེན་པ་གཉིས་ཀྱི་དང་པོ་
ནི། གལ་ཏེ་ཉོན་མོངས་རྣམས་སྤང་བར་བྱ་བ་ཡིན་ན་དེ་དག་གཞི་སྤང་པའི་སྒོ་ནས་ཕྱིར་བཅོས་
དགོས་པ་ཡིན་ན། བཅོམ་ལྡན་འདས་ཀྱིས་དགེ་སློང་རྣམས་ལ་ཁང་པ་བརྩེགས་པ་ལྔ་བརྒྱ་པ་
དང་། ཁ་ཟས་རོ་བརྒྱ་པ་དང་། གོས་འབུམ་རེ་བ་ལ་སོགས་པ་གྱ་ནོམ་པ་ཡོངས་སུ་སྤྱོད་པ་ཅིའི་
ཕྱིར་གནང་། དེ་དག་ནི་བདེ་བ་དང་རྗེས་སུ་མཐུན་པ་ཡིན་ལ། བདེ་བས་ཀྱང་འདོད་ཆགས་
འཕེལ་བར་འགྱུར་བའི་ཕྱིར་རོ། །དེ་བས་ན་སྡུག་བསྔལ་ཕལ་ཆེ་བའི་ལམ་བསྒྲུབ་པར་བྱ་སྟེ་
གཅེར་བུ་པ་བཞིན། དེ་དག་ནི་རླུང་དང་ཉི་མའི་ཚ་གྲང་གིས་བཅོམ་ཞིང་ལུས་དྲི་མ་ཅན་དུ་གྱུར་
པ་སྐུ་འབལ་པ་ལ་སོགས་པའི་སྡུག་བསྔལ་བསྲན་པའི་ཕྱིར་དཀའ་ཐུབ་ཅན་ཞེས་བྱའོ་ཞེ་ན།
གལ་ཏེ་བདེ་བས་འདོད་ཆགས་འཕེལ་བར་འགྱུར་བས་དེ་སྤང་བྱ་ཡིན་ན་སྡུག་བསྔལ་བས་ཁྲོ་བ་
འཕེལ་བར་འགྱུར་བས་དེ་ཡང་སྤོང་དགོས་ན། རྒྱུ་ཅིས་བདེ་བ་དང་ལྡན་པ་དཀའ་ཐུབ་ཅན་
མིན་ཞིང་། སྡུག་བསྔལ་དང་ལྡན་པ་དཀའ་ཐུབ་ཅན་ཡིན། གཞན་ཡང་ཉོན་མོངས་པ་རྣམས་
ནི་སྡུག་པ་དང་མི་སྡུག་པའི་མཚན་མ་སྒྲོ་བཏགས་པ་ལས་སྐྱེ་བ་ཡིན་གྱི་བདེ་སྡུག་མྱོང་བར་འགྱུར་
49



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བའི་ཡུལ་ལོངས་སྤྱོད་པ་ཙམ་གྱིས་སྐྱེ་བ་མ་ཡིན་ཏེ། འདོད་ཆགས་དང་བྲལ་བ་རྣམས་ལ་ཡང་དེ་
དག་སྐྱེ་བར་ཐལ་བའི་ཕྱིར་རོ། །བཅོམ་ལྡན་འདས་ཀྱི་བསྟན་པ་ལས་ཆགས་ཅན་རྣམས་ཡུལ་གྱི་
སྟོབས་ཀྱིས་འདོད་ཆགས་སྐྱེ་བ་དགག་པའི་ཕྱིར་སྦྱངས་པའི་ཡོན་ཏན་དང་ཡོ་བྱད་བསྐུངས་པ་
སོགས་བསྟན་ལ། ཞེ་སྡང་ཅན་རྣམས་ལ་ཞེ་སྡང་སྐྱེ་བ་དགག་པའི་ཕྱིར་ཟས་དང་ཆོས་གོས་
གཙུག་ལག་ཁང་སོགས་གྱ་ནོམ་པ་གནང་བ་ཡིན་ནོ། །དེའི་ཕྱིར་ཤཱཀྱ་ཐུབ་པ་རྣམས་ཁོ་ན་
དཀའ་ཐུབ་ཅན་ཡིན་ཏེ། ཆགས་བྲལ་བཞིན་དུ་ཆགས་ཅན་རྣམས་ཀྱང་ཐབས་ཀྱིས་ཉོན་མོངས་
འདུལ་བ་ལ་ཞུགས་པའི་ཕྱིར་རོ། །ཕྱི་རོལ་པ་རྣམས་ནི་རྟག་ཏུ་ཉོན་མོངས་པའི་གདུང་བས་
གདུངས་པའི་ཕྱིར་ཉོན་མོངས་འདུལ་བའི་དཀའ་ཐུབ་ཅན་མ་ཡིན་ནོ། །
གཉིས་པ་ལ་ཉོན་མོངས་པའི་གཉེན་པོ་དང་། སྤྱིའི་གཉེན་པོ་གཉིས་ཀྱི་དང་པོ་ལ་ཉོན་
མོངས་སོ་སོའི་བྱེད་ལས། དེ་དག་སྐྱེ་བའི་གོ་རིམ། ཇི་ལྟར་སྤང་བའི་ཚུལ་དང་གསུམ་གྱི་དང་པོ་
ལ་ཡང་དངོས་དང་། དེ་ལྟར་ན་གང་ཟག་བཀྲི་ཚུལ་གཉིས་ཀྱི་དང་པོ་ནི། འདོད་ཆགས་ལ་་
སོགས་པ་སྤང་བར་འདོད་པས་དེ་དག་གི་ལས་ཤེས་པར་བྱས་ནས་དེའི་གཉེན་པོ་བསྟེན་པར་བྱ་
སྟེ། འདི་ལྟར་འདོད་ཆགས་ཀྱི་ལས་ནི་སེམས་ཅན་དང་སེམས་ཅན་མ་ཡིན་པར་བགྲངས་བའི་
དངོས་པོ་སྡུད་པ་སྟེ། དེ་ལ་རྗེས་སུ་ཆགས་པས་འཛིན་པའི་ཕྱིར་རོ། ། དེའི་སྨན་ནི་འཁོར་
འབངས་དང་ལོངས་སྤྱོད་སྤོང་བའོ། །ཁྲོ་བའི་ལས་ནི་རྩོད་ཅིང་འཐབ་པ་སྟེ་ཀུན་ནས་རྒྱབ་ཀྱིས་
ཕྱོགས་པའི་ཕྱིར་རོ། །དེའི་སྨན་ནི། ཚོགས་མི་སྡུད་པ་དང་བྱམས་པ་སྒོམ་པ་དང་ཡིད་དང་
མཐུན་པའི་གཙུག་ལག་ཁང་སོགས་ལོངས་སྤྱོད་པའོ། །དཔེར་ན་མེ་ལ་སོགས་པའི་འབྱུང་བ་
ཀུན་གྱི་སྟོབས་རླུང་གིས་བསྐྱེད་པ་བཞིན་དུ་གཏི་མུག་གི་ལས་ནི་ཆགས་སྡང་གཉིས་གསོས་
འདེབས་པ་སྟེ། རང་གི་དམིགས་པ་ལ་སྐྱོན་དུ་མི་ལྟ་བའི་ཕྱིར་རོ། །དེའི་སྨན་ནི་དངོས་པོའི་
རང་བཞིན་ཇི་ལྟ་བ་བཞིན་རྣམ་པར་འབྱེད་པ་ལ་བརྩོན་པའོ། །འདོད་ཆགས་སོགས་སྤོང་བའི་
ཐབས་འདི་ཡོད་མོད། ཅིའི་ཕྱིར་འདི་དག་སྤང་བྱ་ཡིན་ཞེ་ན། སྡུག་བསྔལ་གྱི་གཞི་ཡིན་པའི་
ཕྱིར་ཏེ། འདི་ལྟར་འདོད་ཆགས་ནི་མངོན་པར་འདོད་པའི་ཡུལ་དང་མི་ཕྲད་པ་ལས་སྡུག་
བསྔལ་བ་ཡིན་ལ། ཁྲོ་བ་ནི་སྟོབས་ལྡན་གཞོམ་པའི་དཔུང་མེད་པ་ལས་སྡུག་བསྔལ་ཡིན་ཞིང་།
གཏི་མུག་ནི་དོན་ཞིབ་མོ་ཡོངས་སུ་མི་ཤེས་པས་སྡུག་བསྔལ་ལོ། །འདོད་ཆགས་སོགས་དེ་དག་
གིས་ཟིལ་གྱིས་མནན་པ་ན་སྡུག་བསྔལ་དེ་དག་མི་རྟོགས་པ་ནི་ཆེར་སྡུག་བསྔལ་བ་ཡིན་པས་དེའི་་་
50



༄༅ །།དབུ་མ་བཞི་བརྒྱ་པའི་འགྲེལ་པ།
ཕྱིར་ཉོན་མོངས་འདི་དག་ནི་དགྲ་བོ་མཚོན་ཐོགས་པ་བཞིན་དུ་སྤང་བྱ་ཡིན་ནོ། །གཉིས་པ་ནི།
ཇི་ལྟར་གཏི་མུག་ཆགས་སྡང་གཉིས་ཀ་དང་ལྷན་ཅིག་འབྱུང་བ་བཞིན་དུ་ཆགས་སྡང་གཉིས་
ཀྱང་ལྷན་ཅིག་འབྱུང་བ་ཡོད་དམ་ཞེ་ན། ཇི་ལྟར་བད་ཀན་ཆུ་ལས་གྱུར་པ་དང་། མཁྲིས་པ་མེ་
ལས་གྱུར་པ་དང་མི་མཐུན་པས་ལྷན་ཅིག་ཕྲད་པ་མེད་པར་མཐོང་བ་དེ་བཞིན་དུ་ཁྲོ་བ་དང་
འདོད་ཆགས་དག་རྒྱུད་གཅིག་ལ་ལྷན་ཅིག་ཕྲད་པ་མཐོང་བ་མེད་དེ། ཆགས་པ་དང་རྒྱབ་ཀྱིས་
ཕྱོགས་པ་གཉིས་ཕན་ཚུན་འགལ་བའི་ཕྱིར་རོ། །རྗེས་སུ་མཐུན་པའི་ཕྱིར་རླུང་བད་མཁྲིས་
གཉིས་ཀ་དང་ལྷན་ཅིག་འཇུག་པ་དེ་བཞིན་དུ་གཏི་མུག་ནི་ཆགས་སྡང་གཉིས་ཀ་དང་ལྷན་ཅིག་
འཇུག་གོ །གལ་ཏེ་ཆགས་སྡང་མི་འགལ་ན་གཅིག་གི་གཉེན་པོ་བསྟེན་ན་ཅིག་ཤོས་འཕེལ་བར་
འགྱུར་ལ། དེ་ལྟར་འདོད་ཆགས་དང་ཞེ་སྡང་གཉིས་འགལ་བར་ཤེས་པར་བྱས་ནས་སློབ་མ་
འཆོས་པའི་སློབ་དཔོན་གྱིས། འདོད་ཆགས་ཅན་ནི་དྲན་ཤེད་བཅད་ནས་ལས་ལ་རྒྱུན་དུ་
བཀོལ་བ་བཞིན་དུ་སྒོ་གསུམ་རྒྱུན་མི་འཆད་པར་ལས་ལ་བཀོལ་བར་བྱ་སྟེ། གང་གི་ཕྱིར་མི་
ཕོངས་ཤིང་སྲི་བ་མེད་པ་ནི་ཆགས་པ་དེའི་སྨན་ཡིན་པའི་ཕྱིར་ཏེ། ལས་ལ་བཀོལ་བ་ལ་ནི་འདོད་
ཆགས་སྐྱེ་བའི་གླགས་མི་རྙེད་པའི་ཕྱིར་རོ། །ཁྲོ་བ་ཤས་ཆེ་བ་ལ་ནི་རྗེ་བོ་བཞིན་དུ་ལྟ་སྟེ། ཟས་
དང་ཆོས་གོས་སོགས་གྱ་ནོམ་པས་རིམ་གྲོ་བྱ་སྟེ། གང་གི་ཕྱིར་ཕོངས་ཤིང་རིམ་གྲོ་བྱས་པ་ལ་ཞེ་
སྡང་མི་སྐྱེ་བ་དེའི་སྨན་ཕོངས་པ་ཡིན་པའི་ཕྱིར་རོ། །གཏི་མུག་ནི་ཇི་ལྟར་རིགས་པར་ཕོངས་པ་
དང་མི་ཕོངས་པ་བསྟེན་པས་བསྲབས་པར་འགྱུར་ཏེ། འདོད་ཆགས་དང་མཚུངས་པར་ལྡན་པ་
ནི་མི་ཕོངས་པ་དང་། ཞེ་སྡང་དང་མཚུངས་པར་ལྡན་པ་ནི་ཕོངས་པ་བསྟེན་པའོ། །གཉིས་པ་
ནི། ཉོན་མོངས་འདི་དག་སྐྱེ་བའི་དུས་ཀྱང་ངེས་པར་ཤེས་པར་བྱས་ནས་དུས་དང་འཚམས་
པར་གཉེན་པོ་བསྟེན་པར་བྱ་སྟེ། འདི་ལྟར་ཉིན་པར་ལས་བྱས་ནས་མཚན་མོ་གཉིད་དང་
རྨུགས་པ་ཕལ་ཆེ་བའི་ཕྱིར་དང་བད་ཀན་ཤས་ཆེ་བའི་ཕྱིར། སེམས་ཅན་རྣམས་ལ་དུས་ཀྱི་དང་
པོ་སྔ་དྲོ་གཏི་མུག་ཡང་དག་པར་འབྱུང་ངོ༌། །དེ་ནས་ཞིང་དང་ཚོང་གི་ལས་སོགས་དུ་མ་བྱེད་
པའི་ཕྱིར་དང་། བད་ཀན་བྱང་ནས་མཁྲིས་པ་ཤས་ཆེ་བའི་ཕྱིར། སྔ་དྲོ་ཕྱི་དྲོའི་བར་ཉི་མའི་
གུང་ལ་ཁྲོ་བ་འབྱུང་བར་འགྱུར་རོ། །ཕྱིས་ཉི་མ་ནུབ་ནས་ལུས་བཀྲུས་ཤིང་བྱུགས་ཟས་ཟོས་ཏེ་
དབང་པོ་རྒྱས་ལ། བྱ་བ་ཐམས་ཅད་ཡོངས་སུ་རྫོགས་པ་ན་འདོད་ཆགས་འབྱུང་བར་འགྱུར་ཏེ།
དེ་ལྟར་ན་ལུས་ཀྱི་སྐྱོན་གྱི་རྗེས་སུ་བྱེད་པ་ཉིད་ཀྱི་ཉོན་མོངས་པ་རྣམས་ཉིན་མོ་ལ་རིམ་པ་གསུམ་
51



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
དུ་འབྱུང་ངོ་། །དེའི་ཕྱིར་དེ་ལྟར་རིག་པར་བྱས་ནས་བག་ཡོད་པས་དུས་ཇི་ལྟ་བ་བཞིན་བཟློག་
པར་བྱའོ། །
གསུམ་པ་ལ་དུག་གསུམ་སྤོང་ཚུལ་སྤྱིར་བསྟན། ཁོང་ཁྲོ་སྤོང་ཚུལ་ཁྱད་པར་དུ་བསྟན་པ་
གཉིས། དང་པོ་ལ་ཉོན་མོངས་དངོས་སྤོང་ཚུལ་དང་། དེ་ལ་སྤྱོད་པའི་གང་ཟག་གི་མཚན་ཉིད་
ཡུལ་དང་བཅས་པ་གཉིས་ཀྱི་དང་པོ་ནི། འདོད་ཆགས་ནི་མཛའ་བཤེས་ཀྱི་གསེབ་ཏུ་ཞུགས་
ནས་འཇིག་རྟེན་བསླུ་བར་བྱེད་པས་དེའི་ཕྱིར་བསྒྲིམས་ཏེ་སྤང་བར་བྱའོ། །འདི་ལྟར་ཞེ་སྡང་ནི་
ཡིད་མི་བདེ་དང་མཚུངས་པར་ལྡན་པས་དགྲ་བོའི་ཚུལ་དུ་སྐྱེས་བུ་དེ་ལ་འོང་སྟེ། དེའི་གནོད་པ་
སྣང་དུ་རུང་བས་དེ་ལས་བདག་ཉིད་བསྲུང་སླའོ། །གཏི་མུག་ནི་བཏང་སྙོམས་དང་མཚུངས་
པར་ལྡན་པས་བར་མའི་ཚུལ་དུ་འོང་སྟེ། དེ་ལ་ཡང་ཡིད་མི་རྟོན་པས་བསྲུང་སླ་ལ། འདོད་
ཆགས་ནི་མཛའ་མིན་དགྲ་བོ་མཛའ་བཤེས་འདྲ་བར་བཅོས་ནས་བསླུ་བར་བྱེད་པ་དང་འདྲ་བར་
དགེ་བའི་ནོར་འཕྲོག་པས། དགྲ་ཡིན་བཞིན་དུ་ཡིད་བདེ་དང་མཚུངས་པར་ལྡན་པས་མཛའ་
བོའི་ཚུལ་དུ་སྐྱེས་བུའི་རྒྱུད་ལ་འབྱུང་བ་དེས་ན་འདོད་ཆགས་དེ་ལ་ཁྱོད་མི་འཇིགས་པས་དེ་ལས
ནི་བདག་ཁྱད་པར་དུ་བསྲུང་བར་བྱ་དགོས་ཏེ། མི་ཕན་ཞིང་གནོད་པ་བྱེད་པའི་མཛའ་བོའི་
ཚུལ་དུ་འཆོས་པ་ནི་ཁྱད་པར་དུ་བསྒྲིམས་ཏེ་སྐྱེས་བུས་སྤང་བར་བྱ་བ་མ་ཡིན་ནམ་སྟེ་ཡིན་པ་
བཞིན་ནོ། །དེ་ལས་ཇི་ལྟར་བསྲུང་ཞེ་ན། རྟག་ཏུ་ཡིད་གཏད་དེ་བརྩོན་པ་ཕུལ་དུ་བྱུང་བས་
གཉེན་པོ་བསྟེན་པའི་སྒོ་ནས་དེ་སྐྱེ་བའི་གོ་སྐབས་མི་འབྱེད་པས་སོ། །འདོད་ཆགས་ནི་གཉིས་
ཏེ། འདི་ལྟར་འདོད་ཆགས་ཁ་ཅིག་ནི་སྔོན་རིགས་མཐུན་ཡང་ཡང་གོམས་པའི་རྒྱུ་ལས་ཚེ་
འདིར་འབད་མེད་དུ་སྐྱེ་བར་འགྱུར་ཞིང་། ཁ་ཅིག་ནི་ཕྱི་རོལ་གྱི་ཡུལ་ཉེ་བའི་རྐྱེན་ལས་ཀྱང་སྐྱེ་
བར་འགྱུར་རོ། །དེ་ལ་འདོད་ཆགས་རྐྱེན་ལས་སྐྱེས་པ་ནི་གཉེན་པོས་སྒྲུབ་སླ་སྟེ། རྐྱེན་སྤངས་
པས་མི་སྐྱེ་བའི་ཕྱིར་རོ། །ཅིག་ཤོས་རྒྱུ་ལས་སྐྱེས་པ་ནི་དེ་ལྟར་མིན་ཏེ་རྩ་བ་གཏིང་ཟུག་པས་
གཉེན་པོས་བཟློག་དཀའ་བས་སོ། །དེ་བས་ན་དེ་བཟློག་པ་ལ་འབད་པ་ཆེར་བྱའོ། །འདོད་
ཆགས་བཞིན་དུ་ཁྲོ་བ་ཡང་བསྒྲིམས་ཏེ་སྤང་བར་བྱ་སྟེ། དེ་ནི་འདོད་ཆགས་པས་ཆེས་ཉེས་པ་ལྕི་
བའི་ཕྱིར་རོ། །འདི་ལྟར་ཁྲོ་བ་ནི་འཁོན་འཛིན་བརྟན་ཅིང་དམ་དུ་འཛིན་པ་དང་། ངེས་པར་
ཏེ་མཐའ་གཅིག་ཏུ་མི་དགེ་ཞིང་རང་གཞན་གྱི་རྒྱུད་སྲེག་པ་དང་གཞན་ལ་གནོད་པ་སོགས་དོན་
མ་ཡིན་པ་སྐྱེད་ཅིང་། མཚམས་མེད་སོགས་ཉེས་པ་ཆེན་པོ་བྱེད་པའི་ཕྱིར་རོ། །གང་ཞིག་དེ་ཚེ
52



༄༅༄༅ །དབུ་མ་བཞི་བརྒྱ་པའི་འགྲེལ་པ།
བལྟར་རྣམ་པ་ཀུན་ཏུ་ཉོན་མོངས་པ་རྣམས་ཀྱི་དབྱེ་བ་དང་། གཞི་དང་ཉེས་དམིགས་དང་སྤོང་
བའི་ཐབས་ཤེས་པར་བྱས་ནས་གཉེན་པོ་བསྟེན་པ་དེ་ནི་ཉོན་མོངས་པ་རྣམས་རྩ་བ་བཅད་པའི་
སྒོ་ནས་མཐར་བྱེད་པར་འགྱུར་རོ། །འདོད་ཆགས་དང་ཞེ་སྡང་གི་མཚན་ཉིད་ནི་སྨྲས་ན།
གཏི་མུག་གི་མཚན་ཉིད་ཇི་ལྟ་བུ་ཞེ་ན། ཇི་ལྟར་དབང་པོ་གནས་པའི་ལུས་ལ་བསྟེན་པས་ལུས་
ཀྱི་དབང་པོ་ནི་མིག་ལ་སོགས་པའི་དབང་པོ་གཞན་རྣམས་ལ་ཁྱབ་ཅིང་། དེ་དག་གི་རྟེན་དུ་
གནས་པ་ཇི་ལྟ་བ་བཞིན་དུ། རྟེན་འབྲེལ་རང་བཞིན་གྱིས་སྟོང་པ་ལ་བདེན་པར་ཞེན་པའི་
མཚན་ཉིད་ཅན་གྱི་གཏུ་མུག་ནི་འདོད་ཆགས་ལ་སོགས་པའི་ཉོན་མོངས་པ་ཀུན་ལ་ཁྱབ་ཅིང་དེ་
དག་གི་གནས་སུ་འགྱུར་ཏེ། འདོད་ཆགས་ལ་སོགས་པ་རྣམས་ཀྱང་གཏི་མུག་གིས་ཀུན་ཏུ་
བརྟགས་པའི་དངོས་པོའི་རང་བཞིན་ཁོ་ན་ལ་སྡུག་པ་དང་མི་སྡུག་པའི་ཕྱིར་སྒྲོ་བཏགས་ནས་
འཇུག་པའི་ཕྱིར་དང་། གཏི་མུག་གཙོ་བོ་ཡིན་པའི་ཕྱིར་རོ། །དེའི་ཕྱིར་ཇི་ལྟར་ལུས་ཀྱི་དབང་
པོ་འགགས་ན་དབང་པོ་ཐམས་ཅད་འགགས་པ་བཞིན་དུ་ཉོན་མོངས་པ་ཐམས་ཅད་ཀྱང་རྟེན་
ཅིང་འབྲེལ་བར་འབྱུང་བ་བསྒོམ་ཏེ་གཏི་མུག་བཅོམ་པས་བཅོམ་པར་འགྱུར་རོ། །དོན་མ་ཡིན་
པ་ཀུན་གྱི་རྩ་བ་གཏི་མུག་འདི་ཇི་ལྟར་སྤང་བར་བྱ་ཞེ་ན། ཕྱི་དང་ནང་གི་དངོས་པོ་རྣམས་ལ་
རང་བཞིན་ཡོད་ན་རྒྱུ་དང་རྐྱེན་ལ་ལྟོས་པ་མི་རིགས་ཏེ། གྲུབ་པ་ལ་བསྒྲུབ་པ་མི་རུང་བའི་ཕྱིར་
རོ། །འདི་དག་ཀྱང་རང་གི་རྒྱུ་དང་རྐྱེན་ལ་ལྟོས་པར་ཡང་མཐོང་སྟེ། དེ་བས་ན་རྟེན་ཅིང་
འབྲེལ་བར་འབྱུང་བ་ཡིན་པའི་ཕྱིར་རང་བཞིན་མེད་ལ། རང་བཞིན་མེད་པའང་སྟོང་པ་ཉིད་
ཡིན་ནོ་ཞེས་པའི་ཚུལ་གྱིས་རྟེན་ཅིང་འབྲེལ་པར་འབྱུང་བ་རང་བཞིན་མེད་པར་མཐོང་ན་དེ་ལ་
བདེན་པར་ཞེན་པའི་གཏི་མུག་འབྱུང་བར་མི་འགྱུར་ཞིང་། དེ་སྤངས་པས་ཀྱང་དེ་ལ་བརྟེན་
པའི་འདོད་ཆགས་ལ་སོགས་པ་ཐམས་ཅད་སྤོང་བར་འགྱུར་རོ། །དེ་ལྟར་ན་གཏི་མུག་སྤོང་བའི་
ཐབས་རྟེན་ཅིང་འབྲེལ་པར་འབྱུང་བ་སྟོན་པ་དེ་ཉིད་དོན་ཆེན་པོ་ཡིན་པ་དེའི་ཕྱིར་འབད་པ་
ཀུན་གྱིས་བསྟན་བཅོས་འདིར་འཆད་པར་འགྱུར་བའི་གཞུང་མཐའ་དག་གིས་རྟེན་ཅིང་འབྲེལ་
བར་འབྱུང་བ་རང་བཞིན་མེད་པའི་གཏམ་དེ་ཁོ་ན་བསྙད་པར་བྱའོ། །
གཉིས་པ་ལ། འདོད་ཆགས་སོགས་སྤྱོད་པའི་གང་ཟག་གི་མཚན་ཉིད་དང་། དེ་དག་
འདུལ་བའི་ཐབས་བསྟན་པ་གཉིས་ཀྱི་དང་པོ་ནི། འདོད་ཆགས་སོགས་ཀྱི་མཚན་ཉིད་སྨྲས་ན་
དེ་དག་ལ་སྤྱོད་པའི་སེམས་ཅན་རྣམས་ཇི་ལྟར་ཤེས་པར་བྱ་ཞེ་ན། དེའི་མཚན་ཉིད་བཤད་པ།
53



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
:::དུས་རྟག་ཏུ་ས་འཛིན་པའི་གར་དང། བཞད་གད་དང་། འཇོ་སྒེག་དང་། མེ་ཏོག་དང་། དྲི
དང་། རྒྱན་དང་། ཁ་དོག་ལ་སོགས་པ་འཚོགས་ཆས་སྣ་ཚོགས་ལ་དགའ་བ་དང་། འཇམ་
ཞིང་བདེ་བའི་ངང་ཚུལ་ཅན་དང་། གཞན་ལ་གཏོང་བ་པོ་དང་རང་ཟ་བ་པོ་དང་། གཙང་ཞིང་
མཁས་བག་དང་ལྡན་པ་དང་། སྙན་པ་དང་གསོང་པོར་སྨྲ་བ་སོགས་དེ་འདྲ་ལ་སོགས་པའི་
མཚན་ཉིད་རྣམས་འདོད་ཆགས་ཅན་གྱི་མི་ལ་སྣང་ངོ་། །དེ་ལས་བཟློག་པ་ནི་ཞེ་སྡང་ལ་སྤྱོད་
པའི་འོ། །འདྲེས་མ་དག་ནི་གཏི་མུག་ལ་སྤྱོད་པའི་མཚན་ཉིད་ཏེ། དེ་ལྟར་ན་ཇི་སྐད་བཤད་།
པའི་རྟགས་དག་གིས་གང་ཟག་གི་བསམ་པ་རྗེས་སུ་རྟོགས་པར་བྱའོ། །གཉིས་པ་ནི། འདོད་བ
ཆགས་སོགས་སྤྱོད་པའི་གང་ཟག་གི་མཚན་ཉིད་ནི་སྨྲས་ན། དེ་དག་འདུལ་བའི་ཐབས་གང་ཞེ་
ན། སངས་རྒྱས་རྣམས་ཀྱིས་ཆགས་ཅན་རྣམས་ལ་ཟས་དང་ཆོས་གོས་གཙུག་ལག་ཁང་སོགས་
འདོད་ཆགས་དང་བྲལ་བ་བསྐྱེད་ཅིང་དམན་པ་ཡིད་མི་མཐུན་པ་དགེ་ལེགས་སྤངས་པ་ཐམས་
ཅད་དག་འདོད་པར་བྱའོ་ཞེས་གསུངས་ཏེ། འདི་ལྟར་ཆགས་ཅན་རྣམས་གནས་ལ་ཞེན་པའི་
གཉེན་པོར་དགོན་པ་ཤིང་དྲུང་དང་དུར་ཁྲོད་དང་བླ་གབ་མེད་པ་ཉིད་གསུངས་སོ། །མལ་སྟན་
ལ་ཞེན་པའི་གཉེན་པོར་ཙོག་པུ་པ་དང་། གཞི་ཇི་ལྟ་བ་ཉིད་གསུངས་སོ། །ཟས་ལ་ཞེན་པའི་
གཉེན་པོར་བསོད་སྙོམས་པ་དང་། སྟན་གཅིག་པ་དང་། ཟས་ཕྱིས་མི་ལེན་པ་ཉིད་གསུངས་
སོ། །གོས་ལ་ཞེན་པའི་གཉེན་པོར་ཆོས་གོས་གསུམ་པ་དང་། ཕྱག་དར་ཁྲོད་པ་དང་། ཕྱིང་བ་
པ་ཉིད་དེ། དེ་ལྟར་ཆགས་ཅན་རྣམས་གཙུག་ལག་ཁང་ལ་སོགས་པ་ལ་ཞེན་པའི་གཉེན་པོར་
སྦྱངས་པའི་ཡོན་ཏན་བཅུ་གཉིས་རྣམ་པར་བཞག་གོ །དགྲ་བཅོམ་པ་རྣམས་ཀྱང་འདི་དག་
བསྟེན་པ་ནི་བདག་ཉིད་ལ་ངན་པ་ལ་མོས་པའི་སྐྱེ་བོ་རྣམས་དྭང་བར་བྱ་བའི་ཕྱིར་ཏེ། དེ་ལ་
དྭང་བས་དེས་ཉེ་བར་བསྟེན་པ་ལས་མྱ་ངན་ལས་འདས་པ་ལ་གཞོལ་བར་འགྱུར་རོ། །འདོད་
ཆགས་ཅན་ནི་རྟག་ཏུ་བླ་མའི་ཐད་དུ་གནས་པར་བྱ་སྟེ། རྟག་ཏུ་བླ་མས་གཞན་བསྐུལ་བས་
འདིའི་འདོད་ཆགས་ཐུལ་བར་གྱུར་ལ། ཚུལ་མིན་ཡིད་བྱེད་ཀྱིས་རྦད་ཀྱང་སྲབ་སྐྱོགས་དང་
བཅས་པ་ཉིད་ཀྱི་ཕྱིར་བསླབ་པའི་མཚམས་ལས་འདའ་བར་མི་འགྱུར་རོ། །ཞེ་སྡང་ལ་སྤྱོད་
ནི་དེ་ལས་བཟློག་པའི་གཙུག་ལག་ཁང་སོགས་གྱ་ནོམ་པ་དང་གནས་དབེན་པ་རྣམས་སོ། །
གཏི་མུག་ལ་སྤྱོད་པ་ལ་ནི་འདྲེས་མ་དག་གོ །
གཉིས་པ་ཞེ་སྡང་བྱེ་བྲག་ཏུ་སྤོང་ཚུལ་ལ། ཁྲོ་བའི་ཉེས་དམིགས། སྤོང་བྱེད་ཀྱི་གཉེན་t
54



༄༅།།དབུ་མ་བཞི་བརྒྱ་པའི་འགྲེལ་པ།
པོ། བཟོད་པའི་ཕན་ཡོན་དང་གསུམ་གྱི་དང་པོ་ནི། ཡང་ཁྲོ་བ་སྤང་བར་འདོད་པས་དེའི་ཉེས་
དམིགས་རྟོགས་པར་བྱ་སྟེ། འདི་ལྟར་གཞན་ལ་གནོད་པའི་ནུས་པ་མེད་པ་ལ་ཁྲོ་བ་སྐྱེས་པས་
བཞིན་རས་ནག་པོར་བྱེད་ཅིང་ཁྲོ་གཉེར་སྡུད་པས་བདག་ཉིད་ལ་མདོག་མི་སྡུག་པ་འབའ་ཞིག་
བྱེད་ཀྱི་ནུས་པ་མེད་པས་གཞན་ལ་མི་གནོད་དོ། ། གཞན་ལ་གནོད་པའི་ནུས་པ་ཅན་གང་
ལའང་བརྩེ་བ་མེད་པ་ཁྲོས་པ་དེ་ནི་གཞན་གྱི་སྲོག་འཕྲོག་པ་སོགས་གནོད་པ་ཐམས་ཅད་ཀྱི་རྒྱུ་
ཡིན་པས་ཐ་ཆད་ཅེས་བརྗོད་དོ། །
གཉིས་པ་ནི། གང་ཞིག་ཚིག་རྩུབ་ཐོས་པས་ཁྲོ་ཞིང་ཞེ་སྡང་བ་དེ་ནི་ཚེར་བླུན་པ་ཡིན་ཏེ།
འདི་ལྟར་ད་ལྟར་ཡིད་དུ་མི་འོང་བའི་སྒྲ་ཐོས་པ་ནི་སྔར་རང་གི་དེ་ལྟར་མྱོང་འགྱུར་གྱི་ལས་བྱས་
པའི་འབྲས་བུ་ཡིན་ལ་དེ་གཤེ་བ་ཐོས་པས་འབྲས་བུ་ཕྱུང་སྟེ་སྡིག་པ་མཐར་བྱེད་པར་བརྗོད་པ་མ་
ཡིན་ནམ། དེ་ལྟར་མི་ཤེས་པས་རྨོངས་ཤིང་དམ་པ་མ་ཡིན་པ་སྟེ། གཤེ་བ་པོ་ལ་ཁྲོ་བ་སྐྱེས་པ་
ན་བདག་ཉིད་སྔོན་ལས་རྣམ་པར་དག་པར་མི་འདོད་པར་མ་ཟད། སླར་ཡང་སྡིག་པའི་དྲི་མས་
གོས་པར་བྱེད་པས་ཆེས་བླུན་པ་ཡིན་ནོ། །རྒྱུ་མཚན་འདི་ལས་ཀྱང་ཚིག་རྩུབ་ལ་ཁྲོ་བ་མི་རིགས་
ཏེ། རྩུབ་མོའི་རང་བཞིན་གྱི་མཉེན་པོ་ཡིད་དུ་མི་འོང་བ་ཡང་ངོ་བོ་ཉིད་ཀྱིས་གནོད་པར་མི་བྱེད་
དེ། བྱེད་ན་སྨྲ་བ་པོ་ལའང་གནོད་པར་འགྱུར་བས་སོ། །དེའི་ཕྱིར་བདག་ཉིད་འདིས་བདག་ལ་
དེ་ལྟར་སྨད་དོ་སྙམ་དུ་རྟོག་པ་ལས་ཞེ་སྡང་གི་གནོད་པ་བྱུང་བས་ན་གནོད་པ་འདི་སྨྲ་བ་པོ་
གཞན་ལས་ཡིན་ནོ་སྙམ་དུ་རློམ་པར་ཟད་དོ། །དེའི་ཕྱིར་རང་གི་རྟོག་པས་གནོད་པར་གྱུར་
པས་ན་གཞན་ལ་ཅིའི་ཕྱིར་ཁྲོ། གལ་ཏེ་གཤེ་བ་ནི་སྐྱོན་ཅན་ཡིན་ཏེ། ལུགས་ཀྱི་བསྟན་བཅོས་
ལས་གཤེ་བ་པོ་ལ་ཆད་པ་བཤད་པའི་ཕྱིར། དེས་ན་དེ་ལ་ཁྲོ་བར་རིགས་སོ་ཞེ་ན། ཇི་ལྟར་སྡང་
གཤེ་བ་ན་སྙིང་ལ་གནོད་པ་བྱེད་པའི་ཕྱིར་གཤེ་བ་པོ་ལ་ཆད་པ་བྱ་བར་ལུགས་ཀྱི་བསྟན་
བཅོས་ལས་མངོན་པར་བརྗོད་ན། ཚིག་སྙན་པོས་གཞན་གྱི་སེམས་འཛིན་པའི་ཕྱིར་སྙན་པར་
སྨྲ་བ་པོ་ལ་མཆོད་པ་བྱ་བར་ཡང་ཅིས་བརྗོད་པར་མི་འགྱུར། དེའི་ཕྱིར་མི་སྙོམས་པས་ལུགས་ཀྱི་
བསྟན་བཅོས་ཚད་མ་མིན་ནོ། །གལ་ཏེ་གཤེ་བས་རང་ལ་ཡོད་པའི་སྐྱོན་གཞན་ལ་གསལ་བར་
བྱས་པས་ཁྲོ་བར་རིགས་སོ་ཞེ་ན། ཁྱོད་ཀྱི་ཡན་ལག་སྨད་པར་བྱ་བ་ཞར་བ་དང་ཐེང་པོ་ལ་
སོགས་པ་དེ་གཤེ་བ་པོས་མ་སྨྲས་སུ་ཟིན་ཀྱང་། གལ་ཏེ་སྐྱོན་དེ་གཞན་གྱིས་ཤེས་ན་ནི་བདེན་
པར་སྨྲས་པའི་ཕྱིར་སྐྱོན་སྨྲ་བ་པོ་ལ་ཁྲོ་བར་མི་རིགས་ན། རང་ལ་མེད་པའི་སྐྱོན་གཤེ་བ་པོས་
55



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
ཡང་དག་པ་མ་ཡིན་པར་སྨྲས་པ་ལ་ཁྲོ་བ་མི་རིགས་པ་ལྟ་ཅི་སྨོས་ཏེ། དེ་མི་བདེན་པར་སྨྲས་པའི་
སྐྱོན་གནོད་པའི་ཕྱིར་རོ། །དེས་ན་རྣམ་པ་ཐམས་ཅད་དུ་ཁྲོ་བ་མི་རིགས་སོ། །ཅི་སྟེ་སྐྱེ་བོ་
དམན་པ་ལས་མི་སྙན་པ་ཐོས་པ་ལས་དེ་ལ་ཇི་ལྟར་ཁྲོ་བར་མི་འགྱུར་ཞེ་ན། སྐྱེ་བོ་དམན་པ་སྡིག་
པ་ཀུན་ཏུ་སྤྱོད་ཅིང་གཞན་སྡུག་བསྔལ་བ་ལ་མངོན་པར་དགའ་བ་དག་ལས་ཚིག་མི་སྙན་པ་ཙམ་
ཐོས་པ་ཁོ་ནས་དེ་དག་ཁྲོ་བ་ལས་ངེས་པར་འབྱུང་ཞིང་ལྡོག་པ་མ་ཡིན་ཏེ་བརྡེག་པ་དང་གསོད་པ་
ལ་སོགས་པ་བྱེད་པར་འགྱུར་རོ། །དེའི་ཕྱིར་སྐྱེ་བོ་དམན་པ་དག་ལས་བྱུང་བའི་ཚིག་མི་སྙན་པ་
ཙམ་ནི་སྐྱོན་ཡན་གར་ཉུང་ཟད་ལྟ་བུར་སྣང་བས་གསོད་པ་དང་འཆིང་བ་སོགས་གནོད་པ་འ་ཆེན་
པོ་མ་བྱུང་བས་དགའ་བར་རིགས་ཀྱི་ཁྲོ་བར་མི་རིགས་སོ། །གང་ཞིག་སྐྱོན་མེད་པ་ལ་གཤེ་བ་དེ་
ཚར་བཅད་ཀྱང་ཉེས་པ་མེད་དོ་ཞེ་ན། གཤེ་བ་པོ་གཞན་ལ་ལན་དུ་གནོད་པ་བྱས་པས་བདག་
ལ་སྔར་བྱས་པའི་གནོད་པ་ལྡོག་པ་སོགས་ཡོན་ཏན་ཅུང་ཟད་ཀྱང་མེད་ན་ཁྱོད་ཁྲོ་བ་ཡོན་ཏན་
མེད་པ་ལ་གུས་པ་ནི་ཞེན་པ་རྐྱང་པར་ཟད་ཀྱི་དགོས་པ་ཅི་ཡང་མེད་དོ། །
གསུམ་པ་ནི། མཁས་པ་སུ་ཞིག་གཤེ་བ་ཡོན་ཏན་མེད་ ་པ་ལ་བཟོད་པར་བྱེད་ཅེ་ན།
གལ་ཏེ་ཕ་རོལ་གྱིས་ངན་དུ་སྨྲས་པ་ལ་སོགས་པ་ལ་ཁྲོ་བའི་སྐབས་མི་འབྱེད་ཅིང་གནོད་པ་མི་བྱེད་
པའི་བཟོད་པས་ནི་འབད་པ་མེད་པར་གཟུགས་བཟང་བ་དང་། མཐོ་རིས་འཕེན་པ་ལ་སོགས་
པའི་བསོད་ནམས་ཆེན་པོ་ཐོབ་པར་འགྱུར་ན། གང་ཞིག་ཆོས་ཀྱི་རྒྱུ་གཤེ་བ་པོ་དེ་ལ་གེགས་བྱེད་
པ་དེ་དང་མཚུངས་པའི་བླུན་པོ་སུ་ཞིག་ཡོད་དེ། རང་གི་ཡོན་ཏན་ཆུད་གསོན་པའི་ཕྱིར་རོ། །
དེས་ན་གང་ཞིག་ཁྲོ་བ་ལ་བཟོད་པ་དེ་ཁོ་ན་མཁས་པ་ཡིན་ནོ། །གཞན་ཡང་ཁྲོ་བ་ནི་སྤྱིར་མི་
མཐུན་པའི་ཡུལ་ལ་སྐྱེ་ཡང་ཁྱད་པར་དུ་སྟོབས་དང་ལྡན་པ་ལ་གནོད་པ་བྱ་མི་ནུས་པའི་ཕྱིར་མི་
སྐྱེའོ། འོན་ཀྱང་ཉམ་ཆུང་བ་དག་ཁོ་ན་ལ་སྐྱེའོ། །དེས་ན་ཞེན་པ་འཇོམས་པར་བྱེད་པའི་ཁྲོ་བ་
དེ་ལ་རྒྱུ་ཅིས་ན་ཁྱོད་གུས་ཏེ་གུས་པར་མི་རིགས་ཀྱི་ཞེན་པ་འཇོམས་པ་ནི་བུད་མེད་ལ་དཔའ་བ་
བཞིན་དུ་སྐྱེས་བུ་ཡ་རབས་དག་གིས་སྤང་བར་རིགས་སོ། །གང་ཞིག་བཟོད་པ་བྱེད་པ་དེ་ལ་ནི་
གནོད་པ་བྱས་ཀྱང་ལན་མི་ནུས་སོ་སྙམ་ནས་བརྙས་པར་འགྱུར་བས་དེའི་ཕྱིར་ཁྲོ་བར་རིགས་སོ་
ཞེ་ན། བཟོད་པ་ནི་ཕྲ་རྒྱས་ཁྲོ་བའི་གཉེན་པོ་ཡིན་པས་གང་ཞིག་ཁྲོ་བའི་གནས་ལ་བཟོད་པ་དེ་
ལ་བྱམས་པའི་ཏིང་ངེ་འཛིན་སྒོམ་པ་སྐྱེ་བར་འགྱུར་ལ། བྱམས་པའི་ཏིང་ངེ་འཛིན་དེ་ཡང་བ་
འཇོ་བའི་དུས་ཙམ་བསྒོམས་པས་གོམས་པར་བྱེད་ནའང་སྒོམ་པ་པོ་ལ་ཡོན་ཏན་བརྒྱད་འདྲེན་
56



:
༄༅ །།དབུ་མ་བཞི་བརྒྱ་པའི་འགྲེལ་པ།
པར་འགྱུར་ཏེ། འདི་ལྟར། ལྷ་མི་དགའ་བར་འགྱུར་བ་དང་། །དེ་དག་ཀྱང་ནི་སྲུང་བ་
དང་། །ཡིད་བདེ་བ་དང་བདེ་མང་དང་། །དུག་དང་མཚོན་གྱིས་མི་ཚུགས་དང་། །འབད་པ་
མེད་པར་དོན་ཐོབ་དང་། །ཚངས་པའི་འཇིག་རྟེན་སྐྱེ་འགྱུར་ཏེ། །གལ་ཏེ་གྲོལ་བར་མ་གྱུར་
ཀྱང་། །བྱམས་ཆོས་ཡོན་ཏན་བརྒྱད་འཐོབ་བོ། །ཞེས་རིན་ཆེན་ཕྲེང་བར་གསུངས་པ་ལྟར་
རོ། །གཞན་ཡང་ཁྲོ་བ་སྤངས་པས་ཐོབ་པའི་བསམ་གཏན་དང་གཟུགས་མེད་སོགས་ཀྱང་ཐོབ་
པར་འགྱུར་ཏེ། དེ་ལྟར་ཇི་སྐད་བཤད་པའི་ཡོན་ཏན་གྱི་གནས་བཟོད་པ་ལ། གནོད་ལན་བྱེད་
མི་ནུས་ཞེས་བརྙས་པས་འཇིགས་ནས་སྤོང་བ་ལ་ནི་ཁྱོད་ཀྱི་བླུན་པ་འབའ་ཞིག་སྟེ། ཁྲོ་བའི་སྒོ་
ནས་དོན་མ་ཡིན་པ་མང་པོ་འབྱུང་ཞིང་ཇི་སྐད་བཤད་པའི་ཡོན་ཏན་མཆོག་འབྱུང་བ་འཇོམས་
པའི་ཕྱིར་རོ། །གལ་ཏེ་རྒྱལ་པོ་ལ་སོགས་པ་སྟོབས་ལྡན་དག་གིས་དམན་པའི་ཁྱད་དུ་བསད་པ་
བསྲན་པར་དཀའ་བས་དེའི་ཕྱིར་ཚར་བཅད་པར་བྱའོ་ཞེ་ན། སེམས་དང་ལྡན་པ་རྣམས་ཀྱིས་
དགྲ་བོ་གཅིག་ནས་གཅིག་ཏུ་བརྒྱུད་པ་མཐར་ཐུག་པ་མེད་པས། དེའི་ཕྱིར་རྒྱལ་པོ་ལ་སོགས་པ་
སྟོབས་ལྡན་སུ་ཞིག་དགྲ་བོ་ཐམས་ཅད་བཅོམ་ཞིང་ཁྱད་བསོད། མཐར་གཏན་མེད་པར་བྱས་
ནས་འཇིག་རྟེན་ཕ་རོལ་ཏུ་འགྲོ་ཞིང་སོང་བ་ཡོད་དེ། སྔོན་གྱི་རྒྱལ་པོ་སྟོབས་ལྡན་རྣམས་ཀྱང་
ཁྱད་བསད་མཐར་མ་བྱས་ཤིང་བརྙས་བསྐྲུན་གྱི་དབང་གིས་གཡུལ་སྤྲོད་པ་ལ་སོགས་པའི་སྡིག་
བྱས་ནས་ཤི་བ་ཁོ་ན་མ་ཡིན་ནམ། དེའི་ཕྱིར་བདག་ནི་དགྲ་བོ་འདུལ་བའི་ཕྱིར་སྡིག་པ་བསགས་
པ་ལས་བརྙས་པ་ལེགས་སོ་སྙམ་དུ་སེམས་ཏེ། ཁྱད་དུ་བསད་པའི་བརྙས་པ་ལས་དམྱལ་བར་མི་
འགྲོ་ལ། སྡིག་པས་འགྲོ་བའི་ཕྱིར་རོ། །
གཉིས་པ་སྤྱིའི་གཉེན་པོ་ནི། གང་ཞིག་གོང་དུ་བཤད་པའི་ཚུལ་དེ་ལྟར་ཉོན་མོངས་སོ་
སོའི་གཉེན་པོར་རྟོག་མི་ནུས་པ་དེས་ནི་རྣམ་པར་ཤེས་པ་སྐྱེ་འགག་སོགས་དང་བྲལ་བ་བསྒོམ་
པས་བཟློག་པར་བྱ་སྟེ། འདི་ལྟར་རྣམ་པར་ཤེས་པ་ནི་རྒྱུ་དང་རྐྱེན་ལས་སྐྱེས་པའི་ཕྱིར་འདུས་
བྱས་ཡིན་ལ། དེ་ཡང་སྐྱེ་བ་ལ་སོགས་པའི་མཚན་ཉིད་གསུམ་དང་ལྡན་པ་ཡིན་ན་རྣམ་པར་
ཤེས་པ་རྣམས་ནི་སྐད་ཅིག་རེ་རེ་དམིགས་པ་ལ་འཇུག་པའི་ཕྱིར་གནས་པ་མེད་པ་དེ་ལ་སྐྱེ་བ་
མེད་དེ། འདུས་མ་བྱས་བཞིན་ནོ། །སྐྱེ་བ་དང་གནས་པ་མེད་པ་ལ་མི་རྟག་པ་ཉིད་ག་ལ་ཡོད།
དེའི་ཕྱིར་རྣམ་པར་ཤེས་པ་ནི་སྐྱེ་འཇིག་གནས་གསུམ་དང་བྲལ་བའི་ཕྱིར་རང་བཞིན་མེད་པ་
ཡིན་ཏེ། རྣམ་ཤེས་སྒྱུ་མ་ལྟ་བུར་ནི། ། ཉི་མའི་གཉེན་གྱིས་བཀའ་སྩལ་ཏོ། །ཞེས་གསུངས་
57
2



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
:::.
་ ་
པཔས་སོ། །གང་ལ་རང་བཞིན་མེད་པ་དེ་ནི་གཟུགས་བརྙན་བཞིན་དུ་སྟོང་པ་ཡིན་ལ། དུས་
ཀུན་བརྟགས་པའི་ཁམས་གསུམ་པོ་ཐམས་ཅད་ཀྱང་སྟོང་པ་ཡིན་ནོ། །དེའི་ཕྱིར་རྣལ་འབྱོར་པ་
གང་གིས་རྣམ་པར་ཤེས་པའི་སྐྱེ་བ་དང་གནས་པ་ལ་སོགས་པ་ཡང་དག་ཏུ་ནི་རང་བཞིན་མེད་
ཅིང་། གཟུགས་བརྙན་དང་འདྲ་བར་རྣམ་པར་ཤེས་པ་དེ་ཡོད་ན་འདོད་ཆགས་ལ་སོགས་པའི་
ཉོན་མོངས་རྣམས་ནམ་ཡང་བློ་གྲོས་ལ་མི་གནས་སོ། །དེ་ལྟར་ཉོན་མོངས་པའི་མེ་ཉེ་བར་ཞི་སྟེ།
སེམས་རྣམ་པར་བྱང་བས་འགྲོ་བ་ལ་ཕན་པ་བསྒྲུབ་པར་བྱ་ཞིང་། གཞན་ཡང་ལམ་དེ་ལ་གཟུད་
པར་བྱའོ། །རྣལ་འབྱོར་སྤྱོད་པ་བཞི་བརྒྱ་པ་ལས། ཉོན་མོངས་སྤོང་བའི་ཐབས་བསྟན་པ་སྟེ་
རབ་ཏུ་བྱེད་པ་དྲུག་པའི་འགྲེལ་པའོ།། །།
༈ གསུམ་པ་ལས་ སྤང་ བའི་ ཐབས་ བསྟན་ པ་ ལ། འབྲས་བུ་འཁོར་བའི་ཉེས་
དམིགས། རྒྱུ་ལས་སྤོང་ཚུལ། ལས་སྤངས་པའི་དགོས་པ་བསྟན་པ་དང་གསུམ་གྱི་དང་པོ་ལ།
འཁོར་བ་སྤྱིའི་ཉེས་དམིགས། ཁྱད་པར་བདེ་འགྲོ་ལ་ཞེན་པ་དགག་པ་གཉིས་ཀྱི་དང་པོ་ལའང་
དངོས་དང་། སྲིད་པ་ཟད་པ་ལ་བརྩོན་པར་གདམས་པ་གཉིས་ཀྱི་དང་པོ་ནི། རྒྱུ་ལས་སྤང་བར་
འདོད་ནས་འབྲས་བུ་འཁོར་བའི་ཉེས་པ་བསྟན་པའི་སྒོ་ནས་དེ་ལ་སྐྱོ་བ་སྐྱེད་པའི་ཕྱིར་བཤད་པ།
འཁོར་བ་སྡུག་བསྔལ་གྱི་རྒྱུ་མཚོ་ཆེན་པོ་ཕྱོགས་ཀྱི་ངོས་མ་ལུས་པ་ཁྱབ་པ་ཐོག་མ་མེད་པ་ནས་
བྱུང་བ། མ་རིག་པ་དང་ང་རྒྱལ་ལ་སོགས་པའི་སྦྲུལ་གྱིས་གང་བ། ལྟ་བ་དྲུག་ཅུ་རྩ་གཉིས་ཀྱི་
ཆུའི་སྲིན་པོས་དཀྲུགས་པ། སྐྱེ་བ་དང་འཆི་བའི་ཀློང་འཁོར་མང་བ། ཁྲག་དང་མཆི་མ་དང་འོ་
མའི་ཆུ་རྒྱུན་རྒྱས་པ། རྒོ་བ་ན་བ་འཆི་བའི་རླབས་ཆིལ་ཆིལ་གཡོ་བ། མྱ་ངན་དང་སྨྲེ་སྔགས་
འདོན་པ་དང་། སྡུག་བསྔལ་དང་ཡིད་མི་བདེ་དང་། འཁྲུགས་པའི་ཉ་དང་རུས་སྦལ་དང་ཉ་
མིད་ལ་སོགས་པ་ལོང་ལོང་དུ་མས་དཀྲིགས་པ་འདི་ལ། ཕ་རོལ་དང་གཏིང་གི་མཐའ་རྣམ་པ་
ཀུན་ཏུ་ཡོད་པ་མ་ཡིན་ན། བྱིས་པ་སོ་སོའི་སྐྱེ་བོ་ཁྱོད་སྡུག་བསྔལ་གྱི་རྒྱ་མཚོ་ཆེན་པོ་འདིར་ཐོག་
མ་མེད་པ་ནས་བྱིང་བ་ལ་རྒྱུ་ཅིས་འཇིགས་པ་སྐྱེ་བར་མི་འགྱུར། གཏིང་དང་ཕ་རོལ་མངོན་པའི་
མཚོར་བྱིང་བ་ལའང་སྲོག་དང་བྲལ་གྱིས་དོགས་པས་འཇིགས་པ་ཆེན་པོ་སྐྱེ་ན། སྡུག་བསྔལ་གྱི་
རྒྱ་མཚོ་གཏིང་མཐའ་མེད་པར་བྱིང་བ་ལ་ནི་ཆེས་སྐྲག་ཅིང་ཡིད་འབྱུང་བར་རིགས་སོ། །གལ་ཏེ་
འཁོར་བ་དེ་ལྟར་ཉེས་དམིགས་མང་ཡང་ལང་ཚོ་ལ་སོགས་པས་རྒྱགས་པ་དག་ལ་འཇིགས་པ་མི་
འབྱུང་ངོ་ཞེ་ན། ལང་ཚོ་ལ་སོགས་པ་ནི་ཡུན་དུ་མི་གནས་པས་དེའི་སྒོ་ནས་རྒྱགས་པར་མི་
58



༄༅།།དབུ་མ་བཞི་བརྒྱ་པའི་འགྲེལ་པ
རིགས་ཏེ། འདི་ལྟར་ཚེ་འདིར་ལང་ཚོ་ནི་རྒས་པའི་རྒྱབ་ཏུ་བྱུང་བར་གྱུར་ནས་ཤི་བའི་འོག་ཏུ་
སླར་ཡང་མདུན་དུ་འབྱུང་བར་འགྱུར་ཞིང་། བྱུང་ནས་སླར་རྒས་པའི་རྒྱབ་ཏུ་བྱུང་ནས་ཤི་བས་
ཆོས་ཉིད་སླར་ཡང་མདུན་དུ་འབྱུང་བར་འགྱུར་ཏེ། དེའི་ཕྱིར་བྱིས་པ་རྣམས་ལང་ཚོ་ལ་བབ་པ་
ན་བདག་ཉིད་རྟག་ཏུ་དེའི་གནས་སྐབས་ལ་གནས་པར་རློམས་ཀྱང་འཇིག་རྟེན་འདི་ལ་ནི་ལང་
ཚོ་དང་རྒ་བ་དང་འཆི་བ་རྣམས་ཁོ་བོ་སྔོན་ལའོ་ཞེས། འགྲོས་ཀྱིས་འགྲན་པ་ལྟ་བུར་མངོན་གྱི།
གནས་སྐབས་དེ་དག་རྟག་ཏུ་གནས་པ་མེད་པས་ལང་ཚོ་ལ་སོགས་པས་རྒྱགས་པར་མི་རིགས་
སོ། །གལ་ཏེ་འཇིག་རྟེན་པ་རྣམས་འགྲོས་ཀྱིས་འགྲན་པ་ལྟར་བྱེད་ཅིང་འཇིག་རྟེན་ཕ་རོལ་དུ་
འགྲོ་མོད། དེ་ལྟར་ནའང་རང་བཞིན་ཡིན་པའི་ཕྱིར་མི་འཇིགས་སོ་ཞེ་ན། སྲིད་པར་འཁོར་བ་
ན་བྱིས་པ་ཁྱོད་ལ་རང་འདོད་ཙམ་གྱིས་ལྷ་མི་ལ་སོགས་པའི་འགྲོ་བ་བཟང་པོ་གཞན་དུ་སྐྱེ་བའི་
དབང་ཡང་ཡོད་པ་མ་ཡིན་ཏེ། ལས་ཀྱི་འཕེན་པ་ཇི་ལྟ་བ་བཞིན་དུ་སྐྱེ་བའི་ཕྱིར་རོ། །ལས་ཉོན་
གྱི་གཞན་དབང་ཡིན་བཞིན་དུ་འཇིག་རྟེན་ཕ་རོལ་ཏུ་འགྲོ་བ་ལ་འཇིགས་པ་མེད་པར་འགྱུར་པ་
ནི་ཆེས་རྨོངས་པ་ལས་གཞན་བློ་དང་ལྡན་པ་སུ་ཞིག་འགྱུར། དེ་བས་ལས་ཉོན་གྱི་དབང་གིས་
གར་སྐྱེ་ཆ་མེད་པར་ཤེས་པར་བྱས་ནས་ཉིན་མཚན་ཕྱེད་པར་འགྲོ་བ་ལ་སྐྱོ་བར་རིགས་སོ།
གལ་ཏེ་འཁོར་བ་དེ་ལྟར་ཉེས་དམིགས་ཆེ་ཡང་ཚེ་འདིའི་བདེ་བས་ཕྲོགས་པས་ཚེ་འདིར་སྐྱེ་བ་
བཅད་མི་ནུས་ཀྱི་མ་འོངས་པའི་སྐྱེ་བ་ལ་འབད་དོ་ཞེ་ན། མ་འོངས་པའི་སྐྱེ་བ་ལ་ཐ་མ་ཡོད་པ་
མིན་ཞིང་འདས་པའི་དུས་ལའང་ཐོག་མ་མེད་ལ། འདས་པའི་དུས་ཀུན་གྱི་ཚེའང་ཁྱོད་སོ་སོའི་
སྐྱེ་བོ་ཁོ་ན་སྟེ། ཁྱོད་ཀྱིས་འདས་པའི་དུས་ཉོན་མོངས་ཞི་བ་མ་མྱོང་བར་སོང་བ་ཇི་ལྟ་བ་དེ་
བཞིན་དུ་ད་ལྟའི་ཚེ་ཡང་མི་འགྱུར་བ་དེ་ལྟར་སྲིད་པ་མཐའ་དབྱུང་བ་ལ་འབད་པར་བྱོས་ཤིག །
ཇི་སྐད་དུ་སྡོང་པོ་བཀོད་པ་ལས། ཁྱོད་ཀྱི་འདོད་རྒྱུས་དོན་མེད་ཆུད་གསན་པའི། །ལུས་ཀྱི་
སྔོན་གྱི་མཐའ་གང་དྲན་བྱས་ཏེ། །དེ་རིང་བྱང་ཆུབ་ཡོངས་ཚོལ་བརྟུལ་ཞུགས་དང་། །བཅས་
འདི་བརྟུལ་ཞུགས་ཀྱིས་ནི་འདོད་པ་ཆོམས། །ཞེས་གསུངས་པ་ལྟར་རོ། །ཅི་འཁོར་བ་འདི་
མཐའ་ཡོད་པའམ། འོན་ཏེ་མེད་པ་ཞིག་ཡིན། དང་པོ་ལྟར་ན་འབད་མི་དགོས་པར་གྲོལ་བར་
འགྱུར་ལ། གཉིས་པ་ལྟར་ན་འབད་ཀྱང་མི་གྲོལ་བའི་ཕྱིར། གཉིས་ཀ་ལྟར་ཡང་འཁོར་བ་
བཅད་པའི་ཕྱིར་འབད་པ་དོན་མེད་དོ་ཞེ་ན། འདི་ནི་མཐའ་གཅིག་ཏུ་བཞག་མི་ནུས་ཏེ། རིག་
པ་ཡེ་ཤེས་ཀྱི་རྒྱུ་ཚང་ན་མཐའ་ཡོད་ལ། མ་ཚང་ན་མེད་པའི་ཕྱིར་དང། རྒྱུ་རྐྱེན་ཡང་གཏན་མི་
59



9༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
འབྱུང་བ་ཡང་མ་ཡིན་ལ། ངེས་པར་འབྱུང་བ་ཡང་མ་ཡིན་ཏེ། འདི་ལྟར་རིག་པ་ཡེ་ཤེས་སྐྱེ་
བའི་རྒྱུ་ཉན་པ་པོ་དལ་འབྱོར་ལ་གནས་པ་དང་། མཉན་པར་བྱ་བ་དེ་ཁོ་ན་ཉིད་སྟོན་པའི་
གསུང་དང་། འཆད་པ་པོ་དེ་བཞིན་གཤེགས་པ་རྣམས་འབྱུང་བ་ཤིན་ཏུ་རྙེད་པར་དཀའ་སྟེ།
དེ་བཞིན་གཤེགས་པ་འཇིག་རྟེན་དུ་འབྱུང་བ་ནི་ཨུ་དུམ་ཝཱ་རའི་མེ་ཏོག་ལྟར་དཀོན་པའི་ཕྱིར་
དང་། གཞན་གཉིས་ཀྱང་སངས་རྒྱས་འབྱུང་བ་ལ་ལྟོས་པའི་ཕྱིར་རོ། །དེས་ན་ཡེ་ཤེས་སྐྱེ་བའི་
རྒྱུ་དཀོན་མཆོག་གསུམ་པོ་འདི་ཚོགས་ན་འཁོར་བ་ལྡོག་པའི་ཕྱིར་མཐའ་མེད་པ་མ་ཡིན་ལ། མ་
ཚོགས་ན་མི་ལྡོག་པའི་ཕྱིར་མཐའ་དང་བཅས་པའང་མ་ཡིན་ནོ། །དེས་ན་སངས་རྒྱས་ཀྱིས་ལུང་
མ་བསྟན་གྱི་དངོས་པོ་བཅུ་བཞི་ལས་འཁོར་བ་མཐའ་ལྡན་དང་མཐའ་མེད་དུ་ཞལ་གྱིས་མི་
བཞེད་པ་ནི་མདོར་བསྡུ་ན་རྒྱུ་འདི་ཉིད་ཡིན་ལ། དབུ་མ་རྩ་བར། དངོས་པོ་ཐམས་ཅད་སྟོང་པ་
ལ། མཐའ་ཡོད་ཅི་ཞིག་མཐའ་མེད་ཅི། །ཞེས་པ་ལྟར་རྒྱུ་གཞན་རང་བཞིན་གྱིས་སྟོང་པ་ཉིད་
ཀྱང་མེད་པ་མ་ཡིན་ནོ། །དེས་ན་འཁོར་བ་ལྡོག་པའི་རྒྱུ་རྐྱེན་ཚང་བ་འདི་ལ་མཁས་པས་སྲེད་པ་
ཟད་པའི་ཐབས་ལ་བརྩོན་པར་རིགས་སོ། །གལ་ཏེ་གསུང་རབ་གནས་པ་དེ་སྲིད་དུ་དགེ་བའི་
བཤེས་གཉེན་དང་དེའི་ལུང་འབོག་པ་ཡོད་པས་དེའི་ཕྱིར་སྐྱེ་བ་གཞན་དུ་སྲིད་པ་ཟད་པ་ལ་
འབད་དོ་ཞེ་ན། གསུང་རབ་གནས་པ་ན་གཉིས་པོ་ཡོད་ཀྱང་རང་ཉིད་ཉན་པ་པོར་འགྱུར་བ་བ
དཀའ་སྟེ། འདི་ལྟར་མི་རྣམས་ཕལ་མོ་ཆེ་ནི་མ་རིག་པས་ལྡོངས་ཤིང་དམ་པ་མ་ཡིན་པ་མི་དགེ་
བའི་བཤེས་གཉེན་གྱིས་ཟིན་པས། དེའི་ཕྱོགས་ཡོངས་སུ་འཛིན་ཅིང་སྲོག་གཅོད་པ་ལ་སོགས་
པ་མི་དགེ་བའི་ལས་ཀྱི་ལམ་རྣམས་ལ་འཇུག་པ་དེས་ན་སོ་སོའི་སྐྱེ་བོ་རྣམས་ཕལ་ཆེར་ངེས་པར་
ངན་འགྲོར་འགྲོ་སྟེ། གང་མི་དགེ་བའི་ལས་ཀྱི་ལམ་ལ་གནས་པ་དེ་བདེ་འགྲོར་འགྲོ་བ་འདི་ནི་
གནས་མེད་ཅིང་གོ་སྐབས་མེད་དོ་ཞེས་འབྱུང་བའོ། །
གཉིས་པ་ནི། ཅི་སྟེ་ངན་སོང་ནི་དགའ་བའི་གནས་མ་ཡིན་ཡང་བདེ་འགྲོར་ནི་ཉེར་འཚེ་
དང་བྲལ་བའི་ཕྱིར་དགའ་བའི་གནས་ཡིན་ནོ། །དེའི་ཕྱིར་དེ་ལ་སྐྱོ་བར་མི་བྱའོ་ཞེ་ན། ངན་
སོང་ལྟར་བདེ་འགྲོ་ལའང་སྐྱེ་བར་རིགས་ཏེ། འདི་ལྟར་སའི་སྟེང་ན་སྡིག་པ་སྤྱོད་པ་རྣམས་དུས་
བྱས་ནས་དམྱལ་བ་ལ་སོགས་པ་རྣམ་སྨིན་མྱངས་ནས་ལན་གྲངས་གཞན་ལ་མྱོང་འགྱུར་གྱི་
བསོད་ནམས་ཀྱིས་མིར་སྐྱེས་པ་ནའང་སྔར་གྱི་སྡིག་པའི་རྣམ་སྨིན་གྱི་ལྷག་མ་ཡན་ལག་དང་ཉིང་
ལག་མ་ཚང་བ་དང་། དབང་པོ་མ་ཚང་བ་དང་ཁ་དོག་མི་སྡུག་པ་དང་། དབུལ་བ་ལ་སོགས་པ
60



༄༅།།དབུ་མ་བཞི་བརྒྱ་པའི་འགྲེལ་པ།
པས་ཅོ་འདྲི་ཞིང་རྒུད་པ་ཁོ་ནར་མཐོང་སྟེ། དེས་ན་སྲིད་པ་ནི་ཕྱུགས་གསོད་པའི་སྲོག་གནས་
སམ་དུར་ཁྲོད་ཀྱི་ས་གཞི་དང་མཚུངས་པར་དེ་ཁོ་ན་ཉིད་གཟིགས་པའི་དམ་པ་རྣམས་ལ་སྣང་
ངོ། །དེས་ན་སྡུག་བསྔལ་རབ་ཏུ་འབར་བའི་རྒུད་པ་འདི་ལ་གནས་བཞིན་དུ་འདི་གཞོམ་པར་
མི་བརྩོན་པ་ནི་གཏི་མུག་ཤིན་ཏུ་སྨད་པའི་གནས་སུ་ཟད་དོ། །གལ་ཏེ་དམ་པ་རྣམས་ཀྱིས་སྲིད་
པ་བསྲོག་པའི་གནས་དང་མཚུངས་པར་མཐོང་ན། ཅིའི་ཕྱིར་འཇིག་རྟེན་དག་འདི་ལ་མི་སྐྱོ་ཞེ་
ན། འཇིག་རྟེན་གླང་ཆེན་སྨྱོན་པ་ཆང་གིས་མྱོས་པ་ལྟར་སྨྱོ་བའི་རང་བཞིན་ཡིན་པའི་ཕྱིར་
རོ། །ཅིའི་ཕྱིར་འཇིག་རྟེན་ཐམས་ཅད་སྨྱོ་ཞེ་ན། སྨྱོན་པའི་མཚན་ཉིད་ཐོབ་པའི་ཕྱིར་ཏེ།
འདི་ལྟར་འཇིག་རྟེན་ན་ཁམས་མ་སྙོམས་པ་ལས་རྣམ་ཤེས་ཀྱི་འཇུག་པ་རྣལ་མ་གནས་པ་མེད་
པ་ལ་སྨྱོན་པར་བརྗོད་པར་འགྱུར་བ་ཡིན་ན། སྲིད་པར་གནས་པའི་སོ་སོའི་སྐྱེ་བོ་རྣམས་ཀྱང་
སྨྱོན་པ་ལས་ཀྱང་ཆེས་མི་རིགས་པའི་ཚུལ་མང་པོ་འདོད་ཅིང་རྡོལ་ཐབས་སུ་སྨྲ་ལ། སེམས་རང་
བཞིན་གྱིས་གཡོ་བས་སྐད་ཅིག་ཀྱང་རྣལ་དུ་མི་གནས་པ་ཡིན་ན། དེ་ལྟ་བུ་སྨྱོན་པ་མ་ཡིན་ཞེས་
མཁས་པ་སུ་ཞིག་སྨྲ་བར་འགྱུར། དེའི་ཕྱིར་བསྲོག་གནས་དང་མཚུངས་ཤིང་སྨྱོ་བའི་གནས་
ཡིན་པའི་ཕྱིར་མཁས་པས་སྲིད་པ་ཡོངས་སུ་སྤང་བར་བྱའོ། །
ས་པ་ལ་ལས་སྤང་བར་གདམས། སྤོང་དགོས་པའི་རྒྱུ་མཚན། སྤོང་ཚུལ་དངོས་
དང་གསུམ་གྱི་དང་པོ་ནི། འཁོར་བ་དེ་ཡང་ལས་ཀྱི་འཇུག་པ་ཐམས་ཅད་བཀག་པའི་སྒོ་ནས་
སྤང་བར་བྱའོ། །ཇི་ལྟར་ལས་ཟད་པས་འཁོར་བ་སྤངས་པར་འགྱུར་ཞེ་ན། འགྲོ་བ་དང་འཆག་
པ་ལ་སོགས་པའི་སྤྱོད་ལམ་གྱིས་བསྐྱོད་པའི་སྡུག་བསྔལ་དག་སྤྱོད་ལམ་དེ་ལས་བཟློག་སྟེ། སྡོད་
པ་སོགས་ཀྱིས་སྔར་གྱི་འཕེན་ཤུགས་ཟད་ན་མཐར་གྱིས་ཉམས་པར་མཐོང་བར་འགྱུར་ཏེ། དེ་
བཞིན་དུ་ལས་ཐམས་ཅད་རྒྱུན་བཅད་པས་སྡུག་བསྔལ་ཐམས་ཅད་འགག་པར་འགྱུར་རོ། །
དེས་ན་ལས་ཀུན་ཟད་པའི་གོ་འཕང་མྱ་ངན་ལས་འདས་པ་ཐོབ་པ་ལ་བློ་གྲོས་དང་ལྡན་པས་བློ་
བསྐྱེད་དོ། །གཉིས་པ་ནི། ཅིའི་ཕྱིར་ལས་སྤང་བར་བྱ་ཞེ་ན། ལས་ཀྱི་འབྲས་བུ་འཁོར་བ་ནི་
འཇིགས་པའི་རྒྱུ་ཡིན་པའི་ཕྱིར་རོ། །འདི་ལྟར་གང་གི་ཚེ་ཐོག་མ་མེད་པ་ནས་བཟུང་སྟེ་འོངས་
པའི་གཟུགས་ཅན་དང་གཟུགས་ཅན་མ་ཡིན་པའི་འབྲས་བུ་གཅིག་གི་ཡང་ཐོག་མའི་རྒྱུ་སྣང་བ་
ཡིན་པ་དེའི་ཚེ་འབྲས་བུ་གཅིག་ལའང་རྒྱུ་མཐའ་ཡས་པ་རྒྱས་པར་མཐོང་ནས་གང་ཞིག་ལ་
འཇིགས་པ་མི་འབྱུང་སྟེ། དེས་ན་རྒྱུ་མཚན་དཔག་གིས་མི་ལང་བའི་ཚང་ཚིང་གིས་ཆས་རྒྱུ་བར་
61



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
དཀའ་བའི་འཁོར་བའི་འབྲོག་ཆེན་པོ་ལས་རྟག་ཏུ་སྐྱོ་བ་དང་། དེ་ལས་ཐར་པའི་ཐབས་ལ་
འབད་པར་རིགས་སོ། །
གསུམ་པ་ལ་སྤྱིར་བསྟན། ཁྱད་པར་དུ་བཤད་པ་གཉིས་ཀྱི། དང་པོ་ནི། གང་གི་དོན་
དུ་ལས་བྱེད་པའི་འབྲས་བུ་དེ་ངེས་པར་འགྲུབ་ན་འབད་པར་རིགས་ནའང་འབྲས་བུ་དེ་ཡང་
ཐམས་ཅད་ངེས་པར་འགྲུབ་པར་འགྱུར་བ་མ་ཡིན་ཞིང་། འགྲུབ་བོ་ཅོག་ཀྱང་ངེས་པར་ཡུན་དུ་
མི་གནས་པར་མཐར་འཇིག་པར་འགྱུར་བ་ཡིན་ན། སྙིང་པོ་མེད་པའི་འབྲས་བུ་དེའི་དོན་དུ་
ལས་ལ་འབད་པས་ལུས་སེམས་ཅི་སྟེ་འཇོམས། དེའི་ཕྱིར་ལས་སྤོང་བ་ལ་སྒྲིམ་པར་བྱའོ། །
གཞན་ཡང་འབྲས་བུ་བཞིན་དུ་ལས་ཀྱང་ངེས་པར་འཇིག་སྟེ། འདི་ལྟར་མཁར་རྩིག་པ་ལ་
སོགས་པའི་ལས་ནི་འབད་པ་ཆེན་པོ་དང་ཐབས་མང་པོས་བྱེད་ལ། བྱས་ཟིན་འབད་པ་མེད་
པར་འཇིག་པ་མཐོང་སྟེ། དེ་ལྟར་གྱུར་ཀྱང་ཁྱོད་ལས་དེ་དག་བྱེད་པའི་ཕྱིར། ལས་ལ་ཆགས་
བྲལ་འགའ་ཡང་ཡོད་པ་མིན་པ་བདག་ཉིད་བླུན་པར་སྟོན་པར་བྱེད་དོ། །གལ་ཏེ་ལས་འབད་
མེད་དུ་འཇིག་ཀྱང་བདེ་བའི་རྒྱུ་ཡིན་པའི་ཕྱིར་ཆགས་པ་དང་བྲལ་བར་མི་འགྱུར་རོ་ཞེ་ན། རྣམ་
ཤེས་འདས་པ་ལ་བདེ་བ་ཡོད་པ་མིན་ཏེ་འགགས་པའི་ཕྱིར་རོ། །མ་འོངས་པ་ལའང་ཡོད་པར་
མིན་ཏེ་མ་སྐྱེས་པའི་ཕྱིར་རོ། །ད་ལྟར་བྱུང་བ་ལའང་བདེ་བ་མེད་དེ་སྐད་ཅིག་གིས་འཇིག་ཅིང་
འགྲོ་བ་ཉིད་ཀྱིས་མི་གནས་པའི་ཕྱིར་རོ། །དེ་བས་ན་བདེ་བ་ལ་བརྐམ་པ་ཁྱོད་ཀྱི་བདེ་བའི་རྒྱུར་
ལས་སོགས་པའི་ངལ་བ་འདི་འབྲས་བུ་གང་གི་ཕྱིར་ཡིན་ཏེ་ཆུ་འགྲམ་དུ་ཁང་པ་བརྩིགས་པ་
བཞིན་དུ་འབྲས་བུ་མེད་དོ་སྙམ་དུ་དགོངས་སོ། ། གཉིས་པ་ལ། བསོད་ནམས་ཀྱི་ལས་ད
གག །བསོད་ནམས་མ་ཡིན་པའི་ལས་དགག་པ་གཉིས་ཀྱི་དང་པོ་ལ་ལྔ་ལས། དང་པོ་མཐོ་
རིས་ཀྱི་དོན་དུ་ལས་གསོག་པ་དགག་པ་ནི། གལ་ཏེ་མཐོ་རིས་ཀྱི་བདེ་བའི་དོན་དུ་དགེ་བའི་
ལས་གདོན་མི་ཟ་བར་བྱའོ་ཞེ་ན། དེ་ཉིད་མཐོང་བའི་མཁས་པ་རྣམས་ལ་འདོད་ལྷ་ལ་སོགས་
པའི་མཐོ་རིས་ཀྱང་དམྱལ་བ་དང་མཚུངས་པར་འཇིགས་པ་སྐྱེད་པར་འགྱུར་ཏེ། རྒྱགས་པ་དང་
བག་མེད་སྣ་ཚོགས་སྐྱེ་བའི་སྒོར་གྱུར་པའི་ཕྱིར་དང་། ཡུལ་ཡིད་དུ་འོང་བ་ལས་བྱུང་བའི་ཉོན་
མོངས་པ་དྲག་པོའི་མེ་འབར་བའི་ཕྱིར་དང་། གཏི་མུག་ཤས་ཆེ་བའི་ཕྱིར་རོ། །དེས་ན་མཐོ་
རིས་ཀྱི་བདེ་བ་དེ་རི་ལ་ཡང་དགའ་བ་མི་སྐྱེ་བའི་མཁས་པ་རྣམས་ལ་རྣམ་པ་ཀུན་ཏུ་སྲིད་པ་གང་
འཇིགས་པ་མི་སྐྱེད་པ་དཀོན་ཏེ་དེས་ན་མཐོ་རིས་ཀྱང་སྤང་བྱ་ཡིན་ནོ། །གཞན་ཡང་ཇི་ལྟར་
62



༄༅ །།དབུ་མ་བཞི་བརྒྱུ་པའི་འགྲེལ་པ།
འཁོར་བའི་སྐྱོན་ལ་སོ་སོར་རྟོག་པ་ལ་མཁས་པའི་འཕགས་པ་རྣམས་ཀྱིས་འཁོར་བ་གཅིག་ཏུ་
སྡུག་བསྔལ་གྱི་མེ་འབར་བས་བསྐོར་བར་མཐོང་བ་དེ་ལྟར། གལ་ཏེ་བྱིས་པ་སོ་སོའི་སྐྱེ་བོ་རྣམས་
ཀྱིས་རྣམ་པ་ཀུན་ཏུ་འཁོར་བའི་སྡུག་བསྔལ་མངོན་སུམ་དུ་ཤེས་པར་ནུས་ན། སྐད་ཅིག་དེ་ལ་
འདིའི་སེམས་ཏེ་སྙིང་ལུས་དང་ལྷན་ཅིག་རྣམ་པ་བརྒྱར་འཇིག་པར་འགྱུར་བ་ཞིག་ན། མ་
རྟོགས་པའི་ཕྱིར་འདི་གྲོགས་པོའི་གསོབ་ཀྱིས་གཡོགས་པའི་དགྲ་ལ་བྱ་བ་བཞིན་དུ་འཁོར་བ་ལ་
མངོན་པར་དགའོ། །གཞན་ཡང་འཁོར་བ་འདི་ན་རིགས་དང་ལོངས་སྤྱོད་དབང་ཕྱུག་དང་
ལྡན་པ་དག་བདེ་བར་གྲགས་ན། དེ་དག་ཀྱང་ངེས་པར་དཔྱད་ན་དགའ་བའི་གནས་མ་ཡིན་ཏེ།
འདི་ལྟར་རིགས་དང་ལོངས་སྤྱོད་སོགས་དང་ལྡན་པའི་སེམས་ཅན་རྣམས་རློམ་པ་ཅན་མིན་
པར་དཀོན་ལ། རློམ་པ་ཅན་དག་ཀྱང་རང་མཆོག་ཏུ་རྟོག་ཅིང་རང་དང་མཉམ་པ་དང་ལྷག་པ་
དག་མི་བཟོད་པ་ན་གཞོམ་པར་འདོད་པས་སྙིང་རྗེ་ལྡན་པ་མེད་པར་འགྱུར་རོ། །གང་ལ་གཞན་
གཞོམ་པར་འདོད་པས་བརྩེ་བ་མེད་པ་ལ་ནི་ངན་འགྲོ་མཐར་ཐུག་པ་ཉིད་ཀྱིས་ཡང་དག་པར་
འབྱོར་བ་ག་ལ་ཡོད། དེས་ན་བཅོམ་ལྡན་ཀྱིས་སྣང་བ་ནས་སྣང་བར་འགྲོ་བའི་གང་ཟག་ཤིན་ཏུ་
དཀོན་ཞེས་གསུངས་ཏེ། རིགས་དང་ལོངས་སྤྱོད་ང་རྒྱལ་གྱིས་སྐྱེད་པས་ངེས་པར་ཐུར་དུ་ལྟུང་
བའི་ཕྱིར་རོ། །གལ་ཏེ་རློམ་པ་ཅན་སྡིག་པ་སྤྱོད་པས་སྨད་པ་ཡིན་ཡང་རློམ་ཅན་མིན་པ་དག་
མཐོ་རིས་ཀྱི་དོན་དུ་དགེ་བ་སྒྲུབ་པར་བྱེད་པས་བསྔགས་པར་འོས་སོ་ཞེ་ན། འདི་ནི་ཕྱི་མའི་
མཐོ་རིས་ཀྱི་དོན་དུ་ཚངས་པར་སྤྱོད་པ་ཁས་བླངས་ཏེ་འདོད་པའི་ཡུལ་ལ་ཡིད་ལོག་པར་གྱུར་པ་
རྣམས་ལ། ཤི་འཕོས་ནས་མཐོ་རིས་སུ་སྐྱེས་ནས་ཆོས་ཀྱི་འབྲས་བུ་ཡུལ་ཡིད་དུ་འོང་བ་དམིགས་
ཤིང་འབྱུང་བར་གྲགས་ཏེ། དེ་ལྟར་ན་རང་གིས་ཐོབ་པའི་ཡུལ་སྤངས་ནས་སླར་ཡང་དེ་ཉིད་
དོན་དུ་གཉེར་བས་ན་ཆོས་ནི་ཕྱིན་ཅི་ལོག་ཏུ་གྱུར་པ་ཡིན་ལ། ཕྱིན་ཅི་ལོག་ཏུ་གྱུར་པའི་ཆོས་
དེའང་རྒྱུ་ཅི་ཞིག་གིས་དམ་པ་རྣམས་ཡང་དག་པར་འདོད་པར་བྱེད། དེས་ན་དེ་ལ་ཞེན་པར་མི་
རིགས་སོ། །དེ་ལྟར་ན་ཆོས་ནི་ཕྱིན་ཅི་ལོག་ཏུ་གྱུར་པས་སྤང་བྱ་ཡིན་ལ། དེའི་འབྲས་བུ་ལ་ཡང་
ཞེན་པར་མི་བྱ་སྟེ། འདི་ལྟར་སྦྱིན་པ་ལ་སོགས་པའི་བསོད་ནམས་ཀྱི་འབྲས་བུ་ནི་ཕྱུག་ཅིང་
ལོངས་སྤྱོད་ཆེ་བ་ཡིན་ལ། དེ་ཡང་རྒྱལ་པོ་དང་ཆོམ་རྐུན་དང་མེ་དང་ཆུ་ལ་སོགས་པ་དགྲ་ཟླ་
གཞན་ལས་བསྲུང་བར་བྱ་དགོས་ན། རྟག་ཏུ་འབད་པས་གཞན་ལས་བསྲུང་བར་བྱ་བ་དེ་ནི་ཇི་
ལྟར་ན་རང་དབང་དུ་གྱུར་པའི་བདག་གི་བར་འགྱུར། དེས་ན་འབྲས་བུས་ཀྱང་ཕན་འདོགས་པ
63



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
མི་ནུས་སོ། །
གཉིས་པ་འཇིག་རྟེན་གྱི་ཆོས་ལུགས་ལ་ཞེན་པ་དགག་པ་སྟེ། གལ་ཏེ་སྦྱིན་པ་ལ་སོགས་
པའི་ཆོས་ཕྱིན་ཅི་ལོག་པ་ཡིན་ན། འོ་ན་འཇིག་རྟེན་ན་གྲགས་པའི་ཆོས་ལུགས་ཀྱི་རྗེས་སུ་
འཇུག་པར་བྱའོ་ཞེ་ན། དེ་ཡང་མཐའ་གཅིག་ཏུ་གནས་པ་མེད་པས་དེ་ལ་རེ་བའང་མི་རིགས་
ཏེ། འདི་ལྟར་འཇིག་རྟེན་གྱི་ཚུལ་ལུགས་བག་མ་གཏོང་བ་དང་ལེན་པ་ལ་སོགས་པ་གང་དང་
གང་རྣམ་པར་འཇོག་པ་དེ་དང་དེ་ལ་ཆོས་ཀྱི་སྒྲ་རྗེས་སུ་འཇུག་སྟེ། ཚུལ་ལུགས་དེ་དང་དེ་ལ་
ཆོས་ཞེས་གྲགས་པས་སོ། །ཚུལ་ལུགས་དེའང་ཡུལ་དང་དུས་ཀྱི་ཁྱད་པར་གྱིས་རྣམ་པ་གཞན་།
དང་གཞན་དུ་འགྱུར་བ་དེའི་ཕྱིར་ན་ཆོས་པས་ཀྱང་འཇིག་རྟེན་པ་རྣམས་སྟོབས་དང་ལྡན་པ་ལྟ་
བུར་སྣང་སྟེ། དེ་བས་ན་འཇིག་རྟེན་པའི་ཆོས་ལུགས་ཀྱང་མཐའ་གཅིག་ཏུ་རྣམ་པར་གནས་པ་
མེད་དོ། །གཉིས་པ་ཡུལ་གྱི་དོན་དུ་ལས་གསོག་པ་དགག་པ་ནི། འདི་ན་ཡུལ་ཡིད་དུ་འོང་བ་
མེད་པར་བདེ་བ་ཉམས་སུ་མྱོང་བ་མེད་ལ། ཡུལ་ཡིད་དུ་འོང་བ་དེའང་བསོད་ནམས་བྱས་པ་ཁོ་
ན་ལ་སྲིད་པས་དེའི་ཕྱིར་ཡུལ་འདོད་པས་བསོད་ནམས་བྱའོ་ཞེ་ན། གཟུགས་སྒྲ་ལ་སོགས་པ་
ཡུལ་ཡིད་དུ་འོང་བ་རྣམས་དགེ་བས་འཐོབ་པ་ཡིན་ནའང་ཡུལ་དེ་ཡང་ཐར་པ་འདོད་པ་རྣམས་
ཀྱིས་ངན་པར་བརྩི་ཞིང་སྨད་པར་བྱ་བ་ཡིན་ཏེ། དོན་མ་ཡིན་པའི་རྩ་བ་ཡིན་པའི་ཕྱིར་དང་།
མི་རྟག་སྡུག་བསྔལ་སོགས་ཉིད་ཀྱིས་རྟག་ཏུ་མི་གསོད་པར་བྱེད་པའི་ཕྱིར་དང་། འདོད་ཆགས་
ལ་སོགས་པའི་ཉོན་མོངས་པ་སྐྱེད་པར་བྱེད་པ་ཉིད་ཀྱིས་བག་མེད་པའི་གནས་ཡིན་པའི་ཕྱིར་
རོ། །དེའི་ཕྱིར་ཐར་འདོད་རྣམས་ཀྱིས་གང་ཞིག་བཏང་པས་ཤིས་ཤིང་དགེ་བར་གྱུར་པ་དེ་གྲུབ་
པ་ཡིས་ཅི་ཞིག་དགོས་ཏེ་དགོས་པ་ཅི་ཡང་མེད་དོ། །
བཞི་པ་དབང་ཕྱུག་གི་དོན་དུ་ལས་གསོག་པ་དགག་པ་ནི། གལ་ཏེ་ཡུལ་ངན་པ་ཡིན་
པས་དེའི་དོན་དུ་ཆོས་དགོས་པ་མེད་ཀྱང་། རྒྱལ་སྲིད་ནི་བཀའི་རོ་མྱང་བས་བདེ་བ་ཆེས་བརླིང་
པ་ཡིན་པའི་ཕྱིར་དེའི་དོན་དུ་ཆོས་བྱའོ་ཞེ་ན། གང་ཞིག་བཀའ་ལུང་མེད་པར་འདོད་པའི་དོན་
མི་འགྲུབ་པ་དེ་ནི་བཀའ་ལུང་དོན་དུ་གཉེར་བར་བྱེད་ཀྱི། སེམས་ལ་དབང་ཐོབ་པའི་རྣལ་
འབྱོར་པ་གང་ལ་དགོས་པའི་དོན་འབད་པ་མེད་པར་འགྲུབ་པས་བཀའ་ལུང་དགོས་པ་མེད་པ་དེ་
ལ་དེའི་དོན་དུ་ཆོས་དོན་མེད་པར་འགྱུར་རོ། །འོ་ན་གང་ལ་བཀའ་ལུང་དགོས་པ་དང་བཅས་
པ་དེ་ལ་དེའི་དོན་དུ་ཆོས་དགོས་སོ་ཞེ་ན། གང་ཡང་། ཚིག་ཙམ་གྱིས་མངའ་སྒྱུར་བའི་བཀའ་ལ
64



༄༅ །།དབུ་མ་བཞི་བརྒྱ་པའི་འགྲེལ་པ།
༔ལུང་དོན་དུ་གཉེར་བ་དེ་ནི་སྐྱེ་བོའི་ནང་ན་བླུན་པོ་ཞེས་བྱ་སྟེ། དོན་མ་ཡིན་པ་ཆེན་པོའི་རྩ་བ་
རྒྱལ་སྲིད་དོན་དུ་གཉེར་བའི་ཕྱིར་རོ། །མཁས་པ་རྣམས་ནི་ཕྱི་རོལ་ཏུ་གཡེངས་པའི་ཚོགས་ཀྱིས་
ཐོབ་པ་ལ་བདེ་བར་མི་སེམས་སོ། །ལྔ་པ་མ་འོངས་པའི་འབྲས་བུའི་དོན་དུ་ལས་གསོག་པ་
དགག་པ་ནི། གལ་ཏེ་མ་འོངས་པའི་སྐྱེ་བར་ཕྱུག་པ་ལ་སོགས་པའི་འབྲས་བུ་འདོད་པས་བསོད་
ནམས་བྱའོ་ཞེ་ན། མ་འོངས་པའི་འབྲས་བུ་ཕྱུག་པ་ལ་སོགས་པ་འབྱུང་བར་མཐོང་ནས་སྦྱིན་པ་
ལ་སོགས་པའི་ཆོས་ལ་འདོད་ཆགས་པས་ཁྱོད་ཆགས་པ་སྲེལ་ན། ཆགས་པ་དེའི་འབྲས་བུ་ངན་
འགྲོ་ནི་ཡིད་དུ་མི་འོང་བ་ཞིག་སྟེ། དེས་ན་ཆགས་པ་དེའི་མ་འོངས་པའི་འབྲས་བུ་མཐའ་ངན་
འགྲོ་ཉིད་མཐོང་ནས་འཇིག་པ་མེད་དམ། ཆོས་ལ་ཆགས་པ་ཅི་ཞིག་བྱེད། དེས་ན་འབྲས་བུ་
ངན་འགྲོ་ལྟར་ཆོས་ལ་ཆགས་པའང་སྤང་བར་བྱའོ། །གཞན་ཡང་གླ་པ་འབྲས་བུའི་དོན་དུ་ལས་
བྱེད་པ་ལྟ་བུའི་འབྲས་བུའི་དོན་ཅན་གྱི་སྦྱིན་པ་ལ་སོགས་པའི་བསོད་ནམས་ནི་རྣམ་པ་ཀུན་ཏུ་
རྔན་པ་དང་མཚུངས་པར་འགྱུར་དུ་འོང་བས་མཁས་པ་འབྲས་བུ་ཡིད་དུ་འོང་བའི་དོན་དུ་
བསོད་ནམས་ཀྱི་ལས་མི་བྱའོ། །གཉིས་པ་ནི། བསོད་ནམས་ཀྱི་ལས་བཀག་པས་བསོད་ནམས་
མ་ཡིན་པ་ལ་འཇུག་པར་དོགས་པ་མི་བྱ་སྟེ། མཁས་པ་གང་དག་འཁོར་བའི་རྒྱུར་མཐོང་ནས་
དགེ་བ་ཡང་མི་འདོད་པ་དེ་དག་རང་གཞན་ལ་དོན་མ་ཡིན་པའི་རྒྱུར་གྱུར་པའི་མི་དགེ་བ་ཇི་ལྟར་
བྱེད་དེ་གནས་མེད་དོ། །གསུམ་པ་ནི། མ་རིག་པ་དང་རྗེས་སུ་འབྲེལ་བའི་བྱིས་པ་རྣམས་
ནམས་དང་བསོད་ནམས་མ་ཡིན་པའི་ལས་གསོག་ཅིང་འབྲས་བུ་བདེ་སྡུག་མྱོང་བའི་སྒོ་
ནས་འཁོར་བར་འཁོར་བར་འགྱུར་གྱི། མ་རིག་པའི་བག་ཆགས་དྲུངས་ཕྱུང་སྟེ་རྟེན་འབྲེལ་རང་
བཞིན་མེད་པར་མཐོང་བའི་མཁས་པ་གང་གིས། ཕྱི་ནང་གི་འགྲོ་བ་སྲད་བུ་དང་ཤིང་བལ་ལས་
བསྒྲུབ་པའི་སྐྱེས་པ་བུད་མེད་སོགས་ཀྱི་རྣམ་པར་སྣང་བའི་འཁྲུལ་འཁོར་གྱི་ཚོགས་འདྲ་བ་དང་།
སྔགས་དང་རྫས་ལས་སྐྱེས་པའི་སྒྱུ་མའི་སྐྱེས་བུ་ལྟར་རང་བཞིན་མེད་པར་མཐོང་སྟེ། བསོད་
ནམས་དང་བསོད་ནམས་མ་ཡིན་པའི་ལས་སྤངས་པ་དེ་དག་འཁོར་བ་ལས་བརྒལ་ནས་ཆེས་
གསལ་བར་གོ་འཕང་དམ་པ་མྱ་ངན་ལས་འདས་པར་འགྲོ་བར་འགྱུར་རོ། །དེའི་ཕྱིར་སྒྱུ་མ་ལྟ་
བུའི་ཆོས་ཀྱི་རང་བཞིན་ལ་མཁས་པ་གང་དག་ལ་འཁོར་བ་ན་དགའ་བ་དང་། རྗེས་སུ་མཐུན་
པའི་ཡུལ་ཡིད་དུ་འོང་བ་རྣམས་ཀྱིས་ཀྱང་མངོན་པར་དགའ་བ་མེད་པ་དེ་དག་ལ། འདིར་དེ་
ལས་གཞན་པ་སྐྱེ་རྒ་ན་འཆི་ལ་སོགས་པ་འཁྲུག་པའི་རྣམ་པ་ཅན་དག་ལ་རྣམ་པ་ཀུན་ཏུ་དགའ་
65



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
བ་འཐད་པ་ད་པ་མ་ཡིན་ནོ། །དེ་ལྟ་ནའང་སོར་ཆུད་པའི་སེམས་དཔའ་ཆེན་པོ་རྣམས་ནི་འགྲོ་བ་
རྣམས་ཀྱིས་འཁོར་བའི་རང་བཞིན་ཁོང་དུ་ཆུད་པར་བྱ་བའི་ཕྱིར་འཁོར་བར་འཁོར་ཞིང་ཉེས་
པའི་དྲི་མས་ཀྱང་མི་གོས་སོ། །རྣལ་འབྱོར་སྤྱོད་པ་བཞི་བརྒྱ་པ་ལས། མི་ཉིད་ཀྱི་འདོད་པའི་
ལོངས་སྤྱོད་ལ་ཞེན་པ་སྤང་བའི་ཐབས་བསྟན་པ་སྟེ་རབ་ཏུ་བྱེད་པ་བདུན་པའི་འགྲེལ་པའོ།། །།
༈ བཞི་པ་སློབ་ མ་སྦྱོང་བའི་ཚུལ་བསྟན་པ་ལ་དོན་བཅུ་ཡོད་པའི་དང་པོ་འདོད་
ཆགས་སྤོང་ནུས་སུ་བསྟན་པ་ནི། ཐོག་མེད་ནས་གོམས་པའི་འདོད་ཆགས་ཀྱི་འཆིང་བ་ཚབས་
ཆེན་པོས་བཅིངས་པ་རྣམས་ཇི་ལྟར་འདོད་ཆགས་སྤོང་བར་འགྱུར་ཞེ་ན། ཇི་ལྟར་མི་མཐུན་
ཞིང་མི་མཛའ་བའི་མི་རྣམས་ལ་མཛའ་བཤེས་ལས་བྱུང་བའི་ཆགས་པ་ཡུན་རིང་དུ་མི་གནས་ཏེ།
དེའི་སྐྱོན་རྟོག་པ་ལ་ཞུགས་པའི་ཕྱིར་རོ། །དེ་བཞིན་དུ་རྣལ་འབྱོར་པ་ཕྱི་ནང་གི་དངོས་པོ་ཀུན་
ལ་སྐྱོན་ཤེས་པ་ལ་ཡང་དེ་དག་ལ་འདོད་ཆགས་པ་ཡུན་རིང་དུ་མི་གནས་སོ། །འདོད་ཆགས་ནི་
ཡུལ་གྱི་སྐྱོན་མཐོང་བས་སྤོང་བ་མ་ཟད། གཞི་མེད་པའི་ཕྱིར་ཡང་སྤོང་ནུས་ཏེ། འདི་ལྟར་
འདོད་ཆགས་ནི་ཆགས་བྱའི་དངོས་པོ་ལ་རག་ལས་ཏེ་འཇུག་ལ། དེ་ཡང་ངོ་བོ་ཉིད་ཀྱིས་གྲུབ་པ་
མེད་དེ། ལ་ལ་ཡུལ་དེ་ཉིད་ལ་ཆགས་པ་ན། ལ་ལ་དེ་ཉིད་ལ་ཞེ་སྡང་བར་དམིགས་ཤིང་།
དེ་ཉིད་ལ་རྨོངས་པར་མཐོང་བའི་ཕྱིར་རོ། །གལ་ཏེ་ཆགས་བྱའི་དངོས་པོ་ངོ་བོ་ཉིད་ཀྱིས་གྲུབ་
ན་ཐམས་ཅད་ལ་འདོད་ཆགས་ཁོ་ན་སྐྱེ་བར་འགྱུར་རོ། །དེའི་ཕྱིར་འདོད་པའི་དོན་ཕྱིན་ཅི་
ལོག་གིས་བཏགས་པ་ཙམ་མ་གཏོགས་ངོ་བོ་ཉིད་ཀྱིས་གྲུབ་པ་མེད་དོ། །དེ་བས་ན་རྣལ་འབྱོར་
པ་ཆགས་བྱའི་དངོས་པོ་སྟོང་པ་ཉིད་དུ་ཆགས་པས་འདོད་ཆགས་སྤང་བར་ནུས་སོ། །འདོད་
ཆགས་ཀྱི་དམིགས་པ་མ་གྲུབ་པས་རང་བཞིན་མེད་པར་མ་ཟད། རྒྱུ་མ་གྲུབ་པས་ཀྱང་ཡང་དག་
པར་མ་གྲུབ་སྟེ། འདི་ལྟར། འདོད་ཆགས་ཞེ་སྡང་གཏི་མུག་རྣམས། །ཀུན་ཏུ་རྟོག་ལས་
འབྱུང་བར་བཤད། །ཅེས་འབྱུང་བའི་ཕྱིར་ཡུལ་རྣམས་ལ་སྡུག་པ་སོགས་ཚུལ་བཞིན་མ་ཡིན་
པར་རྣམ་པར་རྟོག་པ་མེད་པར་ནི་འདོད་ཆགས་ལ་སོགས་པའི་ཀུན་ནས་ཉོན་མོངས་པ་རྣམས་
ཀྱི་ཡོད་པ་ཉིད་ཡོད་པ་མ་ཡིན་ཏེ། སྡུག་པ་དང་མི་སྡུག་པ་དང་བར་མར་སྒྲོ་བཏགས་པ་ལས་དེ་
དག་འབྱུང་བའི་ཕྱིར་རོ། །གལ་ཏེ་འདི་དག་ཡང་དག་པའི་དོན་དུ་གྲུབ་ན་འདི་དག་གི་ཡོད་པ་
ཉིད་རྟོག་པ་ལ་ལྟོས་ཞེས་བློ་དང་ལྡན་པ་ཞིག་འཛིན་ངེས་ན་འདི་དག་ནི་ཡང་དག་པར་གྲུབ་པ་
མེད་དེ། རྟོག་པས་སྒྲོ་བཏགས་པ་ལ་ལྟོས་པའི་ཕྱིར། དཔེར་ན་ཐག་པ་བསྡོགས་པ་ལ་སྦྲུལ་དུ་
66



༄༅ །དབུ་མ་བཞི་བརྒྱ་པའི་འགྲེལ་པ།
བཏགས་པ་བཞིན་ནོ། །གལ་ཏེ་འདོད་ཆགས་ལ་སོགས་པ་ནི་རང་བཞིན་གྱིས་ཡོད་དེ། བྱིས་
པ་རྣམས་འཆིང་བྱེད་ཡིན་པའི་ཕྱིར། འདི་ལྟར་སྐྱེས་པ་དང་བུད་མེད་ཀྱི་ཡུལ་ཅན་གྱི་འདོད་
ཆགས་ཀྱིས་བུད་མེད་དང་ལྷན་ཅིག་བཅིངས་ལ། བུད་མེད་ཀྱང་སྐྱེས་པའི་ཡུལ་ཅན་གྱི་འདོད་
ཆགས་ཀྱིས་དེ་དང་ལྷན་ཅིག་བཅིངས་པས་སོ་ཞེ་ན། སྐྱེས་པ་འགའ་ལ་ཡང་བུད་མེད་གང་དང་
ལྷན་ཅིག་ཏུ་བཅིངས་པ་ཞེས་བྱ་བ་ཡོད་པ་མིན་ཏེ། རྟོག་པ་ལ་ལྟོས་པས་འདོད་ཆགས་རང་
བཞིན་གྱིས་མ་གྲུབ་པ་ལྟར་སྐྱེས་པ་དང་བུད་མེད་དག་ཀྱང་རང་བཞིན་གྱིས་མ་གྲུབ་པའི་ཕྱིར་
རོ། །ཅི་སྟེ་གཞན་དང་གཞན་ལྷན་ཅིག་བཅིངས་པར་རྟོག་ན། རང་བཞིན་གྱིས་གཞན་དང་
ལྷན་ཅིག་བཅིངས་པ་ལ་ཕྱིས་དེ་དང་བྲལ་བར་རིགས་པ་མ་ཡིན་ཏེ། རང་བཞིན་ལ་ལྡོག་པ་མེད་
པའི་ཕྱིར་རོ། །ཕྱིས་འདོད་ཆགས་ཀྱིས་འཆིང་བ་ལས་རྣམ་པར་གྲོལ་བ་ཡོད་པའི་ཕྱིར་འདོད་
ཆགས་ནི་རང་བཞིན་གྱིས་འཆིང་བའི་རྒྱུ་མ་ཡིན་ནོ། །དེས་ན་འདོད་ཆགས་ལ་སོགས་པ་རྣམས་
ནི་རང་བཞིན་གྱིས་སྟོང་པ་ཡིན་ལ། རང་བཞིན་གྱིས་སྟོང་པར་མཐོང་བས་སྤོང་བར་ནུས་སོ་
ཞེས་ཤེས་སོ། །
གཉིས་པ་བྱིས་པས་དེ་དག་མི་སྤོང་བའི་ཚུལ་ལ་དངོས་དང་། ཞར་ལ་ལོག་ལྟས་མྱང་
འདས་མི་ཐོབ་པ་གཉིས་ལས། དང་པོ་ནི། གལ་ཏེ་དེ་ལྟར་རྣམ་པར་དཔྱད་ན་ཉོན་མོངས་པ་
རྣམས་སྤོང་ན། ཅིའི་ཕྱིར་ཕལ་ཆེར་ཉོན་མོངས་པ་མ་སྤང་བར་སྣང་ཞེ་ན། སྤོང་བའི་རྒྱུ་ཟབ་
མོའི་ཆོས་ལ་ལྷག་པར་མོས་པ་དང་བྲལ་བའི་ཕྱིར་རོ། །འདི་ལྟར་སྟོང་པ་ཉིད་ལ་ལྷག་པར་མོས་
པའི་དགེ་བའི་རྩ་བ་དང་བྲལ་བའི་བསོད་ནམས་ཆུང་ངུའི་སེམས་ཅན། ཐོག་མ་མེད་པ་ནས་
ཕྱིན་ཅི་ལོག་ལ་གོམས་པས་དངོས་པོ་གཟུགས་བརྙན་དང་འདྲ་བ་ལ་བདེན་པར་ཞེན་པ་རྣམས་
ནི་སྟོང་པ་ཉིད་ལ་གཡང་སར་སེམས་ཏེ། དེ་བས་ན་སེམས་ཅན་དེ་ལྟ་བུ་དག་ནི་སྟོང་པ་ཉིད་ཀྱི་
ཆོས་འདི་ལ། ཅི་འདི་དེ་ལྟར་ཡིན་ནམ་མ་ཡིན་ཞེས་ཐེ་ཚོམ་ཙམ་ཡང་ཟ་བར་མི་འགྱུར་ཏེ།
དེའི་ཕྱིར་གྲོལ་བའི་རྒྱུ་ལ་ཕྱིན་ཅི་ལོག་པ་དེ་དག་ལ་ཐར་པ་ག་ལ་ཡོད། གལ་ཏེ་སྟོང་ཉིད་ཉེ་བར་
བསྟན་པ་ན་ཅི་དེ་ལྟར་ཡིན་ནམ་ཞེས་ཐེ་ཚོམ་ཟ་བ་ཙམ་ཞིག་གིས་སྲིད་པ་ཧྲུལ་པོར་ཏེ་དེངས་
པར་བྱས་པར་འགྱུར་ཏེ། ཐེ་ཚོམ་ཟ་བ་པོ་ངེས་པ་དོན་དུ་གཉེར་ཞིང་ལུང་རིགས་ཀྱིས་ཡང་དག་
པའི་ལྟ་བ་ངེས་པར་གྱུར་པ་ནི་ཉོན་མོངས་ཟད་པ་ལས་འཁོར་བ་རྒྱུན་ཆད་པར་བྱེད་པས་སོ།
གང་ལ་ཐེ་ཚོམ་ཟོས་པས་སྲིད་པ་ཧྲུལ་པོར་བྱས་པར་འགྱུར་བ་རང་བཞིན་སྟོང་པ་ཉིད་ཀྱིས་ཆོས་བ་
མ
67



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
པ
༔
.
ནི
;གང་ཞིག་ཡིན་པ་དེ་ནི་ཐུབ་པས་མཐོང་ལམ་སྐད་གཅིག་དང་པོ་ནས་བཟུང་སྟེ། ཇི་སྲིད་ཐར་
པར་གྱུར་གྱི་བར་དུ་མི་ཉམས་ཤིང་འཕེལ་བར་གསུངས་ཀྱི། འཇིག་རྟེན་པའི་ཆོས་ནི་དེ་ལྟ་མ་
ཡིན་ཏེ། དེ་རྣམས་ནི་རྣམ་སྨིན་ཟད་པས་ཟད་པར་འགྱུར་ལ། རྐྱེན་མ་ཚང་བས་ཀྱང་མི་འབྱུང་
བས་སོ། །དེའི་ཕྱིར་གང་ཞིག་གཏན་དུ་ཕན་འདོགས་ཤིང་འཕེལ་བར་འགྱུར་བ་དེར་གང་ལ་
གུས་པ་མེད་པ་དེ་ནི་གསལ་བར་བློ་ལྡན་མིན་གྱི་བདག་ཉིད་བླུན་པར་སྟོན་པ་ཞིག་སྟེ། དེའི་
ཕྱིར་མཁས་པ་རྣམས་ཀྱིས་རང་བཞིན་སྟོང་པ་ཉིད་དུ་ལྟ་བ་ལ་གུས་པ་བཞག་པར་བྱའོ། །
གཉིས་པ་ནི། ཅི་དངོས་པོ་རྣམས་མི་སྟོང་བཞིན་དུ་འདོད་ཆགས་དང་བྲལ་བའི་ཕྱིར་དུ་སྟོང་
པར་སྒོམ་པ་ཡིན་ནམ། རང་བཞིན་གྱིས་སྟོང་པ་ལ་སྟོང་པར་ལྟ་བ་ཡིན་ཞེ་ན། བདག་ནི་སྟོང་
པ་ཉིད་བསྒོམས་པས་མྱ་ངན་འདའ་བར་འགྱུར་ཞེས་བསམས་ནས་དངོས་པོ་སྟོང་ཉིད་མ་ཡིན་
པ་ལ་སྟོང་པ་ལྟར་མཐོང་བས་མྱང་འདས་ཐོབ་པ་མིན་ཏེ། གཞན་དུ་གནས་པའི་དངོས་པོ་
གཞན་དུ་མཐོང་བའི་ལོག་ལྟས་མྱ་ངན་ལས་མི་འདའ་བར་དེ་བཞིན་གཤེགས་པ་རྣམས་ཀྱིས་
གསུངས་ཏེ། ཡང་དག་པའི་ལྟ་བ་སྔོན་དུ་བཏང་བས་མྱ་ངན་ལས་འདའ་བ་ཇི་ལྟར་ཐོབ་པར་
རྣམ་པར་འཇོག་པས་སོ། །དེས་ན་སྒྱུ་མ་ལྟར་རྟེན་ནས་འབྱུང་བའི་ཕྱིར་དངོས་པོ་རྣམས་རང་
བཞིན་གྱིས་སྟོང་པར་གྱུར་པ་ན་འཕགས་པ་རྣམས་ཀྱིས་ཆོས་ཐམས་ཅད་རང་བཞིན་གྱིས་སྟོང་
ངོ་སྙམ་དུ་རྟོགས་ཏེ། ཆོས་ཐམས་ཅད་ནི་སྟོང་པ་ཉིད་དེ་རང་བཞིན་མེད་པའི་ཚུལ་གྱིས་སོ་ཞེས་
གསུངས་པས་སོ། །
གསུམ་པ་འཇུག་ལྡོག་བསྟན་པའི་རིམ་པ་ནི། གལ་ཏེ་དངོས་པོ་ཐམས་ཅད་རང་བཞིན་
གྱིས་སྟོང་པ་ཡིན་ན་དེ་ཁོ་ན་བསྟན་པར་རིགས་པ་ལ་མ་རིག་པའི་རྐྱེན་གྱིས་འདུ་བྱེད་ལ་སོགས་
པ་སེམས་ཅན་དང་སྣོད་ཀྱི་འཇིག་རྟེན་གྱི་འཇུག་པ་བསྟན་པས་ཅི་བྱ་ཞེ་ན། འཇིག་རྟེན་གྱི་
འཇུག་པ་མ་བསྟན་པར་ནི་རང་བཞིན་སྟོང་པ་ཉིད་བསྟན་པར་མི་ནུས་ལ། དེའི་ཕྱིར་དེ་ཁོ་ན་
ཉིད་ཀྱི་བདུད་རྩི་ལ་འཇུག་པའི་ཕྱིར་གསུང་རབ་གང་ལས་དངོས་པོ་བདེན་པར་རྟོག་པའི་སྒོ་
ནས་རྒྱུ་གཅིག་པ་དང་རྒྱུ་མེད་པ་དང་མི་མཐུན་པའི་རྒྱུ་ལ་སོགས་པ་དགག་པའི་དོན་དུ། མ་
རིག་པའི་རྐྱེན་གྱིས་འདུ་བྱེད་ལ་སོགས་པ་སེམས་ཅན་དང་སྣོད་ཀྱི་འཇིག་རྟེན་བསྟན་པ་འབྱུང་
བ་དེ་ལས་འཁོར་བ་འཇུག་པའི་རིམ་པ་གསུངས་པ་སྟེ། གང་ལས་རང་བཞིན་སྟོང་པ་ཉི་ ཀྱི་
དོན་དམ་བསྙད་པ་འབྱུང་བ་དེ་ལས་འཁོར་བ་ལྡོག་པའི་རིམ་པ་གསུངས་པ་ཤེས་པར་བྱའོ། །
68



༄༅ །།དབུ་མ་བཞི་བརྒྱ་པའི་འགྲེལ་པ།
བྱབཞི་པ་སྟོང་པ་ཉིད་ལ་སྐྲག་པ་སྤང་བ་ནི། གལ་ཏེ་དངོས་པོ་ཐམས་ཅད་སྟོང་པ་ཡིན་ན་
ཐམས་ཅད་དངོས་པོ་མེད་པར་འགྱུར་ལ། དེའི་ཕྱིར་ལས་དང་བྱ་བ་བྱེད་པ་པོ་ལ་སོགས་པ་མེད་
པས་ཐར་པའང་མེད་པར་འགྱུར་བས་ཁྱོད་ཀྱི་ ཐམས་ཅད་མི་ རིགས་པར་འགྱུར་རོ་ཞེ་ན།
དངོས་པོ་ཀུན་ཡོད་པ་མ་ཡིན་ན་ཐར་པའང་མེད་པས་འབད་པས་ཅི་བྱ་ཞེས་ཁྱོད་ལ་འཇིགས་པ་
སྐྱེ་བར་འགྱུར་གྲང་མོད་དེ་ལ་འཇིགས་པར་མི་རིགས་སོ། །ཅིའི་ཕྱིར་ཞེ་ན། ཐམས་ཅད་ཡོད་
པ་མ་ཡིན་པ་དེ་ཉིད་ཀྱི་ཕྱིར་དོན་དམ་པའི་ཆོས་འདི་འཁོར་བའི་ལྡོག་བྱེད་དུ་འགྱུར་གྱི། གལ་ཏེ་
དོན་དམ་པ་ཞེས་བྱ་བ་ཅུང་ཟད་ཅིག་ཡོད་ན་ནི་བྱ་བའི་འབྲས་བུ་དངོས་པོའང་ཡོད་པས་འཇུག་
པ་དེ་ཉིད་ཡིན་པའི་ཕྱིར། དོན་དམ་པའི་ཆོས་འདི་འཇུག་པ་ཟློག་བྱེད་དུ་མི་རིགས་ཏེ་དེའི་ཕྱིར་
ཟློག་པ་དོན་དུ་གཉེར་བས་བྱ་བ་སོགས་ལ་མེད་པ་ཅི་སྟེ་མི་འདོད། དེ་ལྟར་ན་བྱ་བའི་འབྲས་
བུའི་དངོས་པོའང་འཇུག་པ་དེ་ཉིད་ཡིན་པས་ཆོས་འདི་མྱང་འདས་འདྲེན་པ་ཇི་ལྟར་འགྱུར་ཏེ་
སྨིག་རྒྱུ་བཞིན་ནོ། །སྟོང་ཉིད་ཀྱི་ཕྱོགས་ལ་ཆགས་ཤིང་རང་བཞིན་དང་བཅས་པའི་ཕྱོགས་ལ་
སྡང་བ་དེ་ཀླན་ཀར་འགྱུར་ཏེ། འདི་ལྟར་ཁྱོད་ལ་རང་གི་ཕྱོགས་ལ་ཆགས་ཤིང་མངོན་པར་ཞེན་
པ་ཡོད་ཅིང་གཞན་གྱི་ཕྱོགས་ལ་ཡང་དག་པར་མ་ཡིན་ནོ་སྙམ་དུ་རིག་ནས་མི་དགའ་ན། དེའི་
ཕྱིར་མྱ་ངན་ལས་འདས་པར་མི་འགྲོ་སྟེ། རྗེས་སུ་ཆགས་པ་དང་ཁོང་ཁྲོ་བཅོམ་ཞིང་གཉིས་ལ་
སྤྱོད་པ་ལ་ནི་ཞི་བ་མྱ་ངན་ལས་འདས་པ་ནི་ཡོད་པར་མི་འགྱུར་རོ། །ལྔ་པ་བྱེད་ལས་ཡོད་མེད་
ཀྱིས་མྱང་འདས་ཐོབ་མི་འཐོབ་བསྟན་པ་ནི། གང་གི་ཕྱིར་བྱ་བ་ཐམས་ཅད་ལ་བྱེད་པ་ལོག་ཅིང་
བསམ་ཁྲལ་མེད་པས་མྱ་ངན་ལས་འདས་པ་དེའི་ཕྱིར་ཐོབ་པར་སླའི། དགེ་སྡིག་ལ་འཇུག་པའི་
སྤང་བླང་བྱ་བ་ཉིད་ཀྱིས་ཅིག་ཤོས་ཡང་སྲིད་མེད་པ་ནི་བདེ་བླག་ཏུ་མི་ཐོབ་ལ། མཁས་པས་ནི་
མྱང་འདས་སྤངས་ནས་བྱ་བ་སྣ་ཚོགས་ཀྱིས་དུབ་པ་ཐོབ་པའི་ཡང་སྲིད་དོན་དུ་གཉེར་བ་མི་
རིགས་སོ། །
དྲུག་པ་འཁོར་བ་ལ་སྐྱོ་བ་རྣམས་ནི་མྱང་འདས་ཐོབ་པར་བསྟན་པ་ནི། འཁོར་བ་གང་
ཞིག་ལ་སེམས་འདི་སྐྱོ་ཤས་ཡོད་པ་མིན་པ་དེ་ལྟ་བུའི་གང་ཟག་ལ་ཞི་བ་མྱང་འདས་ལ་དད་གུས་
ག་ལ་ཡོད་དེ་མེད་ལ། དཔེར་ན་རང་གི་ཁྱིམ་ལ་སྙིང་པོ་ཆུང་ཡང་ཆགས་པ་ཡོངས་སུ་བཅད་པ་
དཀའ་བ་བཞིན་ནོ། །སྲིད་པ་འཁོར་བ་འདི་ནས་ངེས་པར་འབྱུང་བའང་བྱ་བར་དཀའོ། །
བདུན་པ་སྡུག་བསྔལ་གྱིས་གཟིར་བ་དག་མྱང་འདས་མི་ཐོབ་པར་བསྟན་པ་ནི། གང་ཟག་ལ་
69



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
ནད་དང་དབུལ་བའི་སྡུག་བསྔལ་གྱིས་ཟིལ་གྱིས་མནན་ཅིང་། བདག་ལ་ཆགས་པ་དོར་ནས་མེ་
དང་ཆུར་འཇུག་ཅིང་འཆི་བ་འདོད་པ་དག་སྣང་སྟེ། དེའི་ཚེ་འཁོར་བ་ལ་སྐྱོ་ནས་མྱང་འདས་
དོན་གཉེར་རིགས་ན་སྐྱེ་བོ་དེ་དག་གཏི་མུག་ཤིན་ཏུ་ཆེ་བའི་ཕྱིར། མྱ་ངན་ལས་འདས་པའི་གོ་
འཕང་དམ་པར་མི་འགྲོ་བར་ཟད་དེ་ཞེས་མི་ཐོབ་པའི་དོན་ཏོ། །བརྒྱད་པ་གང་ཟག་གི་རིགས་
ཅན་མཆོག་དམན་གསུམ་ལ་བསླབ་པའི་རིམ་པ་བསྟན་པ་ནི། སྦྱིན་པ་ནི་གང་ཟག་དམན་པ་ལ་
གསུངས་ཤིང་། འབྲིང་པོ་ལ་ཚུལ་ཁྲིམས་གསུངས་པ་དང་། མཆོག་ལ་ནི་ཞི་ལྷག་སོགས་
གསུངས་པ་གྱུར་པ་རྒྱུ་མཚན་དེས་ན་རྟག་ཏུ་མཆོག་ཏུ་གྱུར་ཅིག་ཅེས་མྱ་ངན་ལས་འདས་པ་ལ་
མངོན་པར་དགའ་བར་བྱོས་ཤིག །མཆོག་ཏུ་གྱུར་པའི་ཕྱིར་ཐོག་མར་མྱ་ངན་ལས་འདས་པའི་
གཏམ་བྱ་བ་ཡང་མ་ཡིན་ཏེ། འདི་ལྟར་ཉེས་པ་བརྒྱ་ཕྲག་དུ་མའི་རྒྱུ་ཡིན་པའི་ཕྱིར་དང་། སྤང་
སླ་བའི་ཕྱིར་ཆད་ལྟ་སྤངས་པའི་སྒོ་ནས་བསོད་ནམས་མིན་པའི་སྡིག་པ་ལ་འཇུག་པ་དང་པོར་
བཟློག་པར་བྱའོ། །དེས་ན་བདག་ལ་ཆགས་པ་ལྷོད་པར་བྱ་བའི་ཕྱིར་བར་དུ་ཕུང་པོ་དང་ཁམས་
དང་སྐྱེ་མཆེད་རྣམས་ལ་ལྔས་བཙལ་ན་བདག་མི་སྲིད་པའི་ཕྱིར་བདག་ཏུ་ཞེན་པ་བཟློག་པར་
བྱའོ། །ཕྱིས་ནས་བདག་དང་བྲལ་བའི་ཕུང་པོའི་ཆོས་ཙམ་ལ་མངོན་པར་ཞེན་པ་སྤང་བའི་ཕྱིར་
རང་བཞིན་སྟོང་པ་ཉིད་ཀྱི་སྒོ་ནས་མཐར་འཛིན་གྱི་ལྟ་གཞི་ཀུན་བཟློག་པར་བྱ་སྟེ། དེ་ལྟར་ན་
བློ་དང་ལྡན་པ་འདིས་ལེན་པ་མེད་པར་མྱ་ངན་ལས་འདའ་བར་འགྱུར་རོ། །གང་ཞིག་གིས་
རིམ་པ་འདིས་གདུལ་བྱ་འདུལ་བའི་ཐབས་ཤེས་པ་དེ་ནི་སངས་རྒྱས་ཀྱི་བསྟན་པ་ལ་མཁས་པ་
ཡིན་ནོ། །ཡང་ཇི་ལྟར་མྱ་ངན་ལས་འདས་པ་འདི་འཐོབ་ཅེ་ན། དངོས་པོ་ཐམས་ཅད་རང་
བཞིན་མེད་པར་མཐོང་བས་སོ། །དངོས་པོ་ཐམས་ཅད་མཐའ་ཡས་པའི་ཕྱིར། དེའི་ཡུལ་ཅན་
གྱིས་སྟོང་པ་ཉིད་ཇི་ལྟར་བལྟ་བར་ནུས་ཤེ་ན། དངོས་པོ་གཅིག་གི་རང་བཞིན་སྟོང་པ་ཉིད་ལྟ་
བ་པོ་གང་ཡིན་པ་དེ་ནི་དངོས་པོ་ཀུན་གྱི་སྟོང་པ་ཉིད་ལྟ་བ་པོར་བཤད་དེ། ཇི་ལྟར་བུམ་པ་དང་
མཁར་གཞོང་ལ་སོགས་པ་སྣོད་ཐ་དད་ཀྱང་དེ་དག་གི་ནམ་མཁའ་ལ་ཐ་དད་མེད་པ་ལྟར།
གཟུགས་ལ་སོགས་པའི་དངོས་པོ་རྣམས་ཐ་དད་ཀྱང་དེ་དག་གི་རང་བཞིན་སྐྱེ་བ་མེད་པ་ལ་ཐ་
དད་མེད་པས་དངོས་པོ་གཅིག་གི་སྟོང་ཉིད་གང་ཡིན་པ་དེ་ནི་དངོས་པོ་ཀུན་གྱི་སྟོང་པ་ཉིད་ཡིན་
པས་སོ། །ཇི་སྐད་དུ་འཕགས་པ་ནམ་མཁའ་མཛོད་ལས། གང་གིས་ཆོས་གཅིག་སྒོ་ནས་ཆོས་
རྣམས་ཀུན། །སྒྱུ་མ་སྨིག་རྒྱུ་འདྲ་ཞིང་གཟུགས་མེད་ལ། གསོག་བརྫུན་ཐེར་ཟུག་མིན་པར་
70



༄༅།།དབུ་མ་བཞི་བརྒྱ་པའི་འགྲེལ་པ།
ཤེས་པ་དེ། །རིང་པོར་མི་ཐོགས་བྱང་ཆུབ་སྙིང་པོར་འགྲོ། །ཞེས་གསུངས་པ་ལྟར་རོ། །གལ་
ཏེ་ཆོས་ཐམས་ཅད་སྟོང་པ་ཉིད་ཡིན་པས་ཐམས་ཅད་སྤང་བར་བྱ་བ་ཡིན་ན། དགེ་སློང་དག་དེ་
ལྟ་བས་ན་གུས་པར་བྱ་སྟེ་བསོད་ནམས་དག་བྱ་སྟེ་ཞེས་ཅིའི་ཕྱིར་གསུངས་ཤེ་ན། ཆོས་ལ་
ཆགས་པ་ནི། མཐོ་རིས་ཐབས་ཀྱི་ངོ་བོ་ཡི། །བསོད་ནམས་དག་ནི་བྱར་འོས་ཏེ། །བསོད་
ནམས་མ་བྱས་ཉིད་སྡུག་བསྔལ། །བསོད་ནམས་བྱས་པས་འཇིག་རྟེན་ནི། །འདི་དང་གཞན་
དུ་དགའ་བར་འགྱུར། །ཞེས་དེ་བཞིན་གཤེགས་པ་རྣམས་ཀྱིས་མཐོ་རིས་འདོད་ཅིང་ངན་
འགྲོས་འཇིགས་པ་སྐྱེ་འཇིགས་སོགས་སྒོམ་མི་ནུས་པ་རྣམས་ལ་གསུངས་ཀྱི། ཐར་པ་འདོད་པ་
རྣམས་ལ་མཐོ་རིས་ཀྱི་དོན་དུ་ཆགས་པ་དེ་ཉིད་ཀྱང་སྨད་པར་འགྱུར་ན། གཞན་སྡིག་པ་ལ་
ཆགས་པ་སྨོས་ཅི་དགོས་ཏེ། གང་གི་ཕྱིར་ཆོས་ཀྱི་རྣམ་གྲངས་གཟིངས་དང་འདྲ་བར་ཀུན་ཤེས་
པ་རྣམས་ཀྱིས་ནི་ཆོས་རྣམས་ཉིད་ཀྱང་སྤང་བར་བྱ་བ་ཡིན་ན། ཆོས་མ་ཡིན་པ་རྣམས་ལྟ་སྨོས་
ཀྱང་ཅི་དགོས་ཞེས་གསུངས་པའི་ཕྱིར་རོ། །རྣམ་པར་གྲོལ་བའི་བདེ་བ་འདོད་པ་ལ་ནི་འགར་
ཡང་ཆགས་པ་ཤེས་པར་འགྱུར་ཏེ། དེ་ནི་ཆགས་པ་མ་ལུས་པ་བཅད་པས་ཐོབ་པའི་ཕྱིར་རོ། །
གལ་ཏེ་སྟོང་པ་ཉིད་ཀྱིས་ཆགས་པ་གཅོད་པས་སྡུག་བསྔལ་མ་ལུས་པ་ལྡོག་ན། དེ་ལྟ་ན་དེ་ཉིད་
གཅིག་པུ་བསྟན་པར་བྱའོ་ཞེ་ན། དེ་ནི་དེ་ལྟར་མ་ཡིན་ཏེ། སྣོད་ཀྱི་ཁྱད་པར་ལ་ལྟོས་པའི་ཕྱིར་
རོ། །འདི་ལྟར་སྣོད་མ་ཡིན་པ་ལ་སྟོང་པ་ཉིད་བསྟན་པ་ནི་བཟའ་ཉེས་པའི་ཟས་སྐོམ་ལྟར་ཕུང་
བའི་རྒྱུར་འགྱུར་ཏེ། ཁ་ཅིག་ནི་མ་མོས་ཏེ་སངས་རྒྱས་ཀྱི་སྟོང་པ་ཉིད་སྤོང་བར་འགྱུར་ལ། ཡང་
ན་ཐམས་ཅད་མེད་པའི་དོན་དུ་བརྟགས་ནས་ལོག་པར་ལྟ་བས་ངན་སོང་དུ་འགྲོ་བར་འགྱུར་
།དེ་ལ་འདིར་སྙིང་རྗེ་ཅན་བསོད་ནམས་འདོད་ཅིང་སེམས་ཅན་རྗེས་སུ་འཛིན་པར་འདོད་
པས་རྒྱུད་མ་སྨིན་ཞིང་དགེ་བའི་རྩ་བ་དང་བྲལ་བ་རྣམས་ལ་སྟོང་པ་ཉིད་ཀུན་ཚེ་སྟེ་དང་པོར་
བརྗོད་པར་བྱ་བ་མ་ཡིན་ཏེ་དོན་མེད་པའི་ཕྱིར་རོ། །དཔེར་ན་ལེགས་པར་སྦྱར་བའི་སྨན་ཆེན་
པོ་རོ་ཞིམ་པ་གནས་མ་ཡིན་པར་བཏང་ན་ནད་པ་ལ་དུག་ཏུ་འགྱུར་བ་མ་ཡིན་ནམ་སྟེ་ཡིན་པ་
བཞིན་ནོ། །ཇི་སྐད་དུ། འོད་སྲུང་འདི་ལྟ་སྟེ། རྫ་མཁན་གྱི་སྣོད་སོ་མ་བཏང་བ་རྣམས་ལ་མེ་
རོགས་པ་མི་གཏོང་སྟེ། འོད་སྲུང་བྱང་ཆུབ་སེམས་དཔའ་ཡོངས་སུ་མ་སྨིན་པའི་སེམས་ཅན་ལ་
སངས་རྒྱས་ཀྱི་ཆོས་རྒྱ་ཆེན་པོའི་ཡེ་ཤེས་ཀྱི་མེ་གཏོང་བ་ཡང་དེ་བཞིན་དུ་བལྟ་བར་བྱའོ་ཞེས་
གསུངས་པའི་ཕྱིར་རོ། །དེའི་ཕྱིར་སེམས་ཅན་རྣམས་ཀྱི་སེམས་རྒྱུད་ལས་སུ་རུང་བར་བྱ་བའི་
71



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
:.ཕྱིར་ཐོག་མར་འཇིག་རྟེན་གྱི་དངོས་པོ་ཇི་ལྟར་གནས་པ་ལྟར་བསྟན་པར་བྱ་སྟེ། དེ་ལ་མཁས་
པ་རྣམས་སྟོང་པ་ཉིད་ལ་བདེ་བླག་ཏུ་འཇུག་པར་འགྱུར་བའི་ཕྱིར་རོ། །དཔེར་ན་ཀླ་ཀློ་སྐད་
གཞན་གྱིས་བཟུང་བར་མི་ནུས་ཀྱི་རང་གི་སྐད་ཀྱིས་བསྟན་པར་བྱ་བ་དེ་བཞིན་དུ་འཇིག་རྟེན་
པའི་དངོས་པོ་རྣམ་པར་བཞག་པ་མ་རྟོགས་པ་འཇིག་རྟེན་པ་རྣམས་ཀྱང་གང་ཟག་དང་ཆོས་སྒྱུ་
མ་ལྟ་བུ་ཉིད་ད་མ། དོན་དམ་བརྗོད་དུ་མེད་པ་ཉིད་དུ་བཟུང་བར་ནུས་པ་མ་ཡིན་གྱི། འཇིག་
རྟེན་ཀུན་རྫོབ་ལ་ཞུགས་པས་ན་སྒྱུ་མ་ལྟ་བུའི་ཉིད་གཟུང་བར་ནུས་ཤིང་། སྒྱུ་མ་ལྟ་བུ་ལ་ཞུགས་
པས་ཀྱང་དོན་དམ་པའི་ཆོས་ཀྱི་རང་བཞིན་བརྗོད་དུ་མེད་པ་གཟུང་བར་ནུས་སོ། །དེས་ན་
འཇུག་པའི་རིམ་པ་ཇི་སྐད་བསྟན་པ་གདོན་མི་ཟ་བར་བྱ་དགོས་སོ་དེ་ཉིད་ཀྱི་ཕྱིར་ཡོད་པ་དང་
མེད་པ་ལ་སོགས་པ་འཇིག་རྟེན་གཟུང་བའི་ཐབས་ཡིན་པའི་ཕྱིར་བཅོམ་ལྡན་འདས་ཀྱིས་ཐམས་
ཅད་མེད་པར་ལྟ་བའི་དྲི་མ་བསལ་བའི་ཕྱིར་གདུལ་བྱ་རྣམས་ལ་འཇིག་རྟེན་འདི་དང་ཕ་རོལ་
སོགས་ཡོད་དོ་ཞེས་ཀྱང་བསྟན་ལ། དངོས་པོར་མངོན་པར་ཞེན་པ་སྤང་བའི་ཕྱིར་འགའ་ཞིག་
ཏུ་མེད་ཅེས་ཀྱང་གསུངས། རྣམ་པ་གཉིས་ཀར་ལྟ་བ་སྤང་པའི་ཕྱིར་ཡོད་པ་དང་མེད་པ་ཞེས་
གསུངས་ལ། སྤྲོས་པ་ཐམས་ཅད་གཅད་པའི་ཕྱིར་གཉིས་ཀ་མིན་ཞེས་ཀྱང་བསྟན་ཏེ། དཔེར་
ན་ནད་ཀྱི་རིགས་སྣ་ཚོགས་ཀྱིས་ཐེབས་པའི་ནད་པ་རྣམས་ལ་ནད་མི་འདྲ་བ་དུ་མའི་དབང་གིས་
སྐྱ་ཆོས་དང་སྣུམ་ཆོས་ཐམས་ཅད་ཀྱང་སྨན་ཞེས་བྱ་བར་འགྱུར་བ་མིན་ནམ་སྟེ་འགྱུར་བ་བཞིན་
ནོ། །
དགུ་པ་སྟོང་པ་ཉིད་རྟོགས་པའི་ཕན་ཡོན་ནི། ཡོད་པ་མེད་པ་སོགས་ཀྱི་བསྟན་པ་འདི་
དག་ལས་གང་ཞིག་ཡང་དག་པའི་ངེས་དོན་ཡིན་ཞེ་ན། ནང་གི་བདག་ཉིད་སེམས་པ་ལ་ཞུགས་
པའི་ཕྱིར་གཉིས་ཀ་མིན་པར་བསྟན་པ་ཉིད་དོན་དམ་པའི་བསྟན་པ་ཡིན་ལ། དོན་དམ་པ་དེ་
ཡང་འཇིག་རྟེན་ལས་འདས་པའི་ཡེ་ཤེས་ཡང་དག་པར་མཐོང་ན་གནས་ཀྱི་མཆོག་མྱ་ངན་ལས་
འདས་པ་ཐོབ་ལ། འཇིག་རྟེན་པའི་སྒོམ་བྱུང་དང་ཐོས་བསམ་གྱི་ཤེས་རབ་ཀྱིས་ཅུང་ཟད་
མཐོང་ན་བཟང་འགྲོ་སྟེ་ལྷ་དང་མིའི་གོ་འཕང་འཐོབ་བོ། །གང་གི་ཕྱིར་དེ་ལྟ་ཡིན་པ་དེའི་ཕྱིར་
ནང་གི་བདག་སྟོང་པ་ཉིད་བསབསམ་པ་ལ་མཁས་པས་རྟག་ཏུ་བློ་གྲོས་བསྐྱེད་པར་བྱའོ། །གལ་ཏེ་
ནང་བདག་བསམ་པས་སྐྱེ་བ་འདི་ཉིད་ལ་མྱང་འདས་ཐོབ་པར་འགྱུར་རམ་ཞེ་ན། མངོན་པར་
བརྩོན་པ་དང་ལྡན་པ་དག་གིས་སྐྱེ་བ་འདི་ཡང་ཐོབ་ལ། དེ་ཁོ་ན་ཉིད་ཤེས་པ་ལ་མཁས་སུ་ཟིན་
72



::༄༅།།དབུ་མ་བཞི་བརྒྱ་པའི་འགྲེལ་པ
ཀྱང་གལ་ཏེ་མངོན་པར་བརྩོན་པ་ལ་སོགས་པའི་སྐྱོན་འགའ་ཞིག་མ་ཚང་ན་སྐྱེ་བ་འདིར་མྱང་
འདས་མ་ཐོབ་མོད་ཀྱི། འོན་ཀྱང་སྐྱེ་བ་ཕྱི་མར་རྐྱེན་དབེན་པ་བརྟེན་པ་ཙམ་གྱིས་འབད་པ་མེད་
པར་ངེས་པར་མྱང་འདས་ཐོབ་པར་འགྱུར་ཏེ། དཔེར་ན་གཏི་མུག་གིས་བྱས་པའི་ལས་ཀྱི་
འབྲས་བུ་ཚེ་འདིར་མ་སྨིན་ཡང་སྐྱེ་བ་གཞན་དུ་གདོན་མི་ཟ་བར་སྨིན་པ་བཞིན་ནོ། །དེའི་ཕྱིར་
དབུ་མ་རྩ་བར། རྫོགས་སངས་རྒྱས་རྣམས་མ་བྱུང་ཞིང་། །ཉན་ཐོས་རྣམས་ཀྱང་ཟད་པ་
ན། །རང་སངས་རྒྱས་ཀྱི་ཡེ་ཤེས་ནི། །བསྟན་པ་མེད་ལས་རབ་ཏུ་བྱུང་། །ཞེས་པ་ལྟར་རོ། །
གལ་ཏེ་དེ་ཁོ་ན་ཉིད་ཤེས་པ་དག་ཡོད་ན་ཅིའི་ཕྱིར་གྲོལ་བ་དག་མི་སྣང་ཞེ་ན། བསམ་པ་ཙམ་
འབྲས་བུའི་སྒྲུབ་བྱེད་མ་ཡིན་ཏེ། རྒྱུ་རྐྱེན་ཚོགས་པ་ཉིད་ཡིན་ལ་དེ་ཡང་ཤིན་ཏུ་དཀའ། དེའི་
ཕྱིར་བསམ་བཞིན་པ་ནི་བྱ་བ་སྟེ་འབྲས་བུ་ཀུན་ལ་འགྲུབ་པ་ཤིན་ཏུ་དཀོན་ཏེ། དེ་བཞིན་དུ་
སངས་རྒྱས་ཀྱི་བསྟན་པ་འདི་ནའང་མྱ་ངན་ལས་འདས་པ་འདོད་པ་མེད་པ་མིན་མོད་ཀྱི། དེ་ལྟ་
ན་ཡང་ཕྱིའི་རྐྱེན་དགེ་བའི་བཤེས་གཉེན་དང་། ནང་གི་རྐྱེན་ཚུལ་བཞིན་ཡིད་ལ་བྱེད་པ་སོགས་
རྒྱུ་རྐྱེན་སྦྱོར་བ་དཀའ་བའི་ཕྱིར་གྲོལ་བ་རྣམས་ཀྱང་རྙེད་པར་དཀའོ། །
བཅུ་པ་ཉོན་མོངས་པ་དང་སྐྱེ་བ་ལྡོག་ནུས་སུ་བསྟན་པ་ནི། གལ་ཏེ་ཐོག་མེད་ནས་
ཞུགས་པའི་ཉོན་མོངས་ཀྱི་ཚོགས་འདི་ལ་ཟད་པ་ཡོད་པར་ཇི་ལྟར་ཤེས་ནུས་ཤེ་ན། ཇི་ལྟར་
ལུས་ལ་ཡུན་རིང་མོར་ལོངས་སྤྱོད་སྣ་ཚོགས་ཀྱིས་གསོས་ཀྱང་འཇིག་པའི་ཆོས་ཅན་བྱས་པ་མི་
ཤེས་ཤིང་ཡོན་ཏན་མེད་པར་ཐོས་ནས་མཁས་པ་ལུས་ཀྱི་ཡུན་གྱི་འདོད་ཆགས་ཡུན་རིང་མོ་
གནས་པ་དེ་བཞིན། ལེགས་པར་བསྒོམས་པའི་ལམ་འདོད་ཆགས་དང་བྲལ་བ་བསྐྱེད་པ་དེ་
ཉིད་ཀྱིས་དུས་ཡུན་རིང་མོར་ཞུགས་པའི་འདོད་ཆགས་ཐམས་ཅད་ཀྱང་ཟད་པར་འགྱུར་བ་མ་
ཡིན་ནམ། དེའི་ཕྱིར་ཕྱི་ནང་གི་དངོས་པོ་ཐམས་ཅད་རང་བཞིན་སྟོང་པ་ཉིད་ཀྱིས་སྙིང་པོ་མེད་
པར་མཐོང་བའི་ཕྱིར། འདོད་ཆགས་ལ་སོགས་པའི་ཉོན་མོངས་པའི་ཚོགས་ཐམས་ཅད་ཟད་པ་
ལས་གྲོལ་བ་སྲིད་དོ། །ཡང་ཐོག་མ་མེད་པ་ནས་ཞུགས་པའི་སྐྱེ་བའི་རྒྱུན་ལ་ཇི་ལྟར་མཐའ་ཡོད་
པར་འགྱུར་ཞེ་ན། ཇི་ལྟར་དུས་ཡིན་རིང་མོ་ནས་ཞུགས་ཤིང་གཅིག་ནས་གཅིག་ཏུ་བརྒྱུད་པས་
འཇུག་པའི་ས་བོན་གྱི་རྒྱུན་དེ་ལ་ཐོག་མ་ཡོད་པ་མིན་ཞིང་མེས་ཚིག་པ་ལས་མཐའ་མཐོང་བ་
ལྟར། སྐྱེ་བ་གཅིག་ནས་གཅིག་ཏུ་བརྒྱུད་པ་ཐོག་མ་མེད་པའི་དུས་ནས་འཇུག་པའི་རྣམ་ཤེས་
ཀྱི་ས་བོན་ཅན་གྱི་སྐྱེ་བའང་རྒྱུ་མ་ཚང་བའི་ཕྱིར་འབྱུང་བར་མི་འགྱུར་ཏེ། ཉོན་མོངས་པ་ལ་ལྟོས་
73



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
tཔའི་ལས་ཀྱིས་སྐྱེ་བ་འཕེན་ལ། ཉོན་མོངས་རྣམས་ཀྱང་ཡེ་ཤེས་ཀྱི་མེས་རེག་པས་ཟད་པར་
འགྱུར་ཏེ། དེའི་ཕྱིར་གྲོགས་མེད་པའི་ལས་ཀྱིས་སྐྱེ་བ་འཕེན་མི་ནུས་སོ། །བྱང་ཆུབ་སེམས་
དཔའ་ལ་ཉོན་མོངས་པ་མེད་དུ་ཟིན་ཀྱང་གཞན་ལ་ཕན་པའི་དོན་དུ་སྨོན་ལམ་དང་སྙིང་རྗེའི་
དབང་གིས་སྲིད་པར་ཉིང་མཚམས་སྦྱར་རོ། །རྣལ་འབྱོར་སྤྱོད་པ་བཞི་བརྒྱ་པ་ལས། སློབ་མ་
ཡོངས་སུ་སྦྱོང་བ་ཞེས་བྱ་བ་སྟེ་རབ་ཏུ་བྱེད་པ་བརྒྱད་པའི་འགྲེལ་པའོ།། །།
༈ གཉིས་པ་དོན་དམ་བདེན་པ་ལ་བརྟེན་ནས་གྲོལ་བྱེད་ཀྱི་ལམ་བཤད་པ་ལ།
སྟོང་ཉིད་གཏན་ལ་དབབ། རབ་བྱེད་ཀྱི་དགོས་པ་བསྟན། ཀླན་ཀ་ལྷག་མ་སྤོང་བ་དང་གསུམ་གྱི་
དང་པོ་ལ། མཚན་གཞི་འདུས་བྱས་ཀྱི་རང་བཞིན་དགག །མཚན་ཉིད་སྐྱེ་སོགས་ཀྱི་རང་བཞིན་
དགག་པ་གཉིས་ཀྱི་དང་པོ་ལ། རྟག་པའི་དངོས་པོ་དགག །བལྟ་བར་བྱ་བ་དགག །དབང་པོ་
དང་དོན་དགག །མཐར་འཛིན་པ་དགག་པའོ། །དང་པོ་ལ་སྤྱིར་དགག །ཁྱད་པར་དུ་དགག་
པ་གཉིས་ཀྱི་དང་པོ་ནི། དེ་ལྟར་རབ་ཏུ་བྱེད་པ་ཐལ་མ་ཐག་པ་རྣམས་ཀྱིས་དེ་ཁོ་ན་ཉིད་བདུད་
རྩིའི་སྣོད་དུ་རུང་བར་གྱུར་པས་རབ་ཏུ་བྱེད་པ་ལྷག་མ་རྣམས་ཀྱིས་དེ་ཁོ་ན་ཉིད་གཏན་ལ་དབབ་
པ་བརྩམ་པར་བཞེད་ནས། རེ་ཞིག་འདུས་བྱས་སྐྱེ་འཇིག་དང་ལྡན་པ་ཉིད་ཀྱིས་སྙིང་པོ་མེད་
པར་བརྗོད་པའི་ཕྱིར་བཤད་པ། གང་འབྲས་བུའི་དོན་དུ་འཇུག་པ་དེ་ནི་འཇིག་རྟེན་ན་རང་
བཞིན་རྣལ་མ་མ་ཡིན་ཏེ། སྨད་འཚོང་མ་འདིའི་ཆགས་པ་ནི་འབྲས་བུའི་དོན་དུ་ཡིན་གྱི་རང་
བཞིན་མ་ཡིན་ནོ་ཞེས་གྲགས་པའི་ཕྱིར་རོ། །ཕྱི་དང་ནང་གི་དངོས་པོ་ཐམས་ཅད་གཅིག་རྐྱང་
དུ་སྐྱེ་བ་མེད་པས་ཅི་རིགས་པ་ཚོགས་པ་ཁོ་ན་སྐྱེ་ཞིང་། དེ་དག་ཀྱང་ཕན་ཚུན་རྒྱུ་འབྲས་སུ་
གནས་པའི་ཕྱིར་ཐམས་ཅད་བདག་ཉིད་ཇི་ལྟ་བ་བཞིན་དུ་འབྲས་བུའི་དོན་དུ་སྐྱེ་བ་དེས་ན་རྟག་
པ་སྟེ་རང་བཞིན་ནམ་བདེན་པར་ཡོད་པ་མ་ཡིན་ནོ། །དེའི་ཕྱིར་མི་སློབ་པའི་སྐུ་གསུང་ཐུགས་
ཐུབ་པ་དང་ལྡན་པས་ན་ཐུབ་པ་བཅོམ་ལྡན་འདས་ཉག་གཅིག་གིས་མི་རྟག་པ་དང་སྟོང་པ་ཉིད་
བསྟན་པས་ན། དངོས་པོ་རྣམས་ཀྱི་རང་བཞིན་ཇི་ལྟ་བ་དེ་བཞིན་དུ་གཤེགས་ཤིང་ཐུགས་སུ་
ཆུད་པས་ན་དེ་བཞིན་གཤེགས་པ་ཞེས་བྱའི། དེ་མ་གཏོགས་པ་གཞན་ནི་ཇི་ལྟ་བ་བཞིན་དུ་
དངོས་པོའི་དེ་ཁོ་ན་ཉིད་ཐུགས་སུ་ཆུད་པའི་དེ་བཞིན་གཤེགས་པ་ཡོད་པ་མ་ཡིན་ཏེ། དེ་ཁོ་ན་
ཉིད་ཕྱིན་ཅི་མ་ལོག་པར་སྟོན་པའི་སྒོ་ནས་དེ་ཁོ་ན་ཉིད་ཇི་ལྟ་བ་བཞིན་མ་རྟོགས་པའི་ཕྱིར་རོ། །
ཡང་ན་བཅོམ་ལྡན་འདས་ཀྱིས་གང་ཀུན་འབྱུང་བའི་ཆོས་ཅན་དེ་ནི་གདོན་མི་ཟ་བར་འགོ་
74
SE



༄༅།།དབུ་མ་བཞི་བརྒྱ་པའི་འགྲེལ་པ།
མཔའི་ཆོས་ཅན་ཏེ། སྐྱེ་བའི་རྐྱེན་གྱིས་རྒ་ཤིའོ་ཞེས་བསྟན་པའི་ཕྱིར་སྐྱེ་བའི་འབྲས་བུ་ནི་འཇིག་པ་
ཡིན་ལ། དེའི་ཕྱིར་ཐམས་ཅད་འབྲས་བུ་འཇིག་པའི་དོན་དུ་སྐྱེ་བ་དེས་ན་རྟག་པ་ཡོད་པ་མིན་
ཞེས་བྱའོ། །ཡང་ན་བདེ་སྡུག་བཏང་སྙོམས་གསུམ་མྱོང་འགྱུར་གྱི་ཡུལ་རྣམས་མེད་པར་འབྲས་
བུ་ཚོར་བ་གསུམ་མྱོང་བ་མེད་ལ། དེའི་ཕྱིར་དངོས་པོ་ཐམས་ཅད་འབྲས་བུ་ཚོར་བ་གསུམ་གྱི་
དོན་དུ་སྐྱེ་བ་དེས་ན་རྟག་པ་སྟེ་ངོ་བོ་ཉིད་ཀྱིས་གནས་པ་ཡོད་པ་མ་ཡིན་ལ། དེས་ན་རང་བཞིན་
གྱིས་སྟོང་ངོ་། །དངོས་པོ་ཐམས་ཅད་རང་བཞིན་གྱིས་སྟོང་པ་འདི་ཡང་སྟོན་པ་གཞན་གྱི་ཚིག་
གིས་མ་བསྟན་ཏོ་ཞེས་བསྟན་པའི་ཕྱིར། ཐུབ་པ་མ་གཏོགས་ཞེས་སྦྱར་རོ། །ཁ་ཅིག་ན་རེ།
འབྲས་བུའི་དོན་དུ་སྐྱེས་པ་རྣམས་རྟག་པ་མ་ཡིན་ཡང་། དངོས་པོ་གང་དག་བསྐྱེད་བྱ་སྐྱེད་
བྱེད་ཀྱི་ཡན་ལག་གཉིས་ཀ་མ་ཚང་བ་ནམ་མཁའ་ནས་ཡིད་ཀྱི་མཐར་ཐུག་པ་དང་། སྐྱེད་བྱེད་
ཡིན་ཡང་བསྐྱེད་བྱར་མེད་པ་རྡུལ་ཕྲ་རབ་རྣམས་རྟག་པ་ཡིན་ལ། དེ་དག་གི་ཡོད་པ་དང་རྟག་པ་
ཐུགས་སུ་མ་ཆུད་པས་དེ་བཞིན་གཤེགས་པ་ཕྱིན་ཅི་མ་ལོག་པ་གཟིགས་པ་མ་ཡིན་ནོ་ཟེར་ན།
འདི་ན་བདེ་བ་ལ་སོགས་པ་བདག་ཉིད་ཇི་ལྟ་བའི་རྒྱུ་དང་རྐྱེན་ལས་སྐྱེ་བར་དམིགས་པ་དེས་ན་
དངོས་པོ་གང་ཞིག་ཡུལ་གང་ནའང་དུས་ནམ་གྱི་ཚེ་ལ་རྒྱུ་དང་རྐྱེན་ལ་མ་བརྟེན་པར་སྐྱེ་བ་ནི་ཡོད་
པ་ཉིད་མེད་དོ། །གང་གི་ཕྱིར་དེ་ལྟར་ཡིན་པ་དེས་ན་དོན་གྱིས་གོ་བས་དུས་ནམ་ཡང་ཡུལ་གང་
ཞིག་ཏུའང་ནམ་མཁའ་ལ་སོགས་པ་རྒྱུ་རྐྱེན་གྱིས་མ་བྱས་པའི་རྟག་པ་འགའ་ཡང་ཡོད་པ་མ་ཡིན་
ནོ་ཞེས་སྦྱོར་བར་རྟོགས་སོ། །དེས་གཞན་གྱིས་ཀུན་བཏགས་པའི་དངོས་པོ་རྟེན་འབྲེལ་མ་ཡིན་
པ་རྣམས་ལ་ཡོད་པ་དང་རྟག་པ་མེད་པས་དེ་བཞིན་གཤེགས་པ་ཕྱིན་ཅི་མ་ལོག་པ་གཟིགས་པར་
གྲུབ་བོ། །
གཉིས་པ་ལ་བདག་དགག །ནམ་མཁའ་དགག །དུས་དགག །རྡུལ་ཕྲན་དགག །
ཐར་པ་རྟག་པ་དགག །དུས་གསུམ་རྟག་པ་དགག་པ་དང་དྲུག་གི་དང་པོ་ནི། གལ་ཏེ་བདེ་བ་
ལ་སོགས་པ་དངོས་པོ་རྟེན་ཅིང་འབྲེལ་པར་འབྱུང་བ་རྣམས་ཡོད་ལ། བདག་ནི་དེ་དག་གམ་
འདུ་བ་ཅན་གྱི་རྒྱུ་ཡིན་ལ། དེའི་ཕྱིར་བདག་ཡོད་ཅིང་དེ་ཡང་རྟག་པ་ཞིག་སྟེ། ཡོད་ཅིང་རྒྱུ་དང་
མི་ལྡན་པའི་ཕྱིར་རོ། །དེ་ཡོད་ན་དེའི་རིགས་ཅན་གྱི་དངོས་པོ་རྟག་པ་གཞན་ཡང་ཡོད་དོ་ཞེ་ན།
དེ་ཡང་མི་རིགས་ཏེ་འདི་ལྟར། དངོས་པོ་དང་རང་བཞིན་དང་བདག་དང་རྟག་པ་རྣམས་ནི་
རྣམ་གྲངས་ཡིན་ལ། རྒྱུ་མེད་པར་ནི་དངོས་པོ་ལ་སོགས་པ་དེ་དག་མེད་དེ། རི་བོང་གི་རྭ་ལ་
75



༄༅ །།དཔལ་ལྡན་ས་སྐུ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
ལ་སོགས་པ་བཞིན་ནོ། །ནམ་མཁའ་ལ་སོགས་པས་མ་ངེས་པ་ཡང་མ་ཡིན་ཏེ། དེ་དག་ནི་ཡོད་པ་
ཡང་འགོག་པར་འགྱུར་བའི་ཕྱིར་རོ། །གལ་ཏེ་ཉེས་པ་དེ་སྤང་བར་འདོད་པས་བདག་རྒྱུ་ལྡན་དུ་
ཁས་ལེན་ན་གང་རྒྱུ་དང་ལྡན་པ་དེ་ནི་རྟག་པར་ཡོད་པ་མ་ཡིན་ཏེ། བདེ་བ་ལ་སོགས་པ་བཞིན་
ནོ། །གང་གི་ཕྱིར་དེ་ལྟ་ཡིན་པ་དེས་ན་རྒྱུ་མེད་པ་ལས་གྲུབ་པ་ནི་དེ་ཉིད་མཁྱེན་པ་བཅོམ་ལྡན་
འདས་ཀྱིས་གྲུབ་པ་མིན་པར་གསུངས་ཏེ། མཁས་པས་རྟེན་འབྱུང་ཆོས་རྣམས་ཤེས་འགྱུར་
ཏེ། །མཐར་ལྟ་བ་ལ་བརྟེན་པར་བྱེད་པའང་མིན། །རྒྱུ་བཅས་རྐྱེན་བཅས་ཆོས་ནི་ཤེས་འགྱུར་
ཏེ། །རྒྱུ་མེད་རྐྱེན་མེད་ཆོས་ནི་ཡོད་མ་ཡིན། །ཞེས་གསུངས་སོ། །ཅི་སྟེ་བུམ་པ་དང་བདེ་བ་
སོགས་བྱས་པ་རྣམས་མི་རྟག་པར་མཐོང་ནས་དོན་གྱིས་གོ་བས་བདག་ལ་སོགས་པ་མ་བྱས་པ་
རྣམས་རྟག་པར་འགྱུར་རོ་སྙམ་ན། དེ་ལྟར་ན་བུམ་པ་ལ་སོགས་པ་མི་རྟག་པ་དག་བྱས་པར་
མཐོང་ནས་མ་བྱས་པ་གལ་ཏེ་རྟག་པར་ཁས་ལེན་ནི། དོན་གྱིས་གོ་བས་བྱིས་པ་ལ་ཡོད་པ་ཉིད་
མཐོང་ནས་མ་བྱས་པའི་རྟག་པ་ནམ་མཁའི་མེ་ཏོག་ལྟར་ཡོད་པ་ཉིད་མིན་པར་འགྱུར་རོ། །
གཉིས་པ་ནི། ཆོས་མངོན་པ་ལས། ནམ་མཁའ་དང་སོ་སོར་བརྟགས་པའི་འགོག་པ་དང། སོ་
སོར་མ་བརྟགས་པའི་འགོག་པ་རྣམས་རྟག་པ་དང་ཡོད་པ་ཉིད་དུ་ཁས་བླངས་པའི་ཕྱིར།
འདུས་མ་བྱས་རྟག་པ་འགོག་པ་ལ་ཁས་བླངས་ཀྱིས་གནོད་དོ་ཞེ་ན། ནམ་མཁའ་དང་འགོག་པ་
གཉིས་ལ་སོགས་པ་རྣམས་རྟག་གོ་ཞེས་དེ་དག་མིང་ཙམ་དུ་མ་རྟོགས་པའི་གྲུབ་མཐའ་སྨྲ་བའི་སོ་
སོའི་སྐྱེ་བོ་བྱེ་བྲག་ཏུ་སྨྲ་བ་ལ་སོགས་པས་རྟོག་པར་ཟད་ཀྱི། དངོས་པོའི་དེ་ཁོ་ན་ཉིད་ལ་མཁས་
པ་འཕགས་པ་རྣམས་ཀྱིས་དེ་དག་ལ་དོན་དམ་པར་ལྟ་ཞོག །འཇིག་རྟེན་པའི་ཐ་སྙད་ཀྱིས་ཀྱང་
རྟག་པ་དང་ཡོད་པའི་ཐ་སྙད་མ་མཐོང་སྟེ། འདི་ལྟར་ནམ་མཁའ་ནི་གཟུགས་མེད་པ་ཙམ་དང་
སོ་སོར་བརྟགས་འགོག་ནི་ཤེས་རབ་ཀྱིས་ཉོན་མོངས་སྤངས་པ་ཙམ་དང་། བརྟགས་མིན་གྱི་
འགོག་པ་ནི་རྒྱུ་རྐྱེན་མ་ཚང་བས་མ་སྐྱེས་ཙམ་ལ་དེ་དང་དེའི་ཐ་སྙད་བརྟགས་པ་ཙམ་ཡིན་པའི་
ཕྱིར་རོ། །མདོ་ལས་རྟག་ཅེས་གསུངས་པ་ནི་དེ་དག་དངོས་པོར་མེད་པས་གཞན་དུ་འགྱུར་བ་
མེད་པ་ཙམ་ལ་རྟག་ཅེས་གསུངས་ཀྱི། བསྒྲུབ་པ་གཙོ་བོར་སྟོན་པ་མ་ཡིན་ནོ། །གལ་ཏེ་ནམ་
མཁའ་ནི་རྟག་སྟེ། ཁྱབ་པའི་ཕྱིར། མི་རྟག་པ་ནི་ཁྱབ་པ་མ་ཡིན་ཏེ། བུམ་པ་བཞིན་ནོ་ཞེ་ན།
གལ་ཏེ་ནམ་མཁའི་ཕྱོགས་ཀུན་ལ་ཁྱབ་ན། ཤར་གྱི་བུམ་པ་ལ་སྦྱོར་བའི་ནམ་མཁའི་ཕྱོགས་ཞེས་
བྱ་བ་གང་ཡིན་པ་དེ་ནི་ཕྱོགས་ཅན་ནམ་མཁས་གར་ཁྱབ་ཀྱི་ཤར་ནུབ་ལ་སོགས་པའི་ཕྱོགས་ཀུན་*:.
76



༄༅།།དབུ་མ་བཞི་བརྒྱུ་པའི་འགྲེལ་པ།
ལ་གནས་པ་མ་ཡིན་ཏེ། གལ་ཏེ་གནས་ན་དེ་དང་ཡུལ་ཐ་མི་དད་པའི་ཤར་གྱི་བུམ་པ་ཡང་ཡུལ་
ཀུན་ན་གནས་པར་ཐལ་བས་སོ། །ཅི་སྟེ་ཉེས་པ་འདི་སྤང་བར་འདོད་པས་ཤར་ལ་ཁྱབ་པའི་
ནམ་མཁའི་ཕྱོགས་ཕྱོགས་གཞན་ལ་མི་གནས་པར་ཁས་ལེན་ན། དེའི་ཕྱིར་ཕྱོགས་ཅན་ནམ་
མཁའ་ལ་ནུབ་ལ་སོགས་པའི་ཕྱོགས་གཞན་དང་གཞན་ཡང་ཤིན་ཏུ་གསལ་བར་ཡོད་པར་ཁས་
བླངས་དགོས་ལ། དེ་ལྟ་ན་ནམ་མཁའ་ཉིད་ནི་དུ་མ་དང་མ་ཁྱབ་པ་ཉིད་དུ་འགྱུར་རོ། །
གསུམ་པ་ནི། དུས་རྒྱུར་སྨྲ་བ་རྣམས་ན་རེ། གང་ཞིག་རྒྱུར་ཡོད་ན་མྱུ་གུ་ལ་སོགས་པའི་
འབྲས་བུ་རྣམས་དུས་འགའ་ཞིག་གི་ཚེ་འཇུག་ཅིང་། རྒྱུ་རྐྱེན་ཡོད་ཀྱང་གང་མེད་པས་འགའ་
ཞིག་གི་ཚེ་ལྡོག་པའང་དམིགས་པར་འགྱུར་བ་ལས་དུས་ཡོད་པར་རྗེས་སུ་དཔོག་ལ། དེ་ཡོད་
ཀྱང་རྒྱུ་མ་དམིགས་པའི་ཕྱིར་རྟག་གོ་ཞེ་ན། དེ་ལྟ་ཡིན་ན་དུས་རྟག་པ་ལས་སྐྱེ་བའི་མྱུ་གུ་ལ་
སོགས་པ་རྟག་ཏུ་སྐྱེ་བར་འགྱུར་ཏེ། རྒྱུ་རྟག་ཏུ་ཉེ་བའི་ཕྱིར་རོ། །ཅི་སྟེ་དེས་འབྲས་བུ་བསྐྱེད་
པའི་ནུས་པ་རྐྱེན་གཞན་ལ་རག་ལས་སོ་ཞེ་ན། འོ་ན་དུས་དེ་ནི་རྐྱེན་གཞན་གྱི་དབང་དུ་འགྱུར་
ཏེ། འདིའི་འབྲས་བུ་སྐྱེད་པའི་བདག་ཉིད་རྐྱེན་གཞན་ཡོད་མེད་ཀྱི་རྗེས་སུ་འཇུག་ལྡོག་བྱེད་
པའི་ཕྱིར་རོ། །གང་གི་ཕྱིར་དེ་ལྟ་ཡིན་པ་དེས་ན་དུས་རྟག་ན་འབྲས་བུ་ཡང་རྟག་པར་འགྱུར་ལ།
འབྲས་བུ་ཡིན་པའི་ཕྱིར་བུམ་པ་ལ་སོགས་པ་བཞིན་དུ་མི་རྟག་པར་འགྱུར་རོ། །གཞན་ཡང་
དུས་སྨྲ་བ་རྣམས་ཀྱིས་དུས་འགྲོ་བ་འཇུག་པའི་རྒྱུར་ཁས་བླངས་པ་ན་དོན་གྱིས་འབྲས་བུ་ཡང་
ཁས་བླངས་པར་འགྱུར་ཏེ། འདི་ལྟར་འབྲས་བུ་འབྱུང་བར་དམིགས་ནས་འདི་ནི་འདིའི་རྒྱུའོ་
ཞེས་རྣམ་པར་འཇོག་གི །འབྲས་བུ་མཐོང་བ་མེད་པར་ས་བོན་ལ་སོགས་པའི་རྒྱུ་ལ་ནི་རྒྱུའི་ཐ་
སྙད་ཡོད་པ་མ་ཡིན་ཏེ། རྒྱུར་རྣམ་པར་འཇོག་པ་འབྲས་བུ་ལ་ལྟོས་པ་དེའི་ཕྱིར་རྒྱུའོ་ཅོག་འབྲས་
བུ་ཉིད་དུ་ཐལ་བར་འགྱུར་ལ། འབྲས་བུ་ཡིན་ནའང་མྱུ་གུ་ལ་སོགས་པ་ལྟར་འདི་རྟག་པར་མི་
འགྱུར་རོ། །གལ་ཏེ་དུས་འགྲོ་བ་སྣ་ཚོགས་ཀྱི་རྒྱུར་འགྱུར་ན། དེ་ལྟར་ན་དུས་ནི་སྔར་འབྲས་བུ་
ལ་བྱ་བ་མི་བྱེད་པའི་གནས་སྐབས་སྤངས་ནས་འབྲས་བུ་ལ་ཕན་འདོགས་པའི་གནས་སྐབས་སུ་
འགྱུར་བར་བྱ་དགོས་ཏེ། འཇིག་རྟེན་ན་ས་བོན་ལ་སོགས་པ་རྒྱུ་རྣམས་སྔར་གྱི་གནས་སྐབས་
ལས་རྣམ་པར་འགྱུར་བ་ན་མྱུ་གུ་ལ་སོགས་པ་འབྲས་བུ་གཞན་གྱི་རྒྱུ་རུ་འགྱུར་བར་མཐོང་
།
རྣམ་པར་མ་འགྱུར་བར་གཞན་གྱི་རྒྱུ་མི་འགྱུར་བའི་ཕྱིར་རོ། །གང་ལ་སྔར་ལས་རྣམ་པར་ངེས་
པར་འགྱུར་བ་ཡོད་པ་དེ་ནི་རྟག་ཅེས་བྱར་ཡོད་པ་མིན་པས་དེའི་ཕྱིར་དུས་རྟག་པར་མི་རིགས་
77



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
སོ། །ཅི་སྟེ་དུས་རྣམ་པར་མི་འགྱུར་བར་ཁས་ལེན་ན། འགྱུར་བ་མེད་པའི་དུས་རྟག་པ་གང་གི་
རྒྱུ་ཡིན་པའི་འབྲས་བུའི་དངོས་པོ་དེ་ནི་རྒྱུ་ལས་མ་བྱུང་བ་ལས་སྐྱེས་པ་སྟེ་རྒྱུ་ལ་ལྟོས་མེད་དུ་
འབྱུང་བར་འགྱུར་ཏེ། འདི་ལྟར་འབྲས་བུ་འགྲོ་བ་སྣ་ཚོགས་པ་རྣམས་ནི་མི་རྟག་ལ། དུས་ནི་
རྟག་པའི་ཕྱིར་གཞན་དུ་འགྱུར་ལ། གང་གཞན་ཡིན་པ་དེ་ནི་ཕན་ཚུན་མ་རེག་པ་དང་ལྷན་ཅིག་
ཏུ་འབྱུང་བར་ཡང་འགྱུར་ཏེ། བ་ལང་དང་རྟ་བཞིན། དེས་ན་རྒྱུ་ལ་ལྟོས་པ་མེད་པར་འབྲས་བུ་
རང་ཉིད་འབྱུང་བར་འགྱུར་བ་དེ་ལ་དུས་ནི་རྒྱུ་ཡིན་པ་ལོག་པར་འགྱུར་ཏེ། རྒྱུའི་བྱ་བ་ཅིའང་མི་
བྱེད་པའི་ཕྱིར་རོ། །འདི་ལས་ཀྱང་དུས་རྒྱུར་མི་རུང་སྟེ། འདི་ལྟར་རྒྱུའི་དངོས་པོ་དུས་རྟག་པ་
ལས་སྐྱེས་པའི་འབྲས་བུ་ཇི་ལྟ་བུར་ན་མི་རྟག་པར་འགྱུར་ཏེ། འཇིག་རྟེན་ན་ནམ་ཡང་རྒྱུ་དང་
འབྲས་བུ་གཉིས་གཅིག་རྟག་གཅིག་མི་རྟག་པའི་མཚན་ཉིད་མི་མཐུན་པ་མཐོང་བ་མ་ཡིན་པའི་
ཕྱིར་རོ། །
བཞི་པ་ནི། རྡུལ་ཕྲ་རབ་སྨྲ་བ་རྣམས་ན་རེ། ས་ལ་སོགས་པ་འབྱུང་བ་བཞིའི་རྡུལ་ཕྲ་
རབ་རྣམས་རྟག་ཅིང་། དེ་དག་མ་མཐོང་བའི་ལས་ཀྱིས་བསྐུལ་ནས་རྡུལ་ཕྲན་གཉིས་ལ་སོགས་
པ་འཕྲད་པས་རིམ་གྱིས་ཡན་ལག་ཅན་གྱི་རྫས་རྩོམ་ཞིང་། མཐར་འབྲས་བུ་སྣ་ཚོགས་སྐྱེད་
བྱེད་དོ་ཞེས་ཟེར་རོ། །དེ་ཡང་མི་རིགས་ཏེ། འདི་ལྟར་རྡུལ་ཕྲན་རྣམས་ཕན་ཚུན་ཕྲད་པས་
འབྲས་བུ་རྩོམ་ན་བདག་ཉིད་ཐམས་ཅད་ཀྱིས་ཕྲད་དེམ་ཆ་འགའ་ཞིག་གིས་ཕྲད། ཆ་འགས་
ཕྲད་ན་ཕྲད་པའི་ཆ་གང་ཡིན་པ་དེ་འབྲས་བུའི་རྒྱུར་འགྱུར་ལ་མ་ཕྲད་པའི་ཆ་རྒྱུར་མི་འགྱུར་
རོ། །རྡུལ་ཕྲན་གང་གི་ཕྲད་པའི་ཕྱོགས་འགའ་རྒྱུ་ཡིན་ཞིང་མ་ཕྲད་པའི་ཕྱོགས་འགའ་རྒྱུ་མ་
ཡིན་པར་འགྱུར་བ་དེས་ན་རྡུལ་ཕྲན་དེ་ནི་ཕྲད་མ་ཕྲད་རྒྱུ་ཡིན་མིན་སྣ་ཚོགས་སམ་དུ་མའི་ངོ་
བོར་འགྱུར་ལ། སྣ་ཚོགས་གང་ཡིན་པ་དེ་ཡང་རི་མོ་ལ་སོགས་པ་བཞིན་དུ་རྟག་པར་མི་རིགས་
སོ། །ཅི་སྟེ་རྡུལ་ཕྲན་ལ་ཆ་མེད་པའི་ཕྱིར་བདག་ཉིད་ཐམས་ཅད་ཀྱིས་སྦྱོར་རོ་ཞེ་ན། དེ་ལྟར་ན་
རྡུལ་ཕྲན་གྱི་ཆ་ཤས་མེད་པའི་དབྱིབས་ཟླུམ་པོ་གང་ཡིན་པ་དེ་འབྲས་བུ་ཡན་ལག་ཅན་གྱི་རྫས་ལ་
ཡང་ཡོད་པར་འགྱུར་ཏེ། རྡུལ་ཕྲན་རྣམས་ཕན་ཚུན་ཆ་ཐམས་ཅད་ཀྱིས་འདྲེས་པའི་རང་བཞིན་
ཡིན་པའི་ཕྱིར། དེ་ལྟར་ན་རྡུལ་ཕྲན་བཞིན་དུ་ཡན་ལག་ཅན་ཡང་དབང་པོའི་ཡུལ་ལས་འདས་
པར་འགྱུར་རོ། །ཇི་སྐད་བཤད་པའི་ཉེས་པར་འགྱུར་བས་རྒྱུ་རྡུལ་ཕྲན་གྱི་དབྱིབས་ཟླུམ་པོ་གང་
ཡིན་པ་དེ་ནི་འབྲས་བུ་ཡན་ལག་ཅན་གྱི་རྫས་ལ་ཡོད་པ་མིན་པ་དེས་ན་བདག་ཉིད་ཀུན་གྱིས་
78



༄༅།།དབུ་མ་བཞི་བརྒྱ་པའི་འགྲེལ་པ།
སྦྱོར་བ་རྡུལ་ཕྲན་རྣམས་ལ་མི་འཐད་དོ། །ཡང་གང་གི་ཚེ་རྡུལ་ཕྲན་རྣམས་བདག་ཉིད་ཐམས་
ཅད་ཀྱིས་མི་སྦྱོར་བ་དེའི་ཚེ་རྡུལ་ཕྲན་གཅིག་གི་གོ་སའི་གནས་གང་ཡིན་པ་དེ་ནི་ཟླ་བོའི་རྡུལ་
ཕྲན་གཞན་གྱི་གོ་སར་ཡང་མི་འདོད་པ་དེའི་ཕྱིར་རྒྱུ་རྡུལ་ཕྲན་དང་འབྲས་བུ་ཡན་ལག་ཅན་
གཉིས་བོང་ཚོད་མཉམ་པར་མི་འདོད་པས་ཡན་ལག་ཅན་དབང་པོའི་ཡུལ་ལས་འདས་པའི་ཉེས་
པ་མེད་མོད། སྣ་ཚོགས་རྟག་པར་མི་རིགས་ཞེས་པ་སོ་ན་འདུག་གོ །འདིར་འབྲས་བུ་རྩོམ་པའི་
དུས་ན་ཉེས་པ་འདིར་འགྱུར་གྱི། འབྲས་བུ་རྩོམ་པའི་སྔ་རོལ་ན་ནི་རྡུལ་ཕྲ་རབ་རྣམས་ལ་ཆ་
ཤས་མེད་པས་ཇི་སྐད་བཤད་པའི་ཉེས་པ་མེད་དོ་ཞེ་ན། གནས་སྐབས་དེར་ཡང་ཤར་ལ་སོགས་
པའི་ཕྱོགས་ཀྱི་དབྱེ་བ་ཡོད་དེ། གཞན་དུ་ན་རྡུལ་ཕྲན་གྱིས་ཤར་ལ་བལྟས་པའི་ངོས་གང་ཡིན་པ་
དེས་ནུབ་ལ་སོགས་པའི་ཕྱོགས་གཞན་རྣམས་ལ་བལྟ་བར་འགྱུར་ལ། དེ་ལྟ་ན་ཕྲད་པའི་ཚེ་ཡང་
བདག་ཉིད་ཐམས་ཅད་ཀྱིས་ཕྲད་པས་རགས་པ་མི་བརྩམ་པར་འགྱུར་རོ། །དེའི་ཕྱིར་རྡུལ་ཕྲན་
གང་ལ་ཤར་གྱི་ཕྱོགས་ཡོད་པ་དེ་ལ་ཤར་གྱི་ཆ་ཡང་ཡོད་ལ་གང་གི་ལྟར་ན་རྡུལ་ལ་ཕྱོགས་ཡོད་པ་
དེའི་ལུགས་ལ་རྡུལ་དེ་རྡུལ་ཕྲན་མིན་པར་བསྙད་དེ། ཤར་ལ་སོགས་པར་ཕྱོགས་པའི་ཆ་དང་
ལྡན་པའི་ཕྱིར། ཁང་བཟངས་ལ་སོགས་པ་བཞིན་ནོ་སྙམ་དུ་དགོངས་སོ། །གལ་ཏེ་རྡུལ་ཕྲ་རབ་
ཆ་ཤས་མེད་པར་གྱུར་ན། ཡུལ་གཞན་དུ་མ་མཐོང་བའི་ལས་ཀྱིས་བསྐུལ་ནས་འགྲོ་བ་མེད་ཅིང་།
དེ་མེད་ན་རྡུལ་ཕྲན་གཞན་དང་ཕྲད་པ་མེད་པས་ཡན་ལག་ཅན་གྱི་རྫས་བརྩམ་པ་མེད་པར་
འགྱུར་ཏེ། འདི་ལྟར་ལུས་དང་ལྡན་ཞིང་འགྲོ་བ་ལ་མངོན་དུ་ཕྱོགས་པའི་དོན་གྱིས་མདུན་གྱིས་
སྔོན་ཕྱོགས་ལེན་ཅིང་རྒྱབ་ཀྱིས་གཏོང་བར་འགྱུར་བ་ལས་འགྲོ་བ་པོའི་འགྲོ་བར་རྟོག་པ་ཞིག་ན།
གཏོང་ལེན་དེ་དག་གཉིས་ཆ་ཤས་མེད་པའི་རྡུལ་ཕྲན་གང་ལ་ཡོད་པ་མ་ཡིན་པ་དེ་ནི་ཡུལ་གཞན་
དུ་འགྲོ་བ་པོར་ཡང་མི་འགྱུར་བས་དེ་མེད་པས་འབྲས་བུ་རྩོམ་པ་མེད་པའི་ཕྱིར་རྡུལ་ཕྲན་ཡོད་པ་
མི་འཐད་དོ། །གལ་ཏེ་རྡུལ་ཕྲ་རབ་རྟག་པ་རྣལ་འབྱོར་པ་རྣམས་ཀྱིས་ལྷའི་མིག་གིས་མཐོང་བའི་
ཕྱིར་ཡོད་དོ་ཞེ་ན། ཆ་ཤས་མེད་པའི་རྡུལ་ཕྲན་གང་ལ་དང་པོ་མདུན་གྱི་ཆ་ཡོད་པ་མ་ཡིན་ཞིང་།
མདུན་རྒྱབ་གཉིས་ཀྱི་བར་དཀྱིལ་ཡང་ཡོད་པ་མིན་ལ། ཐ་མ་རྒྱབ་ཀྱི་ཆ་ཡང་ཡོད་པ་མིན་པ་དེ་
ནི་མི་མངོན་པའམ་གཟུང་དུ་མེད་པ་ཡིན་ལ། མངོན་དུ་མེད་ཅིང་བལྟ་བྱ་མེད་པ་དེ་ནི་རྣལ་
འབྱོར་པ་གང་གིས་མཐོང་བ་མི་རིགས་སོ། །གལ་ཏེ་རྡུལ་ཕྲན་རྒྱུ་ཡིན་ན་ཇི་ལྟར་མྱུ་གུ་སྐྱེས་པས་
ས་བོན་འཇིག་པ་བཞིན་འབྲས་བུ་ཡན་ལག་ཅན་གྱི་རྫས་སྐྱེས་པ་ཡིས་རྒྱུ་རྡུལ་ཕྲན་བཤིག་པར་
79



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
:
.འགྱུར་ལ་དེས་ན་རྒྱུ་རྡུལ་ཕྲན་ནི་རྟག་པ་མ་ཡིན་པར་འགྱུར་རོ། །ཅི་སྟེ་རྒྱུའི་རང་བཞིན་ཡང་མི་
འཇིག་ལ། འབྲས་བུ་དོན་གཞན་དུ་གྱུར་པ་སྐྱེད་པར་ཡང་བྱེད་དོ་སྙམ་ན། དེ་ལྟ་ན་ཡུལ་གང་
ན་རྒྱུ་རྡུལ་ཕྲན་ཡོད་པའི་ཡུལ་དེ་ན་འབྲས་བུ་ཡན་ལག་ཅན་གྱི་རྫས་ཡོད་པ་མ་ཡིན་ཏེ། ཐོགས་
བཅས་ཀྱི་དངོས་པོ་གཉིས་ཡུལ་གོ་ས་གཅིག་ཏུ་གནས་པ་མེད་པའི་ཕྱིར་རོ། །དེའི་ཕྱིར་ཡུལ་ཐ་
དད་པའི་བུམ་པ་དང་སྣམ་བུ་བཞིན་དུ་རྒྱུ་དང་འབྲས་བུར་ཡང་མི་འགྱུར་རོ། །འདི་ལས་ཀྱང་
རྡུལ་ཕྲན་རྟག་པ་མེད་དེ། རྡུལ་ཕྲ་རབ་རྣམས་ནི་རྡུལ་ཕྲན་གཞན་ལ་བདག་ཉིད་ཐམས་ཅད་
ཀྱིས་འཇུག་པ་མེད་པས་རྡུལ་ཕྲན་རྣམས་ནི་ཐོགས་པ་དང་བཅས་པ་ཡིན་ལ། ཐོགས་ལྡན་
དངོས་པོ་རྟག་པར་ནི་གང་དུའང་སྣང་བ་མ་ཡིན་ཏེ། བུམ་པ་ལ་སོགས་པ་བཞིན། གང་གི་ཕྱིར་
རྡུལ་ཕྲན་རྟག་པ་མེད་པ་དེས་ན་ནམ་ཡང་སངས་རྒྱས་རྣམས་རྡུལ་ཕྲན་རྟག་པར་མི་གསུང་སྟེ།
རང་ཉིད་ཀྱིས་དེ་ལྟར་མ་གཟིགས་པའི་ཕྱིར། རྫས་བརྒྱད་ལ་བརྟེན་ནས་བཏགས་པའི་རྫས་
བརྒྱུད་ཀྱི་རྡུལ་ཕྲ་རབ་མི་རྟག་པ་ནི་བུམ་པ་བཞིན་དུ་བཏགས་པས་ཡོད་པ་ཡིན་ལ། དེ་ཡང་
ཚོགས་པ་ཁོ་ན་ལ་གནས་ཀྱི། ཟླ་མེད་པའི་ཡན་གར་བར་གནས་པ་མེད་པས་སོ་སོར་རྡུལ་ཕྲ་
རབ་ཀྱི་སྒྲས་བརྗོད་དུ་མེད་དོ། །
ལྔ་པ་ལ། རང་སྡེའི་ཐར་པ་རྟག་པ་དགག །གཞན་སྡེའི་བདག་གི་རང་བཞིན་གྱི་ཐར་པ་
དགག་པ་གཉིས་ལས་དང་པོ་ནི། འདིར་རང་གི་སྡེ་པ་བྱེ་བྲག་སྨྲ་བ་ལ་སོགས་པ་རྣམས་ན་རེ།
རྡུལ་ཕྲན་རྟག་པ་མེད་མོད། གང་ཞིག་རྟག་པར་གསུངས་པ་དེ་ནི་ཡོད་དེ། ཅི་སྐད་དུ། དགེ་
སྤོང་དག་མ་སྐྱེས་པ་དང་མ་བྱུང་བ་དང་འདུས་མ་བྱས་པ་དེ་ནི་ཡོད་དོ་ཞེས་གསུངས་ལ། ཆོས་
འདུས་མ་བྱས་པ་རྣམས་ནི་རྟག་པའོ། །ཞེས་ཀྱང་གསུངས་སོ། །དེའི་ཕྱིར་མྱ་ངན་ལས་འདས་
པ་རྟག་ཅིང་ལམ་བདེན་གྱིས་འཐོབ་པར་བྱ་བ་ཉོན་མོངས་པ་དང་སྐྱེ་བ་གཉིས་འདེའགོག་པ་ལ་ཆུ་
འགོག་པའི་ཆུ་ལོན་ལྟར་གེགས་བྱེད་པ་ཞིག་ཡོད་དེ། གལ་ཏེ་ཡོད་པར་མ་གྱུར་ན་སྡུག་བསྔལ་
དང་ཀུན་འབྱུང་གི་མཇུག་ཐོགས་སུ་འཕགས་པའི་བདེན་པ་གསུམ་པ་ཞེས་གསུང་བར་མི་འགྱུར་
བ་ཞིག་ན་གསུངས་པའི་ཕྱིར་ཡོད་དོ་ཞེ་ན། འཆིང་བ་ནི་ཀུན་འབྱུང་གི་བདེན་པ་སྟེ་བཅིང་བྱ་ལ་
རང་དབང་མེད་པར་བྱས་པས་སོ། །བཅིང་བ་ནི་སྡུག་བསྔལ་གྱི་བདེན་པ་སྟེ་ཉོན་མོངས་པའི་
གཞན་དབང་དུ་གྱུར་པས་སོ། །དེ་དག་ལྡོག་པའི་ཐབས་ནི་ལམ་གྱི་བདེན་པ་སྟེ་འདིས་ཀུན་
ནས་ཉོན་མོངས་པ་ལྡོག་པར་བྱེད་པའི་ཕྱིར་རོ། །བདེན་པ་གསུམ་པོ་འདི་ནི་ཀུན་ནས་ཉོན་
80



༄༅།།དབུ་མ་བཞི་བརྒྱ་པའི་འགྲེལ་པ།
མོངས་པ་དང་། དེ་ལྡོག་པ་ལས་རྗེས་སུ་དཔག་པས་ཡོད་པ་ཉིད་ཡིན་ལ། དེ་དག་ལས་གཞན་
པའི་ཉོན་མོངས་པ་ཟད་པའི་མཚན་ཉིད་ཅན་གྱི་ཐར་པ་ནི་མེད་དོ། །གལ་ཏེ་ཡོད་ན་འབྲས་བུ་
ཅུང་ཟད་དམིགས་པར་རིགས་ན་དེ་ལས་འཆིང་བ་དང་ཐར་པའི་ངོ་བོ་ལ་ཕན་པའི་བྱ་བ་ཅི་ཡང་
མི་འབྱུང་ན་དེ་གང་ལས་ཡོད་པར་རྗེས་སུ་དཔག །གང་གི་ཕྱིར་འདི་ལས་བྱ་བ་ཅུང་ཟད་ཀྱང་
འབྱུང་བ་མེད་པ་དེས་ན་མྱང་འདས་དེ་མ་འོངས་པའི་ཉོན་མོངས་དང་སྐྱེ་བ་འགོག་པ་ལ་བྱ་བ་
བྱེད་པའི་མཚན་ཉིད་ཅན་གྱི་ཐར་པ་ཞེས་མི་བརྗོད་དོ། །ཉོན་མོངས་དང་སྐྱེ་བ་གཉིས་ནི་རྒྱུ་མ་
ཚང་བའི་ཕྱིར་མི་འབྱུང་བ་ཡིན་ལ། དེའི་དོན་དུ་ཐར་པ་དོན་གཞན་བརྟགས་པ་དོན་མེད་
དོ། །བདེན་པ་གསུམ་པའི་སྒྲ་བརྗོད་པའང་མི་འགལ་ཏེ། ཉོན་མོངས་དང་སྐྱེ་བ་གཉིས་སླར་མི་
འབྱུང་བ་ཙམ་ཞིག་བདེན་པ་གསུམ་པའི་སྒྲས་བརྗོད་པའི་ཕྱིར་རོ། །གཞན་ཡང་མྱ་ངན་ལས་
འདས་པ་དངོས་པོ་ཡིན་ན་དེ་ཕུང་པོའམ་གང་ཟག་གཅིག་ལ་བརྟེན་དགོས་ན་དེ་ཡང་མི་རིགས་
འདི་ལྟར་བཅོམ་ལྡན་འདས་ཀྱིས་གང་སྡུག་བསྔལ་འདི་མ་ལུས་པར་རབ་ཏུ་སྤངས་པ་
བསལ་བ་ཟད་པ། འདོད་ཆགས་དང་བྲལ་བ་འགགས་པ་ཉེ་བར་ཞི་བ་ནུབ་པ། སྡུག་བསྔལ་
ཡང་ཉིང་མཚམས་མི་སྦྱོར་བ་དང་ཉེ་བར་མི་ལེན་པ་འདི་ནི་ཞི་བ། འདི་ནི་གྱ་ནོམ་པ་སྟེ། འདི་
ལྟ་སྟེ། ཕུང་པོའི་རྒྱུན་སྤངས་པ། སྲེད་པ་ཟད་པ། འདོད་ཆགས་དང་བྲལ་བ། འགགས་པ་མྱ་
ངན་ལས་འདས་པའོ་ཞེས་པའི་ལུང་འདི་ལས་ནི། མྱ་ངན་ལས་འདས་པའི་གནས་སྐབས་སུ་
ཕུང་པོ་རྣམས་ཡོད་པ་མིན་ཞིང་། དེ་ལ་བརྟེན་ནས་བཏགས་པའི་གང་ཟག་ཀྱང་སྲིད་པ་མ་ཡིན་
ནོ། །གལ་ཏེ་ཡོད་ན་མདོ་དང་འགལ་བ་དང་། མྱ་ངན་ལས་འདས་པ་འཁོར་བ་ལས་མ་འདས་
པར་འགྱུར་རོ། །དེའི་ཕྱིར་རྟེན་གང་དུ་ཉོན་མོངས་དང་སྐྱེ་བ་ཟད་པས་མྱ་ངན་ལས་འདས་པར་
གྱུར། ཕུང་པོའམ་གང་ཟག་གང་ཡང་མ་མཐོང་བ་དེར་བརྟེན་པ་མྱ་ངན་ལས་འདས་པ་གང་
ཞིག་ཡོད་པར་འགྱུར། དེའི་ཕྱིར་མྱ་ངན་ལས་འདས་པ་རྟག་པ་མེད་དོ། །
གཉིས་པ་ལ་དངོས་པོ་དང་། བདག་མེད་པ་སྤང་བ་གཉིས་ཀྱི་དང་པོ་ནི། གྲངས་ཅན་
རྣམས་ན་རེ། ཁོ་བོ་ཅག་ལྟར་ན་མྱ་ངན་ལས་འདས་པ་ན་རྟེན་མེད་པས་ཐར་པ་མེད་པའི་ཉེས་
པར་མི་འགྱུར་ཏེ། འདི་ལྟར་ཡོན་ཏན་དང་སྐྱེས་བུ་ཐ་དད་དུ་ཤེས་པ་ལས་ཆེན་པོ་ལ་སོགས་པ་
འཇུག་པའི་རིམ་པ་སོགས་ལས་རྣམ་འགྱུར་གྱི་ཚོགས་རྣམ་པ་ཐམས་ཅད་དུ་ཞི་བས་ཐར་པའི་
གནས་སྐབས་སུ་སྐྱེས་བུ་ཤེས་པ་ཡོད་པའི་རང་བཞིན་གནས་པའི་ཕྱིར་གྲོལ་བའི་བདག་ཡོད་དོ་
81



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
ཞེ་ན། ཁྱོད་ཀྱི་གྲོལ་བའི་བདག་ལ་ཤེས་པ་ཡོད་པར་བཏགས་པ་དོན་མེད་དེ། ཤེས་པ་ནི་ཡུལ་
ལ་ལོངས་སྤྱོད་བྱེད་ཡིན་ན། གྲོལ་བའི་ཚེ་ཡུལ་ཅི་ཡང་མེད་པའི་ཕྱིར་རོ། །འདི་ལྟར་སྐྱེས་བུ་
ཡུལ་ལ་ལོངས་སྤྱོད་པར་འདོད་པ་ན་རང་བཞིན་གྱིས་ལོངས་སྤྱད་བྱ་རྣམ་འགྱུར་གྱི་ཚོགས་ཐམས་
ཅད་སྐྱེད་པར་བྱེད་ལ། དེ་ནས་བློས་ཞེན་པའི་དོན་ལ་སྐྱེས་བུས་ཤེས་པར་བྱེད་ཅིང་ལོངས་སྤྱོད་
དོ། །གང་གི་ཚེ་སྐྱེས་བུ་དང་ཡོན་ཏན་ཐ་དད་དུ་ཤེས་པས་སྐྱེས་བུ་ཡུལ་ལ་སྲེད་པ་དང་བྲལ་ཏེ་
ཐར་པར་གྱུར་པ་དེའི་ཚེ་སྐྱེས་བུ་ལ་ཡུལ་ལ་ལོངས་སྤྱོད་བྱེད་ཞེས་པ་ཡོད་པར་བཏགས་པ་ལ་ཡོན་
ཏན་ཅི་ཞིག་ཡོད་དེ། ལོངས་སྤྱོད་བྱ་རྣམ་འགྱུར་གྱི་ཚོགས་རྒྱུ་དང་འབྲས་བུའི་བདག་ཉིད་
མཐའ་དག་ཉེ་བར་ཞི་བར་འགྱུར་པའི་ཕྱིར་རོ། །ཅི་སྟེ་དེའི་ཚེ་སྐྱེས་བུ་ཤེས་པ་ཡོད་པ་མིན་པ་ལ་
རག་གོ་ཞེ་ན། ཤེས་པ་མེད་པའི་སྐྱེས་བུ་ཡོད་པར་བཏགས་པའང་གསལ་བར་ཡོད་པ་མིན་པ་
དང་མཚུངས་ཏེ། མེ་དང་ཚ་བ་ལྟར་སྐྱེས་བུ་དང་ཤེས་པ་ནི་རང་བཞིན་ཐ་དད་མེད་པའི་ཕྱིར་
རོ། །གལ་ཏེ་གྲོལ་བའི་གནས་སྐབས་ན་ཤེས་པ་དངོས་མེད་ཀྱང་དེའི་ནུས་པ་ཡོད་པའི་ཕྱིར་
བདག་ཡོད་དོ་ཞེ་ན། གལ་ཏེ་ཐར་པའི་ཚེ་རྟེན་བདག་གཅིག་ཡོད་ན་དེ་ལ་བརྟེན་པའི་ཤེས་པ་
ཡོད་པའི་ས་བོན་ཡང་སྲིད་པ་ཡོད་པ་ཞིག་ན། དེའི་ཚེ་ཤེས་པ་ཡོད་པ་མེད་པས་དེ་དང་ཐ་མི་
དད་པའི་བདག་མེད་པས་དེ་ལ་བརྟེན་པའི་ཤེས་པའི་ནུས་པ་ཡང་མི་སྲིད་དོ། །གལ་ཏེ་གྲོལ་
བའི་བདག་མེད་ན་ཐར་པ་མེད་པ་དེའི་ཕྱིར་སྲིད་པ་འདི་མི་འཇིག་པར་
འདོད་པ་མི་
མང་པོ་ཞིག་ཏུ་འགྱུར་རོ་ཞེ་ན། གལ་ཏེ་ཤེས་པའི་ཚེ་ཐར་པ་ཡོད་པའི་འཇུག་པ་དང་དེའི་ནུས་
པ་ཡོད་ན་དེར་བརྟེན་པའི་སྲིད་པའི་འཇུག་པ་ཡོད་དམ་འོན་ཏེ་མེད་ཅེས་ཐེ་ཚོམ་ཟ་བར་འགྱུར་
བ་ཞིག་ན། ཐར་པའི་ཚེ་རྟེན་ཤེས་པ་དང་དེའི་ནུས་པ་གང་ཡང་མེད་ན་དེ་ལ་བརྟེན་པའི་སྲིད་
པ་ལ་འཇུག་མི་འཇུག་གི་བསམ་པའང་འཐད་པ་ཡོད་པ་མ་ཡིན་ནོ། །དཔེར་ན་ས་བོན་ཚིག་ན་
དེ་ལ་བརྟེན་པའི་མྱུ་གུ་ལ་སོགས་པའི་རྒྱུན་མི་འཇུག་པ་བཞིན་དུ། རྣམ་པ་ཐམས་ཅད་དུ་བདག་
གི་རྒྱུན་ཙམ་ཞིག་ཀྱང་མི་འཇུག་པར་ཐར་པར་རིགས་སོ། །གང་གི་ཕྱིར་དེ་ལྟར་ཡིན་པ་དེའི་
ཕྱིར་ཟག་བཅས་ཉེར་ལེན་གྱི་ཕུང་པོ་མ་ལུས་པ་ཡང་མི་འབྱུང་བའི་ཚུལ་དུ་འགགས་པས་སྡུག་
བསྔལ་ལས་ཐར་པའི་མྱང་འདས་ཐོབ་པའི་མི་རྣམས་ལ། མྱ་ངན་ལས་འདས་པའི་
སྐབས་ན་རྣམ་པ་ཀུན་ཏུའང་བོདག་ཟད་པ་ལགས་ཞེས་བརྗོད་པར་བྱའི་གྲོལ་བའི་བདག་ཡོད་པ་
མ་ཡིན་ཏེ། དེའི་ཚེ་ཕུང་པོ་མ་ལུས་པ་འགགས་པས་དེ་ལ་བརྟེན་ནས་བཏགས་པའི་བདག་མེད་གནས་
82



༄༅།།དབུ་མ་བཞི་བརྒྱ་པའི་འགྲེལ་པ།
ཅིང་། ཕུང་པོ་ལ་མ་བརྟེན་པར་གཞན་ལས་ཏེ་རྒྱུ་མེད་པའི་བདག་རྟག་པ་ཡོད་པ་མིན་པར་
རིགས་པས་ངེས་པ་དེའི་ཕྱིར། འདི་ལྟར་ཐར་པའི་ཚེ་བདག་རྟག་པ་ཡོད་ན་སྔར་དང་ཁྱད་པར་
མེད་པའི་ཕྱིར་འཁོར་བ་མི་ལྡོག་པར་འགྱུར་ལ། ཁྱད་པར་ཡོད་ན་རྣམ་པར་འགྱུར་བའི་ཕྱིར་མི་
རྟག་པར་འགྱུར་རོ། །
གཉིས་པ་ལ། རྩོད་པ་དགོད་པ་དང་། ལེན་བསྟན་པ་གཉིས་ཀྱི་དང་པོ་ནི། གལ་ཏེ་
གྲོལ་བའི་གནས་སྐབས་ན་གྲོལ་བའི་བདག་ཀྱང་མེད་ཅིང་དོན་དམ་པའི་མིང་ཅན་མྱ་ངན་ལས་
འདས་པའང་འདུ་བྱེད་རྣམས་སླར་མི་འབྱུང་བས་སྡུག་ཀུན་ཟད་པ་ཙམ་དུ་སྨྲ་ན། དེ་འདྲ་བའི་
དོན་དམ་དོན་དུ་གཉེར་བས་ཅི་ཞིག་བྱ། དེའི་ཕྱིར་བདག་ལེགས་སུ་འདོད་པས་འཇིག་རྟེན་པ་
འདི་ཉིད་ཁས་བླང་བར་བྱ་བླ་ཡི། དོན་དམ་རྣམ་པ་ཀུན་ཏུ་ཁས་བླང་བྱ་མ་ཡིན་ཏེ། འཇིག་
རྟེན་པ་ལ་བུམ་པ་དང་སྣམ་བུ་སོགས་ལ་བརྟེན་ནས་བཏགས་པ་ཅུང་ཟད་ཅིག་ཡོད་ཅིང་། དམ་
པའི་དོན་ལ་འཁོར་འདས་གང་ཡང་ཡོད་པ་མ་ཡིན་པའི་ཕྱིར། དེ་བས་མིག་ནད་བྱུང་དུ་དོགས་
པས་མིག་འབྱིན་པ་རྗེས་སུ་མི་སྒྲུབ་ཀྱི། ནད་སེལ་བར་བྱེད་པ་དེ་བཞིན་དུ་འཁོར་བའི་སྡུག་
བསྔལ་ལ་ཡིད་འབྱུང་བས་ཀྱང་སྡུག་བསྔལ་ཙམ་བཏང་བ་མཆོག་ཡིན་གྱི། ཐམས་ཅད་མེད་པ་
ནི་མ་ཡིན་ནོ་ཞེས་སོ། །རྣལ་འབྱོར་སྤྱོད་པ་བཞི་བརྒྱ་པ་ལས། དངོས་པོ་རྟག་པ་དགག་པ་སྒོམ་
པ་བསྟན་པ་སྟེ་རབ་བྱེད་དགུ་པའི་འགྲེལ་པའོ།། །།
༈ གཉིས་པ་ལ་བདག་དགག་པ་དང་། བདག་མེད་ལ་ཆད་པའི་ཉེས་པ་སྤང་བ་གཉིས་
ཀྱི། དང་པོ་ལ་སོ་སོར་དོགག །སྤྱིར་དགག་པ་གཉིས་ཀྱི་དང་པོ་ལ་ལྔ་ཡོད་པའི་དང་པོ། བྱེ་
བྲག་པའི་བདག་དགག་པ་ལ། ངོ་བོ་དགག ། སྒྲུབ་བྱེད་དགག་པ་གཉིས་ཀྱི། དང་པོ་ནི།
གལ་ཏེ་བདག་ཅེས་བྱ་བ་འགའ་ཞིག་རང་གི་ངོ་བོས་ཡོད་ན། མྱ་ངན་ལས་འདས་ར་དེ་མ་
མཐོང་བས་ཆད་པས་འཇིགས་པའི་ཕྱིར་འཇིག་རྟེན་པར་འདི་ཉིད་བླའི་ཞེས་སོགས་སུ་འགྱུར་བ་
ཞིག་ན། བདགི་རང་གི་ངོ་བོས་སྲིད་པ་མ་ཡིན་ནོ། །གལ་ཏེ་ཡོད་ན་དེ་ངེས་པར་སྐྱེས་པོའམ་
བུད་མེད་མ་ནིང་ཞིག་ཏུ་འགྱུར་གྲོང་སྟེ། རྟོག་པ་གཞན་མེད་པའི་ཕྱིར། མུ་སྟེགས་པ་རྣམས་ནི་
བདག་གཉིས་སྨྲ་སྟེ། འདི་ལྟར་ནང་དང་ཕྱིའི་བདག་གོ །དང་པོ་ནི་ལུས་ཀྱི་ཁོང་ན་གནས་ཤིང་
དབང་པོའི་ཚོགས་ཡུལ་ལ་འཇུག་པར་བྱེད་པ་ནང་གི་བྱེད་པའི་སྐྱེས་བུ་ངར་འཛིན་གྱི་ཡུལ་དུ་
གྱུར་པ་དགེ་མི་དགེའི་འབྲས་བུ་ཟ་བ་པོར་གྱུར་པའོ། །ཕྱིའི་བདག་ནི་ལུས་དང་དབང་པོ་འདུས་
83



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱད་ལས། པོད་བཅོ་ལྔ་པ་
པའི་ངོ་བོ་ཅན་ནང་གི་བདག་ལ་ཕན་འདོགས་པའོ། །གལ་ཏེ་ནང་གི་བདག་བུད་མེད་དུ་རྟོག་
ན་རང་གི་ངོ་བོ་མི་དོར་བའི་ངོ་བོ་ཡིན་པའི་ཕྱིར་ཚེ་གཞན་དུ་བརྗེས་ཀྱང་གཞན་ལ་མི་བརྟེན་པས་
རྟག་ཏུ་བུད་མེད་ཉིད་དུ་འགྱུར་ན་དེ་ལྟར་ཡང་ནི་མ་ཡིན་ཏེ། འཆོལ་བར་ཡང་དམིགས་པའི་
ཕྱིར་དང་། བུད་མེད་ཉིད་ལ་སོགས་པ་བདག་གི་ཡོན་ཏན་དུ་མེད་པའི་ཕྱིར་རོ། །དེ་ཉིད་ཀྱི་
ཕྱིར་གང་གི་ཚེ་ནང་བདག་བུད་མེད་མ་ཡིན་ལ། ཇི་སྐད་བཤད་པའི་གཏན་ཚིགས་ཀྱིས་སྐྱེས་པ་
མ་ཡིན་ལ། མ་ནིང་ཡང་མ་ཡིན་པ་དེའི་ཚེ་མི་ཤེས་པ་གཏི་མུག་གི་དབང་འབའ་ཞིག་ལས་ཁྱོད་
བདག་ནི་ཕོའོ། །མོའོ། །མ་ནིང་ངོ་སྙམ་དུ་སེམས་ཏེ། དཔེར་ན་ཐག་པ་རང་གི་ངོ་བོ་མ་ཤེས་
པས་སྦྲུལ་དུ་རྟོག་པ་བཞིན་ནོ། །གལ་ཏེ་སྐྱེས་པ་ལ་སོགས་པ་ནི་ཕྱིའི་རྟགས་ཡིན་ལ། དེ་དང་
འབྲེལ་བ་ལས་ནང་གི་བདག་ཀྱང་སྐྱེས་པ་སོགས་སུ་རྟོག་གོ་ཞེ་ན། གང་གི་ཚེ་ཕྱིའི་བདག་ལུས་
རྩོམ་བྱེད་འབྱུང་བ་ཆེན་པོ་བཞི་པོ་ཐམས་ཅད་ལ་ནི་ཕོ་མོ་མ་ནིང་རང་གི་ངོ་བོས་ཡོད་པ་མ་ཡིན་
ཏེ། ཡོད་ན་དེ་དག་གི་རང་བཞིན་གྱི་རྗེས་སུ་བྱེད་པའི་ཕྱིར་ལུས་ཐམས་ཅད་ལ་རྟོགས་ངེས་པར་
འགྱུར་ལ། ནུར་ནུར་པོ་ལ་སོགས་པ་ལ་ཡང་འབྱུང་བ་ཡོད་པས་དེ་དག་གི་རང་བཞིན་གྱི་ཕོ་མོ་ལ་
སོགས་པའི་རྟགས་དམིགས་པར་འགྱུར་ན། འདི་ནི་དེ་ལྟར་ཡང་མ་ཡིན་ནོ། །དེ་ལྟར་ཡིན་
དེའི་ཚེ་ཅི་སྟེ་ཕྱིའི་བདག་འབྱུང་བ་དེ་དག་ཉིད་ལ་བརྟེན་ནས་ཕོ་མོ་མ་ནིང་དུ་འགྱུར་བ་ཡིན་ཏེ་
མི་རིགས་སོ། །ཁྱོད་ཀྱང་ལུས་ཀྱི་འབྱུང་བ་ལ་བརྟེན་ནས་ཕོ་མོ་ལ་སོགས་སུ་འདོགས་པས་ཐལ་
བ་མཚུངས་སོ་ཞེ་ན། ཁོ་བོ་ཅག་ནི་རྟེན་ཅིང་འབྲེལ་འབྱུང་ཡིན་པའི་ཕྱིར་འབྱུང་བ་རྣམས་རང་
བཞིན་མེད་པ་ཡིན་ལ། རང་བཞིན་མེད་པ་ལའང་འཁྲུལ་འཁོར་དང་སྒྱུ་མའི་སྐྱེས་པ་དང་བུད་
མེད་སོགས་ལྟར་རྟགས་མེད་པ་ཕྱིས་རྟགས་དང་ལྡན་པ་མི་འགལ་བས་གནས་སྐབས་ཐམས་
ཅད་དུ་རྟགས་ངེས་པའི་ཉེས་པ་མེད་དོ། །ཁྱེད་འབྱུང་བ་རང་བཞིན་དང་བཅས་པར་སྨྲ་བ་ལ་
རང་བཞིན་གཞན་དུ་འགྱུར་བ་མི་རིགས་པས་རང་བཞིན་ཇི་ལྟ་བ་བཞིན་དུ་རྟགས་ངེས་པར་
ཐལ་བར་འགྱུར་རོ། །གཞན་ཡང་འཇིག་རྟེན་ན་མེའི་ཚ་བ་ནི་འགའ་ལའང་ཚ་བ་མ་ཡིན་པ་
མེད་པ་བཞིན་དུ་སྟེ། བདག་རང་གི་ངོ་བོས་ཡོད་ན་སྐྱེས་བུ་གཅིག་གིས་བདག་གང་ཡིན་པ་དེ་
ཀུན་གྱི་བདག་ཏུའང་འགྱུར་དགོས་ན་ཁྱོད་ཀྱི་ངར་འཛིན་ཡུལ་གྱི་བདག་གང་ཡིན་པ་དེ་ནི་ངའི་
བདག་མིན་ཏེ། ཁོ་བོ་ཅག་གི་ངར་འཛིན་གྱི་ཡུལ་མ་ཡིན་པའི་ཕྱིར་དང་། བདག་ཏུ་ཆགས་
པའི་ཡུལ་མ་ཡིན་པའི་ཕྱིར། གང་གི་ཕྱིར་དེ་ལྟ་ཡིན་པ་དེས་ན་ཁྱོད་ཀྱི་ངར་འཛིན་གྱི་ཡུལ་དེ་པ
:
84



༄༅།།དབུ་མ་བཞི་བརྒྱ་པའི་འགྲེལ་པ།
རང་གི་དངོས་པོ་བདག་མིན་ཏེ། ཀུན་གྱི་བདག་འཛིན་གྱི་ཡུལ་མ་ངེས་པའི་ཕྱིར་རོ། །གལ་ཏེ་
བདག་མེད་ན་ངར་འཛིན་དང་བདག་ལ་ཆགས་པ་འདི་གཉིས་རྒྱུ་གང་ལས་འབྱུང་ཞེ་ན། ཇི་
སྐད་བཤད་པའི་ཚུལ་གྱིས་ཕུང་པོ་ལས་ཐ་དད་པའི་བདག་མ་དམིགས་པའི་ཕྱིར། ཇི་ལྟར་ཤིང་
རྟའི་ཡན་ལག་རྣམས་ལ་བརྟེན་ནས་ཤིང་རྟར་འདོགས་པ་དེ་བཞིན་དུ་གཟུགས་ལ་སོགས་པའི་
དངོས་པོ་མི་རྟག་པ་རང་བཞིན་མེད་པ་རྣམས་ལ་བརྟེན་ནས་བདག་དང་སེམས་ཅན་དང་སྲོག་
དང་སྐྱེ་བ་པོ་དང་ཤེད་ལས་སྐྱེས་པ་དང་བྱེད་པ་པོ་དང་ཚོར་བ་པོ་ལ་སོགས་པ་བདག་གོ་སྙམ་དུ་
ལོག་པར་རྟོག་པ་སྐྱེ་བར་འགྱུར་བ་མ་ཡིན་ནམ་སྟེ་ཡིན་པ་ཁོ་ནའོ། །
གཉིས་པ་བདག་སྒྲུབ་བྱེད་དགག་པ་ལ་གསུམ་གྱི་དང་པོ་འཇུག་ལྡོག་གི་རྒྱུ་ཡིན་པ་དགག་
པ་ནི། གལ་ཏེ་བདག་ནི་རང་གི་ངོ་བོས་ཡོད་དེ། འཁོར་བར་འཇུག་པ་དང་ལྡོག་པའི་རྒྱུ་ཡིན་
པའི་ཕྱིར། གལ་ཏེ་བདག་མེད་ན་སུ་ཞིག་དགེ་མི་དགེའི་ལས་བྱས་ནས་དེའི་འབྲས་བུ་མྱང་ཞིང་
འཁོར་བར་འཁོར་བར་འགྱུར། སུ་ཞིག་ཐར་ལམ་ལ་འབད་པར་བྱས་ནས་གྲོལ་བར་འགྱུར།
དེའི་ཕྱིར་བདག་རང་གི་ངོ་བོ་ཡོད་དོ་ཞེ་ན། བདག་ཚེ་རབས་གཞན་དང་གཞན་དུ་འཁོར་བར་
སྨྲ་ན། ཅི་བདག་འདི་ཚེ་རབས་གཞན་དུ་ལུས་ཀྱི་ཁྱད་པར་གྱི་རྗེས་སུ་བྱེད་དམ་མི་བྱེད། མི་
བྱེད་ན་ནི་ལུས་ཀྱི་རྗེས་སུ་མི་བྱེད་པའི་བདག་འཁོར་བར་བརྟགས་པ་དོན་མེད་དོ། །ཅི་སྟེ་རྗེས་
སུ་བྱེད་ན་སྐྱེ་བ་དང་སྐྱེ་བར་ལུས་གཞན་དང་གཞན་དུ་འགྱུར་བ་བཞིན་དུ་སྐྱེས་བུའང་རྣམ་པར་
འགྱུར་བར་འགྱུར་ཏེ། ལུས་ཇི་ལྟ་བའི་རྗེས་སུ་བྱེད་པའི་ཕྱིར་རོ། །དེའི་ཕྱིར་ཁྱོད་ཀྱི་བདག་དེ་
ལ་ལུས་ལས་གཞན་ཉིད་དུ་མི་འཐད་དེ། ལུས་ཀྱི་རྣམ་པར་འགྱུར་བས་རྗེས་སུ་བྱེད་པའི་ཕྱིར་
རོ། །དཔེར་ན་ལུས་ཀྱི་ཕྱོགས་གཅིག་བཞིན། རྟག་པ་ཉིད་དུའང་མི་རིགས་ཏེ། ལུས་ལས་
གཞན་མ་ཡིན་པའི་ཕྱིར་ལུས་རང་གི་བདག་ཉིད་བཞིན། གཉིས་པ་ལུས་སྐུལ་བྱེད་ཡིན་པ་
དགག་པ་ལ་དངོས་དང་། ཞར་ལ་བདག་རྟག་པ་ལ་གནོད་བྱེད་བརྗོད་པ་གཉིས་ཀྱི་དང་པོ་ནི།
གལ་ཏེ་བདག་མེད་ན་སྐུལ་བྱེད་མེད་པས་ལུས་ཀྱི་གཡོ་བ་བརྐྱང་བསྐུམ་ལ་སོགས་པ་མེད་པར་
འགྱུར་ན་དེའི་ཕྱིར་ཤིང་རྟ་སྐུལ་བྱེད་ལྷ་སྦྱིན་ལྟར་ལུས་སྐུལ་བྱེད་ནང་གི་བྱེད་པ་པོའི་སྐྱེས་བུའང་
ཁས་བླངས་དགོས་སོ་ཞེ་ན། དེའང་མི་རིགས་ཏེ། ཤིང་རྟ་ནི་རེག་པ་དང་ལྡན་པ་ཁོ་ནས་སྐུལ་
བར་བྱེད་ཀྱི་མི་ལྡན་པས་མ་ཡིན་ནོ། །ཁྱོད་ཀྱིས་ཡོངས་སུ་བརྟགས་པའི་བདག་ཀྱང་རེག་པ་
དང་མི་ལྡན་པ་ཞིག་སྟེ། དུས་ལྟར་ལུས་མེད་པའི་ཕྱིར་རོ། །གང་རེག་པ་དང་མི་ལྡན་པའི་བ
z
85



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
དངོས་པོ་ལས་དངོས་པོ་གཞན་བསྐུལ་བ་ཞེས་བྱ་བ་མི་སྐྱེ་སྟེ། ནམ་མཁའ་བཞིན་དེའི་ཕྱིར་ལུས་
ཀྱི་བརྐྱང་བསྐུམ་ལ་སོགས་པའི་གཡོ་བ་ལ་སོགས་ཏེ་བདག་ནི་བྱེད་པ་པོར་མི་འགྱུར་རོ། །དེའི་
ཕྱིར་ལུས་ཀྱི་གཡོ་བ་ལས་བདག་རྗེས་སུ་དཔོག་པ་མི་རིགས་སོ། །གལ་ཏེ་ཁྱོད་ཀྱིས་ཀྱང་རེག་པ་
དང་མི་ལྡན་པའི་སེམས་ལུས་ཀྱི་སྐུལ་བ་པོར་ཁས་བླངས་པ་མ་ཡིན་ནམ། ཇི་སྐད་དུ་སྔར།
སེམས་མ་རྟོགས་པ་འགྲོ་སོགས་ལ། །གང་ཕྱིར་བསོད་ནམས་ལ་སོགས་ལ། །མ་མཐོང་དེ་ཕྱིར་
ལས་ཀུན་ལ། །ཡིད་ནི་དོན་པོར་བརྗོད་པར་བྱ། །ཞེས་བཤད་པས་སོ། །དེ་བས་ན་ཁྱེད་
ལའང་ཉེས་པ་མཚུངས་སོ་ཞེ་ན། ཁོ་བོས་ནི་སེམས་རེག་པ་དང་མི་ལྡན་པ་ཁས་མ་བླངས་ཏེ།
ཡུལ་དབང་རྣམ་ཤེས་གསུམ་ཕྲད་པའི་མཚན་ཉིད་ཀྱི་སེམས་བྱུང་རེག་པ་ཡོད་པས་རྣམ་ཤེས་
ལུས་དང་ལྡན་པའི་ཕྱིར་ལུས་སྐུལ་བ་པོར་འགྱུར་རོ། །ཁྱོ
ར་འགྱུར་རོ། །ཁྱོད་ཀྱིས་ནི་བདག་རེག་པ་དང་ལྡན་པར་
ཁས་མ་བླངས་པས་མི་མཚུངས་སོ། །ཡང་ན་སེམས་ནི་ཆོས་ཀུན་གྱི་རྒྱུ་ཡིན་པ་ཉིད་ཀྱིས་དེ་ལས་
སྐྱེས་པའི་རླུང་གི་ཁམས་རེག་པ་དང་ལྡན་པ་ཡིན་ལ་དེས་བསྐུལ་བས་རླུང་གི་ཁམས་རེག་པ་དང་
ལྡན་པ་ཡིན་ནོ་ཞེས་བྱ་བར་རིགས་སོ། །
གཉིས་པ་ནི། གལ་ཏེ་བདག་རྟག་པ་ཡིན་ན་དེ་ལ་དུག་དང་མཚོན་ལ་སོགས་པས་རྣམ་
པ་ཐམས་ཅད་དུ་གནོད་པ་བྱར་མེད་དེ། དཔེར་ན་གནོད་པའི་དོགས་པ་མེད་པའི་རྡོ་རྗེ་ནི་རྣམ་
པ་ཀུན་ཏུ་ཤིང་གི་སྲིན་བུ་ལས་བསྲུང་བྱར་མི་འགྱུར་བ་བཞིན་ནོ། །དེའི་ཕྱིར་བདག་ལ་གནོད་
པ་སྲུང་བའི་མི་འཚེ་བ་ཆོས་སུ་བསྟན་པ་དང་བདག་རྟག་པ་འདི་ལ་མི་འགལ་བའི་རྒྱུ་མཚན་ནི་ཅི་
ཡོད་སྙམ་སྟེ། འགལ་བ་ཁོ་ན་ཡིན་པས་རྟག་པའི་བདག་ཁས་མི་བླང་བའམ་ཡང་ན་རྒྱུ་མཚན་
གཞན་ཞིག་བརྗོད་དགོས་ན་དེ་ཡང་མ་བརྗོད་པས་འདི་ནི་མི་རིགས་སོ། །གསུམ་པ་བདག་རྟག་
པའི་སྒྲུབ་བྱེད་དགག་པ་ནི། གལ་ཏེ་བདག་རྟག་པ་ཁོ་ན་སྟེ་སྐྱེ་བ་དྲན་པ་ཡོད་པའི་ཕྱིར་རོ། །
འདུ་བྱེད་སྐྱེས་མ་ཐག་ཏུ་འཇིག་པ་རྣམས་ནི་ཚེ་རབས་གཞན་དུ་དྲན་པ་མི་རིག་ལ། བདག་
རྟག་པ་ཡོད་ན་དེ་ཉིད་ཚེ་རབས་གཞན་དུ་རྒྱུ་བས་དྲན་པ་རིགས་སོ་ཞེ་ན། དེའང་མི་རིགས་ཏེ་
འདི་ལྟར། འདི་ན་སྐྱེ་བ་སྔ་མ་ལ་མཚོན་བསྣུན་ཏེ་ཤི་བ་འགའ་ཞིག་སྐྱེ་བ་འདིར་ཡང་སྔོན་གྱི་
རྨའི་ཤུལ་ཆེན་པ་བྱུང་བ་མཐོང་ཞིང་སྐྱེ་བ་དྲན་ནས་སྔོན་ཁོ་བོའི་ལུས་ལ་མཚོན་བསྣུན་པ་འདི་
ཡིན་ནོ་ཞེས་སྔོན་གྱི་བྱུང་མཐའ་རྗེས་སུ་སྟོན་པ་མཐོང་སྟེ། དེའི་ཕྱིར་གལ་ཏེ་སྔོན་ཁོ་བོ་འདི་དང་
འདི་ལྟ་བུར་གྱུར་ཏོ་ཞེས་སྐྱེ་བ་དྲན་པ་ཡོད་པའི་ཕྱིར་ཁྱོད་ཀྱི་བདག་རྟག་པར་སྨྲ་ན། སྔོན་བྱས་
86



༄༅ །།དབུ་མ་བཞི་བརྒྱ་པའི་འགྲེལ་པ།
པའི་ལུས་ཀྱི་རྨའི་རྨེན་པ་མཐོང་ནས་སྔོན་གྱི་ལུས་ཀྱི་བྱུང་མཐའ་རྗེས་སུ་དྲན་པ་ཡོད་པའི་ཕྱིར།
ཁྱོད་ཀྱི་ལུས་ཀོ་ཅིས་མི་རྟག་པ་ཡིན་ཏེ་རྟག་པ་ཁོ་ནར་འགྱུར་རོ། །དེས་ན་སྔོན་གྱི་ལུས་དང་ད་
ལྟར་གྱི་ལུས་རྒྱུ་དང་འབྲས་བུ་ཉིད་ཀྱིས་གཞན་དུ་མི་འཐད་པའི་ཕྱིར། ད་ལྟར་གྱི་ལུས་ལ་
དམིགས་ནས་སྔོན་གྱི་བྱུང་མཐའ་རྗེས་སུ་དྲན་པ་ལྟར། སྔོན་གྱི་ཕུང་པོ་ལ་བརྟེན་ནས་བཏགས་
པའི་གང་ཟག་དང་ད་ལྟར་གྱི་བདག་གཞན་མ་ཡིན་པའི་ཕྱིར་སྐྱེ་བ་རྗེས་སུ་དྲན་པ་རིགས་སོ། །
གཞན་ཡང་བདག་འདི་རང་གི་ངོ་བོས་སྐྱེ་བ་དྲན་པར་མི་རིགས་ཏེ། སེམས་མེད་པའི་ངོ་བོ་ཡིན་
པའི་ཕྱིར། ཅི་སྟེ་སེམས་པ་དང་ལྡན་པ་ལས་ཡིན་པར་རྟོག་ན་དེ་ཡང་མི་རིགས་ཏེ། རང་གི་ངོ་
བོ་གཏང་བར་འགྱུར་བའི་ཕྱིར། འདི་ལྟར། བློ་ལ་སོགས་པའི་སེམས་པ་ཅན་ཡོན་ཏན་དུ་ལྡན་
པས་བདག་ཀྱང་གལ་ཏེ་ཤེས་པ་པོ་ཉིད་ཡིན་ན། འོ་ན་བདག་དེའི་ཡོན་ཏན་སེམས་པ་ཅན་ཡང་
བདག་སེམས་མེད་དང་ལྡན་པའི་ཕྱིར་སེམས་པ་ཅན་མིན་པར་འགྱུར་ཞིང་། བདག་མེད་བློ་ལ་
སོགས་པའི་སེམས་པ་ཅན་གྱི་ཡོན་ཏན་དང་ལྡན་པས་དེ་ནི་རྗེས་སུ་མཐུན་པ་སྐྱེ་བ་དྲན་པ་
སོགས་སུ་འགྱུར་ན་སྐྱེས་བུ་སྟེ་བདག་དེའང་རྟག་པར་མི་འགྱུར་ཏེ། རྣམ་པར་འགྱུར་བའི་ཕྱིར་
རོ། །གཞན་ཡང་སྲོག་གམ་བདག་འདི་བདེ་སྡུག་བཏང་སྙོམས་སོགས་ཀྱི་ཡོན་ཏན་དང་ལྡན་
པའི་ཚེ་འདི་ལྟར་བདེ་སྡུག་བཏང་སྙོམས་སོགས་ཡོན་ཏན་རྣམས་ཐ་དད་པ་བཞིན་དུ་དེ་དག་
དང་འབྲེལ་བའི་བདག་ཀྱང་མི་འདྲ་བ་སྣ་ཚོགས་པར་མཐོང་དགོས་ཏེ། གཞན་དུ་ན་བདེ་
སོགས་ཡོན་ཏན་ཐ་དད་དུ་བཏགས་པ་ལ་དགོས་པ་མེད་པའི་ཕྱིར་རོ། ། གང་གི་ཕྱིར་བདེ་
སོགས་དང་འབྲེལ་བ་ན་དེ་དག་དང་རྗེས་སུ་མཐུན་པར་སྐྱེས་པ་དེའི་ཕྱིར་བདེ་སོགས་མི་རྟག་པ་
བཞིན་དུ་བདག་ཀྱང་རྟག་པ་ཉིད་དུའང་མི་རུང་ངོ་། །འང་ཞེས་པས་བྱེད་པ་པོ་དང་ཟ་བ་པོ་
དང་གཅིག་ཉིད་ལ་སོགས་པ་ཐམས་ཅད་སེལ་བའོ། 
།
གཉིས་པ་གྲངས་ཅན་གྱི་བདག་དགག་པ་ནི། གང་གི་ལྟར་ན་སྐྱེས་བུ་སེམས་པ་ཅན་མ་
ཡིན་པ་དེའི་ལྟར་ན་ཉེས་པ་འདི་འགྱུར་གྱི། ཁོ་བོ་ཅག་ལྟར་ན་སྐྱེས་བུ་ཤེས་པ་ཡོད་པའི་རང་
བཞིན་ཡིན་པའི་ཕྱིར་མི་འདོད་པ་ཅི་ཡང་མེད་དོ་ཞེ་ན། དེ་ཡང་མི་རིགས་ཏེ། འདི་ལྟར།
གལ་ཏེ་ཡུལ་ལ་ལོངས་སྤྱོད་བྱེད་སྐྱེས་བུའི་རང་བཞིན་གྱི་ཤེས་པ་ཡོད་པ་རྟག་པ་ཉིད་ཡིན་ན། འོ་
ན་དེས་ཡུལ་ལ་ལོངས་སྤྱོད་པ་ལ་མིག་ལ་སོགས་པའི་བྱེད་པ་ལོག་ཅིང་དོན་མེད་པར་འགྱུར་ཏེ།
དེའི་རང་གི་ངོ་བོ་རྟག་ཏུ་ཉེ་བར་ཡོད་པའི་ཕྱིར་གང་ལ་བུད་ཤིང་མེད་པར་མེ་མི་འབྱུང་བ་དེ་*་
87



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
མེའི་ཆེད་དུ་བུད་ཤིང་དོན་ཡོད་ཀྱི། གལ་ཏེ་བུད་ཤིང་མེད་པར་མེ་རྟག་ཏུ་འབྱུང་བར་འགྱུར་ན་
བུད་ཤིང་དག་གིས་དོན་ཡོད་པར་མི་འགྱུར་རོ། །གལ་ཏེ་སྐྱེས་བུ་ནི་ཤེས་པ་ཡོད་པའི་ནུས་པའི་
ངོ་བོ་ཡིན་ལ། དེ་ཡང་ཡུལ་ལོངས་སྤྱོད་པ་པོ་ཡིན་ནོ། །ཡུལ་ལ་ལོངས་སྤྱོད་པ་བྱ་བའི་བདག་
ཉིད་ནི་ཤེས་པ་ཡོད་པའི་ངོ་བོ་ཡིན་ལ། དེ་ཡང་མིག་ལ་སོགས་པའི་བྱེད་པ་ལ་ལྟོས་པ་ཡིན་པས་
ཇི་སྐད་བཤད་པའི་ཉེས་པ་མེད་དོ་ཞེས་ན། གལ་ཏེ་ཤེས་པ་ཡོད་པ་བྱ་བའི་བདག་ཉིད་ཡིན་ན།
འདི་བྱ་བའི་ཆོས་ལས་མ་འདས་པར་འགྱུར་ལ། དེ་ལྟར་ན་ཇི་ལྟར་ལྗོན་ཤིང་གི་རྫས་ལ་བརྟེན་
པའི་བྱ་བ་རླུང་གིས་བསྐྱོད་པའི་གཡོ་བ་ནི་ལྗོན་ཤིང་མ་ཞིག་པའི་གོང་དུའང་གཞན་དུ་གཡོ་བར་
འགྱུར་བ་བཞིན་དུ་ཡུལ་ལ་ལོངས་སྤྱོད་པའི་བདག་ཉིད་ཤེས་པ་ཡོད་པ་འདི་ཡང་རྫས་སྐྱེས་བུ་མ་
ཞིག་གོང་དུའང་མེད་པར་འགྱུར་ན། དེ་ཡང་མི་རིགས་ཏེ། ཡུལ་ལ་ལོངས་སྤྱོད་པའི་བདག་
ཉིད་ཤེས་པ་ཡོད་པ་ནི་སྐྱེས་བུའི་རང་གི་ངོ་བོ་དང་ཐ་མི་དད་པའི་ཕྱིར་རོ། །དེ་བས་ན་ཇི་ལྟར་
བྱ་བ་རྫས་ལ་བརྟེན་པ་དང་རྫས་མ་ཞིག་གོང་དུ་གཡོ་བ་ཇི་བཞིན་དུ་རྫས་ནི་རྫས་གཞན་ལ་མི་
བརྟེན་ཅིང་རང་སྐྱེས་ནས་འཇིག་གི་བར་དུ་གཡོ་བ་མེད་ལ། ལོངས་སྤྱོད་པའི་བདག་ཉིད་ཀྱི་
ཤེས་པ་ཡོད་པའང་རྫས་སྐྱེས་བུའི་རང་བཞིན་ཡིན་པ་དེས་ན་ཡུལ་ལ་ལོངས་སྤྱོད་པའི་སྔར་སྐྱེས་
བུ་ཡོད་ལ། ཡུལ་ལ་ལོངས་སྤྱོད་བྱེད་ཤེས་ལ་ཡོད་པ་ཉིད་མེད་པས། དེ་སྒྲུབ་པ་ལ་མིག་ལ་
སོགས་པའི་བྱེད་པ་དོན་ཡོད་ཅེས་བྱ་བར་མི་རིགས་སོ། །གལ་ཏེ་ཡུལ་ལ་ལོངས་སྤྱོད་པའི་སྔ་
རོལ་ན་ཤེས་པ་ཡོད་པ་ཉིད་མེད་ཀྱང། དེའི་ནུས་པ་ཡོད་པས་སྐྱེས་བུ་ཡོད་དོ་ཞེ་ན། ཇི་ལྟར་
ཡུལ་ལ་ལོངས་སྤྱོད་པའི་ཚེ་ཤེས་པ་ཡོད་པ་ཉིད་ལས་ཐ་དད་པའི་སྐྱེས་བུ་མ་མཐོང་བ་ལྟར་ཡུལ་ལ་
ལོངས་མི་སྤྱོད་པའི་ཚེ་ཡང་ཤེས་པ་ཡོད་པ་ལས་ཐ་དད་པའི་སྐྱེས་བུ་མེད་པས་དེའི་ཚེ་སྐྱེས་བུའི་
རྟེན་ཅན་ནུས་པའང་མེད་དོ། །གཞན་ཡང་སྐྱེས་བུ་འདི་ཤེས་པ་ཡོད་པ་གསལ་བའི་རང་བཞིན་
ལས་སྔར་ཤེས་པ་ཡོད་པ་ནུས་པའི་ངོ་བོར་གནས་པར་རྟོགས་ན། ཁྱེད་ཅི་ཤེས་པ་ཡོད་པའི་ཟླ
གནས་སྐབས་ལས་གཞན་སྔ་རོལ་དུ་ཤེས་པ་ཡོད་པའི་ཁམས་མཐོང་ཞིང་། ཤེས་པ་ཡོད་པའི་
ཁམས་ཀྱི་གནས་སྐབས་ལས་གཞན་ཤེས་པ་ཡོད་པ་ཉིད་མཐོང་སྟེ། དེའི་ཕྱིར་དཔེར་ནི་ལྕགས་
ཞུ་བ་དེ་ཉིད་ཕྱིས་ལྕགས་ཀྱི་གོང་བུར་འགྱུར་བ་བཞིན་དུ་སྔར་ཤེས་པ་ཡོད་པའི་ཁམས་དེ་ཉིད་
ཕྱིས་ཤེས་པ་ཡོད་པ་གསལ་བའི་ངོ་བོར་གྲུབ་པ་དེའི་ཕྱིར་སྐྱེས་བུ་རྣམ་པར་འགྱུར་ལ་རྣམ་པར་
འགྱུར་བའི་ཕྱིར་བདག་ལ་རྟག་པ་མེད་དོ་ཞེས་བྱ་བར་གྲུབ་བོ། །.
88



༄༅།།དབུ་མ་བཞི་བརྒྱ་པའི་འགྲེལ་པ་
ངགསུམ་པ་རིགས་པ་ཅན་གྱི་བདག་དགག་པ་ནི། གཞན་དག་ན་རེ། ཁོ་བོ་ཅག་གི་སྐྱེས་
བུ་ནི་ཤེས་པ་ཡོད་པའི་ངོ་བོ་མ་ཡིན་གྱི། འོ་ན་ཅི་ཞེ་ན། བདག་གི་ཕྱོགས་རྡུལ་ཕྲན་ཙམ་ཞིག་
ཡིད་དང་ལྡན་ལ། དེ་ལས་ཤེས་པ་སྐྱེའོ། །དེས་ན་ཤེས་པ་ཡོད་པ་ནི་ཡིད་ལྡན་པ་ཙམ་ཞིག་ལ་
ཡིན་གྱི་ཐམས་ཅད་ལ་མ་ཡིན་ཏེ། སྐྱེས་བུ་ནི་ཐམས་ཅད་ལ་ཁྱབ་པས་ན་ནམ་མཁའ་བཞིན་དུ་
ཆེ་བའི་ཕྱིར་ཞེ་ན། ཤེས་ཡོད་ཡིད་ཙམ་ཞིག་ལ་ཡིན་ཞིང་། སྐྱེས་བུ་ནམ་མཁའ་བཞིན་དུ་ཆེ་བ་
དེའི་ཕྱིར་བདག་དེའི་ངོ་བོ་ནི་ཤེས་པ་ཡོད་པ་ཉིད་མིན་པ་ལྟར་མཐོང་། རྡུལ་ཕྲན་ཙམ་གྱི་
ཕྱོགས་དང་ཤེས་པ་འབྲེལ་བས་སྐྱེས་བུ་ཤེས་པ་དང་བཅས་པར་མི་འགྱུར་ཏེ། རྡུལ་ཕྲན་ཙམ་གྱི་
ལན་ཚྭ་དང་འབྲེལ་བས་གངྒཱའི་ཆུ་ལན་ཚྭ་དང་བཅས་པར་བརྗོད་མི་ནུས་པ་བཞིན་ནོ། །གཞན་
ཡང་གལ་ཏེ་བདག་འདི་སྐྱེས་བུ་ཀུན་ལ་ཁྱབ་པར་ཡོད་པ་རང་བཞིན་གྱི་བདག་ལ་ཁྱད་པར་མེད་
པའི་ཕྱིར། སྐྱེས་བུ་གཞན་གྱི་བདག་ལའང་རང་གི་རང་ངམ་བདག་ཏུ་ཅིས་དེར་མི་རྟོགས།
གཞན་གྱི་བདག་དེ་ཉིད་ཀྱིས་བསྒྲིབས་ནས་མི་མཐོང་ངོ་ཞེ་ན། གཞན་གྱི་བདག་དེ་ཉིད་རང་གི་
བདག་ཉིད་ཡིན་ན་རང་གི་བདག་དེ་ཉིད་ལ་སྒྲིབ་པ་ཞེས་བྱ་བར་མི་འཐད་དོ། །དེའི་ཕྱིར་
བདག་ཐམས་ཅད་དུ་ཁྱབ་པ་མི་རིགས་སོ། །བཞི་པ་ཡོན་ཏན་བྱེད་པ་པོ་ཡིན་པ་དགག་པ་ནི།
འདིར་གྲངས་ཅན་པ་དག་རྡུལ་སྙིང་སྟོབས་མུན་པ་གསུམ་ནི་ཡོན་ཏན་ནོ། །དེ་གསུམ་ཆ་མཉམ་
པའི་གནས་སྐབས་ནི་གཙོ་བོ་དང་། རྣམ་འགྱུར་སྐྱེད་པའི་ཚེ་རང་བཞིན་ཞེས་བྱའོ། །གང་གི་
ལྟར་ན་ཡོན་ཏན་གསུམ་གྱི་བདག་ཉིད་ཀྱི་རང་བཞིན་སྐྱེས་བུ་ཡུལ་ལ་ལོངས་སྤྱོད་པར་འདོད་པ་
རིགས་ན། ཇི་སྐད་དུ། རང་བཞིན་ལས་ཆེན་དེ་ལས་ང་རྒྱལ་ཏེ། །དེ་ལས་ཚོགས་ནི་རྣམ་པ་
བཅུ་དྲུག་འབྱུང༌། །བཅུ་དྲུག་པོ་ནི་དེ་དག་རྣམས་ལ་ཡང་། །དེ་ཙམ་ལྔ་ལས་འབྱུང་བ་ཆེན་པོ་
ལྔ། །ཞེས་པ་ལྟར་རྣམ་འགྱུར་གྱི་ཚོགས་མཐའ་དག་སྐྱེད་པའི་བྱེད་པ་པོ་དང་ སེམས་མེད་
པས་རྣམ་པ་ཀུན་ཏུ་ཤེས་པ་ཡོད་པ་མ་ཡིན་ཞེས་སྨྲས་པའི་གྲངས་ཅན་དེ་དག་དང་ནི་སྨོན་པ་ལ་
ཁྱད་པར་ཅི་ཡང་ཡོད་པ་མ་ཡིན་ཏེ། བློ་ཕྱིན་ཅི་ལོག་གིས་ཀུན་ནས་བསླང་ཏེ། ཡོད་པ་མ་ཡིན་
པའི་དོན་རྡོལ་ཐབས་སུ་སྨྲ་བའི་ཕྱིར་རོ། །འདི་ལྟར་སེམས་མེད་པ་དང་ཀུན་གྱི་བྱེད་པ་པོར་སྨྲ་
བ་ནི་ཤིན་ཏུ་འགལ་བ་ཡིན་ནོ། །གཞན་ཡང་རྡུལ་མུན་པ་སྙིང་སྟོབས་གསུམ་གྱི་རང་བཞིན་
ཡོན་ཏན་རྣམས་ཀྱིས་རྣམ་པ་ཀུན་ཏུ་ཁྱིམ་ལ་སོགས་པ་རྣམ་འགྱུར་གྱི་ཚོགས་མཐའ་དག་བྱེད་
ཤེས་ཀྱི། དེ་དག་ལོངས་སྤྱོད་ཅིང་ཟ་བ་རྣམས་པར་མི་ཤེས་ཞེས་སྨྲ་བ་འདི་ལས་མི་རིགས་པ་
89



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
གཞན་ཅི་ཡོད་དེ། འདི་ནི་རིགས་པ་དང་འགལ་བའི་ཕྱིར་དང་། འཇིག་རྟེན་གྱིས་མི་འདོད་:S
པའི་ཕྱིར་རོ། །
ལྔ་པ་བདག་བྱེད་པ་པོ་ཡིན་པ་དགག་པ་ནི། བྱེ་བྲག་པ་དག་བདག་ནི་ཆོས་དང་ཆོས་མ་
ཡིན་པའི་ལས་གཉིས་ཀ་བྱེད་པ་པོ་དང་། དེ་དག་གི་རྣམ་སྨིན་ཟ་བ་པོར་ཡང་འདོད་དོ། །དེ་
དག་གི་ཡང་བདག་རྟག་པ་མི་རིགས་ཏེ། འདི་ལྟར་བདག་འདི་བྱེད་པ་པོ་ཡིན་ན་བྱ་བའི་རྒྱུ་
ཅན་དུ་ཁས་བླངས་དགོས་ཏེ། བྱ་བ་ཅི་ཡང་མི་བྱེད་པ་ནི་བྱེད་པ་པོར་མ་མཐོང་བའི་ཕྱིར་རོ། །
བྱ་བ་དང་ལྡན་པ་ལའང་རྟག་པ་མེད་དེ། བྱ་བ་བརྩམ་པའི་སྔ་རོལ་ལས་ཁྱད་པར་ཅུང་ཟད་ཀྱང་
མེད་པ་ནི་བྱ་བ་བྱེད་པ་མི་རུང་བའི་ཕྱིར། གཞན་ཡང་བདག་འདི་ཡུལ་ཀུན་ཏུ་སོང་ཞིང་ཁྱབ་
པར་འདོད་པ་ན་མ་མནན་པའི་ཕྱོགས་འགའ་ཡང་མེད་པའི་ཕྱིར། འགྲོ་བ་དང་འོང་བ་དང་
འདུག་པ་ལ་སོགས་པ་བྱ་བ་ཅི་ཡང་མེད་དོ། །ཅི་སྟེ་ཉེས་པ་དེ་དག་གིས་འཇིགས་པས་བདག་བྱ་
བ་མེད་པར་ཁས་ལེན་ན་བྱ་བ་མེད་པ་བདག་ནི་མེད་པ་དང་མཚུངས་ཏེ། དངོས་པོ་ཡོད་པའི་
བདག་ཉིད་ཅན་རྣམས་བྱ་བ་འགའ་ཞིག་བྱེད་པས་ཡོད་པར་རྣམ་པར་འཇོག་གི །བྱ་བ་ཅི་ཡང་
མི་བྱེད་པ་ནི་ནམ་མཁའི་མེ་ཏོག་ལྟར་ཡོད་པར་བཞག་མི་ནུས་སོ། །གང་གི་ཕྱིར་བྱ་བ་མེད་པས་
བདག་ནི་མེད་པ་དང་མཚུངས་པའི་ཕྱིར། བདག་མེད་པ་ལ་ཁྱོད་རྒྱུ་ཅིས་མི་དགའ་དམ་པ་མ་
ཡིན་པའི་ལྟ་བ་ཐམས་ཅད་ལྡོག་པའི་རྒྱུ་ཡིན་པའི་ཕྱིར་དགའ་བར་མ་རིགས་སོ། ། 1
གཉིས་པ་སྤྱིར་དགག་པ་ནི། གལ་ཏེ་བདག་འདི་མེའི་ཚ་བ་ལྟར་རང་གི་ངོ་བོས་ཡོད་ན།
ཀུན་ལ་དེའི་ཡུལ་ཅན་གྱི་བློ་ཐ་དད་དུ་མི་འགྱུར་བ་ཞིག་ན། དེ་ལྟར་ཡང་མ་ཡིན་ཏེ། འདི་ལྟར་
བྱེ་བྲག་པ་དང་གྲངས་ཅན་པ་ལ་སོགས་པ་ལ་ལས། ལུས་རེ་རེ་ཞིང་ཐ་མི་དད་པའི་བདག་ནམ་
མཁའ་ལྟར་ཀུན་ཏུ་སོང་བར་མཐོང་ངོ་། །དེ་ལ་ཁ་ཅིག་ནི་ལུས་ཐ་དད་པ་དག་ཐ་དད་པར་
བཏགས་པ་སྟེ། དཔེར་ན་སྣོད་ཐ་དད་པའི་ཆུའི་དབང་གིས་ཟླ་བ་གཅིག་ཉིད་ཐ་དད་པར་
མཐོང་བ་བཞིན་ནོ་ཞེས་འདོད་དོ། །གཅེར་བུ་པ་ལ་ལས་སྦྲང་བུ་མཆུ་རིང་དང་གྲོག་མ་དང་
གླང་པོ་ཆེ་ལ་སོགས་པ་རྣམས་ལ་སྐྱེས་བུ་ལུས་ཀྱི་ཚད་ཇི་ཙམ་ཞིག་ཡིན་པའི་ཕྱིར་ཞུམ་པ་དང་
རྒྱས་པ་ཉིད་དུ་མཐོང་སྟེ། ཇི་སྐད་དུ། གཅེར་བུ་ལུས་ཀྱི་ཚད་བཞིན་དུ། །སྲོག་ནི་ཞུམ་དང་
རྒྱུས་པར་སྨྲ། །ཞེས་པ་ལྟར་རོ། །ལ་ལས་ནི་ཞུམ་པ་དང་རྒྱས་པར་མི་བཟོད་པར་བདག་རྡུལ་
ཕྲན་ཙམ་ཞིག་ཏུ་མཐོང་ལ། བདེ་བར་གཤེགས་པའི་བསྟན་པ་ལ་བརྟེན་ནས་ཡང་དག་པའི་ད
པ
90



༄༅ །དབུ་མ་བཞི་བརྒྱ་པའི་འགྲེལ་པ།
ཤེས་པ་སྐྱེས་ཤིང་རྟེན་ཅིང་འབྲེལ་བར་འབྱུང་བའི་ཆོས་ཉིད་མངོན་སུམ་གྱིས་ཤེས་པའི་ཤེས་རབ་
ཅན་དག་གིས་ནི་བདག་རང་གི་ངོ་བོས་མེད་པར་མཐོང་སྟེ། དེ་ལྟར་ན་མཐོང་བ་ཐ་དད་པའི་
ཕྱིར་བདག་རང་གི་ངོ་བོས་ཡོད་པ་མ་ཡིན་ནོ་ཞེས་རྟོགས་སོ། །གཞན་ཡང་གལ་ཏེ་བདག་རང་
གི་ངོ་བོས་ཡོད་ན་གྲོལ་བར་མི་འགྱུར་ཏེ། འདི་ལྟར། འཁོར་བ་ན་ཉེར་འཚེ་དང་བཅས་པའི་
བདག་རྟག་པ་ལ་གཉེན་པོ་བསྒོམས་པས་གནོད་པ་ག་ལ་ཞིག་སྟེ་ཅུང་ཟད་ཀྱང་གནོད་པ་མེད་ལ།
ཉེར་འཚེ་དང་བཅས་པའི་གནས་སྐབས་ལ་གནོད་པ་མེད་པར་ཉེར་འཚེ་སྤངས་པའི་ཐར་པ་ཐོབ་
པ་ག་ལ་ཡོད། གང་གི་ཕྱིར་དེ་ལྟར་ཡིན་པ་དེས་ན་གང་གིས་བདག་རྟག་པར་འདོད་པ་དེ་ལ་
ཐར་པ་ཡོད་པ་མི་རིགས་སོ། །དེ་བས་ན་ཐར་པ་འདོད་པས་ནི་རྟེན་ཅིང་འབྲེལ་བར་འབྱུང་བ་
ཁོ་ན་ཁས་བླངས་པར་བྱ་སྟེ། རྟེན་འབྲེལ་ནི་སྐད་ཅིག་མ་ཡིན་པས་རྒྱུ་དང་འབྲས་བུ་རྣམ་པར་
ཆད་པ་མེད་པར་འབྱུང་བ་ན་རྒྱུ་རྐྱེན་མ་ཚང་བས་སྐྱེ་བ་ལྡོག་པའི་ཕྱིར་ཐར་པ་རིགས་སོ། །
གཞན་ཡང་ཐར་པ་འདོད་པའི་ཡ་མཚན་ཅན་ཐམས་ཅད་ཀྱིས་བདག་དང་བདག་གིར་འཛིན་པ་
རྣམ་པ་ཐམས་ཅད་དུ་ཟད་པས་གྲོལ་བར་ཁས་བླངས་ཏེ། དེའི་ཕྱིར་བདག་རང་གི་ངོ་བོས་ཡོད་
ན་རང་བཞིན་ལ་ལྡོག་པ་མེད་པས་ཐར་པའི་གནས་སྐབས་སུ་ཡང་བདག་ཅེས་བྱ་བ་ཡོད་པར་
འགྱུར་ལ། དེ་ལྟར་ན་བདག་མེད་དོ་སྙམ་དུ་རྟོགས་ཏེ་བདག་འཛིན་སྤོང་བ་མི་རིགས་ཏེ།
བདག་འཛིན་འཇུག་པའི་རྒྱུ་བདག་མ་མཉམ་པར་ཡོད་པའི་ ཕྱིར་འཁོར་བའི་གནས་སྐབས་
བཞིན། དེས་ན་བདག་ནི་དེ་ཁོ་ན་ཉིད་རིག་པས་བདག་འཛིན་སྤངས་པའི་ངེས་པ་ལས་མྱ་ངན་
ལས་འདས་པ་ཐོབ་པར་འགྱུར་ཞེས་བྱ་བའང་བརྫུན་པར་འགྱུར་རོ། །དེའི་ཕྱིར་ཐར་པ་འདོད་
པས་བདག་མེད་པ་ཁས་བླངས་པར་བྱ་སྟེ། བདག་མེད་པ་དང་བདག་ཏུ་འཛིན་པ་སྤོང་བས་
ཐར་པ་ཐོབ་པར་རིགས་སོ། །གལ་ཏེ་བདག་ཡོད་ན་གྲོལ་བའི་གནས་སྐབས་སུ་བདག་འཛིན་
འཇུག་པར་ཐལ་བའི་འཇིགས་པས་ཐར་པའི་ཚེ་བདག་མེད་པའི་རང་བཞིན་ཡོད་པ་ཉིད་དང་དེ་
རྟོགས་གྲོལ་བར་ཁས་ལེན་ན། གྲོལ་བའི་ཤེས་པ་ལ་སྣང་བའི་བདག་གི་རང་བཞིན་དེ་ནི་སྔར་
འཁོར་བའི་ཚེ་ཡང་མེད་པ་མེད་པ་སྔར་ཡང་བདག་གི་རང་བཞིན་དེ་ཁོ་ན་ལྟར་ཡིན་ཏེ། འབྲེལ་
པ་ཅན་གཞན་དང་མི་ལྡན་པར་རྐྱང་པའི་རང་གི་ངོ་བོ་ལ་ཤེས་པ་མ་འཁྲུལ་བས་གང་མཐོང་བ་དེ་
ནི་རང་བཞིན་ཡིན་ཞེས་བྱ་བར་བཤད་པའི་ཕྱིར་རོ། །དཔེར་ན་གསེར་ལྕགས་དང་འདྲེས་པ་ན་
རང་གི་རང་བཞིན་ཇི་ལྟ་བ་བཞིན་མི་གསལ་ལ། ལྕགས་དང་མ་འདྲེས་པ་ན་རང་གི་ངོ་བོ་ཇི་
91



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ལྟོལྟར་དམིགས་པ་དེ་ཉིད་དེའི་རང་བཞིན་ཡིན་པ་བཞིན་དུ་བདག་ཀྱང་འཁོར་བའི་ཚེ་ཡོན་ཏན་
སོགས་གཞན་གྱི་དབང་གིས་རང་གི་ངོ་བོ་ཇི་ལྟ་བ་བཞིན་མི་རྟོགས་ལ། གྲོལ་བའི་ཚེ་འབྲེལ་པ་
ཅན་གཞན་དང་མི་ལྡན་པས་རང་གི་ངོ་བོ་ཇི་ལྟར་རྟོགས་པ་དེ་ཉིད་དེའི་རང་བཞིན་ཡིན་ལ།
གྲོལ་བའི་ཚེ་ཡང་བདག་མེད་པར་རྟོགས་པའི་ཕྱིར། འཁོར་བའི་ཚེ་ཡང་བདག་མེད་པར་རྟོགས་
པར་བྱའོ། །
གཉིས་པ་བདག་མེད་ལ་ཆད་པའི་ཉེས་པ་སྤང་བ་ནི། གལ་ཏེ་བདག་མེད་ན་འདུ་བྱེད་
སྐད་ཅིག་རེ་རེར་འཇིག་པའི་ངང་ཚུལ་ཅན་རྣམས་སྐྱེས་མ་ཐག་ཏུ་འཇིག་པའི་ཕྱིར་ཆད་པར་
འགྱུར་རོ་ཞེ་ན། འཇིག་རྟེན་ན་མི་རྟག་པ་ཆད་པའི་དོན་དུ་རྟོག་པ་མེད་དེ། བསྐལ་པ་དང་པོ་
ནས་ཞུགས་པའི་རྩྭ་དང་ཤིང་ལ་སོགས་པའི་རྒྱུ་དང་འབྲས་བུ་རིམ་གྱིས་འཇུག་པ་རྣམས་ད་དུང་
དུ་ཡང་དམིགས་པའི་ཕྱིར་རོ། །གལ་ཏེ་མི་རྟག་པ་ཆད་པའི་དོན་ཡིན་ན་ནི་ད་དུང་དུ་ཡང་རྩ་
དང་ཤིང་ལ་སོགས་པ་མི་རྟག་པ་རྣམས་རྒྱུ་ཅིས་ཡོད་དེ་མེད་པར་ཐལ་བར་འགྱུར་རོ། །འདི་ནི་
གདོན་མི་ཟ་བར་དེ་བཞིན་དུ་ཁས་བླང་དགོས་ཏེ། དེ་ལྟ་མ་ཡིན་པར་མི་རྟག་པའི་དོན་རྒྱུན་
ཆད་པ་ཡིན་ནོ་ཞེས་པའི་ལྟ་བ་འདི་ནི་གལ་ཏེ་བདེན་པར་གྱུར་ན། དེའི་ཚེ་སེམས་ཅན་སུ་
ལའང་གཏི་མུག་འབྱུང་བར་མི་འགྱུར་ཏེ། མི་རྟག་པ་ཉིད་ཀྱིས་ཆད་པའི་ཕྱིར་རོ། །ཀྱང་ཞེས་པ་
བདེ་བ་ལ་སོགས་པ་དང་འདོད་ཆགས་ལ་སོགས་པ་བཟུང་ངོ་། །དེའི་ཕྱིར་སྒྲིམ་མི་དགོས་པར་
ཐར་བར་འགྱུར་རོ། །གལ་ཏེ་དངོས་པོ་མཐའ་དག་འབྱུང་བའི་རྒྱུ་བདག་རྟག་པ་ཡོད་པས་རྒྱུ་
དེས་འཇིག་པའི་རྩྭ་ལ་སོགས་པ་རྣམས་ལ་ཆད་པ་ལྟ་བ་ཡོད་པར་མི་འགྱུར་རོ་སྙམ་ན། དངོས་
པོ་རྟག་པ་རྒྱུ་རྐྱེན་ལ་རག་མ་ལས་པ་རྣམས་ནི་བོང་བུའི་རྭ་བཞིན་ཡོད་པ་མ་ཡིན་ནོ་ཞེས་སྔར་
བཤད་ཟིན་ཏོ། །ཡང་ན་བདག་ཡོད་དུ་ཟིན་ཀྱང་འདི་འགྲོ་བ་འཇུག་པའི་རྒྱུར་མི་རིགས་ཏེ།
འདི་ལྟར་བདག་ཡོད་པར་གྱུར་ནའང་ཕྱི་དང་ནང་གི་གཟུགས་རྣམས་ནི་བདག་ལས་གཞན་ལས་
འབྱུང་བར་སྣང་བར་འགྱུར་ཏེ། ནོར་བུ་མེ་ཤེལ་དང་ཉི་མ་ཕྲད་པ་ལས་མེ་དང་ ཆུ་ཤེལ་དང་ཟླ་
བ་ཕྲད་པ་ལས་ཆུ་དང་། ས་བོན་ལས་མྱུ་གུ་དང་། མེར་མེར་པོ་སོགས་ལས་མིག་ལ་སོགས་པ་
འབྱུང་བར་དམིགས་པའི་ཕྱིར་རོ། །ཇི་ལྟར་གཟུགས་གཞན་ལས་འབྱུང་བ་དེ་བཞིན་དུ་གཞན་
ལས་གནས་པར་ཡང་སྣང་བར་འགྱུར་ཏེ། རྒྱུ་བུད་ཤིང་དང་སྦྱོར་བ་ལ་སོགས་
སོགས་པའི་དོན་གནས་པར་མཐོང་བའི་ཕྱིར་རོ། །གཞན་ལས་རྣམ་པར་འཇིག་པར་ཡང་སྣང་་པ་ལས་སྨེ་
92



༄༅ །།དབུ་མ་བཞི་བརྒྱ་པའི་འགྲེལ་པ།
སྟེ་བུད་ཤིང་ལ་སོགས་པའི་རྒྱུ་མ་ཚང་བ་ལས་སོ། །གལ་ཏེ་བདག་འགྲོ་བ་འཇུག་པའི་རྒྱུ་ཡིན་ན་
དངོས་པོ་རྣམས་ཀྱི་སྐྱེ་འཇིག་སོགས་དེ་ཁོ་ན་ལ་རག་ལས་པར་འགྱུར་ན་དེ་ལྟར་ཡང་མ་ཡིན་པ་
དེའི་ཕྱིར་བདག་མེད་དོ། །གང་གི་ཚེ་རྟག་པ་ལས་སྐྱེ་བ་མེད་པ་དེའི་ཚེ་ཇི་ལྟར་རྒྱུ་རྐྱེན་གཞན་ལ་
རག་ལས་པའི་ས་བོན་བྱས་པ་རང་བཞིན་མེད་པ་ལས་མྱུ་གུ་བྱས་པ་རང་བཞིན་གྱིས་སྟོང་པ་སྐྱེ་
བར་འགྱུར་བ་དེ་བཞིན་དུ་རྒྱུ་དང་འབྲས་བུའི་དངོས་པོ་ཆོད་པ་དང་ཕྲ་བ་ལ་སོགས་པ་མི་རྟག་
ཅིང་རང་བཞིན་མེད་པ་ཐམས་ཅད་ནི་མི་རྟག་ཅིང་རང་བཞིན་མེད་པའི་རྒྱུ་རྐྱེན་དག་ལས་འབྱུང་
བར་འགྱུར་རོ་ཞེས་མཁས་པས་ཤེས་པར་བྱའོ། །དེ་ལྟར་ན་འདུ་བྱེད་རྣམས་ལ་རྟག་པ་དང་
ཆད་པའི་རྡོ་རྗེའི་ཐོག་འཇིག་རྟེན་དང་འཇིག་རྟེན་ལས་འདས་པའི་རྒྱུ་འབྲས་ཀྱི་འབྲེལ་བ་
འཇོམས་པ་འབབ་པ་དེ་ཡང་མཁས་པས་རྟེན་ཅིང་འབྲེལ་བར་འབྱུང་བའི་རིགས་སྔགས་ཀྱིས་
ཆེས་རྒྱང་རིང་དུ་བཟློག་པ་ཡིན་ཏེ། འདི་ལྟར། ས་བོན་མེ་དང་ཕྲད་པ་ལྟར། མྱུ་གུ་ལ་སོགས་
པ་འབྲས་བུའི་རྒྱུན་འཇུག་པ་མེད་ན་ཆད་པར་འགྱུར་བ་ལས་གང་གི་ཕྱིར་རྒྱུ་ས་བོན་ལས་འབྲས་
བུ་མྱུ་གུ་ཞེས་བྱ་བའི་དངོས་པོ་འཇུག་པར་འགྱུར་བ་དེས་ན་རྒྱུ་ས་བོན་ནི་ཆད་པར་མི་འགྱུར་
ཞིང་། གལ་ཏེ་མྱུ་གུ་སྐྱེས་ཀྱང་ས་བོན་རང་གི་ངོ་བོ་ལྡོག་པ་མེད་པར་གནས་ན་རྟག་པར་འགྱུར་
བ་ལས། གང་གི་ཕྱིར་ས་བོན་གྱི་དངོས་པོ་ལྡོག་པར་འགྱུར་བ་དེས་ན་རྟག་པར་ཡང་མི་འགྱུར་
རོ། །ས་བོན་དང་མྱུ་གུ་དེ་གཉིས་ཀའང་རང་གི་ངོ་བོ་མ་གྲུབ་པས་དེ་ཉིད་དང་གཞན་དུ་མེད་
པའི་ཕྱིར། ཁྱེད་ཀྱིས་ཇི་སྐད་བཤད་པའི་རྟག་ཆད་སྤོང་ཚུལ་འདི་ནི་རྒྱུ་དང་འབྲས་བུ་སྐད་ཅིག་
མར་སྨྲ་བའི་རང་གི་སྡེ་པ་རྣམས་ལའང་ཡོད་པས། དེ་དག་ལའང་རྟག་ཆད་ཀྱི་ཉེས་པ་མེད་པར་
འགྱུར་རོ་ཞེ་ན། དེ་དག་གིས་ནི་རྒྱུ་འབྲས་དོན་གཞན་དུ་ཁས་བླངས་པས་འབྲས་བུ་འཇིག་པས་
རྒྱུ་ཆད་པའི་ཉེས་པ་མི་སྤོང་སྟེ། བ་མིན་ཡོད་པས་བ་ལང་མ་ཤི་བར་མི་འགྱུར་བ་བཞིན་ནོ། །ཁོ་
བོ་ཅག་གིས་རྒྱུ་འབྲས་གཞན་མ་ཡིན་པས་འབྲས་བུས་འཇིག་པ་ན་རྒྱུ་ཆད་པའི་ཉེས་པ་མེད་
དོ། །གཞན་ཡང་དེ་དག་གིས་ནི་རྒྱུ་འབྲས་ངོ་བོ་ཉིད་ཀྱིས་གྲུབ་པ་ཁས་བླངས་པས་རྟག་ཆད་
ལས་མི་འདའ་སྟེ། ཇི་སྐད་དུ། དངོས་པོ་ཁས་ལེན་ཡོད་ན་ནི། །རྟག་དང་ཆད་པར་ལྟ་བར་
ནི། །ཐལ་བར་འགྱུར་ཏེ་དངོས་དེ་ནི། །རྟག་དང་མི་རྟག་འགྱུར་ཕྱིར་རོ། །ཞེས་གསུངས་པ་
ལྟར་རོ། །རྣལ་འབྱོར་སྤྱོད་པ་བཞི་བརྒྱ་པ་ལས། བདག་དགག་པ་བསྒོམ་པ་བསྟན་པ་ཞེས་བྱ་
བ་སྟེ་རབ་ཏུ་བྱེད་པ་བཅུ་པའི་འགྲེལ་པའོ།། །།
93



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
༈ དྲུག་པ་དུས་རྟག་པ་དགག་པ་ལ། ཕྱོགས་སྔ་མ་བརྗོད་པ་དང་། དེ་དགག་པ་
གཉིས་ཀྱི། དང་པོ་ནི། དུས་སྨྲ་བ་དག་ན་རེ། བདག་རྟག་པ་མེད་དོ་ཞེས་སྨྲ་བ་དེ་ནི་རིགས་ཀྱི་
རྣམ་པ་ཐམས་ཅད་དུ་རྟག་པའི་དངོས་པོ་མེད་པ་མ་ཡིན་ཏེ། དུས་ཡོད་པའི་ཕྱིར་རོ། །འདི་ན་
ས་ལ་སོགས་པའི་འབྱུང་བ་རྣམས་དང་། ས་བོན་ལ་སོགས་པ་ཡོད་ཀྱང་འབྲས་བུ་མྱུ་གུ་དང་མེ་
ཏོག་ལ་སོགས་པའི་སྐྱེ་བ་དང་འཇིག་པ་དག་དུས་རྟག་ཏུ་མེད་པའི་ཕྱིར་དང་། རེས་འགའ་ཡོད་
པའི་ཕྱིར། དེ་ལས་རྗེས་སུ་དཔག་པས་དུས་ཡོད་ཅིང་དེའང་སྐད་ཅིག་ཐང་ཅིག་ཡུད་ཙམ་གྱིས་
གསལ་བར་བྱས་ཤིང་། དུས་གསུམ་དུ་གནས་པའི་དངོས་པོ་དག་ལས་ཐ་དད་པ་རྟག་པ་ཞིག་
ཡོད་དོ་ཞེས་སྨྲའོ། །གཉིས་པ་ལ། དུས་ཀྱི་ངོ་བོ་དགག །དེའི་སྒྲུབ་བྱེད་དགག་པ་གཉིས་ཀྱི་
དང་པོ་ལ། འདས་མ་འོངས་དགག་པ་དང་། ད་ལྟར་བ་དགག་པ་གཉིས་ཀྱི་དང་པོ་ལ། མ་
འོངས་པ་རྫས་སུ་གྲུབ་པ་དགག །འདས་པ་རྫས་སུ་གྲུབ་པ་དགག །མ་འོངས་པ་བྱེ་བྲག་ཏུ་
དགག་པ་གསུམ་གྱི་དང་པོ་ནི། དུས་ཞེས་བྱ་བ་དངོས་པོ་ཐ་དད་པར་གྲུབ་པ་ཞིག་ཡོད་ན་
དམིགས་དགོས་པ་ལས་མ་དམིགས་པའི་ཕྱིར་དང་སྔར་བཀག་ཟིན་པའི་ཕྱིར། རང་གི་ངོ་བོས་
རྣམ་པར་གཞག་མི་ནུས་ཀྱི། དུས་གསུམ་དུ་གནས་པའི་བུམ་པ་ལ་སོགས་པ་དངོས་པོའི་ཁྱད་
པར་གྱི་སྒོ་ནས་རྣམ་པར་འཇོག་དགོས་པས། དེ་དག་བཀག་པའི་སྒོ་ནས་དུས་དགག་པར་བྱ་སྟེ།
དེ་ལ་མ་འོངས་པའི་དུས་མཚོན་པའི་དོན་དུ་མ་འོངས་པའི་བུམ་པ་བཀོད་ལ། འདས་པ་དང་ད་
ལྟར་བྱུང་བའི་དུས་མཚོན་པའི་དོན་དུ་འདས་པ་དང་ད་ལྟར་གྱི་བུམ་པ་ཉེ་བར་བཀོད་དོ། །མ་
འོངས་པ་ནི་ད་ལྟར་བྱུང་བའི་དུས་མ་ཕྱིན་པའོ། །འདས་པ་ནི་ད་ལྟར་བ་ལས་འདས་པའོ། །
ད་ལྟར་བ་ནི་བྱུང་ལ་མ་འགགས་པའོ། །དུས་གསུམ་པོ་ཕན་ཚུན་ལྟོས་པས་རྣམ་པར་གནས་ཏེ།
གཉིས་པོ་བ་པོ་མ་ལྟོས་པར་རེ་རེ་མེད་པའི་ཕྱིར་རོ། །མ་འོངས་པ་ནི་འདས་ད་ལྟར་གཉིས་ལ་མ་ལྟོས་
པར་བཞག་མི་ནུས་ཏེ། མ་འོངས་པ་ནི་མ་འོངས་པ་ལས་ཡིན་ལ། གང་དུ་མ་འོངས་པ་འདས་
པ་ད་ལྟར་གཉིས་སུ་གདོན་མི་ཟ་བར་འགྱུར་དགོས་པའི་ཕྱིར། དུས་གཞན་གཉིས་ཀྱི་རྣམ་
གཞག་ཀྱང་དེ་བཞིན་དུ་ཤེས་པར་བྱའོ། །དེ་ལ་མ་འོངས་པའི་བུམ་པ་ལ་ད་ལྟར་བའི་བུམ་པ་
ཡོད་པ་མ་ཡིན་ཞིང་། འདས་པའང་མེད་དེ་གང་གི་ཕྱིར་དེ་གཉིས་དང་མ་འོངས་པ་མཚན་ཉིད་
ཐ་དད་པའི་ཕྱིར་དང་། གཅིག་ལ་གཅིག་མི་སྲིད་པའི་ཕྱིར་རོ། །གང་གི་ཕྱིར་མ་འོངས་པའི་
བུམ་པ་ལ་འདས་ད་ལྟར་གཉིས་ཡོད་པ་མ་ཡིན་པ་དེའི་ཕྱིར། འདས་ད་ལྟ་གཉིས་ཀྱང་མ་
94



༄༅།།དབུ་མ་བཞི་བརྒྱ་པའི་འགྲེལ་པ
དེའོངས་པར་མ་འོངས་པས་དེ་གཉིས་ཀྱང་མ་འོངས་པར་འགྱུར་རོ། །གང་ཚེ་འདས་ད་ལྟར་བ་
གཉིས་ཀྱང་མ་འོངས་པ་ཡིན་པ་དེའི་ཚེ་དུས་གསུམ་ཆར་མ་འོངས་པ་ཉིད་ཡིན་པས་འདས་ད་
ལྟར་བ་གཉིས་མ་གྲུབ་ལ། དེ་ལྟ་ན་གང་དུ་མ་འོངས་པས་མ་འོངས་པར་རྣམ་པར་གཞག་པ་
དེའི་ཕྱིར་མ་འོངས་པའི་དུས་རང་གི་ངོ་བོས་ཡོད་པ་མ་ཡིན་ནོ། །ཅི་སྟེ་འདས་པའི་བུམ་པ་མ་
འོངས་པའི་
བུམ་པ་ལ་རྣམ་པ་ཐམས་ཅད་དུ་མེད་པ་མ་ཡིན་གྱི། མ་འོངས་པའི་ངོ་བོ་མ་འོངས་
པ་ལ་ཡོད་པས་ཇི་སྐད་བཤད་པའི་ཉེས་པ་མེད་དོ་ཞེ་ན། གལ་ཏེ་ཞེས་པ་འདས་པ་དང་མ་
འོངས་པའི་ངོ་བོ་མ་འོངས་པ་ལ་ཡོད་ན། མ་འོངས་པའི་བདག་ཉིད་དུ་ཡོད་པའི་འདས་པའི་
བུམ་པ་གང་ཡིན་པ་དེ་ནི་ཇི་ལྟར་འདས་པར་འགྱུར་ཏེ་མ་འོངས་པར་ཡོད་པའི་ཕྱིར་རོ། །
གཞན་ཡང་ཁྱོད་ཀྱིས་མ་འོངས་པ་ཡོད་དམ་འོན་ཏེ་མེད། མ་འོངས་པའི་བདག་ཏུ་ཡོད་པས་
ཡོད་དོ་ཞེས་རྣམ་པར་འཇོག་ན། འོ་ན་མ་འོངས་པ་ཉིད་དུ་མི་སྲིད་དེ་གང་གི་ཕྱིར་ན་མ་འོངས་
པའི་དངོས་པོ་མ་འོངས་པའི་བདག་ཏུ་གནས་པ་དེའི་ཕྱིར་ད་ལྟར་བར་འགྱུར་བས་སོ། །ཅི་སྟེ་
མ་འོངས་པའི་བདག་ཏུ་ཡོད་ཀྱང་ད་ལྟར་བའི་བདག་ཉིད་དུ་ཡོད་པ་མ་ཡིན་པའི་ཕྱིར་ད་ལྟར་
བར་མི་འགྱུར་རོ་ཞེ་ན། གང་གི་རང་གི་བདག་ཉིད་གང་ཡིན་པ་དེའི་བདག་ཉིད་དུ་ཡོད་པ་དེ་
ནི་ད་ལྟར་བ་ཡིན་ཏེ། སྔོན་པོ་སྔོན་པོའི་བདག་ཉིད་དུ་ཡོད་པ་ན་ད་ལྟར་བ་ཡིན་པ་བཞིན་
ནོ། །མ་འོངས་པ་ཡང་མ་འོངས་པའི་བདག་ཉིད་དུ་ཡོད་པའི་ཕྱིར་ད་ལྟར་བར་འགྱུར་རོ། །
དེའི་ཕྱིར་མ་འོངས་པ་མེད་པས་དེ་ལ་ལྟོས་པའི་དུས་གཞན་གཉིས་ཀྱང་མེད་དོ། །བྱེ་བྲག་ཏུ་སྨྲ་
བ་གང་དག་དངོས་པོ་རང་གི་མཚན་ཉིད་ཀྱིས་གྲུབ་པ་དག་མ་འོངས་པའི་ཚེ་རྗེས་སུ་ཡོད་ཅིང་
འདས་པའི་དུས་སུ་ཡང་རང་གི་མ་ཉམས་པར་ཡོད་ལ། ད་ལྟར་བ་ནའང་ཡོད་ཅེས་སྨྲ་བ་དེ་
དག་གི་ལྟར་ན་དངོས་པོ་ཅི་ཞིག་མེད། མི་རྟག་པ་མེད་པར་འགྱུར་ཏེ། འདི་ལྟར་གང་གི་
ལུགས་ལ་དུས་གསུམ་ཀུན་ཡོད་པ་ཉིད་དེའི་ལུགས་ལ་མི་རྟག་པ་ཉིད་ག་ལས་ཡིན་ཏེ་དངོས་པོ་
གང་གི་ངོ་བོ་དེ་ལྟར་བློ་ལ་སྣང་བ་དེ་ཉིད་འདས་པ་དང་མ་འོངས་པའི་ཚེ་ཡང་རང་གི་ངོ་བོ་མ་
ཉམས་པར་ཡོད་པའི་ཕྱིར་རོ། །དེ་ལྟར་ཡིན་དང་། བཅོམ་ལྡན་འདས་ཀྱིས། ཀྱེ་མ་འདུས་
བྱས་རྣམས་མི་རྟག །སྐྱེ་ཞིང་འཇིག་པའི་ཆོས་ཅན་ཡིན། །སྐྱེས་ནས་འཇིག་པར་འགྱུར་བ་
སྟེ། །དེ་དག་མྱུར་དུ་ཞི་བ་བདེ། །ཞེས་པའི་ལུང་དང་འགལ་བར་འགྱུར་རོ། ། གཉིས་པ་ནི།
ཇི་ལྟར་མ་འོངས་པ་མེད་པས་མ་འོངས་པ་མེད་པ་དེ་བཞིན་དུ་འདས་པ་ལ་ཡང་འདས་པ་མེད་་
95



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
པས་འདས་པ་མི་སྲིད་དེ། འདི་ལྟར་འདས་པའི་དུས་དེ་འདས་པའི་རང་གི་ངོ་བོ་ལས་འདས་
སམ་འོན་ཏེ་མ་འདས། ཅི་སྟེ་འདས་པ་ལས་འདས་པར་གྱུར་ན་ཅིའི་ཕྱིར་ན་འདས་པར་འགྱུར་
ཏེ། འདས་པའི་རང་གི་ངོ་བོ་ལས་བརྒལ་ཟིན་པའི་ཕྱིར་ཏེ། དཔེར་ན་འོ་མའི་གནས་སྐབས་
ལས་འདས་པའི་ཞོ་ལ་འོ་མ་ཞེས་མི་བརྗོད་པ་བཞིན་ནོ། །ཅི་སྟེ་འདས་པ་ལས་མ་འདས་པ་
འདས་པའི་བྱ་བས་མི་སྟོང་བ་ཡིན་ནི་བྱ་བ་དང་ལྡན་པ་དེ་ཅིའི་ཕྱིར་ན་འདས་པར་འགྱུར། གལ་
ཏེ་འདས་པ་ནི་འདས་པའི་རང་གི་ངོ་བོ་ལ་གནས་པའི་ཕྱིར་འདས་པ་ལས་མ་འདས་པ་ཡིན་ནོ་
ཞེ་ན། གལ་ཏེ་འདས་པ་གྲུབ་ན་དེའི་རང་གི་ངོ་བོ་ལ་གནས་པ་འདས་པར་འགྱུར་ན། དེ་རྣམ་
པར་དཔྱོད་པའི་སྐབས་ཡིན་པས་མ་གྲུབ་བོ། །ཇི་ལྟར་ན་འདས་པའི་བདག་ཉིད་ལ་གནས་
པས་འདས་པར་འགྱུར།
གསུམ་པ་ལ་མ་འོངས་པ་རྫས་གྲུབ་སྐྱེ་བ་དགག །མ་འོངས་པ་དངོས་པོར་མེད་པ་
དགག །འབྲས་བུ་ཡོད་མེད་དུ་སྨྲ་བ་དགག་པ་གསུམ་གྱི་དང་པོ་ནི། བྱེ་བྲག་ཏུ་སྨྲ་བ་གང་
དག །དུས་གསུམ་པོ་རྫས་སུ་ཡོད་པའི་ཕྱིར་ཐམས་ཅད་ཡོད་པར་སྨྲ་བ་བསྔགས་པ་བྱེད་པ་དེ་
དག་གི་ལྟར་ན། མ་འོངས་པ་ཡོད་པ་དེ་སྐྱེས་པའམ་མ་སྐྱེས་པ་ཞིག་ལ་རྟོག་གྲང་། གལ་ཏེ་མ་
འོངས་པ་སྐྱེས་པར་གྱུར་པ་ཞིག་ཡོད་པར་རྟོག་ན་ཇི་ལྟར་ན་ད་ལྟ་བར་མི་འགྱུར་ཏེ། སྐྱེས་ནས་
ཡོད་པའི་ཕྱིར་ད་ལྟར་གྱི་བུམ་པ་བཞིན། ཅི་སྟེ་མ་འོངས་པ་དེ་སྐྱེ་བ་མེད་པ་ཞིག་ཏུ་ཡོད་པར་
རྟོག་ན། མ་འོངས་པ་རྟག་པར་འགྱུར་རམ་ཅི་སྟེ་རྟག་པ་ཁོ་ནར་འགྱུར་ཏེ། མ་སྐྱེས་ཤིང་ཡོད་
པའི་ཕྱིར་ཁྱེད་རང་འདོད་པའི་མྱང་འདས་བཞིན། གལ་ཏེ་མ་འོངས་པ་སྐྱེ་བ་མེད་ཀྱང་འདུས་
མ་བྱས་ལྟར་མི་འཇིག་པ་མ་ཡིན་ཏེ། རྒྱུ་རྐྱེན་གྱི་སྟོབས་ཀྱིས་ད་ལྟར་བའི་གནས་སྐབས་སུ་
འདྲེན་པ་ན་མ་འོངས་པ་འཇིགས་པས་མི་རྟག་ན། གལ་ཏེ་རང་གི་ངོ་བོ་ཉམས་པ་ཡོད་པས་མི་
རྟག་པར་འགྱུར་ན། འདས་པ་ལ་རང་གི་ངོ་བོས་འཇིག་ཅིང་ཉམས་པ་ཡོད་པ་མིན་པའི་ཕྱིར།
དེ་ནི་རྟག་པར་ཅིས་མི་དཔོག་སྟེ་རྟག་པར་ཐལ་བར་འགྱུར་རོ། །གཞན་ཡང་མི་རྟག་པ་ཉིད་
ཀྱིས་ཟ་བས་ན་དུས་ཞེས་བརྗོད་པ་ཡིན་ན་མི་རྟག་པ་དེ་ཡང་དུས་གསུམ་ཀ་ལ་མེད་དེ། འདི་
ལྟར་འདས་པ་དང་། ད་ལྟར་བ་འདི་གཉིས་ནི་མི་རྟག་པར་འགྱུར་བ་མིན་ཏེ། ད་ལྟར་བ་ནི་
རང་གི་རང་བཞིན་མ་ཉམས་པར་ཡོད་པ་ཡིན་ལ། མི་རྟག་པ་ནི་དངོས་པོ་མེད་པ་དང་འབྲེལ་
བར་ད་ལྟར་བར་མི་རུང་བའི་ཕྱིར་རོ། །འདས་པ་ནི་ཞིག་པ་ལ་བྱ་བ་ཡིན་ལ། ཞིག་ཟིན་པ་ནི་*
ལ
96



༄༅ །དབུ་མ་བཞི་བརྒྱ་པའི་འགྲེལ་པ།
ཡང་ཞིག་པར་ཡིན་ཏེ་དགོས་པ་མེད་པའི་ཕྱིར་དང་རྟེན་མེད་པའི་ཕྱིར་དང་ཐུག་པ་མེད་པར་
ཐལ་བའི་ཕྱིར་རོ། །འདས་ད་ལྟར་དེ་དག་ལས་གཞན་རྣམ་པ་གསུམ་པ་མ་འོངས་པ་དེ་ལ་མི་
རྟག་པ་ཡོད་པ་མ་ཡིན་ཏེ། མི་རྟག་པ་ནི་དངོས་པོ་སྐྱེས་པའི་རྟེན་ཅན་ཡིན་པའི་ཕྱིར། མ་
འོངས་པ་མ་སྐྱེས་པ་ལ་མེད་དོ། །དེའི་ཕྱིར་མི་རྟག་པ་དང་བྲལ་བའི་ནམ་མཁའ་སོགས་ལ་དུས་
གསུམ་རྟོག་པ་མི་རིགས་པ་བཞིན་དུ། དངོས་པོ་རང་བཞིན་དང་བཅས་པར་སྨྲ་བ་ལ་མི་རྟག་པ་
མེད་པས་དུས་མི་རིགས་སོ། །གལ་ཏེ་མ་འོངས་པ་ཡོད་དེ། རྐྱེན་ཡོད་ན་ཕྱིས་སྐྱེ་བའི་ཕྱིར།
སྔར་མེད་པ་མོ་གཤམ་གྱི་བུ་ལ་སོགས་པ་ནི་ཕྱིས་སྐྱེ་བ་མེད་དོ་ཞེ་ན། གལ་ཏེ་ཕྱི་དང་ནང་གི་
དངོས་པོ་གང་ཞིག ། ཕྱིས་རྒྱུ་དང་རྐྱེན་ལས་སྐྱེ་བ་གང་ཡིན་པ་དེ་མ་སྐྱེས་པའི་སྔར་ནས་རང་
བཞིན་གྱིས་ཡོད་ན་དངོས་པོ་རྣམས་རྒྱུ་ལ་མ་ལྟོས་པར་ངོ་བོ་ཉིད་ཀྱིས་སོ་སོར་གྲུབ་པ་དེའི་ཕྱིར་
ཕྱ་སྨྲ་བ་སྟེ། དངོས་པོ་རྣམས་རྒྱུ་མེད་རང་བཞིན་གྱིས་གྲུབ་པར་སྨྲ་བ་རྣམས་ཀྱི་ཕྱོགས་ལོག་པར་
མི་འགྱུར་བ་ཞིག་ན། དེའི་སྨྲ་བ་ནི་ཕྱིན་ཅི་ལོག་ཡིན་ཏེ། མཐོང་བ་དང་མ་མཐོང་བ་ཕྱོགས་
ཐམས་ཅད་དང་འགལ་བའི་ཕྱིར་རོ། །འདི་ལྟར་དངོས་པོ་རྣམས་རྒྱུ་ལ་མི་ལྟོས་ན་རྟེན་ཅིང་
འབྲེལ་འབྱུང་མེད་པའི་ཕྱིར། བོང་བུའི་རྭ་ལྟར་མཐོང་བའི་ལམ་དུ་མི་འགྱུར་བ་སོགས་ཀྱི་ཉེས་
པ་ཡོད་དོ། །འདི་ལས་ཀྱང་ཡོད་པ་སྐྱེ་བར་མི་རིགས་ཏེ། འདི་ལྟར་འབྲས་བུ་གང་ཞིག་རྒྱུ་དང་
རྐྱེན་རྣམས་ཀྱིས་འབྱུང་བ་སྟེ། སྐྱེད་པར་བྱེད་པ་དེ་མ་སྐྱེས་པའི་སྔར་ཡོད་ཅེས་བྱར་མི་རིགས་
ཏེ། གལ་ཏེ་ཡོད་པ་སྐྱེ་ན་སྐྱེས་ཟིན་པའང་འབྱུང་བར་འགྱུར་ན། དེ་ཡང་མི་རིགས་ཏེ། དགོས་
པ་མེད་པའི་ཕྱིར་དང་རྒྱུ་རང་ཉིད་ཕྱི་མཐའི་བར་དུ་སྐྱེ་བར་འགྱུར་བས་འབྲས་བུའི་རྒྱུན་ཕྱི་མ་
འཇུག་པའི་སྐབས་མེད་པར་ཐལ་བའི་ཕྱིར་རོ། །གལ་ཏེ་མ་འོངས་པ་ཡོད་དེ། རྣལ་འབྱོར་པའི་
སྨོན་ནས་ཤེས་པ་དེས་རང་གི་ངོ་བོ་ཇི་ལྟ་བ་བཞིན་དུ་ཤེས་ནས་ལུང་སྟོན་པའི་ཕྱིར་ཞེ་ན། མ་
འོངས་པ་སྐྱེས་པའི་སྔ་རོལ་ན་ཡོད་པ་མ་ཡིན་ནོ་ཞེས་བསྟན་ཟིན་ཏོ། །དེའི་ཕྱིར་རྣལ་འབྱོར་
པས་མ་འོངས་པའི་དངོས་པོ་རང་གི་ངོ་བོ་ཇི་ལྟ་བ་བཞིན་དུ་མཐོང་ན་དངོས་པོ་མེད་པ་མོ་
གཤམ་གྱི་བུ་ལ་སོགས་པའང་ཅིས་མངོན་སུམ་དུ་མི་མཐོང་། གཉིས་ཀའང་རང་བཞིན་མེད་
པར་མཚུངས་པའི་ཕྱིར་གཅིག་མཐོང་ལ་གཅིག་མི་མཐོང་ཞེས་བྱ་བར་མི་རིགས་སོ། །
འོ་ན་རྣལ་འབྱོར་པས་མ་འོངས་པ་ཇི་ལྟར་ཤེས་ཤེ་ན། མ་འོངས་པ་རང་གི་ངོ་བོས་ཡོད་
པ་མ་ཡིན་ན་ཇི་ལྟར་ཁྱེད་ཀྱིས་འདོད་པ་ལྟར་རྣལ་འབྱོར་པས་མངོན་སུམ་གྱིས་རྣམ་པ་ཤེས་པ་
97



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཆ་
མ་ཡིན་ལ། གཏན་མེད་པའང་མ་ཡིན་ཏེ། རྒྱུ་དང་རྐྱེན་ལ་བརྟེན་ནས་སྐྱེ་བའི་ཕྱིར། དེའི་
ཕྱིར་མོ་གཤམ་གྱི་བུ་ལྟར་གཏན་མི་མཐོང་བ་ཡང་མ་ཡིན་ནོ། །དེས་ན་མ་འོངས་པ་ནི་རྟེན་
འབྲེལ་ཡིན་པའི་ཕྱིར་ཇི་ལྟར་ད་ལྟར་གྱི་དངོས་པོར་འགྱུར་བ་དེ་ལྟར་སྨོན་ནས་ཤེས་པའི་སྟོབས་
ཀྱིས་དྲངས་པའི་ཏིང་ངེ་འཛིན་ཁྱད་པར་ལས་ཤེས་པ་དེ་སྐྱེ་བས་ན་རྗེས་ཐོབ་ཀྱི་ཤེས་པས་མངོན་
སུམ་གྱི་རྣམ་པ་ཅན་དུ་རློམས་ནས་ལུང་སྟོན་པ་ཡིན་ནོ། །ད་ལྟར་བར་མེད་པའི་ཕྱིར་མངོན་
སུམ་གྱི་རྣམ་པ་ཅན་མ་ཡིན་ལ། བསྒོམས་པའི་སྟོབས་ཀྱིས་གསལ་བར་སྣང་བའི་ཕྱིར་སྤྱིའི་ཚུལ་
གྱིས་རྟོགས་པའང་མ་ཡིན་ཞིང་། མ་འོངས་པ་རྟེན་འབྲེལ་ཡིན་པ་ཡིད་ཀྱིས་ཡུལ་མེད་པ་མ་ཡིན་
པའི་ཕྱིར་རྣལ་འབྱོར་པའི་སྨོན་ནས་ཤེས་པ་འཁྲུལ་བར་ཡང་མི་འགྱུར་རོ། །སངས་རྒྱས་རྣམས་
ཀྱིས་དུས་གསུམ་མཁྱེན་པའི་ཡེ་ཤེས་ནི་སྔོན་གྱི་སྨོན་ལམ་གྱི་དབང་གིས་དོན་ཇི་ལྟར་གནས་པ་
བཞིན་སྟོན་པའི་ཆོས་གསུངས་པ་ན། དེ་ལྟ་བུའི་ཆོས་ཉན་པའི་སྣོད་དུ་གྱུར་པའི་གདུལ་བྱ་
རྣམས་ཀྱིས་སྒྲ་དེ་ལས་དོན་རྟོགས་པ་ན་དོན་ཇི་ལྟ་བ་བཞིན་དུ་ཁོང་དུ་ཆུད་པར་འགྱུར་ཞིང་།
དུས་གཞན་དུ་ཡང་དེ་བཞིན་གཤེགས་པས་ལུང་བསྟན་པ་དེ་ཇི་ལྟ་བར་རྟོགས་པར་འགྱུར་བས།
དེ་ཙམ་ལ་ལྟོས་ནས་དེ་བཞིན་གཤེགས་པ་དུས་གསུམ་གྱི་ཤེས་བྱ་ལ་མ་ཆགས་མ་ཐོགས་པའི་ཡེ་
ཤེས་མངའ་འོ་ཞེས་འོ་ཞེས་ཐ་སྙད་བྱེད་པར་ཟད་ཀྱི། ཆོས་ཀྱི་རང་བཞིན་ལ་ཞུགས་པ་དེ་དག་ལ་དོན་
འགའ་ཞིག་གཟིགས་པའམ་གསུང་པ་མེད་དོ། །གཞན་ཡང་རྒོལ་བ་གང་ལ་མ་འོངས་པ་རང་གི་
ངོ་བོས་ཡོད་པར་གྱུར་པ་དེ་ལ་མ་འོངས་པ་རིང་བ་ཡོད་པ་མ་ཡིན་ཏེ། ད་ལྟར་བ་བཞིན་དུ་རང་
གི་ངོ་བོ་ཡོད་པའི་ཕྱིར་རོ། །དེ་ནི་འདོད་པའང་མ་ཡིན་ཏེ། ཆོས་རིང་བ་རྣམས་གང་དག་ཅིག་
ཅེ་ན། འདས་པ་དང་མ་འོངས་པའོ། །ཆོས་ཉེ་བ་རྣམས་ཀྱང་གང་དག་གཅིག་ཅེ་ན། ད་ལྟར་
བྱུང་བའོ་ཞེས་ཁས་བླངས་པའི་ཕྱིར་རོ། །གལ་ཏེ་འདིས་དགེ་བའི་བཤེས་གཉེན་དང་ཕྲད་པས་
ཆོས་མཉན་པའི་སྒོ་ནས་དབང་པོ་སྨིན་པ་ལས་བྱུང་བའི་སྦྱིན་པ་དང་། ཚུལ་ཁྲིམས་ལ་སོགས་
པའི་བདག་ཉིད་ཅན་གྱི་ཆོས་དེ་དག་ཀྱང་བྱས་པ་མེད་ཀྱང་རང་གི་ངོ་བོ་ཡོད་ན་དེ་བསག་པའི་
དོན་དུ་ངེས་པར་སྡོམ་པའི་ངལ་བ་དོན་མེད་པར་འགྱུར་ཏེ། དེ་མེད་པར་ཡང་དེ་ཡོད་པའི་ཕྱིར་
རོ། །ཅི་སྟེ་ངེས་པར་སྡོམ་པས་ཆོས་དེ་ལ་ཁྱད་པར་ཅུང་ཟད་བྱེད་ནའང་ཁྱད་པར་དེ་སྔར་མེད་
གསར་དུ་བྱེད་པས་འབྲས་བུ་མ་འོངས་པ་ཡོད་པ་མི་སྲིད་པར་འགྱུར་རོ། །གཞན་ཡང་གང་གི་
ལྟར་ན་འདུ་བྱེད་རྣམས་མི་རྟག་པའོ་ཞེས་ཁས་བླངས་པ་དེའི་ལྟར་ན་མི་རྟག་པ་དེ་ནི་དུས་མ
འོག
98



༄༅།།དབུ་མ་བཞི་བརྒྱ་པའི་འགྲེལ་པ།
གསུམ་ལ་མི་འཁྲུལ་བའི་ཕྱིར་དངོས་པོ་ཐམས་ཅད་མི་རྟག་པ་ཡིན་ན་ཇི་ལྟ་བུར་ན་འབྲས་བུ་སྔར་
ནས་ཡོད་ཚད་ཅེས་བྱ་བར་འགྱུར་ཏེ། མི་རྟག་པ་དང་སྔར་ནས་ཡོད་པ་ཕན་ཚུན་འགལ་བའི་
ཕྱིར་རོ། །འདི་ལྟར་གང་ལ་སྔ་རོལ་དུ་དངོས་གཞན་མེད་པའི་ཐོག་མ་དང༌། འོག་རོལ་ཏུ་
གཞན་མེད་པའི་མཐའ་ཡོད་པ་དེ་ལ་འཇིག་རྟེན་ན་མི་རྟག་པ་ཞེས་བཤད་པས་སོ། །
གཉིས་པ་ནི། སྡེ་པ་གང་དག་མ་འོངས་པ་ཡོད་པར་སྨྲ་བ་ལ་སྐྱོན་མཐོང་ནས་མ་འོངས་
པ་དངོས་པོར་མེད་པར་སྨྲ་བ་དེ་དག་གི་ལྟར་ན་ཡང་མ་འོངས་པའི་ཉོན་མོངས་དང་སྐྱེ་བ་བཟློག་
པའི་ཕྱིར་འཕགས་ལམ་བསྐྱེད་པའི་སྒྲིམ་པ་མེད་པར་ཐལ་བར་འགྱུར་ཏེ། མ་འོངས་པའི་ཉོན་
མོངས་པ་དང་སྐྱེ་བ་དངོས་པོར་མེད་པའི་ཕྱིར། དཔེར་ན་གྲོལ་བ་དགྲ་བཅོམ་པ་རྣམས་ལ་མ་
འོངས་པའི་ཉོན་མོངས་དང་སྐྱེ་བ་འཕགས་ལམ་གྱི་སྟོབས་ཀྱིས་བཅོམ་པ་ཡོད་པ་མ་ཡིན་ལ། དེ་
འདིར་ཐར་པའི་ཆེད་དུ་སྒྲིམ་མི་དགོས་པ་བཞིན་ནོ། །སྒྲིམ་པ་མེད་པར་ཐར་པ་འབའ་ཞིག་ཏུ་
མ་ཟད་ཀྱི། མ་འོངས་པ་མེད་པ་དེ་ལྟར་ཡིན་ན། རྣམ་ཤེས་སྐྱེའོ་ཞེས་པ་མི་རིགས་པར་འགྱུར་
ཏེ། སྐྱེ་རྒྱུའི་རྣམ་ཤེས་ནི་མ་འོངས་པ་ཉིད་ཀྱིས་མེད་པའི་ཕྱིར་དང་། དེ་ལྟར་ན་རྟེན་མེད་པས་
སྐྱེ་བའི་བྱ་བའང་མི་འཇུག་པའི་ཕྱིར་རོ། །རྣམ་ཤེས་སྐྱེ་བ་མེད་ན་འདོད་ཆགས་ཀྱི་རྟེན་ཆགས་
པ་མེད་པར་འགྱུར་ལ། དེ་ལྟར་རྟེན་ཆགས་པ་མེད་པར་དེ་ལ་བརྟེན་པའི་འདོད་ཆགས་རྒྱུ་མེད་
པར་འབྱུང་བར་འགྱུར་ན་འདོད་ཆགས་ནི་རྒྱུ་མེད་པ་ཅན་མ་ཡིན་ཏེ། དགྲ་བཅོམ་པ་རྣམས་
ལའང་སྐྱེ་བར་ཐལ་བའི་ཕྱིར་རོ། །ཡང་གི་སྒྲས་ཆགས་པ་མེད་པར་འདོད་ཆགས་འབྱུང་བའམ།
ཡང་ན་མ་འོངས་པ་མེད་པ་མ་ཡིན་ནོ་ཞེས་རྣམ་པར་རྟོག་པའི་དོན་ནོ། །གསུམ་པ་ནི། གྲངས་
ཅན་པ་ནི་འབྲས་བུ་ནི་ཡོད་པ་ཁོ་ན་སྐྱེ་སྟེ། མེད་པ་བསྐྱེད་མི་ནུས་པའི་ཕྱིར་དང་། རྒྱུ་ལ་འབྲས་
བུ་ནུས་པའི་ངོ་བོར་གནས་པའི་ཕྱིར་དང་། ནུས་པས་ནུས་པ་བསྐྱེད་པས་ཐམས་ཅད་ལས་
ཐམས་ཅད་འབྱུང་བའི་ཉེས་པའང་མེད་དོ། །མེད་པ་སྐྱེ་ན་ནི་ཐམས་ཅད་ལས་ཐམས་ཅད་
འབྱུང་བར་འགྱུར་རོ་ཞེས་འདོད་དོ། །བྱེ་བྲག་ཏུ་སྨྲ་བ་དག་རང་བཞིན་མ་བྱུང་བ་ལས་བྱུང་
བར་ཐལ་བའི་ཉེས་པས་འཇིགས་པས་དུས་གསུམ་ཆར་དུ་ཡོད་པར་རྟོག་ཅིང་། ཚོགས་པའང་
གནས་སྐབས་ཀྱི་འབྲས་བུ་ཅན་ཡིན་གྱི། རྫས་ཀྱི་འབྲས་བུ་ཅན་མ་ཡིན་ལ། དུས་གསུམ་ཆར་
དུ་གནས་པའི་རང་གི་མཚན་ཉིད་ཀྱི་རྫས་ནི། རྒྱུ་རྐྱེན་གྱི་ཚོགས་པས་ད་ལྟར་བའི་གནས་སྐབས་
ཙམ་དུ་བྱེད་ཀྱི། སྔོན་མེད་པའི་རྫས་བསྐྱེད་པ་ནི་མེད་དོ་སྙམ་དུ་སེམས་སོ། །དེ་ལྟར་ན་འབྲས་
99



༄༅།།དཔལ་ལྡན་ས་སྐྱ་པའི་པ།སུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
བུ་ཡོད་པར་གང་འདོད་པ་གྲངས་ཅན་པ་དང་བྱེ་བྲག་སྨྲ་བ་གཉིས་ཀྱི་ལྟར་ན་འབྲས་བུ་ཁྱིམ་གྱི་
དོན་དུ་ཀ་བ་དང་། སྒོ་སྐྱེས་ལ་སོགས་པ་རྣམས་ཀྱི་རྒྱུན་པ་ཏྲ་དང་བྱ་འདབས་ལ་སོགས་པའི་
ཁྱད་པར་སྤྲས་པ་དོན་མེད་པར་འགྱུར་ཏེ། འབྲས་བུ་ཁྱིམ་ཡོད་པའི་ཕྱིར། ཅི་སྟེ་རྒྱན་ལ་སོགས་
པས་ཁྱིམ་མཛེས་པ་ལ་སོགས་པ་རྣམ་པ་གཞན་དུ་སྒྲུབ་པར་བྱེད་དོ་ཞེ་ན། དེ་ལྟར་ན་ཁྱད་པར་
སྔར་མེད་པ་གསར་དུ་བྱེད་པའི་ཕྱིར་འབྲས་བུ་ཡོད་པར་སྨྲ་བ་གཏང་བར་འགྱུར་རོ། །འབྲས་བུ་
མེད་པར་གང་འདོད་པ་ནི་བྱེ་བྲག་པ་དང་མདོ་སྡེ་པ་དང་རྣམ་པར་ཤེས་པར་སྨྲ་བ་རྣམས་ཏེ།
དེ་དག་གིས་འབྲས་བུ་ཡོད་པར་སྐྱེ་བ་དོན་མེད་པར་སེམས་ཤིང་མེད་པ་ཁོ་ན་སྐྱེ་བར་རྟོག་གོ །།
དེ་དག་གི་ལྟར་ན་ཡང་ཁྱིམ་གྱི་དོན་དུ་ཀ་བ་སོགས་བརྒྱན་པ་དོན་མེད་པར་འགྱུར་ཏེ། འབྲས་
བུ་ཁྱིམ་མེད་པའི་ཕྱིར། མེད་པ་ནི་སུས་ཀྱང་བསྒྲུབ་པར་མི་ནུས་ཏེ། མོ་གཤམ་གྱི་བུ་བཞིན།
འབྲས་བུ་ཡོད་པ་དང་མེད་པར་སྨྲ་བ་ལ་ཇི་སྐད་བཤད་པའི་སྐྱོན་འབྱུང་བ་བཞིན་དུ་ཕྱི་དང་ནང་
གི་དངོས་པོ་མྱུ་གུ་དང་འདུ་བྱེད་ལ་སོགས་པ་རྣམས་རྒྱུ་ས་བོན་དང་མ་རིག་པ་ལ་སོགས་པ་དོན་
མེད་པར་འགྱུར་རོ། །ཁོ་བོ་ཅག་རང་བཞིན་མེད་པར་སྨྲ་བ་ལྟར་ན་ཡོད་པ་དང་མེད་པ་དངོས་
པོའི་ཆོས་ཁས་མ་བླངས་པའི་ཕྱིར་ཉེས་པའི་གོ་སྐབས་མེད་པས་ཐམས་ཅད་གྲུབ་བོ། །གང་གི་
སྐྱེ་བ་དེ་ནི་སྐྱེ་བའི་སྔ་རོལ་ན་ཡོད་པ་མ་ཡིན་ཏེ། སྐྱེ་བ་དོན་མེད་པའི་ཕྱིར། མེད་པ་མ་ཡིན་ཏེ།
རྒྱུ་རྐྱེན་གྱི་ཚོགས་པ་ལ་བརྟེན་ནས་སྐྱེ་བའི་ཕྱིར་རོ། །དེའི་ཕྱིར་མཁས་པས་མཐའ་གཉིས་
སྤངས་ནས་རྟེན་ཅིང་འབྲེལ་བར་འབྱུང་བ་ཁས་བླང་བར་བྱའོ། །འདི་ཡང་འཇིག་རྟེན་གཞུག་
པའི་དོན་དུ་གྲགས་པ་ཚད་མར་བྱས་ནས་ཁས་བླངས་པ་ཙམ་དུ་ཟད་ཀྱི། དབུ་མ་པ་རང་ལུགས་
ལ་རྟེན་འབྲེལ་ཡང་ཁས་མི་ལེན་ཏེ། དབུ་མ་འཇུག་པར། ཇི་ལྟར་ཁྱོད་ཀྱིས་གཞན་དབང་
དངོས་འདོད་ལྟར། །ཀུན་རྫོབ་ཀྱང་ནི་བདག་གིས་ཁས་མ་བླངས། །འབྲས་ཕྱིར་འདི་དག་།
མེད་ཀྱང་ཡོད་དོ་ཞེས། །འཇིག་རྟེན་ངོར་བྱས་བདག་ནི་སྨྲ་བར་བྱེད། །ཅེས་གསུངས་པའི་
ཕྱིར་དང་། རྟེན་འབྲེལ་སྒྲུབ་བྱེད་ཀྱི་དབུ་མ་པ་རང་ལུགས་ཀྱི་ཚད་མ་མེད་པའི་ཕྱིར་དང་། ཚད་
མས་མ་གྲུབ་པའི་དོན་ནི་རྟོག་པ་སྔོན་གཏོང་བ་སུ་ཡང་ཁས་མི་ལེན་པའི་ཕྱིར་རོ། །དབུ་མ་པ་ནི་
འཕགས་པའི་མཉམ་གཞག་རྣམ་པར་མི་རྟོག་པའི་ཡེ་ཤེས་ཁོ་ན་ཚད་མར་འདོད་པ་ཡིན་ན།
དེས་གྲུབ་པའི་དོན་ནི་སྐྲའི་རྩེ་མོ་བརྒྱར་བཤགས་པའི་ཆ་ཙམ་ཡང་མེད་པའི་ཕྱིར་རོ། །དེའི་ཕྱིར་
དབུ་མ་པ་རང་ལུགས་ཀྱི་ཁས་ལེན་གང་ཡང་མེད་དོ་ཞེས་ཤེས་པར་བྱའོ། །
100
:



༄༅།།དབུ་མ་བཞི་བརྒྱ་པའི་འགྲེལ་པ།
རགཉིས་པ་ད་ལྟར་བ་དགག་པ་ནི། གལ་ཏེ་འདས་མ་འོངས་བཀག་ཀྱང་ད་ལྟར་བ་ནི་
ཡོད་ལ། དེ་ཡོད་པས་མ་འོངས་པའང་ཡོད་པར་འགྱུར་ཏེ། མ་འོངས་པ་ཡོངས་སུ་གྱུར་པ་ཉིད་
ད་ལྟར་བ་ཡིན་པས་སོ་ཞེ་ན། དེ་ཡང་མི་རིགས་ཏེ། ཡོངས་སུ་འགྱུར་བ་ཉིད་མ་གྲུབ་པའི་ཕྱིར
གལ་ཏེ་མ་འོངས་པ་ལ་ཡོངས་སུ་འགྱུར་བ་རྟོག་ན། རང་གི་ངོ་བོ་ཉམས་པས་སམ། འོན་ཏེ་
གནས་པས་རྟོག །དང་པོ་ལྟར་ན་གཅིག་ཞིག་ཅིང་གཞན་སྐྱེས་པ་ཡོངས་སུ་འགྱུར་བ་ཡིན་པའི་
སྐྱེ་བ་དང་འཇིག་པས་ཡོངས་སུ་འགྱུར་བའི་མིང་གིས་བཏགས་པར་ཟད་དོ། །ཅི་སྟེ་ཁོ་བོ་ཅག་
ཡོངས་སུ་འགྱུར་བ་ནི་དེ་ལྟ་བུ་མ་ཡིན་གྱི། དཔེར་ན་བ་ལང་གི་ཁུ་བཅུད་ཀྱི་རྫས་རང་གི་ངོ་བོ་
གནས་པ་ལ་ཆོས་གཞན་འོ་མའི་གནས་སྐབས་ལོག་ནས་ཞོའི་གནས་སྐབས་སུ་འགྱུར་བ་བཞིན་
དུ་ཡོན་ཏན་གསུམ་པོ་རྡུལ་སྙིང་སྟོབས་མུན་པ་རྣམས་ཀྱི་མ་འོངས་པའི་གནས་སྐབས་ལོག་ནས་
ད་ལྟར་གྱི་གནས་སྐབས་སུ་ཡོངས་སུ་འགྱུར་བའོ་ཞེ་ན། འཇིག་རྟེན་གྱིས་མ་འོངས་པའི་ཡོན་
ཏན་གསུམ་དམིགས་ནས་དེ་ད་ལྟ་བར་ཡོངས་སུ་འགྱུར་བ་མ་མཐོང་བས་དེའི་ཕྱིར་ཡོངས་སུ་
འགྱུར་བ་འདི་མི་རིགས་སོ། །ཞོ་ཡང་འོ་མའི་རྣམ་འགྱུར་མ་ཡིན་ཏེ། འོ་མ་དང་ཞོ་ནི་རོ་ནུས་ཐ་
དད་པར་མཐོང་བའི་ཕྱིར་དང། རོ་ནུས་ལས་མ་གཏོགས་པའི་དེ་དག་གི་རྫས་ཀྱང་མེད་པའི་
ཕྱིར་རོ། །དེ་ལྟར་ན་མ་འོངས་པའི་དངོས་པོ་རྣམས་ད་ལྟར་བ་ཡོངས་སུ་འགྱུར་བ་ཞེས་བྱ་བ་
འདི་ནི་དབང་ཤེས་ལྔས་འཛིན་པ་ལྟ་ཞོག །ཕྲ་བ་དང་ཆོད་པ་དང། གཟུགས་ཅན་མ་ཡིན་
པའི་དོན་ཡོངས་སུ་གཅོད་ནུས་པ་ཡིད་ཀྱིས་ཀྱང་འཛིན་པར་མི་འགྱུར་རོ། །ཇི་སྐད་བཤད་པའི་
ཚུལ་གྱིས་ད་ལྟ་བའི་རྒྱུ་ཡོངས་སུ་འགྱུར་བ་མ་དམིགས་མོད། དེ་ལྟ་ནའང་མི་མཁས་ཤིང་བླུན་པ་
རང་ཉིད་ཀྱིས་རང་གི་ངོ་བོ་ངེས་པ་མི་ཟིན་པ་རྣམས་ཀྱིས་ད་ལྟ་བ་དེ་ཡོད་པར་རྟོག་གོ །
གཉིས་པ་སྒྲུབ་བྱེད་དགག་པ་ལ་དངོས་པོའི་སྒྲུབ་བྱེད་དགག །དྲན་པའི་སྒྲུབ་བྱེད་
དགག་པ་གཉིས་ཀྱི། དང་པོ་ནི། དུས་ནི་ཡོད་དེ་དེའི་རྒྱུ་དངོས་པོ་ཡོད་པའི་ཕྱིར། དུས་ལུས་
ཅན་མ་ཡིན་པས་རང་ཉིད་ཀྱིས་ཡོངས་སུ་གཅོད་མི་ནུས་ཀྱི། དངོས་པོ་ཉེ་བར་བཟུང་ནས་
ཡོངས་སུ་གཅོད་དོ་ཞེ་ན། དུས་ཀྱི་རྒྱུ་དངོས་པོ་ཡོད་ན་དུས་ཡོད་ཀྱང་དངོས་པོ་མེད་དེ། འདི་
ལྟར་དངོས་པོ་སྐད་ཅིག་རེ་རེ་ལ་འཇིག་པ་རྣམས་ལ་གནས་པ་མེད་ལ། གནས་པ་མེད་པས་
ཀྱང་དུས་ཀྱི་དངོས་པོ་ག་ལ་ཞིག་ཡོད་དེ་མེད་དོ། །ཅིའི་ཕྱིར་གནས་པ་མེད་ཅེ་ན། མི་རྟག་པས་
ཟོས་པའི་དངོས་པོ་ལ་གནས་པ་ག་ལ་ཡོད། གལ་ཏེ་གནས་པ་ཡོད་ན་མི་འགྱུར་བར་གནས་
101



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
སཔའི་དངོས་པོ་ལས་གནས་གཞན་དུ་འགྱུར་བའི་རྒ་བ་འབྱུང་བར་མི་འགྱུར་ཏེ། དེ་གཉིས་ཕན་
ཚུན་འགལ་བའི་ཕྱིར་རོ། །གལ་ཏེ་དང་པོར་གནས་པ་ཡོད་པར་གྱུར་ན་ཕྱིས་ཀྱང་གནས་སྐབས་
དེ་ཉིད་ལ་གནས་པས་ཐ་མར་སྙིང་པར་མི་འགྱུར་བར་ཐལ་བའི་ཕྱིར་སྔར་ནས་གནས་པ་མེད་
པར་རྟོགས་པར་གྱིས་ཤིག །རིགས་པ་འདི་ལས་ཀྱང་གནས་པ་མེད་དེ། འདི་ལྟར་རྣམ་ཤེས་སྔ་
མས་དམིགས་པའི་དོན་གང་ཞིག་ཕྱིས་བྱུང་བའི་རྣམ་ཤེས་གཞན་གྱིས་ཀྱང་དམིགས་ནས་སྔར་
མཐོང་བའི་དོན་དེ་རྣམ་ཤེས་ཕྱི་མའི་བར་དུ་གནས་པས་གནས་པ་ཡོད་པར་རྟོགས་ཞིག་ན།
འདི་སྲིད་པ་མ་ཡིན་ཏེ། རྣམ་ཤེས་སྐད་ཅིག་མ་གཅིག་གིས་ཇི་ལྟར་དོན་སྔ་ཕྱི་གཉིས་རྣམ་པར་
མི་ཤེས་པ་དེ་བཞིན་དུ་རྣམ་ཤེས་སྐད་ཅིག་སྔ་ཕྱི་གཉིས་ཀྱིས་ཀྱང་དོན་གཅིག་རྣམ་པར་མི་ཤེས་ན་
དོན་རྣམས་ཀྱང་རྟེན་ཅིང་འབྲེལ་བར་འབྱུང་བ་ཉིད་ཀྱིས་སྐད་ཅིག་མ་ཡིན་ལ། དེའི་ཕྱིར་རྣམ་
ཤེས་གཉིས་ཀྱི་ཡུན་གྱི་བར་དུ་མི་གནས་པའི་ཕྱིར་རོ། །འོ་ན་ཆོས་མངོན་པར། གཉིས་ཀྱིས་
རྣམ་ཤེས་ཕྱི་ཡི་ལྔ། །ཞེས་དོན་ལྔ་རྣམ་ཤེས་གཉིས་ཀྱི་ཤེས་པར་བཤད་པ་དང་འགལ་ཞེ་ན་སྐྱོན་
མེད་དེ། དབང་ཤེས་རྣམས་དོན་ད་ལྟར་བ་ཡོངས་སུ་གཅོད་བྱེད་མངོན་སུམ་གྱི་རྣམ་པ་ཅན་དུ་
སྐྱེ་ལ། དེ་དག་ཀྱང་རང་གི་ཡུལ་དང་ལྷན་ཅིག་འགག་པས་ན། དབང་ཤེས་ཀྱི་རྒྱུའི་སྟོབས་ལས་
ཡིད་ཀྱི་རྣམ་ཤེས་དབང་ཤེས་ཀྱི་ཡུལ་གྱི་རྣམ་པ་ཅན་མངོན་པར་གསལ་བར་རློམ་པ་སྐྱེས་པ་ན།
འཇིག་རྟེན་གྱི་ཐ་སྙད་དུ་ཤེས་པ་གཉིས་ཀྱི་ཤེས་བྱར་བཤད་ཀྱི། ཡང་དག་པར་ན་ཡིད་ཤེས་ནི་
དབང་ཤེས་ཀྱི་ཡུལ་གྱི་སྤྱི་ཙམ་འཛིན་པར་བྱེད་ཀྱི་རང་གི་ངོ་བོ་མ་ཡིན་ཏེ། དེའི་ཚེ་འགགས་པའི་
ཕྱིར་རོ། །གལ་ཏེ་གནས་པ་ཡོད་དེ་ད་ལྟ་བའི་དུས་ཀྱི་མཚན་ཉིད་ཡིན་པའི་ཕྱིར་ཏེ། གནས་པ་
དང་བྲལ་བ་ལ་ད་ལྟར་བ་ཉིད་མི་སྲིད་པའི་ཕྱིར་རོ་ཞེ་ན། དུས་ལ་གནས་པ་ཡོད་དམ་མེད།
གལ་ཏེ་དུས་ལ་གནས་པ་བརྟེན་ནས་ཡོད་ན་རྟེན་དང་བརྟེན་པ་ཐ་དད་པའི་ཕྱིར། གནས་པ་
དུས་སུ་མི་འགྱུར་ཏེ། ཁྱིམ་ན་ཡོད་པའི་ལྷ་སྦྱིན་ཁྱིམ་ཉིད་དུ་མི་འགྱུར་བ་བཞིན། དེའི་ཕྱིར་
གནས་པ་དུས་ཀྱི་རང་བཞིན་མ་ཡིན་པས་དུས་ཀྱི་མཚན་ཉིད་དུའང་མི་འགྱུར་རོ། །ཅི་སྟེ་དུས་
ལ་གནས་པ་མེད་ན་གནས་པ་མེད་པའི་དུས་ལ་མཐའ་སྟེ་འཇིག་པའང་ཡོད་པར་མི་འགྱུར་ལ།
ཕྱིར་ད་ལྟ་བའི་དུས་ཡུན་རིང་དུ་གནས་པར་འགྱུར་ལ། དེ་ལྟར་ན་དུས་དེ་རྟག་པའི་ཕྱིར་
ད་ལྟ་བའི་དངོས་པོའང་རྟག་པར་འགྱུར་རོ། །གལ་ཏེ་གནས་པ་ཡོད་དེ། དེ་དང་ལྡན་པའི་
དངོས་པོ་ལ་མི་རྟག་པ་ཉིད་ཡོད་པའི་ཕྱིར་ཞེ་ན། གལ་ཏེ་མི་རྟག་པ་ཞེས་བྱ་བ་འགའ་ཞིག་རང་.:
102



༄༅།།དབུ་མ་བཞི་བརྒྱ་པའི་འགྲེལ་པ།
གི་མཚན་ཉིད་ཀྱིས་ཡོད་ན། དངོས་པོ་ལས་གཞན་ཉིད་དམ་གཅིག་ཉིད་ཡིན་གྲང་། གཉིས་ཀ་
ལྟར་ཡང་མི་འཐད་དེ། གལ་ཏེ་མི་རྟག་པ་དངོས་པོ་ལས་གཞན་ཡིན་ན་དངོས་པོ་མི་རྟག་པར་
མི་འགྱུར་གྱི་རྟག་པར་ཐལ་བར་འགྱུར་ཏེ། དངོས་པོ་ལས་མི་རྟག་པ་མཚན་ཉིད་ཐ་དད་པ་ཉིད་
ཀྱིས་དེ་ལ་མེད་པའི་ཕྱིར་རོ། །དངོས་པོ་དང་མི་རྟག་པ་གཅིག་ཡིན་ན་མི་རྟག་པ་གང་ཡིན་པ་དེ་
ཉིད་དངོས་པོ་ཡིན་པས་དངོས་པོ་གང་ལ་གནས་ཏེ་གནས་པ་གཏན་མེད་པར་འགྱུར་ཏེ། མི་
རྟག་པ་ཉིད་ཀྱི་བདག་ཉིད་ཅན་ཡིན་པའི་ཕྱིར་རོ། །དེའི་ཕྱིར་གནས་པ་མེད་ལ། གནས་པ་
མེད་པས་དངོས་པོ་མེད་ཅིང་། དེ་མེད་པས་དུས་ཀྱང་མེད་དོ། །གང་ཡང་སྔར། གནས་མེད་
དངོས་པོ་གང་ལ་ཞིག །མི་རྟག་པས་གནས་ག་ལ་ཡོད། །ཅེས་བརྗོད་པ་དེ་ལ། གནས་པ་ཡོད་
ཀྱང་མི་རྟག་པ་ཡོད་དེ། གནས་པའི་དུས་ན་གནས་པ་ཆེས་སྟོབས་དང་ལྡན་གྱི། མི་རྟག་པ་མ་
ཡིན་ཏེ། སྟོབས་ཆུང་བས་སྟོབས་ལྡན་འཇོམས་ནུས་པའང་མ་ཡིན་ནོ་ཞེ་ན། གནས་པ་སྟོབས་
དང་ལྡན་པའི་དུས་དེར་མི་རྟག་པ་ཉིད་གང་སྟོབས་ཆུང་བ་ཡིན་ན་དུས་ཕྱིས་སྟོབས་ཆུང་བ་ལས་
བཟློག་པ་གནས་འཇོམས་ནུས་ཀྱི་སྟོབས་ལྡན་དུ་རྒྱུ་ཅིས་མཐོང་བར་འགྱུར་ཏེ། ཡང་ན་སྔར་
ནས་སྟོབས་དང་ལྡན་པའམ་ཡང་ན་ཕྱིས་ཀྱང་སྟོབས་ཆུང་བ་དེ་ཉིད་དུ་འགྱུར་ཏེ། རྒྱུ་རྐྱེན་སྔ་ཕྱི་
ཁྱད་པར་མེད་པའི་ཕྱིར་དེ་བཞིན་དུ་གནས་པའི་དུས་སུ་གནས་པ་སྟོབས་ཆུང་མ་ཡིན་པར་
སྟོབས་དང་ལྡན་པ་ཡིན་ན་ཕྱིས་ནས་དེ་དག་ངེས་པར་སྟོབས་ལྡན་ལས་བཟློག་ནས་མི་རྟག་པས་
འཇོམས་ནུས་ཀྱི་སྟོབས་ཆུང་ངུ་རྒྱུ་ཅིས་ན་མཐོང་བར་འགྱུར་རོ། །ཞེས་པ་དགག་པ་སྟོན་པ་མ་
རངས་པའི་ཚིག་གོ །གཞན་ཡང་གལ་ཏེ་མི་རྟག་པ་སྟོབས་ཆུང་མིན་ཞིང་སྟོབས་དང་ལྡན་ལ།
དེ་ཡང་དངོས་པོ་ཀུན་ལ་ཁྱབ་པར་ཡོད་ན། དེའི་ཚེ་དངོས་པོ་ཀུན་ལ་གནས་པ་མེད་པར་འགྱུར་
ཏེ། གང་ལ་མི་རྟག་པ་སྟོབས་ཆེ་ཞིང་གནས་པ་སྟོབས་དང་མི་ལྡན་པས་སོ། །
གཞན་ཡང་མི་རྟག་པ་ཉིད་མཚན་གཞི་འདུས་བྱས་དང་ལྷན་ཅིག་འབྱུང་ངམ་དུས་ཕྱིས་
འབྱུང་མཚན་ཉིད་མཚན་གཞི་ལ་མི་འཁྲུལ་བའི་ཕྱིར་གལ་ཏེ་དུས་རྟག་ཏུ་མི་རྟག་པ་ཉིད་ཡོད་ན།
དེའི་ཚེ་གནས་པ་རྟག་ཏུ་ཡོད་པ་མིན་ཏེ། དེ་དང་འགལ་བའི་མི་རྟག་པ་རྟག་ཏུ་རྗེས་སུ་འབྲེལ་
བའི་ཕྱིར་རོ། །ཅི་སྟེ་ཉེས་པ་དེ་སྤང་བར་འདོད་ནས་ཕྱིས་མི་རྟག་པ་དང་འབྲེལ་བར་འདོད་ན།
སྔར་གནས་པ་དང་ལྡན་པས་རྟག་པ་འགྱུར་ཟིན་ནས་ཕྱིས་ནས་མི་རྟག་པ་དང་འབྲེལ་བས་མི་
རྟག་པར་འགྱུར་ན་དངོས་པོ་གཅིག་རྟག་པའང་ཡིན་ལ། མི་རྟག་པ་ཡང་ཡིན་ནོ་ཞེས་བྱ་བ་དེ་ས
103



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
རིགས་པ་མ་ཡིན་ནོ། །ཡང་འདུས་བྱས་ཀྱི་མཚན་ཉིད་རྣམས་ཕན་ཚུན་མི་འཁྲུལ་བའི་ཕྱིར།
གལ་ཏེ་གནས་པ་མི་རྟག་པ་དང་ལྷན་ཅིག་མཚན་གཞི་དངོས་པོ་ལ་ཡོད་ན། དངོས་པོ་ལ་མི་
རྟག་པ་ལོག་པར་འགྱུར་ཏེ། གནས་པ་ཡོད་པའི་ ཕྱིར་རོ། །ཡང་ན་གནས་པ་ཡོད་ཅེས་པ་
བརྫུན་པར་འགྱུར་ཏེ་མི་རྟག་པ་ཡོད་པའི་ཕྱིར་རོ། །
གཉིས་པ་དྲན་པའི་རྟགས་དགག་པ་ནི། གལ་ཏེ་དུས་ཡོད་དེ། འདུ་བྱེད་གནས་པའི་
རྟེན་ཅན་འདས་པའི་དུས་ཡོད་པའི་ཕྱིར། གལ་ཏེ་འདས་པའི་དངོས་པོ་མེད་ན་བདག་འདས་
པའི་དུས་སུ་འདི་དང་འདི་ལྟ་བུ་ཞིག་ཏུ་གྱུར་ཏོ་ཞེས་པའི་དྲན་པ་མི་རིགས་པར་འགྱུར་རོ་ཞེ་ན།
དྲན་པ་ནི་སྔར་ཉམས་སུ་མྱོང་བའི་དོན་ལ་དམིགས་པ་ཡིན་ལ། སྔར་མཐོང་ཟིན་པའི་དངོས་པོ་
ནི་འགག་ཟིན་པས་ཕྱིས་མི་སྣང་ཞིང་། གང་གི་ཚེ་མི་སྣང་བ་དེའི་ཚེ་སླར་ཡང་དེའི་ཡུལ་ཅན་གྱི་
སེམས་སྐྱེ་བ་མིན་པ་དེས་ན་དྲན་པ་ཞེས་བྱ་བ་འགགས་ཤིང་རང་བཞིན་མེད་པ་ལོག་པའི་དོན་ལ་
དམིགས་ནས་རང་བཞིན་མེད་པའི་ལོག་པ་ཁོ་ན་འབྱུང་ངོ་། །དཔེར་ན་རྨི་ལམ་དུ་ཉམས་སུ་
མྱོང་བའི་ཡུལ་སད་པའི་ཚེ་དྲན་པ་བཞིན་ནོ། །འདས་པའི་དོན་གཏན་མེད་པ་མ་ཡིན་ཏེ་དྲན་
པ་བྱ་བ་ཡིན་པའི་ཕྱིར་དང། དེའི་འབྲས་བུ་མཐོང་བའི་ཕྱིར་རོ། །རང་གི་ངོ་བོས་ཡོད་པ་མིན་
ཏེ་རྟག་པར་ཐལ་བའི་ཕྱིར་དང། དངོས་སུ་འཛིན་པར་ཐལ་བའི་ཕྱིར་རོ། །དེས་ན་དེ་ལྟ་བུ་ལ་
དམིགས་ནས་སྐྱེ་བའི་དྲན་པ་ཡོད་པས་དངོས་པོ་ལས་འདས་པ་རང་གི་ངོ་བོས་ཡོད་པར་མི་
འགྲུབ་བོ། །རྣལ་འབྱོར་སྤྱོད་པ་བཞི་བརྒྱ་པ་ལས། དུས་དགག་པ་བསྒོམ་པ་བསྟན་པ་སྟེ་རབ་
ཏུ་བྱེད་པ་བཅུ་གཅིག་པའི་འགྲེལ་པའོ།། །།
༈ གཉིས་པ་ལྟ་བར་བྱ་བ་དགག་པ་ལ། ལེགས་བཤད་ལ་མི་འཇུག་པའི་རྒྱུ། ལེགས་
བཤད་མདོར་བསྡུས་ཏེ་བསྟན། ཐར་འདོད་ལེགས་བཤད་བླང་བར་གདམས་པ་དང་གསུམ་གྱི་
དང་པོ་ལ། ཉན་པོ་སྣོད་ལྡན་དཀའ་བར་བསྟན། མཉན་བྱ་སྟོང་ཉིད་ཟབ་པར་བསྟན། ཟབ་
མོ་རྩོད་ཕྱིར་མིན་པར་བསྟན། རང་གཞན་བསྟན་པའི་ཕྲ་རགས་བསྟན་པ་དང་བཞིའི། དང་
པོ་ལ། དངོས་དང་། ཞར་བྱུང་གཉིས་ཀྱི་དང་པོ་ནི། འདིར་སྨྲས་པ། ཁྱོད་ཀྱིས་བདག་མེད་
པའི་ཆོས་འདི་ཆེས་གསལ་ཞིང་རྒྱས་པར་བསྟན་ལ། དེ་བཞིན་གཤེགས་པའང་འདི་ཐུགས་སུ་
ཆུད་པ་པོ་དང་ཉེ་བར་འདོམས་པ་པོ་ཡིན་ན་ཅིའི་ཕྱིར་ཆོས་འདི་ལ་འཇིག་རྟེན་ཕལ་ཆེར་འཇུག་
པར་མི་འགྱུར། གང་གི་ཕྱིར་ཆོས་འདིའི་མཛད་པ་པོ་དང་འཆད་པ་པོ་དང་ཆོས་ཀྱི་ཆེ་བའི་༔
ཆུ
104



༄༅།།དབུ་མ་བཞི་བརྒྱ་པའི་འགྲེལ་པ
བདག་ཉིད་ཐམས་ཅད་ནི་ཆེས་དཀར་བ་ཞིག་སྟེ། དེའི་ཕྱིར་ཐར་པ་འདོད་པ་རྣམས་འདི་ཁོ་ན་
ལ་འཇུག་པར་རིགས་ན། རང་གཞན་གྱི་དངོས་པོར་སྨྲ་བ་རྣམས་ཀྱི་ཁྱད་པར་གཞན་དག་ཅི་སྟེ་
བྱུང་ཞེ་ན། ཆོས་འདིའི་གསུང་བ་པོ་དང་འཆད་པ་པོ་དང་ཆོས་ཀྱི་བདག་ཉིད་ཤིན་ཏུ་དག་པ་
ཡིན་ཡང་ཆོས་འདིའི་སྣོད་དུ་རུང་བའི་ཉན་པ་པོའི་ཆེ་བའི་བདག་ཉིད་རྙེད་པར་དཀའ་སྟེ།
འདི་ལྟར་རང་དང་གཞན་གྱི་ཕྱོགས་དག་ལ་རྗེས་སུ་ཆགས་པ་དང་། ཁོང་ཁྲོ་བ་མེད་པས་ཕྱོགས་
སུ་མ་ལྷུང་ཞིང་གཟུ་བོར་གནས་པ་དང་། ལེགས་བཤད་དང་ཉེས་བཤད་ཀྱི་སྙིང་པོ་དང་སྙིང་པོ་
ཅན་མ་ཡིན་པ་རྣམ་པར་འབྱེད་པའི་བློ་དང་ལྡན་པ་དང། ལེགས་བཤད་དོན་དུ་གཉེར་བ་དང་
ཆོས་དང་ཆོས་སྨྲ་བ་ལ་གུས་པ་དང་ཡིད་གཏོད་པ་ཞེས་བྱ་བ་ཁྱད་པར་གསུམ་མམ་ལྔ་དང་ལྡན་པ་
ནི་ལེགས་བཤད་ཉན་པ་པོའི་སྣོད་ཅེས་བྱ་བར་བཤད་ན་ཡོན་ཏན་དེ་དག་དང་ལྡན་པའི་ཉན་པ་
པོ་ནི་ཤིན་ཏུ་དཀོན་པའི་ཕྱིར། ཆོས་འདི་ལ་འཇིག་རྟེན་ཕལ་ཆེར་མི་འཇུག་གོ །ཉན་པ་པོའི་
སྐྱོན་གྱིས་སྨྲ་བ་པོའི་ཡོན་ཏན་སྐྱོན་དུ་འགྱུར་ལ་སྐྱོན་ཡོན་ཏན་དུ་འགྱུར་གྱི། ཉན་པ་པོ་ཇི་སྐད་
བཤད་པའི་མཚན་ཉིད་དང་ལྡན་པ་ཡིན་ན། སྨྲ་བ་པོའི་ཡོན་ཏན་ཚིག་ཟུར་དད་པ། དོན་ཕྱིན་
ཅི་མ་ལོག་པ། ངག་སྔ་ཕྱི་མ་འཁྲུགས་པ་བརྗོད་པ་བློ་གསལ་བ་ཉན་པ་པོའི་ལྷག་པའི་བསམ་པ་
ཁོང་དུ་ཆུད་པ། སེམས་ལ་ཟང་ཟིང་མི་འདོད་པ་ལ་སོགས་པ་ཡོན་ཏན་ལས་རྣམ་པ་གཞན་སྐྱོན་
དུ་མི་འགྱུར་ལ། ཉན་པ་པོ་ལའང་ཡོན་ཏན་སྐྱོན་གྱི་ངོ་བོར་མི་འགྱུར་རོ། །དེའི་ཕྱིར་སྨྲ་བ་པོ་
ཆོས་དག་པ་ཡིན་ཡང་ཉན་པ་པོ་རང་གི་ཉེས་པ་མི་བརྩི་བ་རྣམས་ཀྱིས་སྨྲ་བ་པོ་སྐྱོན་དང་ལྡན་པ་
ཉིད་དུ་བརྩི་བར་བྱེད་དེ། འདི་ལྟར་བཅོམ་ལྡན་འདས་ཀྱིས་སྲིད་པ་འབྲས་བུར་གྱུར་པའི་ཉེར་
ལེན་གྱི་ཕུང་པོ་ལྔ་དང་། སྲིད་པ་དེའི་ཐབས་རྒྱུར་གྱུར་པའི་འདུ་བྱེད་ལས་ཉོན་གྱིས་བསྡུས་པ་
རྣམས་དང་། ཞི་བའི་ཐབས་འཕགས་ལམ་ཡན་ལག་བརྒྱད་དང་། ཞི་བ་ཉེར་འཚེ་ཐམས་ཅད་
ལོག་པ་མྱ་ངན་ལས་འདས་པ་སྟེ་བདེན་པ་བཞི་པ་རྣམས་ཐར་པ་འདོད་པ་རྣམས་ལ་ཇི་ལྟ་བ་
བཞིན་དུ་གསུངས་ཏེ། དེ་ལ་ཐོས་བསམ་སྒོམ་པ་ལ་བརྩོན་པ་རྣམས་ཀྱིས་ཡང་དག་པ་ཇི་ལྟ་བ་
བཞིན་ཁོང་དུ་ཆུད་པ་ནི། བཅོམ་ལྡན་འདས་ཀྱིས་ཉེ་བར་བསྟན་པ་དོན་ཇི་ལྟ་བ་བཞིན་དུ་
རྟོགས་ལ། ཐོས་བསམ་སྒོམ་པ་ལ་མི་བརྩོན་པའི་འཇིག་རྟེན་གང་བདག་ཉིད་སྣོད་མ་ཡིན་པར་
མ་འཁྲིགས་པ་དག་ཁོ་བོ་ཅག་གིས་དོན་ཇི་ལྟ་བ་བཞིན་ཡོངས་སུ་མི་ཤེས་པ་གང་ཡིན་པ་དེ་ནི་
ངེས་པར་སངས་རྒྱས་ཀྱིས་ཡང་དག་པར་མ་བཤད་པའོ་ཞེས་ཉེས་པ་དེ་ཐུབ་པའི་ཡིན་པ་ལྟ་བུར་
105
.."



༄༅ །དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱད་ལས། པོད་བཅོ་ལྔ་པ།
མངོན་པར་བྱེད་དེ། དེ་ཙམ་གྱིས་བཅོམ་ལྡན་འདས་ནོངས་པ་དང་ལྡན་པ་མ་ཡིན་ཏེ།
འཕགས་པའི་བདེན་པ་བཞི་ཇི་ལྟ་བ་བཞིན་སྟོན་པར་མཛད་པ་ཉིད་ཀྱིས་སྐྱེས་བུའི་དོན་མ་ལུས་
པ་སྟོན་པར་མཛད་པ་པོ་ཡིན་པའི་ཕྱིར་རོ། །
གཉིས་པ་ལ་ཐུབ་པ་ཀུན་མཁྱེན་དུ་བསྒྲུབ་པ་དང་། མུ་སྟེགས་ཅན་ཀུན་མཁྱེན་མ་ཡིན་
པར་བསྟན་པའོ། །དང་པོ་ནི། དེ་བཞིན་གཤེགས་པ་མངོན་པར་མཐོ་བའི་གཏམ་སྦྱིན་པ་དང་
ཚུལ་ཁྲིམས་ལ་སོགས་པ་ནི་ཆོས་དོན་གསལ་བ་ཡིན་ན། ངེས་པར་ལེགས་པའི་གཏམ་ནི།
དངོས་པོ་ཐམས་ཅད་མེད་པར་སྟོན་པ་ལྷུར་བྱེད་པ་ཉིད་ཀྱིས་ཁོ་བོ་ཅག་གིས་རྟོགས་པར་མི་ནུས་
པས་དེའི་ཕྱིར་ཁོ་བོ་ཅག་གི་ཡིད་མགུ་བར་མ་མཛད་དོ་ཞེ་ན། བདེ་བ་དང་སྡུག་བསྔལ་ལ་
སོགས་པའི་ཀུན་ནས་ཉོན་མོངས་པའི་དངོས་པོ་ཐམས་ཅད་ལ་ཆགས་པ་བཏང་བས་མྱ་ངན་
ལས་འདའ་བར་གྲངས་ཅན་དང་བྱེ་བྲག་པ་ལ་སོགས་པ་ཐར་པར་འདོད་པའི་ཡ་མཚན་ཅན་
ཀུན་གྱིས་འདོད་ཅིང་ཁས་བླངས་སོ། །གང་གི་ཕྱིར་དེ་ལྟ་ཡིན་པ་དེའི་ཕྱིར་ཀུན་ནས་ཉོན་
མོངས་པའི་དངོས་པོ་ཀུན་སུན་འབྱིན་ཅིང་སྤངས་པས་མྱང་འདས་ཐོབ་པར་སྨྲ་བ་དེ་དག་ནི་མི་
དགའ་བར་འགྱུར་བའི་རྒྱུ་ཅི་ཞིག །བཅོམ་ལྡན་འདས་ཀྱིས་སྔོན་ཆད་མ་བྱུང་བ་གསུངས་པ་
ཅུང་ཟད་ཀྱང་མེད་དེ། ཁྱེད་ཐམས་ཅད་བཏང་བས་མྱ་ངན་ལས་འདའ་བར་འདོད་པ་དེ་ཉིད་
བཅོམ་ལྡན་འདས་ཀྱིས་ཐམས་ཅད་གཏོང་བའི་ཐབས་རང་བཞིན་མེད་པ་ལྷུར་བྱེད་པའི་སྒོ་ནས་
བསྟན་པ་ཙམ་དུ་ཟད་དོ། །དེའི་ཕྱིར་བཅོམ་ལྡན་འདས་ཀྱི་བསྟན་པ་ལ་མི་འཇིགས་པར་ཡོངས་
སུ་དགའ་བ་བསྐྱེད་དེ་ཆོས་འདི་བདག་ཏུ་འགྱུར་བར་གྱིས་ཤིག །གལ་ཏེ་ཐམས་ཅད་བཏང་
བས་མྱ་ངན་ལས་འདས་པ་ཐོབ་པར་ཡ་མཚན་ཅན་ཀུན་གྱིས་འདོད་པ་དེ་ཉིད་བཅོམ་ལྡན་
འདས་ཀྱིས་ཀྱང་བསྟན་ན། ཁྱོད་དང་མུ་སྟེགས་ཅན་ལ་ཁྱད་ཅི་ཡོད་ཅེ་ན། མུ་སྟེགས་ཅན་
རྣམས་ཀྱིས་ནི་ཐམས་ཅད་གཏོང་བའི་བསམ་པ་ཙམ་ཞིག་ཏུ་ཟད་ཀྱི། ཐམས་ཅད་གཏོང་བའི་
ཐབས་མི་ཤེས་པ་འདི་ནི་ཁྱད་པར་རོ། །གང་ཞིག་ཐམས་ཅད་གཏོང་བའི་ཐབས་ཆོས་ཐམས་
ཅད་རང་བཞིན་གྱིས་སྟོང་པ་མི་ཤེས་པ་དེ་ཅི་ཞིག་གཏོང་བར་བྱེད་པར་འགྱུར། མུ་སྟེགས་ཅན་
རྣམས་ཀྱིས་ཐམས་ཅད་གཏོང་བའི་ཐབས་མ་ཤེས་པ་དེས་ན་ངེས་པར་འདི་ལ་དགོ་ 
ནས་
ཐུབ་པ་ཡིས་དགེ་སྦྱོང་དང་པོ་ནི་འདི་ཉིད་དུའོ། །
གཉིས་པ་དང་གསུམ་པ་ནི་འདི་ཉིད་དུའོ། །བཞི་པ་ནི་འདི་ཉིད་དུའོ། །ཕ་རོལ་སྨྲ་བ་
106



༄༅།།དབུ་མ་བཞི་བརྒྱ་པའི་འགྲེལ་པ་
ནི་དགེ་སྦྱོང་དག་གིས་སྟོང་ངོ་ཞེས་ངེས་པར་ཆོས་འདི་ལས་གཞན་དུ་ཞི་བ་མེད་ཅེས་གསུངས་
སོ། །ཐམས་ཅད་གཏོང་བའི་ཐབས་ཡང་དག་པར་བསྟན་པས་ན་སངས་རྒྱས་བཅོམ་ལྡན་
འདས་ཡེ་ཤེས་ཀྱི་འཇུག་པ་ཐམས་ཅད་ལ་ཐོགས་པ་མེད་པས་དོན་ཇི་ལྟ་བ་བཞིན་སྟོན་པར་
རྟོགས་སོ། །གལ་ཏེ་ཐམས་ཅད་མཁྱེན་པ་ཡིན་ན་མངོན་སུམ་དང་ལྐོག་ཏུ་གྱུར་པའི་དོན་
ཐམས་ཅད་ཁོང་དུ་ཆུད་དགོས་ལ། བཅོམ་ལྡན་འདས་ཀྱིས་དབང་པོ་ལས་འདས་པའི་དོན་
སྟོན་པ་ན་འདི་ནི་དེ་ཁོ་ན་ལྟར་ཡིན་གྱི་གཞན་དུ་མ་ཡིན་ནོ་ཞེས་བྱ་བ་འདི་ལ་ངེས་པའི་རྒྱུ་ཅི་ཡོད་
ཅེ་ན། སངས་རྒྱས་ཀྱིས་གསུངས་པ་ཡུལ་དང་དུས་ཀྱིས་ཆོད་པའི་ཤིན་ཏུ་ལྐོག་གྱུར་དག་ལ་གང་
ཞིག་འདི་དེ་ཁོ་ན་ལྟར་ཡིན་ནམ། འོན་ཏེ་མ་ཡིན་ཞེས་ཐེ་ཚོམ་སྐྱེ་བར་འགྱུར་བ་དེ་ཡིས་ཐམས་
ཅད་གཏོང་བའི་ཐབས་རང་བཞིན་སྟོང་པ་ཉིད་བསྟན་པ་འདི་ནི་སྐྱེས་བུའི་དོན་གྱི་གཙོ་བོ་ཡིན་
པའི་ཕྱིར་དང་། སྨྲ་བ་གཞན་གྱིས་བསྟན་མི་ནུས་པའི་ཕྱིར་དང་། བཤད་པ་དང་འཆད་པར་
འགྱུར་བའི་རིགས་པས་རྣམ་པ་གཞན་དུ་བྱ་བར་མི་ནུས་པར་གྲུབ་པའི་ཕྱིར་ཡང་དག་པའི་དོན་
ཅན་ཡིན་པ་འདི་ལ་བརྟེན་ནས་བཅོམ་ལྡན་འདས་ཀྱིས་མངོན་སུམ་མ་ཡིན་པའི་དོན་སྟོན་པའི་
གསུང་གཞན་རྣམས་ཀྱང་ཇི་ལྟ་བ་བཞིན་དུ་རྟོགས་པར་བྱ་སྟེ། དེ་བཞིན་གཤེགས་པས་བསྟན་
པའི་ཕྱིར་རང་བཞིན་སྟོང་པ་ཉིད་ཀྱི་དོན་སྟོན་པར་བྱེད་པའི་གསུང་བཞིན་ཞེས་པའི་ཚུལ་གྱིས་
བཅོམ་ལྡན་འདས་ཐམས་ཅད་མཁྱེན་པ་འདི་ཉིད་ཁོ་ནར་ཡིད་ཆེས་པར་བྱའོ། །དབུ་མ་པ་རང་
རྒྱུད་ཀྱི་རྗེས་སུ་དཔག་པ་ཁས་མི་ལེན་པ་མ་ཡིན་ནམ་ཞེ་ན། དེ་ཁོ་ན་ཉིད་དཔྱོད་པའི་ཚེ་རང་ལ་
གྲུབ་པའི་ཕྱོགས་མེད་པས་རྗེས་སུ་དཔག་པ་ཁས་མི་ལེན་པ་ཡིན་གྱི། འཇིག་རྟེན་གྱི་ཐ་སྙད་ལ་
འཇུག་པའི་ཚེ་ནི་གྲགས་པ་ལ་བརྟེན་ནས་རྗེས་སུ་དཔག་པ་ཁས་ལེན་ཏེ། ཚིག་གསལ་དུ།
མངོན་སུམ་དང་། རྗེས་སུ་དཔག་པ་དང་། ཉེ་བར་འཇལ་བ་དང་། ལུང་གི་ཚད་མ་སྟེ། ཚད་
མ་བཞི་ལ་བརྟེན་ནས་འཇིག་རྟེན་གྱི་དོན་རྟོགས་པ་ཡིན་ནོ་ཞེས་བཤད་པས་སོ། །གཉིས་པ་ནི།
དེ་བཞིན་གཤེགས་པ་ལྟར་མུ་སྟེགས་ཅན་རྣམས་ནི་དོན་ཕྱིན་ཅི་མ་ལོག་པ་བརྗོད་པ་ཉིད་དུ་ངེས་
པ་མི་ནུས་ཏེ། དེ་དག་ནི་མཐོང་བའི་ཆོས་ཉིད་ལ་ཕྱིན་ཅི་ལོག་ཏུ་གྱུར་པའི་ཕྱིར་རོ། །འདི་ལྟར་
དེ་རྣམས་ཀྱིས་འཇིག་རྟེན་འདིའི་འཇུག་པ་དབང་ཕྱུག་དང་། བདག་རྟག་པ་ལ་སོགས་པ་རྒྱུར་
སྟོན་པ་ན་མཐོང་བ་དང་འགལ་བ་དང་འཐད་པ་དང་འགལ་བའི་ཕྱིར་རོ། །དེ་ལྟར་ན་གང་
ས་སེམས་ཅན་དང་སྣོད་ཀྱི་འཇིག་རྟེན་འདིའི་རྒྱུ་འབྲས་རགས་པ་མཐོང་བར་དཀའ་བ་དེ་ནི་Q
107



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
གཞན་ཤིན་ཏུ་ཕྲ་བ་ཡུལ་དང་དུས་རིང་པོས་ཆོད་པ་རྣམས་ཀྱི་ངོ་བོ་དབྱེ་བ་དང་བཅས་པ་ལ་བློན་
པ་ཉིད་དེ། དཔེར་ན་ཟླ་བ་ཉ་བ་མཐོང་མི་ནུས་པས་སྐར་མ་ལ་སོགས་པ་ཕྲ་བ་མི་མཐོང་བ་
བཞིན་ནོ། །དེའི་ཕྱིར་གང་དག་སངས་རྒྱས་བཅོམ་ལྡན་འདས་དོན་ཇི་ལྟ་བ་བཞིན་སྟོན་པ་ལ་
མ་བསྙེན་པར་ཐར་པ་འདོད་པ་ཉིད་ཀྱིས་མཐོང་བ་དང་མ་མཐོང་བའི་དངོས་པོའི་རང་བཞིན་
ལ་རྨོངས་པའི་མུ་སྟེགས་ཅན་གྱི་རྗེས་སུ་འགྲོ་བ་དེ་དག་ཤིན་ཏུ་ཡུན་རིང་མོ་ཕྱི་མའི་མཐར་མུར་
ཐུག་པ་མེད་པར་འཁོར་བར་བསླུས་པར་འགྱུར་རོ། །
གཉིས་པ་མཉན་བྱ་སྟོང་ཉིད་ཟབ་པར་བསྟན་པ་ལ་བཞི་ཡོད་པའི་དང་པོ་སྟོང་ཉིད་ལ་
སྐྲག་པའི་རྒྱུ་བསྟན་པ་ནི། ཅིའི་ཕྱིར་ཐར་པ་འདོད་པ་རྣམས་ཕྱིན་ཅི་ལོག་མཐོང་བ་མུ་སྟེགས་
ཅན་གྱི་རྗེས་སུ་འགྲོ་ཞེ་ན། རང་བཞིན་སྟོང་པ་ཉིད་ཀྱི་ཆོས་ཉན་པ་ལ་འཇིགས་པའི་ཕྱིར་རོ། །
འཇིགས་པའང་ཡོད་པ་མ་ཡིན་པའི་བདག་དང་བདག་གི་བ་སྒྲོ་བཏེགས་ནས་དེ་ཆད་ཀྱིས་
དོགས་པས་སྐྲག་པ་ལས་སོ། ། སྐྲག་པ་དེའང་ཤིན་ཏུ་ཡུན་རིང་པོར་བདག་དང་བདག་གིར་
འཛིན་པ་གོམས་པ་ལས་སོ། །དེའི་ཕྱིར་ཤིན་ཏུ་ཡུན་རིང་དུ་གོམས་པར་བྱས་ཀྱང་དགེ་བའི་
བཤེས་གཉེན་གྱིས་ཡོངས་སུ་བཟུང་བས་དངོས་པོ་ལ་མངོན་པར་ཞེན་པའི་དྲི་མ་དོར་ནས་སྤྱི་
ངན་ལས་འདས་པའི་གྲོང་ཁྱེར་དུ་རང་ཉིད་འགྲོ་བ་གང་ཡིན་པ་དེ་དག་ནི་ཤིན་ཏུ་བྱ་དཀའ་བ་
བྱེད་དེ། དམ་པ་མ་ཡིན་པ་བདག་དང་བདག་གིར་འཛིན་པ་ལ་གོམས་པའི་གང་ཟག་གི་ཡིད་ནི་
རང་ཉིད་མྱ་ངན་ལས་འདས་པར་མི་འགྲོ་བར་མ་ཟད། རང་ཉིད་མྱ་ངན་ལས་འདས་པའི་གྲོང་
ཁྱེར་དུ་གཤེགས་པ་བྱ་དཀའ་བ་མཛད་པ་ཐུགས་རྗེ་ཆེན་པོ་ལ་མངའ་བ་འདྲེན་པའི་སླད་བཞིན་
དུའང་མྱ་ངན་ལས་འདས་པར་འགྲོ་བར་སྤྲོ་བ་མ་ཡིན་ནོ། །ཅིའི་ཕྱིར་དམ་པ་མ་ཡིན་པའི་ཡིད་
འདྲེན་པའི་སླད་བཞིན་དུ་འང་མྱ་ངན་ལས་འདས་པར་འགྲོ་བར་མི་སྤྲོ་ཞེ་ན། མྱང་འདས་སུ་
འགྲོ་བའི་ལམ་སྟོང་པ་ཉིད་ལ་སྐྲག་པའི་ཕྱིར་རོ། །གང་ཞིག་སྟོང་པ་ཉིད་ལ་སྐྲག་ཅེ་ན། བསྟན་
བཅོས་ཀྱི་བརྡ་ལ་མ་བྱང་བ་བ་ལང་རྫི་ལ་སོགས་པ་དག་ལ་ལན་བརྒྱར་སྟོང་པ་ཉིད་བསྟན་ཏུ་ཟིན་
ཀྱང་རྣམ་པ་ཐམས་ཅད་དུ་དེར་ཞུགས་པ་མེད་པས་སྟོང་པ་ཉིད་ཀྱི་དོན་མ་མཐོང་བའི་ཕྱིར་སྐྲག་
པ་མི་རྩོམ་སྟེ་སྐད་ཅིག་གིས་འཇིག་པ་ལ་དེར་རྨོངས་པ་དང་། དམྱལ་བའི་མེ་ལ་ལོག་ལྟས་རྒྱུད་
བཟུང་བ་བཞིན་ནོ། །ཐོས་བསམ་སྒོམ་པའི་རིམ་པས་སྟོང་པ་ཉིད་ཀྱི་དོན་ཇི་ལྟ་བ་བཞིན་
མཐོང་བའི་མཁས་པ་རྣམས་ལ་རྣམ་པ་ཀུན་ཏུ་སྐྲག་པ་དེ་ལྡོག་པར་འགྱུར་ཏེ། འཇིགས་པའི་རྒྱུ་
108



༄༅ །།དབུ་མ་བཞི་བརྒྱ་པའི་འགྲེལ་པ།
བདག་དང་བདག་གིར་མངོན་པར་ཞེན་པ་དང་བྲལ་བའི་ཕྱིར་རོ། །ཐག་པར་ངེས་ན་དེ་ལ་སྦྲུལ་
དུ་འཛིན་པའི་འཇིགས་པ་དང་བྲལ་བ་བཞིན་ནོ། །གང་ཞིག་ཕྱིན་ཅི་མ་ལོག་པར་མཐོང་བ་
དང་། གཏན་མ་མཐོང་བ་སྐྲག་པ་མི་རྩོམ་པ་དེའི་ཕྱིར་ངེས་པར་སྟོང་པ་ཉིད་ཀྱི་དོན་དུ་ཅུང་
ཟད་ཅིག་ཤེས་ཅུང་ཟད་ཅིག་མ་ཤེས་པ་ལ་སྐྲག་པ་བསྒྲུབ་པར་བྱའོ། །དཔེར་ན་གླང་པོ་ཆེ་མྱོས་
པ་ལ་བསྐྱོན་པ་ན། ལེགས་པར་བསླབས་པའི་སྐྱེས་བུ་མི་འཇིགས་ལ། །འགྲོ་བ་ཤིན་ཏུ་རྨོངས་
པའང་མི་འཇིགས་ཏེ། །དེ་ནི་དེ་ལ་ཞོན་པ་ཙམ་མཆོག་ཏུ་རློམ་གྱི་ལྷུང་བ་ལ་སོགས་པའི་སྐྱོན་མི་
ཤེས་པའི་ཕྱིར་རོ། །ཅུང་ཟད་ཅིག་ཤེས་པ་ནི་ཅི་འདི་བདག་གིས་ནུས་སམ་མི་ནུས་སྙམ་པས་
ཤིན་ཏུ་འཇིགས་པ་བཞིན་ནོ། །ཡང་ཅིའི་ཕྱིར་ཅུང་ཟད་ཤེས་པ་འདི་ཤེད་མ་རྫོགས་ཀྱི་བར་དུ་
གོ་འཕང་གོང་མ་མི་ཚོལ་ཞེ་ན། ཕྱིན་ཅི་ལོག་ལ་གོམས་ཤིང་སྟོང་པ་ཉིད་ལ་མ་གོམས་པས་སྐྲག་
པའི་ཕྱིར་རོ། །འདི་ལྟར་བྱིས་པ་སོ་སོའི་སྐྱེ་བོ་རྣམས་ནི་ངེས་པ་ཁོ་ནར་འཁོར་བར་འཇུག་པར་
བྱེད་པའི་ཆོས་དངོས་པོར་མངོན་པར་ཞེན་པ་ལ་གོམས་ཀྱི་དེའི་གེགས་སུ་གྱུར་པ་རང་བཞིན་
སྟོང་པ་ཉིད་ལ་གོམས་པ་མེད་པ་ཡིས་འཁོར་བ་ལྡོག་པར་བྱེད་པའི་ཆོས་སྟོང་པ་ཉིད་ལ་འཇིགས་
པར་འགྱུར་རོ། །དེའི་ཕྱིར་དམ་པ་རྣམས་ཀྱིས་རང་བཞིན་སྟོང་པ་ཉིད་ཀྱི་ཆོས་འདི་སྣོད་དང་
ལྡན་པ་རྣམས་ལ་འབད་པ་ཆེན་པོས་བསྟན་པར་བྱའོ། །
གཉིས་པ་གཞན་སྟོང་ཉིད་ལ་འཇུག་པའི་གེགས་བྱེད་པའི་ཉེས་དམིགས་ནི། གང་ཞིག་
རང་ཉིད་སྟོང་པ་ཉིད་ལ་མི་མོས་པ་འབའ་ཞིག་ཏུ་མ་ཟད་ཀྱི་གཏི་མུག་དང་ཕྲག་དོག་ལ་སོགས་
པའི་ཉོན་མོངས་པ་འགའ་ཞིག་གིས་བསྒྲིབས་ཤིང་དེ་ཁོ་ན་ཉིད་བསྟན་པའི་སྣོད་དུ་གྱུར་པའི་སྐྱེ་
བོ་ལ་དེ་ཁོ་ན་ཉིད་ལྟ་བ་དང་ཉན་པ་ལ་སོགས་པའི་གེགས་བྱེད་པ་དེ་ལ་ངེས་པར་ངན་འགྲོར་
འགྲོ་བས་དགེ་ལེགས་སུ་འགྲོ་བ་ལྷ་མིའི་གོ་འཕང་ཡང་མེད་ན་ཐར་པའི་གཏམ་གྱི་གོ་སྐབས་ལྟ་
སྨོས་ཅི་དགོས། འདིས་རང་གཞན་གྱི་རྒྱུད་ལ་གནོད་པ་ཅི་མ་བྱས། གང་གི་ཕྱིར་དེས་ནི་ཤེས་
རབ་ཀྱི་སྒྲོན་མ་ཕྱོགས་ཀྱི་སྒོ་མ་ལུས་པ་ཁྱབ་ཅིང་སྣང་བ་ཆེས་གསལ་བ་དུས་གསུམ་དུ་མཐུ་འཇུག་
པ་ཉམས་པ་མེད་པ་ཉི་མ་རེ་རེ་ཞིང་མ་རིག་པའི་མུན་པ་གཞོམ་པའི་ཕྱིར་སྣང་བའི་ཚོགས་འཕེལ་
བཞིན་པར་གྱུར་པ། འགྲོ་བའི་བསམ་པ་མ་ལུས་པ་སྣང་བར་ནུས་པ་རྒྱུད་ལ་སྐྱེ་བཞིན་པ་ལ་
གནོད་པ་རྗེས་སུ་བསྒྲུབ་པའི་ཕྱིར་རོ། །འདི་ཉིད་རང་གཞན་གཉིས་ལ་གནོད་པ་བྱེད་པ་ཉིད་
གཟིགས་ནས་བཅོམ་ལྡན་འདས་ཀྱིས། ཚུལ་ཁྲིམས་ལས་ནི་ཉམས་སླ་ཡི། །ལྟ་ལས་ཅིས་ཀྱང་འ
109



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ལམ་ཡིན་ནོ། །ཞེས་མདོ་ལས་གསུངས་སོ། །དེའི་འཐད་པ་སློབ་དཔོན་གྱིས་གསུངས་པ་ཚུལ་
ཁྲིམས་ཀྱིས་ནི་ཞེས་ཏེ། ཚུལ་ཁྲིམས་ནི་ཉམས་ན་གལ་ཏེ་ཡང་དག་པའི་ལྟ་བས་མ་བཅོམ་ན་
ཆུང་ངུ་དང་འབྲིང་དང་ཆེན་པོའི་རིམ་པས་ཡི་དྭགས་དང་དུད་འགྲོ་དང་དམྱལ་བར་སྐྱེ་བའི་རྣམ་
སྨིན་འདི་ཙམ་ཞིག་འབྱུང་ལ། ལྟ་བ་མཉམ་པ་ནི་གལ་ཏེ་ཆེས་ཆུང་ངུ་ཞིག་ཡིན་ཀྱང་དེའི་རྣམ་
སྨིན་ཚུལ་ཁྲིམས་ཉམས་པ་གྲངས་མེད་བརྒྱ་ཕྲག་སྟོང་དང་མཉམ་པར་མི་ནུས་ན་ཆེ་བས་ཕམ་པ་
ལྟ་ཅི་སྨོས། ཚུལ་ཁྲིམས་ཀྱི་རྣམ་སྨིན་ནི་ཡང་དག་པའི་ལྟ་བ་མ་སྐྱེས་པའི་སོ་སོའི་སྐྱེ་བོ་རྣམས་ལ་
བདེ་འགྲོར་མཐོ་རིས་སུ་འགྲོ་བ་ཙམ་བྱེད་ལ། ཡང་དག་པའི་ལྟ་བ་ཕུན་སུམ་ཚོགས་པས་ནི་
འཁོར་བ་ཐོག་མ་མེད་པས་ནས་ཞུགས་པའི་མ་རིག་པའི་མུན་པ་མ་ལུས་པ་བསལ་ནས་སེམས་
ཅན་གྱི་ཁམས་མ་ལུས་པའི་མདུན་དུ་བདར་ཏེ་གོ་འཕང་མཆོག་མྱ་ངན་ལས་འདས་པར་འགྲོ་
བར་འགྱུར་རོ། །དེ་ལྟ་ན་མཁས་པས་དེ་ཁོ་ན་ཉིད་ལ་ལྟ་བ་འདི་ཤིན་ཏུ་དོན་ཆེན་པོར་རིག་
ད་བྱས་ནས་དེ་ཉིད་མི་ཉམས་པར་བྱ་བའི་ཕྱིར་འབད་པར་བྱའོ། །
གསུམ་པ་དམན་པ་ལ་སྟོང་ཉིད་བསྟན་བྱ་མ་ཡིན་པ་ནི། དེ་ལྟར་ལྟ་བ་ཉམས་པའི་ཉེས་
དམིགས་མཐོང་ནས་སྣོད་མ་ཡིན་པ་ལ་བདག་མེད་བསྟན་པར་མི་བྱ་སྟེ། དོན་མ་ཡིན་པ་ཁོ་ནའི་
རྒྱུར་འགྱུར་བའི་ཕྱིར་རོ། །ཇི་སྐད་དུ། བླུན་ལ་ཉེ་བར་བསྟན་པ་ནི། །འཁྲུལ་བར་འགྱུར་གྱི་ཞི་
ཕྱིར་མིན། །ལག་འགྲོས་འོ་མ་འཐུང་བ་ནི། །དུག་འཕེལ་རྒྱུར་འགྱུར་འབའ་ཞིག་གོ །ཞེས་
གསུངས་པ་ལྟར་རོ། །དེའི་ཕྱིར་བདག་མེད་ཀྱི་ཆོས་ལ་མོས་པ་དང་བྲལ་ཞིང་བདག་འཛིན་ལ་
མངོན་པར་ཞེན་པ་དམ་པ་མིན་པའི་མི་ལ་ནི་ཉེས་སྤྱོད་ལས་ལོག་པའི་ཕྱིར་བདག་འཛིན་དང་
མཐུན་པར་བདག་བསྟན་པ་མཆོག་ཡིན་ཏེ། བདག་ལ་ཆགས་པས་ཕྱི་མར་བདག་ལ་ཕན་པ་
དང་བདེ་བ་འདོད་པས་ཉེས་སྤྱོད་ལས་ལོག་པ་ན་བདེ་འགྲོ་རྙེད་སླ་བར་འགྱུར་བས་སོ། །བདག་
མེད་སྟོན་པ་ནི་མཆོག་མ་ཡིན་ཏེ། སྤོང་བ་དང་ཕྱིན་ཅི་ལོག་ཏུ་རྟོགས་པས་འདིའི་སྒོ་གསུམ་
འཇོམས་པར་འགྱུར་བའི་ཕྱིར་རོ། །དེའི་ཕྱིར་བདག་མེད་པ་འདི་བསྟན་པ་ན་བདག་མེད་
ལོག་པར་ཞུགས་པའི་མི་མཁས་པ་གཅིག་ནི་ངན་འགྲོ་ཉིད་དུ་འགྲོ་ཡི་ཞི་བར་མ་ཡིན་ལ། སྣོད་
དུ་མི་རུང་བའི་ཐ་མལ་པ་མ་ཡིན་པ་མཆོག་ལ་ཉེ་བར་བསྟན་པ་ནི་ཞི་བ་ཉིད་དུ་འགྲོ་ཡི་ངན་
འགྲོར་མ་ཡིན་ནོ། །བཞི་པ་བསྟན་བྱ་བདག་མེད་ཀྱི་མཚན་ཉིད་ནི། གང་ཞིག་དམ་པ་མ་ཡིན་
པ་ལ་བསྟན་བྱ་མ་ཡིན་ཞིང་དམ་པ་རྣམས་ལ་བསྟན་པར་བྱ་བ་བདག་མེད་པ་དེ་གང་ཞིག་ཡིན་ཅེ་བ༌ལ་
110



༄༅།།དབུ་མ་བཞི་བརྒྱ་པའི་འགྲེལ་པ།
༔ན། མྱ་ངན་ལས་འདས་པའི་གྲོང་ཁྱེར་དུ་འཇུག་པ་ལ་འདི་གཅིག་པུ་ཟླ་མེད་པའི་སྒོ་ཡིན་པས་ན་
ཞི་སྒོ་གཉིས་པ་མེད་པ་དང་། གང་མཐོང་ན་དངོས་པོའི་རྟེན་ཅན་རྟག་ཆད་ཀྱི་ལྟ་བ་ངན་པ་
ཐམས་ཅད་འཇིག་པར་བྱེད་པ་དང་། ཉན་ཐོས་དང་རང་སངས་རྒྱས་དང་རྫོགས་པའི་སངས་
རྒྱུས་རྣམས་ཀྱི་ཡེ་ཤེས་ཀྱི་ཡུལ་དུ་གནས་པའམ། ཡང་ན་ཆོས་ཀྱི་སྐུ་དང་ཐ་མི་དད་པར་བཞུགས་
པའི་སངས་རྒྱས་ཀུན་གྱི་ཡེ་ཤེས་ཀྱི་ཡུལ་དུ་འགྱུར་པ་གང་ཡིན་པ་དེ་ནི་བདག་མེད་ཅེས་བྱ་བ་
བརྗོད་དོ། །ཇི་སྐད་བཤད་པའི་མཚན་ཉིད་ཅན་གྱི་བདག་མེད་པ་འདི་ནི་སྐྱེ་བོ་བློ་ཞན་པ་ལ་
བསྟན་བྱ་མ་ཡིན་ཏེ། བདག་མེད་པའི་ཆོས་འདིའི་མིང་ཐམས་ཅད་སྟོང་པ་ཞེས་པ་ཙམ་ལས་
ཀྱང་ཟབ་མོའི་སྣོད་དུ་མི་རུང་བའི་དམ་པ་མིན་པ་ལ་འཇིག་པ་སྐྱེད་པའི་ཕྱིར་རོ། །འདི་ལྟར་
བདག་མེད་པར་ལྟ་བ་ནི་སྟོབས་དང་ལྡན་པ་ཡིན་ཏེ། དམ་པ་མ་ཡིན་པའི་ལྟ་བ་ཐམས་ཅད་
དྲུང་ནས་འབྱིན་བྱེད་ཡིན་པའི་ཕྱིར་རོ། །དམ་པ་མ་ཡིན་པའི་ལྟ་བ་ནི་སྟོབས་ཞན་ཏེ། དྲུང་
ནས་དབྱུང་བྱ་ཡིན་པའི་ཕྱིར་རོ། །གང་སྟོབས་དང་ལྡན་པ་ནི་སྟོབས་ཆུང་བ་ལ་འཇིགས་པ་སྐྱེད་
དོ་ཞེས་བྱ་བ་འདི་ནི་ངེས་པ་ཡིན་ཏེ། སྟོབས་ཞན་པ་ལ་འཇིགས་པ་མི་སྐྱེད་པའི་སྟོབས་ལྡན་
ཞེས་བྱ་བ་གང་ཞིག་འཇིག་རྟེན་ན་མཐོང་སྟེ། དཔེར་ན་སྟག་དང་སེང་གེ་ལ་སོགས་པ་སྟོབས་
ལྡན་རྣམས་མཐོང་བ་ཙམ་གྱིས་གཞན་འཇིགས་པ་སྐྱེ་བ་བཞིན་ནོ།
གསུམ་པ་ཟབ་མོ་རྩོད་ཕྱིར་མིན་པར་བསྟན་པ་ལ་དངོས་དང་། ཞར་བྱུང་གཉིས་ཀྱི་དང་
པོ་ནི། གལ་ཏེ་བདག་མེད་པ་འདི་ལྟར་ན་ཐམས་ཅད་འཇོམས་པར་བྱེད་པ་ཡིན་ན། དེའི་ཕྱིར་
ལྟ་བ་ངན་པས་གཞན་དབང་དུ་གྱུར་པའི་ཕས་ཀྱི་རྒོལ་བ་ཚར་བཅད་ཅིང་ཟིལ་གྱིས་མནན་པའི་
ཆེད་དུ་ཆོས་འདི་སྣོད་དག་ལ་བསྟན་པར་བྱ་བ་ཡིན་ནོ་ཞེ་ན་དེ་ནི་མ་ཡིན་ཏེ། བདག་མེད་པའི་
ཆོས་འདི་དེ་བཞིན་གཤེགས་པ་རྣམས་ཀྱིས་རྒོལ་བ་གཞན་ཟིལ་གྱིས་མནན་པའི་ཕྱིར་དང་རྩོད་
པའི་ཆེད་དུ་མ་གསུངས་ཏེ། རྣམ་པར་ཐར་པའི་སྒོ་ཉིད་དུ་བསྟན་པའི་ཕྱིར་རོ། །རྩོད་པའི་
ཆེད་དུ་བསྟན་པ་མ་ཡིན་པ་དེ་ལྟ་ནའང་བདག་མེད་པའི་ཆོས་འདི་དད་པ་ཅན་གྱི་རྒྱུད་ལ་སྐྱེས་
པ་ན་གཞན་སྨྲ་བ་ངན་པ་རྣམས་ཀྱི་ལོག་རྟོག་ལྡོག་སྟེ། ཉོན་མོངས་པའི་འཆིང་བ་ཐམས་ཅད་
བསྲེག་པའི་བདག་ཉིད་ཅན་ཡིན་པའི་ཕྱིར་རོ། །དཔེར་ན་མེ་ནི་བཙོ་བ་ལ་སོགས་པའི་དོན་དུ་
ཡིན་གྱི་བུད་ཤིང་བསྲེག་པའི་ཆེད་དུ་མ་ཡིན་མོད། དེ་ལྟ་ནའང་སྲེག་བྱེད་ཀྱི་རང་བཞིན་ཡིན་
པའི་ཕྱིར་མངོན་པར་འདོད་པའི་དོན་སྒྲུབ་ཅིང་བུད་ཤིང་ཡང་བསྲེག་པ་བཞིན་ནོ། ། སློབ་
111



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
དཔོན་གྱིས་ཀྱང་། རྩ་རྩེའི་ཆུ་ཡི་ཟིལ་པ་རྣམས། །ཉི་མའི་འོད་དང་མཇལ་བ་བཞིན། །རྒོལ་བ་
རྣམས་ཀྱི་རྩོད་དང་སྐྱོན། །ཁྱོད་དང་མཇལ་ན་འཇིག་པར་འགྱུར། །ཞེས་གསུངས་སོ། །ཇི་
ལྟར་ན་ཆོས་འདི་དད་པ་ཅན་གྱི་རྒྱུད་ལ་སྐྱེས་པ་ན་གཞན་གྱི་སྨྲ་བ་སྲེག་ཅེ་ན། རང་བཞིན་སྟོང་
པ་ཉིད་ཀྱི་ཆོས་འདིའི་བདུད་རྩིའི་རོ་གང་གི་ཐོས་བསམ་སྒོམ་གསུམ་གྱི་ལྕེའི་དབང་པོས་ཤེས་
ཤིང་མྱོང་བར་འགྱུར་བ་དེ་ནི་དེ་ལས་གཞན་པའི་ལྟ་བའི་རོ་ལ་མནོག་མེད་པར་མཐོང་བའི་ཕྱིར་
དེ་ལས་གཞན་པའི་ལྟ་བ་ལ་མི་དགའོ། །གང་གི་ཕྱིར་དེ་ལྟ་ཡིན་པ་དེས་ན་རང་བཞིན་སྟོང་པ་
ཉིད་ཀྱི་ཆོས་འདི་ནི་གང་གིས་རྟོགས་པ་དེའི་རྒྱུད་ལ་ལྟ་བ་ངན་པ་ཐམས་ཅད་སླར་མི་སྐྱེ་བར་
མཐོང་བའི་ཕྱིར། དམ་པ་མ་ཡིན་པའི་ལྟ་བ་ཐམས་ཅད་འཇིག་པའི་སྒོ་དང་འདྲ་བར་བསྟན་
བཅོས་བྱེད་པ་པོ་བདག་ལ་སྣང་ངོ་ཞེས་སློབ་དཔོན་དམ་པའི་ཆོས་ཀྱི་བདུད་རྩིའི་རོ་མྱོང་བ་ལྟ་
བུར་གྱུར་པས་སྐྱེ་བོ་བློ་དང་ལྡན་པ་རྣམས་ཡིད་ཚིམ་པར་བྱེད་པའི་ཚིག་གསུངས་པའོ། །ཡང་
ན་ལུང་གི་ཆོས་ལ་དགོངས་ནས་འཇིག་པའི་སྒོ་དང་འདྲ་བར་སྣང་ཞེས་བཤད་དེ། མྱ་ངན་ལས་
འདས་པ་ནི་སྡུག་བསྔལ་རྒྱུ་བཅས་གཏན་དུ་འཇིག་པ་ཡིན་ལ། དེར་རྗེས་སུ་འཇུག་པའི་སྒོ་ནི་
རྣམ་པར་ཐར་པའི་སྒོ་སྟོང་པ་ཉིད་རྟོགས་པའི་བདག་ཉིད་ཅན་ཡིན་ལ། བསྟན་པའི་ཆོས་ཀྱང་
སློབ་དཔོན་ལ་དེ་དང་འདྲ་བར་སྣང་ཞེས་པའོ། །
གཉིས་པ་ལ་གཉིས་ཀྱི་དང་པོ་དམ་པ་བདག་མེད་ལ་མི་སྐྲག་པའི་རྒྱུ་ནི། ཡང་ཅིའི་ཕྱིར་
ཆོས་འདི་འཕགས་པ་རྣམས་སྐྲག་པའི་རྒྱུར་མི་འགྱུར་ཞེ་ན། སྐྲག་པའི་རྒྱུ་བདག་ལ་ཆགས་པ་
ལོག་པའི་ཕྱིར་རོ། །གང་བདག་ལ་ཆགས་པ་དེ་ནི་དེ་དང་རྗེས་སུ་མཐུན་པའི་དངོས་པོའི་ལྟ་བ་
འདོད་ཅིང་མི་མཐུན་པའི་ཕྱིར་བདག་མེད་པའི་ལྟ་བ་ལ་མི་དགའ་བར་གྱུར་གྱི། གང་ལ་དེ་ཁོ་ན་
ཉིད་དུ་ཕྱི་དང་ནང་གི་ཆོས་རྣམས་ལ་བདག་གམ་རང་བཞིན་མེད་སྙམ་དུ་དེ་ལྟར་དགོངས་པ་ལ་
གནས་པའི་འཕགས་པ་དེ་ནི་གང་མཐོང་བས་ཚིམ་པར་འགྱུར་བས་བདག་ཡོད་པས་གང་ལ་
དགའ་བར་འགྱུར། གང་མ་མཐོང་བས་བདག་ཆད་ཀྱིས་དོགས་པས་སྐྲག་པ་སྐྱེ་བ་བདག་མེད་
པས་འཇིགས་པར་ག་ལ་འགྱུར་ཏེ། དེ་དག་ནི་ཡོད་པར་ལྟ་བ་རྗེས་སུ་ཆགས་པ་མེད་ཅིང་།
བདག་མེད་པ་ལ་ཁོང་ཁྲོ་བ་མེད་པའི་ཕྱིར་དེའི་ཕྱིར་མྱ་ངན་ལས་འདས་པ་ནི་དམ་པ་རྣམས་ཀྱི་
གནས་ཡིན་པའི་ཕྱིར་བདག་མེད་པ་དེ་དག་ནི་འཇིགས་པའི་རྒྱུ་མ་ཡིན་ནོ། །གཉིས་པ་ཆོས་
འདོད་ལ་བརྩེ་བར་བྱ་བ་ནི། སྡུག་བསྔལ་མཐའ་ཡས་པའི་རྒྱུ་དངོས་པོ་ལྟ་བ་ལ་སྦྱོར་བའི་སྒོ་ནས་:..
112



::
༄༅ །།ད་བུ་མ་བཞི་བརྒྱ་པའི་འགྲེལ་པ།
དོན་མ་ཡིན་པ་འཁོར་བའི་སྡུག་བསྔལ་མུ་མཐའ་མེད་པའི་ས་བོན་དུ་གྱུར་པའི་མུ་སྟེགས་ཅན་གྱི་
སྦྲུལ་དངོས་པོ་དང་དངོས་པོ་མེད་པར་ལྟ་བའི་ཚེར་མ་ཤིན་ཏུ་ཐིབས་པོའི་ཚང་ཚིང་དང་ལྡན་པ་
མང་པོ་རྣམས་ཀྱིས་འཇིག་རྟེན་མྱ་ངན་ལས་འདས་པའི་ལམ་བཟང་པོ་ནས་བཀུག་སྟེ། ལྟ་བ་
ངན་པའི་ཚེར་མའི་ཚང་ཚིང་དུ་བཅུག་ནས་ཐར་པ་ཆ་མཐུན་གྱི་དགེ་བའི་སྲོག་གི་དབང་པོ་
གཅད་པའི་སྒོ་ནས་ཉི་མ་རེ་རེ་ཞིང་གསོད་པར་བྱེད་པ་མཐོང་ནས་འཁོར་བ་ལས་གྲོལ་བའི་ཆོས་
འདོད་པའི་སྐྱེ་བོ་ལ་ཆོས་འདིའི་རང་བཞིན་ཁོང་དུ་ཆུད་པའི་བྱང་ཆུབ་སེམས་དཔའི་རིགས་ཅན་
སུ་ཞིག་སྙིང་བརྩེ་སྐྱེ་བར་མི་འགྱུར། སྙིང་བརྩེ་བ་ལས་ཀྱང་གུས་པར་བྱས་ཏེ་དེ་ལ་གང་གིས་ན་
འདི་སླར་ཡང་མུ་སྟེགས་ཅན་གྱི་སྦྲུལ་གྱིས་འཕྲོགས་པར་མི་འགྱུར་བ་དེ་ལྟར་རང་བཞིན་མེད་
པའི་ལམ་ཉེ་བར་བསྟན་པར་བྱའོ། །
བཞི་པ་རང་བཞིན་གཞན་བསྟན་པ་ཕྲ་རགས་དབྱེ་བ་ནི། ཅིའི་ཕྱིར་སེམས་ཅན་རྣམས་
མུ་སྟེགས་ཅན་དང་རྗེས་སུ་འབྲེལ་གྱི་བདེ་བར་གཤེགས་པ་དང་མ་ཡིན་ཞེ་ན། རགས་པ་དང་ཕྲ་
བའི་ཕྱིར་རོ། །དེ་ཡང་འདི་ལྟར་གཅེར་བུ་པ་རྣམས་ནི་གཙང་སྦྲ་སྤྱོད་པ་དང་བྲལ་བའི་ཕྱིར་
ལུས་དྲི་མའི་འདམ་གྱིས་གོས་ཤིང་ཁྲུས་རས་མེད་པ། གྲང་བ་དང་རླུང་དང་ཉི་མ་དང་སྐྲ་འབལ་
བ་ལ་སོགས་པའི་སྡུག་བསྔལ་སྤྱད་པས་དག་པར་སྨྲ་སྟེ། དེ་དག་གི་ལུགས་དེ་དེ་ཡང་མཐོང་བས་པ
གོ་བྱ་ཡིན་པས་དེའི་ཕྱིར་གོས་མེད་པ་རྣམས་ཀྱི་ཆོས་ནི་མིག་གིས་འཛིན་ནོ། །བྲམ་ཟེ་རྣམས་ནི་
རིགས་བྱེད་འདོན་པ་སྙིང་པོར་བྱེད་དེ། དེ་རྣམས་ཀྱི་དེ་ནི་རྣ་བའི་ཡུལ་ཡིན་པས་དེའི་ཕྱིར་བྲམ་
ཟེ་རྣམས་ཀྱི་ཆོས་ནི་རྣ་བ་ཡིས་འཛིན་ནོ། །ཤཱཀྱ་དངོས་པོ་རང་བཞིན་མེད་པར་ལྟ་བའི་ཉི་མས་
སེམས་ཀྱི་རྒྱུད་ཀྱང་སྣང་བར་བྱས་ཤིང་། ལྟ་བ་ངན་པའི་མ་རིག་པའི་མུན་པ་བཅོམ་པ།
འདུས་བྱས་རྨི་ལམ་དང་མིག་འཕྲུལ་དང་སྒྱུ་མ་ལ་སོགས་པ་དང་མཚུངས་པ་རང་བཞིན་མེད་
པར་མཐོང་བ། ཉོན་མོངས་པའི་དྲི་མ་མ་ལུས་པ་བསལ་བས་སེམས་བ་ཀྱི་རྒྱུད་དྲི་མ་མེད་པར་གྱུར་
པ་རྣམས་ཀྱི་ཆོས་ནི་མཉམ་པར་བཞག་པ་ཁོ་ནས་གོ་བར་བྱ་བ་ཡིན་ཏེ། དེའི་ཕྱིར་ཤཱཀྱ་པ་
རྣམས་ཀྱི་ཆོས་ནི་ཡིད་ཀྱི་རྣམ་པར་ཤེས་པས་འཛིན་པ་དེའི་ཕྱིར་ཐུབ་པའི་གཞུང་ལུགས་ཕྲ་བ་
ཡིན་ནོ། །དེའི་ཕྱིར་མི་རྟོགས་པས་སྐྱེ་བོ་བསོད་ནམས་འདོད་ཀྱང་སངས་རྒྱས་ཀྱི་ཆོས་ལ་མི་
འཇུག་གོ །གལ་ཏེ་བློ་རགས་པའི་ཡུལ་ཡིན་པའི་ཕྱིར་འཇིག་རྟེན་ཕྱི་རོལ་པའི་ཆོས་ལ་འཇུག་ན།
ཁྱེད་ཀྱིས་ཀྱང་དེ་ལྟར་རྗེས་སུ་བསྒྲུབ་པར་རིགས་སོ་ཞེ་ན། བྲམ་ཟེ་རྣམས་ནི་བཟླས་བརྗོད་དང་
113



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བཀྲ་ཤིས་དང་སྦྱིན་བསྲེག་དང་འགྱོད་ཚངས་ལ་སོགས་པའི་བྱ་བ་དག་གིས་གཞན་ལས་བརྙེད་
བཀུར་འདོད་པས་དེ་དག་གི་ཆོས་ནི་ཕྱི་འཆོས་པ་གཙོ་བོ་ཡིན་ལ། ཆོས་འདི་དང་ཡང་ཐར་པ་
འདོད་པ་རྣམས་འགལ་ཏེ། འཁོར་བའི་རྗེས་སུ་མཐུན་པའི་ཕྱིར་དང་ཁ་བསག་དང་འབྲེལ་བའི་
ཉེ་བའི་ཉོན་མོངས་པ་འཕེལ་བའི་རྒྱུ་ཡིན་པའི་ཕྱིར་ཤཱཀྱ་པ་རྣམས་ལ་མ་བསྟན་ཏོ། །འདི་ལྟར་
བྲམ་ཟེ་རྣམས་ཀྱིས་ཆོས་ཕལ་ཆེར་ཕྱི་འཆོས་པར་བརྗོད་པས་ཐར་པ་འདོད་པ་རྣམས་ཀྱིས་སྤྱད་
བྱ་མ་ཡིན་པ་དེ་བཞིན་དུ་གཅེར་བུ་པ་རྣམས་ཀྱི་སྐྲ་འབལ་བ་ལ་སོགས་པའི་ཆོས་ཕལ་ཆེར་ཡང་
སེམས་བླུན་པར་བྱེད་པ་ཉིད་བརྗོད་པ་ཡིན་པས་ཐར་པ་འདོད་པས་སྤྱད་བྱ་མ་ཡིན་ནོ། །དེའི་
ཕྱིར་དེ་དག་གིས་ཉེ་བར་བསྟན་པ་རྗེས་སུ་མི་བསྒྲུབ་བོ། །གལ་ཏེ་དེ་དག་གིས་ཉེ་བར་བསྟན་པ་
སྐྱོན་ཅན་ཡིན་ན་ཅིའི་ཕྱིར་འཇིག་རྟེན་དེ་དག་ལ་གུས་ཤེ་ན། གང་གི་ཕྱིར་བྲམ་ཟེ་རྣམས་ཀྱི་
ཆོས་ཕྱི་འཆོས་པ་ཕལ་ཆེ་བ་དེའི་ཕྱིར་འདོན་པ་ཙམ་གྱིས་སེམས་རངས་པའི་འཇིག་རྟེན་ཕལ་ཆེ་
བ་རྣམས་རིགས་བྱེད་འདོན་པ་སོགས་རིག་པ་ཡང་དག་པར་བླངས་པ་ལས་བྲམ་ཟེ་རྣམས་ལ་
གུས་པ་སྐྱེ་བར་འགྱུར་རོ། །ཇི་ལྟར་དེ་དག་གིས་རིག་པ་བླངས་པས་གུས་པ་སྐྱེ་བ་དེ་བཞིན་དུ་སྐྲ་
འབལ་བ་ལ་སོགས་པའི་ཉོན་མོངས་དང་དུ་བླངས་པ་ལས་ངན་པ་ལ་མོས་པའི་འཇིག་རྟེན་ཕལ་
ཆེར་གཅེར་བུ་པ་ལ་བརྩེ་བ་སྐྱེ་བར་འགྱུར་རོ། །འདི་རྣམས་ཀྱི་སྐྲ་འབལ་བ་ལ་སོགས་པའི་སྡུག་
བསྔལ་ནི་སྡིག་པ་ཟད་བྱེད་ཀྱི་ཆོས་སུ་མི་འགྱུར་ཏེ། ཉེས་སྤྱད་ཀྱི་ལས་ཀྱི་རྣམ་པར་སྨིན་པ་ཡིན་
པའི་ཕྱིར། དམྱལ་བ་པའི་སྡུག་བསྔལ་བཞིན། ཇི་ལྟར་གཅེར་བུ་པ་རྣམས་ཀྱི་སྡུག་བསྔལ་ཆོས་
སུ་མི་འགྱུར་བ་དེ་བཞིན་དུ་བྲམ་ཟེ་རྣམས་ཀྱི་སྐྱེ་བའང་མཐོ་རིས་ཐོབ་བྱེད་ཀྱི་ཆོས་མ་ཡིན་ཏེ་
ལས་ཀྱི་རྣམ་སྨིན་ཡིན་པའི་ཕྱིར། མིག་ལ་སོགས་པ་བཞིན་ནོ། །འདི་ནི་རིགས་བཞིའི་ནང་
ནས་བྲམ་ཟེ་ཉིད་ཁོ་ན་སྦྱིན་སྲེག་ལ་སོགས་པ་ཆོས་སྤྱོད་པའི་རྟེན་ཡིན་པས་ཆོས་སོ་ཞེས་སྨྲ་བ་
འགོག་པའོ། །
གཉིས་པ་ལེགས་བཤད་མདོར་བསྡུས་ཏེ་བསྟན་པ་ནི། གལ་ཏེ་སྐྱེ་བ་དང་སྡུག་བསྔལ་
ཆོས་མ་ཡིན་ན་ཆོས་གང་ཞིག་ཡིན་ཞེ་ན། སེམས་ཅན་ལ་གནོད་པའི་བསམ་པ་དང་དེས་ཀུན་
ནས་བསླངས་པའི་སྒོ་གསུམ་གྱི་ནི་ལས་ནི་འཚེ་བ་ཡིན་ལ། མི་འཚེ་བ་ནི་དེ་ལས་བཟློག་པ་དགེ་
བ་བཅུའི་ལས་ཀྱི་ལམ་དང་། སྦྱིན་པ་དང་སྙན་པར་སྨྲ་བ་ལ་སོགས་གང་ཅུང་ཟད་གཞན་ལ་ཕན་
འདོགས་པ་རྣམས་ཀྱང་མི་འཚེ་བའི་ཁོངས་སུ་འདུས་སོ། །དེ་བཞིན་གཤེགས་པ་རྣམས་ཀྱིས་ག
114



༄༅།།དབུ་མ་བཞི་བརྒྱ་པའི་འགྲེལ་པ།
སྔ་པོ་མ་
༥མདོར་བསྡུ་ན་ངན་འགྲོ་ལས་འཛིན་པའི་ཆོས་ནི་མི་འཚེ་བ་ཡིན་ནོ་ཞེས་གསུངས་སོ། །རང་
བཞིན་སྟོང་པ་ཉིད་བསྒོམ་པའི་རྣལ་འབྱོར་པའི་སེམས་ཆུ་ལ་ཆུ་བཞག་པའི་ཚུལ་དུ་ཡུལ་སྟོང་ཉིད་
ཀྱི་ངོ་བོར་སྐྱེ་མེད་དུ་གྱུར་པ་དེ་ཉིད་ཕྱིན་ཅི་ལོག་མཐའ་དག་ཟད་པ་དང་། སླར་ཡང་རྣམ་པ་
གཞན་དུ་མི་འགྱུར་བའི་ཕྱིར་མྱ་ངན་ལས་འདས་པའོ་ཞེས་དེ་བཞིན་གཤེགས་པ་ཐམས་ཅད་
ཀྱིས་གསུངས་ཀྱི། དངོས་པོའི་རང་གི་ངོ་བོ་སླར་མི་སྐྱེ་བ་ཙམ་མྱ་ངན་ལས་འདས་པ་མ་ཡིན་ཏེ་
རང་བཞིན་ལ་ལྡོག་པ་མེད་པའི་ཕྱིར་རོ། །འདི་ལྷག་བཅས་དང་ལྷག་མེད་ཀྱི་མྱང་འདས་ཀྱི་རང་
སྡེ་པ་གཞན་དག་ཉོན་མོངས་མ་ལུས་པ་སྤངས་ཤིང་ཕུང་པོ་མ་འགགས་པ་དང་། ཕུང་
ལུས་པ་འགགས་པ་ལ་འདོད་པ་ལྟར་འདིར་མི་བཞེད་དེ། ཉོན་མོངས་མ་ལུས་པ་མ་སྤང་ཡང་
མཐོང་ནས་མྱང་འདས་མངོན་སུམ་དུ་བྱེད་དེ། རིགས་པ་དྲུག་ཅུ་པ་ལས། དེ་ཉིད་མཐོང་ཆོས་
མྱ་ངན་ལས། །འདས་ཤིང་བྱ་བ་བྱས་པའང་ཡིན། ། ཞེས་བཤད་པས་སོ། །དེས་ན་ཆོས་
དབྱིངས་མངོན་སུམ་དུ་མཐོང་བ་ཉིད་མྱང་འདས་མངོན་སུམ་དུ་བྱས་པ་ཡིན་གྱི། མྱང་འདས་
མངོན་དུ་བྱེད་པ་ཕུང་པོ་མ་ལུས་པ་འགགས་པ་ལ་ལྟོས་མི་དགོས་ཏེ། ཡང་དེ་ཉིད་ལས།
དངོས་པོ་ཞིག་པས་འགོག་འགྱུར་གྱི། །འདུ་བྱས་ཡོངས་སུ་ཤེས་པས་མིན། །དེ་ནི་སུ་ལ་མངོན་
སུམ་འགྱུར། །ཞིག་ཤེས་པ་དེ་ཇི་ལྟ་བུ། །ཞེས་གསུངས་སོ། །འདིར་ནི་མཐོང་ལམ་ཡན་ཆད་
འཕགས་པའི་མཉམ་བཞག་རྣམས་ཕུང་པོ་ལྷག་བཅས་ཀྱི་མྱང་འདས་སུ་གཞག་སྟེ། མཉམ་པར་
གཞག་པ་ན་རྣལ་འབྱོར་པ་རང་སྣང་ལ་འདུས་བྱས་ཀྱི་མཚན་མ་ཅིའང་མི་སྣང་། གང་ཟག་
གཞན་ངོར་ཕུང་པོའི་འཇུག་པ་མ་འགགས་པའི་ཕྱིར་རོ། །ཚེའི་འདུ་བྱེད་བཏང་སྟེ་དག་པའི་
ཞིང་གི་པདྨའི་སྦུབས་སུ་ཡིད་ཀྱི་ལུས་ཙམ་གྲུབ་སྟེ། མཚན་མེད་ཀྱི་ཏིང་ངེ་འཛིན་ལ་བསྐལ་བ་
དཔག་ཏུ་མེད་པར་གནས་པའི་མྱང་འདས་ཞེས་བྱ་སྟེ། གཞན་སྣང་དུ་ཕུང་པོའི་འཇུག་པ་མ་
ལུས་པ་ཞི་བའི་ཕྱིར་རོ། །སྐུ་གསུམ་ལ་མྱང་འདས་གཉིས་བཞག་པ་ནི། ཇི་སྐད་དུ། ཕུང་པོར་
བྱས་པའི་མྱ་ངན་འདས། །གཟུགས་སྐུ་གཉིས་ལ་བརྗོད་པ་སྟེ། །ཕུང་པོ་ཀུན་དང་བྲལ་བའི་
ཕྱིར། །ཆོས་ཀྱི་སྐུ་ལ་ཕུང་པོ་མེད། །ཅེས་བཤད་པ་ལྟར་ཤེས་པར་བྱའོ། །དེ་ལྟར་ན་མི་འཚེ་བ་
དང་སྟོང་ཉིད་དེ་དག་ནི་མཐོ་རིས་དང་བྱང་གྲོལ་ཐོབ་པར་བྱེད་པ་སྟེ། དེའི་ཕྱིར་བདེ་བར་
གཤེགས་པའི་བསྟན་པ་འདིར་ནི་དེ་གཉིས་འབའ་ཞིག་བདག་ལེགས་སུ་འདོད་པ་རྣམས་ཀྱིས་
བསྟེན་པར་བྱ་བར་བསྟན་ཏོ། །ཡང་ན་སངས་རྒྱས་ཀྱི་བསྟན་པ་འདི་ཁོ་ནར་མཐོ་རིས་དང་བྱང་
115



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
4གྲོལ་ཐོབ་པའི་ཐབས་འདི་གཉིས་ཡོངས་སུ་དག་པར་དམིགས་ཀྱི་གཞན་དུ་མ་ཡིན་ནོ་ཞེས་བྱ་
བའི་དོན་ཏོ། །ཡང་ཅིའི་ཕྱིར་ཕྱི་རོལ་པ་དག་དེ་བཞིན་གཤེགས་པས་བསྟན་པ་འདི་མཐོང་
བཞིན་དུའང་ཆོས་འདི་གཉིས་ལ་མི་འཇུག་ཅེ་ན། རང་གི་ཕྱོགས་ལ་ཆགས་པའི་ཕྱིར་རོ། །
འདི་ལྟར་རང་གི་ཕྱོགས་ལ་ཆགས་པ་ནི་འཇིག་རྟེན་ཐམས་ཅད་ལ་ཐོག་མ་མེད་པ་ནས་གོམས་
པས་རང་གི་སྐྱེ་སའི་ཡུལ་བཞིན་དུ་སྡུག་ཅིང་ཡིད་དུ་འཐད་པ་དེ་ལ་ཆགས་པ་ཡོངས་སུ་བཏང་
བར་མི་ནུས་ན། རང་ཕྱོགས་དེའི་ཟློག་པར་བྱེད་པའི་རྒྱུ་དེ་དང་འགལ་བ་མི་འཚེ་བ་དང་སྟོང་པ་
ཉིད་ཅེས་བྱ་བ་ཆོས་གཉིས་པོ་འདི་ཕྱི་རོལ་པ་ཁྱོད་ལ་རྒྱུ་གང་གིས་ན་སྡུག་པར་འགྱུར་ཏེ་མི་འགྱུར་
བ་ཁོ་ནའོ། །དེའི་ཕྱིར་རང་གི་ལྟ་བ་ལ་མངོན་པར་ཞེན་པས་བྱིས་པ་རྣམས་སངས་རྒྱས་ཀྱི་ཆོས་
འདི་ལ་མི་འཇུག་གོ །གསུམ་པ་ལེགས་བཤད་བླང་བར་གདམས་པ་ནི། །ཇི་ལྟར་མཁས་པས་
རང་གི་སྐྱེས་ས་ཡིན་ཡང་རྒུད་པའི་རྒྱུར་མཐོང་ན། དེ་ལ་རེ་བ་སྤངས་ནས་འབྱོར་པའི་ཡུལ་
གཞན་ལ་བརྟེན་པ་དེ་བཞིན་དུ་རིགས་པའི་དོན་ཡོན་ཏན་དང་ལྡན་པ་ནི་གཞན་གྱི་གཞུང་
ལུགས་ལས་ཀྱང་བློ་ལྡན་ལེགས་པ་འདོད་པས་བླང་བར་བྱ་སྟེ། དཔེར་ན་ཉི་མ་ནི་ཕྱོགས་ལྷུང་
དང་བྲལ་བའི་ཕྱིར། ས་སྟེང་གི་མིག་ལྡན་ཀུན་གྱི་སྣང་བའི་བྱ་བ་སྤྱི་མཐུན་དུ་བྱེད་པ་མ་ཡིན་
ནམ་སྟེ་ཡིན་པ་དེ་བཞིན་དུ་ཆོས་འདིའང་གལ་ཏེ་ཉམས་སུ་བླངས་ན་རང་གཞན་གྱི་སྡེ་པ་ཐམས་
ཅད་ལ་ཕན་འདོགས་པ་ཁོ་ན་ཡིན་གྱི། འགའ་ཞིག་ཏུ་ཕྲག་དོག་གིས་གནས་པ་མ་ཡིན་ནོ། །
དེའི་ཕྱིར་དེ་ལྟར་རིག་པར་བྱས་ནས་གུས་པར་བྱ་སྟེ་ཆོས་གཉིས་པོ་འདི་བདག་ཏུ་བྱ་བར་རིགས་
སོ། །རྣལ་འབྱོར་སྤྱོད་པ་བཞི་བརྒྱ་པ་ལས། བལྟ་བར་བྱ་བ་དགག་པ་བསྒོམ་པ་བསྟན་པ་སྟེ་
རབ་ཏུ་བྱེད་པ་བཅུ་གཉིས་པའི་འགྲེལ་པའོ།། །།
༈ གསུམ་པ་དབང་དོན་དགག་པ་ལ། ཆོས་རྣམས་རང་བཞིན་བདེན་པ་དགག །
བདེན་མེད་སྒྱུ་མ་སོགས་དང་མཚུངས་པ་གཉིས་ཀྱི། །དང་པོ་ལ། གཟུང་བྱ་དབང་དོན་བདེན་
པ་དགག །འཛིན་བྱེད་ཡུལ་
ཆགས་
སོ་/ 
ན་
གཉིས་ཀྱི། དང་པོ་ལ་དགག་
པ་ངོ་མཚར་པ་དང་
།ཕྱེ་སྟེ་
ད་ངོས། བཀག་པའི་
མཇུག་བསྡུ། རིགས་པ་གཞན་
ལས
། །ཞེས་གཔ་དང་གསུམ་གྱི
རིགས་པའི་དོན་ནི་གཞན་ལས་ཀྱང་། །བློ་ལྡན་ལེགས་པ་འདོད་པས་བླང་། །ཞེས་གང་སྨྲས་
པ་བླང་བྱར་གྱུར་པའི་རིགས་པ་དེ་གང་ཞེ་ན། ཕྱི་ནང་གི་ཆོས་རྣམས་རང་བཞིན་གྱིས་བདག་
116



༄༅།།དབུ་མ་བཞི་བརྒྱ་པའི་འགྲེལ་པ།
མེད་པར་མཐོང་བའོ། །ཆོས་རྣམས་རང་བཞིན་མེད་དོ་ཞེས་རྟོགས་པར་མ་ནུས་ཏེ། བུམ་པ་
ལ་སོགས་པ་དང་སྔོན་པོ་ལ་སོགས་པ་རྣམས་ཀྱི་རང་བཞིན་མངོན་སུམ་གྱིས་དམིགས་པའི་ཕྱིར་
རོ། །ཡོད་པ་མ་ཡིན་པའི་རི་བོང་གི་རྭ་ལ་སོགས་པ་ནི་མངོན་སུམ་དུ་ཡོད་པ་མ་ཡིན་ནོ་ཞེ་ན།
དེ་ཡང་མི་རིགས་ཏེ་འདི་ལྟར་ཇི་ལྟར་རྩྭ་དང་ཤིང་ལ་སོགས་པ་ལ་བརྟེན་ནས་ཁྱིམ་དུ་འདོགས་པ་
དང་། ཕུང་པོ་ལ་བརྟེན་ནས་བདག་ཏུ་འདོགས་པ་ལྟར། འབྱུང་བ་བཞི་དང་འབྱུང་འགྱུར་གྱི་
རྫས་བརྒྱུད་ལ་བརྟེན་ནས་བུམ་པར་འདོགས་ལ་གང་གི་ཚེ་མིག་གིས་གཟུགས་མཐོང་བ་དེའི་ཚེ་
ན་བུམ་པའི་ཆ་ཐམས་ཅད་ཁོ་ན་མཐོང་བར་མི་འགྱུར་ཏེ། བུམ་པ་ནི་རྫས་བརྒྱད་ཀྱི་བདག་ཉིད་
ཡིན་པའི་ཕྱིར་དང་། མིག་གིས་གཟུགས་མཐོང་གི་དྲི་ལ་སོགས་པ་མ་ཡིན་ཏེ་ཡུལ་ཐ་དད་པའི་
ཕྱིར་རོ། །དེ་བས་ན་འཇིག་རྟེན་རྣམས་མ་དཔྱད་པར་རང་གིས་རྟོགས་པ་ཚད་མར་བྱས་ནས་
བདག་གིས་བུམ་པ་མངོན་སུམ་དུ་བྱས་སོ་ཞེས་ཅི་རུང་རུང་དུ་སྨྲ་བར་བྱེད་ཀྱི། བུམ་པ་མངོན་
སུམ་མོ་ཞེས་ཕྱོགས་གཅིག་མཐོང་བས་ཐམས་ཅད་མཐོང་བ་ཡིན་ནོ་ཞེས་རྣམ་པར་འབྱེད་པ་ལ་
མཁས་པའི་དེ་ཉིད་རིག་པ་སུ་ཞིག་སྨྲ་སྟེ་སྨྲ་བར་མི་འོས་སོ། །འང་ཞེས་པ་བུམ་པའི་ཉེ་བར་ལེན་
པ་སྔོན་པོ་ལ་སོགས་པ་ལ་ཡང་མངོན་སུམ་མེད་པར་སྟོན་པའོ། །བུམ་པ་མངོན་སུམ་ཡིན་པ་
དགག་པའི་རྣམ་པར་དཔྱོད་པའི་རིགས་པ་འདི་ཉིད་ཀྱིས་བློ་མཆོག་དང་ལྡན་པའི་མཁས་པས་
དྲི་ཞིམ་སྣལ་མའི་མེ་ཏོག་དང་པདྨ་ཨུཏྤལ་ཙནྡན་ལ་སོགས་པ་སྣའི་དབང་པོའི་ཡུལ་ཐམས་ཅད་
དང་། མང་ར་བ་བུ་རམ་དང་ལན་ཚྭ་དང་ནི་པ་ལ་སོགས་པ་ལྕེའི་དབང་པོའི་ཡུལ་ཐམས་ཅད་
དང་། འཇམ་པ་ཤིང་བལ་དང་བྱེ་མ་དང་རྡོ་བ་ལ་སོགས་པ་ལུས་ཀྱི་དབང་པོའི་ཡུལ་ཐམས་ཅད་
དག་མངོན་སུམ་ཡིན་པའང་སོ་སོར་དགག་པ་ཤེས་པར་བྱ་སྟེ། འདི་ལྟར་དེ་དག་ཀྱང་རྫས་
བརྒྱད་ཀྱི་བདག་ཉིད་ཅན་ཡིན་པའི་ཕྱིར་བདག་ཉིད་ཇི་ལྟ་བའི་དབང་པོ་རྣམས་ཀྱིས་ཡུལ་རེ་རེ་
ཁོ་ན་འཛིན་གྱི། ཐམས་ཅད་མི་འཛིན་པའི་ཕྱིར་སྣལ་མའི་མེ་ཏོག་དང་བུ་རམ་ལ་སོགས་པ་
མངོན་སུམ་ཡིན་ནོ་ཞེས་བྱ་བའང་འཇིག་རྟེན་གྱི་ཐ་སྙད་ཙམ་དུ་ཟད་ཀྱི། དེ་ཁོ་ན་ཉིད་རིག་
པའི་མཁས་པ་སུ་ཞིག་སྨྲ་བར་འགྱུར། གལ་ཏེ་བུམ་པ་གཟུགས་ལས་ཐ་མི་དད་པའི་ཕྱིར་
གཟུགས་མཐོང་བས་བུམ་པ་ཐམས་ཅད་མཐོང་བར་འགྱུར་རོ་ཞེ་ན། དེ་ཡང་སྙིང་པོ་མེད་དེ།
འདི་ལྟར་གལ་ཏེ་གཟུགས་ཙམ་ཞིག་མཐོང་བ་ཡིས་བུམ་པའི་མ་མཐོང་བའི་ཆ་དེ་ཐམས་ཅད་
ཀྱང་མཐོང་བར་འགྱུར་ན་ནི། དྲི་ལ་སོགས་པ་རྫས་གཞན་བདུན་པོ་རྣམས་མ་མཐོང་བ་ཡིས་
117



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
ན་ཡང་ཡུལ་
གཟུགས་མཐོང་བར་འདོད་པའང་མ་མཐོང་བར་ཅིའི་ཕྱིར་མི་འགྱུར། འཇིག་རྟེན་
ཆེ་བས་བརྗོད་པ་མཐོང་སྟེ། མོན་སྲན་སྡེའུ་ལ་སོགས་པ་ཡོད་ཀྱང་ཤས་ཆེ་བས་མོན་སྲན་གྲེའུའི་
ཕུང་པོ་ཞེས་པ་བརྗོད་པ་བཞིན་ནོ། །
གལ་ཏེ་བུམ་པ་ལ་མངོན་སུམ་མེད་ཀྱང་བུམ་པའི་གཟུགས་ལ་མངོན་སུམ་ཡོད་ལ། དེའི་
ཕྱིར་བརྒྱུད་ནས་བུམ་པའང་མངོན་སུམ་དུ་འགྱུར་རོ་ཞེ་ན། དྲི་ལ་སོགས་པ་དང་མ་འབྲེལ་བའི་
གཟུགས་འབའ་ཞིག་ཁོ་ན་ལའང་མངོན་སུམ་ཉིད་ནི་ཡོད་པ་མ་ཡིན་ཏེ། གང་གི་ཕྱིར་གཟུགས་
དེ་ལའང་ཕ་རོལ་རྒྱབ་ཀྱི་ཆ་དང་ཆུ་རོལ་མདུན་གྱི་ཆ་དང་དབུས་དཀྱིལ་ཀྱི་ཆ་རྣམས་ཡོད་པའི་
ཕྱིར་དང་། དེ་དག་ལ་ཡང་སྔར་ཕ་རོལ་དང་ཚུ་རོལ་དང་དབུས་ཀྱི་ཆ་གཞན་ཡོད་ཅིང་། དེ་
དག་ལའང་གཞན་ཡིན་ཞིང་དེ་དག་ལའང་གཞན་ཞེས་རྣམ་པར་ཕྱེ་བ་རྡུལ་ཕྲ་རབ་ཀྱི་མཐར་
ཐུག་པར་གནས་ལ། རྡུལ་ལའང་ཕ་རོལ་དང་ཚུ་རོལ་དང་དབུས་ཀྱི་ཆ་ཤས་ཡོད་དམ་མེད་ཅེས་
དཔྱད་པ་དེར་འཇུག་པར་འགྱུར་ལ། གལ་ཏེ་མདུན་རྒྱབ་ལ་སོགས་པའི་ཆ་ཡོད་ན། དེའི་ཕྱིར་
བུམ་པ་ལ་སོགས་པ་བཞིན་དུ་རྡུལ་ཕྲ་རབ་ཉམས་པར་འགྱུར་རོ། །ཅི་སྟེ་ཆ་མེད་ན་ནི་གཟུང་དུ་
མེད་པའི་ཕྱིར་མེད་པར་འགྱུར་རོ། །
གཉིས་པ་ནི། གང་གི་ཕྱིར་དེ་ལྟ་ཡིན་པ་དེའི་ཕྱིར་མངོན་སུམ་ཉིད་མ་གྲུབ་ཅིང་བསྒྲུབ་
པར་བྱ་བ་ཡིས་གཞན་གྱི་མངོན་པར་འདོད་པའི་བསྒྲུབ་བྱ་དངོས་པོ་རང་བཞིན་དང་བཅས་པ་
འགྲུབ་པར་མི་འཐད་དོ། །གསུམ་པ་ནི། གཞན་ཡང་དབང་པོ་གཟུགས་ཅན་གྱི་ཡུལ་ཀུན་ལ་
བརྟགས་པ་ན་ཀུན་ཀྱང་རང་གི་ཡན་ལག་ཅན་ལ་ལྟོས་ནས་ཡིན་ལག་ཏུ་གྱུར་ནས་སླར་ཡང་རང་
གི་ཡན་ལག་ལ་ལྟོས་ནས་ཡན་ལག་ཅན་དུ་འགྱུར་ཏེ། འདི་ལྟར་བུམ་པ་ནི་རང་གི་ཉེ་བར་ལེན་
པ་རྫས་བརྒྱད་ལ་ལྟོས་ནས་ཡན་ལག་ཅན་ཡིན་ལ། དེ་དག་ཀྱང་རང་གི་ཡན་ལག་རྡུལ་ཕྲ་རབ་
ལ་ལྟོས་ནས་ཡན་ལག་ཅན་ཡིན་ཞིང་རྡུལ་ཕྲན་རྣམས་ཀྱང་མདུན་དང་རྒྱབ་ཀྱི་ཆ་ལ་ལྟོས་ནས་
ཡན་ལག་ཅན་དུ་འགྱུར་བས་རང་གི་ངོ་བོ་གྲུབ་པའི་ཡན་ལག་དང་ཡན་ལག་ཅན་ཡོད་པ་མ་ཡིན་
ཏེ། དེའི་ཕྱིར་བུམ་པ་ལ་སོགས་པ་མངོན་སུམ་དུ་མེད་དོ། །ཇི་ལྟར་གཟུགས་ཀྱི་མཐའ་རྡུལ་
ཕྲན་ལ་ཆ་ཡོད་མེད་དཔྱད་ན་མ་གྲུབ་པ་དེ་བཞིན་དུ་མིང་གི་མཐའ་ཡི་གེ་ལའང་རྣམ་པར་དཔྱད་
ན་མ་གྲུབ་སྟེ། དེའི་ཕྱིར་ཡི་གེའི་རང་བཞིན་གྱི་བརྗོད་པའང་འཇིག་རྟེན་འདི་ན་ཐ་སྙད་ཙམ་དུ་
ཡོད་ཀྱི་རང་གི་ངོ་བོས་ཡོད་པ་མ་ཡིན་ནོ། །ཡང་ན་བུམ་པ་ལ་སོགས་པ་མེད་ན་དེའི་རྗོད་བྱེད་ཡི་
118



༄༅།།དབུ་མ་བཞི་བརྒྱ་པའི་འགྲེལ་པ།A
བགེའི་བརྗོད་པའང་མེད་ལ། དོན་མེད་ན་ཤེས་བརྗོད་དག་མི་འཇུག་པའི་ཕྱིར་རོ་ཞེས་པའོ། །
གཉིས་པ་སོ་སོར་ཕྱེ་སྟེ་དགག་པ་ལ། ཡུལ་གྱི་རང་བཞིན་དབང་པོས་འཛིན་པ་དགག་པ་
དང། ཡིད་ཀྱིས་འཛིན་པ་དགག་པ་གཉིས་ཀྱི་དང་པོ་ལ། བལྟ་བྱ་དགག །མཉན་བྱ་དགག་
པ་གཉིས་ཀྱི་དང་པོ་ལ། ཡུལ་དགག་པ་དང་། ཡུལ་ཅན་དགག་པ་གཉིས་ཀྱི་དང་པོ་ནི། རང་
སྡེ་དགག་པ་དང་། གཞན་སྡེ་དགག་པ་གཉིས་ཀྱི་དང་པོ་ནི། རང་སྡེ་བྱེ་བྲག་ཏུ་སྨྲ་བ་དག་
གཟུགས་ཀྱི་སྐྱེ་མཆེད་ནི་ཁ་དོག་དང་དབྱིབས་གཉིས་ཀྱི་བདག་ཉིད་ཡིན་ལ། དེ་དང་ལྡན་པའི་
སྒོ་ནས་བུམ་པ་བལྟ་བྱའི་མངོན་སུམ་ཡིན་ནོ་ཞེས་འདོད་པ་དེ་དག་གི་ལྟར་ན། དབྱིབས་དེ་ཁ་
དོག་ལས་གཞན་ནམ་གཞན་མ་ཡིན་པར་རྟོག་གྲང་། གལ་ཏེ་མདོག་ལས་དབྱིབས་དོན་གཞན་
དུ་རྟོག་ན་དབྱིབས་དེ་ཇི་ལྟ་བུར་མིག་གིས་འཛིན་པར་འགྱུར་ཏེ། ཁ་དོག་ལས་གཞན་ཡིན་པའི་
ཕྱིར། སྒྲ་ལ་སོགས་པ་བཞིན། འོན་ཏེ་ཉེས་པ་དེ་སྤང་བར་འདོད་པས་ཁ་དོག་ལས་གཞན་མིན་
པར་གཅིག་ཏུ་འདོད་ན། ཇི་ལྟར་ལུས་ཀྱིས་མུན་ཁུང་དུ་དབྱིབས་རིང་པོ་ལ་སོགས་པ་འཛིན་པ་
ལྟར་མདོག་ཀྱང་ཅིའི་ཕྱིར་འཛིན་པར་མི་འགྱུར་ཏེ། དེ་དག་གཅིག་ཡིན་པའི་ཕྱིར་དང་།
གཅིག་ལ་བཟུང་བ་དང་མ་བཟུང་བའི་ཆ་གཉིས་མི་རུང་བའི་ཕྱིར་རོ། །དེ་ལྟར་རྣམ་པར་དཔྱད་
ན་དབྱིབས་དང་ཁ་དོག་དེ་ཉིད་དང་གཞན་དུ་མ་གྲུབ་ལ། དེ་ཉིད་དང་གཞན་མ་གཏོགས་པར་
གྲུབ་པའང་མི་འཐད་པས། དེའི་ཕྱིར་རྡུལ་ཕྲན་གྱི་བར་དུ་དཔྱད་ན་མ་གྲུབ་པས་གཟུགས་ཀྱི་སྐྱེ་
མཆེད་མ་གྲུབ་ལ། དེ་མེད་པས་ཀྱང་དེའི་སྒོ་ནས་འགར་ཡང་མངོན་སུམ་དུ་གྲུབ་པ་མེད་དོ། །
གལ་ཏེ་གཟུགས་ཀྱི་སྐྱེ་མཆེད་ནི་ཡོད་དེ། དེའི་རྒྱུ་འབྱུང་བ་ཆེན་པོ་བཞི་ཡོད་པའི་ཕྱིར་རོ་ཞེ་ན།
གལ་ཏེ་གཟུགས་ཀྱི་རྒྱུ་འབྱུང་བ་ཆེན་པོ་དག་རང་གི་ངོ་བོས་གྲུབ་ན་གཟུགས་ལས་ཐ་དད་པར་
དམིགས་པ་ཞིག་ན། ཚོགས་པ་གཅིག་པའི་རྫས་བརྒྱད་པོ་རྣམས་ནི་ལྷན་ཅིག་འབྱུང་བར་ངེས་
པའི་ཕྱིར་འབྱུང་བ་ལས་ཐ་དད་པའི་གཟུགས་ཀྱང་མ་དམིགས་ལ། གཟུགས་ནི་ལྟ་ཞིག་མ་
གཏོགས་པ་དེར་དེ་ལས་ཐ་དད་པ་གཟུགས་ཀྱི་རྒྱུ་འབྱུང་བའང་མི་སྣང་ངོ་། །འོན་ཏེ་གཟུགས་
དང་ཐ་དད་པ་མ་ཡིན་པའི་གཟུགས་ཀྱི་རྒྱུ་ལས་གཟུགས་ཡོད་པར་རྗེས་སུ་དཔོག་ན། དེ་ལྟར་
ན་གཟུགས་ཀྱི་རྒྱུ་འབྱུང་བ་དང་གཟུགས་གཉིས་ཀའང་མིག་གིས་འཛིན་པར་ཅིའི་ཕྱིར་མི་འགྱུར།
འདི་ནི་རིགས་པ་མ་ཡིན་ཏེ། མཚན་ཉིད་ཐ་དད་པའི་ཕྱིར་དང་། དབང་པོ་ཐ་དད་པའི་ཡུལ་
ཡིན་པའི་ཕྱིར་རོ། །འདི་ལྟར་ས་ནི་བརྟན་པའམ་སྲ་བ་ཞེས་བྱ་བར་མཐོང་ལ། དེ་ཡང་ལུས་ཀྱི་རྫོ
119



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
རྟེན་གྱི་དངོས་པོར་གནས་པའི་ཕྱིར། རྟེན་ཉིད་ཀྱིས་ན་བརྟེན་པ་ཞེས་བྱ་བ་མཐོང་ལ་དེའང་
ལུས་ཀྱིས་འཛིན་ཏེ། དེའི་སྲ་བ་ལུས་ཀྱི་དབང་པོས་གཟུང་བྱ་ཡིན་པའི་ཕྱིར་རོ། །འདི་དེ་ལྟར་
ཡིན་པ་དེས་ན་རེག་པ་འབའ་ཞིག་ལ་སའོ་ཞེས་ནི་བརྗོད་པར་བྱའོ། །དེ་གཉིས་ཐ་མི་དད་
པའང་མེད་དེ། མཚན་ཉིད་དང་འཛིན་བྱེད་ཐ་དད་པའི་ཕྱིར། དེའི་ཕྱིར་དེ་ཉིད་དང་གཞན་།
ཉིད་དང་བྲལ་བའི་དངོས་པོ་ངོ་བོ་ཉིད་ཀྱིས་གྲུབ་པ་ནི་རིགས་པ་མ་ཡིན་ནོ། །དེས་ན་གཟུགས་
ཀྱི་རྒྱུ་ཡོད་པ་མ་ཡིན་ལ། དེ་མེད་པས་གཟུགས་ཀྱང་ཡོད་པ་མ་ཡིན་ནོ། །འདིར་ཁ་ཅིག་ན་རེ།
བུམ་པ་ནི་བལྟ་བྱ་མ་ཡིན་མོད། བལྟ་བྱ་ཉིད་དང་འབྲེལ་པས་བལྟ་བྱར་འགྱུར་ལ། བལྟ་བྱར་
གྱུར་པས་མངོན་སུམ་དུ་འགྱུར་ཟེར་རོ། །འདི་ཡང་མི་རིགས་ཏེ། གལ་ཏེ་བལྟ་བར་བྱ་བ་ཉིད་
ནི་སྐྱེས་པས་བུམ་པ་མངོན་པར་གསལ་བའམ། ཁྱད་པར་དུ་གྱུར་པ་ཞིག་ན་བུམ་པ་འདི་ལ
བལྟ་བར་བྱ་བ་ཉིད་དགོས་པ་མེད་དེ། མཐའ་གཉིས་བརྟག་སྟེ་དཔྱད་ན་ཡོན་ཏན་འགའ་ཡང་
ཡོད་པ་མི་འགྱུར་ཏེ། བལྟ་བར་བྱ་བ་ཉིད་དང་བལྟ་བྱ་མ་ཡིན་པའི་ཡུལ་ལ་རྣམ་པར་བརྟག་ན་
མི་རིགས་པས་སོ། །རྒྱུ་མཚན་དེས་ན་བལྟ་བྱ་ཉིད་སྐྱེ་བ་མེད་པ་ལྟར་བལྟ་བྱ་མ་ཡིན་པའི་བུམ་
པ་ལ་རྣམ་པ་ཐམས་ཅད་དུ་བལྟ་བར་བྱ་བ་མི་རིགས་པས་བལྟ་བྱར་མ་གྱུར་པའི་བུམ་པ་ཡོད་
པའི་ངོ་བོ་ཡོད་པ་མ་ཡིན་ལ། ཡོད་པ་མ་ཡིན་པའི་བུམ་པ་ལ་ནི་བལྟ་བྱ་ཉིད་བརྟག་པ་འདི་ནི་མི་
རིགས་སོ། །
གཉིས་པ་ཡུལ་ཅན་དགག་པ་ནི། འདིར་སྨྲས་པ། ཡུལ་གཟུགས་ལ་སོགས་པ་མངོན་
སུམ་དག་ཡོད་པ་ཉིད་དེ། འཛིན་བྱེད་མིག་ལ་སོགས་པ་ཡོད་པའི་ཕྱིར་རོ་ཞེ་ན། བཤད་པ།
འདི་ན་མིག་ལ་སོགས་པ་ལྔ་པ་ནི་སྤྱིར་འབྱུང་བ་ལས་གྱུར་པ་ཉེ་བར་སྟོན་ལ་དེ་རྣམས་ཀྱི་བྱ་བ་ནི་
ཡུལ་ཐ་དད་ཅིག་སྟེ། མིག་གིས་གཟུགས་མཐོང་གི་སྒྲ་མི་ཐོས་ལ། རྣ་བས་སྒྲ་ཐོས་ཀྱི་གཟུགས་
མི་མཐོང་ངོ༌། །གང་གི་དེ་ལྟར། མིག་ནི་འབྱུང་འགྱུར་སྣ་དེ་བཞིན། མིག་གིས་མཐོང་གི་
གཞན་གྱིས་མིན་པ་དེའི་ཚེ་མིག་ལ་སོགས་པས་ཡུལ་རྟོགས་པ་ག་ལ་ཡོད་དེ། འཐད་པ་དང་བྲལ།
བའི་ཕྱིར་རོ། །གལ་ཏེ་མིག་ལ་སོགས་པ་མི་སྲིད་ན་འདི་རྣམས་ལས་ཀྱི་རྣམ་སྨིན་གྱི་ངོ་བོར་ཇི་
ལྟར་གཞག་ཅེ་ན། ཁོ་བོ་ཅག་འདིར་དངོས་པོ་རྣམས་རང་གི་ངོ་བོ་གྲུབ་པ་འགོག་གི་མིག་
སོགས་རྟེན་ཅིང་འབྲེལ་བར་འབྱུང་བའི་ལས་ཀྱི་རྣམ་པར་སྨིན་པ་མི་འགོག་གོ །འོ་ན་མིག་ནི་
འབྱུང་འགྱུར་སོགས་ཀྱི་ཉེས་པ་འགྱུར་རོ་ཞེ་ན། མི་འགྱུར་ཏེ་དགེ་བ་དང་སྡིག་པ་སོགས། ལས་2
120



༄༅།།དབུ་མ་བཞི་བརྒྱ་པའི་འགྲེལ་པ།
༔རྣམས་ཀྱི་རྣམ་པར་སྨིན་པ་ནི་རིགས་པས་དཔྱད་ནས་བསམ་པར་བྱ་བ་མི་ནུས་ཏེ་ཐུབ་པས་
བསམ་གྱིས་མི་ཁྱབ་པ་ཉིད་དུ་གསུངས་ཏེ། ལུང་ལས། སེམས་ཅན་ལས་ཀྱི་རྣམ་སྨིན་བསམ་
ཡས་པས། །རླུང་ལས་འཇིག་རྟེན་འདི་ཀུན་འབྱུང་འགྱུར་ཏེ། །མཚོ་དང་རི་དང་ལྷ་ཡི་གཞལ་
མེད་ཁང་། །རིན་པོ་ཆེས་ཕྱེ་ས་བོན་བཀྲམ་གནས་སོ། །རླུང་ལས་བྱུང་བའི་སྤྲིན་གྱིས་ཆར་
འབེབས་ཤིང་། །སླར་ཡང་རླུང་གིས་སྤྲིན་ནི་རབ་ཏུ་འཇིལ། །རླུང་ལས་འཇིག་རྟེན་ལོ་ཏོག་
རྒྱས་འགྱུར་ཏེ། །རླུང་གིས་འགྲོ་བ་ཀུན་ལ་བདེ་བ་འདྲེན། །ཞེས་སོགས་གསུངས་སོ། །དེ་
ལྟར་འཇིག་རྟེན་པ་ཐམས་ཅད་ཁས་བླང་བར་བྱའོ། །གལ་ཏེ་མིག་ལ་སོགས་པ་ནི་རང་བཞིན་
གྱིས་ཡོད་དེ། དེའི་འབྲས་བུ་རྣམ་ཤེས་མཐོང་བའི་ཕྱིར་རོ་ཞེ་ན། གལ་ཏེ་རྣམ་ཤེས་རང་བཞིན་
གྱིས་གྲུབ་ན་མིག་ལ་སོགས་པ་ཡོད་པར་འགྱུར་ན་དེ་ནི་ཡོད་པ་མིན་ཏེ། འདི་ལྟར་ལྟ་བའི་སྔ་
རོལ་དུ་མིག་གི་རྣམ་པར་ཤེས་པ་ཡོད་པ་མ་ཡིན་ཏེ། བདག་པོའི་རྐྱེན་མ་ཚང་བའི་ཕྱིར། འོན་
ཏེ་ལྟ་བའི་ཕྱིས་ནས་ཡོད་པར་རྟོག་ན། གཟུགས་ལྟ་བ་ལ་ཤེས་པ་དོན་མེད་དེ། དེ་མེད་པའི་སྔ་
རོལ་དུ་ལྟ་བ་ཡོད་པའི་ཕྱིར་རོ། །འོན་ཏེ་རྟོག་པ་གསུམ་པ་ལྟ་བ་དང་ཤེས་པ་ཅིག་ཅར་འབྱུང་
བར་རྟོག་ན་མིག་ཤེས་སྐྱེ་བ་ལྟ་བའི་བྱེད་པ་དོན་མེད་པར་འགྱུར་ཏེ། ཅིག་ཅར་འབྱུང་བའི་ཕྱིར་
བ་ལང་གི་རྭ་གཡས་གཡོན་བཞིན་ནོ། །གང་གི་ཚེ་དེ་ལྟར་རྣམ་པར་ཤེས་པ་མི་སྲིད་པ་དེའི་ཚེ་
མིག་ལ་སོགས་པ་ཡོད་པ་ཉིད་དུ་བརྟགས་པ་མི་སྲིད་དོ། །གལ་ཏེ་མིག་ནི་བྱེད་པའི་ངོ་བོ་མ་ཡིན་
གྱི། འོ་ན་ཅི་ཞེ་ན། ལྟ་བའི་བྱེད་པ་པོའི་ངོ་བོ་ཡིན་ནོ། །དེས་ན་གསུམ་པ་བྱེད་པ་དོན་མེད་
འགྱུར་ཞེས་པ་མི་རིགས་སོ་ཞེ་ན། གལ་ཏེ་མིག་གིས་གཟུགས་དེ་ལྟ་བ་ན་མིག་དེ་ཡུལ་གྱི་ཡུལ་དུ་
སོང་ནས་སམ། འོན་ཏེ་མ་སོང་བར་ལྟ་གྲང། གལ་ཏེ་མིག་ནི་ཡུལ་དང་ཕྲད་ནས་འཛིན་པ་
ཡུལ་གྱི་དྲུང་དུ་འགྲོ་བ་དང་ལྡན་པར་གྱུར་ན་ཟླ་བ་དང་སྐར་མ་ལ་སོགས་པ་ཐག་རིང་བ་ན་
གནས་པ་རྣམས་དུས་ཡུན་རིང་མོ་ཞིག་གིས་མཐོང་བར་འགྱུར་གྱི་ཕྱེ་བ་ཙམ་གྱིས་མཐོང་བར་མི་
འགྱུར་ན། ཕྱེ་བ་ཙམ་གྱིས་ཐག་རིང་བར་གནས་པ་རྣམས་ཉེ་བ་ན་གནས་པ་ལྟར་མཐོང་བའི་
ཕྱིར་འདི་ནི་མི་རིགས་སོ། །གལ་ཏེ་མིག་ཕྲད་ནས་འཛིན་ན་མིག་ལ་ཧ་ཅང་ཉེ་བ་མིག་སྨན་དང་
ཐུར་མ་སོགས་དང་། ཆེས་རིང་བའི་གཟུགས་དེ་དག་ཀྱང་གསལ་བར་ཅི་སྟེ་འཛིན་པ་མིན་ཏེ།
ཕྲད་པར་མཚུངས་པའི་ཕྱིར་རོ། །འདི་ནི་སྲིད་པའང་མ་ཡིན་པས་དེའི་ཕྱིར་མི་རིགས་སོ། །
གཞན་ཡང་གལ་ཏེ་མིག་ཕྱེ་ནས་གཟུགས་མཐོང་ན། ཅི་སྟེ་གཟུགས་མཐོང་ནས་འགྲོ་འམ་འོན་གི
121



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བཏེ་མ་མཐོང་བར་འགྲོ། གལ་ཏེ་གཟུགས་མཐོང་ནས་དེའི་ཡུལ་དུ་མིག་འགྲོ་བར་རྟོག་ན།
གཟུགས་ལྟ་བའི་ཕྱིར་མིག་ཡུལ་གྱི་དྲུང་དུ་སོང་བས་ཡོན་ཏན་འགའ་ཡང་མེད་དེ། མ་སོང་བའི་
སྔ་ནས་ཡུལ་དེ་འདི་ན་གནས་པ་ཉིད་ཀྱིས་མཐོང་ཟིན་པའི་ཕྱིར་རོ། །ཅི་སྟེ་མ་མཐོང་བར་འགྲོ་
ན། བལྟ་བྱར་འདོད་པའི་ཡུལ་ངེས་པར་མཐོང་ཞེས་བྱ་བ་བརྫུན་པར་འགྱུར་ཏེ། ལོང་བ་ལྟར་
བལྟ་བྱར་འདོད་པའི་ཡུལ་མ་མཐོང་བའི་ཕྱིར་རོ། །ཅི་སྟེ་ཉེས་པ་དེ་སྤང་བར་འདོད་པས་མིག་
གིས་ཡུལ་གྱི་དྲུང་དུ་མ་སོང་བར་འཛིན་པར་འདོད་ན། འདི་ན་གནས་པའི་མིག་ཁོ་ནས་ཐག་ཉེ་
རིང་དང་བསྒྲིབས་མ་བསྒྲིབ་ཀྱི་འགྲོ་བ་ཐམས་ཅད་མཐོང་བར་འགྱུར་ཏེ། མིག་གང་ལ་ཡུལ་གྱི་
དྲུང་དུ་འགྲོ་བ་ཡོད་པ་མིན་པ་མ་ཕྲད་པར་འཛིན་པར་དེ་ལ་ཡུལ་ཐག་རིང་བ་མེད་ཅིང་བསྒྲིབས་
པའང་མེད་པའི་ཕྱིར་ཏེ། ཐམས་ཅད་མ་ཕྲད་པར་མཚུངས་པའི་ཕྱིར་རོ། །འོ་ན་མིག་དང་ཡིད་
དང་རྣ་བ་ནི་ཡུལ་དང་མ་ཕྲད་ཅེས་ལུང་ལས་གསུངས་པ་ཅི་ཞེ་ན། དེ་ནི་ཕྲད་པ་འགོག་པ་ཡིན་
གྱི་མ་ཕྲད་པ་བསྒྲུབ་པ་མ་ཡིན་ཏེ། ཇི་སྐད་བཤད་པའི་རིགས་པས་གནོད་པའི་ཕྱིར་དང་།
རིགས་པ་དང་འགལ་བའང་དེ་བཞིན་གཤེགས་པས་མི་གསུངས་པའི་ཕྱིར་རོ། །གཞན་ཡང་
གང་གི་ཚེ་མིག་ལྟ་བའི་རང་བཞིན་ཡིན་པ་དེའི་ཚེ་ཐམས་ཅད་དུ་རང་བཞིན་མི་ཉམས་པའི་ཕྱིར་
རང་གི་བདག་ཉིད་ལ་ཡང་ལྟ་བར་འགྱུར་ཏེ། འདི་ལྟར་འཇིག་རྟེན་ན་དངོས་པོ་ཀུན་གྱི་རང་
བཞིན་དང་པོར་བདག་ལ་སྣང་བར་འགྱུར་ཏེ། དཔེར་ན་མེ་ཏོག་ཙམ་པ་ཀ་དང་ཨུཏྤ་ལ་སོགས་
པའི་དྲི་བསུང་དང་པོར་རང་གི་རྟེན་ལ་དམིགས་ནས། ཕྱིས་དེ་དང་ཕྲད་པ་ལས་ཏིལ་ལ་སོགས་
པ་ལའང་མཐོང་བ་བཞིན་ནོ། །དེའི་ཕྱིར་མིག་ལྟ་བའི་རང་བཞིན་ཡིན་ན་མིག་ནི་མིག་རང་ཉིད་
ཀྱིས་འཛིན་པར་རྒྱུ་མཚན་གང་གིས་ན་འགྱུར་བ་མ་ཡིན། མིག་ནི་རང་གིས་རང་ལ་ལྟ་བའང་
མ་ཡིན་པས་གཞན་ལ་ལྟ་བར་ཡང་མ་གྲུབ་བོ། །མདོ་སྡེ་པ་གང་དག་མིག་འབའ་ཞིག་ལ་ལྟ་བའི་
ནུས་པ་མེད་དེ། མིག་དང་གཟུགས་དང་རྣམ་པར་ཤེས་པ་གསུམ་ཚོགས་ནས་གཟུགས་མཐོང་
བར་འགྱུར་རོ་སྙམ་དུ་སེམས་པ་དེ་ལ་སྙིང་པོ་མེད་དེ། འདི་ལྟར་མིག་ལ་ནི་གཟུགས་འཛིན་པའི་
རྣམ་ཤེས་མེད་དེ་བེམ་པོའི་རང་བཞིན་ཡིན་པའི་ཕྱིར། རྣམ་ཤེས་ལ་ཡང་གཟུགས་ལ་ལྟ་བའི་
རང་བཞིན་མེད་དེ་གཟུགས་ཅན་མ་ཡིན་པའི་ཕྱིར། ལྟ་བ་དང་རྣམ་ཤེས་གཉིས་ཀ་གཟུགས་ལ་
ཡོད་པ་མ་ཡིན་ཏེ། རྟོག་པའི་རང་བཞིན་མ་ཡིན་པའི་ཕྱིར་དང་ལྟ་བ་མ་ཡིན་པའི་བདག་ཉིད་
ཡིན་པའི་ཕྱིར་རོ། །.
122



༄༅ །།དབུ་མ་བཞི་བརྒྱ་པའི་འགྲེལ་པ།
དེ་ལྟར་དབང་པོ་དང་ཡུལ་དང་རྣམ་ཤེས་རྣམས་ལ་གཟུགས་མཐོང་བའི་དོན་ཕན་ཚུན་
མ་ཚང་བ་དེའི་ཕྱིར། དེ་དག་ཚོགས་པས་ཀྱང་གཟུགས་ཇི་ལྟར་མཐོང་སྟེ། གཟུགས་མཐོང་
བའི་ཡན་ལག་མ་ཚང་བའི་ཕྱིར་ལོང་བ་ཚོགས་པ་བཞིན་ནོ། ། གང་གི་ཚེ་དེ་ལྟར་རྣམ་པར་
དཔྱད་ན་གཟུགས་ལ་ལྟ་བ་མ་གྲུབ་པ་དེའི་ཚེ་དེ་ཉིད་རིག་པ་སུ་ཞིག་གཟུགས་མཐོང་ཞེས་སྨྲ་བ་
བྱེད། གཉིས་པ་མཉན་བྱ་དགག་པ་ནི། དེ་ཉིད་རིག་པས་གཟུགས་ལྟ་བར་མི་འོས་པ་ལྟར་སྒྲ་
མཉན་པའང་མི་འོས་ཏེ། གཟུགས་ལྟ་བ་བཞིན་དུ་སྒྲ་མཉན་པའང་མེད་པའི་ཕྱིར་རོ། །འདི་
ལྟར་སྒྲ་ཐོས་ན་མཉན་པའི་ཡུལ་དུ་ཕྱིན་པའམ་མ་ཕྱིན་པ་ཞིག་ཐོས་གྲང་། དང་པོ་ལྟར་ན་དེ་
ཉན་པའི་ཡུལ་དུ་སྒྲ་འབྱིན་ཅིང་འགྲོ་འམ་སྒྲ་མེད་པར་ཡིན། གལ་ཏེ་ཉན་པའི་ཡུལ་དུ་སྨྲ་ཞིང་སྒྲ་
འགྲོ་ན་རྒྱུ་མཚན་གང་གིས་སྒྲ་དེ་ཉིད་སྨྲ་བ་པོར་མི་འགྱུར། དེའི་ཕྱིར་སྨྲ་བ་པོ་མ་ཡིན་ཕྱིར་ལྷ་
སྦྱིན་ལྟར་སྒྲར་མི་འགྱུར་རོ། །འོན་ཏེ་མི་སྨྲ་བར་ཉན་པའི་ཡུལ་དུ་འགྲོ་ནའང་གང་གིས་ན་མི་སྨྲ་
བའི་སྒྲ་དེ་ལ་འདི་ནི་སྒྲའོ་སྙམ་དུ་ཤེས་པ་སྐྱེད་པར་འགྱུར་ཏེ། མི་སྨྲ་བ་སྒྲའི་རང་བཞིན་མ་ཡིན་
པས་དེ་སྒྲ་ཉིད་དུ་ངེས་པར་མི་འགྱུར་རོ། །གཞན་ཡང་གལ་ཏེ་རྣ་བ་དང་ཕྲད་ནས་སྒྲ་འཛིན་ན་
སྒྲའི་དང་པོ་དེ་རྣ་བར་མི་འཛིན་ཅིང་དབང་པོ་གཞན་གྱིས་ཀྱང་མི་འཛིན་པས་སྒྲའི་དང་པོ་གང་
གིས་འཛིན། དེའི་ཕྱིར་མ་བཟུང་བའི་དོན་དེ་སྒྲ་ཉིད་དུའང་མི་རིགས་སོ། །སྒྲ་ནི་འབྱུང་བ་
བཞི་དང་འབྱུང་འགྱུར་བཞི་དང་སྒྲ་རང་ཉིད་དང་རྫས་དགུའི་བདག་ཉིད་ཡིན་པས་རྐྱང་པར་མི་
འོང་ན་སྒྲ་ཙམ་རེད་བུ་ཇི་ལྟར་འཛིན་པར་འགྱུར་ལ། དེ་དང་ཚོགས་པ་ཐ་མི་དད་པའི་དྲི་ལ་
སོགས་པའང་འཛིན་པར་འགྱུར་ཏེ། སྒྲ་བཞིན་དུ་དེ་དག་ཀྱང་རྣ་བའི་དབང་པོ་དང་ཕྲད་པའི་
ཕྱིར་རོ། །གལ་ཏེ་སྒྲའི་དང་པོ་དབང་པོས་མ་བཟུང་ན་ཉེས་པ་ཅི་ཡོད་ཅེ་ན། ཇི་སྲིད་སྒྲ་རྣ་བས་
མ་ཐོས་པ་དེའི་བར་དུ་སྒྲར་མི་འགྱུར་ཏེ་རྣ་བའི་ཡུལ་མ་ཡིན་པའི་ཕྱིར། དྲི་ལ་སོགས་པ་བཞིན་
ནོ། །ཅི་སྟེ་ཐོས་པ་ན་སྒྲར་འགྱུར་རོ་ཞེ་ན། དེ་ལྟ་ན་དང་པོ་སྒྲའི་ངོ་བོར་མིན་པའང་མཐར་སྒྲ་
ཉིད་དུ་འགྱུར་ན་དེ་ནི་མི་རིགས་ཏེ། དྲི་ལ་སོགས་པ་མཐར་སྒྲ་ཉིད་དུ་མི་འགྱུར་བ་བཞིན་ནོ། །
གཉིས་པ་ཡིད་ཀྱིས་ཡུལ་འཛིན་པ་དགག་པ་ནི། ཇི་ལྟར་དབང་པོ་རྣམས་ལ་ཡུལ་འཛིན་
པའི་ནུས་པ་མེད་པ་བཞིན་དུ། ཡིད་ལའང་ཡུལ་འཛིན་པའི་ནུས་པ་མེད་དེ། འདི་ལྟར་སེམས་
ཡུལ་གྱི་ཡུལ་དུ་སོང་ནས་ཡོངས་སུ་གཅོད་དམ་མ་སོང་བར་གཅོད། མ་སོང་བ་ན་གཅིག་གིས་
ཀྱང་ཡུལ་ཐམས་ཅད་ཡོངས་སུ་གཅོད་པར་འགྱུར་རོ། །སོང་ནས་ཡིན་ན་དབང་པོ་དང་ལྷན་
123



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཅིག་པ་ཡུལ་གྱི་དྲུང་དུ་འགྲོའམ་རེད་བུ་ཞིག་ཡིན་གྲང། དེ་ལ་དབང་པོ་དང་བཅས་པ་ནི་མི་འགྲོ་
སྟེ། དབང་པོ་རྣམས་ནི་རྟག་ཏུ་ལུས་ཁོ་ན་ལ་གནས་པའི་ཕྱིར་དང་། ལུས་དབང་པོ་མེད་པར་
ཐལ་བའི་ཕྱིར་རོ། །ཅི་སྟེ་རེད་བུ་ཞིག་འགྲོ་ན། མིག་ལ་སོགས་པའི་དབང་པོ་རྣམས་དང་བྲལ་
བའི་སེམས་ཀྱིས་ཡུལ་གྱི་དྲུང་དུ་སོང་སྟེའང་ལྟ་བ་ལ་སོགས་པའི་བྱ་བ་ཅི་ཞིག་བྱེད་པར་འགྱུར་ཏེ།
ལོང་བ་ལ་སོགས་པ་ལའང་ལྟ་བ་ལ་སོགས་པ་ཡོད་པར་ཐལ་བའི་ཕྱིར་རོ། །ཅི་སྟེ་ཡང་འདི་ཡུལ་
གྱི་དྲུང་དུ་སོང་ནས་དོན་འཛིན་པར་རྟོག་ན། དེའི་ཚེ་ཡུལ་མཐའ་ཡས་པས་དོན་རྟོགས་པ་ཡང་
མཐར་ཐུག་པ་མེད་པས་ཕྱིར་ལྡོག་པར་མི་འགྱུར་ལ། དེ་ལྟར་ཡིན་དང་སྲོག་བདག་འདི་ནི་རྟག་
ཏུ་ཡོད་དམ་སེམས་མེད་པ་ཅི་སྟེ་འགྱུར་བ་མིན་ཏེ་སེམས་མེད་པ་ཁོ་ནར་འགྱུར་ན། སེམས་མེད་
པའང་བདག་ཏུ་རིགས་པ་མ་ཡིན་ཏེ། ཀ་བ་དང་བུམ་པ་ལ་སོགས་པའང་བདག་ཏུ་ཐལ་བར་
འགྱུར་བའི་ཕྱིར་རོ། །དེའི་ཕྱིར་དེ་ལྟར་རིགས་པས་རྣམ་པར་དཔྱད་ན་དབང་པོ་དང་ཡུལ་དང་
རྣམ་ཤེས་རྣམས་ལ་ངོ་བོ་མེད་པས་རང་བཞིན་སྟོང་ངོ་ཞེས་བྱ་བར་གྲུབ་བོ། །
གཉིས་པ་འཛིན་བྱེད་ཡུལ་ཅན་བདེན་པ་དགག་པ་ལ། འདུ་ཤེས་ཕུང་པོའི་མཚན་ཉིད་
དང་། དེ་བདེན་པར་འགྲུབ་པ་གཉིས་ཀྱི། དང་པོ་ནི། གལ་ཏེ་དབང་དོན་དེ་དག་རང་བཞིན་
མེད་ན། དེ་དག་བྱེད་བྲག་ཏུ་རྣམ་པར་བཞག་པའི་རྒྱུད་དེ་དག་གི་ཁྱད་པར་ཡོངས་སུ་གཅོད་
བྱེད་ཀྱི་འདུ་ཤེས་ཇི་ལྟར་རུང་ཞེ་ན། གལ་ཏེ་དངོས་པོ་རྣམས་ལ་རང་བཞིན་ཡོད་ན། དེ་
ཡོངས་སུ་གཅོད་བྱེད་དུ་འདུ་ཤེས་རིགས་པ་ལས་དངོས་པོ་རྣམས་ལ་རང་བཞིན་མེད་པའི་ཕྱིར་
དེ་ཡོངས་སུ་གཅོད་པའི་འདུ་ཤེས་ཡོད་པར་ག་ལ་འགྱུར། འོ་ན་འདུ་ཤེས་གཏན་མེད་དམ་ཞེ་ན།
མེད་པ་མ་ཡིན་ཏེ། རང་བཞིན་མེད་པའི་ཚུལ་ཡོད་པའི་ཕྱིར་རོ། །འདི་ལྟར། འདི་ན་མིག་
དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེས་ནས་འགགས་པ་ན་ཡུལ་དབང་པོ་
རྣམས་དང་ལྷན་ཅིག་ཏུ་འགགས་ལ། དེ་འགགས་ནས་སྔར་མཐོང་བའི་གཟུགས་ལ་སོགས་
པའི་དོན་གང་ཞིག་ཕྱིས་ཡིད་ཀྱི་ཤེས་པས་འཛིན་ནོ། །ཇི་ལྟར་འགགས་ཟིན་པའི་དོན་འཛིན་
ཅེ་ན། ཇི་ལྟར་སྨིག་རྒྱུ་ལ་ཆུའི་བག་ཙམ་ཡང་མེད་མོད། འོན་ཀྱང་རྒྱུ་རྐྱེན་གྱི་དབང་གིས་ཆུའི་
རྣམ་པ་ཅན་གྱི་འདུ་ཤེས་འབྱུང་བ་ལྟར་འགགས་ཤིང་རང་བཞིན་མེད་པའི་དངོས་པོ་ལ་ཡང་
རྣམ་པར་རྟོག་པ་ཅན་གྱི་ཤེས་པས་འདི་ནི་སྔོན་པོའོ། །སེར་པོའོ། །ཡིད་དུ་འོང་བའོ། །མི་
འོང་བའོ་ཞེས་བྱེ་བྲག་ཏུ་འཛིན་ཅིང་ཡོངས་སུ་གཅོད་དེ། དེ་ལྟ་བུ་དེ་ནི་གཟུགས་དང་ཚོར་བ་ལ་31
124



༄༅།།དབུ་མ་བཞི་བརྒྱ་པའི་འགྲེལ་པ།
སོགས་པ་ཆོས་ཀུན་བྱེ་བྲག་ཏུ་རྣམ་པར་བཞག་པའི་རྒྱུ་ལ་འདུ་ཤེས་ཀྱི་ཕུང་པོ་ཞེས་བྱའོ། །ཆོས་
རྣམས་ཀྱི་ངོ་བོ་དང་རབ་ཏུ་དབྱེ་བ་སོགས་ཐ་དད་དུ་རྣམ་པར་བཞག་པའང་འདུ་ཤེས་ཀྱི་དབང་
གིས་ཡིན་གྱི་དངོས་པོའི་རང་གི་ངོ་བོའི་རྒྱུ་ཅན་མ་ཡིན་ཏེ། ཐམས་ཅད་སྒྱུ་མ་ལྟ་བུ་ཡིན་པས་
རང་གི་ངོ་བོ་རྣམ་པར་དབྱེ་མི་ནུས་པའི་ཕྱིར་རོ། །དེའི་ཕྱིར་གཟུགས་ནས་རྣམ་མཁྱེན་གྱི་བར་
གྱི་ཆོས་ཐམས་ཅད་རྣམ་པར་འཇོག་པའི་རྒྱུ་ནི་རྣམ་པར་རྟོག་པའི་རང་བཞིན་གྱི་འདུ་ཤེས་ཁོ་ན་
ཡིན་པས་ཀུན་རྫོབ་ཀྱི་བདེན་པ་ཐམས་ཅད་རྣམ་པར་རྟོག་པས་སྒྲོ་བཏགས་པ་འབའ་ཞིག་ཏུ་
ཆེས་གསལ་བ་ཡིན་ནོ། །སྒྲོ་བཏགས་པའི་གཞི་ཡུལ་དང་། སེམས་ཀྱི་སྣང་བ་སྒྱུ་མ་ལྟ་བུ་ནི་རབ་
རིབ་ཅན་ལ་སྐྲ་ཤད་སྣང་བ་ལྟར་མ་རིག་པའི་དབང་གིས་བྱུང་བའི་འཁྲུལ་སྣང་འབའ་ཞིག་ཡིན་
ལ། དེའི་ངོ་བོ་ནི་ནམ་མཁའ་ལྟར་མཐའ་གང་དུ་ཡང་མི་གནས་པ་ཤེས་བརྗོད་ཀྱི་ཡུལ་ལས་
འདས་པའོ། །
དེ་ཡང་མིག་སྨན་བསྐུས་པས་རབ་རིབ་བསལ་བ་དང་། སྐྲ་ཤད་དུ་སྣང་བ་ལྡོག་པ་ལྟར་
སྟོང་པ་ཉིད་ཀྱི་མིག་སྨན་གྱིས་མ་རིག་པའི་རབ་རིབ་བསལ་བ་ན་རང་གི་ངང་གིས་འགག་སྟེ།
དེའི་ཕྱིར་སངས་རྒྱས་རྣམས་ཀྱི་ཆོས་ཀྱི་སྐུ་དང་མྱ་ངན་ལས་འདས་པ་ནི་རྣམ་པ་ཐམས་ཅད་དུ་
སྣང་བ་ལ་སོགས་པ་མཚན་མ་མེད་པ་ནམ་མཁའི་རང་བཞིན་ཅན་དུ་ཤེས་པར་བྱའོ། །གང་
དག་དེ་ལྟ་བུའི་དབྱིངས་ལ་མི་སྐྲག་ཅིང་དགའ་བ་སྐྱེ་ལ། ནམ་ཞིག་དེ་ལྟ་བུའི་དབྱིངས་ལ་
གནས་པར་འགྱུར་སྙམ་པའི་འདུན་པ་ཡོད་པ་དེ་དག་ཐར་པ་དོན་དུ་གཉེར་བ་ཡིན་གྱི་གང་ཡང་
དེ་ལྟ་བུ་ཐོས་ན་དངངས་ཤིང་སྐྲག་ལ་དེ་ལྟ་བུའི་ཐར་པ་ཐོབ་པས་ཅི་ཞིག་བྱ་ཞེས་ཟེར་ཞིང་།
ཡིད་ཕྱིར་ཕྱོགས་པ་དག་ལ་ཐར་པ་འདོད་པའི་དྲི་ཙམ་ཡང་མེད་ན། ཐར་པའི་ལམ་རྒྱུད་ལ་སྐྱེ་བ་
ག་ལ་ཡོད། གཉིས་པ་ནི། གལ་ཏེ་འདུ་ཤེས་དེ་རང་བཞིན་གྱིས་ཡོད་དེ། དེ་མེད་ན་ཆོས་
རྣམས་རྣམ་པར་གཞག་མི་ནུས་སོ་ཞེ་ན། འདུ་ཤེས་དེ་ཡང་རྣམ་ཤེས་དང་མཚུངས་པར་ལྡན་
པའི་ཕྱིར་རྣམ་ཤེས་ལས་མ་གཏོགས་པར་མེད་ལ། རྣམ་པར་ཤེས་པའང་རང་བཞིན་གྱིས་ཡོད་
པ་མ་ཡིན་ཏེ། འདི་ལྟར། ས་བོན་ཞིག་དང་མ་ཞིག་ལས། །མྱུ་གུ་འབྱུང་བ་མ་ཡིན་ཏེ། །ཁྱོད་
ཀྱི་སྐྱེ་བ་ཐམས་ཅད་ནི། ། སྒྱུ་མ་འབྱུང་བ་ལྟ་བུར་གསུངས། ། ཞེས་པ་ལྟར། མིག་དང་
གཟུགས་ལ་བརྟེན་ནས་ཡིད་ཀྱི་རྣམ་ཤེས་སྐྱེ་བ་ན་འགགས་ཟིན་པའི་རྒྱུ་ལས་མི་འབྱུང་སྟེ།ན
བ་པོ་མེད་པ་རྒྱུར་མི་རུང་བའི་ཕྱིར་རོ། །མ་འགགས་པ་ལས་ཀྱང་མ་ཡིན་ཏེ། རྒྱུ་དང་དངོས་པོ་
125



༄༅།;དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
འབྲས་བུ་དུས་མཉམ་པ་ལ་ཕན་ཚུན་ལྟོས་
པ་ལཱལ་ 
དགལ་
ཏེ་འདི་རང་གི་ཕྱིར། ཕྱིར་སྒྱུ་མའི་ས་བོན་
ལས་མྱུ་གུ་འབྱུང་བ་བཞིན་འཁྲུལ་བའི་སྣང་བ་ཙམ་དུ་སྐྱེ་བར་འགྱུར་རོ། །གལ་ཏེ་འདི་རང་གི་
ངོ་བོས་ཡོད་ན་དེའི་ཚེ་གང་ལ་རང་བཞིན་གྱིས་ཡོད་པ་དེ་ནི་སྒྱུ་མ་ཞེས་བྱ་བར་མི་རིགས་ཏེ་
འཇིག་རྟེན་བདེན་པའི་བུད་མེད་ལ་ནི་སྒྱུ་མ་ཞེས་མི་ཟེར་བ་བཞིན་ནོ། །རྣམ་པར་ཤེས་པ་ནི་སྒྱུ་
མའི་ཚུལ་དུ་སྐྱེ་ཞིང་། མདོ་ལས་ཀྱང་སྒྱུ་མ་དང་མཚུངས་པར་བསྟན་པ་དེའི་ཕྱིར་རྣམ་པར་ཤེས་
པ་ལ་རང་བཞིན་མེད་དོ། །
གསུམ་པ་བདེན་མེད་ངོ་མཚར་རྒྱུ་རུ་བསྟན་པ་ནི། ཅི་ནས་ཀྱང་དབང་པོ་རྣམས་ཡུལ་
འཛིན་པ་མི་སྲིད་ལ། མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེའོ་ཞེས་པ་
འདི་ནི་ངོ་མཚར་བ་ཞིག་གོ་ཞེ་ན། འདི་འགའ་ཞིག་ངོ་མཚར་གྱི་རྒྱུ་མ་ཡིན་ཏེ། འདི་ལྟར།
བོན་འགགས་པ་དང་མ་འགགས་པ་ལ་མྱུ་གུ་མི་འབྱུང་གི་འོན་ཀྱང་ས་བོན་ལ་བརྟེན་ནས་མྱུ་གུ་
འབྱུང་བ་དང་། བྱས་ཤིང་བསགས་པའི་ལས་འགགས་ནས་ཡུན་རིང་དུ་ལོན་པ་གར་ཡང་
གནས་པ་མེད་པ་ལས་ད་ལྟ་འབྲས་བུ་འབྱུང་བ་དང་། བུམ་པ་ལ་སོགས་པ་རང་གི་ཉེ་བར་ལེན་
།
པ་ལ་རྣམ་པ་ལྔས་བཙལ་ན་མེད་ཅིང་། བརྟེན་ནས་བཏགས་པ་སྦྲང་རྩི་དང་ཆུ་ལ་སོགས་པ་འདི་
དག་ཀྱང་ངོ་མཚར་མི་ཆེ་བ་ཞིག་གམ། དེའི་ཕྱིར་དེ་ལྟར་ན་གང་གི་ཚེ། ཇི་སྐད་བཤད་པའི་
ཚུལ་གྱིས་མཁས་པ་རྣམས་ལ་སའི་སྟེང་ན་ངོ་མཚར་ཅན་མིན་པ་མེད་པས་འགྲོ་བ་ཐམས་ཅད་
མིག་འཕྲུལ་གྱི་ཚུལ་དུ་ཡ་མཚན་གྱི་རྒྱུར་སྣང་བ་དེའི་ཚེ་དབང་པོ་བདེན་པ་མེད་པས་དོན་རྟོགས་
པ་ལ་ཡ་མཚན་ཞེས་བྱ་བ་ཅི་ཞིག་ཡོད་དེ་སྲིད་ལ་མི་འོས་པ་ཅུང་ཟད་ཅིག་ཕྱོགས་འགར་གནས་
པར་དམིགས་ན་ཡ་མཚན་དུ་བྱེད་པར་འགྱུར་གྱི་ཐམས་ཅད་དུ་མཚུངས་པའི་ངོ་བོ་ནི་མ་ཡིན་ཏེ།
མེའི་ཚ་བ་ཡ་མཚན་གྱི་རྒྱུ་མ་ཡིན་པའི་ཕྱིར་རོ། ། གཉིས་པ་བདེན་མེད་སྒྱུ་མ་སོགས་དང་
མཚུངས་པ་ནི། གང་གི་ཕྱིར་རང་གི་ངོ་བོ་མ་ངེས་པས་རྐྱེན་ཇི་ལྟ་བ་བཞིན་དུ་འགྱུར་བའི་ཕྱིར་
མཁས་པ་རྣམས་ལ། ཇི་ལྟར་མེ་དང་བཅས་པའི་ཡོག་པ་མྱུར་དུ་བསྐོར་བའི་མགལ་མེའི་འཁོར་
ལོ་མཐོང་བ་ཕྱིན་ཅི་ལོག་ལ་འཁོར་ལོའི་རྣམ་པར་སྣང་ཡང་དེར་ཡོད་པ་མ་ཡིན་ལ། ཏིང་ངེ་
འཛིན་གྱི་སྟོབས་ཀྱིས་སྤྲུལ་པའི་བུད་མེད་དང་ཐུབ་པ་རྣམས་དེ་དང་དེར་མེད་ཀྱང་ཀུན་ནས་
ཉོན་མོངས་པ་དང་བྱང་གྲོལ་གྱི་རྒྱུར་འགྱུར་བ་དང་། གཉིད་དང་མཚུངས་པར་ལྡན་པའི་ཤེས་
པ་ལ་སྣང་བའི་རྨི་ལམ་གྱི་ལུས་བདེན་པར་མེད་ཀྱང་བདག་ལ་ཆགས་པ་ཕྱིན་ཅི་ལོག་གི་རྒྱུ་བྱེད་པ་
126



༄༅ །]དབུ་མ་བཞི་བརྒྱ་པའི་འཅུ་པའི་འགྲེལ་པ།
དང་། སྒྱུ་མ་མཁན་གྱིས་སྒྱུ་མར་བྱས་པའི་ན་ཆུང་བདེན་པའི་ན་ཆུང་གིས་སྟོང་བཞིན་དུ་དེའི་
རང་བཞིན་མི་ཤེས་པ་རྣམས་སེམས་རྨོངས་པར་བྱེད་པ་དང་། ཆུ་དང་ཟླ་བའི་རྟེན་འབྲེལ་ལས་
བྱུང་བའི་ཆུ་ཟླ་བདེན་པས་སྟོང་ཡང་བྱིས་པ་རྣམས་ལ་ཟླ་བ་ཕྱིན་ཅི་ལོག་གི་རྒྱུར་འགྱུར་བ་དང་།
ཡུལ་དང་དུས་ཀྱི་རྣམ་པ་འགའ་ཞིག་ལ་བརྟེན་ནས་བྱུང་བའི་ཁུག་སྣ་རྒྱང་རིང་བ་ན་གནས་པ་
རྣམས་ལ་དུ་བ་བདེན་པར་སྣང་བ་དང་། རིའི་ཚང་ཚིང་དང་རི་ཁྲོད་དང་ཀླུང་གི་ཟབ་པ་རྣམས་
ཀྱི་ནང་གི་བྲག་ཆ་སྐྱེ་བོ་རྣམས་ལ་སྒྲ་བདེན་པ་བའི་བློ་སྐྱེད་པ་དང་། དཔྱིད་ཀྱི་དུས་སུ་ཉི་མའི་
འོད་ཟེར་རླུང་གིས་བསྐྱེད་པའི་སྨིག་རྒྱུ་ཆུས་སྟོང་ཡང་ཐག་རིང་བ་ན་གནས་པ་རྣམས་ལ་ཆུའི་
འདུ་ཤེས་པ་བསྐྱེད་པ་དང་། སྤྲིན་རྣམས་ཐག་རིང་པོ་ནས་རི་ལ་སོགས་པའི་རྣམ་པ་ཕྱིན་ཅི་
ལོག་སྐྱེད་པར་བྱེད་པ་བཞིན་དུ་མཁས་པ་རྣམས་རྟེན་ཅིང་འབྲེལ་བར་འབྱུང་བའི་རང་བཞིན་ཇི་
ལྟ་བ་བཞིན་ཤེས་པ་རྣམས་ལའང་མ་རིག་པས་འཕངས་པའི་ལས་ཀྱི་རྐྱེན་ཅན་གྱི་སྣོད་དང་
བཅུད་ཀྱི་སྲིད་པ་མགལ་མེའི་འཁོར་ལོ་ལ་སོགས་པ་ལྟར་བརྫུན་པ་བསླུ་བའི་ཆོས་ཅན་རང་
བཞིན་གྱིས་སྟོང་པ་ཡིན་ཀྱང་བྱིས་པའི་སྐྱེ་བོ་འདྲིད་པར་སྣང་བར་འགྱུར་རོ། །དེའི་ཕྱིར་དངོས་
པོའི་རང་བཞིན་ཤེས་པ་རྣམས་རྣམ་པ་ཐམས་ཅད་དུ་ཆགས་པ་ཟད་པས་གྲོལ་བར་འགྱུར་བས་
མགལ་མེའི་འཁོར་ལོ་ལ་སོགས་པ་ལྟར་རང་བཞིན་མེད་དོ་ཞེས་བྱ་བ་འདི་གནས་སོ། ། རྣལ་
འབྱོར་སྤྱོད་པ་བཞི་བརྒྱ་པ་ལས། དབང་པོ་དང་དོན་དགག་པ་བསྒོམ་པ་བསྟན་པ་ཞེས་བྱ་བ་སྟེ་
རབ་ཏུ་བྱེད་པ་བཅུ་གསུམ་པའི་འགྲེལ་པའོ།། །།
༈ བཞི་པ་མཐར་འཛིན་དགག་པ་ ལ། འདུས་བྱས་རང་བཞིན་སྟོང་པར་བསྟན། །
དངོས་པོ་བདེན་པར་འཁྲུལ་བའི་རྒྱུ། །བདེན་མེད་རིགས་པ་བསྡུས་ཏེ་བསྟན། །བདེན་མེད་
རྟོགས་པའི་དགོས་པ་བསྟན་པ་དང་བཞི་ཡོད་པའི་དང་པོ་ལ་མདོར་བསྟན། རྒྱས་པར་བཤད་
པ་གཉིས་ཀྱི་དང་པོ་ནི། འདིར་སྨྲས་པ། གལ་ཏེ་རྟེན་འབྲེལ་ཡིན་པའི་ཕྱིར་སྲིད་པ་མགལ་མེའི་
འཁོར་ལོ་ལ་སོགས་པ་ལྟར་རང་བཞིན་མེད་ན། གང་ཞིག་ལ་རང་བཞིན་ཡོད་པར་འགྱུར་ཞེ་ན།
དངོས་པོ་འགའ་ལའང་རང་བཞིན་བརྟག་པར་མི་ནུས་ཏེ། རང་བཞིན་དང་བཅས་པའི་དངོས་
པོ་རྣམ་པ་ཐམས་ཅད་དུ་མ་དམིགས་པའི་ཕྱིར་རོ། །འདི་ལྟར་དངོས་པོ་གང་ཞིག་རང་གི་ངོ་བོ་
གྲུབ་པ་གཞན་འགའ་ལའང་ཅུང་ཟད་ཀྱང་རག་ལས་པར་མི་འགྱུར་ན། དེའི་ཚེ་རང་དབང་ཅན་
གཞན་ལ་རག་མ་ལས་པས་དེ་རང་ཉིད་ཀྱིས་གནས་པའི་ཕྱིར་རང་བཞིན་གྱིས་ཡོད་པ་དེའི་
ལ
127



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
པབདག་ཉིད་དུ་འགྲུབ་པར་འགྱུར་ན། རྒྱུ་རྐྱེན་ལས་མ་སྐྱེས་པའི་དངོས་པོ་གཞན་ལ་རག་མ་ལུས་
པས་སམ། རྒྱུ་མེད་དུ་འབྱུང་བའི་དངོས་པོ་དེ་ནི་ཡུལ་དུས་གང་ནའང་ཡོད་པ་མ་ཡིན་ནོ། །རྒྱུ
གང་གི་ཕྱིར་དེ་ལྟ་ཡིན་པ་དེའི་ཕྱིར་དངོས་པོ་འགའ་ལའང་རང་བཞིན་མེད་ལ། དེའི་ཕྱིར་
མགལ་མེའི་འཁོར་ལོ་ལ་སོགས་པ་ལྟར་གནས་སོ། །གཉིས་པ་ལ་ཚོགས་པ་མུ་བཞིར་གྲུབ་པ་
དགག །ཚོགས་པ་ཅན་ལ་རྫས་ཡོད་དགུག །གཅིག་དང་དུ་མར་གྲུབ་པ་དགག །མཐའ་བཞི་
འགོག་པའི་རིགས་པ་བསྒྲེ། དང་པོ་ལ་མདོར་བསྟན་པ་དང་། བརྒལ་ལན་གྱིས་གཏན་ལ་
དབབ་པ་གཉིས་ཀྱི་དང་པོ་ནི། འདི་ན་བུམ་པ་ཞེས་བྱ་བ་ཚོགས་པ་འགའ་ཞིག་དངོས་པོར་ཡོད་
ན། རང་གི་ཚོགས་པ་ཅན་དག་ལས་གཅིག་གམ། འོན་ཏེ་ཐ་དད། དེ་ལ་རེ་ཞིག་གཟུགས་
ཉིད་བུམ་པའོ་ཞེས་བུམ་པ་གཟུགས་དང་གཅིག་མ་ཡིན་ཏེ། གང་ནི་གཟུགས་ཡོད་པ་དེ་ན་བུམ་
པ་ཡོད་པར་ཐལ་བའི་ཕྱིར་དང་། སོ་བཏང་བ་ལས་སྐྱེས་པའི་ཡོན་ཏན་དམར་པོ་ལ་སོགས་པ་
འབྱུང་བས་སྔོན་པོའི་གཟུགས་འཇིག་པ་ན་བུམ་པའང་འཇིགས་པར་འགྱུར་བའི་ཕྱིར་རོ། །ཅི་
སྟེ་ཉེས་པ་དེ་སྤང་བར་འདོད་ནས་ལྷ་སྦྱིན་དོན་གཞན་པའི་བ་ལང་དང་ལྡན་པ་ལྟར། གཟུགས་
ལས་དོན་གཞན་པའི་བུམ་པ་གཟུགས་དང་ལྡན་པར་རྟོག་ན། བུམ་པ་གཟུགས་ལས་གཞན་དུ་
ཡོད་པ་མིན་ཏེ། ལྷ་སྦྱིན་བ་ལང་ལ་མི་ལྟོས་པར་ཐ་དད་པར་གཟུང་དུ་ཡོད་པ་བཞིན་དུ་གཟུགས་
ལ་མ་ལྟོས་པར་བུམ་པ་ཐ་དད་པར་ཐལ་བའི་ཕྱིར་རོ། །བུམ་པ་དང་གཟུགས་གཞན་ཉིད་ཡིན་
ན་འཁར་གཞོང་དང་ཞོ་ལྟར་རྟེན་དང་བརྟེན་པར་འཐད་ན་ཡང་གཞན་ཉིད་མེད་པའི་ཕྱིར་བུམ་
པ་ལ་གཟུགས་བརྟེན་ནས་ཡོད་པ་མིན་ཞིང་གཟུགས་ལ་བརྟེན་ནས་བུམ་པ་ཡོད་པའང་མ་ཡིན་
ནོ། །དེའི་ཕྱིར་བུམ་པ་ལ་རང་བཞིན་མེད་དོ། །
གཉིས་པ་ལ་གཞན་སྡེ་དགག །རང་སྡེ་དགག་པ་གཉིས། དང་པོ་ལ་མཚན་ཉིད་
དགག །མཚན་གཞི་དགག་པ་གཉིས། དང་པོ་ལ་སྤྱིའི་རྟེན་ཡིན་པ་དགག །ཡོན་ཏན་གྱི་རྟེན་
དགག་པ་གཉིས་ཀྱི་དང་པོ་ནི། བྱེ་བྲག་པ་ན་རེ། གཟུགས་དང་བུམ་པ་གཞན་ཉིད་དུ་མེད་
ཀྱང་ཡོད་པ་ཉིད་དང་བུམ་པ་གཞན་དུ་ཡོད་དེ། འདི་ལྟར་ཡོད་པ་ཉིད་ནི་སྤྱི་ཆེན་པོ་ཡིན་ལ།
བུམ་པ་ནི་ཁྱད་པར་རྫས་ཡིན་ཏེ། ཡོད་པ་ཉིད་དང་འབྲེལ་བས་བུམ་པ་ཡོད་པར་ཐ་སྙད་བྱེད་དོ་
ཞེས་ཟེར་ན། ཡོད་པ་ནི་རྫས་ཐམས་ཅད་ལ་རྗེས་སུ་འཇུག་པའི་མཚན་ཉིད་ཅན་ཡིན་པས་སྤྱི་
ཡིན་ལ། བུམ་པ་ནི་ལྡོག་པའི་བདག་ཉིད་ཅན་ཡིན་པས་ཁྱད་པར་རོ་ཞེས་ཡོད་པ་དང་བུམ་པ་A
128



༄༅།།དབུ་མ་བཞི་བརྒྱ་པའི་འགྲེལ་པ།
གཉིས་མཚན་ཉིད་མི་མཐུན་པར་མཐོང་ནས་གལ་ཏེ་དངོས་པོ་སྟེ་ཡོད་པ་ལས་བུམ་པ་གཞན་
ཡིན་ན། འོ་ན་མཚན་ཉིད་མི་མཐུན་པའི་ཕྱིར་དངོས་པོ་ཡང་བུམ་པ་ལས་གཞན་དུ་ཅིས་མི་
འགྱུར། དེའི་ཕྱིར་མཚན་ཉིད་མི་མཐུན་པ་ཁོ་ན་ལས་གཞན་གྱི་སྒྲ་བློ་འཇུག་པས་གཞན་གྱི་སྒྲ་
བློའི་རྒྱུར་གཞན་ཉིད་ཅེས་བྱ་བ་ཡོན་ཏན་དོན་གཞན་བརྟགས་པ་ལ་དགོས་པ་མེད་དོ། །གཉིས་
པ་ནི། གལ་ཏེ་བུམ་པ་ནི་ཡོད་དེ། ཡོན་ཏན་གྱི་རྟེན་ཡིན་པའི་ཕྱིར། བུམ་པ་གཅིག་གཉིས་
ཞེས་སོགས་ཐ་སྙད་འཇུག་པས་བུམ་པ་ཡོན་ཏན་གྱི་རྟེན་དུ་བརྗོད་པ་ཡོད་ལ། གཅིག་ཉིད་ལ་
སོགས་པ་ནི་ཡོན་ཏན་གྱི་ཚིག་དོན་ཡིན་ལ། བུམ་པ་ནི་རྫས་ཡིན་ནོ་ཞེ་ན། གལ་ཏེ་ཁྱོད་ཀྱི་
ལུགས་ཀྱི་ཚིག་གི་དོན་ཐ་དད་པའི་ཕྱིར། གཅིག་གི་གྲངས་བུམ་པར་མི་འདོད་པ་ཡིན་ན། རྫས་
ཀྱི་ཚིག་གི་དོན་གྱིས་གཅིག་གི་གྲངས་ལས་གཞན་དུ་གྱུར་པའི་ཕྱིར་བུམ་པའང་གཅིག་ཏུ་མི་
འགྱུར་ཏེ། གཉིས་ཉིད་ལ་སོགས་པ་བཞིན་ནོ། །ཅི་སྟེ་ཡོན་ཏན་རྣམས་རྫས་ལ་བརྟེན་པས་
བུམ་པ་ཁོ་ན་གཅིག་ཏུ་འགྱུར་གྱི་གཅིག་ཉིད་ནི་བུམ་པར་མི་འགྱུར་རོ་ཞེ་ན། ལྡན་པ་ཞེས་པ་
འདི་འབྲེལ་པ་ཅན་གཉིས་ལ་མཚུངས་པ་ཡིན་གྱི་མི་མཚུངས་པ་ལ་མ་ཡིན་ཏེ། སྤུན་ཉིད་ནི་སྤུན་
ཉིད་དང་འབྲེལ་གྱི་གང་རུང་དང་མ་ཡིན་པ་བཞིན་ནོ། །འདིར་ནི་བུམ་པ་དང་གཅིག་ཉིད་ལ་
ལྡན་པ་མཚུངས་པ་མ་ཡིན་ཏེ། བུམ་པ་ཁོ་ན་གཅིག་དང་ལྡན་པ་མ་ཡིན་ཏེ་ཡོན་ཏན་ཐམས་
ཅད་རྫས་ལ་བརྟེན་པའོ་ཞེས་ཁས་བླངས་པའི་ཕྱིར་རོ། །ཡང་བུམ་པ་ནི་རྫས་ཡིན་ལ། གཅིག་
ཉིད་ནི་ཡོན་ཏན་ཡིན་པས་རྫས་དང་ཡོན་ཏན་གཉིས་ཀྱང་མཚུངས་པའང་མ་ཡིན་པའི་ཕྱིར།
དེ་གཉིས་ལྡན་པ་ཉིད་དུ་མི་འགྱུར་ལ། ལྡན་པ་མེད་པ་དེས་ཀྱང་གཅིག་ཉིད་ཀྱང་ལྡན་པ་ལས་
བུམ་པ་ཁོ་ན་གཅིག་ཏུ་འགྱུར་ཞེས་པ་དེར་མི་འགྱུར་རོ། །གཞན་ཡང་ཁྱེད་ཀྱི་ལུགས་ཀྱི་ཡོན་
ཏན་རྣམས་རྫས་ལ་བརྟེན་གྱི་ཡོན་ཏན་གཞན་ལ་མ་བརྟེན་ནོ་ཞེས་བྱ་བ་འདི་ཡིན་ལ། ཡོན་
ཏན་ལ་ཡོན་ཏན་གཞན་བརྟེན་པ་རིགས་པ་ཡིན་ཏེ། འདི་ལྟར་གང་གི་ཚེ་རྫས་ཀྱི་ཆུ་ཞེང་གི་
བདག་ཉིད་ཀྱི་དབྱིབས་ཅི་ཙམ་པ་དེ་ཙམ་དུ་གཟུགས་ཀྱི་ཆུ་ཞེང་གི་དབྱིབས་ཀྱང་ཡིན་པར་
འདོད་པ་དེའི་ཚེ་ངེས་པར་ཕྲ་བ་དང་ཆེ་བའི་རྫས་དེ་ལ་གཟུགས་ཀྱང་ཕྲ་བ་དང་ཆེན་པོར་ཅི་སྟེ་
འགྱུར་བ་མིན་ཏེ་འགྱུར་དགོས་ལ། དེའི་ཕྱིར་གཟུགས་ཀྱི་ཡོན་ཏན་ཡང་ཕྲ་བ་དང་ཆེན་པོའི་
ཡོན་ཏན་གྱི་རྟེན་དུ་འདོད་དགོས་སོ། །ཅི་སྟེ་གཟུགས་ཡོན་ཏན་ཡིན་ཞིང་ཕྲ་བ་དང་། ཆེན་པོ་
ཉིད་ཀྱང་ཡོན་ཏན་ཁོ་ན་ཡིན་པས་ཡོན་ཏན་ནི་ཡོན་ཏན་གྱི་དབྱིབས་སུ་མི་འགྱུར་རོ་ཞེས་པ་འདི་
129



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
མིགཁོ་བོ་ཅག་གི་གཞུང་ལུགས་ཡིན་ཞེ་ན། གལ་ཏེ་ཕྱི་རྒོལ་ཁྱོད་རང་གི་སྡེ་ཚན་ལས་གཞན་མིན་ན།
དེ་ལ་གྲུབ་མཐའ་དང་འགལ་བས་གནོད་ནུས་པས་དེ་བཟློག་ནུས་ཕྱིར་རང་གི་གཞུང་ལུགས་
དང་འགལ་བ་བསྙད་པར་བྱ་བར་འགྱུར་ན། གང་གི་ཚེ་ཕ་རོལ་པོ་ཕྱི་རྒོལ་ཡིན་པ་དེའི་ཚེ་དེ་ལ་
གྲུབ་མཐའ་དང་འགལ་བ་བརྗོད་པས་ཅི་ཞིག་བྱེད་དེ། དེ་ནི་གྲུབ་མཐའ་དེ་སེལ་བ་ལ་ཞུགས་
པའི་ཕྱིར་རོ། །དེ་ལ་རིགས་པ་དང་འཇིག་རྟེན་དང་འགལ་བ་བརྗོད་པར་རིགས་ཏེ། དེའི་སྒོ་
ནས་དེ་བཟློག་ནུས་པའི་ཕྱིར་རོ། །དེའི་ཕྱིར་ལུང་དང་འགལ་བ་ལན་མ་ཡིན་པས་ཉེས་པ་དེ་
ཉིད་ལས་མ་གཡོས་སོ། །
གཉིས་པ་མཚན་གཞི་དགག་པ་ནི། གལ་ཏེ་གཞན་ཉིད་ལ་སོགས་པ་བཀག་ཀྱང་མཚན་
གཞི་བུམ་པའི་ངོ་བོ་མ་བཀག་པས་བུམ་པ་ཞེས་བྱ་བའི་དངོས་པོ་རང་གི་ངོ་བོས་ཡོད་དོ་ཞེ་ན།
འདི་ལ་ཡོད་པ་ཉིད་ལ་སོགས་པ་ནི་རྗེས་སུ་འཇུག་པའི་མཚན་ཉིད་ཅན་དང་། བུམ་པ་ནི་ལྡོག་
པའི་མཚན་ཉིད་ཅན་དུ་སྨྲས་པ་ན་བུམ་པ་འདི་གྲངས་དང་ཕྲ་བ་དང་ཆེན་པོ་དང་གཟུགས་ལ་
སོགས་པ པ་ལས་ལྡོག་པ་ན་རང་བཞིན་འདི་འདྲའོ་ཞེས་བྱ་བར་བཞག་པར་མི་ནུས་སོ། །དེའི་ཕྱིར་
ལྡོག་པ་ཞེས་བྱ་བའི་མཚན་ཉིད་འདིས་ཀྱང་མཚན་གཞི་བུམ་པ་གང་དུའང་གྲུབ་པ་ཡོད་པ་མ་
ཡིན་པ་དེས་ན་དངོས་པོ་བུམ་པ་ཞེས་བྱ་བ་གྲངས་སོགས་ལས་ཐ་དད་པར་གྲུབ་པའི་རང་གི་ངོ༌
བོ་ཡོད་པ་མ་ཡིན་ནོ། །ཡང་ན་གྲངས་དང་གཟུགས་ལ་སོགས་པ་ནི་བུམ་པའི་མཚན་ཉིད་ཡིན་
ལ། བུམ་པ་ནི་དེ་དག་གི་མཚོན་བྱ་ཡིན་པས་མཚན་གཞི་ཡིན་ཏེ། དེའི་ཕྱིར་གྲངས་སོགས་
མཚན་ཉིད་ཀྱིས་ཀྱང་མཚན་གཞི་བུམ་པའི་ངོ་བོ་གང་དུའང་གྲུབ་པ་ཡོད་པ་མ་ཡིན་ཏེ། མ་
དམིགས་པའི་ཕྱིར་རོ། །གལ་ཏེ་མཚན་གཞིའི་ངོ་བོ་རྙེད་ན་འདི་ནི་གྲངས་སོགས་ཀྱི་མཚོན་བྱ་
ཡིན་ལ་གྲངས་སོགས་འདི་དག་ནི་དེའི་མཚན་ཉིད་དོ་ཞེས་གྲངས་སོགས་ལས་ཐ་དད་པར་ངེས་
པར་འགྱུར་ན། མཚན་གཞིའི་དངོས་པོ་མ་གྲུབ་པ་དེར་ནི་གྲངས་སོགས་ལས་ཐ་དད་པར་བུམ་
པའི་དངོས་པོ་ཡོད་པ་མ་ཡིན་པའི་ཕྱིར་རོ། །གཉིས་པ་རང་སྡེ་དགག་པ་ནི། རྒོལ་བ་གང་གི་
ལུགས་ལ་བུམ་པ་གཟུགས་ལ་སོགས་པ་དང་གཅིག་ཡིན་པ་གྲུབ་པའི་མཐའ་ཡིན་པ་དེའི་ལུགས་
ཀྱང་མི་རིགས་ཏེ། མཚན་ཉིད་སྣ་ཚོགས་པ་ཅན་གྱི་གཟུགས་ལ་སོགས་པ་རྫས་བརྒྱད་པོ་རྣམས་
དང་སོ་སོ་བ་མིན་པར་གཅིག་ཡིན་པའི་ཕྱིར་བུམ་པ་གཅིག་མ་ཡིན་པར་མང་པོ་ཉིད་དུ་ཐལ་བར་
འགྱུར་རོ། གལ་ཏེ་བུམ་པ་མང་པོ་ཉིད་དུ་འགྱུར་རོ་ཞེ་ན། གཟུགས་ལ་སོགས་པའི་རྫས་རེ་
130



...༄༅།།དབུ་མ་བཞི་བརྒྱ་པའི་འགྲེལ་པ།
རེར་བུམ་པ་མཐོང་བ་མེད་པའི་ཕྱིར་ན་བུམ་པ་མང་པོ་ཉིད་དུ་འཐད་པར་མི་འགྱུར་རོ། །གལ་
ཏེ་གཟུགས་ལ་སོགས་པའི་མཚན་ཉིད་དངོས་པོ་བ་རྣམས་ཕན་ཚུན་སྦྱོར་བ་ལས་བུམ་པ་གཅིག་
ཏུ་འགྱུར་རོ་ཞེ་ན། ལུས་ཀྱི་དབང་པོས་གཟུང་བྱ་ཡིན་པས་ན་རེག་བྱ་ཁོ་ན་རེག་པ་དང་ལྡན་པ་
ཡིན་ཏེ། དེའི་ཕྱིར་རེག་ལྡན་རེག་བྱ་དེ་གཟུགས་དྲི་ལ་སོགས་པ་རེག་པ་དང་མི་ལྡན་པ་དང་
ལྷན་ཅིག་སྦྱོར་བ་སྟེ་ཕྲད་ཅིང་རེག་པ་ཞེས་བྱ་བ་མེད་དེ། དཔེར་ན་ནམ་མཁའ་དང་བུམ་པ་
བཞིན་ནོ། །གང་གི་ཕྱིར་དེ་ལྟ་ཡིན་པ་དེའི་ཕྱིར་གཟུགས་ལ་སོགས་པ་རྣམས་ཕན་ཚུན་སྦྱོར་བ་
རྣམ་པ་ཀུན་ཏུ་རིགས་པ་མ་ཡིན་པས་དེ་དག་ཕན་ཚུན་ཕྲད་པའི་ཚོགས་པ་བུམ་པ་ཡིན་ནོ་ཞེས་
པ་མི་རིགས་སོ། །ཅི་སྟེ་ཕན་ཚུན་རེག་པ་མེད་པར་དེ་རྣམས་ཀྱི་ཚོགས་པ་བུམ་པ་ཡིན་ནོ་ཞེ་ན།
བུམ་པ་ནི་ཡན་ལག་ཅན་ཡིན་ལ་གཟུགས་ལ་སོགས་པ་ནི་ཡན་ལག་ཡིན་ནོ། །གཟུགས་ནི་བུམ་
པའི་ཡན་ལག་ཡིན་པ་དེས་ན་གཟུགས་དེ་ནི་བུམ་པ་མིན་ནོ། །དྲི་ལ་སོགས་པའང་དེ་བཞིན་
ནོ། །གལ་ཏེ་གཟུགས་ལ་སོགས་པ་ཡན་ལག་ཡིན་པའི་ཕྱིར་ཡན་ལག་ཅན་འགའ་ཞིག་ཡོད་པ་
མ་ཡིན་ནམ། ཡན་ལག་ཅན་ལ་མ་ལྟོས་པའི་ཡན་ལག་ཀྱང་མི་རིགས་སོ་ཞེ་ན། གང་གི་ཕྱིར་
གཟུགས་ལ་སོགས་པ་དེ་ལ་བུམ་པ་མེད་པས་ཡན་ལག་ཅན་ཞེས་བྱ་བ་འགའ་ཡང་མེད་ལ། ཡན་
ལག་ཅན་མེད་པ་དེས་ན་གཟུགས་ལ་སོགས་པ་ཡན་ལག་ཀྱང་ཡོད་པ་མ་ཡིན་ནོ། །འདི་ལས་
ཀྱང་གཟུགས་ལ་སོགས་པའི་ཚོགས་པ་བུམ་པ་མ་ཡིན་ཏེ། འདི་ལྟར་གཟུགས་ཀྱི་ཕུང་པོས་
བསྡུས་པའི་དྲི་རོ་ལ་སོགས་པའི་གཟུགས་བུམ་པ་ལྟར་སྣམ་བུ་ལ་སོགས་ལའང་ཡོད་ལ། བུམ་པ་
དང་སྣམ་བུ་སོགས་ལ་ཡོད་པའི་གཟུགས་ཀུན་ལའང་གཟུགས་ཀྱི་མཚན་ཉིད་གཟུགས་སུ་རུང་བ་
ཙམ་དུ་མི་མཐུན་པ་མ་ཡིན་ཏེ། ཐམས་ཅད་དུ་ངོ་བོ་མཚུངས་པའི་ཕྱིར་རོ། །དེས་ན་གཟུགས་
གཅིག་ལ་བུམ་པའི་མཚན་ཉིད་ཡོད་པར་གྱུར་ཞིང་སྣམ་བུ་ལ་སོགས་པ་དང་འབྲེལ་བའི་གཟུགས་
གཞན་ལ་མིན་པའི་རྒྱུ་ཅི་ཞིག་ཡོད། དེས་ན་དེ་ཡང་བུམ་པ་ཉིད་དུ་གནས་པ་ཡིན་ཏེ། བུམ་
པར་གནས་པའི་གཟུགས་དང་མཚན་ཉིད་ཐ་དད་མིན་པའི་ཕྱིར་རོ། །ཇི་ལྟར་བུམ་པ་གཟུགས་
ལ་སོགས་པ་བརྒྱད་པོ་དང་ཐ་མི་དད་པ་བཞིན་དུ་གཟུགས་དྲི་ལ་སོགས་པ་རྣམས་ཀྱང་ཐ་མི་དད་
པར་ཐལ་བར་འགྱུར་ཏེ། བུམ་པ་གཅིག་དང་གཞན་མ་ཡིན་པའི་ཕྱིར་རོ། །ཅི་སྟེ་དེ་རྣམས་
བུམ་པ་ལས་གཞན་མ་ཡིན་ཡང་གཟུགས་ལ་རོ་ལ་སོགས་པ་ལ་ཐ་དད་པར་ཡོད་པས་དེ་དག་
མི་དད་པར་ཐལ་བར་མི་འགྱུར་རོ་ཞེ་ན། དབང་པོ་ཐ་དད་པས་གཟུང་བྱ་ཡིན་པའི་ཕྱིར་རོ་.
131



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
སོགས་དག་ལས་གཟུགས་གཞན་ཡིན་ཞིང་བུམ་པ་ལས་གཟུགས་གཞན་མིན་ཞེས་ཁྱོད་འདོད་
ནི། གལ་ཏེ་གཟུགས་ལས་ཀྱང་བུམ་པ་གཞན་དུ་འགྱུར་ཏེ་གཟུགས་ལས་གཞན་པའི་རོ་ལ་
སོགས་པ་དེ་རྣམས་མེད་པར་རང་གི་ངོ་བོ་བཞག་ཏུ་མེད་པའི་བུམ་པ་དེ་རོ་སོགས་དང་ཐ་མི་དད་
པས་གཟུགས་ལས་གཞན་ཇི་ལྟར་མིན་ཏེ་ཡིན་དགོས་པའི་ཕྱིར་རོ། ། གལ་ཏེ་གཟུགས་ལ་
སོགས་པའི་ཚོགས་པ་བུམ་པར་བརྗོད་པའི་ཕྱིར་གཟུགས་ལ་སོགས་པ་མང་པོ་ཉིད་ཡིན་ཀྱང་
བུམ་པ་མང་པོ་ཉིད་དུ་ཐལ་བར་མི་འགྱུར་རོ་ཞེ་ན། གཟུགས་དྲི་ལ་སོགས་པ་ཕན་ཚུན་འཕྲོད་
པ་འདུས་པར་གྱུར་ཀྱང་གཟུགས་དྲི་ཉིད་དམ། དྲི་གཟུགས་ཉིད་དུ་འགྱུར་བ་མི་འཐད་དེ།
ཚོགས་པ་ལ་གནས་པ་རྣམས་ཀྱིས་རང་གི་མཚན་ཉིད་མི་འདོར་བའི་ཕྱིར་རོ། །གང་གི་ཕྱིར་
གཟུགས་དྲི་ལ་སོགས་པ་ཕན་ཚུན་འདུས་ཀྱང་རང་བཞིན་གཅིག་ཏུ་མི་འགྱུར་བ་དེས་ན།
མཚན་ཉིད་རྣམས་དང་སོ་སོ་ནི། །མིན་ཕྱིར་བུམ་པ་གཅིག་མ་ཡིན། །ཞེས་བརྗོད་པ་དེ་བཞིན་
དུ་མཚན་ཉིད་རྣམས་དང་སོ་སོ་ནི་མིན་ཕྱིར་ཚོགས་པའང་གཅིག་ཏུ་མི་རིགས་སོ། །ཚིགས་སུ་
བཅད་པ་འདི་རྩ་བར་འོག་ཏུ་འབྱུང་ཡང་དོན་གྱི་འབྲེལ་གྱི་དབང་གིས་གོང་དུ་བླངས་ཏེ་བཤད་
དོ། །གང་གི་ཚེ་དེ་ལྟར་གཟུགས་ལ་སོགས་པ་བུམ་པའི་ཐ་སྙད་འདོགས་པའི་རྒྱུར་མི་སྲིད་
དེའི་ཚེ་གཞན་ཡང་རྒྱུར་མི་རིགས་པས་བུམ་པ་ལ་ནི་ཐ་སྙད་འཇུག་པའི་རྒྱུ་ཡོད་པ་མིན་ཞིང་།
རྒྱུ་མེད་པ་ལའང་རང་ཉིད་ཐ་སྙད་བཏགས་པའི་ཡུལ་འབྲས་བུར་མི་འགྱུར་རོ། །གང་གི་ཕྱིར་དེ་
ལྟར་ཡིན་པ་དེའི་ཕྱིར་གཟུགས་སོགས་ཡན་ལག་རྣམས་ལས་གཞན་དུ་བུམ་པ་འགའ་ཡང་ཡོད་
པ་མ་ཡིན་ནོ། ། གལ་ཏེ་བུམ་པ་ནི་གཟུགས་ལ་སོགས་པའི་ཉེ་བར་ལེན་པ་ཅན་མ་ཡིན་གྱི།
རང་གི་ཡན་ལག་གྱོ་མོ་ལ་སོགས་ལ་ལྟོས་ནས་འབྲས་བུ་ཡིན་ལ། གྱོ་མོ་རྣམས་ནི་རྒྱུ་ཡིན་ནོ་སྙམ་
ན། བུམ་པ་གྱོ་མོ་ལ་སོགས་པའི་རྒྱུ་ལས་གྲུབ་པར་གྱུར་ཅིང་གྱོ་མོ་ལ་སོགས་པའི་རྒྱུ་ནི་གསེག་མ་
ལ་སོགས་པའི་རྒྱུ་གཞན་རྒྱུ་གཞན་ལས་གྲུབ་པར་འགྱུར་ན། གྱོ་མོ་གང་ལ་རང་ལས་གྲུབ་པ་མེད་པ་དེ་།
ཡིས་འབྲས་བུ་གཞན་བུམ་པ་རང་གི་ངོ་བོས་ཇི་ལྟར་སྐྱེད་པར་བྱེད། དེའི་ཕྱིར་བུམ་པ་རང་
བཞིན་གྱིས་མེད་དོ། །བུམ་པ་འགོག་པའི་ཚུལ་འདིས་འབྲས་བུ་ཐམས་ཅད་འགོག་པ་ལ་སྦྱར་།
བར་བྱའོ། །
གཉིས་པ་ཚོགས་པ་ཅན་ལ་རྫས་ཡོད་དགག་པ་ནི། ཇི་སྐད་བཤད་པའི་རིགས་པས་རྣམ་
པར་དཔྱད་ན་ཇི་ལྟར་གཟུགས་སོགས་མ་གཏོགས་པར་བུམ་པ་ཡོད་པ་མ་ཡིན་པ་དེ་བཞིན་དུ་ས་
132



༄༅།།དབུ་མ་བཞི་བརྒྱ་པའི་འགྲེལ་པ།
མཆུ་མེ་རླུང་ལ་སོགས་པ་འབྱུང་བ་ཆེན་པོ་རྣམས་མ་གཏོགས་པར་གཟུགས་དྲི་སོགས་ཀྱང་ཡོད་པ་
མ་ཡིན་ཏེ། རྒྱུ་མེད་པ་ཅན་དུ་ཐལ་བར་འགྱུར་བའི་ཕྱིར་རོ། །ཡང་ཇི་ལྟར་རླུང་སོགས་ལས་མ་
གཏོགས་པའི་གཟུགས་དྲི་སོགས་མེད་པ་དེ་བཞིན་དུ་འབྱུང་བ་རྣམས་ཀྱང་ཕན་ཚུན་མ་ལྟོས་
པར་རང་གི་ངོ་བོས་མ་གྲུབ་སྟེ། འདི་ལྟར་འདི་ན་མེ་ནི་སྲེག་པ་པོ་ཡིན་ལ། འབྱུང་བ་གསུམ་ནི་
བསྲེག་བྱ་ཡིན་ནོ། །དེའི་འབྱུང་བ་གསུམ་གྱི་བུད་ཤིང་ཁོ་ན་མེས་བསྲེག་པ་ན་བུད་ཤིང་ཚ་བར་
གྱུར་པ་ནི་མེ་ཉིད་དུ་འགྱུར་ཏེ་བསྲེག་བྱའི་བུད་ཤིང་མ་ཡིན་ནོ། ། ཚ་བ་མིན་པའང་ཇི་ལྟར་
བསྲེག་སྟེ། མེ་དང་མ་འབྲེལ་བའི་ཕྱིར་རོ། །དེ་གཉིས་ལས་མ་གཏོགས་པའི་བསྲེག་བྱ་གཞན་
ཡང་མེད་པ་དེས་ན་མེ་ལ་མ་ལྟོས་པའི་བུད་ཤིང་ཞེས་བྱ་བ་རང་གི་ངོ་བོས་ཡོད་པ་མ་ཡིན་ན་བུད་
ཤིང་མེད་པ་ན་རྒྱུ་མེད་པའི་ཕྱིར་མེ་ཡང་མེད་དོ། །གལ་ཏེ་བུད་ཤིང་ནི་སྲ་བ་སོགས་ཀྱི་བདག་
ཉིད་ཡིན་པས་ཚ་བ་མིན་ཡང་མེས་ཟིལ་གྱིས་མནན་ཏེ་ཚ་བར་གྱུར་པ་ན་བསྲེག་བྱ་ཡིན་ནོ་ཞེ་ན།
དེ་ལྟ་བུ་དེ་ཡང་ཅི་སྟེ་མེར་མི་འགྱུར། ཚ་བའི་རང་བཞིན་ཡིན་པའི་ཕྱིར་རོ། །འོན་ཏེ། མེས་
ཟིལ་གྱིས་མནན་དུ་ཟིན་ཀྱང་མི་ཚ་སྟེ་ཚ་བ་མ་ཡིན་པར་འདོད་ན། འོ་ན་མེ་ལས་དངོས་པོ་
གཞན་དུ་གྱུར་པ་འབྱུང་བ་གསུམ་གྱི་བདག་ཉིད་ཀྱི་བུད་ཤིང་དེ་མེ་དང་འགལ་བས་དེ་མེ་ལ་ཡོད་
ཅེས་བྱ་བར་མི་རུང་ངོ་། །དེའི་ཕྱིར་འབྱུང་བ་མེད་པའི་ཚ་བ་ཙམ་ཞིག་མེར་འགྱུར་ན། འབྱུང་
བ་འདི་རྣམས་ནི་ཕན་ཚུན་མེད་པར་ཡོད་པ་མ་ཡིན་ཏེ། ལྷན་ཅིག་འབྱུང་གང་ཕན་ཚུན་
འབྲས། །ཞེས་བཤད་པ་དང་འགལ་བའི་ཕྱིར་རོ། །གཞན་ཡང་མེ་ལ་བུད་ཤིང་མེད་ན་རྒྱུ་མེད་
པར་འགྱུར་བས་དེ་ནི་མི་རིགས་སོ། །གལ་ཏེ་མེའི་རྫས་ཀྱི་རྡུལ་ཕྲ་རབ་ལ་འབྱུང་བ་གསུམ་མེད་
པས་ཤིང་མེད་པའི་མེ་ཡོད་ཅེ་ན། དེས་ན་ཤིང་མེད་པའི་མེ་ཡོད་པར་འགྱུར་ལ། དེའི་ཕྱིར་རྒྱུ་
མེད་པའི་ཉེས་པ་ཐོལ་བ་དེ་ཉིད་དུ་འགྱུར་རོ། །རྒྱུ་མེད་ནའང་བྱེ་བྲག་པ་བཞིན་དུ་རྟག་པའི་
རྡུལ་ཕྲ་རབ་ཁས་བླངས་པར་འགྱུར་རོ། །གལ་ཏེ་རྒྱུ་མེད་པའི་ཉེས་པས་འཇིགས་པས་མེའི་རྡུལ་
ལ་འབྱུང་བ་གསུམ་གྱི་བདག་ཉིད་ཀྱི་བུད་ཤིང་ཡོད་པར་རྟོག་ན། འོ་ན་མེའི་རྡུལ་རྫས་གཅིག་གི་
བདག་ཉིད་ཅན་དུ་ཡོད་དོ་ཞེས་ཁས་བླང་བར་མི་བྱའོ། །
།སུམ་པ་གཅིག་དང་དུ་མོར་གྲུབ་པ་དགག་པ་ནི། རྡུལ་ཕྲན་རྣམས་གཅིག་གི་བདག་
ཉིད་དུ་མ་གྲུབ་པ་འབའ་ཞིག་ཏུ་མ་ཟད་ཀྱི། ཕྱི་དང་ནང་གི་དངོས་པོ་གང་དང་གང་རིགས་
པས་ཡོངས་སུ་བརྟགས་པ་ན་དེ་དང་དེ་ལ་གཅིག་ཉིད་མེད་དོ། །ཇི་ལྟར་འབྱུང་བ་ཆེན་པོ་
133



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
!རྣམས་ཕན་ཚུན་མེད་པར་ཡོད་པ་མ་ཡིན་པ་བཞིན་དུ་རྒྱུ་མེད་དུ་ཐལ་བར་འགྱུར་བས་འབྱུང་བ་
རྣམས་མེད་པར་འབྱུང་འགྱུར་རྣམས་ཀྱང་མེད་དོ། །དེ་བཞིན་དུ་སེམས་དང་སེམས་བྱུང་དང་།
མཚན་ཉིད་དང་མཚན་གཞི་རྣམས་ཀྱང་ཕན་ཚུན་མེད་པར་ཡོད་པ་མ་ཡིན་ནོ། །རིགས་པ་གང་
གིས་དངོས་པོ་རྣམས་ལ་གཅིག་ཀྱང་ཡོད་པ་མིན་པ་དེས་ན་དུ་མ་ཉིད་ཀྱང་མེད་དེ། དུ་མ་ནི་
གཅིག་བསགས་པ་ལ་ལྟོས་པའི་ཕྱིར་རོ། །ཅི་སྟེ་སུན་འབྱིན་པ་འདི་རང་གི་སྡེ་པ་འབྱུང་བ་དང་
འབྱུང་འགྱུར་སོགས་ལྷན་ཅིག་འབྱུང་བར་ཁས་བླངས་པ་རྣམས་ལ་འཐད་ཀྱི། ཕྱི་རོལ་པ་ལ་མ་
ཡིན་ཏེ། དེ་དག་ནི་གང་ན་ས་ལ་སོགས་པའི་རྡུལ་ཕྲ་རབ་དེ་ལས་གཞན་པའི་དངོས་པོ་རྣམས་
ལ་དེ་མེད་པ་དེར་ས་རྟག་པའི་རྫས་གཅིག་ཡོད་ཅེས་འདོད་པས་སོ་ཞེ་ན། དེ་དག་གི་ལུགས་
ལའང་སའི་རྡུལ་ཕྲ་རབ་ལ་རྫས་ཉིད་དང་། གཅིག་ཉིད་དང་། ཡོད་པ་ཉིད་ཅེས་བྱ་བ་གསུམ་
ཡོད་ལ། ཡོན་ཏན་ལ་ཡང་ཡོན་ཏན་ཉིད་དང། གཅིག་ཉིད་དང་། ཡོད་པ་ཉིད་ཅེས་བྱ་བ་
གསུམ་ཡོད་དོ། །དེའི་ཕྱིར་གང་གི་ལུགས་ལ་རྡུལ་ཕྲ་རབ་ལ་སོགས་པའི་དངོས་པོ་ཀུན་ལ་ཆོས་
གསུམ་ཉིད་ཡོད་པ་དེས་ན་གཅིག་ཉིད་ཅེས་བྱ་བའི་དངོས་པོ་འགའ་ཡང་ཡོད་པ་མ་ཡིན་ནོ། །
དེ་བཞིན་དུ་གྲངས་ཅན་པ་ལའང་ཐམས་ཅད་ཡོན་ཏན་གསུམ་གྱི་བདག་ཉིད་ཡིན་པའི་ཕྱིར་
གཅིག་གི་དངོས་པོ་འགའ་ཡང་མེད་དོ། །བཞི་པ་མཐའ་བཞི་འགོག་པའི་རིགས་པ་བསྒྲེ་བ་ནི།
འབྲས་བུ་ཡོད་པར་སྨྲ་བ་དང་། མེད་པར་སྨྲ་བ་དང་། ཡོད་མེད་གཉིས་ཀར་སྨྲ་བ་དང་། ཡོད་
མེད་གཉིས་ཀ་མིན་ཞེས་སྨྲ་བ་དག་ལ་དགག་པ་བྱ་བའི་ཚུལ། འབྲས་བུ་ཡོད་པར་གང་འདོད་
དང་། །ཞེས་སོགས་སྔར་བཤད་པ་འདི་ནི་མཁས་པ་བློ་གྲོས་བཟང་པོ་དག་གིས་རྒྱུ་འབྲས་
གཅིག་དང་སོགས་པས་གཞན་ཉིད་དང་གཉིས་ཀ་ཡིན་པ་དང་གཉིས་ཀ་མིན་པར་སྨྲ་བ་དག་ལ་
སུན་འབྱིན་དུ་རྟག་ཏུ་སྦྱར་བར་བྱའོ། །འདི་ལྟར་རྒྱུ་དང་འབྲས་བུ་གཅིག་ཉིད་དུ་སྨྲ་བ་ནི་
འབྲས་བུ་ཡོད་པར་སྨྲ་བའི་ཕྱོགས་ཏེ་དེ་ལ་ནི། འབྲས་བུ་ཡོད་པར་གང་འདོད་པ། །ཁྱིམ་གྱི་
དོན་དུ་ཀ་བ་སོགས། །བརྒྱན་པའི་དོན་ཡང་མེད་པར་འགྱུར། །ཞེས་དང་། གང་ཞིག་འབྱུང་
བར་བྱེད་པ་དེ། །སྔར་ཡོད་ཅེས་བྱར་མི་རིགས་སོ། །གལ་ཏེ་ཡོད་པ་སྐྱེ་འགྱུར་ན། །སྐྱེས་ཟིན་
པ་ཡང་འབྱུང་བར་
འགྱུར། །ཞེས་སོགས་སྦྱར་བར་བྱའོ། །རྒྱུན་བུ་
ལ་རྒྱུད་པ་
ནི་འབྲས་བུ་མེད་པར་སྨྲ་བའི་ཕྱོགས་ཏེ་དེ་ལ། འབྲས་བུ་མེད་པར་གང་འདོད་པ། །ཁྱིམ་གྱི་།
དོན་དུ་ཀ་བ་སོགས། །བརྒྱན་པའི་དོན་ཡང་མེད་པར་འགྱུར། །ཞེས་སྦྱར་རོ། །གང་དག་བརྒྱ་ས
134



༄༅།།དབུ་མ་བཞི་བརྒྱ་པའི་འགྲེལ་པ།
བྱིན་སྔར་སྲོག་གི་བདག་ཉིད་དུ་གནས་པས་ད་ལྟར་གྱི་ལུས་ལེན་པ་ན་སྔར་སྲོག་གི་བདག་ཉིད་
དུ་གནས་པའི་ཕྱིར་དང་། ལྷ་སྦྱིན་གྱི་བདག་ཉིད་མེད་པ་སྐྱེ་བས་རྒྱུ་དང་འབྲས་བུ་གཅིག་པ་
ཡིན་ལ། གཞན་ཡང་ཡིན་ནོ་ཞེས་འདོད་པ་ནི་འབྲས་བུ་ཡོད་མེད་གཉིས་ཀ་དུ་འདོད་པའི་
ཕྱོགས་ཏེ། དེ་ལ་འབྲས་བུ་ཡོད་པ་དང་མེད་པར་སྨྲ་བ་གཉིས་ལ་བརྗོད་པའི་སུན་འབྱིན་པ་
གཉིས་ཀ་རྒོལ་བ་གཅིག་ལ་བརྗོད་པར་བྱའོ། །གཉིས་ཀ་མིན་པར་འདོད་པ་ལ། འབྲས་བུ་ཡོད་
པ་དང་མེད་པ་གཉིས་ཡོད་ན། དེ་བཀག་པའི་སྒོ་ནས་གཉིས་ཀ་མ་ཡིན་ཞེས་པར་འགྱུར་ན།
གང་གི་ཚེ་ཡོད་མེད་གཉིས་མ་གྲུབ་པ་དེའི་ཚེ་གང་བཀག་པ་གཉིས་ཀ་མ་ཡིན་པར་འགྱུར་ཞེས་བྱ་
བའི་ཚུལ་གྱིས་སོ། །གཉིས་པ་དངོས་པོ་བདེན་པར་འཁྲུལ་བའི་རྒྱུ་བསྟན་པ་ནི། གལ་ཏེ་དེ་
ལྟར་དངོས་པོ་རྣམས་རང་བཞིན་མེད་པ་ཡིན་ན། རང་གཞན་གྱི་སྡེ་པ་དངོས་པོར་སྨྲ་བ་འདི་
དག་འཐད་པ་གང་གིས་རངས་ཏེ་དངོས་པོ་ཡོད་པར་རྟོག་ཅེ་ན། དེ་ལ་འཐད་པ་འགའ་ཡང་
མེད་མོད། འོན་ཀྱང་ཇི་ལྟར་མར་མེ་སྐད་ཅིག་གིས་འཇིག་པ་དག་ཇི་སྲིད་དུ་རྐྱེན་གྱིས་ཚོགས་པ་
ཡོད་པ་དེ་སྲིད་དུ་སྐད་ཅིག་སྔ་ཕྱིའི་རྒྱུ་འབྲས་བར་མ་ཆད་དུ་འབྱུང་བ་ལྟར། འདུ་བྱེད་སྐད་ཅིག་
གིས་འཇིག་པ་རྣམས་རྒྱུ་རྐྱེན་གྱི་ཚོགས་པ་ཡོད་པ་ན་སྐད་ཅིག་སྔ་ཕྱི་བར་མ་ཆད་པར་འབྱུང་བའི་
རྒྱུན་ལ། དེའི་རང་གི་ངོ་བོ་ཇི་ལྟ་བ་བཞིན་མ་འཁྲིགས་པས་བལྟ་ཉེས་པ་ན། ཕྱི་རོལ་པའི་དྲང་
སྲོང་རྣམས་སྔོན་གྱི་གནས་རྗེས་སུ་དྲན་ཞིང་། འདིར་ཡང་འདུ་བྱེད་སྐད་ཅིག་གིས་འཇིག་པར་
མངོན་སུམ་གྱིས་མ་མཐོང་ནས་བདག་གམ་འཇིག་རྟེན་རྟག་པ་ཡོད་དོ་སྙམ་པར་འགྱུར་བ་དེ་
བཞིན་དུ་རྒྱུ་རྐྱེན་གྱི་ཚོགས་པ་དེ་དང་དེ་ལ་བརྟེན་ནས་བྱུང་བ། འབྱུང་བ་དང་འབྱུང་བ་ལས་
གྱུར་པ་དང། སེམས་དང་སེམས་ལས་བྱུང་བ་དང་། མཚན་ཉིད་དང་མཚན་གཞི་དང་། ཁྱིམ་
དང་བུམ་པ་ལ་སོགས་པ་གཟུགས་བརྙན་དང་བྲག་ཅ་སོགས་དང་འདྲ་བ་དེ་དང་དེ་ལས་འཇིག་
རྟེན་གྱི་ཕྱིན་ཅི་ལོག་ཚད་མར་བྱས་ནས་འཇིག་རྟེན་གཞུག་པའི་དོན་དུ་ཉེ་བར་བླངས་ནས་སམ་
བརྟེན་ནས་རང་དང་སྤྱིའི་མཚན་ཉིད་ཙམ་ཞིག་འདོགས་པར་བྱེད་ལ། དེ་དག་ཀྱང་སྐྱེ་བ་ན་
ཡང་ཚོགས་པ་ཁོ་ན་སྐྱེ་ལ། འགག་པ་ན་ཡང་ཚོགས་པ་ཁོ་ན་འགག་པ་ཡིན་མོད། དེ་ལྟ་ན་ཡང་
ཚོགས་པ་དེའི་རང་བཞིན་ཇི་ལྟ་བ་བཞིན་མ་ཤེས་ཤིང་བལྟ་ཉེས་པ་ན། རྒོལ་བ་དག་རིགས་པ་
མེད་བཞིན་དུ་ཕྱིན་ཅི་ལོག་ཙམ་ལ་བརྟེན་ནས་ཕྱི་དང་ནང་གི་དངོས་པོ་རྣམས་བདེན་པར་ཡོད་
དོ་སྙམ་དུ་རྟོག་པར་འགྱུར་རོ། །
135



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
།གསུམ་པ་བདེན་མེད་རིགས་པ་བསྡུས་ཏེ་བསྟན་པ་ནི། གལ་ཏེ་ཁོ་བོ་ཅག་གི་དངོས་པོ་
ལྟ་བ་ཕྱིན་ཅི་ལོག་ཡིན་ན་ཁྱོད་ཀྱང་དངོས་པོ་ཁས་མི་ལེན་པ་ན་དངོས་པོ་མེད་པར་ལྟ་བར་
འགྱུར་ན། དེ་ཡང་ཤིན་ཏུ་མི་རིགས་ཏེ། མཐོང་བ་དང་མ་མཐོང་བ་དང་འགལ་བའི་ཕྱིར་རོ་ཞེ་
ན། ཁོ་བོ་ཅག་དངོས་པོ་མེད་པར་སྨྲ་བ་མ་ཡིན་ཏེ། རྟེན་ཅིང་འབྲེལ་བར་འབྱུང་བ་སྨྲ་བའི་
ཕྱིར་རོ། །རྟེན་ཅིང་འབྲེལ་འབྱུང་གི་དོན་གང་ཞེ་ན། རང་བཞིན་མེད་པའི་དོན་དང་སྒྱུ་མ་
དང་། སྨིག་རྒྱུ་དང་། གཟུགས་བརྙན་སོགས་དང་མཚུངས་པར་སྟོང་པ་ཉིད་དང་བདག་མེད་
པའི་དོན་ཏེ། འདི་ལྟར། གང་རང་བཞིན་གྱིས་གྲུབ་པ་དེ་ནི་གཞན་ལ་རག་མ་ལས་པས་པས་རྟེན་
ཅིང་འབྱུང་བ་མ་ཡིན་ལ། འདུས་བྱས་ཐམས་ཅད་ནི་བརྟེན་ནས་འབྱུང་བ་ཡིན་ཏེ། དེ་ལྟར་ན་
དངོས་པོ་གང་ལ་བརྟེན་ནས་འབྱུང་བ་ཡོད་པ་དེ་ནི་རང་དབང་ཅན་དུ་མི་འགྱུར་ཏེ། རྒྱུ་རྐྱེན་ལ་
རག་ལས་ཏེ་སྐྱེ་བའི་ཕྱིར་རོ། །དངོས་པོ་འདི་ཀུན་རང་དབང་མེད་པ་ཡིན་པ་སྟེ། དེས་ན་
དངོས་པོ་གང་ལའང་བདག་གི་རང་བཞིན་ནི་ཡོད་པ་མ་ཡིན་ནོ། །དེའི་ཕྱིར་རྟེན་ཅིང་འབྲེལ་
པར་འབྱུང་བ་རང་གི་ངོ་བོ་དང་བྲལ་བའི་དོན་སྟོང་པ་ཉིད་ཀྱི་དོན་ཡིན་གྱི་ཐམས་ཅད་དངོས་པོ་
མེད་པའི་དོན་ནི་མ་ཡིན་ནོ། །དེའི་ཕྱིར་རྟེན་འབྲེལ་སྒྱུ་མ་ལྟ་བུ་ལ་སྒྲོ་འདོགས་པ་དང་སྐུར་པ་
འདེབས་པའི་རྣམ་པར་ཞུགས་པའི་ཕྱིར་དངོས་པོ་དང་དངོས་པོ་མེད་པར་ལྟ་བ་ནི་ཕྱིན་ཅི་ལོག་
པ་ཡིན་ལ། རྟེན་འབྲེལ་སྒྱུ་མ་ལྟ་བུར་ཁས་ལེན་པ་ལ་ནི་རྟག་ཆད་ཀྱི་ཉེས་པའི་གོ་སྐབས་མེད་
དོ། །བཞི་པ་བདེན་མེད་རྟོགས་པའི་དགོས་པ་བསྟན་པ་ནི། གང་གི་ཕྱིར་འགའ་ཡང་ངོ་བོ་
ཉིད་ཀྱིས་སྐྱེས་པ་ཡོད་པ་མ་ཡིན་པ་དེ་ཉིད་ཀྱི་ཕྱིར་འབྲས་བུ་མེད་པར་ཕྱི་དང་ནང་གི་དངོས་པོ་
ཀུན་ལ་འདུ་བ་ཡོད་པ་མ་ཡིན་ལ། རང་བཞིན་གྱིས་གྲུབ་པ་ནི་རྟག་པས་འབྲས་བུ་ལ་ལྟོས་པ་
མེད་ལ། འབྲས་བུའི་དོན་དུ་གང་འདུས་པ་དེ་ནི་དེའི་རང་བཞིན་གཟིགས་པའི་འཕགས་པ་
རྣམས་ལ་མ་འདུས་པ་སྟེ་བདེན་པར་མངོན་པར་མི་བཞེད་དེ། དེ་ཉིད་ཀྱི་ཕྱིར་སྲིད་པར་སྐྱེ་བའི་
ས་བོན་ཉོན་མོངས་པ་ཅན་གྱི་མ་རིག་པ་དངོས་པོར་མངོན་པར་ཞེན་པའི་རྣམ་པར་ཤེས་པ་ཡིན་
ལ། གཟུགས་ལ་སོགས་པའི་ཡུལ་རྣམས་ནི་དེའི་སྤྱོད་ཡུལ་ཡིན་ཞིང་། སྔར་ཇི་སྐད་བཤད་པའི་
ཚུལ་གྱིས་ཡུལ་རྣམས་ལ་བདག་གི་རང་བཞིན་མེད་པར་མཐོང་ནས་སྲེད་པའི་ས་བོན་ཉོན་
མོངས་ཅན་རྣམ་ཤེས་འགག་པར་འགྱུར་བ་ལས། ཉན་ཐོས་དང་། རང་སངས་རྒྱས་དང་།
སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའ་རྣམས་ལ་འཁོར་བ་ལྡོག་པར རྣམ་ས
136



༄༅ །དབུ་མ་བཞི་བརྒྱ་པའི་འགྲེལ་པ།
པར་བཞག་གི །སངས་རྒྱས་ཀྱི་ཡེ་ཤེས་འབྱུང་བའི་ས་བོན་བྱང་ཆུབ་ཀྱི་སེམས་ནི་དེ་དག་ལ་མི་
ལྡོག་སྟེ། ཐམས་ཅད་ལ་དེ་བཞིན་གཤེགས་པའི་ཡེ་ཤེས་གདོན་མི་ཟ་བར་འབྱུང་བ་ཡིན་ནོ། །
རྣལ་འབྱོར་སྤྱོད་པ་བཞི་བརྒྱ་པ་ལས། མཐར་འཛིན་པ་དགག་པ་བསྒོམ་པ་བསྟན་པ་ཞེས་བྱ་བ་
སྟེ་རབ་ཏུ་བྱེད་པ་བཅུ་བཞི་པའི་འགྲེལ་པའོ།། །།
༈ གཉིས་པ་མཚན་ཉིད་སྐྱེ་སོགས་ཀྱི་རང་བཞིན་དགག་པ་ལ། སྐྱེ་མེད་སྒྱུ་མའི་
ཚུལ་དུ་བསྒྲུབ། མཚན་ཉིད་རང་བཞིན་སྟོང་པར་བསྟན། སྐྱེ་བཞིན་པ་ཡི་རང་བཞིན་དགག་
།བཀག་པ་དེ་ཡི་མཇུག་བསྡུད་བསྟན་པ་དང་བཞིའི་དང་པོ་ལ་སྐྱེ་བ་དགག །བཀག་པའི་འབྲས་
བུ་བསྟན་པ་གཉིས་ཀྱི་དང་པོ་ལ་ལྔ་ཡོད་པའི་ཡོད་མེད་ཕྱོགས་སུ་བརྟགས་པ་ལ་དགག་པ་ནི།
འདིར་སྨྲས་པ་འདུས་བྱས་རང་བཞིན་གྱིས་ཡོད་དེ། དེ་དག་གི་མཚན་ཉིད་སྐྱེ་བ་ལ་སོགས་པ་
ཡོད་པའི་ཕྱིར་རོ་ཞེ་ན། གལ་ཏེ་མཚན་ཉིད་ཡོད་ན་འདུས་བྱས་ཡོད་པར་འགྱུར་ན། ཡོད་
པའང་མ་ཡིན་ནོ། །ཇི་ལྟར་ཞེ་ན། འདི་ན་སྐྱེ་བ་འདི་འདུས་བྱས་བསྐྱེད་པ་ན་ཡོད་པའམ་མེད་
པ་ཞིག་སྐྱེད་གྲང། དེ་ལ་རེ་ཞིག་འབྲས་བུ་མེད་པར་སྨྲ་བའི་ལྟར་ན། ས་བོན་གྱི་གནས་སྐབས་
ན་མྱུ་གུ་མེད་པས་རྒྱུ་རྐྱེན་ཚོགས་པའི་ས་བོན་གྱི་མཐའི་སྐད་ཅིག་མ་ལ་མྱུ་གུ་སྐྱེའོ། །དེའི་ཕྱིར་ས་
བོན་གྱི་སྐད་ཅིག་ཐ་མར་མྱུ་གུ་མེད་པ་སྐྱེ་བར་འགྱུར་ན་དེ་ཡང་མི་རིགས་ཏེ། བོང་བུའི་རྭ་ལ་
སོགས་པའང་སྐྱེ་བར་ཐལ་བའི་ཕྱིར་རོ། །དེས་ན་མེད་པ་ག་ལ་སྐྱེ་སྟེ་མེད་པ་མི་སྐྱེ་བ་མི་སྲིད་་
དོ། །གལ་ཏེ་ཉེས་པ་དེས་འཇིག་པས་འབྲས་བུ་ཡོད་པར་སྨྲ་བ་དག་ཡོད་པ་སྐྱེའོ་ཞེ་ན། ས་བོན་
གྱི་སྔར་ནས་ཡོད་པའི་མྱུ་གུ་ནི་གདོད་མ་ནས་སྐྱེས་ཟིན་པར་གྱུར་པའི་ཕྱིར་སླར་ཡང་སྐྱེ་བ་མི་
རིགས་ཏེ། རང་གི་ངོ་བོ་གྲུབ་ཟིན་པས་སྐྱེ་བས་བོགས་དབྱུང་དུ་མེད་པའི་ཕྱིར་རོ། །ཅི་སྟེ་ཡོད་
པ་སྐྱེ་ན་ནམ་ཡང་མི་སྐྱེ་བར་མི་འགྱུར་བས་སྐྱེ་བ་ཐུག་པ་མེད་པར་འགྱུར་ན། དེ་ཡང་མི་སྲིད་
པས་དེས་ན་ཡོད་པ་ག་ལ་སྐྱེ་སྟེ་ཡོད་པ་སྐྱེ་བ་མི་སྲིད་དོ། །གཞན་ཡང་འབྲས་བུ་མྱུ་གུ་སྐྱེ་བཞིན་
པ་ཡིས་ནི་རྒྱུ་ས་བོན་ཞེས་བྱ་བ་བཤིག་པ་ཡིན་ཏེ། ས་བོན་མ་འགགས་པར་མྱུ་གུ་མི་སྐྱེ་བའི་ཕྱིར་
རོ། །དེས་ན་མྱུ་གུ་མེད་པ་སྐྱེ་བར་མི་འགྱུར་ཏེ། མེད་པ་ལ་ས་བོན་འཇིག་པའི་ནུས་པ་མེད་པའི་
ཕྱིར་རོ། །དེའི་ཕྱིར་མེད་པར་མི་སྐྱེའོ། །གྲུབ་ཟིན་པའི་མྱུ་གུ་ལ་ནི་སླར་ཡང་སྒྲུབ་བྱེད་ཡོད་པ་མ་
ཡིན་པ་དེའི་ཕྱིར་ཡོད་པའང་མི་སྐྱེའོ། །སྐྱེ་བའི་དུས་མི་སྲིད་པའི་ཕྱིར་ཡང་སྐྱེ་བ་མེད་དེ། འདི་
ལྟར་མྱུ་གུའི་རང་གི་ངོ་བོ་གྲུབ་པ་དེའི་ཚེ་ནི་སྐྱེ་བ་ཡོད་པ་མ་ཡིན་ཏེ། གྲུབ་པའི་ངོ་བོ་ཡིན་པའི་།
137



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ཨ། པོད་བཅོ་ལྔ་པ་
ཕྱིར་རོ། །གྲུབ་པ་ལས་གཞན་མ་གྲུབ་པའི་ཚེ་ནི། སྐྱེ་བ་ཡོད་པ་མ་ཡིན་ཏེ། མ་གྲུབ་པ་ནི་རྟེན་
མེད་པས་སྐྱེ་བའི་བྱ་བ་མི་འཇུག་པའི་ཕྱིར་རོ། །ཅུང་ཟད་ཅིག་གྲུབ་པ་དེའི་ཚེ་དང་གཞན་ཅུང་
ཟད་ཅིག་མ་གྲུབ་པ་གྲུབ་བཞིན་པ་དེའི་ཚེ་ཡང་གཉིས་ཀ་ལ་བརྗོད་པའི་སྐྱོན་དུ་འགྱུར་བས་མི་
སྐྱེའོ། །གང་གི་ཚེ་ཕྱོགས་གསུམ་ཆར་ཡང་སྐྱེ་བ་མི་སྲིད་པ་དེའི་ཚེ་དུས་ནམ་ཞིག་སྐྱེ་བ་ཡོད་པར་
འགྱུར། འདིར་སྨྲས་པ་འོ་མ་ཞོའི་དངོས་པོར་འགྱུར་བས་སྐྱེ་བ་ཡིན་ནོ་ཞེ་ན། དེ་ཡང་མི་རིགས་
ཏེ། རེ་ཞིག་འོ་མའི་དངོས་པོར་གནས་པའི་འོ་མ་ལ་ནི་དེའི་བདག་ཉིད་དུ་སྐྱེ་བ་མེད་དེ། འོ་
མའི་བདག་ཉིད་དེར་ཡོད་པའི་ཕྱིར་རོ། །དེའི་ཕྱིར་འོ་མ་དེ་ལ་དེའི་དངོས་པོ་རུ་ཇི་ལྟར་སྐྱེ་བ་
ཡོད་པ་མིན་པ་དེ་བཞིན་དུ་གཞན་ཞོའི་དངོས་པོར་ཡང་འོ་མ་དེ་ལས་སྐྱེ་བ་ཡོད་པ་མ་ཡིན་ཏེ།
བརྟགས་ན་འོ་མ་ལ་ཞོའི་དངོས་པོར་མི་སྲིད་པའི་ཕྱིར་རོ།
གཉིས་པ་ཐོག་མཐའ་བར་མར་བརྟགས་ལ་དགག་པ་ནི། འདི་ལས་ཀྱང་འདུས་བྱས་སྐྱེ་
བ་མེད་དེ། འདི་ལྟར་ཐོག་མ་སྐྱེ་བ་དང་། བར་གནས་པ་དང་། ཐ་མ་འཇིག་པ་རྣམས་སྐྱེ་བའི་
སྔ་རོལ་དུ་སྲིད་པ་མ་ཡིན་པས་སྐྱེ་བའི་སྔ་རོལ་ན་འདུས་བྱས་མེད་དོ། །ཅི་སྟེ་སྐྱེ་བའི་དུས་ན་སྐྱེ་
བ་ཡིན་ཞིང་། གནས་པའི་དུས་ན་གནས་པ་ཡིན་ལ། འཇིག་པའི་དུས་ན་འཇིག་པའོ་སྙམ་ན།
དེ་ཡང་མི་རིགས་ཏེ་འདི་ལྟར། གསུམ་པོ་འདི་དག་དུས་ཐ་དད་པ་ཁོ་ན་ཡིན་ཏེ། རེ་རེའི་དུས་
ན་གཞན་གཉིས་གཉིས་མེད་པས་དེའི་ཕྱིར། གནས་པ་དང་འཇིག་པ་ལ་སོགས་པ་མཚན་ཉིད་
གཉིས་གཉིས་དག་མེད་པ་རུ་ཇི་ལྟར་སྐྱེ་བ་ལ་སོགས་པ་རེ་རེ་རྩོམ་པར་འགྱུར་ཏེ། མཚན་ཉིད་
འདི་དག་རེ་རེ་མེད་ན་ཡང་འདུས་བྱས་ཉིད་མེད་པའི་ཕྱིར་རོ། །
གསུམ་པ་རང་གཞན་གཉིས་ལ་བརྟགས་ལ་དགག་པ་ནི། འདི་ལས་ཀྱང་འདུས་བྱས་སྐྱེ་
བར་མི་འགྱུར་ཏེ། གང་གི་ཕྱིར་བུམ་པ་རང་གི་ངོ་བོས་མ་གྲུབ་སྟེ། གྱོ་མོ་ལ་ལྟོས་པའི་ཕྱིར། རྒྱུ་
མོ་རང་གི་ངོ་བོས་མ་གྲུབ་སྟེ། བསེག་མ་ལ་ལྟོས་པའི་ཕྱིར་རོ། །དེའི་ཕྱིར་གཞན་གྱི་དངོས་པོ་གྱོ་
མོ་མེད་པར་བུམ་པ་བདག་གི་དངོས་པོ་འབྱུང་བ་མེད་ལ། གྱོ་མོ་ལ་རང་གི་ངོ་བོ་མེད་པས་བུམ་
པ་ལ་ལྟོས་ནས་གཞན་དུ་ཡང་མི་འགྱུར་བས། དེའི་ཕྱིར་བུམ་པ་ནི་བདག་གཞན་གཉིས་ལས་
འབྱུང་བ་ཡོད་པ་མ་ཡིན་པ་མ་ཡིན་ཏེ། བདག་དང་གཞན་མ་གྲུབ་པའི་ཕྱིར་རོ། །བཞི་པ་རིམ་དང་ཅིག་
ཆར་བརྟགས་ལ་དགག་པ་ལ། དངོས་དང་སྐྱེ་བའི་སྒྲུབ་བྱེད་དགག་པ་གཉིས་ཀྱི་དང་པོ་ནི།
གཞན་ཡང་སྐྱེ་བ་འདི་སྐྱེ་བ་པོའི་སྔོན་ནམ་ཕྱིས་དང་ཅིག་ཅར་རྟོག་གྲོང་། དེ་ལ་སྐྱེ་བ་པོའི་སྔོན་ང
138



.::༄༅།།དབུ་མ་བཞི་བརྒྱ་པའི་འགྲེལ་པ།
;རོལ་དུ་སྐྱེ་བ་ཡོད་ཅེས་པ་མི་རིགས་ཏེ་རྟེན་མེད་པའི་ཕྱིར་རོ། །ཕྱིས་ཀྱང་མི་རིགས་ཏེ་མ་སྐྱེས་པ་
ནི་ཡོད་པ་མ་ཡིན་པའི་ཕྱིར་དང་། ཕྱིས་སྐྱེ་བ་དོན་མེད་པའི་ཕྱིར་རོ། ། ཅིག་ཅར་ཡོད་ཅེས་
བརྗོད་པ་ཉིད་དུ་མི་ནུས་ཏེ། དེའི་ཚེ་གཉིས་ཀ་ཕན་ཚུན་ལྟོས་མེད་དུ་འགྱུར་བའི་ཕྱིར་རོ། །
གང་གི་ཕྱིར་དེ་ལྟ་ཡིན་པ་དེའི་ཕྱིར་སྐྱེ་བ་དང་སྐྱེ་བ་པོ་བུམ་པ་ལ་ཅིག་ཅར་འབྱུང་བ་ཡོད་པ་མ་
ཡིན་ཞིང་ཅིག་ཅར་ཡོད་པ་མ་ཡིན་པ་དེའི་ཚེ་བུམ་པ་སྐྱེའོ་ཞེས་བརྗོད་པ་མི་རིགས་པར་འགྱུར་
རོ། །གཉིས་པ་ནི། འདིར་སྨྲས་པ། བུམ་པ་སྐྱེ་བ་ཡོད་དེ་འདི་ལ་འགོག་པའི་མཚན་ཉིད་ཅན་
རྙིང་པ་ཡོད་པའི་ཕྱིར་རོ་ཞེ་ན། དེ་ཡང་མི་རིགས་ཏེ། གལ་ཏེ་རྙིང་པ་ཞེས་བྱ་བ་ཡོད་ན་སྔར་
སྐྱེས་པ་ལའང་ཕྱིས་སྐྱེས་པ་ཞིག་ལ་ཡོད་གྲང་། དེ་ལ་སྔར་སྐྱེས་པའི་བུམ་པའི་དངོས་པོ་ནི་རྙིང་
པར་མི་འགྱུར་ཏེ། སྔར་སྐྱེས་པ་དེའི་ཕྱིར་དེ་ལ་གསར་པ་ཞེས་བསྙད་པའི་ཕྱིར་རོ། །ཕྱིས་ནས་
ཀུན་ཏུ་སྐྱེས་པའང་རྙིང་པར་མི་འགྱུར་ཏེ། ཕྱིས་སྐྱེས་པའི་གནས་སྐབས་ལ་ཡང་དེ་གསར་པ་
ཡིན་པའི་ཕྱིར། དེའི་ཕྱིར་རྙིང་པ་མེད་པས་དེས་མཚོན་པའི་སྐྱེ་བ་མི་སྲིད་དོ། །
ལྔ་པ་དུས་གསུམ་ལ་བརྟགས་ལ་དགག་པ་ནི། འདི་ལས་ཀྱང་སྐྱེ་བ་མེད་དེ། དུས་
གསུམ་དུ་སྐྱེ་བ་མེད་པའི་ཕྱིར་རོ། །འདི་ལྟར་ད་ལྟ་བའི་དངོས་པོ་ནི་ད་ལྟ་བ་དེ་ཉིད་ལས་འབྱུང་
བ་མ་ཡིན་ཏེ། རྒྱུ་དང་འབྲས་བུ་ཅིག་ཅར་མེད་པའི་ཕྱིར་རོ། །མ་འོངས་པ་ལས་ཀྱང་འབྱུང་བ་
མེད་དེ། དེ་ནི་ཡོད་པ་མ་ཡིན་པའི་ཕྱིར་རོ། །འདས་པ་ལས་ཀྱང་འབྱུང་བ་ཡོད་པ་མ་ཡིན་ཏེ།
དེ་ནི་འགགས་ནས་མེད་པའི་ཕྱིར་རོ། །དེའི་ཕྱིར་རང་བཞིན་གྱིས་སྐྱེ་བ་མེད་དོ། །གཉིས་པ་སྐྱེ་
བ་བཀག་པའི་འབྲས་བུ་བསྟན་པ་ནི། གཞན་ཡང་དངོས་པོ་རྣམས་ལ་རང་བཞིན་ཡོད་ན་རང་
བཞིན་ལ་ལྡོག་པ་མེད་པས་མ་བྱུང་བ་ལས་འབྱུང་བ་མེད་པའི་ཕྱིར་སྐྱེ་བ་ན་ག་ཤེད་ནས་འོང་
དགོས་ཤིང་། བྱུང་ནས་མེད་པ་མེད་པའི་ཕྱིར་འགག་པ་ན་ཡང་ག་ཤེད་དུ་འགྲོ་དགོས་ན། འདི་
ལས་མི་སྲིད་དེ། བཅོམ་ལྡན་འདས་ཀྱིས་དགེ་སློང་དག །མིག་ནི་སྐྱེ་བ་ན་གང་ནས་ཀྱང་འོང་
བ་མ་ཡིན། འགག་པ་ན་གར་ཡང་འགྲོ་བ་མ་ཡིན་ནོ་ཞེས་གསུངས་སོ། །དེའི་ཕྱིར་དེ་ལྟར་ན་
དོན་གང་ཞིག་སྐྱེས་པ་ལ་ནི་མ་འོངས་པ་ནས་ད་ལྟ་བར་འོང་བ་དང་། འགག་པ་ལ་ནི་ད་ལྟ་བ་
ནས་འདས་པར་འགྲོ་བ་མེད་པ་དེའི་ཕྱིར་རང་བཞིན་མེད་དོ། །རང་བཞིན་མེད་པ་དེ་ལྟ་ཡིན་
པ་ནི་ཇི་ལྟ་བུར་ཕྱི་ནང་གི་སྲིད་པ་སྒྱུ་མ་དང་འདྲ་བ་མ་ཡིན་ཞེས་སློབ་དཔོན་གྱིས་འཕགས་པའི་
ཡེ་ཤེས་ལ་ལྟོས་ནས་རྣམ་པར་དཔྱོད་པའི་འབྲས་བུ་གསུངས་པའོ། །དེའི་ཕྱིར་འཕགས་པ་
139



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
རྣམས་ནི་སྒྱུ་མ་ལྟ་བུའི་སྲིད་པ་སྙིང་པོ་མེད་པར་གཟིགས་པ་ན་སྙིང་པོ་མེད་པའི་འཁོར་བ་ལ་
ཆགས་པ་ཐམས་ཅད་ཡོངས་སུ་ཟད་པས་རྣམ་པར་གྲོལ་བར་འགྱུར་བས་འདི་ལ་མི་རིགས་པ་ཅི་
ཡང་མེད་དེ། རྟེན་ཅིང་འབྲེལ་པར་འབྱུང་བ་ལ་སྐུར་པ་མ་བཏབ་པས་འཇིག་རྟེན་གྱི་རྣམ་
གཞག་ཐམས་ཅད་མི་འཇིག་ལ། ཡང་དག་པ་ཇི་ལྟ་བ་བཞིན་ཁོང་དུ་ཆུད་པས་ཐར་པ་འགྲུབ་
པའི་ཕྱིར་རོ། །
གཉིས་པ་མཚན་ཉིད་རང་བཞིན་སྟོང་པར་བསྟན་པ་ལ་བཞི་ཡོད་པའི་དང་པོ་རིམ་དང་
ཅིག་ཅར་བརྟགས་ལ་དགག་པ་ནི། འདུས་བྱས་ཀྱི་མཚན་ཉིད་སྐྱེ་བ་དང་གནས་པ་དང་འཇིག་
པ་འདི་རྣམས་ཕན་ཚུན་འགལ་བའི་ཕྱིར་དུས་ཅིག་ཅར་འབྱུང་བ་ཡོད་པ་མིན་ཞིང་སྔ་ཕྱི་རིམ་
གྱིས་འབྱུང་བའང་ཡོད་པ་མ་ཡིན་ཏེ། གཉིས་གཉིས་དག་མེད་པར་རེ་རེ་འབྱུང་བ་མེད་པའི་
ཕྱིར་རོ། །རིམ་དང་ཅིག་ཅར་མ་གཏོགས་པ་གྲུབ་པའི་རྒྱུ་མེད་པའི་ཕྱིར་དུས་ནམ་ཞིག་འབྱུང་
བ་ཡོད་པར་འགྱུར་ཞེས་སྨོས་སོ། །གཉིས་པ་མཚན་ཉིད་ཐུག་མེད་དུ་ཐལ་བ་དགག་པ་ནི། སྐྱེ་
བ་ལ་སོགས་པ་འདུས་བྱས་ཀྱི་མཚན་ཉིད་ཐམས་ཅད་འདུ་བྱེད་ཀྱི་ཕུང་པོའི་ཁོངས་ངས་སུ་གཏོགས་
པའི་ཕྱིར་འདུས་བྱས་སུ་ཁས་བླངས་ལ། དེའི་ཕྱིར་དེ་དག་ལ་སླར་ཡང་སྐྱེ་བ་ལ་སོགས་པ་འདུས་
བྱས་ཀྱི་མཚན་ཉིད་ཐམས་ཅད་འབྱུང་བར་འགྱུར་བས། སྐྱེ་བ་ལ་སྐྱེ་བ་གཞན་ཡོད་པར་འགྱུར་
ཞིང། སྐྱེ་བ་ལ་སྐྱེ་བ་གཞན་ཡོད་པའི་ཚུལ་དེ་ལས་འཇིག་པ་སྐྱེ་བ་དང་འདྲ་བར་འཇིག་
ཡང་འཇིག་པ་གཞན་ཡོད་ཅིང་། གནས་པ་ཡང་འཇིག་པ་དང་འདྲ་བར་གནས་པ་ལ་ཡང་
གནས་པ་གཞན་ཡོད་པར་འགྱུར་ལ། དེ་དག་ཀྱང་འདུས་བྱས་ཡིན་པས་མཚན་ཉིད་གཞན་
དགོས་ལ། དེ་དག་ལ་ཡང་གཞན་དེ་དག་ལ་གཞན་ཞེས་པས་ཐུག་པ་མེད་པར་འགྱུར་ཞིང་།
ཐུག་པ་མེད་ན་ཡང་དངོས་པོ་ཐམས་ཅད་མི་འགྲུབ་པས་འདུས་བྱས་ཀྱི་མཚན་ཉིད་རྣམས་རང་
བཞིན་གྱིས་མེད་དོ། །
གསུམ་པ་གཅིག་དང་ཐ་དད་བརྟགས་ལ་དགག་པ་ནི། མཚན་ཉིད་འདི་རྣམས་མཚན་
གཞི་ལས་ཐ་དད་པ་ཞིག་གམ་ཐ་མི་དད་པ་ཞིག་ཡིན་གྲང། དེ་ལ་རེ་ཞིག་མཚན་ཉིད་ལས་
མཚན་གཞི་གཞན་ཡིན་ནོ་ཞེ་ན། འོ་ན་ཇི་ལྟར་ཚ་བ་དང་གྲང་བ་དང་བདེ་བ་དང་སྡུག་བསྔལ་
དག་གཞག་ཉིད་ཀྱིས་གཅིག་ལ་གཅིག་མེད་པ་ལྟར་མཚན་གཞི་འདུས་བྱས་ནི་མི་རྟག་པ་ཉིད་
གང་ལས་ཡིན་ཏེ། མི་རྟག་པ་མེད་པར་འབྱུང་བར་འགྱུར་ན་དེ་ཡང་མི་རིགས་ཏེ། འདུས་བྱས་ལྷའ
མ
140



༄༅།།དབུ་མ་བཞི་བརྒྱ་པའི་འགྲེལ་པ།
མནི་མི་རྟག་པ་ཡིན་པའི་ཕྱིར་རོ། །ཅི་སྟེ་ཉེས་པ་དེ་སྤང་བར་འདོད་པས་མཚན་ཉིད་དང་མཚན་
གཞི་གཅིག་ཏུ་ཁས་ལེན་ན། དེའི་ཚེ་མཚན་ཉིད་གསུམ་དང་མཚན་གཞི་སྟེ་བཞི་ཆར་ཡང་ཡོད་
པའི་ངོ་བོར་གསལ་བར་ཡོད་པ་མ་ཡིན་པས་མེད་པར་འགྱུར་ཏེ། མཚན་གཞི་དང་གཅིག་ཡིན་
པའི་ཕྱིར། མཚན་ཉིད་མཚན་ཉིད་དུ་མི་འགྱུར་ལ། མཚན་ཉིད་དང་གཅིག་ཡིན་པའི་ཕྱིར་
མཚན་གཞི་ཡང་མཚན་གཞིར་མི་འགྱུར་བའི་ཕྱིར་རོ། །དེའི་ཕྱིར་བཞི་ཆར་མེད་པའམ་ཡང་ན་
ངོ་བོ་མེད་པས་དེ་ཉིད་དང་གཞན་དུ་ཁས་བླང་བར་མི་བྱའོ། །བཞི་པ་དངོས་པོ་ཡོད་མེད་
བརྟགས་ལ་དགག་པ་ནི། སྐྱེ་བ་ལ་སོགས་པ་ནི་ཡོད་དེ། དེ་དག་གི་རྒྱུ་ཡོད་པའི་ཕྱིར་རོ། །
འདི་ན་མྱུ་གུ་ལ་སོགས་པ་རྣམས་རྒྱུ་རྐྱེན་གྱི་ཚོགས་པ་དེ་དང་དེ་ལ་བརྟེན་ནས་འབྱུང་བ་ལ་
མཁས་པ་རྣམས་སྐྱེ་བ་ཞེས་ཐ་སྙད་བྱེད་པའི་ཕྱིར་རོ་ཞེ་ན། གལ་ཏེ་འགའ་ཞིག་ལས་འགའ་ཞིག་
སྐྱེ་བ་ཡོད་ན་སྐྱེ་བ་ལ་སོགས་པ་དག་ཏུ་འགྱུར་ན། སྲིད་པའང་མ་ཡིན་ཏེ། འདི་ལྟར་སྨྱུ་གུའི་ངོ་
བོ་དངོས་པོར་གྲུབ་ཟིན་པ་ནི་ས་བོན་དངོས་པོར་གྲུབ་ཟིན་པ་ལས་མི་སྐྱེ་སྟེ། རྣམ་པར་མ་
འགྱུར་བའི་ས་བོན་མྱུ་གུ་སྐྱེད་བྱེད་དུ་མེད་པའི་ཕྱིར་དང་། མྱུ་གུ་གྲུབ་ཟིན་པ་ཡང་སླར་སྐྱེ་བ་མི་
རིགས་པའི་ཕྱིར་རོ། །འབྲས་བུ་དངོས་པོ་གྱུར་པ་རྒྱུ་དངོས་པོ་མེད་པ་ལས་མི་སྐྱེ་སྟེ། དངོས་པོ་
མེད་པ་ལ་འབྲས་བུ་སྐྱེད་པའི་ནུས་པ་མེད་པའི་ཕྱིར་དང། སྐྱེས་ཟིན་པ་སླར་ཡང་སྐྱེ་བ་མེད་
པའི་ཕྱིར་རོ། །འབྲས་བུ་དངོས་པོ་མེད་པ་རྒྱུ་དངོས་པོ་མེད་པ་ལས་ཀྱང་མི་སྐྱེ་སྟེ། དངོས་པོ་
མེད་པ་ལ་ནུས་པ་མེད་པའི་ཕྱིར་དང་། དངོས་པོ་མེད་པ་མོ་གཤམ་གྱི་བུ་ལྟར་སྐྱེ་བ་མེད་པའི་
ཕྱིར་རོ། །འབྲས་བུ་དངོས་པོར་མེད་པར་རྒྱུ་དངོས་པོར་གྲུབ་ཟིན་ལས་ཀྱང་མི་སྐྱེ་སྟེ། བཤད་
ཟིན་པའི་ཉེས་པ་ཐོག་ཏུ་འབབ་པའི་ཕྱིར་རོ། །དེའི་ཕྱིར་སྐྱེ་བ་མི་སྲིད་པས་རྒྱུ་རྐྱེན་གྱི་ཚོགས་པ་
དོན་མེད་དོ། །འདི་ལས་ཀྱང་མཚན་ཉིད་ཡོད་པ་མ་ཡིན་ཏེ། སྐྱེ་བ་དང་འཇིག་པ་དག་མི་
རིགས་པའི་ཕྱིར་རོ། །འདིར་སྐྱེ་བ་དང་འཇིག་པ་དག་དངོས་པོའི་རང་བཞིན་ནམ། དངོས་པོ་
མེད་པའི་རང་བཞིན་ལ་རྟོག་གྲང་། དེ་ལ་རེ་ཞིག་དངོས་པོ་རང་གི་ངོ་བོ་གྲུབ་ཟིན་པ་ནི་སླར་
ཡང་དངོས་པོ་སྟེ་སྐྱེ་བར་མི་འགྱུར་ཏེ། ཡོད་པ་སྐྱེ་བ་དོན་མེད་པའི་ཕྱིར་རོ། །དངོས་མེད་ཡོད་
པ་མ་ཡིན་པ་ནི་དངོས་པོ་སྟེ་སྐྱེ་བར་མི་འགྱུར་ཏེ། མོ་གཤམ་གྱི་བུ་ཡང་སྐྱེ་བར་ཐལ་བས་སོ། །
དངོས་པོ་དང་དངོས་པོ་མེད་པ་སྐྱེ་བ་མི་སྲིད་པའི་ཕྱིར་སྐྱེ་བ་མེད་དོ། །དེ་བཞིན་དུ་འཇིག་
པའང་མེད་དེ། འདི་ལྟར་དངོས་པོ་མེད་པ་ནི་འཇིག་ཅིང་དངོས་པོ་མེད་པར་མི་འགྱུར་ཏེ།
141



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
་
::ཡོད་པ་མ་ཡིན་པ་ལ་ནི་མོ་གཤམ་གྱི་བུ་ལྟར་འཇིག་པ་མེད་པའི་ཕྱིར་རོ། །དངོས་པོ་ཡང་དངོས་
པོ་མེད་པར་མི་འགྱུར་ཏེ། ཕན་ཚུན་འགལ་བའི་ཕྱིར་རོ།
གསུམ་པ་སྐྱེ་བཞིན་པའི་རང་བཞིན་དགག་པ་ལ། དགག་པ་དངོས། དོན་བསྡུ་བ་
གཉིས་ཀྱི་དང་པོ་ལ་བཞི་ཡོད་པའི་དང་པོ་ཕྱེད་སྐྱེས་པ་སྐྱེ་བཞིན་ཡིན་པ་དགག་པ་ལ། ངོ་བོ་
དགག །སྒྲུབ་བྱེད་དགག་པ་གཉིས་ཀྱི་དང་པོ་ནི། འདིར་སྨྲས་པ། དངོས་པོ་དང་དངོས་པོ་
མེད་པ་དག་མི་སྐྱེ་ཡང་སྐྱེ་བཞིན་པའི་དོན་སྐྱེའོ་ཞེ་ན། སྐྱེ་བཞིན་པ་ཞེས་བྱ་བ་ནི་ཕྱེད་སྐྱེས་བྱེད་
མ་སྐྱེས་པ་ལ་བརྗོད་ན། དེའི་ཕྱིར་སྐྱེ་བཞིན་པ་ཡོད་པ་མ་ཡིན་ཏེ། སྐྱེས་པ་དང་མ་སྐྱེས་པ་ལ་
རྗེས་སུ་ཞུགས་པ་ལས་གཞན་རྣམ་པ་གསུམ་པ་མེད་པའི་ཕྱིར་རོ། །དེའི་ཕྱིར་མེད་པ་ཉིད་ཀྱིས་
སྐྱེ་བཞིན་པ་ནི་སྐྱེ་བར་མི་འགྱུར་རོ། །ཅི་སྟེ་སྐྱེས་པ་དང་མ་སྐྱེས་པ་དག་ལ་སྐྱེ་བཞིན་པར་རྟོག་
ན། དེ་ལྟར་ཡིན་ན་དུས་གསུམ་པོ་ཐམས་ཅད་སྐྱེ་བཞིན་པ་ཡིན་པར་ཐལ་བར་འགྱུར་ཏེ།
སྐྱེས་པ་དང་མ་སྐྱེས་པ་སྐྱེ་བཞིན་ཡིན་པའི་ཕྱིར་དང༌། དུས་གསུམ་པོ་ཡང་དེ་གཉིས་ཀྱི་ཁོངས་དུ
སུ་གཏོགས་པའི་ཕྱིར་ཏེ། འདས་ད་ལྟར་བ་གཉིས་ནི་སྐྱེ་བའི་བྱ་བ་ཐོབ་ཟིན་པས་སྐྱེས་པ་ཡིན་
ལ། མ་འོངས་པ་ནི་མ་སྐྱེས་པ་ཡིན་པས་སོ། །གཞན་ཡང་སྐྱེ་བཞིན་པ་འདི་རྟོག་ན། སྐྱེ་
བཞིན་པའི་བདག་ཏུ་བྱ་བ་ཡིན་ནམ། སྐྱེ་བཞིན་པའི་བདག་ཏུ་བྱ་བ་མ་ཡིན་པ་ཞིག་ལ་རྟོག་
གྲང་། གཉིས་ཀ་ལྟར་ཡང་མི་རིགས་ཏེ། སྐྱེ་བཞིན་པའི་བདག་ཉིད་དུ་བྱ་བ་ནི་དེའི་བདག་ཉིད་
དུ་རྣམ་པར་གནས་པའི་ཕྱིར་སླར་སྐྱེ་བཞིན་པར་བྱ་བར་མི་འགྱུར་ལ། སྐྱེ་བཞིན་པའི་བདག་
ཉིད་དུ་མི་བྱ་བ་ཡང་སྐྱེ་བཞིན་པར་མི་འགྱུར་ཏེ།། ཕན་ཚུན་འགལ་བའི་ཕྱིར་རོ། །དེའི་ཕྱིར་སྐྱེ་
བཞིན་པ་མེད་དོ། །གཉིས་པ་ནི། གལ་ཏེ་སྐྱེ་བཞིན་པ་ཡོད་དེ། འདས་མ་འོངས་པའི་བར་ན་
གནས་པའི་ཕྱིར། གལ་ཏེ་དེ་མེད་ན་ཅི་ལ་ལྟོས་ནས་འདས་མ་འོངས་སུ་འགྱུར། དེ་ཡོད་ན་
དེར་མ་ཕྱིན་པ་མ་འོངས་པ་ཡིན་ལ། དེ་ལས་ཐལ་ཟིན་པ་འདས་པ་མ་ཡིན་ནོ་ཞེ་ན། རྒོལ་བ་
གང་གི་ལུགས་ལ་འདས་མ་འོངས་གཉིས་པོ་བར་མེད་པར་སྲིད་པ་ཡོད་པ་མ་ཡིན་པ་དེ་ལ་སྐྱེ་
བཞིན་པ་མེད་དེ། གང་གི་ཕྱིར་སྐྱེ་བཞིན་པ་དེ་ལའང་བར་གཞན་ཡོད་ཅིང་དེ་ལའང་བར་
གཞན་ཡོད་པ་སོགས་ཐུག་མེད་དུ་འགྱུར་བའི་ཕྱིར་རོ། །འདི་ལྟར་ཇི་ལྟར་སྐྱེ་བཞིན་པ་འདས་
མ་འོངས་ཀྱི་བར་ན་གནས་པ་དེ་བཞིན་དུ་སྐྱེས་པ་དང་མ་སྐྱེས་པའི་རང་བཞིན་གྱི་སྐྱེ་བཞིན་པ་
དེ་ལའང་གང་ལ་ལྟོས་ནས་སྐྱེས་པ་དང་མ་སྐྱེས་པར་འཇོག་པ་བར་གཞན་ཡོད་དགོས་ན། དེ་༩
142



༄༅།།དབུ་མ་བཞི་བརྒྱ་པའི་འགྲེལ་པ།
：ཡང་རིགས་པ་མ་ཡིན་ཏེ། ཐམས་ཅད་དུ་སྐྱེས་པ་དང་མ་སྐྱེས་པའི་བར་དུ་སྐྱེ་བཞིན་པ་གཞན་
རྟོག་པ་ཐུག་པ་མེད་པར་ཐལ་བའི་ཕྱིར་རོ། །
གཉིས་པ་དེ་ལས་གཞན་པའི་སྐྱེ་བཞིན་པ་དགག་པ་ནི། གལ་ཏེ་ཇི་སྐད་བཤད་པའི་སྐྱོན་
དུ་འགྱུར་བས་ཕྱེད་སྐྱེས་པ་སྐྱེ་བཞིན་པ་མ་ཡིན་གྱི། འོ་ན་ཅི་ཞེ་ན། གང་གི་ཕྱིར། སྐྱེ་བཞིན་
པ་གང་ཞིག་འགགས་པས་སྐྱེས་པའི་དངོས་པོར་སྐྱེ་བར་འགྱུར་བ་སྐྱེས་པའི་སྔར་གྱི་གནས་
སྐབས་ཀྱི་དོན་གང་ཡིན་པ་དེ་སྐྱེ་བཞིན་པ་ཞེས་བྱའོ། །དེའི་ཕྱིར་ན་སྐྱེ་བཞིན་ཕྱེད་སྐྱེས་པ་ལས་
གཞན་ཡང་ཡོད་དོ་ཞེ་ན། གལ་ཏེ་སྐྱེ་བཞིན་པ་འདི་ལས་དངོས་པོ་འདི་སྐྱེའོ་ཞེས་བྱེ་བྲག་ཏུ་
བསྟན་ནུས་ན་དེའི་ཚེ་སྐྱེ་བཞིན་པ་ལས་སྐྱེས་པའི་དངོས་པོ་ལས་སྐྱེ་བཞིན་པ་རྗེས་སུ་དཔོག་ནུས་
ན། གང་གི་ཚེ་དངོས་པོ་སྐྱེས་པ་དེའི་ཚེ་སྐྱེ་བཞིན་པ་འགགས་པས་སྲིད་པ་མེད་ལ་སྲིད་པ་མེད་
པས་ཀྱང་གང་གི་སྒོ་ནས་སྐྱེ་བཞིན་པ་རྗེས་སུ་དཔོག་པ་སྐྱེ་བཞིན་པ་ལས་བྱུང་བའི་སྐྱེས་པ་ཞེས་
མ་གྲུབ་བོ། །གསུམ་པ་སྐྱེས་པ་སྐྱེ་བཞིན་ཡིན་པ་དགག་པ་ནི། ཅི་སྟེ་སྐྱེས་པ་སྐྱེ་བཞིན་པ་ཡིན་
ནོ་ཞེ་ན། གང་གི་ཚེ་སྐྱེས་པ་སྐྱེ་བཞིན་པ་ཡིན་པ་དེའི་ཚེ་ཅིའི་ཕྱིར་སྐྱེ་བཞིན་པ་སྐྱེ་བར་འགྱུར་ཏེ།
སྐྱེས་ཟིན་པ་ཡང་སྐྱེ་བ་མི་རུང་བའི་ཕྱིར་རོ། །བཞི་པ་མ་སྐྱེས་པ་སྐྱེ་བཞིན་ཡིན་པ་དགག་པ་ལ།
དངོས་དང་། སྐྱོན་སྤོང་དགག་པ་གཉིས་ཀྱི་དང་པོ་ནི། གལ་ཏེ་སྐྱེ་བཞིན་པ་ནི་མ་སྐྱེས་པ་ཁོ་ན་
ཡིན་ཡང་སྐྱེ་བ་ལ་མངོན་དུ་ཕྱོགས་པའི་ཕྱིར་སྐྱེ་བ་ཞེས་བརྗོད་ལ། དེའི་ཕྱིར་མ་སྐྱེས་པ་སྐྱེ་
བཞིན་པ་ཡིན་ལ། འདི་སྐྱེ་བ་དོན་མེད་པའང་མ་ཡིན་ནོ་ཞེས་གྲག་སྟེ། མ་སྐྱེས་པ་ལའང་སྐྱེས་
པ་ཞེས་བརྗོད་པ་དེའི་ཚེ་སྐྱེས་པའང་མ་སྐྱེས་པར་འགྱུར་བས་དེ་ལྟ་ན་སྐྱེས་པ་དང་མ་སྐྱེས་པ་
དག་ལ་ཁྱད་པར་མེད་པའི་ཕྱིར། སྐྱེས་པའི་གནས་སྐབས་སུ་ཆུ་འཆུ་བ་ལ་སོགས་ཀྱི་དོན་བྱེད་
པའི་བུམ་པའང་མ་སྐྱེས་ཤིང་མེད་པར་ཅིས་མི་རྟོག །འདི་ནི་སྲིད་པའང་མ་ཡིན་པས་དེའི་ཕྱིར་
མི་རིགས་སོ། །གཉིས་པ་ནི། ཅི་སྟེ་སྐྱེ་བཞིན་པ་ནི་མ་སྐྱེས་པ་དང་ཁྱད་པར་མེད་པ་མ་ཡིན་ཏེ།
སྐྱེ་བཞིན་པ་ནི་སྐྱེ་བའི་བྱ་བ་དང་འབྲེལ་བའི་དངོས་པོ་ཡིན་ནོ་ཞེ་ན། སྐྱེ་བཞིན་པ་ནི་སྐྱེ་བའི་བྱ་
བ་ལས་མ་རྫོགས་པ་ཡིན་ཀྱང་སྐྱེ་བའི་བྱ་བ་དང་འབྲེལ་པས་མ་སྐྱེས་པ་ལས་ཕྱི་རོལ་དུ་གྱུར་པ་
ཡིན་ནོ་ཞེས་ཁྱོད་ཀྱིས་རྣམ་པར་བཞག་མོད། དེ་ལྟ་ནའང་སྐྱེ་བཞིན་པ་དེ་སྐྱེ་བའི་བྱ་བ་དང་
འབྲེལ་པས་མ་སྐྱེས་པ་ལས་ཕྱི་རོལ་དུ་གྱུར་པ་དེ་བཞིན་དུ་སྐྱེས་པ་ལས་ཀྱང་ཕྱི་རོལ་དུ་གྱུར་པ་
ཉིད་དེ། གང་གི་ཕྱིར་སྐྱེ་བ་མ་རྫོགས་པའི་ངོ་བོ་ཡིན་པའི་ཕྱིར་རོ། །དེའི་ཕྱིར་སྐྱེ་བཞིན་པ་སྐྱེ་༔
143



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
ན། མ་སྐྱེས་པ་སྐྱེ་ཞེས་བྱ་བར་འགྱུར་རོ། །དེར་མ་ཟད་འདི་ལས་ཀྱང་མ་སྐྱེས་པ་སྐྱེ་བར་
འགྱུར་ཏེ། ད་ལྟ་སྐྱེ་བཞིན་པ་ཞེས་བསྙད་པ་དེ་སྐྱེ་བཞིན་པ་སྔར་མ་བྱུང་ཡང་ཕྱིས་སྐྱེ་བའི་བྱ་བ་
དང་འབྲེལ་པ་ནས་སྐྱེ་བཞིན་པ་ཡོད་པ་ཡིན་པར་གྲག་སྟེ་རྒྱུ་མཚན་དེས་ཀྱང་མ་སྐྱེས་པ་ཁོ་ན་
སྐྱེའོ་ཞེས་བྱ་བར་འགྱུར་ཏེ། སྔར་སྐྱེ་བཞིན་པ་མ་ཡིན་པ་ཕྱིས་སྐྱེ་བའི་བྱ་བ་དང་འབྲེལ་བས་དེར་
འགྱུར་བའི་ཕྱིར་རོ། །མ་སྐྱེས་པ་སྐྱེ་མོད་ཉེས་པ་ཅི་ཡོད་ཅེ་ན། མ་སྐྱེས་པ་ནི་མ་བྱུང་བ་ཞེས་བྱ་
བ་དག་གི་དངོས་པོ་མ་ཐོབ་པ་ཡིན་ལ། དེ་ལ་ནི་སྐྱེ་བའི་བྱ་བ་མི་འཇུག་པས་སྐྱེ་བ་མ་ཡིན་ནོ། །
གཉིས་པ་དོན་བསྡུ་བ་ནི། སྐྱེ་བའི་བྱ་བ་རྫོགས་པ་ལ་ནི་དངོས་པོ་ཡོད་པ་ཞེས་བྱ་བར་འགྱུར་ལ་
མ་བྱས་ཤིང་བྱ་བ་མ་རྫོགས་པ་ལ་ནི་མེད་ཅེས་བརྗོད་པ་ཡིན་ནོ། །འདི་གཉིས་ནི་ཕན་ཚུན་
སྤངས་ཏེ་འགལ་བས་ཕུང་པོ་གསུམ་པ་མེད་ལ། དེའི་ཕྱིར་གང་གི་ཚེ་རྫོགས་པ་དང་མ་རྫོགས་པ་
ལས་མ་གཏོགས་པའི་སྐྱེ་བཞིན་པ་ཞེས་བྱ་བ་མེད་པ་དེའི་ཚེ་དོན་གང་ཞིག་སྐྱེ་བཞིན་པ་དེར་
བརྗོད། དེས་ན་དེའི་རང་གི་ངོ་བོ་ངེས་པར་མི་ཟིན་པའི་ཕྱིར་ཡོད་པ་མ་ཡིན་ནོ། །གཉིས་པ་
བཀག་པའི་མཇུག་བསྡུ་བ་ནི། གང་གི་ཚེ་དེ་ལྟར་རྣམ་པར་དཔྱད་པ་ན་རྒྱུ་ལས་མ་གཏོགས་
པའི་འབྲས་བུ་ཡོད་པ་མ་ཡིན་པས་རྒྱུ་འབྲས་རང་བཞིན་མེད་པ་དེའི་ཚེ་རྟེན་མེད་པས་འབྲས་བུ་
སྐྱེ་བའི་འཇུག་པ་དང་རྒྱུ་འཇིག་པའི་ལྡོག་པ་འཐད་པ་ཉིད་དུ་མི་འགྱུར་རོ། །ཇི་སྐད་དུ་བཅོམ་
ལྡན་འདས་ཀྱིས། སེམས་ཅན་མི་དང་ཤེད་སྐྱེས་ཀྱང་རུང་སྟེ། །འདིར་སྐྱེས་ཤི་བ་འགའ་ཡང་
སྐྱེ་མི་འགྱུར། །ཆོས་ཀུན་རང་བཞིན་མཁའ་འདྲ་སྟོང་པ་སྟེ། །མུ་སྟེགས་ཅན་གྱིས་ཤེས་པར་
ནུས་མ་ཡིན། །ཞེས་རྒྱ་ཆེར་གསུངས་པ་ལྟར་རོ། །དེའི་ཕྱིར་དེ་ལྟར་རྣམ་པར་དཔྱད་ན།
དངོས་པོ་རྣམས་ཀྱི་རང་བཞིན་གྲུབ་པར་མི་འགྱུར་བས་སོ་སོ་ནས་དངོས་པོ་རྣམས་ལ་སྒྱུ་མ་ལྟ་བུ་
དེ་ཉིད་ལྷག་མར་ལུས་པ་ཡིན་ནོ། །འདི་དཔེའི་སྒོ་ནས་གསལ་བར་བསྟན་ན། དཔེར་ན་སྒྱུ་མ་
མཁན་གྱིས་སྔགས་དང་སྨན་ལ་སོགས་པ་ལས་རྟ་གླང་སོགས་བདེན་པ་བར་ཐ་སྙད་འདོགས་
ཤིང་དེའི་ཡུལ་ཅན་གྱི་རྗེས་སུ་ཆགས་པ་དང་ཁོང་ཁྲོ་བ་སྐྱེ་བ་ན། ཇི་སྲིད་སྒྱུ་མ་མ་ཞིག་གི་བར་དུ་
དེ་དག་ལ་དོན་བྱེད་པར་འགྱུར་རོ། །སྒྱུ་མ་མཁན་གྱིས་སྣ་ཚོགས་པ་དེ་དག་དམིགས་ཀྱང་དེའི་
རང་བཞིན་ཤེས་པའི་ཕྱིར་འཇིག་རྟེན་པ་ལྟར་དེ་ལ་མངོན་པར་ཞེན་པ་ཅི་ཡང་མེད་དོ། །སྒྱུ་
མའི་སྔགས་ཀྱིས་མ་བསླད་པའི་སྐྱེས་བུས་ནི་སྒྱུ་མའང་མ་དམིགས་ན་དེ་ལ་མངོན་པར་ཞེན་ནས་
ཐ་སྙད་འདོགས་པ་ལྟ་ཅི་སྨོས། དེ་བཞིན་དུ་དངོས་པོར་མངོན་པར་ཞེན་པའི་མ་རིག་པའི་
144



༄༅ །།དབུ་མ་བཞི་བརྒྱ་པའི་འགྲེལ་པ།
སྔགས་ཀྱིས་བསླད་པའི་བྱིས་པ་རྣམས་ལ་ཕྱི་དང་ནང་གི་དངོས་པོ་རྣམས་སྒྱུ་མ་བཞིན་དུ་སྣང་བ་
ན་ཐོག་མ་མེད་པ་ནས་རྗེས་སུ་ཞུགས་པའི་ཐ་སྙད་ཀྱི་རྗེས་སུ་འབྲངས་ནས་རིགས་པ་མེད་བཞིན་
དུ་བདེན་པར་མངོན་པར་ཞེན་ཅིང་ཐ་སྙད་འདོགས་པར་བྱེད་ལ། ཇི་སྲིད་ཡང་དག་པའི་ཡེ་
ཤེས་མ་སྐྱེས་ཀྱི་བར་དུ་དེ་དག་ལ་ཇི་ལྟར་རང་གིས་མངོན་པར་ཞེན་པ་ལྟར་གྱི་དོན་བྱེད་ཅིང་མི་
བསླུ་སྟེ། དཔེར་ན་སྒྱུ་མའི་སྔགས་ཀྱིས་བསླད་པའི་འཇིག་རྟེན་པ་བཞིན་ནོ། །ཉོན་མོངས་པ་
ཅན་མ་ཡིན་པའི་མ་རིག་པ་མ་སྤངས་པའི་འཕགས་པ་རྣམས་ལ་རྗེས་ཐོབ་ཏུ་སྒྱུ་མ་ལྟ་བུའི་སྣང་
བ་ཙམ་ཡོད་ཀྱང་ཡང་དག་པའི་ཡེ་ཤེས་ཀྱི་དངོས་པོར་མངོན་པར་ཞེན་པའི་དྲི་མ་གསལ་བས་
བདེན་པར་མངོན་པར་ཞེན་པ་ཅུང་ཟད་ཀྱང་མེད་དེ། དཔེར་ན་སྒྱུ་མ་མཁན་བཞིན་ནོ། །མ་
རིག་པའི་བག་ཆགས་མ་ལུས་པ་དྲུང་ནས་ཕྱུང་བ་རྣམ་པ་ཐམས་ཅད་ཆོས་ཀྱི་སྐུ་ལ་བཞུགས་པའི་
ཡང་དག་པར་རྫོགས་པའི་སངས་རྒྱས་རྣམས་ལ་ནི་སྣང་བའི་མཚན་མ་ཙམ་ཡང་མེད་ན་དེ་ལ་
བདེན་པར་མངོན་པར་ཞེན་པ་ལྟ་ཅི་སྨོས། དཔེར་ན་སྒྱུ་མའི་སྔགས་ཀྱིས་མ་བསླད་པའི་མིག་
དག་པའི་སྐྱེས་བུ་བཞིན་ནོ། །ཇི་ལྟར་སྒྱུ་མ་མཁན་དང་མིག་དག་པའི་སྐྱེས་བུས་སྔགས་ཀྱིས་
བསླད་པའི་མིག་ཅན་དག་ལ་དེ་དག་དང་རྗེས་སུ་མཐུན་པར་སྒྱུ་མ་ལ་ཐ་སྙད་འདོགས་པར་བྱེད་
པ་ལྟར། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་འཇིག་རྟེན་ན་ཇི་ལྟར་གྲགས་པ་
ལྟར་ཀུན་རྫོབ་བདེན་པ་སྣ་ཚོགས་གསུངས་པ་ཡང་འཇིག་རྟེན་གཞུག་པའི་ཐབས་ཡིན་གྱི་དེ་
དག་ལ་ཀུན་རྫོབ་བདེན་པ་མངའ་བ་མ་ཡིན་ནོ། །ཡང་ཇི་ལྟར་སྒྱུ་མ་མཁན་གྱིས་སྒྱུ་མས་བསླུས་
པའི་འཇིག་རྟེན་གྱི་མངོན་པར་ཞེན་པ་བཟློག་པའི་ཕྱིར། འཐད་པ་དུ་མས་འཇིག་རྟེན་གྱི་སྐྱེས་
པ་དང་བུད་མེད་སོགས་པ་བདེན་པར་གྲུབ་པ་བཀག་པ་ན་དེ་དག་ལ་བདེན་པར་ཞེན་པ་ལོག་
ཀྱང་ཇི་སྲིད་སྒྱུ་མ་མ་ཞིག་གི་བར་སྒྱུ་མའི་སྣང་བ་མི་ལྡོག་པ་དེ་བཞིན་དུ། འཕགས་པ་རྣམས་
ཀྱིས་རིགས་པའི་འཐད་པ་དུ་མས་བྱིས་པ་རྣམས་ལ་དངོས་པོ་བདེན་པའི་རང་བཞིན་བཀག་པ་
ན་ཡང་དངོས་པོར་མངོན་པར་ཞེན་པའི་འཆིང་བ་ལྷོད་པ་ཙམ་དུ་འགྱུར་གྱི། ཇི་སྲིད་ཉོན་
མོངས་པ་ཅན་མ་ཡིན་པའི་མ་རིག་པའི་ས་བོན་དྲུང་ནས་མ་ཕྱུང་བ་དེ་སྲིད་དུ་རྟེན་འབྲེལ་སྒྱུ་མ་
ལྟ་བུའི་སྣང་བ་མི་ལྡོག་གོ །དེའི་ཕྱིར་དབུ་མ་པའི་རིགས་པའི་ཚོགས་དུ་མས་འཆིང་བའི་རྒྱུར་
གྱུར་པའི་དངོས་པོར་མངོན་པར་ཞེན་པ་ཉིད་འགོག་གི ། རྟེན་འབྲེལ་སྒྱུ་མ་ལྟ་བུ་ནི་མི་འགོག་
སྟེ། དགག་མི་ནུས་པའི་ཕྱིར་དང་། བཀག་ན་ཡང་རྟེན་འབྲེལ་ལ་སྐུར་བ་བཏབ་པའི་ཉེས་པར་
145



༄༅།།དཔལ་ལྡན་ས་སྐྱ་པའི་གསུང་རབ་གླེགས་ཆེན་བཅོ་བརྒྱད་ལས། པོད་བཅོ་ལྔ་པ།
འགྱུར་བའི་ཕྱིར་རོ། །རྟེན་འབྲེལ་སྒྱུ་མ་ལྟ་བུའི་སྣང་བ་འདི་ཡང་ཇི་སྲིད་སྣང་བ་མེད་པའི་གོ་
འཕང་མ་ཐོབ་ཀྱི་བར་དུ་འཇིག་རྟེན་པ་དག་ལ་དགག་ཏུ་མེད་ཅིང་མི་བསླུ་བར་གནས་པ་དེའི་
ཕྱིར་དེ་དག་གི་ངོར་བྱས་ནས་དབུ་མ་པས་ཀྱང་མི་འགོག་ཅིང་ཁས་ལེན་པ་ཡིན་གྱི། རང་ལུགས་
འཐད་པའི་ཕྱོགས་སུ་ཁས་ལེན་པའམ་གྲུབ་པ་ནི་མ་ཡིན་ཏེ། རབ་རིབ་ཅན་གྱིས་ཟླ་གཉིས་
སོགས་དམིགས་པ་ལྟར་མ་རིག་པའི་འཁྲུལ་སྣང་ཙམ་ཡིན་གྱི། ཚད་མ་གང་གིས་ཀྱང་མ་གྲུབ་
པའི་ཕྱིར་རོ། །དེའི་ཕྱིར་དབུ་མ་པ་རང་ལུགས་ཀྱི་ཕྱོགས་གང་ཡང་མེད་དོ་ཞེས་བྱ་བ་འདི་རྣམ་
པ་ཐམས་ཅད་དུ་མི་གཡོ་བར་གནས་སོ། །གལ་ཏེ་འདི་ཐམས་ཅད་སྒྱུ་མ་ལྟ་བུ་ཡིན་ན། སྒྱུ་མ་
ལ་ནི་བཅིངས་པའམ་གྲོལ་བ་མེད་པས་འདིར་ཡང་བཅིངས་པ་དང་གྲོལ་བ་ཅུང་ཟད་ཀྱང་ཁས་མི་
ལེན་ནམ། དེ་ལྟ་ན་བརྩམས་པ་ཐམས་ཅད་དོན་མེད་པར་འགྱུར་རོ་ཞེ་ན། བཅིངས་པ་དང་་
གྲོལ་བའང་སྒྱུ་མའི་ཚུལ་དུ་བཞེད་དེ། འདི་ལྟར། རང་སེམས་བདེན་མེད་སྒྱུ་མའི་སྐྱེས་བུ་
འདིས། །སྲིད་གསུམ་བདེན་མེད་དྲི་ཟའི་གྲོང་ཁྱེར་འགྲིམ། །ཡུལ་སྣང་བདེན་མེད་སྨིག་རྒྱུའི་ཆུ་
རྗེས་སྙེག །བདེན་མེད་ཚུལ་འདི་འཁོར་བའི་ངང་ཚུལ་ཡིན། །སྒྱུ་མའི་སྐྱེས་བུས་སྒྱུ་མའི་དེ་ཉིད་
སྒོམ། །སྒོམ་བྱུང་མིག་གིས་ནམ་མཁའི་མེ་ཏོག་མཐོང་། །ནམ་མཁའི་མདུད་པ་ནམ་མཁའི་
དབྱིངས་སུ་གྲོལ། །གྲོལ་མེད་ཚུལ་འདི་གྲོལ་བའི་ངང་ཚུལ་ཡིན། །རྣལ་འབྱོར་སྤྱོད་པ་བཞི་བརྒྱ་
འདུས་བྱས་ཀྱི་དོན་དགག་པ་བསྟན་པ་བསྒོམ་པ་ཞེས་བྱ་བ་སྟེ་རབ་ཏུ་བྱེད་པ་བཅོ་ལྔ་པ་ལས།
པའི་འགྲེལ་པའོ།། །།
...༈ གཉིས་པ་རབ་བྱེད་བཅོ་ལྔའི་དགོས་པ་བསྟན་པ་ན། བསྟན་བཅོས་ཀྱི་དགོས་
པ་ནི། གདུལ་བྱ་འཁོར་བ་ལ་ཆགས་པ་སྤངས་ནས་མྱ་ངན་ལས་འདས་པ་ལ་གཞུག་པའི་ཆེད་དུ་
ཡིན་ལ། སྟོང་པ་ཉིད་ཀྱི་དོན་ཇི་ལྟ་བ་བཞིན་དུ་ངེས་པར་མ་བྱས་པར་ནི་འགས་ཀྱང་འཁོར་བ་
ལ་ཆགས་པ་སྤངས་ནས་མྱ་ངན་ལས་འདས་པ་ལ་དགའ་བ་སྐྱེད་མི་ནུས་སོ། །ཆོས་ཐམས་ཅད་
རང་བཞིན་གྱིས་སྟོང་པ་དེ་ཡང་འགྲོ་བ་བདག་དང་བདག་གི་བ་ལ་མངོན་པར་ཞེན་པའི་ཞགས་
པས་དབང་དུ་བྱས་པ། ཐོས་པ་དང་མི་ལྡན་པ་རྣམས་ཧ་ཅང་སྐྲག་པར་བྱེད་པ་ཡིན་པས་མཁས་
པ་མི་སྙན་པ་གླེང་བ་ལ་མཁས་པའི་སྐྱེས་བུས་རྒྱལ་པོ་ལ་བཙུན་མོ་འཕངས་པ་ཤི་བ་བརྡའ་སྤྲོད་
པའི་ཚུལ་དུ་རིམ་གྱིས་རིགས་པ་འགའ་ཞིག་གིས་གཞུག་པར་བྱའོ། །དེ་ལ་བདག་དང་བདག་གི་
བར་འཛིན་པའི་ཕྱིན་ཅི་ལོག་པ་ཅན་གྱི་འཇིག་རྟེན་གྱིས་ནི་མི་རྟག་པ་ལ་སོགས་པའི་རང་བཞིན་པ
146



༄༅།།དབུ་མ་བཞི་བརྒྱ་པའི་འགྲེལ་པ།
ཅན་གྱི་དངོས་པོ་ལ་སྟོང་པ་ཉིད་དུ་ལྟ་བའི་གེགས་སུ་གྱུར་པ་རྟག་པ་སོགས་ཕྱིན་ཅི་ལོག་བཞིར་
ངེས་པར་བྱས་ནས་འགྲོ་བ་སྟོང་པ་མ་ཡིན་པ་ཁོ་ན་རྟོགས་ཏེ། དེའི་ཕྱིར་དེའི་སྟོང་པ་ཉིད་མ་
ཡིན་པར་ལྟ་བ་དགག་པའི་ཕྱིར་རབ་ཏུ་བྱེད་པ་དང་པོ་བཞི་བརྩམས་སོ། །དེ་ལྟར་ཕྱིན་ཅི་ལོག་
བཞི་བསལ་ནས་འདུས་བྱས་མི་རྟག་པ་ལ་སོགས་པར་ངེས་པ་ན་མི་རྟག་ཅིང་སྡུག་བསྔལ་བ་
སོགས་ཀྱི་རང་བཞིན་ཅན་གྱི་འཁོར་བར་བྱིང་བའི་སེམས་ཅན་རྣམས་ལ་སྙིང་རྗེ་ཆེན་པོའི་དབང་
གིས་དེ་དག་སྒྲོལ་བར་འདོད་པའི་བྱང་ཆུབ་ཀྱི་སེམས་སྐྱེས་པ་ན། བྱང་ཆུབ་སེམས་དཔའི་སྤྱོད་
པ་སྤྱད་དགོས་པས་དེའི་ཕྱིར་བྱང་ཆུབ་སེམས་དཔའི་སྤྱོད་པ་བསྟན་པའི་ཆེད་དུ་རབ་ཏུ་བྱེད་པ་
ལྔ་པའོ། །ཉོན་མོངས་པ་ནི་བྱང་སེམས་ཀྱི་སྤྱོད་པའི་བར་དུ་གཅོད་པ་ཡིན་པས་དེ་སེལ་བའི་
ཐབས་བསྟན་པའི་ཆེད་དུ་དྲུག་པའོ། ། གདུལ་བྱ་མྱང་འདས་ལ་འགོད་པ་ལ་འཁོར་བ་སྤང་
དགོས་ཤིང་དེ་ཡང་རྒྱུ་ལས་སྤངས་པའི་སྒོ་ནས་སྤང་བར་བྱ་བ་ཡིན་པས་དེའི་ཕྱིར་ལས་སྤང་པའི་
ཐབས་བསྟན་པའི་ཆེད་དུ་བདུན་པའོ། །གདུལ་བྱ་ཟབ་མོའི་སྣོད་དུ་རུང་བར་བྱ་བའི་ཆེད་དུ་
སློབ་མའི་རྒྱུད་སྦྱོང་བའི་ཚུལ་བསྟན་པ་ནི་བརྒྱུད་པའོ། །དེ་ལྟར་རྒྱུད་ཡོངས་སུ་དག་པ་ནི་ཟབ་
མོའི་སྣོད་དུ་རུང་བའི་ཕྱིར་ཡང་དག་པའི་ཡེ་ཤེས་བསྐྱེད་པའི་ཐབས་སུ་ཆོས་ཐམས་ཅད་རང་
བཞིན་གྱིས་སྟོང་པ་ཉིད་གཏན་ལ་དབབ་པར་བཞེད་ནས་རབ་ཏུ་བྱེད་པ་ལྷག་མ་རྣམས་
བརྩམས་སོ། །དེའི་ཕྱིར་དེ་ལྟར་དངོས་པོ་རང་བཞིན་དང་བྲལ་བ་ཡིན་ཡང་རྟག་པར་འཛིན་པ་
ལ་སོགས་པ་རྒྱུ་འགའ་ཞིག་གིས་དངོས་པོ་རང་བཞིན་གྱིས་སྟོང་པའང་སྟོང་པ་མ་ཡིན་པ་ལྟ་བུར་
སྣང་བ་དེ་དག་གི་ཕྱིན་ཅི་ལོག་གི་རྒྱུ་དེ་ནི་རབ་ཏུ་བྱེད་པ་བཅོ་ལྔ་པོ་ཐམས་ཅད་ཀྱིས་སོ་སོར་
འགོག་པར་བྱེད་དོ། །
གསུམ་པ་རྒོལ་ངན་རྩོད་པ་ལྷག་མ་སྤང་བ་ལ། སྟོང་ཉིད་འགོག་བྱེད་རིགས་པ་དགག །
མཐར་ལྷུང་ཕྱོགས་ལ་ཞེན་པ་དགག །ཡོད་མེད་རིགས་པ་མཚུངས་པ་བསྟན། མེད་པ་ཕྱོགས་
སུ་འགྱུར་བ་དགག །སྟོང་ཉིད་སྒྲུབ་པའི་དཔེ་རྟགས་དགག །སྟོང་པ་བསྟན་པའི་དགོས་པ་
བཤད། ཡོད་མེད་འཛིན་པ་ལོག་པར་བསྟན། ཕྱོགས་བྲལ་རིགས་པས་དགག་མི་ནུས། དང་
པོ་ལ། གཞན་ཕྱོགས་སུན་འབྱིན་མི་ནུས། རང་ཕྱོགས་སྒྲུབ་མི་ནུས། རིགས་པ་གཞན་དགག་
པ་དང་གསུམ་གྱི་དང་པོ་ནི། གལ་ཏེ་དགོས་པ་དེ་ལྟ་བུའི་དོན་དུ་རབ་ཏུ་བྱེད་པ་བརྩམས་ནས།
དེ་ཉིད་ཀྱིས་ཆོས་ཐམས་ཅད་སྟོང་པ་མ་ཡིན་པར་གྲུབ་སྟེ། འདི་ལྟར་གང་གི་ཚེ་རབ་ཏུ་བྱེད་
147



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
:པའི་སྨྲ་བ་པོ་ཁྱོད་ཡོད་ཅིང་། བརྗོད་པར་བྱ་བ་རབ་བྱེད་བཅོ་ལྔས་བསྟན་པའི་དོན་དང་། འང་
གི་སྒྲས་ཁྱོད་ཀྱི་ཚིག་སྟོང་པ་ཉིད་ཀྱི་དོན་སྟོན་བྱེད་ཀྱང་ཡོད་པ་དེའི་ཚེ་ཐམས་ཅད་གྲུབ་པས་སྟོང་
པ་ཞེས་བྱ་བ་མི་རུང་ངོ་ཞེ་ན། དེ་ནི་མི་རིགས་ཏེ་འདི་ལྟར། ཁོ་བོ་ཅག་ལྟར་ན་ཚིག་དང་བརྗོད་
པར་བྱ་བ་ལ་བརྟེན་ནས་སྨྲ་བ་པོར་འདོགས་ཀྱི། མི་སྨྲ་བར་མ་ཡིན་ལ། དེ་བཞིན་དུ་ཚིག་དང་
བརྗོད་བྱ་གཉིས་ཀྱང་གཞན་གཉིས་གཉིས་ལ་བརྟེན་ནས་འདོགས་ཏེ། དེའི་ཕྱིར་གང་ཞིག་
བརྟེན་ནས་ཀུན་འབྱུང་བ་དེ་ནི་རང་བཞིན་གྱིས་ཡོད་པ་མ་ཡིན་པས་སྨྲ་བ་པོ་དང་བརྗོད་བྱ་དང་།
ཚིག་གསུམ་ལའང་རང་བཞིན་ཡོད་པ་མ་ཡིན་ནོ། །དེའི་ཕྱིར་རང་བཞིན་གྱིས་སྟོང་པ་ཉིད་གྲུབ་
པས་སྐྱོན་མེད་དོ། །གལ་ཏེ་འདི་ཐམས་ཅད་སྟོང་པ་ཡིན་ན་དེའི་ཚེ་དབང་པོ་དང་དོན་ཐམས་
ཅད་མེད་པར་འགྲོ་བ་བོང་བུའི་རྭ་དང་འདྲ་བར་འགྱུར་རོ་ཞེ་ན། གལ་ཏེ་སྟོང་པའི་ཉེས་པ་ཇི་
སྐད་བཤད་པ་ཡིས་སྟོང་པ་མ་ཡིན་པར་གྲུབ་པར་འགྱུར་ན། གལ་ཏེ་འགྲོ་བ་སྟོང་པ་མ་ཡིན་ན་
དེའི་ཚེ་རང་བཞིན་ལ་ལྡོག་པ་མེད་པས་རྟག་ཏུ་གནས་པའི་ཕྱིར་རྟག་པ་དང་མ་སྐྱེས་པ་དང་མ་
འགགས་པར་འགྱུར་རོ། །དེའི་ཕྱིར་མི་སྟོང་པའི་ཉེས་པ་ཇི་སྐད་བསྟན་པས་ཀྱང་སྟོང་པ་ཉིད་ཅི་
སྟེ་འགྲུབ་པར་འགྱུར་བ་མ་ཡིན་ནོ། །
གཉིས་པ་ལ་གཉིས། སྐྱོན་སྤོང་དང་། དགག་པ་གཉིས་ཀྱི་དང་པོ་ནི། སྟོང་པ་ཉིད་དུ་
སྨྲ་བ་བསལ་བ་ཙམ་གྱིས་དངོས་པོ་སྨྲ་བ་རང་གི་ཕྱོགས་འགྲུབ་པ་མ་ཡིན་ནོ། །དེའི་ཕྱིར་ཕྱོགས་
གཞན་ཁས་བླངས་པའི་རྒོལ་བས་ནི། གཞན་གྱི་ཕྱོགས་ནི་སུན་འབྱིན་གྱིས་བཟློག་པ་དང།
རང་གི་ཕྱོགས་ནི་སྒྲུབ་བྱེད་བཀོད་པས་བསྒྲུབ་པ་གཉིས་བྱ་བ་ཞིག་ན། ཁྱོད་ནི་སྟོང་པ་ཉིད་དུ་སྨྲ་
བ་སེལ་བ་ཙམ་ལ་ཞུགས་པའི་ཕྱིར། གལ་ཏེ་གཞན་ཕྱོགས་སུ་སུན་འབྱིན་པར་བྱེད་པའི་ཕྱོགས་
གཅིག་ལ་དགའ་ན། རང་ཕྱོགས་སྒྲུབ་པར་བྱེད་པ་ལའང་ཅིས་དགའ་བ་མིན། རང་ཕྱོགས་
བསྒྲུབ་པའི་ཕྱིར་འཐད་པ་ཅུང་ཟད་ཅིག་བརྗོད་དགོས་ན། སྟོང་པ་ཉིད་དུ་སྨྲ་བ་ལ་ཐམས་ཅད་
བསྒྲུབ་བྱ་དང་མཚུངས་པའི་ཕྱིར་ཕྱོགས་བསྒྲུབ་པར་ནུས་པ་མ་ཡིན་ནོ། །དེས་ན་ཕྱོགས་བསྒྲུབ་
པའི་ནུས་པ་དང་བྲལ་བས་ཕྱོགས་ཡོངས་སུ་འཛིན་པ་ཐོངས་ཤིག །གཉིས་པ་ནི། གལ་ཏེ་ཁྱོད་
སྟོང་པ་ཉིད་དུ་སྨྲ་བའི་ཕྱོགས་འདི་ཡོངས་སུ་བརྟགས་པ་ན་མི་རིགས་པས་ཡོད་པ་མ་ཡིན་ལ།
མེད་པ་གང་ཡིན་པ་དེ་ཡང་འཐད་པའི་ཕྱོགས་སུ་མི་འགྱུར་བས་དེའི་ཕྱིར་གཞན་མེད་པས་ཁོ་བོ་
ཅག་གི་ཕྱོགས་གྲུབ་བོ་ཞེ་ན། ཇི་ལྟར་ཁོ་བོ་ཅག་གི་ཕྱོགས་ཡོངས་སུ་བརྟགས་པ་ན་མེད་པ་དེས་1:
རྒྱ
148



༄༅ །དབུ་མ་བཞི་བརྒྱ་པའི་འགྲེལ་པ།
ན་སྟེ་དེ་བཞིན་དུ་རྒོལ་བ་རྣམས་ཀྱིས་གཅིག་ཉིད་དང་སོགས་པས་གཞན་ཉིད་དང་བརྗོད་དུ་
མེད་པ་ལ་སོགས་པ་གསུམ་པོ་ཀུན་ཀྱང་རྣམ་པར་དཔྱད་ན་ཡོད་པ་མ་ཡིན་པས་ཕྱོགས་མ་ཡིན་
པར་འགྱུར་རོ། །དེའི་ཕྱིར་ཡོངས་སུ་བརྟགས་ན་ཕྱོགས་ཐམས་ཅད་ཡོད་པ་མ་ཡིན་པས་ཕྱོགས་
ཡོངས་སུ་འཛིན་པ་ཐོངས་ཞིག །གསུམ་པ་ལ། བུམ་པ་མངོན་སུམ་ཡིན་པ་དགག །སྟོང་པས་
ཟླ་བོ་འགྲུབ་པ་དགག་པ་གཉིས་ཀྱི་དང་པོ་ནི། གལ་ཏེ་ཁྱོད་ཀྱིས་སྟོང་པ་ཉིད་ཀྱིས་གཅིག་ཉིད་ལ་
སོགས་པའི་ཕྱོགས་མི་རིགས་པར་བརྗོད་པ་ནི་མི་འཐད་དེ། གང་དུ་བུམ་པ་མངོན་སུམ་གྱིས་
དམིགས་པ་དེར། དེ་སྟོང་པ་ཉིད་དུ་བསྒྲུབ་པའི་གཏན་ཚིགས་དོན་མེད་པར་འགྱུར་ཏེ།
མངོན་སུམ་གྱི་གཏན་ཚིགས་ཀྱི་དོན་གྱིས་བསལ་བའི་ཕྱིར་རོ་ཞེ་ན། སྔར་བུམ་པ་མངོན་སུམ་
ཡིན་པ་བསལ་ཟིན་པའི་ཕྱིར་ཁོ་བོ་ཅག་ལ་གནོད་བྱེད་མ་ཡིན་ནོ། །གལ་ཏེ་བུམ་པ་མངོན་སུམ་
ཡིན་པ་ཁྱོད་ཀྱིས་བསལ་གྱིས་ཁོ་བོ་ཅག་གིས་མ་བསལ་ཏེ། དེའི་ཕྱིར་ཁོ་བོ་ཅག་ལ་བུམ་པ་
མངོན་སུམ་ཡིན་པས་སྟོང་པ་ཉིད་དུ་མི་རིགས་སོ་ཞེ་ན། འདི་ན་དེ་སྟོང་པ་ཉིད་རིགས་པར་སྨྲ་
བ་ནི་གཞུང་ལུགས་གཞན་ལས་བྱུང་བའི་གཏན་ཚིགས་ཁས་ལེན་པ་ཡོད་པ་མིན་ཏེ། གཞན་གྱི་
གཞུང་ལུགས་དེ་ཉིད་མི་རིགས་པར་བསྟན་པར་འདོད་པའི་ཕྱིར་རོ། །འོ་ན་གཞུང་ལུགས་ཀྱི་
གཏན་ཚིགས་གང་དུ་རུང་ཞེ་ན། གཞན་དུ་ཡོད་ཅེས་སྨོས་ཏེ། གང་དུ་རྒོལ་བ་རྣམས་ལྟ་བ་
མཚུངས་པ་ཡོད་པ་དེར་གཉིས་ཀས་ཀྱང་དོན་དེ་ཁས་བླངས་པས་གཞུང་ལུགས་ཚད་མ་ཁོ་
ཡིན་གྱི། རིགས་པ་སྨྲ་བ་ན་ནི་འཐད་པ་དང་བཅས་པའི་དོན་ཁོ་ན་ཡོངས་སུ་འཛིན་དགོས་
སོ། །
གཉིས་པ་ནི། གལ་ཏེ་སྟོང་པ་ཉིད་སྨྲ་བ་ཁྱོད་ཀྱིས་སྟོང་པ་ཉིད་ཀྱི་དངོས་པོ་སྨྲས་ལ་སྟོང་
པ་མ་ཡིན་པ་ལ་མ་ལྟོས་པའི་སྟོང་པའང་ཡོད་པ་མ་ཡིན་པས་དངོས་པོ་ཐམས་ཅད་རང་བཞིན་
དང་བཅས་པར་གྲུབ་བོ་ཞེ་ན། གལ་ཏེ་སྟོང་པ་ཞེས་བྱ་བ་རང་གི་ངོ་བོས་གྲུབ་པ་ཅུང་ཟད་ཅིག་
ཡོད་ན་དངོས་པོ་རྣམས་རང་བཞིན་དང་བཅས་པར་འགྱུར་ན། དེ་ནི་ཡོད་པ་མ་ཡིན་ཏེ། འདི་
ལྟར་གལ་ཏེ་སྟོང་པ་ཉིད་མིན་པ་ཅུང་ཟད་ཅིག་ཡོད་ན་དེའི་གཉེན་པོ་སྟོང་པའང་ཡོད་པར་
འགྱུར་ན། ཐམས་ཅད་རྟེན་ནས་འབྱུང་བ་ཡིན་པའི་ཕྱིར་སྟོང་པ་མིན་པ་མེད་པ་དེའི་ཚེ་དེའི་
གཉེན་པོ་སྟོང་པ་ཉིད་གང་ལས་འབྱུང་བར་འགྱུར་ཏེ། ཅིག་ཤོས་དགག་བྱ་མེད་པར་ཇི་ལྟ་བུར་
ན་དེ་འགོག་བྱེད་ཀྱི་གཉེན་པོ་འབྱུང་བར་འགྱུར་ཏེ་མི་འགྱུར་བའི་ཕྱིར་རོ། །དཔེར་ན་ཡོད་པ་ན་
པ ?
149



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
མ་ཡིན་པའི་ཁྱི་སྤྲེའུའི་གཉེན་པོ་མ་ཡིན་པ་བཞིན་ནོ། །
གཉིས་པ་མཐར་ལྷུང་ཕྱོགས་ལ་ཞེན་པ་དགག་པ་ལ། དགག་པ་དངོས། སྐྱོན་སྤོང་
དགག་པ་གཉིས། དང་པོ་ལ། ཕྱོགས་མེད་ཕྱོགས་སུ་འགྱུར་བ་དགག །དངོས་པོ་ཡོད་པའི་
སྒྲུབ་བྱེད་དགག །གཉིས་མེད་ཀུན་ལ་མཚུངས་པར་བསྟན་པ་དང་གསུམ་གྱི་དང་པོ་ནི། གལ་
ཏེ་སྟོང་པ་ཉིད་ཅུང་ཟད་ཀྱང་མེད་པས་སྟོང་པ་ཉིད་ཕྱོགས་སུ་མི་འགྱུར་མོད། དེ་ལྟ་ནའང་
ཕྱོགས་མེད་པ་ཉིད་ཕྱོགས་སུ་འགྱུར་ལ། མི་མཐུན་ཕྱོགས་ལ་མ་ལྟོས་པའི་ཕྱོགས་མེད་པས་མི་
མཐུན་ཕྱོགས་སུའང་འགྱུར་རོ་ཞེ་ན། གལ་ཏེ་ཁོ་བོ་ཅག་ལ་ཕྱོགས་ཅུང་ཟད་ཡོད་པ་ཉིད་དུ་གྱུར་
ན་ཕྱོགས་མེད་པ་ཉིད་ཕྱོགས་ཀྱི་ངོ་བོར་མ་མི་
ག་ན་ལོབ་སྩ་ཚེད་པ་འི་ཕྱིར༔ མི་མཐུན་ཕྱོགས་
་
སུལ་
ཟིན་པས་བསྟན་པ་ཡིན་ནོ། །གང་གི་ཚེ་དེ་ལྟར་ཕྱོགས་མེད་པ་ཉིད་ཕྱོགས་སུ་གྲུབ་པ་མེད་པ་ན།
གང་ཞིག་དེ་ལ་ལྟོས་པའི་མི་མཐུན་ཕྱོགས་སུ་གྱུར། དེའི་ཕྱིར་ཕྱོགས་དང་མི་མཐུན་ཕྱོགས་གང་
ཡང་མེད་པས་ཕྱོགས་འཛིན་པ་ཐོང་ཞིག །གཉིས་པ་ནི། དངོས་པོ་རྣམས་རང་བཞིན་གྱིས་
ཡོད་དེ། དེའི་ཁྱད་པར་དམིགས་པའི་ཕྱིར། འདི་ལྟར། གལ་ཏེ་དངོས་པོ་ཡོད་མིན་ན། །མེ་
ནི་ཚ་བར་ཇི་ལྟར་འགྱུར། །དེའི་ཕྱིར་དངོས་པོའི་ཁྱད་པར་དམིགས་པས་དངོས་པོ་རང་བཞིན་
གྱིས་ཡོད་དོ་ཞེ་ན། ཚ་བ་མེ་ཉིད་དུ་འགྱུར་ཏེ། ཚ་བ་མིན་པ་ཇི་ལྟར་བསྲེག །དེས་ན་བུད་ཤིང་
ཞེས་བྱ་བ། །ཡོད་མིན་དེས་ན་མེ་ཡོད་མིན། །ཞེས་ཚ་བའི་རང་བཞིན་གྱི་མེ་ཡང་ཡོད་མིན་ཞེས་
གོང་ཉིད་དུ་ནི་བཟློག་པར་བྱས་ཟིན་ཏོ། །དེའི་ཕྱིར་ཁྱད་པར་མེད་པས་དངོས་པོ་རྣམས་ཀྱི་རང་
གི་ངོ་བོ་མེད་དོ། །གཞན་ཡང་གལ་ཏེ་མེའི་དངོས་པོ་མཐོང་ནས་མེ་དངོས་པོ་མེད་པ་བཟློག་
པར་འགྱུར་ན། རྟེན་ནས་འབྱུང་བ་ལ་སོགས་པའི་འཐད་པས་དངོས་པོའི་དངོས་པོ་མེད་པ་
མཐོང་ནས་དངོས་པོའང་བཟློག་པར་ཅིས་མི་འགྱུར། དེ་ལྟར་ན། ཡོད་དང་མེད་དང་ཡོད་
མེད་དང་། །ཡོད་མེད་མིན་ཞེས་བྱ་བའི་ཚུལ། །འདི་ནི་མཁས་པས་གཅིག་ཉིད་སོགས། །
དག་ལ་རྟག་ཏུ་སྦྱར་བར་བྱ། །ཞེས་པའི་ཚུལ་གྱིས་རྣམ་པར་དཔྱད་ན་ཕྱོགས་ནི་བཞི་ཆར་ལ་
ཡང་ཉེས་པ་སྤངས་པ་གང་ཞིག་མཐོང་སྟེ། དེ་ལྟར་ན་ཕྱོགས་བཞི་ཆར་སྐྱོན་མཐོང་བའི་ཕྱིར་
ཕྱོགས་ཡོངས་སུ་འཛིན་པ་མི་རིགས་སོ། །འདི་ལས་ཀྱང་ཕྱོགས་འཛིན་པ་མི་རིགས་ཏེ། རྡུལ་
ལའང་ཆ་ཤས་ཡོད་མེད་ཅེས། །དཔྱད་པ་དེར་ཡང་འཇུག་པ་ཡིན། །ཞེས་པའི་ཚུལ་འདིས་
150



༄༅།།དབུ་མ་བཞི་བརྒྱ་པའི་འགྲེལ་པ།
རྣམ་པར་དཔྱད་ན་ཤིན་ཏུ་ཞིབ་པའི་དངོས་པོ་རྡུལ་ཕྲན་ལ་ཡང་བདེན་པར་ཡོད་པའི་དངོས་པོ་
གང་དུ་མེད་པ་དེར་རྡུལ་ཕྲན་ཇི་ལྟར་འབྱུང་ཞིང་སྐྱེ་སྟེ་སྐྱེ་བ་མེད་པ་ཁོ་ནའོ། །སྣང་བ་མེད་པའི་
སྤྱོད་ཡུལ་མངའ་བ་དངོས་པོའི་དེ་ཁོ་ན་ཉིད་ཕྱིན་ཅི་མ་ལོག་པ་ཐུགས་སུ་ཆུད་པའི་ཉི་མའི་འོད་
ཟེར་གྱིས་མ་རིག་པའི་མུན་པ་མཐུག་པོ་བསལ་ཏེ། མངོན་པར་རྫོགས་པར་སངས་རྒྱས་པའི་
སངས་རྒྱས་རྣམས་ལ་དེ་དག་གི་ཡེ་ཤེས་ལ་ལྟོས་ནས་མེད་པ་ཉིད་ཀྱང་མ་འབྲེལ་ཏེ། དངོས་པོ་
འགའ་ཡང་མ་དམིགས་པས་ཡོད་པ་ལྟར་མེད་པ་ཉིད་ཀྱང་མ་གཟིགས་པ་དེ་ཉིད་ཀྱི་ཕྱིར་རོ། །
གསུམ་པ་ནི། གལ་ཏེ་འདུས་བྱས་དང་འདུས་མ་བྱས་ཀུན་ལ་དངོས་པོ་དང་དངོས་པོ་
མེད་པ་གཉིས་སུ་ཡོད་པ་མིན་ཏེ། འདི་ལྟར་རེ་ཞིག་དངོས་པོ་རྟག་པ་རྒྱུ་རྐྱེན་གྱིས་འདུས་མ་
བྱས་པ་ལ་ནི་ཡོད་པའམ་མེད་པར་རྟོག་པས་བརྟག་མི་ནུས་ཏེ། བརྟག་པ་འཇུག་པའི་རྟེན་རྟག་
པ་ཉིད་མེད་པའི་ཕྱིར་རོ། །རྒྱུ་དང་རྐྱེན་ལ་བརྟེན་ནས་འབྱུང་བའི་དངོས་པོ་འདུས་བྱས་ལ་ཡང་
རང་བཞིན་མེད་པས་ཡོད་པའམ་མེད་པར་བརྟག་པར་མི་ནུས་སོ། །རྣམ་པར་དཔྱད་བཞིན་
པའི་དོན་འདུས་བྱས་དང་འདུས་མ་བྱས་ལས་གཞན་པའི་དངོས་པོའང་ཡོད་པར་བཞག་མི་ནུས་
པས་དོན་གང་ཞིག་ལ་བདེན་པར་ཡོད་པའི་དངོས་པོ་ཡོད། འགའ་ལའང་དངོས་པོ་དང་དངོས་
པོ་མེད་པའི་རང་བཞིན་ཅུང་ཟད་ཀྱང་ཡོད་པ་མ་ཡིན་པ་དེའི་ཕྱིར་རིགས་པས་ཐོབ་ལ་དྲང་ཞིང་
གསལ་བའི་ལམ་འདི་རྒོལ་བ་དག་གིས་ཅི་སྟེ་ཁས་མི་ལེན། རིགས་པ་དང་ལྡན་པའི་ཕྱིར་རྒོལ་བ་
དག་གིས་རང་རང་གི་བློས་བརྟགས་པའི་གཉིས་སུ་སྨྲ་བ་དོར་ནས་གཉིས་སུ་མེད་པའི་ཕྱོགས་
འདི་སྨྲ་བར་རིགས་སོ། །ཅི་སྟེ་འཐད་པ་འགའ་ཞིག་གིས་དོན་འདི་མི་འགྲུབ་པ་སྲིད་ན། འོ་ན་
གང་གིས་ཁོ་བོ་ཅག་ཡིད་ཆེས་པར་འགྱུར་བའི་འཐད་པ་དེ་བརྗོད་པར་གྱིས་ཤིག །འོན་ཏེ་ཇི་
སྐད་བཤད་པའི་དོན་དང་འགལ་བའི་འཐད་པ་ཅུང་ཟད་ཀྱང་བརྗོད་པར་མི་ནུས་ན། དེའི་ཚེ་
གལ་ཏེ་ཁོ་བོ་ཅག་གིས་བཤད་པའི་འཐད་པ་ཁོ་ནས་ཁྱོད་ལའང་མཐའ་གཉིས་སྤངས་པའི་ཚུལ་
དེ་རིགས་ན་ཅིའི་ཕྱིར་ཁོ་བོ་ཅག་གཉིས་སུ་མེད་པར་སྨྲ་བ་ལ་རྩོད་པ་གཞན་བྱེད། གང་གི་ཕྱིར་
འཇིག་རྟེན་དང་འཇིག་རྟེན་ལས་འདས་པའི་དངོས་པོ་ཀུན་ལ་གཉིས་སུ་མེད་པ་འདི་དབྱེར་མེད་
པ་དེ་ཉིད་ཀྱི་ཕྱིར། ཕྱི་དང་ནང་གི་དངོས་པོ་ཀུན་གྱི་རང་བཞིན་བྱས་པ་ཅན་དུ་ཐལ་བར་འགྱུར་
བས་རྒྱུ་རྐྱེན་ལས་མ་སྐྱེས་པའི་ཕྱིར་དངོས་པོ་མེད་པ་ཁོ་ན་རང་བཞིན་ཡིན་ལ་དེ་ཡང་ཐ་དད་དུ་
རྣམ་པར་དབྱེ་བ་མི་རིགས་ཏེ། དཔེར་ན་བུམ་པ་དང་འཁར་གཞོང་ལ་སོགས་པ་སྣོད་ཐ་དད་་
151



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཀྱང་གཟུགས་མེད་པ་ཙམ་གྱི་ནམ་མཁའི་ངོ་བོ་ལ་ཐ་དད་མེད་པ་དེ་བཞིན་དུ་རྫས་རྣམས་ཀུན་ལ་
རང་བཞིན་གང་མཐོང་བ་སྐྱེ་བ་མེད་པའི་ངོ་བོ་དེ་ནི་ཐ་དད་དུ་རྣམ་པར་དབྱེ་བར་མི་འགྱུར་
རོ། །དེ་ཉིད་ཀྱི་ཕྱིར། དངོས་པོ་གཅིག་གི་ལྟ་བོ་གང་། །དེ་ནི་ཀུན་གྱི་ལྟ་བོར་བཤད། །
གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་པ་ཉིད། །ཅེས་སྔར་བཤད་དོ། །གཉིས་
པ་སྐྱོན་སྤོང་དགག་པ་ནི། རྟོག་པ་སྔོན་དུ་བཏང་བ་དག་གིས་ཇི་སྐད་བཤད་པའི་རིགས་པས་
ཐོབ་པའི་དོན་འདི་ཁས་བླང་པར་བྱ་བའམ། ཡང་ན་བརྒལ་ཞིང་བརྟག་པས་ལན་གདབ་པར་
བྱའོ། །ཅི་སྟེ་གང་ལ་ཅུང་ཟད་ཅིག་སྲིད་པ་དེ་ལ་ལན་གདབ་པར་རིགས་ཀྱི། གང་གི་ལྟར་ན་
ཐམས་ཅད་དངོས་པོ་མེད་པ་དེ་ལ་བརྗོད་པར་བྱ་བ་དང་། ཚིག་སོགས་རྣམ་པ་ཐམས་ཅད་དུ་
མེད་པས་ཇི་ལྟར་ལན་གདབ་པར་བྱ། དེའི་ཕྱིར་དེ་ལ་ལན་མ་སྨྲས་པ་ཉིད་དོ་སྙམ་ན། གལ་ཏེ་
དེ་ལྟར་ཐམས་ཅད་མེད་པའི་ཕྱིར་གཞན་དབུ་མ་པའི་ཕྱོགས་ལ་ལན་བརྗོད་པར་བྱ་བ་མིན་ན།
ཁྱོད་ཀྱིས་འཐད་པ་འགའ་ཞིག་གིས་རང་ཉིད་ཀྱི་ཕྱོགས་དབུ་མ་པའི་སྟོང་པ་ཉིད་ཀྱི་གཏན་
ཚིགས་ཀྱིས་བཟློག་པ་ཅི་སྟེ་མི་སྒྲུབ། མ་གྲུབ་པ་ཁས་བླངས་པ་རིགས་པའང་མ་ཡིན་ནོ། །གལ་
ཏེ་ཡང་རང་ལུགས་སྒྲུབ་བྱེད་ཀྱི་གཏན་ཚིགས་རྙེད་པར་དཀའ་ལ། གཞན་ལུགས་སུན་འབྱིན་
པར་བྱེད་པའི་གཏན་ཚིགས་སླ་ཞེས་འཇིག་རྟེན་ན་བརྗོད་ཅིང་གྲགས་སོ་ཞེ་ན། དེ་ལྟ་ན་སུན་
འབྱིན་པར་བྱེད་པའི་གཏན་ཚིགས་རྙེད་སླ་བ་དེ་ཁྱོད་ལ་ཡང་ཡོད་པས་ཁྱོད་ཀྱིས་ཀྱང་གཞན་
དབུ་མ་པའི་ཕྱོགས་ལ་སྐྱོན་བརྗོད་པ་ཉིད་དུ་ཅིའི་ཕྱིར་མི་ནུས། དེའི་ཕྱིར་ཁྱོད་ཀྱིས་གཞན་གྱི་
ཕྱོགས་ལ་སྐྱོན་བརྗོད་པར་མི་ནུས་པས་སུན་འབྱིན་པར་བྱེད་པའི་གཏན་ཚིགས་རྙེད་མི་སླའོ། །
གསུམ་པ་ཡོད་མེད་རིགས་པ་མཚུངས་པར་བསྟན་པ་ནི། ཅི་སྟེ་རིགས་པ་མེད་བཞིན་དུ་
ཁྱོད་ཀྱིས་ཡོད་ཅེས་བྱ་བའི་ཚིག་ཙམ་ཞིག་གིས་གལ་ཏེ་དེ་ཁོ་ན་ཉིད་དུ་དངོས་པོ་ཡོད་པར་འགྱུར་
ན། ཁོ་བོས་རང་བཞིན་མེད་ཅེས་བྱ་བའི་ཚིག་ཙམ་ཞིག་གིས་རང་བཞིན་མེད་པར་ཡང་ནི་ཅིས་
མི་འགྱུར། དེའི་ཕྱིར་ཡུ་བུ་ཅག་གཉིས་ཀ་གཉིས་སུ་སྨྲ་བ་བསལ་ནས་གཉིས་སུ་མེད་པའི་གཞུང་
བཙུགས་པར་འགྱུར་རོ། །གལ་ཏེ་དོན་དམ་པར་དངོས་པོ་མེད་ན་དེའི་ཚེ་མེད་པ་ལ་ཡོད་དོ་
ཞེས་པའི་མིང་དུ་མི་འགྱུར་ཏེ། མོ་གཤམ་གྱི་བུ་ཡོད་དོ་ཞེས་པའི་མིང་མི་རུང་བའི་རང་བཞིན་
གྱིས་ཡོད་དོ་ཞེ་ན། གང་གི་ཕྱིར་ཡོད་ཅིང་བདོག་གོ་ཞེས་མིང་བཏགས་པ་དེའི་ཕྱིར་དངོས་པོ་
རྣམས་མེད་པར་མི་འགྱུར་ན་དེ་ཡང་མི་རུང་སྟེ། གང་གི་ཕྱིར་ཡོད་དོ་ཞེས་མིང་ཞེས་བྱས་པ་དེའི་
152
X



༄༅ །དབུ་མ་བཞི་བརྒྱ་པའི་འགྲེལ་པ།
ཕྱིར་དངོས་པོ་རྣམས་ཡོད་པར་མི་འགྱུར་ཏེ། མིང་རྣམས་ནི་མིང་ཅན་གྱི་རང་གི་ངོ་བོའི་རྗེས་སུ་
བྱེད་པ་མ་ཡིན་ཏེ། དེ་རྣམས་ཀྱི་སྔ་རོལ་དང་ཕྱིས་འདོད་པས་བྱེད་པའི་ཕྱིར་རོ། ། དཔེར་ན་
མིག་ལེགས་པ་ལ་ཞར་བ་ཞེས་དང་། ཚེ་ཐུང་བ་ལ་ཚེ་རིང་བ་ཞེས་པ་ལ་སོགས་པ་བཞིན། གལ་
ཏེ་སྒྲས་དོན་གྱི་རང་གི་ངོ་བོ་ལ་རེག་པར་ཁོ་བོ་ཅག་ཀྱང་མི་འདོད་ཀྱི། འོན་ཀྱང་དོན་གྱི་རང་གི་
ངོ་བོ་ལ་མ་རེག་པའི་སྒྲས་ཇི་ལྟར་བརྗོད་པའི་དོན་འཇིག་རྟེན་ན་གྲགས་པ་རྣམས་དོན་དམ་པར་
ཡོད་པ་ཡིན་ནོ་ཞེ་ན། གལ་ཏེ་དངོས་པོ་ཐམས་ཅད་རང་བཞིན་གྱིས་ཡོད་ཅིང་། དེ་དག་གི་
རང་གི་ངོ་བོ་ལ་མི་རེག་པའི་སྒྲ་རྣམས་ཀྱིས་འཇིག་རྟེན་པ་བརྗོད་པས་འཇིག་རྟེན་པ་ལ་ཡོད་པ་
ཡིན། དངོས་པོ་གང་དེ་ཁོ་ན་ཉིད་དེ་བདེན་པར་ཡོད་པ་དེ་ནི་དོན་དམ་པ་ཁོ་ནར་འགྱུར་གྱི།
འཇིག་རྟེན་པར་ཇི་ལྟར་འགྱུར་ཏེ་མི་འགྱུར་བ་ཁོ་ནའོ། །
བཞི་པ་མེད་པ་ཕྱོགས་སུ་འགྱུར་བ་དགག་པ་ནི། གལ་ཏེ་ཁྱོད་ཀྱིས་དངོས་པོ་དང་དངོས་
པོ་མེད་པ་གཉིས་ཀ་བཀག་མོད། དེ་ལྟ་ན་ཡང་དངོས་པོ་བསལ་པའི་ཕྱིར་ཁྱོད་ལ་དངོས་པོ་
རྣམས་མེད་པར་འགྱུར་རོ་ཞེ་ན། གལ་ཏེ་དངོས་པོ་ཀུན་བཀག་ནས་མེད་པའི་ཕྱིར་དངོས་པོ་
མེད་པའི་ཕྱོགས་ཉིད་དུ་འགྱུར་བ་དེ་ལྟ་ཡིན་ན་དབུ་མ་པའི་ཕྱོགས་རྣམས་ཀུན་དངོས་པོ་མེད་
པར་མི་རིགས་ཏེ་འདི་ལྟར། གང་གི་ཚེ་ཇི་སྐད་བཤད་པའི་ཚུལ་གྱིས་དངོས་པོ་ཉིད་མི་སྲིད་པ་
དེའི་ཚེ་དགག་བྱ་དངོས་པོ་མེད་པའི་ཕྱིར། དེ་བཀག་པའི་དངོས་པོ་མེད་པ་སྲིད་པ་ཡོད་པར་མི་
འགྱུར་རོ། །དེ་ཡང་ཅིའི་ཕྱིར་ཞེ་ན། དངོས་པོ་འཇིག་པ་གཞན་དུ་འགྱུར་བ་ལ་དངོས་པོ་མེད་
པ་ཞེས་འཇིག་རྟེན་ན་བརྗོད་ལ། དེའི་ཚེ་ལྟོས་ས་དངོས་པོ་མེད་པར་ལྟོས་ཆོས་དངོས་མེད་གང་
ལས་འགྲུབ་པར་འགྱུར། དེའི་ཕྱིར་དངོས་པོ་དང་དངོས་པོ་མེད་པ་ཕན་ཚུན་ལྟོས་པས་རང་གི་
ངོ་བོས་འགྲུབ་པ་མ་ཡིན་ནོ། །ལྔ་པ་སྟོང་ཉིད་སྒྲུབ་པའི་དཔེ་རྟགས་དགག་པ་ནི། གལ་ཏེ་རྒྱུ་
མེད་པར་དོན་འགའ་ཡང་གྲུབ་པ་མེད་པས་ཁྱོད་ཀྱིས་གདོན་མི་ཟ་བར་སྟོང་ཉིད་སྒྲུབ་པའི་
གཏན་ཚིགས་བསྟན་དགོས་ལ། སྟོང་ཉིད་གཏན་ཚིགས་ལས་གྲུབ་པར་འགྱུར་བ་དེའི་ཕྱིར་
ཐམས་ཅད་སྟོང་པར་མི་འགྱུར་ཏེ། གཏན་ཚིགས་ལྟར་གཞན་ཡང་ཡོད་པའི་ཕྱིར་རོ་ཞེ་ན།
སྟོང་ཉིད་སྒྲུབ་པར་བྱེད་པ་ལ་སྐྱེད་བྱེད་ཀྱི་རྒྱུའམ་འོན་ཏེ་ཤེས་བྱེད་ཀྱི་རྒྱུ་ཡོད་ཅེས་སྨྲ། དང་པོ་
ལྟར་ན་སྟོང་པ་ཉིད་བྱས་པར་འགྱུར་བས་དེའི་ཕྱིར་སྒྱུ་མ་བསླུ་བར་འགྱུར་ན། སྟོང་པ་ཉིད་ནི་ཡེ་
མཚུངས་པའི་ངོ་བོ་ཡིན་པས་བསླུ་བའང་མ་ཡིན་ནོ། །དེའི་ཕྱིར་སྐྱེད་བྱེད་ཀྱི་རྒྱུ་མ་ཡིན་ནོ། །
153



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
པ་ཅི་སྟེ་ཤེས་བྱེད་ཀྱི་རྒྱུ་ལ་བསམས་ནས་སྟོང་ཉིད་སྒྲུབ་བྱེད་ཀྱི་རྒྱུ་ཡོད་ཅེས་སྨྲ་ན། གཏན་ཚིགས་
ནི་དམ་བཅའ་བསྒྲུབ་པའི་ཕྱིར་བརྗོད་པ་ཡིན་ལ། གལ་ཏེ་དམ་བཅའ་ལས་གཏན་ཚིགས་
གཞན་ཡིན་ན་ཕྱོགས་ཀྱི་ཆོས་མ་ཡིན་པའི་ཕྱིར་དམ་བཅའ་གོ་བྱེད་མ་ཡིན་ནོ། །དམ་བཅའ་
ལས་གཏན་ཚིགས་གཞན་མ་ཡིན་ན། དམ་བཅའི་རང་གི་ངོ་བོ་བཞིན་དུ་འདི་གཏན་ཚིགས་མ་
ཡིན་པས་དེས་ན་སྟོང་ཉིད་སྒྲུབ་བྱེད་ཀྱི་གཏན་ཚིགས་མེད་པ་དེའི་ཕྱིར་དངོས་པོ་རང་བཞིན་
མེད་པར་གྲུབ་བོ། །གལ་ཏེ་གཏན་ཚིགས་མེད་ཀྱང་གང་གི་ཕྱིར་སྟོང་པ་ཉིད་ཀྱི་དཔེ་ཡོད་པ་
དེས་ན། དཔེ་དང་འདྲ་བར་དངོས་པོ་གཞན་ཡང་ཡོད་པས་ཐམས་ཅད་སྟོང་པར་མི་འགྱུར་རོ།
ཞེ་ན། དཔེ་དེ་ཡང་རྟོག་ན་གཏན་ཚིགས་ཀྱི་དོན་དང་འབྲེལ་པ་ཞིག་གམ། འོན་ཏེ་མ་འབྲེལ་
བ་ཞིག་ཡིན་རྟོག་གྲང་། དང་པོ་ལྟར་ན་གཏན་ཚིགས་ཀྱི་སུན་འབྱིན་པ་ཉིད་ཀྱིས་བསལ་ཏོ། །
གལ་ཏེ་གཏན་ཚིགས་ཀྱི་དོན་དང་མ་འབྲེལ་བའི་དཔེ་ཙམ་ལས་དོན་གྲུབ་པར་སེམས་ན། དེའི་
ཚེ་ཇི་ལྟར་བྱ་རོག་གི་ནག་པ་དེ་བཞིན་དུ་བདག་ཀྱང་ནག་ཅེས་བརྗོད་ནུས་པར་འགྱུར་ན། འདི་
ཡང་སྲིད་པ་མ་ཡིན་པས་དཔེ་མི་རིགས་ཏེ། དགོས་པ་མེད་པས་ཕྱིར་རོ། །
དྲུག་པ་སྟོང་ཉིད་བསྟན་པའི་དགོས་པ་བཤད་པ་ནི། གལ་ཏེ་གཏན་ཚིགས་ཀྱང་མེད་ལ་
དཔེ་ཡང་མེད་ཅིང་དངོས་པོ་ཐམས་ཅད་ཀྱང་མེད་ན། ཁྱོད་ཀྱི་བསྟན་བཅོས་བྱེད་པའི་ཚོགས་ཇ
འདི་དོན་གང་བསྒྲུབཤད་ཙ་
བསྟན་བཅོས་འཛིན་
སྟོང་པ་ཉིད་ཉེ་བར་སྒྲུབ་པ་ནི་ཞེ་
དེ་ཁོ་ན་ཉིད་ལྟ་བའི་ཕྱིར་ཡིན་ལ། དེ་ཁོ་ན་ཉིད་ཀྱང་རང་བཞིན་དང་ངོ་བོ་ཉིད་ཡིན་ནོ། །གལ་
ཏེ་རང་བཞིན་གྱིས་དངོས་པོ་བདེན་པར་ཡོད་ན། གྲོལ་བ་དོན་གཉེར་ལ་དེ་མཐོང་བ་མཛེས་ཀྱི་
སྟོང་པ་ཉིད་མཐོང་བ་ལ་ཡོན་ཏན་ཅི་ཞིག་ཡོད། ཡོན་ཏན་མེད་པར་མ་ཟད་སྐུར་པ་འདེབས་པ་
ལ་ཞུགས་པའི་ཕྱིར་སྐྱོན་དུ་འགྱུར་རོ། །གང་གི་ཚེ་དངོས་པོ་རང་བཞིན་མེད་པ་ལ་འཇིག་རྟེན་
པ་རྣམས་རང་བཞིན་དང་བཅས་པར་ཞེན་ནས། དེའི་རྒྱུ་ཅན་གྱི་ལས་དང་ཉོན་མོངས་པའི་
དབང་གིས་འཁོར་བར་འཇུག་པ་དེའི་ཚེ་དངོས་པོ་རང་བཞིན་མེད་པ་རྣམས་རང་བཞིན་མེད་
པར་གསལ་བར་བྱེད་པའི་བསྟན་བཅོས་འདིས་སྒྲོ་སྐུར་ཐམས་ཅད་སྤངས་ནས་རང་བཞིན་མེད་
པ་ཉིད་སྟོན་ཅིང་། འཇིག་རྟེན་ཡང་དངོས་པོ་རང་བཞིན་མེད་པར་རྟོགས་ནས་གཟུགས་
བརྙན་དང་སྤྲུལ་པ་ལ་སོགས་པ་ལྟར་དངོས་པོ་ལ་མི་ཞེན་པས་ན། མངོན་པར་ཞེན་པའི་རྒྱུ་ཅན་
གྱི་ལས་དང་ཉོན་མོངས་པ་ཐམས་ཅད་ཟད་ནས་འདོད་ཆགས་ལ་སོགས་པའི་འཆིང་བ་ཐམས་
154



༄༅།།དབུ་མ་བཞི་བརྒྱ་པའི་འགྲེལ་པ།
zཅད་ལས་ངེས་པར་གྲོལ་བར་འགྱུར་རོ། །དེའི་ཕྱིར་བསྟན་བཅོས་འདིས་དངོས་པོ་རྣམས་རང་
བཞིན་མེད་པ་ཙམ་ཞིག་སྟོན་གྱི་ཡང་འདིར་རྟེན་ཅིང་འབྲེལ་པར་འབྱུང་བ་སྒྱུ་མ་ལྟ་བུ་ལ་སྟོན་པ་
ནི་མ་ཡིན་ནོ། །འོ་ན་རིགས་པའི་རྣམ་པ་མང་པོ་འདིས་ཅི་ཞིག་འགོག་ཅེ་ན། ཡང་དག་པ་མ་
ཡིན་པར་སྒྲོ་འདོགས་པའི་རྟོག་པས་དངོས་པོ་རང་བཞིན་དང་བཅས་པར་མཐོང་བ་ལས་བྱིས་པ་
རྣམས་འཁོར་བར་འཆིང་བ་འགྱུར་ཏེ། དེའི་ཕྱིར་འཁོར་བའི་སྡུག་བསྔལ་གྱི་རྒྱུ་མངོན་པར་ཞེན་
པ་དེ་ནི་བསྟན་བཅོས་འདི་རུ་རིགས་པའི་ཚོགས་དུ་མས་དགག་པར་བྱ་བ་ཡིན་ནོ། །དེ་ལྟར་ན་
རང་བཞིན་གྱིས་སྟོང་པའི་རྟེན་ཅིང་འབྲེལ་པར་འབྱུང་བ་སྒྱུ་མ་ལྟ་བུ་འདི་ནི་མདོར་བསྡུ་ན་
སངས་རྒྱས་ཀྱི་གསུང་གི་དོན་ཡིན་ནོ་ཞེས་སློབ་དཔོན་གྱིས་བསྟན་བཅོས་འདིས་རྣམ་པར་བཤད་
པ་ཡིན་ནོ། །
བདུན་པ་ཡོད་མེད་འཛིན་པར་འཁྲུལ་པ་བསྟན་པ་ནི། རང་གི་སྡེ་པ་རྣམ་རིག་པ་ལ་
སོགས་པ་གང་དག་གསུང་རབ་ཀྱི་དོན་ཇི་ལྟ་བ་བཞིན་དུ་མ་རྟོགས་པས་རྣམ་ཤེས་ལ་སོགས་པ་
ཁ་ཅིག་ཡོད་ལ། ཕྱི་རོལ་བུམ་པ་ལ་སོགས་པ་ཁ་ཅིག་མེད་ཅེས་བྱ་བ་ནི་དེ་ཁོ་ན་ཉིད་དོན་དམ་
པའང་མ་ཡིན་ལ་འཇིག་རྟེན་ཀུན་རྫོབ་ཀྱང་མ་ཡིན་ཏེ། གང་གི་ཚེ་འཇིག་རྟེན་པའི་དངོས་པོ་
བཤད་པར་འདོད་པ་དེའི་ཚེ་འཇིག་རྟེན་གྱི་རྟོགས་པ་ཚད་མར་བྱས་ནས་ཕུང་པོ་ལྔ་ཆར་ཡང་
ཁས་བླང་བར་བྱ་ལ། གང་གི་ཚེ་འཇིག་རྟེན་ལས་འདས་པའི་དེ་ཁོ་ན་ཉིད་བཤད་པར་འདོད་པ་
དེའི་ཚེ་འཕགས་པའི་ཡེ་ཤེས་ལ་ལྟོས་ནས་ཕུང་པོ་ལྔ་ཆར་ཡང་རང་བཞིན་གྱིས་སྟོང་པར་བཤད་
པར་བྱ་བ་ཡིན་པའི་ཕྱིར། གང་གི་ཕྱིར་དེ་ལྟ་ཡིན་པ་དེས་ན་རྣམ་ཤེས་འདི་ཡོད་ཅིང་ཕྱི་རོལ་
འདི་མེད་ཅེས་བརྗོད་པ་ཉིད་དུ་མི་ནུས་ཏེ། ཀུན་རྫོབ་ཏུ་སེམས་དང་སེམས་བྱུང་ལྟར་བུམ་པ་ལ་
སོགས་པ་ཕྱི་རོལ་ཡང་ཡོད་དེ། འཇིག་རྟེན་མཐའ་དག་ལ་གྲགས་པའི་ཕྱིར། དོན་དམ་པར་
བུམ་པ་ལ་སོགས་པ་རྣམ་པར་དཔྱད་ན་མ་གྲུབ་པ་བཞིན་དུ་སེམས་དང་སེམས་བྱུང་རྣམས་ཀྱང་
མེད་པར་འགྱུར་ཏེ། རིགས་པ་དང་བྲལ་བའི་ཕྱིར་རོ། །བརྒྱད་པ་ཕྱོགས་བྲལ་རིགས་པས་
དགག་མི་ནུས་པར་བསྟན་པ་ནི། དེ་ལྟར་རིགས་པའི་ཚོགས་དུ་མས་དངོས་པོར་སྨྲ་བ་བསལ་
བས་སྟོང་པ་ཉིད་དུ་སྨྲ་བ་ལ་སུན་འབྱིན་བརྗོད་མ་ནུས་པ་ན། འདི་སྐད་ཅེས་ད་ལྟ་ཁོ་བོས་ཁྱོད་
ལ་ལན་གདབ་མི་ནུས་མོད། དེ་ལྟ་ན་ཡང་གང་དག་ཁྱོད་ལ་ལན་འདེབས་པར་འགྱུར་བ་དེ་
བཞིན་གཤེགས་པའི་བསྟན་པ་ལ་མངོན་པར་བརྩོན་པ་དག་འབྱུང་བར་འགྱུར་རོ་ཞེ་ན། གལ་
155



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཏེ་ཕྱོགས་ཡོངས་སུ་འཛིན་པ་ཡོད་ན་དེ་རྣམ་པ་གཞན་དུ་བསྒྲུབས་པ་ལས་དུས་ཆེས་རིང་མོ་ཞིག་
ནི་སུན་འབྱིན་ནུས་པ་སྲིད་ཀྱང་། གང་ལ་ཡོད་པ་དང་མེད་པ་དང་ཡོད་མེད་གཉིས་ཀ་ཡིན་ཞེས་
པའི་ཕྱོགས་གསུམ་རྣམ་པ་ཐམས་ཅད་དུ་ཡོད་པ་མ་ཡིན་པ་དེ་ལ་ཡུན་ཆེས་རིང་མོ་ནའང་ཀླན་ཀ་
བརྗོད་པར་ནུས་པ་མ་ཡིན་ཏེ། དཔེར་ན་ནམ་མཁའ་ལ་རི་མོ་འབྲི་བ་དང་། ལྕག་གིས་བཞུས་
པས་གཟིར་པར་བྱེད་མི་ནུས་པ་བཞིན་ནོ། །རྣལ་འབྱོར་སྤྱོད་པ་བཞི་བརྒྱ་པ་ལས། སློབ་དཔོན་
དང་སློབ་མ་གཏན་ལ་དབབ་པ་བསྒོམ་པ་བསྟན་པ་ཞེས་བྱ་བ་སྟེ་རབ་ཏུ་བྱེད་པ་བཅུ་དྲུག་པའི་
འགྲེལ་པའོ།། །།
༈ འཕགས་པའི་གཞུང་མཆོག་ལེགས་བཤད་རིན་ཆེན་གཏེར། །གང་དག་མཐུ་ཡིས་གངས་
རིའི་ཁྲོད་འདིར་གསལ། ། ཟླ་བ་ལྟར་གྲགས་ཟླ་བའི་མཚན་ཅན་དང་། །ཉི་མ་ལྟར་གྲགས་ཉི་
མའི་མིང་ཅན་རྒྱལ། །ཟབ་མོའི་བཅུད་འཛིན་གཞུང་བཟང་ཀུ་མུ་ཏ། །དཔལ་ལྡན་ཟླ་བའི་ཟེར་
གྱིས་རྣམ་ཕྱེ་བ། །ཡང་དག་བཤད་པའི་སྲད་བུ་ལ་རྒྱུས་ཏེ། །སྐལ་བཟང་བློ་ཡི་མགུལ་རྒྱན་ལ་འདི་
བྱས་སོ། །འདིར་བཤད་དགེ་བ་རབ་དཀར་དྲི་མེད་དེས། །མཐར་འཛིན་ཚང་ཚིང་ 
སྡུག་•པོས་
དཀྲིགས་གྱུར་པའི། །སྲིད་པའི་འབྲོག་དགོན་འཁྱམས་པའི་འགྲོ་བ་རྣམས། །མཐའ་བྲལ་དབུ་
མའི་ལམ་དུ་འཇུག་པར་ཤོག །ཇི་སྲིད་ནམ་མཁའ་ཞིག་པ་མ་གྱུར་བར། །དེ་སྲིད་གཞུང་
བཟང་འདི་ཡང་གནས་གྱུར་ཏེ། །སྲིད་ཞིའི་རྒུད་པ་མ་ལུས་སེལ་བ་དང༌། །ཕན་བདེའི་འབྱོར་
པ་ཕྱོགས་བཅུར་རྒྱས་བྱེད་ཤོག །སློབ་དཔོན་ཆེན་པོ་འཕགས་པ་ལྷའི་ཞལ་སྔ་ནས་མཛད་པ་
བྱང་ཆུབ་སེམས་དཔའི་རྣལ་འབྱོར་སྤྱོད་པ་བཞི་བརྒྱ་པའི་འགྲེལ་པ་ཚིག་དོན་ཙམ་གསལ་བར་
བྱེད་པ་འདི་ནི་ཟབ་མོ་ལ་མོས་ཤིང་བློ་ཞན་པའི་སྐྱེ་བོ་དག །ལེགས་པར་བཤད་པ་རིན་པོ་ཆེའི་
འབྱུང་གནས་གཞུང་མཆོག་འདི་ལ་བདེ་བླག་ཏུ་འཇུག་པར་བྱ་བའི་ཆེད་དུ་དགེ་སློང་གཞོན་ནུ་
བློ་གྲོས་ཀྱིས་སྦྱར་བ་དགེ་ལེགས་སུ་གྱུར་ཅིག །འདི་བསྒྲུབས་པ་ལས་བྱུང་བ་ཡི། །དགེ་བའི་རྩ་
བ་གང་ཐོབ་པ། །དེས་ནི་སྐྱེ་བོ་ཐམས་ཅད་ཀྱིས། །བདེ་གཤེགས་ཤེས་རབ་ཐོབ་པར་ཤོག །
འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་
རྙེད་དང་བཀུར་སྟི་དང་། །བཅས་ཏེ་ཡུན་རིང་གནས་གྱུར་ཅིག །བྱང་ཕྱོགས་སྐྱོང་བའི་སྐྱོབ་པ་
མཆོག་གྱུར་པ། །མཁས་གྲུབ་རྒྱ་མཚོའི་ཡོངས་སུ་གང་བའི་གནས། །གངས་རིའི་ཁྲོད་འདིར་
བསྟན་པ་གསལ་མཛད་པ། །ས་སྐྱ་པ་ཡི་བསྟན་པ་རྒྱས་གྱུར་ཅིག །གངས་ཅན་བོད་ཀྱི་ལྟེ་བ་རྡོ་
156



༄༅།།དབུ་མ་བཞི་བརྒྱ་པའི་འགྲེལ་པ།༡
རྗེ་གདན། །དཔལ་ལྡན་ས་སྐྱའི་ཆོས་སྲིད་རྒྱས་པ་དང་། །སྤྲུལ་པའི་གདུང་བརྒྱུད་རྒྱུན་ཆད་
མེད་བྱོན་ནས། །ཀུན་ཀྱང་ཕྲིན་།ཀུན་ཀྱང་ཕྲིན་ལས་ནམ་མཁའ་མཉམ་པར་ཤོག ། ཤུ་བྷཾ།། །།
"..::::
:::.
157



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
..::༄༅༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་
བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།།
གྲགས་པ་བཟང་པོས་མཛད།
བཅོམ་ལྡན་འདས་ལྷག་པའི་ལྷ་ལ་ཕྱག་འཚལ་ལོ། །མཁའ་ལྟར་ཡངས་པའི་མཁྱེན་རབ་
མངའ་ཡང་ཉེས་པའི་གོ་སྐབས་རིང་དུ་བཅོམ། །བཅོམ་ལྡན་ཁྱོད་ཐུགས་ཐུགས་རྗེ་མངའ་ཡང་
ལོག་སྨྲའི་ཚོགས་རྣམས་འཇིགས་པར་མཛད། །མཛད་པ་རྟག་ཏུ་མཛད་ཀྱང་རློམ་སེམས་མེད་
ཅིང་སྐྱོ་བའང་མ་མཆིས་པའི། །འགྲོ་བའི་མགོན་པོ་འཇམ་དབྱངས་བླ་མའི་མཛད་པས་དུས་
ཀུན་ཏུ་ནི་སྐྱོང་གྱུར་ཅིག །མཐའ་གཉིས་རྣམ་སྤངས་མཁྱེན་བརྩེའི་ཆུ་གཏེར་དབུས་ན་གནས་
བཅས་ཤིང་། །གང་གི་གཙུག་ན་གཞན་ཕན་ལྷག་བསམ་ནོར་གྱིས་རྣམ་པར་མཛེས་བྱེད་
ཅིང་། །ལྟ་ངན་མིག་གིས་མི་བཟོད་ལྟ་བའི་ཟེར་གྱིས་འགྲོ་བློའི་མུན་པ་འཇོམས། །རྒྱལ་བ་
གཉིས་པ་ཀླུ་སྒྲུབ་ཞབས་ལ་རྟག་ཏུ་གུས་པས་ཕྱག་འཚལ་ལོ། །རྒྱལ་བའི་གསུང་རབ་ཆུ་གཏེར་
དབུས་ན་ལེགས་འཁྲུངས་རིགས་པའི་འདབ་སྟོང་རྒྱས། །སྙིང་རྗེས་སྲིད་པའི་འདམ་ལས་སྐྱེད་
ཀྱང་སྲིད་པའི་འདམ་ལས་རིང་དུ་འཕགས། །ཚངས་སོགས་ལྷ་བརྒྱའི་གཙུག་ན་ལྷག་པའི་ལྷ་
བཞིན་རྟག་ཏུ་རྣམ་པར་མཛེས། །འཕགས་པ་ལྷ་དང་ཟླ་བའི་ཞབས་སོགས་བླ་མ་རྣམས་ལ་
གུས་ཕྱག་འཚལ། །གསུང་རབ་ཀུན་གྱི་སྙིང་པོའི་དོན། །ཀླུ་སྒྲུབ་མན་ངག་ལས་འོངས་པའི། །
ཟབ་དང་རྒྱ་ཆེའི་ཚུལ་སྟོན་པ། ། རིགས་བརྒྱ་ལྡན་པའི་བརྒྱ་པ་བཤད། ། བློ་ལྡན་གཟུང་
(གཟུར་）གནས་གུས་པས་ཉོན། །མཁས་པ་གཞན་གྱིས་རྣམ་ཕྱེས་མོད། །བདག་ཀྱང་
འདིར་འབད་ཅི་ཞིག་འགལ། །མཁའ་ལ་ལྷུན་པོའི་སྐབས་རྙེད་པས། །གཟུགས་ཅན་གཞན་གྱི་
སྐབས་མེད་དམ། །འདིར་གང་བཤད་པར་བྱ་བའི་ཆོས་ནི། སྟོན་པའི་སྤྱན་སྔར་རྫུས་སྐྱེས་ཀྱི་
སྒོ་ནས་འགྲོ་བ་འདུལ་བར་དམ་བཅས་པའི་འཕགས་པ་ལྷ་ཞེས་བྱ་བ། ཡུལ་སིང་གྷ་ལའི་གླིང་གི་
རྒྱལ་པོའི་སྲས་སུ་འཁྲུངས་པ། གཞོན་ནུ་ནས་རྒྱལ་སྲིད་སྤངས་ཏེ། སློབ་དཔོན་ཀླུ་སྒྲུབ་ཀྱི་སྤྱན་
སྔར་རབ་ཏུ་བྱུང་ཞིང་ཡུན་རིང་དུ་བསྟེན་པས་མན་ངག་ཕྱིན་ཅི་མ་ལོག་པར་མངའ་བ་བ་དེས་
མཛད་པའི་བསྟན་བཅོས། རབ་ཏུ་བྱེད་པ་བཞི་བརྒྱ་པ་ཞེས་བྱ་བ་ཡིན་ལ།
158



༄༅ །།རྣལ་འབྱོར་སྤྱོད་པ་བཞི་བརྒྱུ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།11
དེ་ལ། སྤྱིའི་རྣམ་པར་བཞག་པ་དང་། གཞུང་གི་དོན་བཤད་པ་དང་། མཇུག་
མཐར་ཕྱིན་པའི་བྱ་བ་དང་གསུམ་གྱི། དང་པོ་ནི། གང་ལས་འཇིག་རྟེན་པའི་དངོས་ཇི་ལྟར་
གནས་པ་བཞིན། །རྣམ་པར་ཕྱེ་ནས་རིམ་གྱིས་དོན་དམ་སྟོན་གྱུར་པ། །དེ་འདི་ད་ལྟའི་སྙན་
ངག་མཁན་གྱིས་རྣམ་པ་གཉིས་སུ་བྱས། །ད་ནི་བདག་གིས་གཅིག་ཏུ་དེ་རྣམས་དབྱེ་བར་བྱ། །
སློབ་དཔོན་ཀླུ་སྒྲུབ་སློབ་མར་སྣང་བ་འདོད་གྱུར་པ། །དེ་ཕྱིར་འདི་ཡི་དེ་ཉིད་ལུགས་ལས་ལུགས་
གཞན་མིན། །བསྟན་བཅོས་བཞི་བརྒྱ་པ་འདི་ནི། །བཞི་སྒྲ་མི་མངོན་བྱས་པ་དང། །རྟོག་
རྣམས་སེལ་བར་བྱེད་པའི་ཕྱིར། །བརྒྱ་པ་ཞེས་བྱར་བརྗོད་པ་སྟེ། ། འཛིན་པ་འཆོས་ཕྱིར་
བསྟན་བཅོས་སོ། །ཞེས་པ་སྟེ། འདིས་བསྟན་བཅོས་ཀྱི་སྤྱིའི་འབྲེལ་དང་། གཞན་གྱིས་འཆད་
ཚུལ་མི་འཐད་པ་དང་། རང་གིས་ཇི་ལྟར་འཆད་པའི་ཚུལ་དང་། དེའི་འཐད་པ་དགོད་པ་
དང་། མཚན་དོན་བཤད་པ་སྟེ་བཞི་བསྟན་པའི་དང་པོ་ནི། འདི་ལ་རབ་ཏུ་བྱེད་པ་བཅུ་དྲུག་
ཡོད་པའི་དང་པོ་བཞིས་ཕུང་པོ། རྟག བདེ། གཙང། བདག་བཞི་བསལ་ནས་མི་རྟག་པ་
སོགས་འཇིག་རྟེན་པའི་དངོས་པོ་ཇི་ལྟར་གནས་པ་ཡོངས་སུ་གསལ་བར་བྱས་པས། ཐུགས་ལ་
འཁོར་བ་སྤངས་པའི་སངས་རྒྱས་ཐོབ་བྱར་བསྟན། དེ་ནས་བཞིས། སངས་རྒྱས་ཀྱི་རྒྱུ་བྱང་
སེམས་ཀྱི་སྤྱོད་པ་དང། དེ་སྐྱེ་བ་དང་མཐར་ཕྱིན་པའི་གེགས་ཉོན་མོངས་པ་དཔྱད་པ་དང་།
དེ་སྤོང་བ་ལ་དེའི་ཡུལ་རྟོགས་དགོས་པས། ཡུལ་དཔྱད་པ་དང་། ཡུལ་ལས་ཉོན་མོངས་སྐྱེ་བ་
ཡང་ཚུལ་མིན་ཡིད་བྱེད་ཀྱི་རྣམ་རྟོག་གི་རྐྱེན་ལས་ཡིན་པས། དེ་སྤོང་བའི་ཐབས་དེ་ཁོ་ན་ཉིད་ཀྱི་
བདུད་རྩི་བསྟན་པའི་སྣོད་རུང་དུ་བྱེད་པ་སློབ་མའི་རྒྱུད་ཡོངས་སུ་སྦྱང་བ་སྟོན་ནོ། །རབ་ཏུ་བྱེད་
པ་དང་པོ་བརྒྱུད་ཀྱིས་རྒྱུད་སྣོད་རུང་དུ་གྱུར་པ་ན། ཕྱི་མ་བརྒྱད་ཀྱིས་རྣམ་རྟོག་གི་དངོས་ཀྱི་
གཉེན་པོ་དེ་ཁོ་ན་ཉིད་ཀྱི་བདུད་རྩི་སྟོན་ལ། དེ་ཡང་དང་པོ་གསུམ་གྱིས་འདི་པའི་སྟོན་པ་དང་
བསྟན་པ་གཉིས་དེ་ཁོ་ན་ཉིད་ཕྱིན་ཅི་མ་ལོག་པར་སྟོན་པས་མཆོག་ཏུ་དག་པ་ཡིན་གྱི། འདི་
ལས་གཞན་པའི་སྟོན་པ་དང་བསྟན་པ་དག་ནི་རྣམ་པར་དག་པ་མིན་པའི་འཐད་པར་དེ་དག་
གིས་བརྟགས་པའི་དངོས་པོ་རྟག་པ་འགོག་པ་སྟོན་ལ། དེ་ཡང་དང་པོས་གཞན་གྱིས་བརྟགས་
པའི་བདག་དང་ནམ་མཁའ་ལ་སོགས་པ་དངོས་པོ་ལྔ་དགག་པ་སྤྱིར་སྟོན་ལ། དེ་ནས་གཉིས་
ཀྱིས་དེར་བསྟན་པའི་གང་ཟག་དང་དུས་བྱེ་བྲག་ཏུ་དགག་པ་སྟོན་ནོ། །དེ་ནས་རབ་ཏུ་བྱེད་པ་
བཞི་པས། འདི་པའི་སྟོན་པ་སོགས་མཆོག་ཏུ་དག་པ་ཡིན་ཡང་། གཞན་དག་མི་མོས་ཤིང་སྤོང་
159



དེ༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ། ་ ་
བའི་རྒྱུ་མཚན་འགོག་པར་བྱེད་དེ། ཅི་ལྟར་ན། སྤོང་བའི་རྒྱུ་ནི་ཉན་པའི་ཡོན་ཏན་དང་མི་
ལྡན་ཞིང་། རང་གི་ལྟ་བ་ལ་མཆོག་ཏུ་བཟུང་བའི་རྒྱུ་མཚན་གྱིས་ཡིན་ལ། དེ་ཡང་མི་རིགས་ཏེ།
སྟོན་པ་འདིས་མངོན་མཐོ་དང་ངེས་ལེགས་ཀྱི་ལམ་ཚང་བར་བསྟན་ལ། དེ་ཡང་རིགས་པའི་
དོན་དང་ལྡན་པས། གཞན་གྱིས་ཀྱང་བཟུང་རིགས་ཞེས་པའི་ཚུལ་གྱིས་སོ། །འདི་ཇི་ལྟར་
རིགས་པ་དང་ལྡན་པ་ནི་དེ་ནས་གསུམ་གྱི་སྟོན་ཏེ། ཡུལ་དང་ཡུལ་ཅན་གྱི་བྱ་བྱེད་དང་། ཡན་
ལག་དང་ཡན་ལག་ཅན། རྒྱུ་དང་འབྲས་བུ་སོགས་ལ་གཅིག ཐ་དད། གཉིས་ཀ གཉིས་
མིན་གྱི་མཐའ་བཞི་བཀག་པའི་སྒོ་ནས་འདུས་བྱས་ཀྱི་མཚན་གཞི་དགག་པ་ནི། དང་པོ་གཉིས་
ཀྱིས་རིམ་པ་ལྟར་སྟོན་ལ། འདུས་བྱས་ཡོད་པའི་སྒྲུབ་བྱེད་དེའི་མཚན་ཉིད་སྐྱེ། གནས།
འཇིག་པ་འགོག་པ་ནི་གསུམ་པའོ། །ཐ་མས་ནི་རབ་བྱེད་དང་པོ་ཐམས་ཅད་ཀྱི་དགོས་པ་དང་།
ཕྱི་མ་བདུན་ལ་བྱ་བྱེད་མི་འཐད་པ་སོགས་ཀྱི་ཀླན་ཀ་ངན་པའི་རྒོལ་བ་འགོག་པ་སྟོན་ནོ། །
མདོར་ན་སྤང་བྱ་བསྟན་
ཕྱིན་
གཉེན་པོའི་རྟེན་དང་། གཉེན་པོ་དངོས་ཏེ་བཞིར་འདུས་སོ། །སེམས་ཀྱི་སྤྱོད་པ་མི་མཚུགས་ཀྱི་
བུ་དང་། དེ་ཐོབ་པའི་ཐབས་བྱུང་
གཉིས་པ་ནི། ད་ལྟའི་སྙན་ངག་མཁན་བཙུན་པ་ཆོས་སྐྱོང་གིས་སྔགས་ལ་བརྟེན་ནས་
མཆོག་མ་བརྙེས་པའི་སྔོན་རོལ་དུ་བསྟན་བཅོས་འདི་ལུས་ཐ་དད་པ་གཉིས་སུ་བྱས་ཏེ། གཅིག་
ནི་ཆོས་སྟོན་པ་བརྒྱ་པ་དང་། གཞན་ནི་རྩོད་པ་བརྒྱ་པའོ། །བརྗོད་བྱ་ཡང་རྣམ་རིག་པའི་
ཕྱོགས་སུ་འགྲེལ་བར་བྱེད་དོ། །དེ་ནི་མི་རིགས་ཏེ། བསྟན་བཅོས་ཀྱི་དོན་འབྲེལ་གཅིག་ཏུ་
བྱས་ནས་བཀོད་པའི་ཕྱོགས་མ་བསྐྱངས་པས། དེས་ཕན་འདག་པར་བྱ་བའི་གདུལ་བྱ་ལ་ཕན་
འདགས་པར་ཡང་མི་འགྱུར་བས། རང་དང་གཞན་གྱི་དོན་ཡང་དག་པར་འགྲུབ་པར་མི་འགྱུར་
བའི་ཕྱིར་དང་། སློབ་དཔོན་འདི་ནི། སློབ་དཔོན་ཀླུ་སྒྲུབ་ཀྱི་ཉེ་གནས་སུ་གྱུར་ཅིང་། དེའི་
ལུགས་ཀྱི་རྗེས་སུ་འཇུག་པས། བསྟན་བཅོས་འདིའི་དེ་ཁོ་ན་ཉིད་ཀྱི་དོན་ནི། དབུ་མའི་བསྟན་
བཅོས་རྩ་བ་ཤེས་རབ་ལས་བཤད་པའི་དེ་ཁོ་(ན་) ཐ་དད་པ་ཅན་མིན་
པའི་ཕྱིར་དང་། རྩ་བ་ཤེས་རབ་ཀྱི་དོན་རྣམ་རིག་པའི་ཕྱོགས་སུ་འགྲེལ་བ་ལ་ཡང་། འཇུག་པ་
ནས་ཇི་ལྟར་བཤད་པའི་ལུང་རིགས་ཀྱིས་གནོད་པའི་ཕྱིར་རོ། །གསུམ་པ་ནི།།གསུམ་པ་ནི། ཟླ་བ་གྲགས་པ་
བདག་གིས་བསྟན་བཅོས་ཀྱི་དོན་འབྲེལ་གཅིག་ཏུ་བྱས་ནས་རྣམ་པར་དབྱེ་བར་བྱའོ། །དེ་ལྟར་..
བ་ལས། ༈
160



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པོ་ཚེའི་སྒྲོན་མེ་བཞུགས་སོ།
བྱས་པས་བསྟན་བཅོས་ཀྱི་འབྲེལ་སྔར་བཀོད་པ་ལྟར་གྱི་ཚུལ་བསྐྱངས་པར་འགྱུར་ལ། གཅིག་
ཏུ་བྱས་ཏེ་བཤད་པ་དེས་ཕན་འདག་པར་བྱ་བ་རྣམས་ལ་ཡང་ཕན་གདགས་པས། རང་དང་
གཞན་གྱི་དོན་ཡང་དག་པར་འགྲུབ་པའི་ཕྱིར་རོ། །བཞི་པ་ནི། བསྟན་བཅོས་འདི་ལ། གཞུང་
ཁ་ཅིག་ཏུ་བརྒྱ་པ་ཞེས་འབྱུང་བ་ནི། ཙ་ཏུར་ཤ་ཏ་ཀ་( ཤཱསྟ་)ཞེས་པའི་ཚིག་སྔ་མ་ཙ་ཏུར་གྱི་
སྒྲ་མི་མངོན་པར་བྱས་པ་ཡིན་ལ། ཤ་ཏ་ཀ་ནི་སེལ་བར་བྱེད་པ་སྟེ། དོན་གྱིས་ན་རྣམ་པར་རྟོག་
པ་སེལ་བར་བྱེད་པའི་ཕྱིར་རོ། །(ཤཱསྟ་ནི་བསྟན་བཅོས་ཏེ་) བསྟན་བཅོས་ནི་གདུལ་བྱའི་
སེམས་རྒྱུད་ཀྱི་ཉོན་མོངས་པའི་འཛིན་པ་རྣམ་པ་སྣ་ཚོགས་པ་འཆོས་པའི་ཕྱིར་རོ། །
གཉིས་པ་གཞུང་གི་དོན་ལ། སྲིད་པ་ལ་སྐྱོ་བ་སྐྱེ་བའི་ཕྱིར། མི་རྟག་སོགས་བཞི་
བསྟན་པ་དང་། བྱང་སེམས་ཀྱི་སྤྱོད་པ་སྤང་བྱ་དང་བཅས་པ་དང་། སྤྱོད་པ་མཐར་ཕྱིན་པའི་
ཐབས་གཉེན་པོའི་རྟེན་དང་། གཉེན་པོ་དེ་ཁོ་ན་ཉིད་ཀྱི་བདུད་རྩི་བསྟན་པ་དང་བཞི་ལས།
དང་པོ་ལ།
རྟག་པ། བདེ་བ། གཙང་བ། བདག་ཏུ་འཛིན་པའི་ཕྱིན་ཅི་ལོག་སེལ་བ་དང་བཞི་
ལས། དང་པོ་ལ། མི་རྟག་པ་ཉིད་ཀྱི་སྐྱོ་བ་དང་རྗེས་སུ་མཐུན་པའི་ཕྱིར་དང། དེ་རྟོགས་པས་
སྡུག་བསྔལ་ལ་སོགས་པ་ཁོང་དུ་ཆུད་པ་སླ་བ་ཉིད་ཀྱི་ཕྱིར། བསྟན་བཅོས་ཀྱི་དང་པོ་མི་རྟག་པ་
ཉིད་བསྟན་ཏོ། །དང་པོ་ལ། རབ་བྱེད་ཀྱི་གཞུང་བཤད་པ་དང་། རབ་བྱེད་ཀྱི་མཚན་བསྟན་
པའོ། །དང་པོ་ལ། འཆི་བས་འཇིགས་པས་བག་ཡོད་བསྟེན་རིགས་པ་མདོར་བསྟན། དེ་ཉིད་
རྒྱས་པར་བཤད། བག་ཡོད་མ་བསྟེན་པའི་ཉེས་དམིགས། བསྟེན་པའི་ཕན་ཡོན་དང་བཞི་
ལས། དང་པོ་ནི། གང་ཟག་གང་ལ་འཆི་བདག་སྲོག་གཅོད་པར་བྱ་བའི་ཕྱིར་ཞུགས་པ་ཡོད་པ་
དེ་རྣལ་མ་འཆི་བདག་སྤངས་པའི་འཕགས་པ་བཞིན་དུ། གཉིད་ལོག་ཅིང་བག་མེད་པར་བྱེད་
ན། དེ་ལས་མ་རུངས་པ་གཞན་མེད་དེ། འཆི་བདག་གི་ཆད་པའི་དཀྱིལ་ན་གནས་བཞིན་དུ།
དེ་ཕྱིར་བཅོས་པའི་ཐབས་འཕགས་ལམ་རྒྱུད་ལ་སྐྱེད་པ་ལ་གུས་པར་མི་བྱེད་པའི་ཕྱིར་དང་། དེ་
ཉིད་མ་རུངས་པའི་མཆོག་ཡིན་པའི་ཕྱིར་རོ། །འཆི་བདག་ཅི་འདྲ་བ་ཞིག་ཅེ་ན། ཁམས་
གསུམ། ས་འོག་ཀླུ། ས་སྟེང་མི། ས་བླ་ལྷའི་འཇིག་རྟེན་གསུམ་ལ་ཇི་ལྟར་འདོད་པ་བཞིན་དུ་
བྱ་བ་ལ་མངའ་བཙན་པའི་ཕྱིར། འཇིག་རྟེན་གསུམ་གྱི་མངའ་བདག་དང་། ཕོ་ཉ་གཞན་
མངགས་པ་མིན་པར་རང་ཉིད་འོངས་པས་ན་རང་ཉིད་དང། དེ་ཡང་འཆི་བདག་གཞན་གྱིས་4
161



༄༅།།དཔལ་ལྡན་ས་སྐྱཔའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
mསྐུལ་བ་པོ་མེད་པས། འཆི་བདག་བྱེད་པོ་མེད་པ་དང་། སྐྱེས་བུའི་བྱེད་པ་གཞན་གྱིས་བཟློག་ཏུ་
མེད་པ་སྟེ། ཁྱད་པར་བཞི་དང་ལྡན་པ་ཞིག་གོ །གཉིས་པ་ལ། རང་ཉིད་འཆི་བས་འཇིགས་
པར་རིགས། གཞན་དང་བྲལ་བ་ལ་མྱ་ངན་མི་རིགས་པ་གཉིས་ཀྱི། དང་པོ་ལ་འཆི་བས་
འཇིགས་པར་རིགས་པ་དང་། དེས་ན་བག་མེད་སྤང་བར་རིགས་པ་དང་གཉིས་ཀྱི། དང་པོ་ལ།
གསོན་པས་འཆི་བ་སྐྱོབ་མི་ནུས། ཐུན་མོང་ཡིན་ཡང་ངོ་བོ་ཉིད་ཀྱིས་གནོད་བྱེད་ཡིན། འཆི་བ་
རྐྱེན་གྱིས་བཅོས་སུ་མེད། དེ་ལས་མི་འཇིགས་པའི་རྒྱུ་མཚན་མེད། མི་འཇིག་པའི་རྒྱུ་མཚན་
ཕྱིན་ཅི་ལོག་ཡིན་པ་དང་། རྙེད་པའི་དོན་དུ་རང་སྲོག་འཚོང་བར་བླུན་པོར་བསྟན་པ་དང་དྲུག་
ལས། དང་པོ་ནི། བཟློག་ཏུ་མེད་པའི་འཆི་བ་ཡོད་མོད་ཀྱི། དེ་ལྟར་ན་ཡང་། དེའི་སྔོན་རོལ་
དུ་དེ་ཟློག་པར་བྱེད་པའི་གསོན་པ་ཡོད་པས་དེའི་བར་དུ་འཆི་བདག་ལ་མི་འཇིགས་སོ་ཞེ་ན། མི་
རིགས་ཏེ། གསོན་པ་ཉིད་འཆི་བའི་དོན་དུ་ཡིན་པའི་ཕྱིར་ཏེ། འདི་ལྟར། འཆི་བདག་གིས་
ཟིན་པའི་སྐྱེས་བུ་ཆོས་ཅན། འཆི་བ་བྱ་བ་ལྟར་སྣང་བ་སྟེ་མཐོང་རུང་དུ་ཡོད་ཀྱི། དེ་སྐྱོབ་པར་
བྱེད་པའི་གསོན་པ་བྱ་བ་ནི་ལྟར་རུང་དུ་ཡོད་པ་མིན་ཏེ། འཆི་བར་བྱ་བའི་ཕྱིར་དང་པོར་སྐྱེ་བར་
འགྱུར་ཞིང་བར་དུ་གཞན་དབང་ཡིན་པ་དང་། ཐ་མར་འགྲོ་བའི་ངང་ཅན་ཡིན་པའི་ཕྱིར་རོ། །
རྟགས་གྲུབ་སྟེ། སྐྱེ་བའི་རྐྱེན་གྱིས་རྒ་ཤི་ཡིན་པའི་ཕྱིར། སྐྱེས་བུ་སྐྱེས་པ་ཁོ་ན་འཆི། མ་སྐྱེས་པ་
མི་འཆི་བའི་ཕྱིར་དང་། འཆི་བདག་དང་སྤྲོད་(འཕྲད་)པའི་རྒྱུ་ན་རྒ་རྒུད་པ་སོགས་ཀྱི་རྐྱེན་ལ་
རག་ལས་པས་རང་དབང་མེད་ཅིང་འཆི་བའི་ལམ་ལ་གནས་པ་དང་། གཤེད་མ་དང་འདྲ་བའི་
ན་རྒ་སོགས་རྣམས་ཀྱིས་མྱུར་དུ་འཆི་བདག་གི་ཐད་དུ་དཀྲི་བར་བྱ་བ་ཉིད་ཀྱི་ཕྱིར། འདི་ལྟར།
མི་ཡི་དབང་པོ་ཐོག་མའི་མཚན་མོ་ནི། །གང་ནས་འཇིག་རྟེན་མངལ་ན་གནས་གྱུར་པ། །དེ་
ནས་བརྩམས་ཏེ་དེ་ནི་ཉིན་རེ་ཞིང་། །འགྲོ་བཤོལ་མེད་པར་འཆི་བདག་དྲུང་དུ་འགྲོ། །ཞེས་
བཤད་དོ། །གལ་ཏེ་དིང་སང་ཚེ་ལོ་བརྒྱ་པ་ཡིན་ལ་སྔར་ལོ་བཅུ་དྲུག་ནི་འདས་ལ། བརྒྱད་ཅུ་རྩ་
བཞི་ནི་མ་འོངས་པ་ཡིན་པས། གསོན་དུས་རིང་པོ་ཉིད་དུ་མཐོང་བའི་ཕྱིར། གསོན་པའི་རེ་བ་
རིགས་སོ་ཞེ་ན། ཁྱོད་ཀྱིས་འདས་དུས་མ་འོངས་པ་ལ་ལྟོས་ཏེ་ཐུང་ངུ་ལྟར་མཐོང་ཞིང་། མ་
འོངས་པའི་དུས་ནི་ཐུང་ངུ་ལས་གཞན་དུ་རིང་པོ་ཉིད་ཡིན་ན་ཞེས་རྗེས་སུ་བརྗོད་ནས། འདས་
པའི་དུས་དང་མ་འོངས་པའི་དུས་ངེས་མེད་དུ་མཉམ་པའམ། རིང་ཐུང་གི་ཁྱད་པར་འབྱེད་མི་
ནུས་ཏེ། འདིས་དུས་ཀྱི་རིང་ཐུང་ནི་མ་འོངས་པའི་དུས་ལ་ལྟོས་ཤིང་། དེའི་རིང་ཐུང་ཡང་མ་ག
162



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་་ག་ད་པ་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
ངེས་པའི་ཕྱིར་ཏེ། ཚེའི་འཕེན་པ་ཅི་ཙམ་ཡོད་མི་ཤེས་པའི་ཕྱིར་དང་། འཆི་རྐྱེན་གྱིས་ནམ་འཆི་
ཆ་མེད་པའི་ཕྱིར་རོ། །དེས་ན་མཉམ་པ་ལས་ཁྱོད་མི་མཉམ་པ་ལྟར་སེམས་ཤིང་མི་འཇིགས་
པར་སྨྲ་བ་དེ་གསལ་བར་ཏེ། དཔེར་ན། འཇིགས་ནས་བརྟེན་པའི་འོ་དོད་དང་འདྲ་སྟེ། ཚོ་
རིང་ཐུང་ལ་བརྟག་ཅིང་རིང་ན་དགའ། ཐུང་ན་མི་དགའ་བ་ཡིན་པའི་ཕྱིར་དང་། འཇིགས་པ་
མེད་ན་དེ་ལྟར་དཔྱོད་པ་དོན་མེད་པའི་ཕྱིར་རོ། །གཉིས་པ་ནི། འཆི་བ་ཡོད་པ་དེ་ལྟར་ནའང་
ཐམས་ཅད་ཐུན་མོང་བ་ཡིན་པས། དེ་ལ་སྐྲག་པ་མི་འབྱུང་ངོ་ཞེ་ན། ཁྱོད་ལ་འཆི་བས་སྐྱེད་
པར་འགྱུར་པའི་སྡུག་བསྔལ་དེ་ཕྲག་དོག་གི་སྒོ་ནས་སྐྱེད་པ་ཡིན་པར་འགྱུར་ཏེ། འཆི་བ་གཞན་
དག་ལའང་སྤྱི་མཐུན་ཡིན་པའི་རྒྱུ་མཚན་གྱིས་ཁྱོད་ལ་འཇིགས་པ་མེད་ལ། ཁྱོད་གཅིག་པུ་ལ་
གནོད་ན་འཇིགས་པའི་ཕྱིར་རོ་( ཕྱི་རོལ་ལས་) ཐལ་བ་ལས་ཐུན་མོང་ཡིན་པས་མི་འཇིགས་པ་
མི་རིགས་ཏེ། འཆི་བའི་སྡུག་བསྔལ་ནི་མེའི་ཚ་བ་ལྟར་ངོ་བོ་ཉིད་ཀྱིས་གནོད་པའི་ཕྱིར་རོ། །
གསུམ་པ་ནི། ན་རྒ་བཅོས་སུ་ཡོད་པས་འཆི་བ་ལ་ཡང་མི་འཇིགས་སྙམ་ན། གསོ་དཔྱད་བཅུད་
ལེན་གྱིས་ནད་བཅོས་ཤིང་རྒ་བ་གསོ་བྱ་ཡིན་པའི་རྒྱུ་མཚན་དེས། གཉིས་པོ་དེ་དག་ལ་ཁྱོད་མི་
འཇིགས་མོད། ཆད་པ་ཕྱི་མ་འཆི་བ་དེ་ལ་ཆེས་གསལ་བར་ཁྱོད་འཇིགས་རིགས་ཏེ། དེ་གནོད་
བྱེད་དུ་ཁྱོད་ལ་འབབ་ཅིང་། རྐྱེན་གྱི་ཕྱིར་བཅོས་སུ་མེད་པའི་ཕྱིར་རོ། །བཞི་པ་ནི། ངེས་པར་
འཆི་བ་འདི་ཡོད་མོད་ཀྱི། ད་ལྟ་ངེས་པར་མ་ཟིན་པའི་ཕྱིར་འཇིགས་པ་འདྲེན་པར་བྱེད་པ་མ་
ཡིན་ནོ་སྙམ་ན། ཁྱོད་ལ་འཆི་བདག་གི་འཇིགས་པ་ཅིས་མེད་དེ། མི་འཇིགས་པའི་རྒྱུ་མཚན་
མེད་པར་ཐལ། འཆི་བ་ཐུན་མོང་མིན་པ་དང་གཞན་གྱི་སྟེང་དུ་མ་མཐོང་ན་མི་འཇིགས་པར་
རིགས་ནའང་། འཆི་བ་ཀུན་གྱི་ཐུན་མོང་ཡིན། གྲོགས་གཞན་ཡང་སྔར་ཤི་བ་དང་། ད་ལྟ་
འཆི་བཞིན་པ་མངོན་སུམ་དུ་སྣང་བའི་ཕྱིར་ཏེ། དཔེར་ན། བསད་པར་བྱ་བའི་ཕྱུགས་རྣམས་
ཀྱི་འཆི་བ་ནི་ཐུན་མོང་བ་ཡིན་ཞིང་། གཅིག་ཤོས་ཀྱིས་གཅིག་ཤོས་ཀྱི་འཆི་བ་དམིགས་པ་ཡང་
ཡིན་པ་བཞིན་ནོ། །ལྔ་པ་ནི། འཆི་བ་མངོན་སུམ་གྱིས་དམིགས་མོད་ཀྱི། ལོ་བརྒྱའམ། སྟོང་
ནས་འཆི་ཞེས་དུས་ངེས་ལ། དེ་ཚུན་ཆད་ནམ་འཆིའི་དུས་མ་ངེས་པའི་ཕྱིར་གཅིག་ཏུ་འཇིགས་
ནོ་ཞེ་ན། འཆི་བའི་དུས་ལ་ངེས་པ་མེད་པའི་ཕྱིར་བརྒྱ་ལ་སོགས་པའི་བར་དུ་བདག་རྟག་
སྙམ་དུ་ ན་ཡང་མི་འཇིགས་པ་དེ་མི་རིགས་ཏེ། ངེས་པར་འཆི་ཞིང་། དེ་རིང་ངམ་སང་
ནམ་འཆི་མ་ངེས་པ་དེ་ཉིད་དེ་ལ་འཇིགས་པའི་རྒྱུ་མཚན་ཡིན་པའི་ཕྱིར་ཏེ། ནམ་འཆི་ངེས་པ་...
163



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བྱ
༧མེད་པ་ཉིད་ཀྱིས་དེ་རིང་ངམ་སང་ལ་སོགས་པའི་དུས་ནམ་ཡང་རུང་བ་ཞིག་ན་འཆི་བདག་ཉེ་
བར་ལྷགས་ནས་གནོད་པ་སྡུག་བསྔལ་ཉམས་སུ་མྱོང་བས་ཤེས་པར་གྱུར་བའི་ཕྱིར་རོ། །དྲུག་པ་
ནི། འཆི་བ་ལ་འཇིགས་པ་ནི་སྡར་མ་ཁོ་ནའི་ཚུལ་ཡིན་གྱི་དཔའ་བོ་ལ་ནི་མ་ཡིན་ཏེ། དེ་ནི་རྙེད་
བཀུར་དང་གྲགས་པའི་དོན་དུ་གཡུལ་ངོར་སྲོང་སྲོག་འཚོང་བ་ལ་འཇུག་པར་མཐོང་བའི་ཕྱིར་རོ་
ཞེ་ན། བདག་ཉིད་ཀྱིས་སྲོག་འཚོང་ལ་དེའི་རིན་རྙེད་བཀུར་སོགས་བདག་ཉིད་ལ་ལྡན་ཞེས་སྨྲ་
བ་བླུན་པོ་ཡིན་ཏེ། མཁས་པ་ཡིན་ན་སུ་ཞིག་དེ་ལྟར་སྨྲ་སྟེ་མི་སྨྲ་བའི་ཕྱིར་ཏེ། སྲོག་བཙོངས་
པའི་རིན་གྱི་རྙེད་པ་སོགས་ཕྱི་མའི་དོན་དུ་ཡིན་ན་ལྡན་སྲིད་ནའང་འཚོང་བའི་དུས་ཀྱི་མ་འོངས་
འཆི་ཁ་ཚུན་ཆད་ཀྱི་དགོས་པའི་དོན་དུ་ལྟ་བ་ཡིན་གྱི་གསོན་པ་ཟད་པ་ཕྱི་མའི་དོན་དུ་མིན་པའི་
ཕྱིར་དང་། དེའི་འབྲས་བུ་ཚེ་འདིར་ཐོབ་པ་མི་སྲིད་དེ། སྲོག་མ་འགགས་པར་རིན་མི་ཐོབ།
འགགས་ནས་ཐོབ་པ་ཚེ་འདིར་མི་ཕན་པའི་ཕྱིར་རོ། །གཉིས་པ་དེས་ན་བག་མེད་སྤང་བར་
རིགས་པ་ལ་རྣམ་སྨིན་ལྕི་བས་འཚོ་བའི་དོན་དུ་སྡིག་པ་མི་རིགས། དཔྱད་ན་གསོན་པ་མེད།ལུ
རྒྱུན་གྱི་གསོན་པས་རྒུད་པ་འདྲེན་པ་དང་གསུམ་གྱི། དང་པོ་ནི། གལ་ཏེ་ནོར་གྱི་དོན་དུ་སྲོག་
གཏོང་བ་སྨད་པ་ཡིན་ན། རང་སྲོག་བསྲུང་བའི་ཕྱིར་སྡིག་པ་དག་ལ་ཡང་སྤྱད་པར་འོས་སོ་ཞེ་ན།
སྐྱེས་བུ་ཐ་མལ་པ་ཆོས་ཅན། བདག་ཉིད་ངན་སོང་གསུམ་དུ་གཏའ་མར་བཞག་པ་བྱས་ནས་
སྡིག་ལས་ཅི་ཕྱིར་བྱེད་དེ་བྱེད་མི་རིགས་པར་ཐལ། བདག་ལ་ཆགས་པ་དང་མི་བྲལ་བས་བདག་
བདེ་བའི་དོན་དུ་སྡུག་བསྔལ་ལས་བསྲུང་དགོས་པའི་ཕྱིར་རོ། །གཞན་དུ་ན་ངེས་པར་ཁྱོད་ནི་
མཁས་པ་དགྲ་བཅོམ་པ་ལྟར་བདག་ལ་འདོད་ཆགས་དང་བྲལ་བར་ཟད་དེ་མ་འོངས་པའི་རྣམ་
སྨིན་ལྡོག་པའི་དོན་དུ་སྡིག་ལས་བསྲུང་མི་དགོས་པའི་ཕྱིར་རོ། །
གཉིས་པ་ནི། གསོན་པའི་དུས་སུ་སྡིག་ལས་བྱེད་མི་རིགས་ཏེ། རིགས་པས་དཔྱད་ན་
གང་ཟག་སུ་ལའང་གསོན་པ་ཞེས་བྱ་བ་སེམས་ཀྱི་སྐད་ཅིག་ལས་ལྷག་པ་གཞན་མེད་པའི་ཕྱིར་
རོ། །སོ་སོ་སྐྱེ་བོས་བདག་ཉིད་ཀྱི་གནས་ཚུལ་ཤེས་པ་དཀོན་ཏེ་སྐད་ཅིག་གིས་འཇིག་པ་ཡིན་
ཡང་དེ་ངེས་པར་མི་རིགས་པ་དེས་ན་དེ་དེའི་ཕྱིར་རོ། །གསོན་པ་སྐད་ཅིག་མར་བསྒྲུབ་པ་ལ།
རྟགས་དགོད་པ་ནི། གང་སྐྱེས་པ་དེ་སྐད་ཅིག་གིས་འཇིག་པས་ཁྱབ། དཔེར་ན་སེམས་བཞིན།
གང་ཟག་ཐམས་ཅད་ཀྱང་སྐྱེས་པ་ཡིན་ནོ་ཞེས་བྱ་བ་ནི་རང་བཞིན་གྱི་རྟགས་སོ། །དཔེ་ཆོས་
ལྡན་དུ་བསྒྲུབ་པ་ནི། ཨ་ཨཱི་ལ་སོགས་པའི་ཡིག་འབྲུ་རྣམས་ཆེས་སྐྱེས་ན་རྣམ་པར་བརྗོད་པ་ན།
164



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
ཡིག་འབྲུ་རེ་རེ་ཞིང་དུས་དང་རྣམ་པ་ཐ་དད་པས། དེ་ལ་དམིགས་པའི་སེམས་ཀྱང་དུས་དང་
རྣམ་པ་ཐ་དད་པས་རྟོགས་ལ་དེས་ཀྱང་སེམས་སྐད་ཅིག་མ་ཉིད་དུ་གྲུབ་བོ། །སྐད་ཅིག་གི་ཚད་
ནི། དུས་ཀྱི་ཐུང་བའི་མཐར་ཐུག་པ་ལ་བྱ་ལ། དེའི་ཚད་ཀྱང་། སྐྱེས་བུ་སྟོབས་དང་ལྡན་པས་
སེ་གོལ་གཏོགས་པའི་ཡུན་ལ་སྐད་ཅིག་མ་དྲུག་ཅུ་རྩ་ལྔ་འདས་སོ། །ཁྱབ་པ་བསྒྲུབ་པ་ནི།
འདུས་བྱས་ཐམས་ཅད་སེམས་ལྟར་སྐད་ཅིག་མ་ཡིན་ཏེ། སྐྱེས་མ་ཐག་ཏུ་འཇིག་པ་ལ་གེགས་
མེད་པའི་ཕྱིར་དང་། དེ་འཇིག་པ་སྐྱེས་པ་ཙམ་ལས་ཕྱིས་རྒྱུ་ལ་མི་ལྟོས་པའི་ཕྱིར་རོ། །
གསུམ་པ་ནི། གལ་ཏེ་གསོན་པ་སྐད་ཅིག་མ་ཡིན་མོད་ཀྱི། དེ་ལྟ་ནའང་དེ་རྒྱུན་མི་
འཆད་པས། དེ་ལ་མངོན་པར་ཞེན་པ་རིགས་སོ་ཞེ་ན། ཡུན་རིང་དུ་གསོན་པ་དགའ་བར་མི་
རིགས་པར་ཐལ། དེས་ནི་རྒ་བ་གདོན་མི་ཟ་བར་འདྲེན་ལ། དེ་ཡང་ཁྱོད་མི་འདོད་པའི་ཕྱིར་
རོ། །དེའི་ཁྱབ་པ་ནི། ཡུན་རིང་དུ་གསོན་པ་ལ་དགའ་ཞིང་དེའི་འབྲས་བུ་རྒན་པ་ཉིད་ལ་མི་
དགའ་བའི་སྐྱེས་བུ་ཆོས་ཅན། ཨེ་མ་ཁྱོད་ཀྱི་སྤྱོད་པ་འདི་ནི་སྐྱེ་བོ་ཁྱོད་རང་དང་འདྲ་བ་ལ་དམ་
པའམ་བཟང་པོ་ལྟ་བུར་འགྱུར་གྱི་མཁས་པ་རྣམས་ལ་ནི་མིན་པའི་ཕྱིར་ཏེ། འགལ་འདུའི་སྤྱོད་
པ་ཡིན་པའི་ཕྱིར། གཉིས་པ་གཞན་དང་བྲལ་བ་ལ་མྱ་ངན་མི་རིགས་པ་ལ། བུ་སོགས་བདག་
གི་བ་དང་བྲལ་བ་ལ་མྱ་ངན་མི་རིགས། མྱ་ངན་གྱི་རྒྱུ་བདག་གི་བ་ལ་ཆགས་པ་དགག བདག་
གི་བའི་རྒྱུ་འདུ་བ་ལ་ཆགས་པ་དགག འདུ་བའི་རྒྱུ་དུས་ཚིགས་ལ་ཆགས་པ་དགག་པ་དང་བཞི་
ལས། དང་པོ་ལ། ཉེས་པ་མཚུངས་པ་དང་། མ་དྲིས་པར་འགྲོ་བ་མི་རིགས་པ་མིན། དྲིས་
ཀྱང་རྨོངས་པས་མ་རྟོགས་པ་གསུམ་གྱི་དང་པོ་ནི། རྒ་ཤི་མི་འདོད་པ་ཡིན་མོད་ཀྱི། དེ་གཉིས་
བུ་སོགས་ལ་ཡོད་པ་མྱ་ངན་གྱི་རྒྱུར་འགྱུར་བ་ལྟར། རང་ལ་ཡོད་པ་མྱ་ངན་གྱི་རྒྱུ་མ་ཡིན་ནོ་ཞེ་ན།
འཆི་བས་ཟིན་པའི་སྐྱེས་བུ་ཆོས་ཅན། བུ་སོགས་རྣམས་དང་བྲལ་བས་དེའི་ཕྱིར་མྱ་ངན་ཅི་སྟེ་
ཡིན་ཏེ་མི་རིགས་པར་ཐལ། རང་ཉིད་འཆི་བ་ལ་མྱ་ངན་བྱ་བར་འོས་པའི་ཕྱིར་རོ། །ཁྱབ་པ་
ཡོད་དེ། རང་ཉིད་སྐྱོ་བྱ་ཡིན་པའི་སྐྱོན་དེས་གཞན་སྐྱོན་ཅན་དུ་སྨྲ་བ་པོ་ནི་ཇི་ལྟ་བུར་ན་སྨད་མི་
འགྱུར་ཏེ། སྨད་བྱ་ཡིན་པའི་ཕྱིར་རོ། །གཉིས་པ་ནི། གལ་ཏེ་བདག་ཉིད་ལ་མྱ་ངན་བྱ་བར་
འོས་མོད་ཀྱི། དེ་ལྟ་ན་ཡང་བུ་ཉིད་དུ་ཡོངས་སུ་བཟུང་བ་མ་དྲིས་པར་འཇིག་རྟེན་ཕ་རོལ་དུ་
འགྲོ་བ་ནི་མྱ་ངན་གྱི་རྒྱུ་ཡིན་ནོ་ཞེ་ན། དེ་མྱ་ངོན་གྱི་རྒྱུ་མིན་ཏེ། གང་གི་ཚེ་དེ་གང་གི་ཕྱིར།
སེམས་ཅན་འགའ་ཞིག་ངའི་ཕ་མ་གྱིས་ཤིག་ཅེས་མ་བཅོལ་བར་ལས་ཀྱི་དབང་གིས་རང་ཉིད་ཀྱི་
165



༄༅།།དཔལ་ལྡན་ས་སྐྱ་པའི་གསུང་རབ་གྱིགས་ཆེན་བཅོ་བརྒྱུད་ལས། པོད་བཅོ་ལྔ་པ།
བུར་གྱུར་པ་དེའི་ཚེ་དེ་དེའི་ཕྱིར་དང་། དེ་འདྲ་དེ་གཞན་དུ་འགྲོ་བ་དྲི་བ་མ་བྱས་པ་ནི་རིགས་
པར་མི་འགྱུར་བ་མིན་པའི་ཕྱིར། གློ་བུར་དུ་ཡོང་བའི་མགྲོན་ཁང་གི་མགྲོན་པོ་བཞིན། གསུམ་
པ་ནི། ཡང་ནི་མ་དྲིས་པ་མིན་ཏེ། ཁྱོད་ནི་གཏི་མུག་པའི་ཕྱིར་ན་བུ་ཕ་རོལ་ཏུ་འགྲོ་བའི་དྲི་བ་
ལུས་ཀྱི་གཉེར་མ་སོགས་རྣམ་པར་རྟོག་པ་མེད་པ་ཟད་པའི་ཕྱིར་ཏེ། བུ་འདི་ཕ་རོལ་ཏུ་འགྲོ་བའི་
སྤྲོ་བ་ཉིད། གོག་པ་དང་། འགྲོ་བ་དང་། སྐྲ་དཀར་དང་། གཉེར་མ་སོགས་ཀྱི་རྒྱ་བས་སྟོན་པ་
བྱེད་པར་འགྱུར་བའི་ཕྱིར་དང་། དེ་འཆི་བ་སྒྲོན་བྱེད་ཡིན་པར་མ་ཤེས་པའི་ཕྱིར་རོ། །གཉིས་
པ་ནི། གལ་ཏེ་བུ་ལ་ཆེར་ཆགས་པ་ཕའི་མྱ་ངན་གྱི་རྒྱུ་ཡིན་ནོ་ཞེ་ན། བླ་མ་ལ་གུས་པའི་ཆགས་
པ་ལྷུར་བླངས་པར་བྱ་བའི་བུ་ལ་ཆགས་པར་མི་བྱ་སྟེ། ཇི་ལྟར་ཕ་ལ་བུ་སྙིང་དུ་སྡུག་པ་དེ་ལྟར་
བུའི་སྙིང་ལ་ཕ་དེ་ལ་སྡུག་པ་སྐྱེ་བ་མེད་པའི་ཕྱིར་ཏེ། བུ་ཚ་རྣམས་ནི་བྱས་པ་མི་ཤེས་ཤིང་བདག་
གི་བ་ལ་སྲེད་པ་ཤས་ཆེ་བའི་ཕྱིར་ཏེ། དཀའ་བ་བརྒྱ་ཕྲག་གིས་བསྐྱེད་པའི་ཕ་མ་ཡང་སྔར་མ་
མཐོང་བའི་མི་ལྟར་ཡལ་བར་དོར་ནས་རང་དགར་སྤྱོད་པའི་ཕྱིར་རོ། །དེ་ནས་ཆགས་པས་ཁྲིད་
པའི་སེམས་ཀྱི་རྒྱུད་ཆུ་ལྟ་བུ་ཐུར་དུ་འབབ་པ་ཉིད་སྟོན་པ་ནི། སྲེད་པས་ཁྲིད་པའི་འཇིག་རྟེན་
འདིས་ཐར་པ་ལྟ་ཞོག་མཐོ་རིས་ཀྱང་རྙེད་པར་དཀའ་སྟེ། འདི་ནི་ངན་སོང་གི་རྒྱུ་བུ་ལ་སོགས་པ་
འོག་མ་དག་ཏུ་ཁྲིད་ཅིང་འགྲོ་བའི་སྲེད་པ་ལྷུར་བྱེད་ཀྱི། མཐོ་རིས་ཀྱི་རྒྱུ་ཕ་ལ་སོགས་པ་གོང་མ་
ལསྲེད་པ་གཙོ་བོར་མཛེག་པ་མི་སྲིད་པའི་འཇིག་རྟེན་ཕྱིར། བུ་ལ་ཆགས་པ་ཡང་བུ་འབའ་ཞིག་
ལས་སྐྱེ་བ་མིན་ཏེ། དེའི་རྗེས་སུ་མི་བྱེད་པར་རྗེས་མཐུན་གྱི་རྗེས་སུ་བྱེད་པའི་ཕྱིར། གང་གི་ཚེ་
དེ་གང་གི་ཕྱིར་ལུས་ངག་གི་རྗེས་སུ་མི་མཐུན་པའི་བུ་འགའ་ཡང་སྡུག་ཅེས་བྱ་བ་མེད་པའི་ཕྱིར་
རོ། །བུ་ལ་ཆགས་པ་ལག་རྗེས་ཀྱི་ཚོང་དང་འདྲ་བ་རྗེས་མཐུན་གྱི་རྒྱུ་དང་བཅས་པ་འབའ་ཞིག་
སྐྱེ་བར་ཟད་དེ། རྗེས་མཐུན་ཡོད་ན་ཡོད། མེད་ན་མེད་པའི་ཕྱིར་རོ། །གལ་ཏེ་བུ་ལ་ཕས་
ཆགས་པ་བརྟན་པ་ཉིད་དུ་ཡོད་པའི་ཕྱིར་རྗེས་མཐུན་ལ་མི་ལྟོས་སོ་ཞེ་ན། ཆགས་པ་བརྟན་པར་
མ་གྲུབ་སྟེ། བུ་དང་བྲལ་བས་བསྐྱེད་པའི་སྡུག་བསྔལ་ནི། བྱ་བས་གཡེངས་པ་ལ་སོགས་པའི་ཚེ།།
མི་རྣམས་ཀྱི་སྙིང་ལས་མྱུར་དུ་ལྡོག་པར་མཐོང་བའི་ཕྱིར་དང་། མྱ་ངན་གྱི་སྡུག་བསྔལ་དང་བྲལ་
བའི་རྟགས་ཀྱིས་མཚོན་ནས་བུའི་ཡུལ་ཅན་གྱི་ཆགས་པའང་མི་བརྟན་པ་ཉིད་དུ་ལྟོས་པས་ཏེ་ལྟ་
བས་ནུས་པའི་ཕྱིར་ཏེ། ཆགས་པའི་མཆིང་བ་ལྷོད་པ་ཉིད་དུ་མི་འགྱུར་བར། དེས་སྐྱེད་པའི་
སྡུག་བསྔལ་དེ་ཉིད་མི་ལྡོག་པའི་ཕྱིར་རོ། །གལ་ཏེ་ཆགས་པའི་འཆིང་བ་ལྷོད་པ་བྲལ་བས་བསྐྱེད་མ
166



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
༔པས་མྱན་(མྱ་) ངན་གྱིས་བདག་ཉིད་གཟིར་བར་བྱ་བ་མ་ཡིན་མོད་ཀྱི། དེ་ལྟ་ན་ཡང་འཇིག་
རྟེན་གྱི་འཇུག་པ་དང་བསྟུན་པའི་ཕྱིར། ལུས་ལ་བརྡེག་པ་དང་། སྐུ་འབལ་བ་ལ་སོགས་པས་
བདག་ཉིད་གཟིར་བར་བྱ་དགོས་སོ་ཞེ་ན། སྐྲ་འབལ་བ་ལ་སོགས་པའི་གནོད་པས་གཟིར་བར་
བྱས་སུ་ཟིན་ཀྱང་ཡོན་ཏན་མེད་དོ་སྙམ་དུ་ཤེས་བཞིན་དུ་དེ་ལྟར་བྱེད་པ་དེ་མི་རིགས་ཏེ། དེ་
ལྟར་བྱེད་པ་ནི། ཁྱོད་རང་གི་བདག་ཉིད་ལ་སྤྱོད་པ་ཕྱིར་འཆོས་པའི་ཚུལ་འཆོས་སུ་འགྱུར་ལ།
ཚུལ་འཆོས་དེ་ཡང་བདག་གིས་བདག་ལ་བྱེད་པ་མི་རིགས་པའི་ཕྱིར་ཏེ། ཚུལ་འཆོས་ནི་རང་
དོན་གྲུབ་པའི་ཕྱིར་ཆོས་མིན་པ་གཙོ་བོར་བྱས་ཏེ། གཞན་ལ་བྱེད་པས་ཁྱབ་པའི་ཕྱིར་རོ། །
དེས་ན་འཇིག་རྟེན་དང་མཐུན་པའི་ཕྱིར་སྡུག་བསྔལ་གྱིས་བདག་ཉིད་ལ་གཙོ་བོར་མི་བྱའོ། །
གལ་ཏེ་ཡོན་ཏན་མེད་པ་མ་གྲུབ་སྟེ། འཇིག་རྟེན་དང་མཐུན་པ་མ་བྱས་ན། སྡུག་པ་འབྲེལ་
བའི་གྲོགས་མི་ཐོབ་པའི་ཕྱིར་རོ་ཞེ་ན། སྡུག་པ་དང་འབྲེལ་བའི་གྲོགས་ནི་ཕན་འདོགས་པའི་
གཉེན་མིན་ཏེ། སྡུག་བསྔལ་བསྐྱེད་པའི་ཕྱིར། ཞེས་སྟོན་པ་ནི། ལས་ཉོན་གྱི་དབང་གིས་འགྲོ་
བ་རྣམས་སུ་སྐྱེ་རྒ་ན་འཆི་སོགས་ཀྱི་སྡུག་བསྔལ་བར་གྱུར་བའི་ཕ་མ་ལ་སོགས་ཀྱི་སྐྱེ་བོ་ལ་བྲལ་
བས་བསྐྱེད་པའི་སྡུག་བསྔལ་འགྱེད་པ་ལྟ་བུར་བུ་ལ་སོགས་པའི་འཇིག་རྟེན་འདི་ནི་ཡོངས་སུ་
འཁྱམ་སྟེ། ཕ་མ་ལ་སོགས་པ་དེ་དག་གི་བུ་ལ་སོགས་པའི་སྡུག་པའི་གཉེན་དུ་གྱུར་ནས་སླར་
ཡང་དེ་དང་བྲལ་བའི་སྡུག་བསྔལ་དུ་མ་བསྐྱེད་པའི་ཕྱིར་རོ། །དེས་ན་བུ་སོགས་འཇིག་རྟེན་ཁྱོད་
ཀྱིས་ཕ་མ་ལ་སྡུག་བསྔལ་འགྱེད་པས་ཅི་བྱ་སྟེ། དོན་མེད་དེ། སྔར་སྡུག་བསྔལ་མེད་པའམ་དེ་
དོན་དུ་གཉེར་བ་ཞིག་ཡིན་ན་འགྱེད་པར་རིགས་ནའང། འདི་ནི་དེ་ལྟ་མིན་པའི་ཕྱིར་རོ། །
གསུམ་པ་ནི། བྲལ་བ་མི་དགའ་བ་ཡིན་མོད་ཀྱི། དེ་ལྟ་ན་ཡང་འདུ་བ་ལ་དགའ་རིགས་ཏེ།
བདེ་བའི་རྒྱུ་ཡིན་པའི་ཕྱིར་ཞེས་( ཞེ་)ན། གང་ཟག་གང་གི་འདུ་བ་དགའ་བ་ཡིན་པ་དེའི་ལྟར་
ན། འབྲལ་བ་ལ་ཇི་ལྟར་དགའ་བ་མིན་ཏེ་དགའ་རིགས་པར་གྱུར་ཏེ། འདུ་བ་ལ་དགའ་བའི་ན
ཕྱིར་དང་། འདུ་བ་དང་བྲལ་བ་དག་ལྷན་ཅིག་ཏུ་རྒྱུ་བ་སྟེ། འདུ་བ་ཡོད་ན་གདོན་མི་ཟ་བར་
འབྲལ་བ་རྗེས་སུ་འཇུག་པའི་ཕྱིར། འདིར་བཀྲ་ཤིས་དང་སྣ་ནག་མ་ལྷན་ཅིག་པའི་དཔེ་དང།
འཇུག་པར་ལྷན་ཅིག་མིན་པའི་དཔེར་བཤད་པ་འགལ་ལོ་ཞེ་ན། མིན་ཏེ་འདིར་ནི་འདུ་བ་ཡོད་
ན་འབྲལ་བ་ངེས་པར་འཇུག་པའི་དཔེར་བཤད་ཀྱི། ལྷན་ཅིག་པའི་དཔེ་ནི་མིན་ཏེ། ཆོས་
གཅིག་གི་འདུ་བྲལ་ལྷན་ཅིག་ཏུ་འགལ་བའི་ཕྱིར། གང་ཟག་གཉིས་དཔེར་བཤད་པ་ཡང་
167



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་པ་ལས། པོད་བཅོ་ལྔ་པ།
གཅིག་གིས་ཕུན་སུམ་ཚོགས་པ་སྒྲུབ་པ་ན། གཅིག་ཤོས་ཀྱིས་དེའི་རྗེས་སུ་དེ་དང་མི་མཐུན་པའི་
རྒུད་པ་བསྒྲུབ་པ་ཉིད་དཔེར་སྟོན་པ་ཡིན་ནོ། །གལ་ཏེ་བྲལ་བ་མཐར་ངེས་མོད་ཀྱི་དེ་རྩིས་སུ་བྱ་
བ་མིན་ཏེ། ཐོག་མར་འདུ་བ་ཡུན་རིང་བའི་ཕྱིར་ཞེ་ན། བྲལ་བའི་དུས་ནི་ཆེས་རིང་སྟེ།
འདས་པ་དང་མ་འོངས་པ་ནི་བྲལ་ཟིན་པའི་ཕྱིར་དང་། མ་ཐོབ་པའི་ཕྱིར། གཏན་ཏུ་བྲལ་བ་
ཡིན་པའི་ཕྱིར་དང་། དེ་གཉིས་ལ་ཡང་ཐོག་མ་དང་ཐ་མ་ཡོད་པ་མིན་པའི་ཕྱིར་རོ། །འདུ་བ་ནི་
སྐད་ཅིག་མ་ཡིན་ཏེ། འདུ་བྱེད་ཐམས་ཅད་སྐད་ཅིག་རེ་རེ་འཇིག་པའི་ངང་ཅན་ཡིན་པའི་ཕྱིར།
དེས་ན་ཁྱོད་ཉིད་འདུ་བ་ཐུང་ངུ་ཡང་རིང་པོར་མཐོང་ལ། རིང་པོར་གྱུར་ཀྱང་བྲལ་བ་ནི་རིང་
པོར་མི་མཐོང་བ་རྒྱུ་མཚན་ཅིའི་ཕྱིར་ཡིན་ཏེ། འདུ་བ་ཐུང་ཞིང་བྲལ་བའི་དུས་ནི་རིང་བའི་ཕྱིར་
རོ། །
བཞི་པ་ནི། གལ་ཏེ་བྲལ་བ་རིང་མོད་ཀྱི་དུས་ཚིགས་ཕུན་སུམ་ཚོགས་པས་སེམས་ཁྲིད་
པའི་ཕྱིར་དེ་ལ་རྩིས་གདབ་མེད་དོ་ཞེ་ན། སྐད་ཅིག་ཡུད་ཙམ་ལ་སོགས་པའི་དགྲ་དང་འདྲ་བར་
གྱུར་པ་དེ་དག་ལ་ཁྱོད་ཀྱིས་རྣམ་པ་ཀུན་ཏུ་ཆགས་པར་མི་བྱ་སྟེ་དེ་རྣམས་ནི་སྲོག་འཕྲོག་པར་
བྱེད་པའི་དགྲ་དང་འདྲ་བའི་ཕྱིར་རམ། དགྲེས་སྲོག་འཕྲོག་པ་དང་འདྲ་བར། དེ་དག་གིས་
ཀྱང་ངེས་པར་གསོན་པའི་སྐད་ཅིག་ཟད་པར་བྱེད་པའི་ཕྱིར། དེ་ལྟར་འཆི་བས་འཇིག་པས་
བག་ཡོད་བསྟེན་རིགས་པར་རྒྱས་པར་བཤད་ནས། གསུམ་པ་དེ་མ་བསྟེན་པའི་ཉེས་དམིགས་
སྟོན་པ་ནི། ངེས་པར་འཆི་བའི་ཕྱིར། ཐམས་ཅད་བོར་ནས་ཁྱིམ་ནས་ཁྱིམ་མེད་པར་རབ་ཏུ་
བྱུང་སྟེ། དགོན་པར་གནས་པར་རིགས་སོ། །གལ་ཏེ་འདི་ནི་བདེན་མོད་ཀྱི་ཉེ་དུ་དང་བྲལ་
བའི་འཇིགས་པས་ནགས་སུ་འཇུག་པར་བྱ་བ་མིན་ནོ་ཞེ་ན། ཉེ་དུ་དང་བྲལ་བའི་འཇིགས་པས་
ཁྱིམ་ནས་ངེས་པར་མི་འབྱུང་བ་ནི་བློ་གྲོས་ངན་ཞིང་བླུན་པ་ཞིག་སྟེ། ད་ལྟ་བྲལ་བར་མི་བྱེད་
ཀྱང་། འཆི་བདག་གི་ཆད་པ་དང་བཅས་ཏེ་བྲལ་བར་བྱེད་པའི་ཕྱིར་དང་། མཁས་པ་ཡིན་ནི་
སུ་ཞིག་ངེས་པར་བྱ་དགོས་ཤིང་སྔ་རོལ་དུ་བྱེད་ནུས་པ་ཆད་པའི་སྒོ་ནས་བྱེད་པར་འགྱུར་ཏེ་མི་
འགྱུར་བའི་ཕྱིར་རོ། །གལ་ཏེ་དང་པོར་བུ་སྐྱེས། དེ་ལང་ཚོ་རྫོགས་པ་ན། དེ་ལ་ཁྱིམ་གྱི་བྱ་བ་
བསྐུར་ནས་ཕྱིས་ནགས་སུ་འགྲོ་བར་བྱའོ་ཞེ་ན། ཁྱོད་འདི་ཞེས་སོགས་རྐང་པ་གཉིས་ཀྱི་རྗེས་སུ་
བརྗོད། དེ་ལྟ་བུ་དེ་ནི་བྱ་བ་མིན་པ་ཉིད་དེ། གང་གིས་བྱེད་པ་དང་གང་གི་དོན་དུ་བྱེད་པ་
གཉིས་ཀ་བྱས་ནས་ཀྱང་སླར་ཡང་གཏང་བར་བྱ་བ་ཡིན་པའི་ཕྱིར་དང་། གང་ཞིག་བཏང་བས་
168



༄༅།།རྣལ་འབྱོར་སྤྱོད་པ་བཞི་བརྒྱ་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
ཤིས་པར་འགྱུར་བའི་བྱ་བ་དེ་བྱས་པ་ལ་ཡོན་ཏན་ཅི་ཞིག་ཡོད་དེ། དོན་མེད་པའི་ཕྱིར་རོ། །
བཞི་པ་ནི། ནགས་སུ་སོང་མོད་ཀྱི་དེ་ལྟ་ན་ཡང་འཆི་བའི་འཇིགས་པ་འབྱུང་ངོ་ཞེ་ན། གང་
ཟག་གང་ལ་ལུང་རིགས་ཀྱི་སྒོ་ནས་བདག་ནི་འཆིའོ་སྙམ་དུ་སེམས་པའི་ཤེས་རབ་ངེས་པར་ཡོད་
པར་གྱུར་པ་དེ་ནི་འཆི་བདག་ལ་ཡང་མི་འཇིགས་ཏེ། དེ་ནི་ཡོངས་སུ་བཟུང་བའི་སྲོག་ལའང་
ཆགས་པ་ཡོངས་སུ་བཏང་བའི་འཇིགས་པའི་རྒྱུ་མི་དགེ་བ་ལ་མི་འཇུག་པའི་ཕྱིར་རོ། །དེ་ན་
ནགས་སུ་འགྲོ་བ་ལ་འཇིགས་པར་ལྟ་ག་ལ་འགྱུར་རོ། །གཉིས་པ་ནི། རྣལ་འབྱོར་སྤྱོད་པ་བཞི་
བརྒྱ་པ་ལས་རྟག་པར་ཕྱིན་ཅི་ལོག་སྤོང་བའི་ཐབས་བསྟན་པ་སྟེ་རབ་ཏུ་བྱེད་པ་དང་པོའི་ཚིག་
དོན་བཤད་ཟིན་ཏོ།། །།
༈ ད་ནི་གཉིས་པ་བདེ་བར་ཕྱིན་ཅི་ལོག་སྤོང་བའི་ཐབས་ཀྱི་དབང་དུ་བྱས་ཏེ་བཤད་
པ་ལ། རབ་བྱེད་ཀྱི་གཞུང་བཤད། རབ་བྱེད་ཀྱི་མཚན་བསྟན། དང་པོ་ལ། སྡུག་བསྔལ་དང་
འབྲེལ་བའི་ལུས་བསྟེན་པའི་ཐབས་དང་། སྡུག་བསྔལ་དང་འབྲེལ་བ་ཉིད་རྒྱས་པར་བཤད་པ་
དང་། འགལ་ཟླ་བདེ་བ་དགག་པ་དང་། སྡུག་བསྔལ་འདོམས་པར་འོས་པ་དང་། སྡུག་བསྔལ་
ཀུན་ལ་ཁྱབ་པར་བསྟན་པ་དང་ལྔ་ལས། དང་པོ་ལ། ལུས་བསྐྱང་པའི་ཚུལ། ཧ་ཅང་གུས་པ་
དགག་པ་དང་གཉིས་ཀྱི། དང་པོ་ལ། འཆད་འགྱུར་ལ་སྦྱར། བཤད་ཟིན་ལ་སྦྱར་བ་དང་
གཉིས་ཀྱི། དང་པོ་ནི། འཕགས་པ་རྣམས་ཀྱིས་ལས་ཉོན་གྱིས་བསྐྱེད་པའི་ལུས་ནི་དགྲ་ལྟར་
མཐོང་སྟེ། དེ་ལ་སྡུག་བསྔལ་དུ་མ་འབྱུང་བའི་ཕྱིར་དང་། གླགས་སུ་བསྣུན་པའི་ཕྱིར་དང་།
བསྟེན་པར་དཀའ་བའི་ཕྱིར་རོ། །དང་པོ་ནི། ནང་གི་བདག་ཉིད་ལས་གྱུར་པ་ཁམས་མ་
སྙོམས་པའི་རྒྱུ་ཅན་ནད་བཞི་བརྒྱ་རྩ་བཞི་དང་། ཕྱི་རོལ་ལས་གྱུར་པ་སེམས་ཅན་མིན་པ་དབྱུག་
པ་སོགས་དང་སེམས་ཅན་སྡིག་སྤྲུལ་(སྦྲུལ་) ལ་སོགས་པས་རེག་པའི་རྒྱུ་ཅན་གྱི་སྡུག་བསྔལ་
དག་འབྱུང་བའི་ཕྱིར། དེ་ལྟ་མོད་ཀྱི་དེ་ལྟ་ནའང་ཚུལ་ཁྲིམས་དང་ལྡན་པས་ལུས་བསྲུང་བར་བྱ་
སྟེ། བསྲུངས་པས་ཡུན་རིང་དུ་འཚོ་བའི་ཕྱིར་དང་། ཁྲིམས་ལྡན་ཡུན་རིང་དུ་འཚོ་བ་དེ་
བསོད་ནམས་ཆེན་པོ་བྱེད་པའི་ཕྱིར། གཉིས་པ་ནི། ཐོས་མ་ཐག་པའི་མི་རྟག་པ་ཉིད་ཀྱི་གཏམ་
གྱིས་སེམས་སྐྱོ་ཞིང་། ལུས་དོན་མ་ཡིན་པ་འདྲེན་པ་འདིས་ཅི་ཞིག་བྱ་ཞེས་དེ་ལ་བརྙས་པར་
གྱུར་པ་དེ་ཡོངས་སུ་སྤང་བའི་ཕྱིར། ལུས་ནི་དགྲ་ལྟར་ཞེས་སྨོས་ཏེ། བཤད་པ་དེ་ཉིད་སྦྱང་བར་
བྱའོ། །གཉིས་པ་ནི། གལ་ཏེ་ལུས་བསྲུང་བྱ་ཡིན་ན། དེ་ལ་སྙིང་ཉེ་བར་བྱ་དགོས་སོ་ཞེས་
169



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
.*( ཞེ་)ན། ཐ་མལ་བའི་མི་རྣམས་རང་གི་རྟེན་ཁོག་པ་ལ་ཅི་སྟེ་གུས་ཏེ་གུས་མི་རིགས་ཏེ། ལུས་
ནི་སྡུག་བསྔལ་ཀུན་གྱི་སྣོད་དུ་གྱུར་པའི་ཕྱིར་ཏེ། བཀྲེས་སྐོམ་སོགས་ཀྱི་སྡུག་བསྔལ་ནི་ལུས་ཉིད་
ལས་སྐྱེས་ཀྱི་གཞན་ལས་མ་ཡིན་ཞིང་། ཟས་ཀྱི་ཚིམ་པ་སོགས་ཀྱི་བདེ་བ་ནི་ཟས་གོས་སོགས་
ལས་ཡིན་པའི་ཕྱིར། དེས་ན་ཉེས་པར་མི་འགྱུར་ཞིང་། དགེ་བ་འཕེལ་བར་འགྱུར་བའི་རན་པ་
ཙམ་གྱི་བཟའ་བར་བྱའོ། །
༡༡.གཉིས་པ་ལ། སྡུག་བསྔལ་ཤས་ཆེ། བདེ་བ་མེད། སྡུག་བསྔལ་ལུས་ཀྱི་རང་བཞིན་ཡིན།
སྡུག་བསྔལ་ཀུན་ལ་གནོད་བྱེད་ཡིན། སྡུག་བསྔལ་སྟོབས་དང་ལྡན་པ། བདེ་བ་ལུས་ཀྱི་བདག་
གི་བ་མ་ཡིན་པ། དེས་ན་སྐྱོ་བ་སྐྱེ་རིགས་པ་དང་བདུན་ལས། དང་པོ་ནི། སྡུག་བསྔལ་ལུས་
ལས་འབྱུང་མོད་ཀྱི། དེ་ཟས་གོས་ཀྱིས་ཕྱིར་བཅོས་སུ་ཡོད་པའི་ཕྱིར། སྡུག་བསྔལ་ཆེས་ཆུང་
ཞིང་། བདེ་བ་ཕལ་ཆེ་བའི་ཕྱིར་མི་འཇིགས་སོ་ཞེས་( ཞེ་)ན། གཏན་ཚིགས་མ་གྲུབ་པར་སྟོན་
པ་ནི། སྡུག་བསྔལ་ཆེན་པོ་དེ་ཆུང་ངུའོ་སྙམ་དུ་སེམས་པར་བྱེད་དམ་སྟེ་བྱེད་མི་རིགས་ཏེ། མིའི་
རྒྱུད་ལ་སྡུག་བསྔལ་འབྱུང་བ་ནི་ཤས་ཆེར་འབྱུང་ཞིང་། དེ་ལྟར་དུ་བདེ་བ་ནི་ཤས་ཆེར་མི་འབྱུང་
བའི་ཕྱིར་དང་། འདོད་ཡོན་ལྔ་ཡིད་དུ་འོང་བ་དག་ལ་བསྟེན་པའི་བདེ་བ་མྱོང་བཞིན་པ་ན་ལུས་
སེམས་ཀྱི་སྡུག་བསྔལ་ཆུང་ངུ་ཙམ་གྱིས་ཀྱང་དེ་ཟིལ་གྱིས་མནོན་པར་མཐོང་བའི་ཕྱིར་ཏེ། སྦྲང་
བུ་ཆུ་ ( མཆུ་)རིང་མཆུ་ཁབ་རྩེ་ལྟར་རྣོ་བས་ཕུག་པའི་ཚེ་དེ་དག་རྩིས་མེད་པར་གློ་བུར་དུ་
དངངས་ཤིང་སྡུག་བསྔལ་བའི་ཕྱིར་དང་། དེ་འདྲའི་བདེ་བས་བུ་ཕངས་པ་ཤི་བའི་མྱ་ངན་ལས་
བྱུང་བའི་སྡུག་བསྔལ་དེའི་བཅུ་དྲུག་གི་ཆར་ཡང་མི་ཕོད་པའི་ཕྱིར་རོ། །གཉིས་པ་ལ། བདེ་བ་
དཀོན་པ་དངོས་དང་། དེས་ན་སྡུག་བསྔལ་གྱི་རྒྱུ་སྤོང་བར་རིགས་པ་དང་གཉིས་ཀྱི། དང་པོ་
ལ། རྐང་པ་བར་པ་གཉིས་དམ་བཅའ། སྔ་ཕྱིའི་རྐང་པ་གཉིས་གཉིས་ཀྱིས་འཐད་པ་སྟོན་ཏེ།
སྐད་ཅིག་གིས་འཇིག་པའི་སྐྱེ་བོ་འདི་སྡུག་བསྔལ་ལས་བྲོས་མོད་ཀྱི། ལུས་ལ་གྲིབ་མ་དང་འདྲ་
བར་སྡུག་བསྔལ་རྗེས་སུ་འབྲང་སྟེ། འཇིག་རྟེན་འདི་བདེ་བ་ལ་མངོན་དུ་ཕྱོགས་ཤིང་སྡུག་
བསྔལ་ལས་བྲོས་མོད་ཀྱི། ཇི་ལྟར་བྲིས་པ་དེ་ལྟར་དུ་བདེ་བ་དག་ཀྱང་རྙེད་པར་དཀའ་ཞིང་།
སྡུག་བསྔལ་ཁོ་ན་མངོན་དུ་གྱུར་བའི་ཕྱིར་ཏེ། བདེ་བའི་རེ་བས་སྡུག་བསྔལ་གྱི་རྒྱུ་ཉེ་བར་གསོག་
པའི་ཕྱིར་རོ། །དཔེར་ན། བདེ་བ་འདོད་པས་འཚེ་བ་བྱས་པ་ན། འདི་དང་གཞན་དུ་སྡུག་
བསྔལ་ཐོབ་པ་ལྟ་བུའོ། །དམ་བཅའ་སྔ་མ་ལ་སྡུག་བསྔལ་འདོད་པས་རྙེད་པར་འགྱུར་གྱི་འདོད་
170



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་་་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
.པ་ཙམ་གྱིས་བདེ་བ་ག་ལ་ཡིན་ཏེ་མི་རྙེད་པའི་ཕྱིར་ཏེ། དཔེར་ན། སྐོམ་པའི་སྡུག་བསྔལ་ནི།
བཏུང་བ་མ་འཐུང་ན་དེ་ཙམ་གྱིས་འགྱུར་ཞིང་སྐོམ་པ་སེལ་བའི་བདེ་བ་ནི། བཏུང་བ་འདོད་པ་
ཙམ་གྱིས་མི་འབྱུང་བ་ལྟ་བུའོ། །གཉིས་པ་ནི། རྒྱུ་མི་དགེ་བ་དང་། ལུས་ལ་གུས་པ་སྤོང་བ་
གཉིས་ཀྱི། དང་པོ་ནི། ཁྱོད་ཅིས་དཀོན་པའི་བདེ་བ་ལ་གུས་ཤིང་མོད་པའི་སྡུག་བསྔལ་ལ་ཅི་སྟེ་
མི་འཇིགས་ཏེ་མི་འཇིགས་པ་དེ་མི་རིགས་ཏེ། བདེ་བ་ལ་གུས་པ་ལྟར་སྡུག་བསྔལ་གྱི་ཡིད་འ
བྱུང་བར་རིགས་པའི་ཕྱིར་ཏེ། ཐམས་ཅད་དུ་རང་བཞིན་དང་འཚམས་པའི་ནན་ཏན་རིགས་
པའི་ཕྱིར་རོ། །དེས་ན་མི་དགེ་བ་སྤང་རིགས་ཏེ། བདེ་བ་ཐོབ་ཅིང་སྡུག་བསྔལ་འདོར་དགོས
པའི་ཕྱིར་དང་། དེ་ཡང་མི་དགེ་སྤོང་བ་ལ་ལྟོས་པའི་ཕྱིར་རོ། །གཉིས་པ་ནི། རང་གི་ལུས་ལ་
གུས་པ་དང་དགྲ་ལ་གུས་པའི་གང་ཟག་གཉིས་པོ་དེ་དག་གི་གུས་པ་གཉིས་ནི་མཚུངས་པར་སྣང་
བར་འགྱུར་ཏེ། བདེ་བར་གྱུར་པའི་ལུས་པོ་ལོངས་སྤྱོད་ཀྱིས་ཤིན་ཏུ་གཞོན་ཤ་ཅན་དུ་གྱུར་པ་
དག་ནི་སྡུག་བསྔལ་གྱི་སྣོད་དུ་འགྱུར་བའི་ཕྱིར་ཏེ། དེ་དག་ནི་ལོ་མ་གསར་པ་ལ་མེས་རེག་པ་
ལྟར། སྡུག་བསྔལ་ཆུང་ངུ་རེག་ཀྱང་རང་འདོད་ཉམས་པའི་ཕྱིར། གསུམ་པ་ནི། བདེ་བའི་
ལོངས་སྤྱོད་ཀྱི་རྒྱུ། ཡུལ་དེ་དག་དུས་ཤིན་ཏུ་འགོར་བས་བསྟེན་ཀྱང་ལུས་ནི་བདེ་བའི་བདག་ཏུ་
མི་འགྱུར་ཏེ་སྡུག་བསྔལ་གྱི་རང་བཞིན་ཡིན་པའི་ཕྱིར། ཁྱབ་པ་ནི། རང་བཞིན་ནི་རང་བཞིན་
མིན་པ་གཞན་གྱིས་ཟིལ་གྱིས་གནོན་ཅེས་བྱ་བ་རིགས་པ་མ་ཡིན་པའི་ཕྱིར་རོ། །དཔེར་ན།
ལྕགས་ནག་པོ་གསེར་དུ་མི་འགྱུར་བ་བཞིན་ནོ། །
བཞི་པ་ནི། རྒྱུལ་པོ་ལ་སོགས་པ་སེམས་ཅན་མཆོག་ཏུ་གྱུར་པ་རྒྱལ་སྲིད་ཀྱི་གཞི་ཆེན་པོ་
ལ་རེ་བ་བཞག་པ་རྣམས་ནི། དེས་གཡེངས་པས་སྡུག་བསྔལ་མི་ཚོར་བའི་ཕྱིར། ལུས་སྡུག་
བསྔལ་གྱི་རང་བཞིན་ཡིན་པ་མི་རིགས་སོ་ཞེ་ན། རང་བཞིན་གྱི་བདེ་བར་གྱུར་པ་ནི་འཇིག་རྟེན་
དེར་འགའ་ཡང་ཡོད་པ་རིགས་པ་མིན་ཏེ། འཇིག་རྟེན་འདི་ནི་ཉིན་རེ་ཉིན་རེ་ཞིང་ལུས་དང་
སེམས་ཀྱི་སྡུག་བསྔལ་གཉིས་ཀྱིས་འཇོམས་པར་བྱེད་པའི་ཕྱིར། ལོངས་སྤྱོད་ལྡན་པའི་མཆོག་ལ་
ལོངས་སྤྱོད་ཀྱི་གཞི་ཆེན་པོ་ཉམས་ཀྱིས་དོགས་པ་ལ་སོགས་པའི་ཡིད་ཀྱི་སྡུག་བསྔལ་དང་།
འབྱོར་པ་མེད་པའི་མཐའ་( ཐ་) མལ་པ་རྣམས་ལ་ནི། ཟས་གོས་ཀྱིས་ཕོངས་པ་ལ་སོགས་པའི་
ལུས་ལས་སྐྱེས་པའི་སྡུག་བསྔལ་གྱིས་བཅོམ་པའི་ཕྱིར། ལྔ་པ་ནི། གལ་ཏེ་སྡུག་བསྔལ་གཉིས་ནི་
ཡོད་མོད་ཀྱི། དེ་ལྟ་ན་ཡང་བདེ་བ་ཆེན་པོ་ཉིད་ཀྱིས་ཟིལ་གྱིས་མནན་པས་མི་ཤེས་སོ་ཞེ་ན།
171
.



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱུད་ལས། པོད་བཅོ་ལྔ་པ།
A.
ཡུལ་དུས་ཀུན་ན་སྡུག་བསྔལ་ཤིན་ཏུ་སྟོབས་དང་ལྡན་པས་བདེ་བ་ཅི་ཡང་མེད་དེ། བདེ་བ་རྟོག་
པའི་དབང་དུ་གྱུར་ཅིང་། རྟོག་པ་དང་བདེ་བ་གཉིས་ཀ་ཡང་སྡུག་བསྔལ་གྱི་དབང་དུ་གྱུར་པ་
དེའི་ཕྱིར་རོ། །དང་པོ་གྲུབ་སྟེ། ཡུལ་ཡིད་དུ་འོང་བ་ལོངས་སྤྱོད་པའི་ལུས་ཀྱི་བདེ་བ་ཡང་།
ཡུལ་དེ་ལ་སེམས་གཏད་པའི་རྟོག་པ་ཡོད་ན་ཡོད་ཀྱི། མེད་ན་མེད་པའི་ཕྱིར་ཏེ། ཡིད་གཞན་དུ་
གཡེངས་པས་བུ་རམ་གྱི་མངར་བ་མི་ཚོར་བའི་ཕྱིར་རོ། །ཡིད་བདེ་ཡང་ཡུལ་དེ་བདེ་བའི་རྒྱུ་ཉིད་
དུ་རྟོག་པ་ལ་རག་ལས་པའི་ཕྱིར། གཉིས་པ་གྲུབ་སྟེ། བདེ་བ་མྱོང་བཞིན་པ་ནི། སྡུག་བསྔལ་
གང་ཡང་རུང་བ་ཞིག་གིས་ཟིལ་གྱིས་མནན་པའི་ཚེ་དེ་ཐམས་ཅད་རྟོག་པ་དང་ལྷན་ཅིག་བཏང་
ནས། སྡུག་བསྔལ་ཁོ་ན་སོ་སོར་མྱོང་བའི་ཕྱིར་དང་། དྲུག་པ་ནི། གལ་ཏེ་བདེ་བ་རྙེད་པར་
དཀའ་བ་དེ་ལྟ་ན་ཡང་། མི་གནོད་པའི་ཕྱིར་ལུས་ཀྱི་བདག་གི་བ་ཡིན་ལ། སྡུག་བསྔལ་ནི་མིན་
ཏེ། གནོད་པའི་ཕྱིར་ཞེ་ན། བདེ་བ་ནི་ལུས་འདི་ཡི་གཞན་དབང་པའི་གཞན་པོ་ལྟ་བུར་སྣང་
བར་གྱུར་གྱི། བདག་གི་བ་ནི་མིན་ཏེ། ཇི་ལྟར་ཇི་ལྟར་བྱིས་པ་གཞོན་ནུ། དར་བབ། རྒན་པོ་
ཉིད་དག་གི་དུས་འགྲོ་བ་དེ་ལྟར་དེ་ལྟར་སྡུག་བསྔལ་མདུན་ནས་མདུན་དུ་མངོན་པར་འཕེལ་
བའི་ཕྱིར་དང་། བདེ་བ་ནི་རྒྱབ་ནས་རྒྱབ་ཏུ་འགྱིང་བའི་ཕྱིར་རོ། །བདུན་པ་ནི། ལུས་སྡུག་
བསྔལ་གྱི་རང་བཞིན་ཡིན་པ་དེ་ལྟ་ན་ཡང་བདེ་བའི་རྒྱུས་ཕྱིར་བཅོས་སུ་ཡོད་པའི་ཕྱིར་ལུས་ལ་སྐྱོ་
བར་མི་བྱའོ་ཞེ་ན། དེ་ནི་མི་རིགས་ཏེ། ལུས་ལ་བདེ་བའི་རྒྱུ་དག་ཉུང་ལ། སྡུག་བསྔལ་གྱི་རྒྱུ་
དག་མང་བའི་ཕྱིར་ཏེ། སྡུག་བསྔལ་གྱི་རྒྱུ་ནང་གི་བདག་ཉིད་ལས་འགྱུར་པ་ཁམས་མི་སྙོམས་
པའི་རྒྱུ་ཅན་ནད་ཐམས་ཅད་དང་། གཞན་གྲང་བ་ལ་སོགས་པ་ཕྱི་རོལ་གྱི་རྒྱུ་ལས་བྱུང་བའི་རེག་
པ་ཡིད་དུ་མི་འོང་བ་ཅན་རྣམས་སྣང་བར་འགྱུར་བའི་ཕྱིར་དང་། དེ་སྙེད་དུ་བདེ་བའི་རྒྱུ་ནང་
དང་ཕྱི་རོལ་གྱི་རྒྱུ་ཅན་དག་མི་རྣམས་ཀྱི་ལུས་འདི་ལ་མི་སྣང་བའི་ཕྱིར་རོ།
གསུམ་པ་ལ། བདེ་བ་མནོག་ཆུང་བས་རང་བཞིན་མེད། རྐྱེན་གྱིས་བཟློག་པ་བསྒྲུབ།
འཆི་བའི་ཆོས་ཅན་ཡིན། སྡུག་བསྔལ་ཁོར་མོ་ཡུག་ཏུ་ཡོད། ལུས་ལ་འགལ་བ་འདུ། སྤྱོད་ལམ་
རྩོམ་པ་ལས་བྱེད་ཡིན། ངན་འགྲོའི་གཡང་སར་རྟག་ཏུ་ཉེ། སྡུག་བསྔལ་རྐྱེན་གྱི་བཅོས་སུ་མེད།
དེས་ན་སྡུག་བསྔལ་སྒྲིབ་བྱེད་ཀྱི་བདེ་བ་མེད་པ་དང་དགུ་ལས། དང་པོ་ནི། གལ་ཏེ་བདེ་བ་ཡོད་བ
དེ། འཕེལ་བར་མཐོང་བའི་ཕྱིར་ཞེ་ན། བདེ་བ་རང་བཞིན་གྱིས་ཡོད་པ་མིན་ཏེ། རང་བཞིན་
གྱིས་གྲུབ་པའི་བདེ་བ་ནི། ཡུན་རིང་པོར་བསྟེན་ཀྱང་སྨད་པ་དང་། མནོག་ཆུང་བར་མི་འགྱུར་ཞུ
།
172



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་པ་སལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
བ་ཞིག་ན། ཟས་གོས་བསྟེན་པ་ལས་འཕེལ་བཞིན་པའི་བདེ་བ་ལ་ནི་ཡུན་རིང་དུ་བསྟེན་པ་ན།
དེ་ལས་བཟློག་པ་སྐྱོ་བ་དང་། སྨད་པ་དང་། མནོག་ཆུང་བར་མཐོང་བའི་ཕྱིར། སྡུག་བསྔལ་
ནི་རང་བཞིན་གྱིས་ཡོད་དེ། ཇི་ལྟར་བདེ་བ་བཟློག་པ་མཐོང་བ་དེ་ལྟར་སྡུག་བསྔལ་མངོན་པར་
འཕེལ་བཞིན་པ་ལ་ནི་བཟློག་པ་མེད་པའི་ཕྱིར་ཏེ། དེ་ལ་ནི་ཡུན་རིང་དུ་བསྟེན་པ་ན་ཆེས་ཆེར་
གདུང་བས་རྩུབ་ཅིང་། ལུས་སེམས་ཆེས་ཉེ་བར་འཇོམས་པའི་ཕྱིར་རོ། །གཉིས་པ་ནི། བདེ་
བ་ངོ་བོ་ཉིད་ཀྱིས་ཉམ་ཆུང་བར་མ་ཟད། འོན་ཀྱང་རྐྱེན་ཉམས་ཆུང་བ་ཉིད་ཡིན་ཏེ། འདི་
ལྟར། བདེ་བའི་རྐྱེན་དྲོ་བ་དང་བསིལ་བའི་རེག་པ་ལ་སོགས་པ་རྣམས་ནི་བསྟེན་པ་ན་འབྲས་བུ་
བདེ་བ་དང་ལྷན་ཅིག་བཟློག་སྟེ། མཐར་སྡུག་བསྔལ་གྱི་རྒྱུ་ཉིད་དུ་རྣམ་པར་འགྱུར་བར་མཐོང་
བའི་ཕྱིར་རོ། །སྡུག་བསྔལ་གྱི་རྒྱུ་རྣམས་ནི་ཡུན་རིང་པོས་བསྟེན་པ་ན་ཆེས་བྲི་བ་མེད་པར་སྡུག་
བསྔལ་བསྐྱེད་པ་ལ་འཇུག་པའི་ཕྱིར། དཔེར་ན། ཞེ་སྡང་ཤིན་ཏུ་ཆེ་བ་རྣམས་བྲི་བ་མེད་པར་
གནོད་པ་ལ་འཇུག་པ་བཞིན། དེས་ན་སྡུག་བསྔལ་ལ་རྐྱེན་རྣམས་ཉིད་དང་ལྷན་ཅིག་ཏུ་བཟློག་
པ་ཡོད་པ་མ་ཡིན་ནོ། །གསུམ་པ་ནི། བདེ་བ་ཡོད་དེ། ལྷས་བྱིན་བདེ་བ་དང་ལྡན་ནོ་ཞེས་
བརྗོད་པའི་ཕྱིར་ཞེ་ན། ལྷས་བྱིན་བདེ་བར་འགྱུར་ཞེས་རྣམ་པ་ཀུན་ཏུ་རིགས་པ་མ་ཡིན་ཏེ།
དུས་གསུམ་དུ་འཆི་བཞིན་པ་ཡིན་ཏེ། སྔར་ཡང་འཆི་བཞིན་པ་ལ་དུས་སོང་ཞིང་། ད་ལྟར་འགྲོ་
བཞིན་པ་དང་མ་འོངས་པ་ན་འགྲོ་བར་འགྱུར་བའི་ཕྱིར་རོ། །
བཞི་པ་ནི། ལུས་ཅན་རྣམས་ལ་བདེའོ་ཞེས་རྣམ་པ་ཀུན་ཏུ་རིགས་པ་མིན་ཏེ། སྡུག་
བསྔལ་གྱིས་ཁོར་མོ་ཡུག་ཏུ་གནོད་བཞིན་པ་ཡིན་པའི་ཕྱིར་ཏེ། སྡུག་བསྔལ་གྱི་རྒྱུ་ལུས་ལ་གནོད་
པར་བྱེད་པ་བཀྲེས་སྐོམ་ཚ་གྲང་སོགས་ཀྱིས་གནོད་པ་རྟག་ཏུ་ཁོར་མོ་ཡུག་ཏུ་ཡོད་པའི་ཕྱིར་
རོ། །ལྔ་པ་ནི། ལུས་ཅན་རྣམས་བདེའོ་ཞེས་རྣམ་པ་ཀུན་ཏུ་རིགས་པ་མིན་ཏེ། ལུས་ནི་སྡུག་
བསྔལ་གྱི་རྒྱུ། ཕན་ཚུན་གནོད་པ་ལ་ཞུགས་པའི་འགལ་བ་འདུ་བ་ཡིན་པའི་ཕྱིར་ཏེ། ལུས་ནི་
འབྱུང་བ་བཞི་ཀུན་ཚོགས་པ་ལས་སྐྱེ་བར་འགྱུར་བའི་ཕྱིར་རོ། །ལུས་འབྱུང་བས་འགྲུབ་དགོས་
ཤིང་རེ་རེ་ལ་འགྲུབ་པའི་ནུས་པ་མེད་པའི་ཕྱིར་ཏེ། ས་མེད་ན་ལྟུང་། ཆུ་མེད་ན་འཐོར། མེ་
མེད་ན་འགྲུལ། རླུང་མེད་ན་ཡང་ཤིང་རྒྱས་པར་མི་འགྱུར་བའི་ཕྱིར་དང་། འབྱུང་བ་ཚོགས་པ་
ཡང་ཕན་ཚུན་གནོད་པ་ལ་ཞུགས་པ་ཡིན་ཏེ། སའི་ཁམས་ནི་རླུང་གི་ཁམས་ཀྱི་འགྲོས་བརྒྱུག་
པར་བྱ་བའི་ཕྱིར་དང་། རླུང་ནི་ས་འཐོར་བ་དང། ཆུ་ནི་མེ་ལ་གནོད་པ་དང་། མེ་ནི་ཆུ་སྐམ་༩
173



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
=པར་བྱ་བའི་ཕྱིར་རབ་ཏུ་ཞུགས་པའི་ཕྱིར་རོ། །དཔེར་ན། སྤྱོད་ཡུལ་ཐ་དད་པའི་སྲོག་ཆགས་།
དྲུག་ཐག་པ་གཅིག་གིས་བཅིངས་པ་དང་། ཕན་ཚུན་མི་མཐུན་པའི་ཆུང་མ་བཞིས་སྡུག་བསྔལ་
བར་གྱུར་པའི་ཁྱོ་བཞིན་ནོ། །དེའི་ཉེས་སྤོང་དགག་པ་ནི། གལ་ཏེ་འབྱུང་བ་ཆེན་པོ་རྣམས་
ཕན་ཚུན་འགལ་བ་དེ་ལྟ་ནའང་ཕྱིར་བཅོས་པ་ཡོད་དེ། དེ་ལས་བདེ་བར་འགྱུར་རོ་ཞེ་ན།
ལུས་ཅན་རྣམས་ལ་བདེའོ་ཞེས་རྣམ་པ་ཀུན་ཏུ་རིགས་པ་མིན་ཏེ། སྡུག་བསྔལ་ལས་བྲོས་པའི་
ཕྱིར། དེ་དང་དེར་རྒྱུགས་པའི་སྡུག་བསྔལ་གྱིས་བརླག་བཞིན་པ་ཡིན་པའི་ཕྱིར་ཏེ། གྲོང་བ་
སོགས་ཀྱིས་སྡུག་བསྔལ་བ་ནི། དེ་ལ་ཕྱིར་འཆོས་པ་སྟེ་དེའི་གཉེན་པོ་དྲོ་བའི་ནུས་པ་ཅན་གོ་བ་
དང་། ཚ་བའི་གཉེན་པོ་བསིལ་བ་སོགས་ལ་འཇུག་པ་ནི། གྲང་བ་སོགས་ཀྱི་སྡུག་བསྔལ་གྱིས་
འཇིགས་ནས། དེ་སྤང་པའི་ཕྱིར་བསྟེན་པ་ཡིན་གྱི་རྟག་ཏུ་དེ་ལ་རང་བཞིན་གྱི་བདེ་བ་ཡོད་ནས་
བསྟེན་པ་མིན་པའི་ཕྱིར་ཏེ། དེ་དག་བདེ་བའི་རྒྱུ་རང་བཞིན་གྱིས་ཡོད་ན། ཐམས་ཅད་ཀྱི་ཚེ་
བདེ་བ་བསྐྱེད་དགོས་པ་ལ་མི་སྐྱེད་པའི་ཕྱིར། དྲུག་པ་ནི། གལ་ཏེ་ལྷས་བྱིན་བདེ་བར་ཉལ་
འདུག་འགྲོའོ་ཞེས་པའི་ཐ་སྙད་ཡོད་པའི་ཕྱིར་བདེ་བ་ཡོད་དོ་ཞེ་ན། ལུས་ཅན་རྣམས་ལ་བདེའོ་
ཞེས་རྣམ་པ་ཀུན་ཏུ་རིགས་པ་མིན་ཏེ། བྲན་ལྟར་ལས་བྱེད་པའི་སྡུག་བསྔལ་གྱི་གནོད་བཞིན་པ་
ཡིན་པའི་ཕྱིར་ཏེ། སྡུག་བསྔལ་ཕྱིར་བཅོས་པའི་ཕྱིར་འགྲོ་འཆག་ཉལ་བ་སོགས་ཀྱི་སྤྱོད་ལམ་
བསྟེན་དགོས་ཤིང་། ལུས་སེམས་ཀྱིས་འབད་རྩོལ་མེད་པར་ཉལ་བ་སོགས་ཀྱི་སྤྱོད་ལམ་འ་
མ་འགའ་
ཡང་ས་སྟེང་ན་ཡོད་པ་མིན་པའི་ཕྱིར་ཏེ། ནད་དྲག་པོས་ཐེབས་པ་རྣམས་ནི་ལག་པ་འདེགས་པ་
ཙམ་ཡང་མི་ནུས་པའི་ཕྱིར་རོ། །
བདུན་པ་ནི། འཇིག་རྟེན་གྱི་ཡུལ་ཡིད་དུ་འོང་བ་འཐོབ་པའི་ཕྱིར་སྡུག་བསྔལ་ལ་འཇུག་
པའི་ཕྱིར་བདེ་བ་ཡོད་དོ་ཞེ་ན། ལུས་ཅན་རྣམས་ལ་བདེའོ་ཞེས་རྣམ་པ་ཀུན་ཏུ་རིགས་པ་མིན་
ཏེ། ངན་འགྲོའི་ཡངས་ ( གཡང་) ས་ཡོད་པས་དེ་ལས་དུས་རྟག་ཏུ་བདག་ཉིད་བསྲུང་དགོས་
པའི་ཕྱིར་ཏེ། མཁས་པ་རྣམས་ནི་བླུན་པོ་ལྟར་འདོད་ཡོན་གྱི་ཆེད་དུ་སྡིག་ལས་བྱེད་ན་ཚེ་འདི་
དང་འཇིག་རྟེན་གཞན་དུ་གསོད་པ་སོགས་ཀྱི་སྡུག་བསྔལ་ཉམས་སུ་མྱོང་བར་འགྱུར་རོ་སྙམ་དུ་
བསམས་ཏེ། དུས་རྟག་ཏུ་སྡིག་པ་དང་དེའི་རྒྱུ་ཅན་གྱི་སྡུག་བསྔལ་ལས་བདག་ཉིད་བསྲུང་
དགོས་པའི་ཕྱིར་རོ། །བརྒྱད་པ་ནི། འདིར་སྐྱེས་བུ་བདེ་བ་དོན་དུ་གཉེར་བ་རྣམས་རྐང་པ་
གཉིས་ཀྱིས་འགྲོ་བའི་སྡུག་བསྔལ་ལ་དམིགས་ནས་རྟ་ལ་སོགས་པའི་ཞོན་པ་ལ་བཞོན་པར་བྱེད་3.
DY
174
.



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
དོ། །དེའི་ཕྱིར་བདེ་བ་ཡོད་དོ་ཞེ་ན། སྡུག་བསྔལ་ཕྱིར་བཅོས་ཀྱི་ཞོན་པ་སོགས་ལ་མི་རྣམས་ཀྱི་
བདེ་བ་བསྒྲུབ་པའི་ནུས་པ་རང་བཞིན་གྱིས་ཡོད་པ་མིན་ཏེ། ཡོད་ན་མཐར་ཡང་ཡོད་དགོས་པ་
ལ་རྟག་ཏུ་སྟེ་མཐར་དེ་མེད་པའི་ཕྱིར་ཏེ། ཐོག་མ་དང་ཐ་མར་སྡུག་བསྔལ་ཁོ་ན་འབྱུང་བའི་ཕྱིར་
ཏེ། ཧ་ཅང་བསྟེན་ན་མཐར་སྡུག་བསྔལ་བར་དམིགས་པའི་ཕྱིར་དང་དེ་ལ་ཐོག་མ་ཁོ་ནར་སྡུག་
བསྔལ་རྩོམ་པ་ཡོད་པས་ཁྱབ་པའི་ཕྱིར་ཏེ། དང་པོར་གང་ལ་སྡུག་བསྔལ་ཕྲ་མོ་རྩོམ་པ་མེད་པ་དེ་
ལ་མཐར་འཕེལ་བ་ན་ཡང་སྡུག་བསྔལ་བར་མི་འགྱུར་དགོས་པའི་ཕྱིར། གལ་ཏེ་སྡུག་བསྔལ་
ཕྱིར་བཅོས་པའི་རྒྱུ་ཅན་གྱི་བདེ་བ་ཡོད་དེ། སྡུག་བསྔལ་ཕྱིར་འཆོས་པ་བྱེད་པའི་ཕྱིར་ཞེ་ན།
ཕྱུག་པོ་འགའ་ཞིག་གསེར་གྱི་སྣོད་དུ་སྐྱུག་ཅིང་། བྲན་མོ་སའི་གྱོ་མོར་སྐྱུག་པར་མཐོང་ནས།
བདག་ནི་ཕུན་སུམ་ཚོགས་པའོ་ཞེས་དགའ་ཞིང་རློམ་པ་སྐྱེས་པ་ནི་ཕྱིན་ཅི་ལོག་ལས་ཡིན་ཏེ།
གསེར་དང་གྱོ་མོ་སྐྱུག་པར་བྱེད་པ་དེ་གཉིས་ཀ་ཡང་སྐྱུག་པའི་སྡུག་བསྔལ་ལ་ཁྱད་པར་མེད་པའི་
ཕྱིར། དཔེ་ཇི་ལྟ་བ་དེ་བཞིན་དུ་སོ་སོའི་སྐྱེ་བོ་ཐོས་པ་དང་མི་ལྡན་པ་ཡང་སྡུག་བསྔལ་ཕྱིར་
བཅོས་པ་དེ་ལ་བདེའོ་སྙམ་དུ་སེམས་པར་བྱེད་པ་ནི་ཕྱིན་ཅི་ལོག་ལས་ཡིན་ཏེ། གྲོང་བ་སོགས་
ཀྱི་སྡུག་བསྔལ་དང་དེ་ཕྱིར་འཆོས་པ་གཉིས་ཀ་ཡང་སྡུག་བསྔལ་གྱི་རྒྱུར་མཚུངས་པའི་ཕྱིར།
དཔེར་ན་རྟའི་ཆགས་སྙོམ་པ་བཞིན། གལ་ཏེ་ཁུར་པོ་ཕྲག་པ་གཅིག་ནས་ཕྲག་པ་གཉིས་པར་
ཁུར་སྤོ་བར་མཐོང་བའི་ཕྱིར། སྡུག་བསྔལ་ཕྱིར་འཆོས་ལ་བདེ་བ་ཡོད་དོ་ཞེ་ན། རྐང་པ་གཉིས་
ཀྱིས་འགྲོ་བ་ཧ་ཅང་བསྟེན་པས་སྡུག་བསྔལ་ཆེན་པོ་འབྱུང་ལ། དེ་ལྡོག་པའི་ཕྱིར་ཞོན་པ་
སོགས་པའི་ཡུལ་ལ་ལོངས་སྤྱོད་པར་རྩོམ་པ་ལ་བདེ་བ་རང་བཞིན་གྱིས་ཡོད་པ་མིན་ཏེ། དེའི་ཚེ་
སྡུག་བསྔལ་ཆུང་ངུ་རྩོམ་པའི་སྔར་གྱི་སྡུག་བསྔལ་ཆེན་པོ་སྐྱེས་པ་ལྡོག་པར་འགྱུར་ལ་བདེ་བར་
རློམ་པ་ཙམ་ཡིན་པའི་ཕྱིར་དང་། སྡུག་བསྔལ་ཆུང་ངུ་རྩོམ་པ་དང་སྡུག་བསྔལ་ཆེན་པོ་འགག་པ་
གཉིས་ཀ་ལའང་བདེ་བ་ཅི་ཡོད་དེ་མེད་པའི་ཕྱིར་རོ། །དེའི་ཕྱིར་ཐུབ་པ་བཅོམ་ལྡན་འདས་ཀྱིས་
ཀ་ཏིའི་བུ། སྐྱེ་བ་ན་ཡང་སྡུག་བསྔལ་ཁོ་ན་སྐྱེའོ་ཞེས་སྐྱེ་འཇིག་སྡུག་བསྔལ་ཡིན་ཞེས་གསུངས་
པའང་། དེ་ལ་དགོངས་སོ་སྙམ་དུ་སེམས་སོ། །
དགུ་པ་ནི། གལ་ཏེ་སྡུག་བསྔལ་རང་བཞིན་དུ་ཡོད་མོད་དེ་ལྟ་ན་ཡང་བདེ་བས་སྒྲིབ་པའི་
ཕྱིར་མི་མངོན་ནོ་ཞེ་ན། སོ་སོའི་སྐྱེ་བོ་ཞེས་རྐང་པ་གཉིས་ཀྱི་རྗེས་སུ་བརྗོད་ནས། སོ་སོ་སྐྱེ་བོའི་
སྡུག་བསྔལ་བདེ་བས་གཡོགས་ནས་མི་མངོན་པ་དེ་མ་ཡིན་ཏེ། གང་གིས་སྡུག་བསྔལ་སྒྲིབ་པར་༩
175



༄༅།།དཔལ་ལྡན་ས་སྐྱཔའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
t
མཝའགྱུར་བའི་བདེ་བ་ཞེས་བྱ་བ་རིགས་པས་ཡོངས་སུ་བརྟགས་ན་ཅུང་ཟད་ཀྱང་ཡོད་པ་མ་ཡིན་
པའི་ཕྱིར། དཔེར་ན། མཐོ་རིས་ཀྱི་བདེ་བ་ལ་ཡིད་རྟོན་པ་ནི་གླང་པོ་ཆེས་བདས་ན་སྦྲུལ་སྣ་
ཚོགས་ཀྱིས་གང་བའི་ཁྲོན་པའི་ཕྱེད་དུ་ལྷུང་བ་བྱི་བས་ཟ་བཞིན་པའི་རྩྭ་དུར་བ་ལ་འཇུས་པས་
ཐོགས་པ། སྦྲང་རྩི་ཐིགས་པ་འབབས་པ་མྱངས་པས་ཡིད་རྟོན་པ་དང་འདྲ་སྟེ། འཁོར་བའི་
དགོན་པར་འཆི་བས་བདས་པས་རྒས་པའི་ནང་དུ་ལྷུང་ཞིང་། མིའི་འཇིག་རྟེན་དུ་དགེ་བའི་
ལས་ལ་འཇུས་པས་ཐོགས་པ། འོག་ངན་སོང་དང་། ངོས་མི་དགེ་བའི་རྣམ་རྟོག་གིས་གང་བ་
རྣམ་སྨིན་མྱོང་བའི་ཚེ་ཟད་བཞིན་པ། ཡུལ་ཡིད་དུ་འོང་བའི་འདོད་ཡོན་མྱངས་པའི་སེམས་
རྟོན་པ་ལ་ཡང་བདེ་བ་ཅུང་ཟད་ཀྱང་ཡོད་པ་མ་ཡིན་ནོ། །བཞི་པ་ནི། གལ་ཏེ་སྡུག་བསྔལ་རང་
བཞིན་གྱིས་གྲུབ་ན་འདི་སྡུག་བསྔལ་ལོ་ཞེས་ཉེ་བར་བསྟན་པས་ཅི་བྱ་ཞེ་ན། ཉེ་བར་བསྟན་པ་
དོན་མེད་པ་མ་ཡིན་ཏེ། སྡུག་བསྔལ་རང་བཞིན་གྱིས་གྲུབ་ཀྱང་གཏི་མུག་གིས་བསྒྲིབས་ནས་
ཁྱོད་སྡུག་པ་ལ་ཆགས་པ་དང་བྲལ་བ་མེད་ཅེས་སོ་སོའི་སྐྱེ་བོ་རྣམས་ལ་བསྟན་པས་དེས་སྡུག་
བསྔལ་གྱི་རང་བཞིན་རྟོགས་པར་འགྱུར་བ་ཆོས་ཉིད་ཡིན་པའི་ཕྱིར། རྒྱུ་མཚན་དེས་ན་ངེས་
པར་དེ་བཞིན་གཤེགས་པ་རྣམས་ཀྱིས་གཏི་མུག་ཉེས་པ་ཀུན་གྱི་ཐ་མར་ཏེ་མཆོག་ཏུ་གསུངས་ཏེ།
ཚེ་ཞེ་འདི་ནི་སྒྲིབ་པ་རྣམས་ཀྱི་མཆོག་སྟེ། གང་འདི་མ་རིག་པའི་སྒྲིབ་པའོ་ཞེས་གསུངས་སོ། །
ལྔ་པ་ནི། ལུས་ནི་མི་རྟག་པ་ཡིན་པ་དེ་ལྟ་ན་ཡང་བདེ་བ་ཡོད་དོ་ཞེ་ན། ཉེ་བར་ལེན་པའི་འདུ་
བྱེད་ཐམས་ཅད་སྡུག་བསྔལ་ཞེས་བྱ་བར་འགྱུར་ཏེ། ལས་ཉོན་གྱི་དབང་གིས་འཇིག་པའི་མི་
རྟག་པ་ཡིན་པའི་ཕྱིར། ཁྱབ་པ་ཡོད་དེ། དེ་འདྲའི་མི་རྟག་པ་ལ་སྡུག་བསྔལ་གྱིས་ངེས་པར་
གནོད་ཅིང་། གང་ལ་གནོད་པ་ཡོད་པ་དེ་བདེ་བ་མིན་པའི་ཕྱིར། རབ་ཏུ་བྱེད་པ་འདིས་ནི།
སྲིད་པ་ལ་སྐྱོ་བ་སྐྱེད་པའི་ཕྱིར་དང་། སྙིང་རྗེའི་རྒྱུ་ཅན་གྱི་བྱང་ཆུབ་ཀྱི་སེམས་གཉིས་སུ་མེད་
པའི་ཡེ་ཤེས་ཀྱིས་སྦྱང་བ་ལ་རབ་ཏུ་འགོད་པའི་ཕྱིར། བཅོམ་ལྡན་འདས་ཀྱིས་མདོ་ཉེ་བར་སྦྱར་
བ་ཡིན་ཏེ། སྐྱེ་བ་སྡུག་བསྔལ་ལོ། །རྒ་བ་སྡུག་བསྔལ་ལོ། །སྡུག་པ་དང་བྲལ་བ་སྡུག་བསྔལ་
ལོ། །མི་སྡུག་པ་དང་འཕྲད་པ་སྡུག་བསྔལ་ལོ། །གང་འདོད་པ་བཙལ་ཏེ་མ་རྙེད་པ་དེ་ཡང་སྡུག་
བསྔལ་ལོ། །མདོར་ན་ཉེ་བར་ལེན་པའི་ཕུང་པོ་ལྔ་སྡུག་བསྔལ་བའོ་ཞེས་བྱ་བ་དང་། དེ་བཞིན་
དུ་སྟོན་པས། མངོན་པའི་བསྟན་བཅོས་ལས་ཀྱང་། སྡུག་བསྔལ་ཀུན་འབྱུང་འཇིག་རྟེན་
དང༌། །ཞེས་སོགས་གསུངས་སོ། །འདི་མཛོད་ཀྱི་རྩ་བར་ཡོད་པ་ནི། མདོ་ལ་ཡོད་པ་བཀོད་པ་
176



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
ཡིན་པས་འདིར་ནི་མདོ་ཁུངས་སུ་བྱེད་པ་ཡིན་ནོ། །གཉིས་པ་ནི། རྣལ་འབྱོར་སྤྱོད་པ་བཞི་
བརྒྱ་པ་ལས་བདེ་བར་འཛིན་པ་སྤང་པའི་ཐབས་བསྟན་པ་སྟེ་རབ་ཏུ་བྱེད་པ་གཉིས་པའི་ཚིག་
དོན་བཤད་ཟིན་ཏོ།། །།
༈ ད་ནི་གསུམ་པ་གཙང་བར་ཕྱིན་ཅི་ལོག་སྤོང་བའི་ཐབས་ཀྱི་དབང་དུ་བྱས་ནས་
བརྗོད་པ་ལ་གཉིས་ཀྱི། དང་པོར་རབ་བྱེད་ཀྱི་གཞུང་བཤད་པ་ལ། གཙང་བར་ཕྱིན་ཅི་ལོག་
དགག་པ་བསྟན་པ་དངོས་དང་། རབ་བྱེད་དང་པོ་བཞིས་གྲུབ་པའི་དོན་དང་གཉིས་ཀྱི། དང་
པོ་ལ་ཡུལ་ཙམ་ལ་ཆགས་པ་དགག །ནང་སེམས་ཅན་ལ་ཆགས་པ་དགག་པ་དང་གཉིས་ཀྱི།
དང་པོ་ཡུལ་ལ་ཐུག་པ་མེད་པ་ནི། གལ་ཏེ་འདུ་བྱེད་སྡུག་བསྔལ་ཡིན་མོད་ཀྱི་ཡུལ་ཡིད་དུ་འོང་བ་
ལོངས་སྤྱོད་པའི་རོས་ཚིམས་པས་བདེ་བར་གྱུར་པ་དེའི་ཕྱིར་ཡུལ་རྣམ་པ་ལྔ་ཉེ་བར་བསྟེན་པར་
བྱའོ་ཞེ་ན། གང་ཞིག་ན་ཚོད་དང་པོ་ལ་ཡུལ་ཉེ་བར་ལོངས་སྤྱོད། བར་དུ་ནོར་བསགས། ཐ་
མར་ཆོས་བསྟེན་སྙམ་དུ་སེམས་པའི་སྐྱེས་བུ་དེས་བདེ་བས་ཚིམ་པའི་ཆེད་དུ་ན་ཚོད་དང་པོ་ཡུལ་
དེ་རྣམས་ལོངས་སྤྱོད་པ་ཉིད་ཀྱིས་ཟད་པ་བྱེད་པའི་ཐབས་ལ་འབད་པ་བྱེད་པ་ནི་སྨན་པ་ངན་
པའི་ལུགས་ཀྱི་གསོ་སྤྱད་(དཔྱད་) ལྟར་བྱས་པ་འབྲས་བུ་མེད་པ་འབྱུང་སྟེ། དུས་ཡུན་ཤིན་ཏུ་
རིང་པོའི་བར་དུ་ཡུལ་ཉེ་བར་བསྟེན་པས་ཀྱང་ཡུལ་ལ་མུར་ཐུག་སྟེ་ཟད་པ་ཡོད་པ་མིན་པའི་ཕྱིར།
ཡུལ་ཅན་ལྡོག་པ་མེད་པ་ནི། ཆུས་ངོམས་པ་ལས་སྐོམ་པ་མེད་པ་བཞིན་དུ་འདོད་པས་ཚིམ་པ་
ལ་སྲེད་པར་མི་འགྱུར་རོ་ཞེ་ན། འདོད་པ་བསྟེན་བཞིན་པའི་མི་རྣམས་ལ་འདོད་པ་ཡུན་རིང་དུ་
བསྟེན་ཀྱང་སྲེད་པ་ལྡོག་པར་མི་འགྱུར་ཏེ། ཇི་ཙམ་བསྟེན་པ་དེ་ཙམ་དུ་འདོད་པའི་རེ་བ་སྟེ་སྲེད་
པ་གོང་ནས་གོང་དུ་འཕེལ་བར་འགྱུར་ཞིང་སྲེད་པ་མི་ལྡོག་པའི་ཕྱིར། དཔེར་ན། ཟད་ཀྱི་ཐ་
ཆད་བསྟེན་པ་འཆད་པའི་མི་འགའ་ཞིག་ལ་སའི་སྲེད་པ་མི་ལྡོག་ཅིང་འཕེལ་བ་དེ་བཞིན་ནོ། །
དཔེར་ན། གཉིད་དང་འཁྲིག་པ་ལེ་ལོ་བསྟེན་པས་འཕེལ་བ་བཞིན་ནོ། །
གཉིས་པ་ལ། ཡུལ་བུད་མེད་ལ་ཆགས་པ་དགག །ལུས་ཙམ་མི་གཙང་བར་བསྟན་པ་
དང་གཉིས་ཀྱི། དང་པོ་ལ་ཡུལ་དང་ཡུལ་ཅན་གྱི་སྐྱོན་བསྟན་པ་གཉིས་ཀྱི། དང་པོ་ལ། བུད་
མེད་བྱེ་བྲག་པ་དང་། བུད་མེད་ཙམ་ལ་ཆགས་པ་དགག་པ་གཉི ས་ཀྱི། དང་པོ་ལ་དགོངས་པ་
མཚུངས་པ་ནི། ཉེ་བར་བསྟེན་པ་འདིས་ཡུལ་ཐུན་མོང་བ་ལ་ཞེན་པ་ལྡོག་པར་ནུས་ཀྱི། བུད་
མེད་བཟང་པོ་ལ་བདག་གི་ཡིད་བཟློག་པར་མི་ནུས་སོ་ཞེ་ན། འཁྲིག་པའི་ཕྱིར་ཁྱོད་ལ་མོ་མཆོག་བབ
177



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ། །
...གིས་ཅི་བྱ་སྟེ་དོན་མེད་དེ། བུད་མེད་དམན་མཆོག་ཀུན་གྱི་མི་གཙང་བའི་རྨ་ལ་རེག་པའི་འཁྲིག་
པ་ལ་མཚན་ཉིད་ཐ་དད་པའི་ཁྱད་པར་ཅུང་ཟད་ཀྱང་ཡོད་པ་མ་ཡིན་པའི་ཕྱིར། གཟུགས་
མཛེས་ལ་ལོངས་སྤྱོད་པའི་ཆེད་དུ་ཡང་ཁྱོད་ལ་མོ་མཆོག་གི་དོན་མེད་དེ། གཟུགས་མཛེས་ནི་
མིག་ལྡན་ཀུན་གྱི་ཐུན་མོང་ཡིན་པས་གཞན་གྱིས་ཀྱང་ལོངས་སྤྱོད་པའི་ཕྱིར། ཡུལ་ཐུན་མོང་བ་
ཡིན་པ་ནི། བུད་མེད་མཆོག་ནི་བླུན་པོའི་འདོད་ཆགས་ཀྱི་རྒྱུ་ཡང་མིན་ཏེ། དེའི་འདོད་ཆགས་
ནི་དེའི་རྗེས་སུ་འགྲོ་ལྡོག་མི་བྱེད་པའི་ཕྱིར། ཡུལ་ལ་ཡིད་དུ་འོང་བ་མེད་ཀྱང་ཡུལ་གང་ལ་གང་
ཟག་གང་རང་གི་ཡིད་དུ་འོང་ཞིང་སྡུག་པར་སྒྲོ་བཏགས་པའི་ཡུལ་དེ་ཡིས་གང་ཟག་དེ་ནི་འཚེང་
པར་རློམ་པའི་ཕྱིར་དང་། གཟུགས་ངན་ཡང་རང་རང་གི་སྡུག་པར་སྒྲོ་བཏགས་པ་དེ་ནི་ཁྱི་དང་
བོང་བུ་ལ་སོགས་པ་རྣམས་ལའང་ཡོད་པའི་ཐུན་མོང་བ་ཡིན་པའི་ཕྱིར། དེས་ན་བློ་གྲོས་ངན་པ་
ཁྱོད་ལ་མོ་མཆོག་གིས་ཅི་བྱ། གལ་ཏེ་བུད་མེད་མཆོག་ནི་རྙེད་པར་དཀའ་བའི་ཕྱིར། སུ་ཞིག་དེ་
རྙེད་པ་ལ་ངོ་མཚར་དུ་མི་རྩི་ཞེ་ན། ཡན་ལག་ཀུན་མཛེས་པའི་བཟང་མོ་དེ་རྙེད་པ་ལ་ཁྱོད་ངོ་
མཚར་བ་ལྟར་རྩི་བ་དེ་མི་རིགས་ཏེ། དེ་འདྲ་བ་དེ་ལམ་པོ་ཆེའི་ཟོང་དང་འདྲ་བར་གང་ཟག་
གཅིག་གིས་བདག་ཏུ་བཟུང་བའི་སྔར་རང་གཞན་ཡོད་པ་ཀུན་གྱི་ཐུན་མོང་བ་ཡིན་པས་དེ་ཁྱོད་
ཀྱིས་རྙེད་པ་ལྟར་གཞན་གྱིས་རྙེད་པར་ཡང་ཇི་ལྟར་འགྱུར་བ་མིན་ཏེ་རྙེད་པར་གྱུར་བའི་ཕྱིར།
ཡུལ་ངེས་པ་མེད་པ་ནི། ཆགས་པ་སྐྱེ་བ་ཡུལ་ཡོན་ཏན་ཅན་ལ་ཡིན་པའི་ཡོན་ཏན་དང་ལྡན་པ་
ལ་སྡུག་པ་དང་། ལྡོག་པ་སྐྱོན་ཅན་ལ་ནི་ལྡོག་པ་སྟེ་ཞེ་སྡང་སྐྱེ་བ་ཡིན་ན། ཡོན་ཏན་དང་ལྡན་
པ་ལ་འདོད་ཆགས་སྐྱེ་བ་མི་རིགས་ཏེ། སྐྱོན་ཡོན་གཉིས་པོ་དེ་མཐའ་གཅིག་ཏུ་རྣམ་པར་
གནས་པ་མེད་པའི་ཕྱིར་ཏེ། མ་གྲུབ་ན། སྔ་མ་ཡོན་ཏན་དང་ལྡན་པ་ཞིག་ཏུ་བདེན་ནམ།
འོན་ཏེ་ཅིག་ཤོས་སྐྱོན་ལྡན་བདེན། དང་པོ་ལྟར་ན། མི་རིགས་ཏེ། ཡུལ་བུད་མེད་གཅིག་ལ་
དང་པོ་ཡོན་ཏན་དང་། ཕྱིས་སྐྱོན་དང་ལྡན་པ་ཉིད་དུ་མཐོང་བའི་ཕྱིར་དང་། གང་ཟག་གཉིས་
ཀྱི་ཅིག་ཆར་དུ་ཡང་སྐྱོན་ཡོན་ཅན་དུ་མཐོང་བའི་ཕྱིར། གཉིས་པ་ལྟར་ནའང་མི་རིགས་ཏེ།
སྐྱོན་སྔ་མ་ཉིད་ཀྱིས་ཕྱིར་རོ། །གལ་ཏེ་རྗེས་སུ་མཐུན་པའི་ཕྱིར་ཡོན་ཏན་དང་ལྡན་པ་རྣམས་ལ་
འདོད་ཆགས་སྐྱེའོ་ཞེ་ན། བླུན་པོའི་འདོད་ཆགས་ནི་ཡོན་ཏན་དང་ལྡན་པ་འབའ་ཞིག་ལ་སྐྱེ་བ་
མིན་ཏེ། ཡོན་ཏན་ཡོད་མེད་ཐམས་ཅད་ལ་ཡང་མེ་ལྟར་དུ་ཁྱད་མེད་པར་སྐྱེ་བའི་ཕྱིར་ཏེ། གཏི་
མུག་ཕལ་ཆེ་བས་ཡོན་ཏན་གྱི་རྒྱུ་མཚན་ཡོངས་སུ་འཛིན་པ་དང་བྲལ་བའི་ཕྱིར་རོ། །དེས་ན་
178



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
–བླུན་པོའི་འདོད་ཆགས་ལྡོག་པ་ནི་རྒྱུ་ཡོན་ཏན་ཅན་ལྡོག་པ་ལ་ལྟོས་པ་ག་ལ་ཡིན་ཏེ་མ་ཡིན་ཏེ།
དེ་སྐྱེ་བ་ཡོན་ཏན་གྱི་རྒྱུ་མེད་པ་ལ་འཇུག་པའི་ཕྱིར་རོ། །གཉིས་པ་ལ། བུད་མེད་བསྲུང་དཀའ་
བ་ནི། གལ་ཏེ་བུད་མེད་ནི་སྐྱེས་པ་ཤི་ན་ཕྱི་བཞིན་དུ་ལྕེབ་ནུས་པར་མཐོང་བའི་ཕྱིར་ཇི་ལྟར་མི་
བརྟེན་( བསྟེན་) ཞེ་ན། བུད་མེད་རྣམས་ལ་ཡིད་བརྟན་( རྟོན་)པར་མི་བྱ་སྟེ། ནད་ངན་
བསྲུང་དགོས་པ་དང་མཚུངས་པར་བུད་མེད་ནི་རྒྱུག་མོ་དང་ཁྱོ་ལ་སོགས་པས་སྐྱེས་པ་གཞན་གྱི་
རྐྱེན་ལས་རྟག་ཏུ་བསྲུང་བར་བྱ་དགོས་པའི་ཕྱིར་ཏེ། དེ་ནི་སྐྱེས་པ་གཞན་དང་བཤེས་སུ་མ་གྱུར་
པ་དེ་སྲིད་དུ་རང་གི་ཁྱོ་ལ་ཆགས་བཞིན་དུ་སྡུག་པ་ཡིན་གྱི། སྐྱེས་པ་གཞན་གྱི་རོ་མྱོང་བར་གྱུར་
པ་དེའི་ཚེ་ནི་རང་གི་ཁྱོ་ལ་མངོན་པར་མི་དགའ་བའི་ཕྱིར་དང་། དེ་ནི་རྟག་ཏུ་སྐྱེས་པ་མཐོང་
བར་འདོད་པ་ཅན་ཡིན་པའི་ཕྱིར་རོ། །ཆགས་པའི་སྤྱོད་པས་གདུང་བ་སྐྱེས་པ་ནི། གལ་ཏེ་
འདོད་པའི་བསྟན་བཅོས་ལས་ན་ཚོད་དང་པོ་ལ་འདོད་ པ་ཉེ་བར་བསྟེན་པར་བསྟན་ལ།
བསྟན་བཅོས་ལས་བསྟན་པ་ལྟར་འདོད་པ་བསྟེན་པ་རྣམས་ནི་བྱ་བ་མིན་པ་བྱེད་པར་མི་འགྱུར་
རོ་ཞེ་ན། འཇིག་རྟེན་ལ་དོན་མིན་པར་བྱེད་པ་རྣམས་ཀྱི་ཚིག་ཚད་མར་བྱེད་པ་མི་རིགས་ཏེ།
འདི་ལྟར་འདོད་ཆགས་ཀྱི་ཆང་གིས་མྱོས་པ་ངོ་ཚ་ཁྲེལ་ཡོད་དང་བྲལ་བ་བག་མེད་པར་སྤྱོད་ཅིང་
བུད་མེད་ཀྱི་བསྒོ་བ་བཞིན་བྱེད་པ་འདི་དར་མའི་གནས་སྐབས་སུ་འདོད་པའི་སྤྱོད་པ་གང་སྤྱད་
པ་དེ་ནི་ཆགས་པ་དང་བྲལ་བའམ་མ་བྲལ་ཡང་སོ་སོར་རྟོག་པའི་ཤེས་རབ་དང་ལྡན་པ་རྣམས་ལ་
ཤིན་ཏུ་སྡུག་བསྔལ་བསྐྱེད་པ་ཡིན་པའི་ཕྱིར་ཏེ། དེ་འདྲ་བ་དར་ལ་བབ་པའི་དུས་སུ་རང་གིས་
བྱས་པའི་སྤྱོད་པ་གང་ཡིན་པ་དེ་ནི་ན་ཚོད་སྨིན་ནས་རྒས་པའི་གནས་སྐབས་སུ་ཤེས་རབ་ཀྱིས་
བརྟགས་ཤིང་བསམས་པ་ན་མི་འདོད་ཅིང་འགྱོད་པས་རྗེས་སུ་གདུང་བའི་རྒྱུར་འགྱུར་བའི་ཕྱིར་
དང་། དེ་ལ་གདུང་བའི་རྒྱུར་འགྱུར་ན་འཕགས་པ་གྲོལ་བ་རྣམས་སྤྱོད་པ་ངན་པ་དེས་ཤིན་ཏུ་
གདུང་བར་ཇི་ལྟར་མི་འགྱུར་ཏེ་ལྷག་པར་ཡང་འགྱུར་བའི ་ཕྱིར། སེམས་གཡེང་བར་བྱེད་པ་
ནི། གལ་ཏེ་བུད་མེད་ཀྱི་བདེ་བ་ནི་འདོད་པའི་ཁམས་ན་མཆོག་ཡིན་ཏེ། དེའི་ཕྱིར་དེའི་དོན་དུ་
བུད་མེད་གདོན་མི་ཟ་བར་ཡོངས་སུ་བཟུང་བར་བྱའོ་ཞེ་ན། བུད་མེད་དེའི་བདེ་བ་ནི་ཅི་འདྲ་
ཞིག་སྟེ་བདེ་བ་མིན་ཏེ། རང་རྒྱུད་ལྡན་གྱི་གང་ཟག་དེའི་ཡིད་རྟག་ཏུ་དངོས་པོའི་གནས་ཚུལ་
ལས་གཞན་དུ་ཕྱིར་ཕྱོགས་པར་བྱེད་པའི་ཕྱི ར་ཏེ། མ་ཆགས་པ་ལ་བདེ་བ་མེད་པས་དེ་འདོད་
ཆགས་ལ་རག་ལས་ལ་འདོད་ཆགས་དེ་ཡང་བླུན་པོ་མིན་པ་ལ་མེད་པས་གཙང་སོགས་སུ་འཛིན་
179



༄༅ །།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
.པའི་ཚུལ་མིན་ཡིད་བྱེད་ཀྱི་རྣམ་རྟོག་ལ་རག་ལས་ལ། དེས་ཀྱང་ཡིད་ཕྱིར་གཡེང་བར་བྱེད་པའི་
ཕྱིར་རོ། །ཡོངས་འཛིན་མི་རིགས་པ་ནི། བུད་མེད་འདི་ངའི་ཡིན་གྱི་གཞན་གྱི་མིན་ཞེས་ཡོངས་
སུ་འཛིན་ཅིང་རྟག་ཏུ་གུས་པ་འདི་ཀོ་ཅི་ཞིག་ཡིན་ཏེ་མི་རིགས་ཏེ། དེ་ལྟར་བྱེད་པ་ནི་ལོངས་
སྤྱོད་པའི་ཆེད་ཡིན་ལ། ཁྱོད་ལ་གུས་པ་ཆེ་འབྲིང་ཆུང་གསུམ་བཞིན་དུ་རྟག་ཏུ་མོ་དང་ལྷན་ཅིག་
འཕྲད་ཅིང་ལོངས་སྤྱོད་པའི་ནུས་པ་མེད་པའི་ཕྱིར། འགལ་བ་འདུ་བ་ནི། གལ་ཏེ་འཇིག་རྟེན་
ན་འདོད་ཆགས་བདེ་ཞེས་བརྗོད་ལ་དེའི་དོན་དུ་གདོན་མི་ཟ་བར་བུད་མེད་དག་འདོད་པ་ཡིན་བ
ནོ་ཞེ་ན། བུད་མེད་དག་གིས་དགོས་པ་མེད་པར་འགྱུར་ཏེ། དེ་ནི་ཆགས་པའི་གདུང་བ་དང་
བྲལ་བའི་ཆེད་ཡིན་ལ། འདོད་ཆགས་ཀྱང་བདེ་བ་ཡིན་པའི་ཕྱིར། ཁྱབ་པ་ཡོད། བདེ་བ་དོར་
བྱ་ཞེས་བྱ་བར། ཅི་ལྟར་བུར་ཡང་ནི་མ་མཐོང་བའི་ཕྱིར། གལ་ཏེ་དབང་པོ་གཉིས་སྦྱོར་བས་
བདེ་བ་འབྱུང་ལ། དེའི་རྒྱུ་ནི་བུད་མེད་ཡིན་པས་བདེ་བའི་རྒྱུ་བུད་མེད་ཡིན་ནོ་ཞེ་ན། བུད་མེད་
དང་ལྷན་ཅིག་སྦྱོར་བའི་བདེ་བ་དེའི་རྒྱུ་མཛའ་མོ་ཉིད་ཡིན་ཞེས་བླུན་པོ་མིན་པ་མཁས་པ་སུ་ཞིག་
འཛིན་པ་མིན་ ( ཡིན་)ཏེ། དེ་ནི་དེ་དང་གཞན་ཚུལ་མིན་ཡིད་བྱེད་ཀྱི་རྣམ་རྟོག་ཚོགས་པ་ལས་
སྐྱེ་བ་ཡིན་གྱི། སྦྱོར་བ་འབའ་ཞིག་ལས་སྐྱེ་བ་མིན་པའི་ཕྱིར། ཡིན་ན་ཆགས་པ་དང་བྲལ་མ་
བྲལ་ཐམས་ཅད་ལ་མེས་ཚིག་པའི་སྡུག་བསྔལ་ལྟར་ཁྱད་མེད་པར་སྐྱེ་བར་འགྱུར་བ་ཞིག་ན། དེ་
ཡང་མིན་པའི་ཕྱིར་ཏེ། ཆགས་བྲལ་དང་ཆགས་བྲལ་མིན་ཡང་བསླབ་པ་ལ་གུས་པ་ཁ་ཅིག་མི་
འདོད་བཞིན་དུ་བུད་མེད་དག་གིས་བཙན་ཐབས་ཀྱི་ཡོངས་སུ་སྤྱོད་ལ་དེ་དག་ལ་མཛའ་མོ་དང་
སྦྱོར་བ་བདེ་བའི་རྒྱུར་ཡང་མི་འགྱུར་བའི་ཕྱིར་རོ། ། གཉིས་པ་ཡུལ་ཅན་ཆགས་པའི་ཉེས་
དམིགས་ལ། གནས་ལུགས་སྒྲིབ་བྱེད་ཡིན་པ་ནི། གལ་ཏེ་རྒྱུ་དུ་མས་འདོད་པ་ལ་སྨད་ན།
ཅིའི་ཕྱིར་ཆགས་པ་ཅན་ཡང་ཡང་འདོད་པ་བསྟེན། དེས་ན་འདོད་པ་ལས་སྐྱེས་པའི་བདེ་
བདེ་བ་དང་ལྡན་པར་འགྱུར་རོ་ཞེ་ན། འདོད་ཆགས་ཅན་གྱི་སྐྱེ་བུས་འདོད་པ་སྐྱོན་ཅན་ཡིད་
ཡང་དེའི་སྐྱོན་མི་མཐོང་བའི་རྒྱུ་མཚན་ཡོད་དེ། འདོད་ཆགས་ཀྱིས་བློ་གྲོས་ཀྱི་མིག་ལྡོངས་པས་
དེའི་སྐྱོན་མི་མཐོང་བའི་ཕྱིར། དཔེར་ན། གཡན་པའི་ནད་ཀྱིས་ཐེབས་པ་མཛེ་པོ་ཕྲུགས་པ་ན་
ཚ་དབལ་དང་། པགས་པ་བཤུས་པ་དང་། ཁྲག་དང་། ཆུས་(ཆུ་)སེར་འཛག་པའི་ཉེས་པ་
དུ་མ་ཡོད་ཀྱང་དེ་ལ་ནད་ཀྱི་དབང་གིས་སྐྱོན་དུ་མི་བལྟ་བ་བཞིན་ནོ། །དེས་ན་འཕགས་པ་
ཆགས་བྲལ་རྣམས་ལ་འདོད་ཆགས་ཅན་འདོད་པ་བསྟེན་པ་སྡུག་བསྔལ་དང་ལྡན་པར་སྣང་སྟེ།
180



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་པ་སལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
བའདོད་ཆགས་ཀྱི་གནས་ཚུལ་མཐོང་བ་ལ་སྒྲིབ་བྱེད་འདོད་ཆགས་ཀྱི་སྐྱོན་ལས་གྲོལ་བའི་ཕྱིར།
དཔེར་ན། མཛེ་པོ་ཕྲུགས་པ་གཡན་པའི་ནད་མེད་པ་རྣམས་ལ་སྡུག་བསྔལ་དུ་སྣང་བ་བཞིན་
ནོ། །གལ་ཏེ་དེ་ལྟར་ན་ཡང་། གང་དེར་འདོད་ཆགས་ལས་སྤྱོད་པའི་གཡོ་བག་རྩེ་བ་དང་
བཞད་གད་སོགས་རྣམ་པ་དུ་མར་འགྱུར་བ་དེ་ནི་བདེ་བ་ཡིན་ནོ་ཞེ་ན། བུད་མེད་དང་འཕྲད་
པའི་ཚེ་ཆགས་པ་ཅན་ཀུན་གྱི་བརྡེག་པ་སོགས་ཀྱི་གཡོ་བག་ལ་བདེ་བ་ཡོད་པ་མིན་ཏེ། དེ་
འདྲའི་གཡོ་བ་ནི་གཉེན་གྱི་སྐྱེ་བོར་ཡོངས་སུ་ཟད་ཅིང་། མགོན་མེད་པ་བཀྲེས་པས་ཉེན་པ་
རྣམས་ལ་མུ་གེ་བྱུང་བའི་ཚེ་གཡོ་བའི་བྱ་བ་གང་འབྱུང་བ་དེ་དང་མཚུངས་པའི་ཕྱིར་ཏེ། གང་
ཟག་དེ་ལ་ཕྱུག་པོ་དག་གིས་ཅུང་ཟད་སྟེར་བར་འགྱུར་རོ་སྙམ་དུ་རེ་བ་ཡོད་པས་ལུས་ཀྱི་བྱ་བ་
འདུད་པ་དང་། ངག་གི་སྙན་པར་སྨྲ་བ་བྱེད་ཅིང་ཕྱུག་པོ་བརྩེ་བ་མེད་པ་དག་གིས་ལན་བརྒྱར་
བརྙས་སུ་ཟིན་ཀྱང་མི་གཏོང་ཞིང་། བརྙས་བཅོས་རྣམ་པ་དུ་མ་བཟོད་བསྲན་པར་བྱེད་པ་དང་
འདྲ་བར། ཆགས་ཅན་འདོད་པ་ཉེ་བར་ལོངས་སྤྱོད་པའི་རེ་བས་བུད་མེད་ལ་འདུད་ཅིང་།
དེས་མགོར་རྐང་པས་བརྡེག་པ་དང་། མཆིལ་མ་འཐོར་བ་དང་། ཐལ་ལྕག་བཏབ་པའི་བརྙས་
བཅོས་རྣམ་པ་དུ་མ་བྱེད་ཀྱང་མི་གཏོང་ཞིང་བཟོད་བསྲན་ནུས་པའི་ཕྱིར་རོ། །གཞན་ལ་ཕྲག་
དོག་གི་རྒྱུ་ཡིན་པ་ནི། གལ་ཏེ་བདེ་བ་ལ་རྒྱུན་དུ་ཆགས་པས་བུད་མེད་དག་འཛིན་ཅིང་དེའི་
ཆེད་དུ་གཞན་ལ་ཕྲག་དོག་པར་མཐོང་བའི་ཕྱིར། བུད་མེད་ཀྱི་བདེ་བ་ཡོད་དོ་ཞེ་ན། དེ་ནི་
རིགས་པ་མིན་ཏེ། བུད་མེད་ལ་ལ་ཆགས་པ་འགའ་ཞིག་གང་ཟག་གཞན་འགའ་ཞིག་ལ་ཕྲག་
དོག་བྱེད་པའི་རྒྱུ་མཚན་གྱིས། བུད་མེད་ལ་བདེ་བ་ཡོད་པ་མིན་ཏེ། ཕྱུག་པོ་དབང་འབྱོར་པ་ཁ་
ཅིག་དྲེགས་པས་བུད་མེད་ལ་ཆགས་པ་དང་ཕྲག་དོག་པ་འབའ་ཞིག་ཏུ་མ་ཟད་ཀྱི་བཤང་བའི་
ཁང་པ་ལ་ཡང་ཆགས་ཤིང་། དེར་གཞན་འཇུག་པ་ལ་ཕྲག་དོག་བྱེད་པར་མཐོང་བའི་ཕྱིར་
རོ། །གཉིས་པ་ལུས་ཙམ་མི་གཙང་བར་བསྟན་པ་ལ། ཆགས་པའི་གནས་མ་ཡིན་པ་མདོར་
བསྟན། སྨད་བྱ་ཡིན་པ་དང་། མི་གཙང་བའི་རྒྱུ་ལས་བྱུང་བ་དང་། མི་གཙང་བའི་རང་བཞིན་
ཡིན་པ་དང་། ལུས་ཅན་ཀུན་ལ་ཁྱབ་པར་བསྟན་པ་དང་། གཞན་གྱི་སྒོ་ནས་ཆགས་པ་འཁྲུལ་
བར་བསྟན་པ་དང་ལྔས་རྒྱས་པར་བཤད། ཆགས་བྲལ་གྱི་རྒྱུ་ཡིན་པས་གཙང་བ་མེད་པར་
བསྟན་ཏེ་མཇུག་བསྡུ་བ་དང་གསུམ་ལས། དང་པོ་ནི། ལུས་མི་གཙང་བ་ཡིན་པར་རྟོགས་
ནའང་། དེ་ལ་བདེ་བ་ཡོད་པས་ཆགས་པར་རིགས་སོ་ཞེ་ན། ལུས་མི་གཙང་བ་ལ་དེ་མ་རྟོགས་
181



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
པས་གཏི་མུག་དང་། དྲི་ང་བས་ཁྲོ་བ་འབྱུང་བ་ནི་རིགས་ཀྱི་རྣམ་པ་ཀུན་ཏུ་འདོད་ཆགས་འབྱུང་
བར་རིགས་པ་ནི་མིན་ཏེ། མི་གཙང་བའི་རང་བཞིན་ཡིན་པས་འདོད་ཆགས་སྐྱེ་བ་དང་རྗེས་སུ་
མི་མཐུན་པའི་ཕྱིར། དཔེར་ན་མཚན་མོར་མི་གཙང་བ་ལེན་པ་ལ་དང་པོར་མ་ཤེས་པ་དང་།
གཏི་མུག་དང་ཁྲོ་བ་འབྱུང་སྲིད་ཀྱང་འདོད་ཆགས་སྐྱེ་བའི་གནས་མེད་པ་བཞིན་ནོ། ། ན་
གཉིས་པ་ལ་ལྔ་ཡོད་པའི་དང་པོ་ནི། ལུས་མི་གཙང་བ་ཡིན་མོད་ཀྱང་སྨད་བྱ་མིན་ཏེ།
འཇིག་རྟེན་ལ་སྐྱོན་ཅན་དུ་མ་གྲགས་པའི་ཕྱིར། དེ་སྐད་དུ་ཡང་། གཞན་ལས་བྲམ་ཟེ་རྣམས་
གཙང་ཞིང་། །བུད་མེད་རྣམས་ནི་ཀུན་ལས་གཙང་། །ཞེས་སྨྲའོ། །རྨོངས་པའི་མི་རྣམས་མ་
གཏོགས་སེམས་རྣལ་དུ་གནས་པ་རྣམས་ཀྱིས་ལུས་གང་ལས་མི་གཙང་བ་འབྱུང་བའི་ལུས་དེ་ནི་
སྨད་བྱར་ཅིས་མི་སེམས་ཏེ་སེམས་པར་རིགས་ཏེ། ལུས་མི་གཙང་བ་ལས་འབྱུང་བ་སུན་ཕྱུང་
བའི་སྣོད་རྣམས་ཀྱང་མཆོག་ཏུ་སྨད་པར་བྱ་བར་འབྱུང་བར་འགྱུར་བའི་ཕྱིར་རོ། །གལ་ཏེ་བུད་
མེད་གང་ལ་དེར་སྐྱེས་བུ་གཙང་བ་ཆགས་པར་འགྱུར་བས་བུད་མེད་ཀྱི་རྒྱུད་ལ་གཙང་བ་ཉིད་
ཡོད་དོ། །དེའི་ཕྱིར་བུད་མེད་སྨད་བྱ་མིན་ནོ་ཞེ་ན། ལུས་དེ་ལ་གཙང་བ་ཡོད་དོ་ཞེས་བླུན་པོ་
མིན་པ་བློ་ལྡན་མི་ནི་གང་ཞིག་སྨྲ་སྟེ་སྨྲ་བར་མི་རིགས་ཏེ། ལུས་གང་དུ་རེག་པས་རེག་བྱ་དང་།
དྲི་དང་། རོ་ལ་སོགས་པའི་དངོས་པོ་གཙང་བ་ཐམས་ཅད་ཀྱི་ཐ་མ་མི་གཙང་བ་ཉིད་དུ་དམིགས་
པར་འགྱུར་བའི་ཕྱིར་རོ། །
གཉིས་པ་ནི། ལུས་ལ་གཙང་བ་ཡོད་དེ། དྲེགས་པ་སྐྱེ་བའི་ཕྱིར་ཞེ་ན། ལུས་ལ་དྲེགས་
པ་སྐྱེ་བས་གཙང་བར་འཛིན་པ་དེ་མི་རིགས་ཏེ། གནས་མེད་པ་ལ་རྨོངས་པས་དྲེགས་པ་སྐྱེ་བ་
ཙམ་དུ་ཟད་པའི་ཕྱིར་ཏེ། གང་ཞིག་དང་པོར་མའི་ཕོ་བ་དང་ལོང་ཁ་གཉིས་ཀྱི་བར་གཤང་
(བཤང་) ཁང་དང་འདྲ་བའི་ནང་དུ་འདུག་ཅིང་། མའི་ཟས་ཟོས་པ་ཞུ་བའི་དྭངས་མས་འཚོ་
བས་ན་མི་གཙང་བ་དེ་མེད་པར་སྲོག་མི་གནས་པས་མི་གཙང་བའི་སྲིན་དང་འདྲ་བ་དེ་ལ་དེར་མ་
ཤེས་པས་དྲེགས་པ་སྐྱེ་བའི་ཕྱིར། གསུམ་པ་ནི། ལུས་ལ་གཙང་བ་ཡོད་དེ། ཁྲུས་ལ་སོགས་
པས་མི་གཙང་བ་ཡོངས་སུ་སྤོང་བར་བྱེད་པའི་ཕྱིར་ཞེ་ན། རྨོངས་པ་ཁྱོད་ནི་ནང་གི་ལུས་ལ་
གཙང་བར་བྱ་བའི་ཕྱིར་འབད་པར་བྱེད་པ་དེ་ལྟར་དུ་ཕྱི་རོལ་གྱི་མི་གཙང་བ་ལ་ཡང་ཅིའི་ཕྱིར་
འབད་པ་མི་བྱེད་དེ་བྱེད་རིགས་པར་འགྱུར་ཏེ། དེ་གཉིས་གཙང་བར་བྱེད་མི་ནུས་པར་
མཚུངས་པའི་ཕྱིར་ཏེ། ཁྲུས་ལ་སོགས་པའི་ཐབས་གང་གིས་ཀྱང་ལུས་ཀྱི་ནང་ཕུགས་གཙང་
182



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
༔བར་མི་འགྱུར་བའི་ཕྱིར། བཞི་པ་ནི། གལ་ཏེ་ལུས་མི་གཙང་བ་ཡིན་ན་ཐམས་ཅད་ཀྱིས་སྤོང་
རིགས་པ་ལ། དྲང་སྲོང་དཀའ་ཐུབ་ཅན་རྣམས་ཀྱིས་ཀྱང་མི་སྤོང་བའི་ཕྱིར། བུད་མེད་སྤང་བྱ་
མ་ཡིན་ནོ་ཞེ་ན། བུད་མེད་གཞན་གྱིས་མི་སྤོང་བས་སྤང་བྱ་མིན་པར་མི་འགྱུར་ཏེ། གལ་ཏེ་
མཛེ་ཅན་ཐུན་མོང་མིན་པ་ལྟར། བཤང་གཅི་འཛག་པའི་གཅིན་ཅན་སྐྱེས་བུ་ཀུན་ལ་མཚུངས་
པ་མིན་ན། མཛེ་ཅན་སྤོང་བ་ཇི་བཞིན་གཅིན་ཅན་དེ་མཛེ་ཅན་དེ་ལྟར་དུ་མི་ཀུན་གྱིས་སྤོང་
བར་འགྱུར་ནའང་། མཛེ་ཅན་ནི་ཐུན་མོང་མ་ཡིན་པ་ཡིན་ལ། གཅིན་ཅན་ནི་ཐུན་མོང་ཡིན་
པས་མི་སྤོང་བ་ཡིན་པའི་ཕྱིར། དཔེར་ན། ཝ་ཅན་གྱི་གླིང་དུ་སྦ་བ་མེད་པ་ཡན་ལག་མེད་པའི་
སྐྱོན་དུ་རྩི་ཡི་ནང་ཕན་ཚུན་མིན་པ་བཞིན་ནོ། །ལྔ་པ་ནི། གལ་ཏེ་ལུས་མི་གཙང་བ་ཡིན་ཡང་
དྲི་ཞིམ་པོ་སོགས་ཀྱིས་དེའི་མི་གཙང་བ་སེལ་བར་འགྱུར་ཏེ། དེའི་ཕྱིར་གཙང་བ་བསྟེན་པ་ལ་
ཉེས་པ་མེད་དོ་ཞེ་ན། མི་གཙང་བ་ཕྱིར་འཆོས་པའི་ཐབས་སུ་གྱུར་པའི་མེ་ཏོག་དང་དྲི་ལ་སོགས་
པའི་སྒོ་ནས་ལུས་ལ་ཆགས་པ་སྐྱེས་པ་ནི་ཤིན་ཏུ་རྨོངས་པར་ཟད་དེ། གཞན་མེ་ཏོག་ལ་སོགས་
པའི་དྲི་ནི་ལུས་མི་གཙང་བ་ལ་ཆགས་པ་སྐྱེ་བའི་ཐབས་སུ་མི་རིགས་པའི་ཕྱིར་རོ། །དཔེར་ན་
སྣའི་ཡན་ལག་ཉམས་པ་འགའ་ཞིག་ནི་གསེར་ལས་བྱས་པའི་སྣའི་ཚབ་མས་དགའ་བར་འགྱུར་
བ་ཇི་ལྟ་བ་དེ་བཞིན་ནོ། །འདིར་བཤད་པ། རྨ་དང་འདྲ་བའི་ལུས་པོ་ནི། །རྨ་སྐུད་གྱུར་པ་དྲི་
དང་ནི། །མེ་ཏོག་འཕྲེང་དང་གོས་སོགས་ལ། །རྨོངས་ལས་སྐྱེ་བོ་ཀུན་ཏུ་ཆགས། །
གསུམ་པ་ནི། འདོད་ཆགས་ཀྱི་རྒྱུར་གྱུར་པའི་མེ་ཏོག་དང་དྲི་ལ་སོགས་པ་དག་ཡོད་དེ།
དེ་དག་གི་སྒོ་ནས་སྐྱེ་བོ་འདོད་པ་དག་ལ་ཆགས་པར་འགྱུར་བའི་ཕྱིར་ཞེ་ན། ངེས་པར་འདོད་
ཆགས་ཀྱི་རྒྱུར་གྱུར་པའི་དངོས་པོ་རང་བཞིན་གྱིས་གཙང་བ་ཞེས་བྱ་བ་དེའང་རྒྱུ་གང་ནའང་
ཡོད་པ་མིན་ཏེ། དེ་ཁོ་ན་ཉིད་མཐོང་བ་རྣམས་ནི་མི་གཙང་བ་ཟག་པས་མི་སྡུག་པ་མཐོང་བའི་
ལུས་ལ་བལྟས་ན་འདོད་ཆགས་དང་བྲལ་བར་འགྱུར་བའི་ཕྱིར་ཏེ། ལུས་ཀྱང་འདོད་ཆགས་དང་
བྲལ་བའི་རྒྱུ་ཡིན་པའི་ཕྱིར། ཁྱབ་པ་ཡོད་དེ། གང་དུ་འཕགས་པ་རྣམས་འདོད་ཆགས་དང་
བྲལ་བ་སྐྱེ་བའི་ལུས་དེ་ལ་གཙང་བ་ཡོད་ཅེས་བྱ་བར་མི་རིགས་པའི་ཕྱིར་ཏེ། དཔེར་ན་གཤང་
(བཤང་)བའི་ཚོགས་ལྟ་བུའོ། །མེ་ཏོག་དང་དྲི་ལ་སོགས་པ་ཡང་ངེས་པར་འདོད་ཆགས་ཀྱི་རྒྱུ་
མིན་ཏེ། འདོད་པ་ལ་འདོད་ཆགས་དང་བྲལ་བ་ཐོབ་པ་རྣམས་དེ་དག་ལ་ཡང་འདོད་ཆགས་
དང་བྲལ་བར་འགྱུར་བའི་ཕྱིར་རོ། ། གཞན་ཡང་ངེས་པར་འདོད་ཆགས་ཀྱི་རྒྱུར་གྱུར་པའི་
183



a
༄༅ །དཔལ་ལྡན་ས་སྐྱ་པའི་གསུང་རབ་སུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
གཙང་བ་ཞེས་བྱ་བ་ནི་རང་བཞིན་གྱིས་གྲུབ་པ་ཅུང་ཟད་ཀྱང་ཡོད་པ་མིན་ཏེ། མེ་ཏོག་ལ་སོགས་
པ་གཙང་བར་སེམས་པ་རྣམས་ལ་ཡང་། མཐར་རྙིང་པ་ལ་སོགས་པའི་སྒོ་ནས་གཞན་དུ་འགྱུར་
བ་ལས་ཆགས་པ་དང་རྗེས་སུ་མི་མཐུན་པ་ཡིད་འབྱུང་བ་བསྐྱེད་པའི་ཕྱིར་དང་། གལ་ཏེ་རང་
བཞིན་གྱིས་གཙང་བ་ཉིད་ཡིན་ན། རྣམ་པ་གཞན་དུ་འགྱུར་བ་ནི་མི་རུང་སྟེ། རང་བཞིན་ལ་
ལྡོག་པ་མེད་པའི་ཕྱིར་རོ། ། གཉིས་པ་ནི། དེའི་ཕྱིར་ལུས་མི་གཙང་བ་ཡིན་ལ། སྡུག་བསྔལ་
དང་མི་རྟག་པ་ཡིན་པ་དེ་ནི་རབ་བྱེད་དང་པོ་གཉིས་ཀྱིས་བཤད་ཟིན་ཅིང་། བདག་མེད་པ་ནི་
རབ་བྱེད་བཞི་པས་སྟོན་པར་འགྱུར་རོ། །མི་རྟག་སོགས་བཞི་པོ་འདི་དག་ནི་འཇིག་རྟེན་པའི་
འདི་ཉིད་ལ་ལྟོས་པའི་ཕྱིན་ཅི་མ་ལོག་པ་བཞི་ཡིན་ནོ། །གལ་ཏེ་ཕྱིན་ཅི་མ་ལོག་པ་བཞི་པོ་འདི་
དག་དངོས་པོ་གཅིག་ལ་སྲིད་དམ་མི་སྲིད་ཞེ་ན། མདོར་བསྡུ་ན། མི་རྟག མི་གཙང་། སྡུག་
བསྔལ། བདག་མེད། ཅེས་བྱ་བ་བཞི་པོ་ཐམས་ཅད་ནི་ཉེར་ལེན་གྱི་ཕུང་པོ་གཅིག་ཉིད་ལ་
གཟུགས་བཞིན་དུ་སྲིད་པར་འགྱུར་རོ། །ཉེར་ལེན་གྱི་ཕུང་པོ་ཡིན་ན་དེ་བཞི་ཡིན་པས་ཁྱབ་པའི་
ཕྱིར་ཏེ། ལས་ཉོན་གྱིས་བསྐྱེད་པའི་ཕུང་པོ་སོགས་དེ་དག་སྔ་མ་སྔ་མ་ལ་ཕྱི་མ་ཕྱི་མས་ཁྱབ་པའི་
ཕྱིར་ཏེ། སྐད་ཅིག་མ་དང་། གནོད་པ་དང་། སྐྱོ་བ་སྐྱེས་པ་དང། རང་དབང་མིན་པ་ཉིད་ཀྱི་
ཕྱིར། འདི་ལྟར། འདུས་བྱས་གང་དེ་མི་རྟག་ལ། །མི་རྟག་གང་དེ་གཙང་མིན་ཡིན། །མི་
གཙང་གང་དེ་སྡུག་བསྔལ་ཏེ། །སྡུག་བསྔལ་གིང་དེ་བདག་མེད་དོ། །ཞེས་བཤད་དོ། །གང་
ཕྱིར་ཕྱིན་ཅི་ལོག་བཞི་ཡང་། །འདུས་བྱས་གཅིག་ལའང་སྲིད་འགྱུར་བ། །དེ་ཕྱིར་ཉོན་མོངས་
ཐམས་ཅད་ནི། །དངོས་པོ་མེད་པ་པར་འགྱུར་རོ། །གཉིས་པ་ནི། བྱང་ཆུབ་སེམས་དཔའི་
རྣལ་འབྱོར་སྤྱོད་པ་བཞི་བརྒྱ་པ་ལས་གཙང་བར་འཛིན་པ་ཕྱིན་ཅི་ལོག་སྤོང་བའི་ཐབས་བསྟན་པ་
སྟེ་རབ་ཏུ་བྱེད་པ་གསུམ་པའི་ཚིག་དོན་བཤད་ཟིན་ཏོ།། །།
༈ ད་ནི་བཞི་པ་བདག་ཏུ་ལྟ་བ་ཕྱིན་ཅི་ལོག་སྤོང་བའི་ཐབས་བརྗོད་པར་བྱའོ། །དེ་
ལ་ཁ་ཅིག །རྒྱལ་པོ་དང་། རྒྱལ་ཚབ་དང༌། དེ་གཉིས་ཀ་ལ་དྲེགས་པ་འགོག་པའི་བསྡུས་དོན་
བྱེད་མོད་ཀྱི། གཞུང་གི་དོན་དུ་མི་མཐོང་སྟེ། ངར་འཛིན་པ་དང་། ང་ཡིར་འཛིན་པ་དག་ནི་
རྒྱལ་པོ་ལ་གླགས་ཏེ། དེ་གཉིས་བཀག་པའི་སྒོ་ནས་ཕལ་ཆེར་རྒྱལ་པོ་ཁོ་ན་ལ་རྗེས་སུ་བསྟན་ཏོ་
ཞེས་གསུངས་པས། དངོས་བསྟན་རྒྱལ་པོ་དང་། ཞར་ལ་གཞན་ཐམས་ཅད་ལ་སྦྱར་བར་བྱ་བ་
ཡིན་པའི་ཕྱིར། ཡང་ཁ་ཅིག །དྲེགས་པ། རྒྱགས་པ། ང་རྒྱལ་འགོག་པའི་ས་བཅད་སོ་སོར་། །WE
184



༄༅ །།རྣལ་འབྱོར་སྤྱོད་པ་བཞི་བརྒྱུ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
བྱེད་པ་ཡང་རིགས་པར་མ་མཐོང་སྟེ། སྤྱིར་ང་རྒྱལ་དང་། རྒྱགས་པ་སེམས་བྱུང་ཐ་དད་ཡིན་
ཡང་། འདིར་དྲེགས་པའི་མིང་གི་རྣམ་གྲངས་སུ་བྱེད་པར་མངོན་ཏེ། ཅི་སྟེ་གཅིག་གི་དྲེགས་
ཡོད་ཅིང་། །ཅི་སྟེ་གཞན་གྱིས་དྲེགས་བྲལ་མིན། །ཞེས་པའི་འགྲེལ་བར། རྒྱལ་པོ་རྒྱགས་པར་
འགྱུར་ན་ཞེས་དང་། རྒྱགས་པ་དང་བྲལ་བ་ཡང་ཅི་སྟེ་མི་འགྱུར་ཞེས་དང་། མི་ཤེས་གང་གི་ང་
རྒྱལ་ཅི། །གཉེན་པོ་སྤང་ནས་ང་རྒྱལ་ཉིད། །འཛིན་པ་དེ་ཡི་ང་རྒྱལ་ཉིད། །ཅེས་བཤད་པའི་
ཕྱིར། དེས་ན། ཡུལ་མཚུངས་པའི་དྲེགས་པར་མི་རིགས་ཏེ། དབང་བྱེད་བརྟན་པ་འཚོ་བ།
གཏོང་བ་སྦྱིན་བྱ་ཡིན་པ། ལོངས་སྤྱོད་སྡུག་བསྔལ་གྱི་གནས་ཡིན་པ། བསྲུང་བ་ཕན་ཚུན་ལྟོས་
པ། བསོད་ནམས་སྡུད་པ་སྡིག་ལའང་མཚུངས། བྱ་བ་གཞན་ལ་ལྟོས་པའི་རང་དབང་མེད།
བསྲུང་བ་ལོག་པར་སྒྲུབ་པས་སྡིག་པར་འགྱུར་བ། དབང་ཕྱུག་གི་རྟེན་ལ་ངེས་པ་མེད་པས་
དྲེགས་པར་མི་རིགས་པ་དང་དགུ་ལས། དང་པོ་ནི། ང་ནི་མངའ་བདག་གོ་ཞེས་བདག་དང་།
ཡུལ་འདི་དག་ནི་བདག་གིའོ་སྙམ་པའི་བདག་གི་བའི་དྲེགས་པ་ནི། སྲིད་པའི་འགྲོ་བ་ལྔའི་
འཁོར་བར་གང་ཟག་དམ་པ་སུ་ལ་འབྱུང་བར་འགྱུར་ཏེ་མི་འགྱུར་ཏེ། གང་གི་ཕྱིར། རྒྱལ་སྲིད་
སོགས་ཡུལ་ཐུན་མོང་མིན་པ་ཡིན་ན་དེ་ལྟར་འགྱུར་ནའང་གཟུགས་ལ་སོགས་པའི་ཡུལ་ཐམས་
ཅད་ནི་ལུས་ཅན་ཏེ་སེམས་ཅན་ཐམས་ཅད་ཐུན་མོང་གི་ལོངས་སྤྱོད་བྱར་མཚུངས་པའི་ཕྱིར་ཏེ།
དེ་དག་ནི་སེམས་ཅན་གྱི་སྤྱི་མཐུན་གྱི་ལས་ཀྱིས་བསྐྱེད་པའི་ཕྱིར། གཉིས་པ་ནི། གལ་ཏེ་བྱ་བ་
ཐམས་ཅད་ནི་རྒྱལ་པོ་ལ་རགས་ལས་པའི་ཕྱིར། དབང་དུ་བྱས་པའི་རྒྱུ་ཅན་གྱིས་དྲེགས་པར་
རིགས་སོ་ཞེ་ན། འཇིག་རྟེན་གྱི་བྱ་བ་ཅུང་ཟད་རྒྱལ་པོ་ལ་རག་ལས་པས་དེ་ཙམ་གྱི་རྒྱལ་པོ་ཁྱོད་
དྲེགས་པ་སྐྱེ་རིགས་པ་མིན་ཏེ། སྐྱེ་བོའི་ཚོགས་བསྲུང་བའི་བྲན་གླ་བརྔན་དུ་འབྲས་ཀྱི་དྲུག་ཆ་
བླངས་ནས་བསྲུང་བ་ལ་རྒྱལ་པོར་ཐ་སྙད་བྱེད་པ་ཙམ་ཡིན་པས་གང་ངམ་དེ་རུ་བྱ་བ་སྟེ་ཁྱོད་ཉིད་
བྱ་བ་ཅུང་ཟད་ཅིག་བྱེད་པ་ཐམས་ཅད་འཇིག་རྟེན་ཕལ་མོ་ཆེས་དབང་དུ་བྱ་བ་ལ་རག་ལས་པའི་
ཕྱིར་རོ། །གསུམ་པ་ནི། གལ་ཏེ་རྒྱལ་པོ་ནི་ནོར་དང་ཆ་རྐྱེན་རྣམས་གཏོང་བ་དང་སྡུད་པ་དག་
ལ་དབང་འབྱོར་བའི་ཕྱིར་དྲེགས་པར་རིགས་སོ་ཞེ་ན། ཇི་ལྟར་གསོ་བྱ་བྲན་གྱི་འཐོབ་པ་དེ་བླ་
རྔན་ཐོབ་ནས་རྗེ་བོ་གཏོང་བ་པོར་སེམས་ཤིང་ང་རྒྱལ་མེད་པ་དེ་བཞིན་དུ་རྗེ་བོས་ཀྱང་གདོན་མི་
ཟ་བར་སྦྱིན་པར་བྱ་བའི་དངོས་པོ་སྦྱིན་པར་བྱས་ནས། བདག་ནི་གཏོང་བ་པོའོ་སྙམ་དུ་རློམ་པ་
སྐྱེད་པ་དེ་རིགས་པ་མིན་ཏེ། དྲེགས་པའི་གནས་མེད་པའི་ཕྱིར། གཞན་དུ་ན། ཟོང་རིན་
185



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ། -
;
༔བྱིན་པའི་ཚོང་པ་ཡང་དེ་ལས་དྲེགས་པ་སྐྱེ་རིགས་པར་ཐལ་བའི་ཕྱིར་རོ། །
བཞི་པ་ནི། གཟུགས་ལ་སོགས་པའི་བདེ་བ་ཉེ་བར་ལོངས་སྤྱོད་པ་རྟག་ཏུ་ཉེ་བའི་ཕྱིར་
དྲེགས་པ་སྐྱེ་བར་རིགས་སོ་ཞེ་ན། བུད་མེད་དང་། ཆང་དང་། རྒྱུན་སོགས་ལ་བྱ་བ་ལྟར།
ཡུལ་དག་ལ་ཤིན་ཏུ་ཆགས་པ་ནི་གཞན་དབང་པོ་དུལ་བ་རྣམས་ཀྱིས་སྡུག་བསྔལ་གྱི་གནས་སུ་
གཟིགས་ཏེ། དབང་པོ་དུལ་བའི་ཕྱིར་དང་། འདི་ན་རྒུད་པ་དུ་མའི་རྒྱུ་ཡིན་པའི་ཕྱིར། དེས་
ན་དབང་ཕྱུག་ལ་བདེ་བའི་གནས་སུ་བལྟ་བ་ཁྱོད་ཕྱིན་ཅི་ལོག་ཏུ་དྲན་པ་ཡིན་ཏེ། སྡུག་བསྔལ་
གྱི་གནས་ལ་བདེ་བར་བཟུང་བའི་ཕྱིར། གཞན་ཡང་། ཁྱོད་ཡུལ་ལོངས་སྤྱོད་པ་ལ་དགའ་བ་
གང་གིས་སྐྱེ་བར་འགྱུར་ཏེ་འགྱུར་བར་མི་རིགས་ཏེ། སྐྱེ་བོ་ཕལ་མོ་ཆེ་བསྲུང་བའི་དབང་དུ་
བྱས་པའི་སྡུག་བསྔལ་བར་མཚམས་མེད་པས་གཞན་གྱི་ལས་བྱེད་ཅིང་། དེའི་འབྲས་བུ་ཉེ་བར་
འཚོ་བ་ཙམ་ཡིན་པའི་ཕྱིར། དཔེར་ན་རྐུན་པོ་ཆད་པ་གཅོད་པའི་ལས་ཀྱིས་འཚོ་བ་བ་བཞིན་
ནོ། །ལྔ་པ་ནི། རྒྱལ་པོ་འཇིག་རྟེན་གྱི་བསྲུང་བ་པོ་ཡིན་པས་རྒྱགས་པར་རིགས་སོ་ཞེ་ན། རྒྱལ་
པོ་ཁྱོད་འཇིག་རྟེན་གྱི་སྲུང་བ་པོ་ཡིན་པས་དྲེགས་པ་སྐྱེ་བ་མི་རིགས་ཏེ། ཅི་སྟེ་སྲུང་བ་པོ་ཡིན་
པའི་རྒྱུ་མཚན་ག་ཅིག་གིས་དྲེགས་པ་ཡོད་ན། བསྲུང་བྱ་ཡིན་པའི་རྒྱུ་མཚན་གཞན་གྱིས་དྲེགས་
པ་དང་བྲལ་བ་ཅི་སྟེ་མིན་ཏེ་བྲལ་རིགས་པའི་ཕྱིར་ཏེ། ས་བདག་ནི་འཇིག་རྟེན་གྱིས་བསྲུང་བྱར་
སྣང་བའི་ཕྱིར་ཏེ། འཇིག་རྟེན་གྱིས་མ་བསྲུང་ན་འཇིག་རྟེན་བསྐྱང་མི་ནུས་པའི་ཕྱིར་རོ། །དྲུག་
པ་ནི། གལ་ཏེ་རྒྱལ་པོ་ནི། སྐྱེ་རྒུ་ཐམས་ཅད་ཀྱི་བསོད་ནམས་ཀྱི་དྲུག་ཆ་འཕྲོག་པ་པོ་ཡིན་པས་
རྒྱགས་པ་རིགས་སོ་ཞེ་ན། འོ་ན་ཁྱོད་བསོད་ནམས་ཀྱི་དྲུག་ཆ་འཕྲོག་པ་པོ་ཡིན་ན། དེ་བཞིན་
དུ་སྡིག་པའི་ཡང་དྲུག་ཆ་འཕྲོག་པར་འགྱུར་ཏེ། རྒྱུ་མཚན་མཚུངས་པའི་ཕྱིར། འདོད་ན།
ཁྱོད་ལ་མི་དགེ་བ་ཆེན་པོར་འགྱུར་གྱི་དགེ་བ་ནི་མིན་ཏེ། འདོད་ཡོན་ལ་ཆགས་པ་དེའི་ཕྱིར་
དང་། སྙིགས་མ་ལྔ་བདོ་བའི་དུས་སུ་རིགས་ལ་བརྟེན་པ་ཀུན་རང་རང་གི་ལས་ལ་
འབྲས་བུ་ཅན་གྱི་དགའ་བས་འཚོ་བ་རྣམས་རྙེད་པར་དཀའ་ཞིང་། ཉོན་མོངས་པས་ཟིལ་གྱིས་
མནན་པ་དང་། སྡིག་གྲོགས་ཀྱི་དབང་དུ་སོང་བས་བསོད་ནམས་མིན་པ་ཕལ་ཆེ་བའི་ཕྱིར་
རོ། །འདོད་ན། ཁྱོད་ལ་འགྲོ་བ་བཟང་པོ་བདེ་འགྲོ་དཀོན་ཞིང་། ངན་འགྲོར་འགྲོ་བར་འགྱུར་།།
ཏེ། སྐྱེ་བོ་ཕལ་མོ་ཆེའི་མི་དགེ་བ་ཁྱོད་ལ་འབྱུང་བའི་ཕྱིར་དང་། རང་གི་སྡིག་པས་ཀྱང་ངན་
སོང་དུ་ལྷུང་ན། སྐྱེ་བོ་མཐའ་དག་གི་སྡིག་པས་ལྟ་སྨོས་ཀྱང་ཅི་དགོས་པའི་ཕྱིར། བདུན་པ་ནི།C.
.::
དགེ་བའི་དགེ་
186



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
རྒྱལ་པོ་ནི་འཇིག་རྟེན་གྱི་མགོན་དང་རང་དབང་ཅན་ཡིན་པས་ང་རྒྱལ་རིགས་སོ་ཞེ་ན། རྒྱལ་པོ་
ཁྱོད་ནི་ཆེས་བླུན་ཞིང་རང་དབང་མེད་པ་ཡིན། ཁྱེད་ཀྱི་བྱ་བ་ཐམས་ཅད་བློན་པོ་ལ་རག་ལས་
པས། ཁྱོད་དང་མཚུངས་པའི་གཞན་དབང་གཞན་འགའ་ཡང་ཡོད་པ་མ་ཡིན་པའི་ཕྱིར་དང་།
རང་དབང་མེད་པར་གཞན་གྱིས་བསྐུལ་ཏེ་བྱེད་པའི་སྐྱེས་བུ་གང་ཡིན་པ་དེ་ཡང་། ས་སྟེང་ན་
བླུན་ཞེས་བརྗོད་པའི་ཕྱིར། བརྒྱད་པ་ལ་དངོས་དང་། ཞལ་བྱུང་གཉིས་ཀྱི། དང་པོ་ནི།
འཇིག་རྟེན་ཐམས་ཅད་ཀྱི་སྲུང་བ་པོ་ང་ལ་རགས་(རག་) ལས་པའི་ཕྱིར་ང་རྒྱལ་རིགས་སོ་ཞེ་ན།
བསྲུང་བ་ང་ལ་རག་ལས་ཞེས། །འཇིག་རྟེན་ལས་ནི་གླུ་ལེན་ཅིང་། །ཅུང་ཟད་སྟེར་མ་ནུས་པ་
རྣམས་ལ་བསོད་པ་དང་འཕྲོག་པ་ལ་སོགས་པའི་རང་ཉིད་ཀྱིས་ཀྱང་སྡིག་པ་བྱེད་པའི་རྒྱལ་པོ་དེ་
དང་མཚུངས་པའི་བརྩེ་བ་མེད་པ་གཞན་སུ་ཞིག་ཡོད་དེ་ཡོད་པ་མིན་ཏེ། ཁྲེལ་མེད་པ་འདིས།
བསྲུང་བའི་འབྲས་བུ་འཇིག་རྟེན་ལ་གླ་ལེན་ཅིང་། བསྲུང་བའི་འབྲས་བུའི་ཆེད་དུ་རང་ཉིད་
སྡིག་པ་བྱེད་པའི་ཕྱིར། གཉིས་པ་དེའི་ཞར་བྱུང་ལ། སྡིག་ཏུ་འགྱུར་བར་བསྟན། ཆོས་སུ་
འགྱུར་བ་དགག ཆོས་མིན་དུ་མི་འགྱུར་བའི་སྒྲུབ་བྱེད་དགག་པ་དང་གསུམ་གྱི། དང་པོ་ནི།
འཇིག་རྟེན་བསྲུང་བའི་ཕྱིར་རྒྱལ་པོས་སྡིག་པ་བྱེད་པ་དག་ལ་ཆད་པས་བཅད་པར་བྱ་བ་ཡིན་
པའི་ཕྱིར་དེ་ལ་སྡིག་ཏུ་མི་འགྱུར་རོ་ཞེ་ན། སྐྱེ་བོ་སྡིག་ཏོ་བྱེད་རྣམས་ལ། ། གལ་ཏེ་བརྩེ་བ་བྱ་
མིན་ན། །ཞེས་རྗེས་སུ་བརྗོད་ནས། འོ་ན། བྱིས་པ་སོ་སོའི་སྐྱེ་བོ་ཐམས་ཅད་བསྲུང་བྱར་མི་
འགྱུར་ཏེ། དེ་ལ་སྡིག་པ་བྱེད་པས་ཁྱབ་པའི་ཕྱིར་ཏེ། འཕགས་ལམ་མ་སྐྱེས་པ་དེ་མི་དགེ་བའི་
ལས་བྱེད་པ་ཉིད་ཀྱིས་ཁྱད་པར་དུ་བྱས་པ་རྣམས་ལ་བྱིས་པ་ཞེས་བརྗོད་པའི་ཕྱིར། གལ་ཏེ་
གདུག་པ་ཅན་རྣམས་ཆད་པས་བཅད་པ་ན། དམ་པ་དག་ལ་ཕན་འདོགས་པའི་ཕྱིར་སྡིག་ཏུ་མི་
འགྱུར་ཞེ་ན། སྡིག་པའི་ལས་ལ་དགའ་བ་རྣམས་བདག་ཉིད་དགའ་བས་བསྐྱེད་པའི་རྒྱུ་མཚན་
ལྟར་སྣང་ནི་གང་དུ་མེད་པར་མི་འགྱུར་ཞིང་གང་ནའང་ཡོད་པ་ཡིན་ཏེ། ཉ་དང་ཕག་པས་འཚོ་
བ་རྣམས་ཀྱང་སྲོག་ཆགས་གསོད་པ་འདི་ལ་ཆོས་མིན་པ་འགའ་ཡང་མེད་དེ། འདི་ནི་ཁོ་བོ་ཅག་
གི་རིགས་བརྒྱུད་ལས་འོངས་པ་ཞིག་སྟེ། སྐྱེ་རྒུའི་བདག་མོས་འཚོ་བར་ཡོངས་སུ་བརྟག་པ་ཡིན་
པའི་ཕྱིར་སྙམ་དུ་སེམས་པའི་ཕྱིར་རོ། །འོན་ཀྱང་དེ་དག་གི་བསོད་ནམས་མིན་པ་ལ་འཇིག་པ་
ཡོད་པ་མིན་པ་དེ་བཞིན་དུ། རྒྱལ་པོ་ཡང་ལྟ་བ་སྤྱོད་པ་དྲི་མ་ཅན་དྲང་སྲོང་དག་གི་ཚིག་གིས་
དབུགས་འབྱིན་པར་བྱེད་མོད་ཀྱི་དེའི་བསོད་ནམས་མིན་པ་ལ་འཇིག་པ་ཡོད་པ་མིན་ཏེ། ལུང་
187



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
དང་ལ་སོགས་པ་རྗེས་དཔག་དང་ཉེར་འཇལ་དང༌། མངོན་སུམ་ལ་སོགས་པའི་རྒྱུ་རྣམས་ཀྱི་
རྒྱལ་པོ་རྣམས་ལ་སྡིག་པའི་ལས་ཡོད་པར་གྲུབ་པའི་ཕྱིར། དེ་ལ་ལུང་ནི། ཆད་པས་ལུགས་བྱེད་
པ་པོ་རྒྱལ་པོ་རྣམས་དང་ཆོས་མིན་པ་འདོན་པ་ལ་སོགས་པ་རྣམས་ནི་སྡོམ་པ་མིན་པ་ཅན་ནོ་
ཞེས་ལུང་གིས་ཀྱང་དེ་རྣམས་གནོད་པ་དང་བཅས་པ་ཉིད་དུ་སྟོན་པར་བྱེད་ལ། རྒྱལ་པོ་རྣམས་
ནི་སྡོམ་པ་མིན་པ་དང་ལྡན་པ་སྟེ་གཞན་ལ་གནོད་པར་ཞུགས་པ་ཉིད་ཀྱི་ཕྱིར་ཏེ། གཤེད་མ་
བཞིན་ནོ། །ཞེས་རྗེས་སུ་དཔག་པ་ཡང་ཡོད་དོ། །དེ་ནི་རྣལ་འབྱོར་པ་ལས་ཀྱི་རྣམ་པར་སྨིན་པ་
ལ་མངོན་སུམ་གྱི་སྤྱན་དང་ལྡན་པ་རྣམས་ཀྱི་མངོན་སུམ་ཡང་ཡིན་པའི་ཕྱིར་རོ། །གཉིས་པ་ནི།
འཇིག་རྟེན་ཡང་དག་པར་ཡོངས་སུ་སྐྱོང་བ་གང་ཡིན་པ་དེ་ཉིད་མཐོ་རིས་ཀྱི་དོན་དུ་ས་བདག་
རྣམས་ཀྱི་ཆོས་ཡིན་པས་ཆོས་གཞན་མི་དགོས་སོ་ཞེ་ན། རྒྱལ་པོ་འཇིག་རྟེན་ཡང་དག་པར་སྲུང་
བར་བྱེད་པ་དེའི་ཆོས་མིན་ཏེ། གླ་རྔན་གྱི་ཆེད་ཡིན་པའི་ཕྱིར། གལ་ཏེ་དེའི་ཆེད་མ་ཡིན་ཡང་།
ས་བདག་རྒྱལ་པོ་ཆོས་སུ་འགྱུར་ན་ཉོན་མོངས་པའི་བཟོ་མཁན་རྣམས་ཀྱིས་གོ་མཚོན་བརྡུང་བ་
སོགས་ཀྱང་ཅི་སྟེ་ཆོས་སུ་འགྱུར་བ་མིན་ཏེ་ཆོས་སུ་གྱུར་ཏེ། རྒྱུ་མཚན་མཚུངས་པའི་ཕྱིར། གལ་
ཏེ་རྒྱལ་པོ་ལ་སྨད་པར་བྱ་བ་ཡིན་ཏེ། འཇིག་རྟེན་གྱི་བྱ་བ་ཐམས་ཅད་དེ་ལ་རག་ལས་པའི་ཕྱིར་
ཞེ་ན། ཁྱིམ་པ་དང་རབ་བྱུང་སོགས་འཇིག་རྟེན་གྱི་བྱ་བ་ཐམས་ཅད་ས་བདག་ལ་རགས་
(རག་) ལས་པས་དེ་རྣམས་ཀྱི་ཕ་ཡིན་མོད་ཀྱི། དེ་ལྟ་ན་ཡང་ས་བདག་དེ་ནི་དམ་པ་རྣམས་ཀྱི་
སྨད་པར་བྱ་བ་ཁོ་ན་སྟེ། ལས་ཤིན་ཏུ་དྲག་པོ་དང་ངན་འགྲོའི་འབྲས་བུ་མང་པོ་ཅན་ལ་ངེས་
པར་སྦྱོར་བའི་ཕྱིར། དཔེར་ན་སྲིད་པའི་སྲེད་པ་ནི་འཇིག་རྟེན་གྱི་མ་ཡིན་ཡང་། དམ་པས་སྨད་
དེ། འཁོར་བའི་བཙོན་རར་འགྲོ་བ་མཐའ་དག་བསྡམས་པར་བྱེད་པས་འཁོར་བའི་རྒྱུ་ཡིན་པའི་
ཕྱིར། དཔེ་དེ་བཞིན་དུ། རྒྱལ་པོའང་ཡིན་ནོ། །གལ་ཏེ་རྒྱལ་པོ་བློ་ཕུན་སུམ་ཚོགས་ཤིང་བརྩེ་
བ་དང་ལྡན་པ་ནི་འཇིག་རྟེན་ཡང་དག་པར་ཡོངས་སུ་སྐྱོང་བར་བྱེད་པའི་ཕྱིར་རོ། །འདི་ལ་
ཆོས་སུ་འགྱུར་རོ་ཞེ་ན། བརྩེ་བ་དང་ལྡན་པ་ཉིད་མ་གྲུབ་སྟེ། བླུན་པའི་ཕྱིར་ཏེ། ཡང་དག་
པའི་ལམ་བོར་ནས་དབང་ཕྱུག་ཙམ་ལ་ཆགས་པས་རྒྱགས་པ་དང་། བག་མེད་པ་ཐམས་ཅད་ཀྱི་
གཞིར་གྱུར་པའི་རྒྱལ་སྲིད་དོན་དུ་གཉེར་བའི་ཕྱིར་དང་། དེ་འདྲའི་རྒྱལ་སྲིད་ནི་བླུན་པོ་ཁོ་ནས་
དོན་དུ་གཉེར་གྱི་བླུན་པོ་མིན་པ་དག་རྒྱལ་སྲིད་མི་ཐོབ་ལ་དོན་དུ་མི་གཉེར་བའི་ཕྱིར། ཁྱབ་པ་
ཡོད་དེ། དེ་འདྲའི་རྒྱལ་སྲིད་དོན་དུ་གཉེར་བ་ནི་ཡིད་གཏད་ཀྱང་ལོངས་སྤྱོད་མི་རྟག་པ་རྟག་ཏུ་:
188



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
རྗེས་སུ་འབྲང་བཞིན་དུ་མི་མཐོང་ཞིང་། ཚུལ་ཁྲིམས་ལ་སོགས་པའི་ཡོན་ཏན་གྱི་ཚོགས་ལ་སྐྱོན་
དང་སྐྱོན་གྱི་ཚོགས་ཡོན་ཏན་དུ་མཐོང་བའི་ཕྱིར་བླུན་པའི་རྒྱལ་པོ་ལ་བརྩེ་བ་ཡོད་པ་མིན་པ་
ཁྱབ་སྟེ། ང་རྒྱལ་ཤས་ཆེ་བའི་ཕྱིར། དེས་ན་མིའི་བདག་ཁྱོད་འཇིག་རྟེན་གྱི་སྲུང་བ་པོ་ཡིན་ཡང་
ཆོས་ཡོད་པ་མིན་ཏེ། བརྩེ་བ་མེད་པས་གཞན་ལ་འཚེ་བ་ཕལ་ཆེ་བའི་ཕྱིར། གསུམ་པ་ཆོས་
མིན་དུ་མི་འགྱུར་བའི་སྒྲུབ་བྱེད་དགག་པ་ལ། གལ་ཏེ་རྒྱལ་སྲིད་ཀྱི་རྣམ་གཞག་ནི་དྲང་སྲོང་གིས་
བྱས་ལ་དེའི་རྗེས་སུ་འབྲང་སྟེ། རྒྱལ་རིགས་ཀྱི་ཆོས་ཀྱིས་འཚེ་བ་བྱས་ཀྱང་རྒྱལ་པོ་ལ་ཆོས་མིན་
མེད་དེ། དྲང་སྲོང་གི་བསྟན་བཅོས་ཚད་མ་ཡིན་པའི་ཕྱིར་ཞེ་ན། མཁས་པ་ནི་རྣམ་པར་དབྱེ་བ་
མེད་པར་དྲང་སྲོང་རྣམས་ཀྱི་སྤྱོད་པ་ཀུན་བྱེད་པ་མ་ཡིན་ཏེ། གང་གི་ཕྱིར་དྲང་སྲོང་དེ་དག་
ལའང་དམན་འབྲིང་ཁྱད་པར་དུ་འཕགས་པ་ཡོད་པའི་ཕྱིར་དང་། དང་པོ་གཉིས་ཀྱི་སྤྱོད་པའི་
རྗེས་སུ་འཇུག་པ་མི་རིགས་པའི་ཕྱིར་རོ། །དེ་ལ་དམན་པ་ནི་རང་གི་བསྟན་བཅོས་ལས་འཚེ་བ་
ཆོས་སུ་སྟོན་པ་ལྟ་བུ། འབྲིང་ནི་རང་གི་བསྟན་བཅོས་ལས་འཚེ་བ་ཆོས་ཡིན་ནམ་མིན་ཞེས་ཐེ་
ཚོམ་དུ་བསྟན་པའོ། །དེ་གཉིས་མུ་སྟེགས་པའོ། ། ཁྱད་པར་དུ་འཕགས་པ་རང་གི་བསྟན་
བཅོས་ལས་འཚེ་བ་ནི་ཆོས་མིན་པ་ཁོ་ནའོ་ཞེས་སྟོན་པ་སྟེ་སངས་རྒྱས་པའོ། །གལ་ཏེ་དྲང་སྲོང་
གི་བསྟན་བཅོས་ཚད་མ་མིན་པ་མི་རིགས་ཏེ། རྒྱལ་པོ་སྔ་རབས་རྣམས་ཀྱིས་བསྟན་བཅོས་ཚད་
མར་བྱས་ནས་རྣལ་འབྱོར་པར་འགྱུར་བའི་འཇིག་རྟེན་ཡང་དག་པར་བསྐྱངས་པའི་ཕྱིར་ཞེ་ན།
ས་བདག་སྔ་མས་བསྟན་བཅོས་ཚད་མར་བྱས་ནས་འཇིག་རྟེན་སྐྱོང་བ་དང་། ད་ལྟར་གྱི་རྒྱལ་
པོས་བསྟན་བཅོས་ཚད་མར་བྱས་ནས་འཇིག་རྟེན་སྐྱོང་ཚུལ་མཚུངས་པ་མིན་ཏེ། རིགས་མི་
རིགས་ཡོངས་སུ་དཔྱོད་ཅིང་དགེ་བཅུའི་ལམ་ལ་གནས་པའི་སྔར་གྱི་ས་བདག་དགེ་བ་རྣམས་ཀྱི་
ཆོས་དང་མཐུན་པའི་བསྟན་བཅོས་ཚད་མར་བྱས་ནས་འཇིག་རྟེན་བུ་གཅིག་པ་ལྟར་བསྐྱངས་
པའི་ཕྱིར་དང་། དེང་སང་རྩོད་དུས་ཀྱི་ཆོས་ལ་བརྟེན་པའི་རྒྱལ་པོ་སེམས་ཉོན་མོངས་ཀྱི་དབང་
དུ་གྱུར་པ་ནོར་ཙམ་གཙོ་བོར་གཉེར་ཞིང་སྙིང་རྗེ་མེད་པ་རྣམས་ཀྱིས་ཆོས་མིན་པ་དང་རྗེས་སུ་
མཐུན་པའི་བསྟན་བཅོས་ཚད་མར་བྱས་ནས་འཇིག་རྟེན་རི་དྭགས་ཀྱི་དགོན་པ་ལྟར་མི་མེད་
ཅིང་འབྱོར་པ་ཐམས་ཅད་ཀྱིས་སྟོང་པར་བྱས་པའི་ཕྱིར། དེའི་ཕྱིར་ཡང་ཆོས་མིན་པ་དང་ལྡན་
པའི་བསྟན་བཅོས་ཚད་མ་མ་ཡིན་ནོ། །གལ་ཏེ་རྒྱལ་པོ་གླེགས་དག་ལ་བབ་ན་དགྲ་ལ་བསྣུན་པ་
ལ་ཆོས་མིན་པ་མེད་དེ། དྲང་སྲོང་གི་བསྟན་བཅོས་ལས་མཐོང་བའི་ཕྱིར་ཞེ་ན། གླགས་སུ་
189



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
སོགས་རྐང་པ་གཉིས་ཀྱིས་རྗེས་སུ་བརྗོད་ནས། གྲོང་འཇོམས་པའི་རྐུན་པོ་རྒྱལ་པོ་ལས་གཞན་
པ་རྣམས་ལ་ཡང་གླགས་སུ་བསྣུན་པ་དེ་དང་པོ་ཉིད་དུ་སྡིག་པ་ཡོད་པ་མིན་པར་བྱ་དགོས་ཏེ།
དེ་རྣམས་གླགས་སུ་བསྣུན་པ་ཉིད་དུ་ཐུ་བོའམ་མཆོག་ཏུ་གྱུར་པའི་ཕྱིར། རྒྱལ་པོ་ལ་ནི་ཕྱིས་ཏེ།
དེའི་གླགས་སུ་བསྣུན་པ་ཐུ་བོ་མིན་པར་ཐལ་བ་ལས་དེ་ལ་སྡིག་པར་འགྱུར་བའི་རྒྱལ་པོ་གླགས་
དག་ཏུ་བསྣུན་པ་ལ་སྡིག་པ་ཡོད་པ་མིན་ཞེས་པ་དེ་མི་རིགས་སོ། །གལ་ཏེ་གཡུལ་ངོར་དགྲ་བོ་
དག་ཕམ་པར་བྱས་ཏེ། རང་གི་དཔའ་བོ་རྣམ་པར་གནོན་པས་བསགས་པའི་ནོར་ཕུན་སུམ་
ཚོགས་པ་མཐོང་བ་ན་ཡོངས་སུ་དགའ་བར་འགྱུར་ལ། ཅི་སྟེ་འདི་གཡུལ་ངོར་ཤི་བར་གྱུར་ན་ནི་།
གཡུལ་དུ་བདག་ཡོངས་སུ་བཏང་བས་མཐོ་རིས་སུ་འགྲོ་སྟེ། བསད་ན་མཐོ་རིས་ཐོབ་པའམ། །
ཕབ་སྟེ་ས་བདག་སྤྱོད་འགྱུར་གྱིས། །དེ་ཡི་ཕྱིར་ན་ཀོན་ཌའི་བུས། །འགྱེད་ལ་ངེས་བྱས་ལངས་
པར་བྱོས། །ཞེས་ཀྱང་སྨྲས་སོ། །བཤད་པར་བྱ་སྟེ། ཆང་དང་ལ་སོགས་པ་རྒྱན་པོ་དང་། སྨད་
འཚོང་དག་ལ་བདོག་པ་ཀུན་ཡོངས་སུ་གཏོང་བ་བསོད་ནམས་བརྟན་ཅིང་སྐྱེ་བོ་དམ་པའི་
ཐུགས་མཉེས་པར་བྱེད་པའི་མཆོད་པ་མ་ཡིན་ཏེ། ཀུན་སློང་ཆགས་པ་དང་རྗེས་སུ་འབྲེལ་བའི་
ཕྱིར། དཔེ་དེ་བཞིན་དུ་གཡུལ་ངོར་བདག་གི་སྲོག་ཡོངས་སུ་གཏོང་ན་མཆོད་པ་སྙམ་དུ་སེམས་
ཙམ་ཅི་སྟེ། སྐྱེས་བུ་དམ་པ་མཉེས་པར་བྱེད་པའི་མཆོད་པ་མིན་ཏེ། ཞེ་སྡང་གི་ཀུན་ནས་
བསླངས་པས་བསོད་ནམས་མིན་པའི་གཞི་ཡིན་པའི་ཕྱིར་རོ། །དེའི་ཕྱིར་གཡུལ་ངོར་ཤི་བ་མཐོ་
རིས་སུ་འགྲོ་ཞེས་འདོད་པ་དེ་ནི་རིགས་པ་མིན་ནོ། །གལ་ཏེ་རྒྱལ་པོ་འཇིག་རྟེན་གྱི་མགོན་ཉིད་
བྱེད་པ་གང་ཡིན་པ་དེ་ཉིད་འདིའི་དགའ་བའི་རྒྱུ་མཆོག་ཏུ་གྱུར་པ་ཡིན་པས་ཆོས་གཞན་ཅི་བྱ་ཞེ་
ན། བདག་ཉིད་ལ་ཆགས་པ་ཡོངས་སུ་མ་བཏང་བ་སུ་ཞིག་མགོན་བྱེད་པ་དེ་ཡིས་དགའ་བར་
འགྱུར་ཏེ་དགའ་བར་མི་རིགས་ཏེ། འཇིག་རྟེན་ནི་རྒྱལ་པོའི་མགོན་དང་བཅས་པས་ནོར་བསྲུང་
བའི་དོན་དུ་མི་རིགས་པ་སྤངས་ནས་རིགས་པའི་ལམ་ལ་འཇུག་ཀྱང་རྒྱལ་པོ་ཁྱོད་ལ་རྗེས་སུ་སྟོན་
པ་པོ་མགོན་འགའ་ཡང་ཡོད་པ་མིན་པའི་ཕྱིར་དང་། མགོན་མེད་པ་ཡང་མཆོག་ཏུ་རྒུད་པ་
རྣམས་ཀྱི་གཞི་ཡིན་པའི་ཕྱིར་ཏེ། རང་ཡིན་དུ་གྱུར་ཅིང་རྗེས་སུ་འཆོས་པ་པོ་དང་བྲལ་བས་མི་
རིགས་པ་ལ་འཇུག་པའི་ཕྱིར། གལ་ཏེ་ཆད་པ་ཞན་པའི་རྒྱལ་པོ་ལ་གྲགས་པར་མི་འགྱུར་བས་
ཆད་པ་དྲག་པོ་བྱས་ན་ནི་ཤི་ཡང་གྲགས་པ་རྗེས་སུ་འཇུག་པའི་ཕྱིར་རྒྱལ་པོས་གཞན་གྱི་སྐེ་གཅོད་
པ་སོགས་ཀྱི་ཆད་པ་དྲག་པོ་ཅན་དུ་བྱ་དགོས་སོ་ཞེ་ན། གྲགས་པའི་དོན་དུ་ཆད་པ་གཅོད་པའི་
190



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
བསོད་ནམས་མིན་པ་བྱེད་པ་དོན་མེད་དེ། རྒྱལ་པོ་ཤི་བར་གྱུར་པ་ལའང་། གྲགས་པ་དོན་མེད་
པའི་ཕྱིར་ཏེ། གྲགས་པས་སྡིག་པ་སེལ་བའི་ཡོན་ཏན་འགའ་ཡང་མི་འབྱུང་བའི་ཕྱིར་དང་།
ཡོན་ཏན་མེད་པ་ཅི་སྟེ་མེད་དེ། གྲོགས་པའི་རྒྱུ་ཅན་གྱི་བརྩེ་བ་མེད་པ་དང་། མཐུ་དང་འཇབ་
བུས་རྐུ་བ་སོགས་ཀྱི་ཡོན་ཏན་མེད་པའི་ཚོགས་དུ་མ་ཡོད་པའི་ཕྱིར། གལ་ཏེ་གྲགས་པ་ལ་ཡོན་
ཏན་མེད་པ་མ་གྲུབ་སྟེ། འཇིག་རྟེན་ཇི་སྲིད་གནས་ཀྱི་བར་དུ་བདག་ངན་སོང་དུ་ལྷུང་བ་མེད་
པའི་ཆོས་ཅན་དུ་འགྱུར་བའི་ཕྱིར་ཞེ་ན། འོ་ན་ཁྱི་འཚེད་པ་ལའང་སྡིག་པ་འཁྲུད་ཅིང་དག་པར་
བྱེད་པར་འགྱུར་ཏེ། ཁྱི་རྣམས་ལ་བརྗིད་དང་ལྡན་པ་ཉིད་ཀྱིས་གྲགས་པ་ཆེན་པོ་ཡོད་པའི་ཕྱིར་
རོ། །དགུ་པ་ལ།
དབང་ཕྱུག་བསོད་ནམས་ལས་འབྱུང་བས་གཞན་ལ་ཡང་མཚུངས་པ་དང་། རིགས་ཀྱི་
དབྱེ་བ་ངོ་བོ་ཉིད་ཀྱིས་མ་གྲུབ། དབང་ཕྱུག་དོན་དུ་གཉེར་བྱ་མིན་པས་དྲེགས་པ་མི་རིགས།
དབང་ཕྱུག་གི་རྒྱུ་ཅན་གྱི་ང་རྒྱལ་སྤོང་བའི་ཐབས་བསྟན་པ་དང་བཞི་ལས། དང་པོ་ནི། གལ་ཏེ་
རིགས་དང་ལྡན་པའི་རྒྱལ་བུ་ཁོ་ན་རྒྱལ་ཐབས་ལ་འོས་ཀྱི་གཞན་མིན་པའི་ཕྱིར་རྒྱལ་པོ་འདིའི་
རྒྱུགས་པ་རིགས་ཞེ་ན། རྒྱལ་པོ་ཁོ་ན་རྒྱལ་ཐབས་ལ་འོས་ཀྱི་དམངས་རིགས་ལ་སོགས་པའི་སྐྱེས་
བུ་གཞན་འདི་ནི་རྒྱལ་སྲིད་ཀྱི་དབང་ཕྱུག་གི་རྟེན་མིན་ཞེས་བརྗོད་པ་ལ་རྒྱུ་མཚན་ཡང་དག་
བརྗོད་པར་རྙེད་པ་མིན་ཏེ། གང་གི་ཚེ་རྒྱལ་པོ་ཀུན་གྱི་རྒྱལ་སྲིད་ཀྱི་དབང་ཕྱུག་ཉིད་སྦྱིན་སོགས་
ཀྱི་བསོད་ནམས་ཀྱིས་སྐྱེས་པའི་ཕྱིར་དང་། སྐྱེས་བུ་འདི་ཡང་བསོད་ནམས་ཀྱི་རྟེན་མིན་ཞེས་
བརྗོད་པར་མི་ནུས་པ་དེའི་ཚེ་དེ་དེའི་ཕྱིར་རོ་དེས་ན་རྒྱགས་པ་བསྐྱེད་པར་མི་རིགས་ཏེ། རྒྱལ་
སྲིད་ཐུན་མོང་བ་ཡིན་པའི་ཕྱིར་རོ། ། གཉིས་པ་ནི། གལ་ཏེ་རྒྱལ་སྲིད་ཡོངས་སུ་སྐྱོང་བ་ནི།
རྒྱལ་རིགས་ཁོ་ན་ལ་བཤད་ཀྱི་རིགས་གཞན་གསུམ་ལ་མིན་པའི་ཕྱིར་རྒྱལ་པོ་འདི་རྒྱུགས་པར་ལ
རིགས་ཞེ་ན། སེམས་ཅན་ཐམས་ཅད་ལ་དང་པོ་ནས་ངོ་བོ་ཉིད་ཀྱིས་གྲུབ་པའི་རིགས་ལ་དབྱེ་
བ་ཡོད་པ་མིན་ཏེ། རང་རང་གི་འཚོ་བའི་ཐབས་སོ་ཅོག་ཇི་སྙེད་ཡོད་པ་ལའང་འཇིག་རྟེན་ན་
རིགས་ཞེས་ཐ་སྙད་བྱས་པ་ཙམ་ཡིན་པ་དེས་ན་དེ་དེའི་ཕྱིར་རོ། །འཛིན་བཅས་རྣམས་ཀྱི་ཞིང་
དཔོན་བཏབས། །ཞེས་པ་ལྟར། བསྐལ་པ་དང་པོའི་དུས་སུ་འབྲས་ཀྱི་དྲུག་ཆ་བཏབས་ནས་
ཞིང་བསྲུང་གི་དཔོན་པོར་བསྐོས་པ་ལ་རྒྱལ་རིགས། དབང་པོ་འདུལ་བར་འདོད་ཅིང་ཁྱིམ་ལས་
ཕྱིར་བྱུང་སྟེ། དགོན་པའི་གནས་སུ་གནས་པ་འགའ་ཞིག་ལ་བྲམ་ཟེ་དང་། རྒྱལ་པོའི་བཀའ་2
191



༄༅༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
་་བཞིན་དུ་བྱེད་པ་རྣམས་ལ་རྗེ་རིགས་དང་། རྨོ་བ་ལ་སོགས་པའི་ལས་ངན་པ་ལ་སྤྱོད་པ་རྣམས་
ལ་དམངས་རིགས་སུ་བརྡ་བྱས་པ་ཕྱིན་ཆད་རིགས་བཞིའི་དབྱེ་བ་བྱུང་བ་ཙམ་ཡིན་པའི་ཕྱིར།
གལ་ཏེ་བྲམ་ཟེ་ལ་སོགས་པའི་རིགས་བཞི་གནས་པ་དེའི་ཕྱིར། སེམས་ཅན་ལ་རིགས་ཐ་དད་པ་
ཡོད་ཅེ་ན། སྔར་དེའི་རིགས་ཡོད་དུ་ཆུག་ཀྱང་ད་ལྟ་རྒྱལ་རིགས་ཞེས་བྱ་བ་སྔར་གྱི་རིགས་བརྒྱུད་
ལས་རྒྱུན་མ་ཆད་པ་འགའ་ཡང་ཡོད་པར་མ་ངེས་ཏེ། སྔར་རྒྱལ་རིགས་འབྱུང་བའི་འདས་དུས་
ཤིན་ཏུ་རིང་བ་དང་། རིགས་རྒྱུད་སྤེལ་བ་ཡང་མི་མོ་ལ་རགས་( རག) ལས་ཤིང་། དེ་རྣམས་
ཀྱང་ཡིད་གཡོ་བག་ཅན་ཡིན་པས་རུས་གཞན་དང་འཕྲད་པ་ལས་བུ་ཚ་དག་སྐྱེས་ཏེ། རིགས་
ཡང་དག་པར་སུན་ཕྱུང་བར་འགྱུར་བའི་ཕྱིར་རོ། །དིང་སང་གི་རྒྱལ་པོ་ཕལ་ཆེ་བ་ནི་དམངས་
རིགས་ཀྱི་སྐྱེ་གནས་ཅན་ཡིན་པས་དེ་དག་གིས་རྒྱགས་པ་ཡང་མི་འགྱུར་ནའང་རིགས་སོ། །
གལ་ཏེ་རིགས་ཀྱིས་རྒྱལ་རིགས་སུ་མི་འགྱུར་ནའང་སྐྱེ་རྒུ་སྐྱོང་བའི་ལས་ཀྱི་རྒྱལ་རིགས་སུ་འགྱུར་
རོ་ཞེ་ན། འོ་ན་སྦྱིན་སྲེག །ཚངས་སྐུད་ལུས་ལ་འདོགས་པ་ལ་སོགས་བྲམ་ཟེའི་ལས་བྱས་པ་
ཉིད་ཀྱིས་དམངས་རིགས་ཀྱང་བྲམ་ཟེར་རྒྱུ་མཚན་གང་གིས་འགྱུར་བ་མིན་པར་སེམས་ཏེ། སྐྱེ་
རྒུ་སྐྱོང་བའི་ལས་ཀྱིས་དམངས་རིགས་ཀྱང་རྒྱལ་རིགས་སུ་འགྱུར་བའི་ཕྱིར་དང་། དེ་གཉིས་རྒྱུ་
མཚན་མཚུངས་པའི་ཕྱིར་རོ། །དེས་ན་རིགས་ནི་ཕ་རོལ་དང་ཚུ་རོལ་ལྟར་ངོ་བོ་ཉིད་ཀྱི་གྲུབ་པ་
འགའ་ཡང་ཡོད་པ་མ་ཡིན་ནོ། །
གསུམ་པ་ནི། གལ་ཏེ་རྒྱལ་སྲིད་ཀྱི་དབང་ཕྱུག་ཆེན་པོ་སྐྱེ་བོ་ཕལ་མོ་ཆེ་ལ་འགེད་ནུས་
པའི་ཕྱིར། རྒྱལ་པོས་ཆེས་ཕྱུག་པར་བྱ་དགོས་སོ་ཞེ་ན། གཞན་ལ་དབང་ཕྱུག་འགེད་པ་ཙམ་གྱི་
དོན་དུ་དབང་ཕྱུག་དོན་དུ་གཉེར་བྱ་མིན་ཏེ། དབང་ཕྱུག་ནི་སྐྱེ་བ་ཕྱི་མར་སྡུག་བསྔལ་གྱིས་
འཇོམས་པའི་རྒྱུར་གྱུར་པའི་མི་དགེ་བའི་གཞིར་འགྱུར་བའི་ ཕྱིར་དང་། མཁས་པ་སུ་ཞིག་
གཞན་ལ་ཕན་འདོགས་པ་ཆུང་ངུའི་དོན་དུ། ཕྱི་མར་བདག་ཉིད་སྡུག་བསྔལ་གྱིས་འཇོམས་
པར་བྱེད་དེ་མི་བྱེད་པའི་ཕྱིར། རྟགས་དང་པོ་གྲུབ་སྟེ། དུས་རིང་པོར་བསགས་པའི་དབང་
ཕྱུག་ཆེན་པོ་སྐྱེ་བོ་ཕལ་མོ་ཆེ་ལ་འགེད་ནུས་ཀྱང་། དེ་ནི་སྐྱེ་བོ་ཕལ་མོ་ཆེ་གཟིར་བ་མེད་པར་
བསྒྲུབ་མི་ནུས་ཤིང་། སྐྱེ་བོ་ཕལ་མོ་ཆེ་གཟིར་བས་ཀྱང་ངེས་པར་སྡིག་པ་ཆེན་པོར་འགྱུར་ལ།
རྒྱལ་པོའི་སྡིག་པའི་རྣམ་སྨིན་ལ་དབང་ཕྱུག་ལྟར། འགེད་པ་ཡོད་པ་མ་ཡིན་པས་བདག་ཉིད་
གཅིག་པུ་ལ་སྨིན་པའི་ཕྱིར་རོ། །
.
192



༄༅༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
བཞི་པ་ནི། དབང་ཕྱུག་ལ་གནས་པའི་རྒྱལ་པོས་གདོན་མི་ཟ་བར་ང་རྒྱལ་བྱ་དགོས་སོ་ཞེ་
ན། དབང་ཕྱུག་གིས་སྐྱེས་པའི་ང་རྒྱལ་ཞི་བར་འདོད་པའི་དམ་པ་དག་གིས་རང་དང་མཉམ་པ་
དང་། ཁྱད་པར་དུ་འཕགས་པའི་ཕ་རོལ་ནུས་ལྡན་ཏེ་འབྱོར་པ་ཅན་དག་ལ་བལྟ་བར་བྱ་སྟེ།
དེ་ལྟར་བྱས་པས་དེ་འདྲའི་ང་རྒྱལ་དམ་པ་དེའི་སྙིང་ལ་མི་གནས་ཤིང་མི་འབྱུང་བའི་ཕྱིར་ཏེ། དེ་
འདྲའི་ང་རྒྱལ་ནི་བདག་ཉིད་གཞན་པས་མཆོག་ཏུ་ཕྱུར་( གྱུར) པ་མཐོང་བ་ལས་འགྱུར་བའི་
ཕྱིར། དེའི་ཕྱིར་འགྲོ་བ་ལ་ཕན་པ་བསྐྱེད་པར་འདོད་པས་འགྲོ་བ་གཞན་ལའང་ང་རྒྱལ་སྤངས་
ཏེ་བླ་མའམ། རྗེའུ་བཞིན་དུ་ཁྱད་དུ་བསད་པར་མི་བྱའོ། །དེའི་ཕྱིར་དེ་ལྟར་བྱེད་པ་ན་ཕུན་
སུམ་ཚོགས་པ་ཐམས་ཅད་ཀྱི་སྣོད་དུ་འགྱུར་ཏེ། འགྲོ་བ་མཐའ་དག་མགུ་བར་བྱེད་པར་
བཞུགས་པའི་ཕྱིར་རོ། །གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་ལས་བདག་ཏུ་འཛིན་པ་
སྤང་བའི་ཐབས་བསྟན་པ་སྟེ་རབ་ཏུ་བྱེད་པ་བཞི་པའི་ཚིག་དོན་བཤད་ཟིན་ཏོ།། །།
༈ གཉིས་པ་བྱང་སེམས་ཀྱི་སྤྱོད་པ་བསྟན་པ་ལ། རབ་བྱེད་ཀྱི་གཞུང་བཤད། རབ་
བྱེད་ཀྱི་མཚན་བསྟན་པ་གཉིས་ཀྱི། དང་པོ་ལ། སྤྱོད་པའི་འབྲས་བུ། དེའི་རྒྱུ་བྱང་སེམས་ཀྱི་
སྤྱོད་པ། དེས་འབྲས་བུ་དེ་ཐོབ་པའི་འཐད་པ་དང་གསུམ་གྱི། དང་པོ་ནི་ཡིད་དུ་འོང་བས་ན་
རིན་པོ་ཆེ་དང་འདྲ་བ། བརྗོད་བྱ་འཇིག་རྟེན་གྱི་དེ་ཁོ་ན་ཉིད་གསལ་བར་བྱེད་པ། བྱེད་ལས་
འདོད་ཆགས་དང་བྲལ་བའི་རྒྱུར་གྱུར་པའི་ལེགས་པར་བཤད་པ། བཤད་མ་ཐག་པ་བཞི་པོ་
འདི་དག་གང་ལས་རྙེད་ཅེ་ན། སངས་རྒྱས་བཅོམ་ལྡན་འདས་ལས་སོ། །དེ་ཅི་འདྲ་བ་ཞིག་ཅེ་
ན། ཐུགས་རྗེ་ཆེན་པོས་ནོན་པས་འགྲོ་བ་མ་ལུས་པའི་དོན་བསྒྲུབ་པ་ལྷུར་མཛད་པ་ཞིག་སྟེ།
འདི་ལྟར། སངས་རྒྱས་རྣམས་ཀྱི་ལུས་ངག་གི་གཡོ་བ་ནི་སེམས་ཅན་ལ་ཕན་པའི་རྒྱུ་མེད་པ་
འགའ་ཡང་ཡོད་པ་མིན་ཏེ། དེའི་འགྲོ་འཆག་གི་སྤྱོད་ལམ་ཇི་སྙེད་པ་ཐམས་ཅད་ནི་ནམ་མཁའི་
མཐས་གཏུགས་པའི་སེམས་ཅན་རྣམས་ལ་གནས་སྐབས་དང་མཐར་ཐུག་གི་ཕན་འདོགས་པའི་
སླད་ཁོ་ནར་ཡང་དག་པར་འབྱུང་བའི་ཕྱིར། དེར་མ་ཟད་བསྐུལ་བར་བྱེད་པའི་སེམས་ལ་མི་
ལྟོས་པར་ངང་གིས་འབྱུང་ཞིང་བལྟམས་པ་ནས་བཟུང་སྟེ། མྱ་ངན་ལས་འདས་པའི་བར་དུ་
ཉིན་མཚན་དུ་རྗེས་སུ་འཇུག་པའི་དབུགས་ཀྱང་དོན་མེད་པར་འཇུག་པ་མིན་ཏེ། དེ་ཡང་དེ་
རྣམས་ལ་ཕན་པའི་སླད་ཁོ་ནར་རབ་ཏུ་འཇུག་པའི་ཕྱིར། ཇི་སྐད་དུ། ཏིང་ངེ་འཛིན་རྒྱལ་པོ་
ལས། འོད་ཟེར་བརྒྱ་སྟོང་དཔག་ཏུ་མེད་པ་དག །ཆོས་ཀྱི་རྒྱལ་པོའི་ཞབས་ཀྱི་མཐིལ་ནས་ས
193



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བྱུང་། །སེམས་ཅན་དམྱལ་བ་ཐམས་ཅད་སེལ་བར་འགྱུར། །སྡུག་བསྔལ་མེད་པར་བྱས་ཏེ་
བདེ་བ་མྱོང་། །ཞེས་སོགས་རྒྱས་པར་གསུངས་ཤིང་། དེ་བཞིན་དུ། དབུགས་དག་ཆོར་གྱི་
སྤྲིན་དུ་གྱུར་ནས་ཆར་གྱི་རྒྱུན་གྱིས་དམྱལ་བའི་མེ་བསིལ་བར་བྱས་ནས་དེ་དག་སངས་རྒྱས་ལ་
དད་དེ། ཐར་པའི་ས་བོན་བསྐྱེད་པས་རིམ་གྱི་བྱང་ཆུབ་ཐོབ་པར་རྒྱ་ཆེར་གསུངས་པ་ལྟ་
བུའོ། །མཛད་པ་དེའི་བྱེད་པ་ནི་འཇིག་རྟེན་ཀུན་ལ་གནོད་པའི་རྒྱུ་མཐར་ཐུག་པ་ནི་འཆི་དག་
(བདག་)ཡིན་ཏེ། འཆི་བདག་དངོས་ལྟ་ཞོག་དེའི་སྒྲ་ཙམ་གྱིས་ཀྱང་འཇིག་རྟེན་ལ་འཇིགས་
པ་སྐྱེད་པའི་ཕྱིར་དཔེ་ཇི་ལྟ་བ་བཞིན་དུ་ཀུན་མཁྱེན་གྱིས་སེམས་ཅན་ཐམས་ཅད་འཆི་བའི་
མཐར་ཐུག་པའི་འཇིགས་པ་ཐམས་ཅད་ལས་སྐྱོབ་པར་བྱེད་དེ། ཀུན་མཁྱེན་དངོས་ཀྱི་ལྟ་ཞོག་
དེའི་སྒྲ་འདིས་ནི་དེ་གང་གི་ཐོས་པའི་སེམས་ཅན་རྣམས་འཆི་བདག་ལ་ཡང་འཇིགས་པ་སྐྱེད་པ་
སྟེ་འཆི་བདག་གི་འཇིགས་པ་ལས་སྐྱོབ་པར་བྱེད་པའི་ཕྱིར་ཏེ། བཅོམ་ལྡན་འདས་ཀྱིས་གང་
དག་ངའི་མཚན་ཐོས་པར་གྱུར་པ་དེ་དག་ཐམས་ཅད་ཀྱང་ཐེག་པ་གསུམ་ལས་ཐེག་པ་གང་ཡང་
རུང་བ་ཞིག་གིས་ཡོངས་སུ་མྱ་ངན་ལས་འདའ་བར་འགྱུར་རོ་ཞེས་ཇི་སྐད་གསུངས་པ་ལྟ་བུའོ། །
དེ་ལ་དོགས་པ་སྤང་པའི་སྒོ་ནས་མཁྱེན་པ་བཤད་པ་ནི། གལ་ཏེ་སངས་རྒྱས་ནི་ཐམས་ཅད་
མཁྱེན་པར་མི་རིགས་ཏེ། འཇིག་རྟེན་རྟག་པ་དང་མི་རྟག་པ་ལ་སོགས་པ་དྲི་བ་བཅུ་བཞི་ལ་
ལན་ལུང་དུ་མ་བསྟན་པའི་ཕྱིར་ཞེ་ན། ཐུབ་པས་མཐའ་ལྡན་སོགས་ལུང་དུ་མ་བསྟན་པ་དེ་ཀུན་
མཁྱེན་མིན་ཞེས་བྱ་བ་ལ་རྒྱུ་ཅི་ཡོད་དེ། རྒྱུ་མཚན་ཡང་དག་མིན་ཏེ། བསྟན་ན་མི་ཕན་ཅིང་
གནོད་པར་གཟིགས་ནས་ལུང་དུ་མ་བསྟན་པ་ཉིད་ཀྱིས་དེས་ཀུན་མཁྱེན་དུ་གྲུབ་པའི་ཕྱིར་ཏེ།
དེ་ཉིད་ཀྱི་དེ་ལ་སེམས་ཅན་ལ་ཕན་པའི་རྒྱུ་མཛད་པར་འོས་པ་དང་། གསུང་བྱ་དང་། སེམས་
ཅན་ལ་མི་ཕན་པ་མཛད་བྱ་མིན་པ་དང་། གསུང་བྱ་མ་ཡིན་པ་མཁྱེན་པའི་མཁྱེན་པ་མངའ་བ་
གྲུབ་པ་དེས་ནའོ། །
གཉིས་པ་ལ། ཐམས་ཅད་དགེ་ལེགས་སུ་འགྱུར་བའི་སྒོ་ནས་སྤྱོད་པ་སྤྱིར་བསྔགས།
བསམ་པ་སེམས་བསྐྱེད་ལ་བྱེ་བྲག་ཏུ་བསྔགས། སྦྱོར་བ་སྤྱོད་པ་ལ་ཇི་ལྟར་སློབ་པའི་ཚུལ།
བསམ་སྦྱོར་དང་ལྡན་པའི་རྒྱལ་སྲས་ཀྱི་ཆེ་བ་བརྗོད་པ་དང་བཞི་ལས། དང་པོ་ནི། འདིའི་ཕྱིར་
ཡང་འདི་ནི་དེ་ལྟར་ཡིན་ཏེ། སྒོ་གསུམ་གྱི་ལས་ཀུན་ལ་ཡིད་དོན་པོར་ཏེ་གཙོ་བོར་བསྒྲུབ་པར་བྱ་
བ་ཡིན་ཏེ། ཀུན་སློང་གི་བསམ་པ་དགེ་མི་དགེ་མ་གཏོགས་པར་འགྲོ་བ་དང་། འོང་བ་སོགས་a
.
，
194



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
ལ་བསོད་ནམས་དང་མི་དགེ་བ་ལ་སོགས་པར་འགྱུར་བ་མ་མཐོང་བའི་ཕྱིར་ཏེ། ཚུལ་མིན་ཡིད་
བྱེད་ཀྱི་སྒོ་ནས་གསོད་སེམས་དང་། སྤོང་སེམས་མེད་པར་འགྲོ་བ་དང་། མཚོན་ཆ་ལེན་པ་
སོགས་ལ་སྲོག་གཅོད་པ་དང་དེ་སྤོང་བའི་མི་དགེ་བ་སོགས་སུ་མི་འགྱུར་ཞིང་ཡོད་ན་གྱུར་བའི་
ཕྱིར། དེ་ཉིད་ཀྱི་ཕྱིར། བསམ་པ་ལ་དབང་ཐོབ་པའི་བྱང་ཆུབ་སེམས་དཔའ་ལ་སྐྱེས་བུ་གཞན་
ལ་དགེ་བའམ་མི་དགེ་བར་འགྱུར་བའི་གཞིར་གྱུར་པའི་ལུས་ངག་གི་སྤྱོད་པ་ཐམས་ཅད་དགེ་
ལེགས་ཉིད་དུ་འགྱུར་བ་ཡིན་ཏེ། གང་གི་ཕྱིར་ཡིད་བྱང་སེམས་དེའི་དབང་དུ་གྱུར་བའི་ཕྱིར་
རོ། །
གཉིས་པ་ལ། རང་སེམས་བསྐྱེད་པའི་ཕན་ཡོན། གཞན་སེམས་བསྐྱེད་ལ་འགོད་པའི་
ཕན་ཡོན་གཉིས་ཀྱི། དང་པོ་ནི། བྱང་ཆུབ་སེམས་དཔའ་དོན་དམ་པའི་བྱང་ཆུབ་ཀྱི་སེམས་
དང་པོ་སྐྱེད་པའི་བསོད་ནམས་ནི་ས་སྟེང་གི་སྐྱེ་བོ་ཐམས་ཅད་འཁོར་ལོས་སྒྱུར་བ་ཉིད་དུ་འགྱུར་
བ་དེ་དག་གི་བསོད་ནམས་ལས་ཀྱང་ཁྱད་པར་དུ་འཕགས་ཏེ། དེ་ནི་འཇིག་རྟེན་དང་འཇིག་
རྟེན་ལས་འདས་པའི་ཕུན་སུམ་ཚོགས་པ་ཐམས་ཅད་ཀྱི་རྒྱུའི་ངོ་བོར་གནས་པས་འཁོར་བ་ཇི་
སྲིད་པར་འགྲོ་བ་མཐའ་དག་རྗེས་སུ་བཟུང་བའི་གནས་ཡིན་པའི་ཕྱིར་དང་། ཕྱི་མ་ནི་དུས་དང་
གང་ཟག་དང་འབྲས་བུའང་ཉི་ཚེ་བ་ཡིན་པའི་ཕྱིར་རོ། ། གཉིས་པ་ནི། རྒྱུ་རིན་པོ་ཆེའི་རང་
བཞིན་གྱི་དེ་བཞིན་གཤེགས་པའི་རིང་བསྲེལ་གྱི་སྙིང་པོ་ཅན་གྱི་མཆོད་རྟེན་རྒྱ་འཕང་སྟོང་གསུམ་
དང་། འོག་མིན་གྱི་འཇིག་རྟེན་ཇི་སྙེད་པ་དེ་སྙེད་གྱིས་མཐོ་བ་བྱས་ལ། དུས་བསྐལ་པའི་བར་
དུ་མཆོད་པ་སྣ་ཚོགས་ཀྱིས་མཆོད་པ་བས་ཀྱང་། སེམས་ཅན་གཅིག་བྱང་ཆུབ་ཏུ་སེམས་བསྐྱེད་
དུ་བཅུག་སྟེ་བཏུལ་བ་ནི་མཆོག་ཏུ་བཀྲབས་པར་བརྗོད་པ་ཡིན་ཏེ། སྔ་མ་ནི་བཅོམ་ལྡན་འདས་
ཀྱི་སྤུར་ཡོངས་སུ་སྦྱོང་བ་ལ་འཇུག་པ་ཙམ་ཡིན་ལ། ཕྱི་མ་ནི་དམ་པའི་ཆོས་ཡུན་རིང་དུ་གནས་
པར་བྱ་བའི་ ཕྱིར་སངས་རྒྱས་ཀྱི་གདུང་རྒྱུན་མི་འཆད་པར་བྱ་བའི་དོན་དུ་ཡིན་པའི་ཕྱིར།
འདིར་བཤད་པ། གང་ཕྱིར་འཇིག་རྟེན་མཐར་ཐུག་པར། ། དཀོན་མཆོག་གསུམ་རྒྱུན་མི་
གཅོད་ཕྱིར། །རྒྱུད་ཀྱི་ས་བོན་གཏབ་གྱུར་པ། །དེ་ཕྱིར་དེ་ཡི་བསོད་ནམས་ཆེ། །གསུམ་པ་ལ།
སྲི་ཞུ་བྱ་བ། དེའི་ལོག་སྒྲུབ་ཀྱིས་བཟོད་པ། བཀྲི་བའི་རིམ་པ་ལ་མཁས་པ། མཁས་པ་དེའི་
ཕན་ཡོན། གཞན་ལ་མི་འཇུག་པའི་ཉེས་དམིགས། དེ་ཐམས་ཅད་སྙིང་རྗེ་ལ་ལྟོས་པར་བསྟན་
པ་དང་དྲུག་ལས། དང་པོ་ནི། དེའི་ཕྱིར། དེས་ཆེས་ཐོག་མར་སློབ་མ་དེ་ལ་ཕན་པར་འདོད་
195



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
༩པའི་བླ་མ་ཡིས་སློབ་མ་ལ་རང་གི་རྗེ་བོའི་ཚུལ་གྱིས་སྲི་ཞུ་བྱ་སྟེ། གང་གི་ཕྱིར་སློབ་མ་དེས་ཕན་
པའི་རྒྱུ་བླ་མ་ལ་བཀུར་སྟི་བྱའོ་སྙམ་དུ་མི་ཤེས་པ་དེའི་ཕྱིར་སློབ་མ་ཞེས་བྱ་བར་འཇོག་པའི་ཕྱིར་
རོ། །གཉིས་པ་ནི། ནད་པ་ཁྲོ་ཡང་འབྱུང་པོའི་གདོན་གྱིས་བཟུང་བ་ལ་སྨན་པ་མཛངས་པ་
འཁྲུག་པ་མིན་ཏེ། ཁྲོ་བ་གདོན་གྱི་སྐྱོན་ཡིན་གྱི་ནད་པའི་སྐྱོན་མིན་པར་མཐོང་ནས་དེ་དེ་དང་
བྲལ་ཐབས་ལ་ཞུགས་པའི་ཕྱིར། དཔེ་དེ་ལྟར་ཐུབ་པ་བཅོམ་ལྡན་འདས་ཀྱིས་ཀྱང་། སེམས་
ཅན་ཉེས་པ་བྱེད་པ་དེ་དག་ཁྲོ་བའི་གནས་སུ་གཟིགས་པ་མིན་ཏེ། ཉེས་པ་ནི་ཉོན་མོངས་དག་
གི་སྐྱོན་ཡིན་པར་གཟིགས་ཀྱི་ཉོན་མོངས་དང་འབྲེལ་བའི་གང་ཟག་གི་སྐྱོན་དུ་གཟིགས་པ་མིན་
པས་གདུལ་བྱ་ཉོན་མོངས་པ་དང་བྲལ་བའི་ཐབས་ལ་ཞུགས་པའི་ཕྱིར། དཔེར་ན་སེང་གེས་
མཚོན་འཕེན་པ་པོ་ལ་བསྣུན་གྱི་མཚོན་ལ་མིན་པ་བཞིན་ནོ། །གསུམ་པ་ནི། དེའི་ཕྱིར་སློབ་མ་
ལ་རྗེས་སུ་སྟོན་པར་འདོད་པའི་སློབ་དཔོན་གྱིས་གདུལ་བྱ་གང་ཞིག་སྦྱིན་སོགས་གང་དང་གང་
ལ་དགའ་བའི་གདུལ་བྱ་དེའི་སྦྱིན་སོགས་དེ་དེ་སྔར་དཔྱད་ཅིང་བསྟན་པར་བྱ་བ་ཡིན་ཏེ། དེ་
དེའི་སྣོད་ཡིན་པས་དེ་ལ་ཕན་འདོགས་པའི་ཕྱིར། དཔེར་ན། ལོངས་སྤྱོད་འདོད་པ་ལ་སྦྱིན་པ་
དང་། མཐོ་རིས་འདོད་པ་ལ་ཚུལ་ཁྲིམས། གཟུགས་བཟང་པོ་འདོད་པ་ལ་བཟོད་པའི་གཏམ་
ལྟ་བུའོ། །དམ་པའི་ཆོས་ཟབ་མོ་ཡིན་ཡང་མི་མོས་པ་ལ་དེ་བསྟན་པར་བྱ་བ་མིན་ཏེ། དེ་ནི་དེའི་
སྣོད་མིན་པས་བསྟན་ན་ཉམས་པར་འགྱུར་བའི་ཕྱིར། ཅིས་ཀྱང་ནི་ངེས་པ་བཟུང་ངོ་། །དཔེར་
ན། སེར་སྣ་ཅན་ལ་སྦྱིན་པ་དང་། ཚུལ་ཁྲིམས་འཆལ་བ་ལ་ཚུལ་ཁྲིམས། ཁྲོ་བ་ཅན་ལ་བཟོད་
པའི་གཏམ་གྱི་མི་དགའ་བ་ལྟ་བུའོ། །ཉེས་པ་ལ་བཟློག་ཏུ་ཟིན་ཀྱང་ཡང་དང་ཡང་དུ་བསྟེན་པ་
དག་ལ་ནི། བྱང་ཆུབ་སེམས་དཔས་ཆེས་ཤིན་ཏུ་སྙིང་བརྩེ་བར་བྱ་བ་ཡིན་ཏེ། ཇི་ལྟར་མ་ནི་བུ་
ལ་བརྩེ་ཞིང་ཁྱད་པར་དུ་ནད་ཀྱིས་ཐེབས་པའི་བུ་ལ་གདུང་བར་གྱུར་ཏེ། དེ་སྡུག་བསྔལ་གྱི་རྒྱུ་ལ་
ལྷག་པར་གནས་པའི་ཕྱིར་རོ། །དེ་བཞིན་དུ་བྱང་ཆུབ་སེམས་དཔའ་ཡང་སྤྱིར་སེམས་ཅན་ལ་
བརྩེ་ཞིང་དམ་པ་མིན་ལ་ཁྱད་པར་དུ་ཡང་བརྩེ་སྟེ། དེ་གཞན་སྡུག་བསྔལ་ལས་སྐྱོབ་པར་འདོད་
ཅིང་། དེ་ནི་ཉོན་མོངས་པ་དང་ངན་འགྲོ་ལ་སོགས་པ་བྱུང་བ་དང་འབྱུང་བར་འགྱུར་བའི་སྡུག་
བསྔལ་གྱིས་ཤིན་ཏུ་སྡུག་བསྔལ་བའི་ཕྱིར། སྙིང་རྗེ་ཆེན་པོའི་དབང་དུ་གྱུར་ཅིང་། གདུལ་བྱའི་
བསམ་པ་དང་། མོས་པ་དང་། དབང་པོ་ཐ་དད་པ་མཁྱེན་པས་གདུལ་བྱ་འདུལ་བའི་ཐབས་
རིག་པའི་བྱང་སེམས་དེ་གདུལ་བྱ་ང་རྒྱལ་ཅན་ལ་ལའི་སློབ་མ་བྱས་ནས་འདུལ་བར་འགྱུར་བ་
196



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
ཟླདང་། རང་ཉིད་དམན་པར་འཛིན་པའི་སློབ་མ་ལ་ལའི་བླ་མར་གྱུར་པའི་སྒོ་ནས་རྗེས་སུ་སྟོན་པ་
བྱེད་དགོས་ཏེ། ཐབས་ཀྱི་རྣམ་པ་སྣ་ཚོགས་ཀྱིས་དེ་ཉིད་མ་རྟོགས་པའི་སེམས་ཅན་ལ་དེ་ཉིད་
རྟོགས་པར་བྱེད་དགོས་པའི་ཕྱིར་དང་། ང་རྒྱལ་གྱིས་ཁེངས་པ་ནི་བླ་མ་དེ་ལ་བསྙེན་བཀུར་བྱེད་
པས་དེའི་སློབ་མ་ཉིད་དུ་རྗེས་སུ་འཇུག་དགོས་པའི་ཕྱིར་རོ། །
བཞི་པ་ནི། དེའི་ཕྱིར། བྱང་སེམས་སེམས་ཅན་ཡོངས་སུ་སྨིན་པ་འཕེལ་བ་ལས་ཡིན་
དང་། ཇི་ལྟར་ཏེ་དཔེར་ན། སྨན་པ་གསོ་དཔྱད་ལ་ཤིན་ཏུ་མཁས་པར་གྱུར་པས་ནད་པ་སྒྲུབ་
མེད་དེ་སོ་( སོས)རུང་མིན་པ་དཀོན་ཏེ། དེ་ནི་ནད་དང་དེའི་རྒྱུ་དང་སྨན་སོགས་ལ་ཤིན་ཏུ་
མཁས་པས་རང་ལ་བསྟེན་པའི་ནད་པ་དེའི་ནད་ཀྱི་ཟུག་རྔུ་ཐམས་ཅད་འབྱིན་ནུས་པའི་ཕྱིར།
དེ་བཞིན་དུ། ཐབས་ལ་མཁས་པའི་སྟོབས་རྙེད་ཅིང་སེམས་ཅན་གྱི་དབང་པོ་མཆོག་དམན་
ཤེས་ཤིང། བསྡུ་བའི་དངོས་པོ་ལ་མཁས་པའི་བྱང་སེམས་ཀྱིས་ཀྱང་གདུལ་བྱ་མིན་ཞིང་གསོ་
བར་བྱ་བ་མིན་པ་ཤིན་ཏུ་དཀོན་ཏེ། དེས་སེམས་ཅན་ཐམས་ཅད་ལ་ལྟ་བ་ན་འགའ་ཡང་
འདོར་བར་མི་བྱེད་ཅིང་། ཉམས་པ་དང་། རིགས་དང་རྗེས་སུ་མཐུན་པའི་དག་པའི་ས་བོན་
བསྐྲུན་ཅིང་རིམ་གྱིས་དེ་དག་འདུལ་བར་བྱེད་པའི་ཕྱིར་རོ། །ལྔ་པ་ནི། དེ་ལྟར་མཐུའི་ཁྱད་
པར་ཉེ་བར་གྱུར་པའི་བྱང་ཆུབ་སེམས་དཔའ་དེ་ཡིས་ཆོས་བསྟན་པས་རང་གི་ཡུལ་དུ་གནས་
པའི་སེམས་ཅན་རྣམས་བསྐུལ་ཞིང་ངན་སོང་དུ་འགྲོ་བ་ལས་བཟློག་པར་བྱ་བ་ཡིན་ཏེ། དེས་
ནུས་བཞིན་དུ་འགའ་ཞིག་མ་བསྐུལ་བར་ངན་སོང་དུ་འགྲོ་བ་འགྱུར་ན་བྱང་སེམས་དེ་ལ་བློ་ལྡན་
བྱང་སེམས་གཞན་གྱིས་སྨད་བྱར་འགྱུར་བའི་ཕྱིར་ཏེ། དེས་སེམས་ཅན་ཐམས་ཅད་ལ་ཕན་
པར་དམ་བཅས་པའི་དམ་བཅའ་ཉམས་པའི་ཕྱིར་རོ། །དྲུག་པ་ནི། བྱང་ཆུབ་སེམས་དཔའ་
རྣམས་ཀྱི་བྱང་ཆུབ་འདྲེན་པར་བྱེད་པའི་ཆོས་ཐམས་ཅད་ཀྱི་སྔོན་དུ་འགྲོ་བའི་སྙིང་རྗེ་འདོད་
པར་བྱ་བ་ཡིན་ཏེ། གང་ཞིག་སྡུག་བསྔལ་གྱིས་ཉེན་པ་གཞན་དག་ལ་སྡུག་བསྔལ་དང་བྲལ་
འདོད་ཀྱི་བརྩེ་བ་ལེགས་པའམ་མཆོག་ཡིན་ཞེས་མི་འདོད་ཅིང་རྒྱུད་ལ་མི་སྐྱེད་པས་ནི་དེའི་རྗེས་
སུ་བརྩེ་བའི་སྒོ་ནས་མགོན་མེད་པའི་སེམས་ཅན་དག་ལ་ཇི་ལྟར་སྦྱིན་པ་གཏོང་སྟེ་གཏོང་བ་ལ་མི་
འཇུག་པའི་ཕྱིར་རོ། །
བཞི་པ་ལ། རྒྱལ་སྲས་ལ་བསྙེན་བཀུར་མི་བྱེད་པའི་ཉེས་དམིགས། བཀུར་སྟིའི་གནས་
སུ་བསྟན་པ་དང་གཉིས་ཀྱི། དང་པོ་ནི། གལ་ཏེ་བྱང་ཆུབ་སེམས་དཔའ་འགྲོ་བའི་དོན་བསྒྲུབ་
197



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
...པ་ལྷུར་ལེན་པ་དེ་ལ་རིས་སུ་བལྟ་བའི་སྒོ་ནས་མང་དུ་སྡང་བ་དེ་དག་ལ་ཅིར་འགྱུར་ཞེ་ན། བྱང་
ཆུབ་སེམས་དཔའ་གང་ཞིག་འགྲོ་བ་ལ་ཕན་པའི་ཕྱིར་འཇིག་རྟེན་ཇི་སྲིད་དུ་གནས་པ་ཡོད་པ་དེ་
ལ་རིས་སུ་བལྟ་བའི་སྒོ་ནས་སྡང་བར་གྱུར་པ་དེ་དག་ནི་ངན་འགྲོ་དག་ཏུ་སྡུག་བསྔལ་བརྒྱ་དག་
ལྷག་པས་ངེས་པར་ཕུངས་ཤིང་རབ་ཏུ་ཕུངས་བར་གྱུར་ཏེ། བསོད་ནམས་ཀྱི་ཞིང་དམ་པར་
གྱུར་པ་དེ་ལ་སྦྱིན་པ་ལ་སོགས་པ་དང་། རིམ་གྲོ་ཉེ་བར་མི་བསྒྲུབ་པར་སོར་གནས་ཏེ་བཏང་
སྙོམས་སུ་གནས་པ་དག་ཀྱང་ཕུང་བར་གྱུར་ན། སྡང་བ་དག་ལ་བསམ་ཐག་ཅི་ཞིག་ཡོད་དེ།
ངན་སོང་དུ་འགྲོ་བ་ལྟ་ཅི་སྨོས་པའི་ཕྱིར་རོ། ། གཉིས་པ་ལ། བྱ་དཀའ་བའི་སྤྱོད་པ་དང་།
གཞལ་དུ་མེད་པའི་ཡོན་ཏན་མངའ་བ་གཉིས་ཀྱིས་བཀུར་སྟིའི་གནས་སུ་བསྟན་པ། གཏོང་བ་
ལ་དགའ་བ། བརྩོན་པ་ཐམས་ཅད་འགྲུབ་པ། འཁོར་བའི་སྐྱོན་གྱིས་མི་གོས་པ། སྐྱེ་བ་ལ་
མངའ་རྙེས་པས་ཀུན་གྱི་མངའ་དག་( བདག་) ཏུ་འགྱུར་བ་དང་དྲུག་ལས། དང་པོ་ནི། བྱང་
ཆུབ་སེམས་དཔའ་དེ་ལ་མཆོག་ཏུ་བྱ་དཀའ་བ་ཅི་ཞིག་ཡིན་ཞེ་ན། བྱང་སེམས་གང་ལ་མངོན་
ཤེས་ལྔ་ཆར་དང་། སྤྲོས་པ་མེད་པའི་ཏིང་ངེ་འཛིན་ཡོད་བཞིན་དུ་སྐྱེ་བ་ཐམས་ཅད་དུ། བྱང་
སེམས་དེའི་དམན་པའི་གནས་སུ་ཁྱིའི་སྐྱེ་བ་ལ་སོགས་པ་དམན་པ་ལྟ་བུའི་དངོས་པོ་འཛིན་པ་
འདི་ནི་ཤིན་ཏུ་བྱ་དཀའ་བ་བྱེད་པ་ཡིན་ཏེ། དེ་བཞིན་གཤེགས་པའི་ཆོས་ཀྱི་ལོངས་སྤྱོད་ཀྱི་རོ་
ཞིམ་པོ་བསམ་གྱིས་མི་ཁྱབ་པ་དང་། ཚོགས་གཉིས་ཀྱི་འབྲས་བུ་བསམ་གྱིས་མི་ཁྱབ་པ་དང་།
སེམས་ཅན་གྱི་མཆོག་འཁོར་ལོས་སྒྱུར་བའི་རྒྱལ་པོ་ལ་སོགས་པའི་སྐྱེ་བ་བླང་དུ་ཡོད་བཞིན་དུ།
སྤངས་ནས་སྙིང་རྗེ་ཆེན་པོས་སེམས་ཅན་གྱི་དོན་དུ་སྲིན་བུ་ལ་སོགས་པ་དམན་པའི་སྐྱེ་བ་དག་
ཡོངས་སུ་འཛིན་པའི་ཕྱིར་རོ། །གཉིས་པ་ནི། བྱང་ཆུབ་སེམས་དཔའ་ལ་དྭངས་པ་བསྐྱེད་པར་
བྱ་སྟེ། དེའི་ཡོན་ཏན་གཞལ་དུ་མེད་པ་ཉིད་མཐོང་བའི་ཕྱིར་རོ། །འདི་ལྟར། ཤིན་ཏུ་ཡུན་
རིང་པོ་བསྐལ་པ་གྲངས་མེད་པ་དུ་མར་བསོད་ནམས་འབྱུང་བའི་རྒྱུ་མཐའ་དག་སྒོ་གསུམ་གྱི་
བར་མཚམས་མེད་པར་ཀུན་གྱི་ཚེ་བསྟེན་ཅིང་ཤིན་ཏུ་བྱ་དཀའ་བ་ཡང་འབད་པ་མེད་པར་
བསྒྲུབ་ནུས་པའི་ཐབས་ཀྱིས་བསོད་ནམས་བསགས་པ་གང་ཡིན་པ་དེའི་ཚད་ནི་ཐམས་ཅད་
མཁྱེན་པའི་གཞལ་བྱ་ཡང་མིན་ཞེས་དེ་བཞིན་གཤེགས་པས་གསུངས་པ་དེ་ཡང་ཚིག་ཙམ་མིན་
ཏེ། དེ་ནི་ནམ་མཁའ་ལྟར་མཐའ་ཡས་པའི་ཕྱིར་ཏེ། སྙིང་རྗེ་ཆེན་པོ་དང་ལྡན་པའི་ཕྱིར་དང་།
དུས་དང་ཐབས་དང་ཆེད་དུ་བྱ་བའི་སེམས་ཅན་མཐའ་ཡས་པའི་ ཕྱིར་རོ། ། གསུམ་པ་ནི།
198



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
འ
པཅིའི་ཕྱིར། བྱང་ཆུབ་སེམས་དཔའ་ལ་ཡོན་ཏན་ཐམས་ཅད་ཀྱི་ནང་ནས་སྦྱིན་པའི་སྒྲ་སྙན་པར་
བརྗོད་ཅེ་ན། བྱང་ཆུབ་སེམས་དཔའ་ལ་སྦྱིན་པའི་སྒྲ་རྟག་ཏུ་སྙན་པའི་རྒྱུ་མཚན་ཡོད་དེ། དེའི་
སྦྱིན་པའི་སྒྲ་ཡིས་སྐྱེ་བ་དང་རྗེས་སུ་མཐུན་པའི་འཆི་བ་དང་། ཕར་ཕྱིན་དྲུག་གི་ཆོས་དང། ཇི་
ལྟར་འདོད་པའི་གནས་སུ་སྐྱེ་བའི་སྲིད་པ་གཞན་གསལ་བར་བྱེད་པའི་ཕྱིར་ཏེ། ད་ན་ཞེས་པའི་
སྒྲ་བྱེ་བྲག་ཏུ་བཤད་པ་ན། དོ་གཏུབ་པ་དང་། ད་ནི་རྔ་བའོ་ཞེས་པའི་བྱིངས་གཉིས་པོ་དེས་
འཆི་བར་གསལ་བར་བྱེད་དེ། རང་གི་བདོག་པའི་དངོས་པོ་དང་བྲལ་བ་ན། མི་རྟག་པའི་
འདུས་བྱས་ཀྱིས་སྐྱོ་བ་སྐྱེས་པའི་ཕྱིར་དང། ཡང་ད་ན་ནི་སྦྱིན་པ་ལའོ། །ཀླུ་ད་ཉ་ནི་སྦྱིན་པ་ལ་
བྱ་བ་དེའི་ཚེ་གཏོང་བ་བརྗོད་པས་ཆོས་གསལ་བར་བྱེད་དེ། གཏོང་བ་གསུམ་གྱི་ཟང་ཟིང་གི་
སྦྱིན་པས་སྦྱིན་པ་དང་། མི་འཇིག་པའི་སྦྱིན་པས་ཚུལ་ཁྲིམས་དང་བཟོད་པ་གཉིས་དང། ཆོས་
ཀྱི་སྦྱིན་པས་ནི། བསམ་གཏན་དང་། ཤེས་རབ་ཀྱི་ཕར་ཕྱིན་བསྡུས་ཤིང་། བརྩོན་འགྲུས་ནི་
གསུམ་ཀར་ཡང་གཏོགས་པས་སོ། །ཡང་དེ་བ་ནི་སྲུང་བ་ལའོ། །དེ་བ་ནི་སྦྱོང་བ་ལའོ། །ཞེས་
པའི་ཚེ་སྲིད་པ་གཞན་གསལ་བར་བྱེད་དེ། ཡུལ་དག་ལས་ལུས་ངག་ཡིད་གསུམ་བསྲུང་ཤིང་།
ཡོངས་སུ་དག་པས་ཇི་ལྟར་འདོད་པ་བཞིན་སྲིད་པ་གཞན་གྲུབ་པའི་ཕྱིར། སྦྱིན་པ་གཞན་ལས་
ཁྱད་པར་དུ་འཕགས་པ་ནི། གང་ཞིག་འདིར་ཟང་ཟིང་སྦྱིན་པའི་སྦྱིན་པ་ལས་ཕྱི་མར་འབྲས་བུ་
ཆེན་པོ་འབྱུང་བར་འགྱུར་རོ་ཞེས་བསམ་ནས་ལོངས་སྤྱོད་ལེན་པའི་ཆེད་དུ་ད་ལྟ་སྦྱིན་པ་གཏོང་
བ་ནི་བྱང་སེམས་ཀྱི་སྦྱིན་པ་ལ་ལྟོས་ཏེ་སྨད་པར་བྱ་བར་འགྱུར་ཏེ། དེ་ནི་ཚོང་ཁེའི་ཆེད་དུ་རྫས་
གཏོང་བ་བཞིན་དུ་རྣམ་སྨིན་ལ་རེ་བའི་ཕྱིར་དང་། བྱང་སེམས་ཀྱི་ནི་རྣམ་སྨིན་ལ་རེ་བ་མེད་
པར་སྙིང་རྗེའི་དབང་གིས་གཞན་མངོན་པར་མཐོ་བ་ཁོ་ནའི་ཆེད་དུ་གཏོང་བའི་ཕྱིར་རོ། །བཞི་
པ་ནི། བྱང་ཆུབ་ཀྱི་སེམས་ཀྱི་སྟོབས་ཀྱིས་སྔར་བྱས་པའི་སྡིག་པ་ལའང་ཡོད་ཉིད་ཡོད་པ་མིན་པ་
དེ་མེད་ལ། དགེ་བའི་རྩ་བ་ཆེན་པོ་ཉེ་བར་བསགས་པའི་ལས་ཅན་གྱི་བྱང་སེམས་དེ་ལ་ནི་ཡོད་
པར་འགྱུར་བའི་སེམས་ཅན་གྱི་དོན་བསྒྲུབ་བྱ་མིན་པ་ཅུང་ཟད་ཀྱང་ཡོད་པ་མིན་ཏེ། དེ་འགྲུབ་
པའི་གེགས་མེད་ཅིང་མཐུན་རྐྱེན་ཚང་བའི་ཕྱིར་རོ། །
ལྔ་པ་ནི། ཅིའི་ཕྱིར། བྱང་ཆུབ་སེམས་དཔའ་དེ་ཕྱིར་མི་ལྡོག་པ་ཡིན་ན་མྱ་ངན་ལས་
འདས་པར་མི་འགྲོ་ཞེ་ན། ཟབ་པ་དང་རྒྱ་ཆེ་བའི་རླབས་ཆེན་ཡིད་ཅན་གྱི་བྱང་སེམས་དེ་ལ་སྲིད་
པ་དང། མྱ་ངན་ལས་འདས་པ་ལ་དོར་བྱ་དང་བླང་བྱའི་ཁྱད་པར་ཅུང་ཟད་ཀྱང་ཡོད་པ་མིན་ཏེ།ས
199



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
༣དེ་ནི་འཁོར་བ་འདི་ནི་འཁོར་བ་ནའང་སྐྱེ་རྒ་ན་འཆིའི་སྡུག་བསྔལ་གྱིས་གནོད་པ་ཡོད་པ་མིན་
པའི་ཕྱིར་ཏེ། ཆུའི་པདྨ་ལྟར་འཁོར་བའི་མཚོར་ཡིད་ཉོན་མོངས་པའི་དྲི་མ་དག་གིས་མི་གོས་
པའི་ཕྱིར་རོ། །དྲུག་པ་ནི། བྱང་ཆུབ་ཀྱི་སེམས་དང་པོ་ཐོབ་པ་ནས་བཟུང་སྟེ། བྱང་ཆུབ་
སེམས་དཔའ་རྣམས་ཕལ་ཆེར་འཁོར་ལོ ས་སྒྱུར་རྒྱལ་སོགས་སུ་འགྱུར་རོ་ཞེས་བྱ་བ་འདི་ལ་རྒྱུ་
ཅི་ཡོད་ཅེ་ན། བྱང་ཆུབ་སེམས་དཔའ་གང་རྒྱུ་མཚན་ཅིའི་ཕྱིར་འཁོར་ལོས་སྒྱུར་རྒྱལ་སོགས་ཀྱི་
སྒོ་ནས་འཇིག་རྟེན་ཀུན་གྱི་མངའ་བདག་ཏུ་འགྱུར་བ་མིན་ཏེ་ཀུན་གྱི་མངའ་བདག་ཏུ་འགྱུར་ཏེ།
དུས་ཀུན་གྱི་ཚེ་སེམས་དབང་ཉིད་ལས་ཏེ། ཚོགས་གཉིས་ཀྱི་སྟོབས་ལས་བསམ་བཞིན་དུ་སྐྱེ་བ་
ཡོངས་སུ་ལེན་པ་ཡིན་པའི་ཕྱིར་རོ། །གསུམ་པ་ནི། མོས་པ་དམན་པའི་གང་ཟག་ཁ་ཅིག དེ་
བཞིན་གཤེགས་པ་ནི་ཐམས་ཅད་མཁྱེན་པ་མིན་ཏེ། སྐྱེས་བུ་ཉིད་ཡིན་པའི་ཕྱིར། མི་གཞན་
བཞིན་ནོ་ཞེས། དེ་བཞིན་གཤེགས་པ་ལ་བསྐུར་བ་འདེབས་པར་ཡང་བྱེད་དོ། །འདི་དགག་པ་
ལ་དམ་བཅའ་ལ་བརྟག གཏན་ཚིགས་ལ་བརྟག དེ་ལ་རྩོད་པ་སྤང་བ། གཏན་ཚིགས་མ་
ངེས་པར་བསྟན་པ། དེའི་ཉེས་སྤོངས་དགག་པ་དང་ལྔ་ལས། དང་པོ་ནི། ཆོས་ཅན་དང་སྒྲུབ་
བྱའི་ཆོས་བརྗོད་པའི་ཚིག་གི་དོན་གཉིས་གཅིག་ན་བཟློས་ལ། ཐ་དད་ན་དམ་བཅའ་མི་འགྲུབ་
པར་འགྱུར་རོ། །བརྗོད་དུ་མེད་ལ་ཡང་། དོན་བརྗོད་དུ་མེད་ན། ཚིག་གོ་བྱེད་དུ་མི་འགྱུར།
གཅིག་ཐ་དད་བརྗོད་དུ་མེད་ན། གཞི་མ་གྲུབ་པར་འགྱུར་རོ། ། གཉིས་པ་ནི། རྟགས་དང་
དམ་བཅའི་དོན་གཅིག་ན་བསྒྲུབ་བྱ་དང་མཚུངས། ཐ་དད་ན། འབྲེལ་བ་མེད་པས་གོ་བྱེད་
མིན་པར་འགྱུར་རོ། །འདི་ཡང་གྲུབ་ན། དཔྱད་བཟོད་དུ་གྲུབ་དགོས་པས་བདེན་པའི་གཅིག་
ཐ་དད་དཔྱད་ནས་འགོག་པ་ཡིན་ནོ། །
གསུམ་པ་ལ་གཉིས་ཀྱི་ལྟག་ཆོད་དུ་ཐལ་བ་སྤང་བ་ན། ལྟག་ཆོད་དུ་འགྱུར་བ་མིན་ཏེ།
གཉིས་ཀ་ལ་གྲུབ་པའི་ལན་མེད་པའི་ཕྱིར། དེའི་རྒྱུ་མཚན་ནི་གཉིས་ཀ་ལ་གྲུབ་པའི་ཆོས་གང་
ཡང་མེད་པའི་ཕྱིར། འདི་ཡང་ཁས་བླངས་ཀྱིས་སྒྲུབ་པ་ཡིན་ཏེ། ཐམས་ཅད་དང་བདག་
གཞན་རྣམ་རིགས་པས་དཔྱད་ནས་འཇོག་ཅིང་། དེ་ཡང་དཔྱད་ན་རྣམ་པ་ཀུན་ཏུ་མི་རྙེད་པའི་
ཕྱིར་རོ། །གཉིས་པ་འཇིག་རྟེན་དང་འགལ་བ་སྤང་པ་ནི། འཇིག་རྟེན་དང་འགལ་བ་ཡང་མིན་
ཏེ། ཁྱོད་ནི་ཐམས་ཅད་དཔྱད་ནས་འཇོག་པས་མ་དཔྱད་པར་འཇུག་པ་འཇིག་རྟེན་པའི་
ཕྱོགས་བཀག་པ་ཡིན་ལ། བདག་གིས་དེ་བཀག་པས་མ་དཔྱད་པར་གྲུབ་པ་འཇིག་རྟེན་པའི་:::
་
200



༄༅ །རྣལ་འབྱོར་སྤྱོད་པ་བཞི་བརྒྱ་པའི་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
ལུགས་གྲུབ་པའི་ཕྱིར་དང་། གནས་ཚུལ་སེམས་པ་ན་ཁྱོད་འཇིག་རྟེན་གཉིས་ཀའི་ལུགས་ལས་
འདས་པའི་ཕྱིར་རོ། །བཞི་པ་ནི། མ་དཔྱད་པར་གྲུབ་པ་འཇིག་རྟེན་པའི་ཕྱོགས་བསལ་ནས་
རྗེས་སུ་དཔོག་པ་གཙོ་བོར་བྱེད་པ་འདི་ལ་ནི། གཏན་ཚིགས་མ་ངེས་པའི་སྐྱོན་མང་པོར་འགྱུར་
ཏེ། རང་གི་མ་ཡང་བསྒྲོད་བྱ་ཡིན་པར་འགྱུར་ཏེ། བུད་མེད་ཉིད་ཡིན་པའི་ཕྱིར། རང་གི་ཆུང་
མ་བཞིན། རིག་བྱེད་ཀྱི་སྒྲ་ཡང་ཚད་མར་མི་འགྱུར་ཏེ། སྒྲ་ཉིད་ཡིན་པའི་ཕྱིར། སྨྱོན་པའི་སྒྲ་
བཞིན། དཔྱོད་པ་པ་ནི་བྲམ་ཟེར་མི་འགྱུར་ཏེ། ལག་པ་དང་ལྡན་པའི་ཕྱིར། ཉ་པ་ལ་སོགས་
པ་བཞིན་ནོ། །ལྔ་པ་ནི། གཏན་ཚིགས་དེ་དག་གི་དམ་པའི་དོན་ལ་འཇིག་རྟེན་གྱི་གནོད་པ་
ཞུགས་པའི་ཕྱིར། ཞེས་ཀྱང་བརྗོད་མི་ནུས་སོ། །འཇིག་རྟེན་གྱི་མཐོང་བ་ཚད་མ་ཉིད་དུ་ཐལ་
བའི་ཕྱིར་རོ། །འདོད་ན། དེ་བཞིན་གཤེགས་པའི་བསམ་གྱིས་མི་ཁྱབ་པའི་མཐུ་ཡང་ཡོད་ཅེས་
ངེས་པར་རྟོགས་པར་བྱ་སྟེ། ཕུལ་དུ་འགྲོ་བ་ཆུང་ངུ་དང་ཡང་འབྲིང་ལས་ཆེན་པོ་དང་དེ་ལས་
ཆེས་ཕུལ་དུ་འགྲོ་བ་འགའ་ཞིག་འཇིག་རྟེན་འདིར་ཡང་སྣང་བའི་ཕྱིར་ཏེ། རིགས་ཀྱི་ཕུལ་དུ་
བྱུང་བ་བྲམ་ཟེ། སྐྱེས་གནས་ཀྱི་ཕུལ་དུ་བྱུང་བ་སྲིད་རྩེ། རིའི་ཕུལ་དུ་བྱུང་བ་ལྷུན་པོ། རྒྱལ་
པོའི་ཕུལ་དུ་བྱུང་བ་འཁོར་ལོས་སྒྱུར་རྒྱལ་ལ་ཐུག་པ་ཡིན་ཞེས་འཇིག་རྟེན་ན་མཐོང་བའི་ཕྱིར་
དང་། དེ་ཡོང་ན་དེ་བཞིན་གཤེགས་པའི་ཕུལ་དུ་བྱུང་བ་ཐམས་ཅད་མཁྱེན་པའི་ཡེ་ཤེས་ཀྱི་
མཐར་ཐུག་པ་ཡང་གྲུབ་པའི་ཕྱིར་རོ། །གལ་ཏེ་སེམས་ཅན་འདི་དག་ཅིའི་ཕྱིར་ཕལ་ཆེར་ཐེག་པ་
ཆེན་པོ་ལ་སྐྲག་ཅེ་ན། རྟེན་འབྲེལ་ཟབ་མོ་རྣམ་པར་འབྱེད་མི་ནུས་པའི་བླུན་པོ་དག་ཤིན་ཏུ་
ཟབ་པའི་ཆོས་བདག་དང་བདག་གི་མེད་པ་ལ་སྐྲག་པར་འགྱུར་ཏེ། བླུན་པའི་རང་བཞིན་ཅན་
ཡིན་པས་རྟེན་འབྲེལ་གྱི་དོན་རྣམ་པར་འབྱེད་མི་ནུས་པའི་ཕྱིར། དེ་བཞིན་དུ་བློ་ཞན་ཞིང་མོས་
པ་མེད་( དམན་)པ་ཤིན་ཏུ་རྨད་དུ་བྱུང་བ་ཐེག་པ་ཆེན་པོའི་ཆོས་ལ་སྐྲག་པ་སྐྱེ་སྟེ། དེ་ལ་མོས་
པ་དམན་པ་ཉིད་ཀྱི་ཕྱིར་རོ། །གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་ལས་བྱང་ཆུབ་
སེམས་དཔའི་སྤྱོད་པ་བསྟན་པ་སྟེ་རབ་ཏུ་བྱེད་པ་ལྔ་པའི་ཚིག་དོན་བཤད་ཟིན་ཏོ།། །།
༈ གཉིས་པ་སྤྱོད་པའི་མི་མཐུན་ཕྱོགས་ལ། སྤྱོད་པའི་གེགས་ཉོན་མོངས་པ་སྤོང་བའི་
ཐབས་བསྟན་པ་དང། དེའི་ཡུལ་དཔྱད་པ་གཉིས་ཀྱི། དང་པོ་ལ། རབ་བྱེད་ཀྱི་གཞུང་བཤད་
པ་དང་། རབ་བྱེད་ཀྱི་མཚན་བསྟན་པའོ། །དང་པོ་ལ། གཉེན་པོ་ལ་ལོག་པར་རྟོག་པ་དགག
ཉོན་མོངས་པ་སོ་སོའི་སྤོང་ཐབས། ཐུན་མོང་དུ་དྲུང་ནས་འབྱིན་པའི་གཉེན་པོ་བསྟན་པ་དང་
201



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
.གསུམ་གྱི། དང་པོ་ནི། བྱང་ཆུབ་སེམས་དཔས། རྒུད་པ་ཐམས་ཅད་ཀྱི་གནས་འཁོར་བ་ཡིན་
ནོ་ཞེས་རིག་པར་བྱ་སྟེ། དེ་བཅད་པའི་ཕྱིར་སྒྲིམ་དགོས་ལ། དེ་ལའང་རྒྱུ་ལས་དང་ཉོན་མོངས་
པ་ཡིན་པས་དེ་སྤོང་བའི་ཐབས་ལ་གདུལ་བྱ་སྦྱར་བར་བྱའོ། །གལ་ཏེ་ཉོན་མོངས་པ་སྤང་བྱ་
ཡིན་ན། རབ་ཏུ་བྱུང་བ་རྣམས་ལ་གཙུག་ལག་ཁང་དང་། ཟས་གོས་ལ་སོགས་པ་ཕུན་སུམ་
ཚོགས་པ་ལ་ལོངས་སྤྱོད་པ་གནང་བ་མི་རིགས་ཏེ། དེ་དག་ལས་བདེ་བ་འཕེལ་ཞིང་། བདེ་བས་
འདོད་ཆགས་འཕེལ་བའི་ཕྱིར། དེས་ན་འདོད་ཆགས་སྤོང་བ་ལ། དེ་དག་སྤངས་ཏེ། ལུས་
རླུང་དང་། ཉི་མའི་ཚ་གྲང་དང་། སྐྲ་འབལ་བ་ལ་སོགས་པའི་སྡུག་བསྔལ་བསྲན་ནུས་པའི་
དཀའ་ཐུབ་ཅན་དུ་བྱ་དགོས་སོ་ཞེ་ན། ཡུལ་ཕུན་སུམ་ཚོགས་པ་ལ་ལོངས་སྤྱད་པས་ཅི་སྟེ་བདེ་
བའི་རྐྱེན་བསྟེན་པ་དཀའ་ཐུབ་ཅན་མ་ཡིན་ན། སྐུ་འབལ་བ་སོགས་ཀྱི་སྡུག་བསྔལ་གྱི་རྐྱེན་
བསྟེན་པའང་དཀའ་ཐུབ་ཅན་རྒྱུ་མཚན་ཅིས་ཡིན་ཏེ་མིན་པར་ཐལ། དེས་སྡུག་བསྔལ་དང་སྡུག་
བསྔལ་གྱིས་ཁྲོ་བ་འཕེལ་བའི་ཕྱིར། དེས་ན་དཀའ་ཐུབ་ཅན་ནི་ཉོན་མོངས་ལ་བསྲན་བཟོད་
ཅིང་། ཉོན་མོངས་པ་ཕར་ལ་གདུང་བར་བྱེད་པ་གཅིག་དགོས་པས་ལུས་སྡུག་བསྔལ་གྱིས་
གདུང་བ་ནི་དཀའ་ཐུབ་ཅན་མིན་ནོ། །གཞན་ཡང། ཆགས་སྡང་ནི་བདེ་སྡུག་མྱོང་བར་འགྱུར་
བའི་ཡུལ་ཉེ་བ་ཙམ་ལས་སྐྱེ་བ་མིན་ཏེ། ཚུལ་མིན་ཡིད་བྱེད་ཀྱི་རྣམ་རྟོག་ལ་ལྟོས་པའི་ཕྱིར་རོ། །
གཞན་དུ་ན། དགྲ་བཅོམ་པ་ལ་ཡང་དེ་སྐྱེ་བར་ཐལ་བའི་ཕྱིར་རོ། །སྦྱངས་པའི་ཡོན་ཏན་དང་།
ཡོ་བྱད་བསྙུང་བ་བསྟེན་པའི་དགེ་སློང་འདོད་ཆགས་ཅན་ལ་ཡང་ཆགས་པ་སྐྱེ་བར་མི་འགྱུར་ཏེ།
བདེ་བ་མྱོང་བར་འགྱུར་བའི་ཡུལ་ཉེ་བ་མེད་པའི་ཕྱིར་རོ། །གཙུག་ལག་ཁང་སོགས་གྱ་ནོམ་པ་ལ་
ལོངས་སྤྱོད་པའི་ཞེ་སྡང་ཅན་ལ་ཡང་ཞེ་སྡང་བྱུང་བར་མི་འགྱུར་ཏེ། ཡུལ་གྱ་ནོམ་པ་ལ་ལོངས་
སྤྱོད་པའི་ཕྱིར་རོ། །དེས་ན། ཤཱཀྱ་པ་རྣམས་ཁོ་ན་དཀའ་ཐུབ་ཅན་ཡིན་ཏེ། འདོད་ཆགས་
ཅན་ཡང་ཐབས་ཀྱིས་ཉོན་མོངས་པ་གདུང་བ་ལ་ཞུགས་པའི་ཕྱིར་རོ། །ཕྱི་རོལ་པ་རྣམས་ནི་
མིན་ཏེ། རྨོངས་པས་བསྟན་པའི་རྗེས་སུ་འགྲོ་བས་རྟག་ཏུ་ཉོན་མོངས་པའི་ གདུང་བས་
གདུངས་པའི་ཕྱིར་རོ། །
པ་ཅན་གྱི་གང་ཟག་གི་མཚན་ཉིད་བསྟན་ ཁོང་ཁྲོ་སྤོང་
བའི་
མ་ཞུས་པ། རྟ་
པ་དང་གཉིས་པ་ལ། སོ་སོའི་སྤོངས་ཐབས་ཐུན་མོང་དུ་བསྟན། སོ་སོར་བསྟན། ཉོན་མོངས་
བྱེ་
བཞི་ལས། དང་པོ་ལ། བྱེད་ལས་ཤེས་པ་དང་། ཉེས་དམིགས་ཤེས་པ་དང། འགལ་བའི་
202



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་པར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
ཚུལ་ཤེས་པ་དང་། འབྱུང་བའི་དུས་ཤེས་པའི་སྒོ་ནས་སྤོང་བ་དང་བཞི་ལས། དང་པོ་ནི།
ཉོན་མོངས་པ་སོ་སོའི་བྱེད་ལས་ཤེས་པར་བྱས་ནས་དེའི་གཉེན་པོ་བསྟེན་པར་བྱ་སྟེ། དེ་ལ་
འདོད་ཆགས་ནི་སྡུད་པའི་བྱེད་ལས་ཅན་ཏེ། ཆགས་པས་སེམས་ཅན་དང་སེམས་ཅན་མིན་
པའི་དངོས་པོ་ཡང་དག་པར་འཛིན་པར་བྱེད་པའི་ཕྱིར། ཁྲོ་བ་ནི་རྩོད་པའི་ལས་ཅན་ཏེ། ཀུན་
ལས་མནར་སེམས་ཀྱིས་ཡུལ་ལ་རྒྱབ་ཀྱིས་ཕྱོགས་པའི་ཕྱིར་རོ། ། གཏི་མུག་ནི་ཉོན་མོངས་པ་
གསོས་འདེབས་པའི་བྱེད་ལས་ཅན་ཏེ། སྤང་གཉེན་གྱི་སྐྱོན་ཡོན་ལ་ཤིན་ཏུ་རྨོངས་པའི་ཕྱིར་
རོ། །དཔེར་ན། རླུང་ནི་འབྱུང་བ་ཀུན་ལ་གསོས་འདེབས་པར་བྱེད་དེ། མེ་སྦར། ཆུ་གྲང་།
ས་སྲ་བ་ཉིད་དུ་བྱེད་པའི་ཕྱིར་རོ། ། དེ་བཞིན་དུ་གཏི་མུག་ཀྱང་ཡིན་ནོ། ། གཉིས་པ་ནི།
འདོད་ཆགས་སོགས་སྤོང་བའི་ཐབས་ཡོད་ཀྱང་སྤང་བྱ་མིན་ནོ་ཞེ་ན། སྤང་བྱ་ཡིན་ཏེ། སྡུག་
བསྔལ་གྱི་གཞི་ཡིན་པའི་ཕྱིར། འདི་ལྟར། འདོད་ཆགས་ནི་ཡུལ་སྡུག་པ་དང་མ་འཕྲད་པ་ལས་
སྡུག་བསྔལ་བའི་རྒྱུ་ཡིན་ཏེ། ཡུལ་སྡུག་པ་ལ་ལྷག་པར་ཆགས་པས་དེ་དང་མ་འཕྲད་པ་ན་སྡུག་
བསྔལ་སྐྱེ་བའི་ཕྱིར། ཁོང་ཁྲོ་ནི། དགྲ་གཞོམ་པའི་དཔུང་མེད་པ་ལས་སྡུག་བསྔལ་བའི་རྒྱུ་ཡིན་
ཏེ། དགྲ་གཞོམ་པར་འདོད་པའི་རྣམ་པ་ཅན་ཡིན་པས་དེ་མ་ནུས་པ་ན་སྡུག་བསྔལ་སྐྱེ་བའི་
ཕྱིར། གཏི་མུག་ནི་ཡོངས་སུ་མི་ཤེས་པ་ལས་སྡུག་བསྔལ་གྱི་རྒྱུ་ཡིན་ཏེ། ཤེས་པར་འདོད་ཅིང་
ཞིབ་མོར་མི་ཤེས་པ་ལས་སྡུག་བསྔལ་འབྱུང་བའི་ཕྱིར། མ་འཕྲད་པ་སོགས་ཀྱི་སྒོ་ནས་དུག་
གསུམ་པོ་དེ་དག་སྡུག་བསྔལ་བ་ཡིན་ཡང་དུག་གསུམ་དེ་དག་གིས་ཟིལ་གྱིས་མནན་པས་དེ་དག་
སྡུག་བསྔལ་དུ་མི་རྟོགས་པའི་སྐྱེས་བུ་འདི་ནི། འདིར་ཆེས་སྡུག་བསྔལ་བ་ཡིན་ཏེ། སྡུག་བསྔལ་
ཆེན་པོ་དང་ལྡན་ཡང་ཉོན་མོངས་པས་ཟིལ་གྱིས་མནན་པས་གནས་ཚུལ་ལ་རྨོངས་པའི་ཕྱིར་
རོ། །གསུམ་པ་ནི། གཏི་མུག་ཆགས་སྡང་དང་འཕྲད་པ་ལྟར། དེ་གཉིས་ལ་འཕྲད་པ་ཡོད་
དམ་ཞེ་ན་ཇི་ལྟར་བད་ཀན་ཤས་ཆེ་བ་ལ་མཁྲིས་པ་ཤས་ཆེ་བ་དང་ལྷན་ཅིག་འཕྲད་པ་མེད་དེ།
བད་ཀན་ཆུ། མཁྲིས་པ་མེ་ལས་གྱུར་བའི་ཕྱིར། དེ་བཞིན་དུ་ཁྲོ་བ་ལ་འདོད་ཆགས་དང་ལྷན་
ཅིག་འཕྲད་པ་ཡོད་པ་མིན་ཏེ། འདོད་ཆགས་ཆགས་པ་དང་། ཁྲོ་བ་རྒྱབ་ཀྱིས་ཕྱོགས་པའི་རྣམ་
པ་ཅན་ཡིན་པས་ཕན་ཚུན་རྣམ་པ་འགལ་བའི་ཕྱིར་རོ། །དེ་ལྟར་ཕན་ཚུན་འགལ་བར་ཤེས་
ནས་སློབ་མ་ཆོས་པའི་སློབ་དཔོན་གྱིས་འདོད་ཆགས་ཅན་བྲན་བཞིན་ལས་ཀྱིས་བཀོལ་བར་བྱ་
སྟེ་གང་གི་ཕྱིར་མི་ཕངས་པར་བཀོལ་བ་ཉིད་འདོད་ཆགས་དེ་འཇོམས་པའི་སྨན་ཡིན་པའི་ཕྱིར་་
203



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
རོ། །ཁྲོ་བ་ཅན་ལ་རྗེ་བོ་བཞིན་དུ་རིམ་གྲོ་བྱེད་པའི་ཚུལ་གྱིས་བསྐྱང་བར་བྱ་སྟེ། དེ་འཇོམས་
པའི་སྨན་འཕངས་པ་ཉིད་ཡིན་པའི་ཕྱིར་རོ། །བཞི་པ་ནི། འདི་བདག་གི་སྐྱེ་བའི་དུས་ཀྱང་ཉེ་
བར་ཟིན་པར་བྱ་སྟེ། དུས་དང་རྗེས་སུ་འཚམ་པར་གཉེན་པོ་བསྟན་པར་བྱའོ། །དེ་ལ་ཉིན་ལ་
རིམ་པ་གསུམ་ཡོད་པའི། དང་པོར་གཏི་མུག་ཡང་དག་པར་འབྱུང་སྟེ། ནང་པར་གཉིད་ཀྱི་
འཕྲོ་དང་བཅས་པ་ཉིད་ཀྱིས་ཟུགས་པའི་རྒྱུ་ཕལ་ཆེ་བའི་ཕྱིར་རོ། །བར་དུ་ཁྲོ་བ་བྱུང་བར་གྱུར་
ཏེ། ཚོལ་ཁྲོའི་སྡུག་བསྔལ་གྱི་འཁོར་ལོ་ལ་ཞོན་ཏེ། བཀྲེས་སྐོམ་གྱིས་དུབ་པ་སོགས་ཁྲོ་བའི་རྒྱུ་།
ཕལ་ཆེ་བའི་ཕྱིར། ཕྱི་དྲོ་ནི་འདོད་ཆགས་འབྱུང་བར་གྱུར་ཏེ། དུབ་པའི་ཚོགས་དང་བྲལ་ཞིང་
དབང་པོ་ཡོངས་སུ་ཚིམས་པ་ན་དགེ་བའི་ནོར་འཕྲོག་པར་བྱེད་པའི་འདོད་ཆགས་ཀྱི་ཆོམ་རྐུན་
བྱུང་བའི་རྒྱུ་ཕལ་ཆེ་བའི་ཕྱིར་རོ། །
གཉིས་པ་ལ། འདོད་ཆགས། ཁོང་ཁྲོ། གཏི་མུག་སྤོངས་བའི་ཐབས་བསྟན་པ་དང༌
གསུམ་ལས། དང་པོ་ནི། འདོད་ཆགས་མཛའ་བོའི་ཚུལ་དུ་ཞུགས་ཏེ་འཇིག་རྟེན་སླུ་བར་བྱེད་
པ་ལ་འཁྲིག་པས་སྡུག་བསྔལ་གྱི་རྒྱུར་མི་ལྟ་བ་དག་ལ་དེ་ལས་སྒྲིམས་ཏེ་སྤོངས་དགོས་སོ་ཞེས་
བསྟན་པའི་ཕྱིར་བཤད་པ། སྐྱེས་བུ་ཁྱོད་འདོད་ཆགས་དེ་འཇིགས་པའི་གནས་ཡིན་ཡང་དེ་
ལ་
མི་འཇིགས་པའི་རྒྱུ་མཚན་ཡོད་དེ། དེ་མཛའ་བོ་མིན་ཡང་མཛའ་བོ་འདྲ་བར་འཇུག་པའི་རྒྱུ་
མཚན་དེས་ན་མི་འཇིགས་པའི་ཕྱིར་རོ། །དེས་ན་དེ་ལ་ཁྱད་པར་དུ་སྒྲིམས་ཏེ་སྤང་བར་བྱ་བ་
ཡིན་ཏེ། དགེ་བའི་སྲོག་འཕྲོག་པར་བྱེད་པས་གནོད་བྱེད་ཡིན་པའི་ཕྱིར་མི་ཕན་ཡང་མཛའ་
བཤེས་ཀྱི་ཚུལ་གྱི་ཕན་པར་ལྟར་སྟོན་པའི་ཕྱིར་དང་། དབྱེ་བ་ཤེས་ནས་སྤོང་བ་ནི། འདོད་
ཆགས་ལ་སྒྲུབ་དཀའ་བ་དང་སླ་བ་གཉིས་ཡོད་དེ། སྔོན་སྒོམ་པའི་སྐལ་མཉམ་གྱི་རྒྱུ་ལས་སྐྱེ་བར་
འགྱུར་བ་དང་། སྡིག་གྲོགས་སོགས་འཕྲལ་གྱི་རྐྱེན་ལས་ཀྱང་སྐྱེ་བ་གཉིས་ཡོད་པའི་ཕྱིར་དང་།
རྐྱེན་ལས་སྐྱེས་པ་གང་ཡིན་པ་དེ་ནི་སྤོང་བའི་ཐབས་སྒྲུབ་སླ་སྟེ། རྐྱེན་སྤངས་པ་ཉིད་ལས་དེ་མི་
སྐྱེ་བའི་ཕྱིར། ཅིག་ཤོས་རྒྱུ་ལས་བྱུང་བ་ནི་སྤང་བའི་ཐབས་སླ་བ་མིན་ཏེ། རྩ་བ་གཏིང་ཚུགས་
པ་ཉིད་ཀྱི་ཕྱིར་རོ། །གཉིས་པ་ནི། ཁྲོ་བ་ཐམས་ཅད་བཏང་བ་ལའང་འཇུག་པར་བྱ་སྟེ། ཁྲོ་བ་
ནི་འདོད་ཆགས་བས་ཉེས་ཕྱིར་ཏེ། འདི་ལྟ
བརྟན་པ་དང་། རང་
གཞན་གྱི་
རྒྱུད་བསྲེག་པས་ངེས་པར་མི་དགེ་བར་ཕྱིར་ཏེ། འདི་ལྟར། དེ་ནི་དམ་པོར་འཛིན་པས་
འཁོན་
འགྱུར་ཞིང་། གཞན་ལ་གནོད་པ་དང་། རང་གི་བཞིན་གྱི་མདོག་ངན་པར་བྱེད་པ་སོགས་ཉེས་
204



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
བཔ་ཆེན་པོ་བྱེད་པའི་ཕྱིར་རོ། །སྔར་བཤད་པ་དེ་ལྟར། ཉོན་མོངས་པ་རྣམས་ཀྱི་དབྱེ་བ། ཉེས་
དམིགས། གཞི་དང་། སྤོང་བའི་ཐབས་རྣམ་པ་ཀུན་ཏུ་ཤེས་པར་བྱས་ནས་དེའི་གཉེན་པོ་
བསྟེན་པ་ལ་དོན་ཡོད་དེ། དེ་ནི་ཉོན་མོངས་པ་རྣམས་མཐར་ཏེ་ཟད་པར་བྱེད་པར་འགྱུར་བའི་
ཕྱིར་རོ། །གསུམ་པ་ནི། གཏི་མུག་གི་མཚན་ཉིད་ཀྱི་རྣམ་པར་དབྱེ་བ་བརྗོད་པར་བྱ་སྟེ།
འདོད་ཆགས་ལ་སོགས་པ་དག་ཀྱང་གཏི་མུག་གི་ཡུལ་ལས་ཐ་མི་དད་པར་འཇུག་སྟེ། གཏི་མུག་
གི་དངོས་པོ་བདེན་པའི་རང་གི་ངོ་བོ་སྒྲོ་བཏགས་པའི་ཡུལ་ལ་སྡུག་པ་དང། མི་སྡུག་པ ལ་
སོགས་པའི་ཁྱད་པར་སྒྲོ་འདོགས་པའི་རྣམ་པར་འཇུག་པའི་ཕྱིར་རོ། །གཏི་མུག་ནི་ཉོན་མོངས་
པ་ཀུན་ལ་རྟེན་གྱི་སྒོ་ནས་གནས་པར་འགྱུར་ཏེ། ཉོན་མོངས་ཐམས་ཅད་གནས་ཚུལ་ལ་རྨོངས་
པའི་དབང་གིས་འཇུག་པས་དེ་དག་གིས་གནས་སྐབས་ལ་གཏི་མུག་གཙོ་བའི་ཕྱིར་རོ། །དཔེར་
ན། ལུས་ཀྱི་གནས་སྐབས་ཀྱི་མིག་ལ་སོགས་པའི་དབང་པོ་ཀུན་ལ་ལུས་རྟེན་དུ་ཡོད་པ་བཞིན་
ནོ། །དེའི་ཕྱིར་གཏི་མུག་བཅོམ་པས་ཉོན་མོངས་པ་ཐམས་ཅད་ཀྱང་བཅོམ་པར་གྱུར་ཏེ། རྟེན་
མེད་ན་བརྟེན་པ་མེད་པའི་ཕྱིར་དང་། ཡུལ་ལ་བདེན་པར་སྒྲོ་འདོགས་པ་མེད་ན། དེའི་ཁྱད་
པར་སྡུག་མི་སྡུག་སོགས་སུ་སྒྲོ་འདོགས་པའང་མི་འབྱུང་བའི་ཕྱིར་རོ། །དཔེར་ན། ལུས་དབང་
ཉམས་ན་དབང་པོ་གཞན་རྣམས་ཀྱང་ཉམས་པ་བཞིན་ནོ། །འོ་ན་གཏི་མུག་འདི་ཇི་ལྟར་སྤོང་
ཞེ་ན། རྟེན་ཅིང་འབྲེལ་བར་འབྱུང་བའི་རང་བཞིན་སྟོང་པ་ཉིད་མངོན་སུམ་དུ་མཐོང་བའི་བློ་
ནི་གཏི་མུག་སླར་མི་འབྱུང་བའི་ཚུལ་གྱིས་སྤོང་བའི་གཉེན་པོ་ཡིན་ཏེ། དེ་ནི་ཡུལ་བདེན་མེད་དུ་
རྟོགས་ཤིང་གཏི་མུག་གིས་བདེན་པར་འཛིན་པས་འཛིན་སྟངས་འགལ་ཞིང་སྟོང་པ་ཉིད་ནི་ཡུལ་
གྱི་ཆོས་ཉིད་ཡིན་པའི་ཕྱིར་རོ། །རྟེན་འབྲེལ་མཐོང་ན་གཏི་མུག་སྤོང་ཞིང་། དེ་སྤངས་པས་
ཉེས་པ་ཐམས་ཅད་སྤོང་བ་དེའི་ཕྱིར་འབད་པ་ཀུན་གྱིས་བསྟན་བཅོས་འདིར་རྟེན་འབྲེལ་གྱི་
གཏམ་དེ་ཁོ་ན་བསྙད་པར་བྱ་སྟེ། མ་རིག་པ་སྤོང་བའི་ཐབས་ཡིན་པ་ཉིད་ཀྱིས་རྟེན་འབྲེལ་སྟོན་
པ་དོན་ཆེ་བ་ཡིན་པའི་ཕྱིར། སྟོང་ཉིད་ཡུལ་གྱི་ཆོས་ཉིད་དུ་སྟོན་པ་ནི། ཕྱི་ནང་གི་འདུ་བྱེད་
རྣམས་རང་བཞིན་གྱིས་གྲུབ་ན་རྒྱུ་རྐྱེན་ལ་མི་ལྟོས་པས་ཁྱབ་སྟེ། གྲུབ་ཟིན་སླར་ཡང་འབྱུང་བ་
དོན་མེད་པའི་ཕྱིར་ཞེས་པའི་ཁྱབ་པ་དང་། ཕྱི་ནང་གི་འདུ་བྱེད་དེ་དག་ནི་ས་བོན་དང་མ་རིག་
པ་སོགས་ལས་འབྱུང་བའི་ཕྱིར་རྟེན་ཅིང་འབྲེལ་བ་འབྱུང་བ་ཡིན་པའི་ཕྱོགས་ཆོས་སྒྲུབ་པ་དང་།
གང་རྟེན་འབྲེལ་ཡིན་པ་དེ་རང་བཞིན་གྱིས་སྟོང་སྟེ། སྤྲུལ་པ་དང་། གཟུགས་བརྙན་བཞིན།
205



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས།པོད་བཅོ་ལྔ་པ།
མྱུ་གུ་སོགས་ཕྱི་ནང་གི་འདུ་བྱེད་རྣམས་ཀྱང་རྟེན་ཅིང་འབྲེལ་འབྱུང་ཡིན་ནོ། །ཞེས་པའི་ཁྱབ་
བྱེད་འགལ་དམིགས་ཀྱི་གཏན་ཚིགས་རྣམས་འགྲེལ་བར་བཤད་དོ། །གསུམ་པ་ལ། གལ་ཏེ་
འདོད་ཆགས་ལ་སོགས་པ་རྣམས་ཀྱི་སྤང་ཐབས་སྨྲས་ན། དེ་རྣམས་ལ་སྤྱོད་པའི་སེམས་ཅན་
དག་གི་མཚན་ཉིད་ཇི་ལྟ་བུ་ཞེ་ན། དེ་དག་གི་མཚན་ཉིད་ནི་རྟག་ཏུ་ས་འཛིན་པའི་གར་དང་
སོགས་པ་བཞད་གད་དང་། བྱུག་པ་དང་། རྒྱན་དང༌། ཁ་དོག་སོགས་ལ་དགའ་བ་དང་།
གཏོང་བ་པོ་དང་། ཟ་བ་པོ་དང་། གཙང་སྦྲ་ལ་དགའ་བར་འགྱུར་བ་དེ་འདྲ་བ་ལ་སོགས་པའི་
མཚན་ཉིད་རྣམས་ནི་རང་རྒྱུད་ལྡན་གྱི་མི་ལ་སོགས་པ་རྣམས་འདོད་ཆགས་ཅན་མཚོན་བྱེད་
ཡིན་ཏེ། དེར་རྟོགས་པར་བྱེད་པའི་གཏན་ཚིགས་ཡིན་པའི་ཕྱིར། བཟློག་པ་དག་ནི་ཞེ་སྡང་
དང་། འདྲེས་མ་དག་ནི་གཏི་མུག་ལ་སྤྱོད་པའི་སྟེ། རྟགས་དེ་དག་གི་སྒོ་ནས་དེ་དག་གི་བསམ་
པ་རྗེས་སུ་རྟོགས་པར་བྱའོ། །འདིར་རྟགས་ལ་མཚན་ཉིད་དུ་བསྟན་པ་སྟེ། ཕྱིར་མི་ལྡོག་གི་
རྟགས་བཞིན་ནོ། །དེ་དག་འདུལ་བའི་ཐབས་ནི་འདོད་ཆགས་ཅན་ཆགས་པ་མངོན་འགྱུར་
མགོ་མནོན་པའི་ ཐབས་སུ་ཟས་དང་ཆོས་གོས་དང་། གཙུག་ལག་ཁང་དགེ་ལེགས་སྤང་བ་
ཐམས་ཅད་དེ། ངན་ངོན་ཙམ་ལ་ལོངས་སྤྱོད་ཅིང་། རྟག་ཏུ་བླ་མའི་ཐད་ན་གནས་པར་བྱ་སྟེ།
དེ་དག་ནི་འདོད་ཆགས་ཅན་ལ་དེ་སྤོང་བའི་ཐབས་སུ་སངས་རྒྱས་བཅོམ་ལྡན་འདས་རྣམས་
ཀྱིས་གསུངས་པའི་ཕྱིར་རོ། །གཙུག་ལག་ཁང་ལ་ཞེན་པའི་གཉེན་པོར། དགོན་པ་པ་དང་།
ཤིང་དྲུང་པ་དང་། དུར་ཁྲོད་པ་དང་། བླ་གབ་མེད་པ་ཉིད་དང་། མལ་སྟན་ལ་ཞེན་པའི་
གཉེན་པོར། ཙོག་པུ་པ་དང་། གཞི་ཇི་བཞིན་པ་ཉིད་དང་། ཟས་ལ་ཞེན་པའི་གཉེན་པོར།
བསོད་སྙོམས་པ་དང་། གདན་གཅིག་པ་དང༌། ཟས་ཕྱིས་མི་ལེན་པ་དང་། གོས་ལ་ཞེན་པའི་
གཉེན་པོར། ཆོས་གོས་གསུམ་པ་དང་།: ཕྱགས་དར་ཁྲོད་པ་དང་། ཕྱིང་པ་པ་སྟེ། དེ་ལྟར་ན་
སྦྱངས་པའི་ཡོན་ཏན་བཅུ་གཉིས་རྣམ་པར་
བསྟེན་པ་ནི། ངན་པ་ལ་མོས་པའི་སྐྱེ་བོ་དྭངས་བ་སྐྱེས་ནས་དེ་རྣམས་ལ་ཆོས་བསྟན་པས་ངེས་
པར་མྱ་ངན་ལས་འདས་པ་ལ་གཞོལ་བའི་ཆེད་ཡིན་ནོ། །དང་ ༢་ ::
པ་ལ། ནུས་པ་ལ་བརྟག་ནས་ཁྲོ་བ་དགག མི་སྙན་པ་ལ་དང་། ཡོན་ཏན་མེད་
པས་དང་། བསོད་ནམས་ཀྱི་བར་ཆད་ཡིན་པའི་དང་། ཉམ་ཆུང་འཇོམ་བྱེད་ཡིན་པའི་དང་།
བཟོད་པའི་ཕན་ཡོན་བསམ་ཏེ་ཁྲོ་བ་དགག་པ་དང་། བཟོད་པ་བསྒོམ་པའི་ཐབས་བསྡུས་ཏེ་ཕྱགས་
ང་་། 
/ 
མས་
ལ་
206



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
པབསྟན་པ་དང་བདུན་ལས། དང་པོ་ནི། དེའི་ཉེས་དམིགས་བརྟགས་ཏེ་ ཁྲོ་བ་སྤང་བ་ནི།
གནོད་བྱེད་ལ་ཁྲོ་བ་མི་རིགས་ཏེ། གནོད་བྱ་འཇོམས་པའི་ནུས་པ་ཡོད་མེད་གཉིས་ལས།
གཉིས་ཀ་ལྟར་ནའང་ཁྲོ་བ་མི་རིགས་པའི་ཕྱིར་ཏེ། འདི་ལྟར། གནོད་བྱེད་འཇོམས་པའི་ནུས་
པ་མེད་པར་གནོད་བྱ་ལ་ཁྲོ་བ་ནི་དོན་མེད་དེ། དེས་བདག་ཉིད་ལ་བཞིན་གྱི་མདོག་མི་སྡུག་པ་
འབའ་ཞིག་བྱེད་ཀྱི་དགོས་པ་གཞན་མེད་པའི་ཕྱིར་ཏེ། ནུས་པ་མེད་པས་གཞན་ལ་གནོད་མི་
ནུས་པའི་ཕྱིར། ནུས་པ་ཡོད་པས་གནོད་བྱ་ལ་ཁྲོ་བའི་གང་ཟག་གང་ཡིན་པ་དེ་ནི་ཐ་ཆད་པ་
ཞེས་བྱ་སྟེ། གནོད་བྱ་ནུས་མེད་ལ་བརྩེ་བ་མེད་པའི་ཕྱིར་དང་། དེ་ཡང་གནོད་པ་ཐམས་ཅད་
ཀྱི་རྒྱུ་ཡིན་པའི་ཕྱིར་རོ། །གཉིས་པ་ལ། ཕན་འདོགས་བྱེད་ཡིན་པ་ནི། ཡིད་དུ་མི་འོང་བའི་སྒྲ་
སྨྲ་བ་པོ་ལ་ཁྲོ་བར་མི་རིགས་ཏེ། དེ་ཐོས་པའི་རྒྱུ་སྔར་བྱས་ཤིང་བསགས་པའི་སྡིག་པ་མཐར་བྱེད་
པས་ཏེ་ཟད་པར་བྱེད་པའི་ཕྱིར་རོ། །དེས་ན་དེ་ལ་ཁྲོ་བའི་གང་ཟག་ནི་རྨོངས་ཤིང་དམ་པ་མིན་
པ་སྟེ། བླུན་པ་བས་ཀྱང་ཆེས་བླུན་པར་གྱུར་ཏེ། བདག་ཉིད་རྣམ་པར་དག་པའི་ཐབས་ལད་ལ་དེ་མི་
འདོད་པར་སླར་ཡང་ཁྲོ་བའི་དྲི་མས་དེ་སྦག་པར་བྱེད་པའི་ཕྱིར་རོ། །གནོད་བྱེད་མིན་པ་ནི།
མཉན་པ་ཡིད་དུ་མི་འོང་བ་ནི་རྣམ་རྟོག་ལ་མ་ལྟོས་པར་ངོ་བོ་ཉིད་ཀྱིས་གནོད་བྱེད་མིན་ཏེ།
ཡིན་ན་སྨྲ་བ་པོ་ལ་གནོད་དགོས་པ་ལ་དེ་ལྟར་མིན་པའི་ཕྱིར་རོ། །དེས་ན་བདག་ལ་སྨད་དོ་སྙམ་
པའི་རྣམ་རྟོག་ལས་འབྱུང་བ་ལ་གཞན་ལས་འབྱུང་བ་ཡིན་ནོ་སྙམ་དུ་རློམ་པར་ཟད་དེ། དེ་
འདྲའི་རྣམ་རྟོག་དབང་གིས་གནོད་ཅིང་ངོ་བོ་ཉིད་ཀྱིས་མི་གནོད་པའི་ཕྱིར་རོ། །གཤེ་བ་པོ་ལ་
ཆད་པ་སྟོན་པའི་བསྟན་བཅོས་ཚད་མ་མ་ཡིན་པ་ནི། གལ་ཏེ་གཤེ་བ་པོ་ལ་རང་བཞིན་གྱིས་
སྐྱོན་ཡོད་དེ། རིགས་ཀྱི་བསྟན་བཅོས་ལས་གཤེ་བ་པོ་ལ་ཆད་པར་བཤད་པའི་ཕྱིར་རོ་ཞེ་ན།
དེའི་བསྟན་བཅོས་ཚད་མ་མིན་ཏེ། ཡིན་ན་ཇི་ལྟར་གཤེ་བ་པོ་ལ་ཆད་པ་བྱ་བར་མངོན་པར་
བརྗོད་པ་དེ་བཞིན་དུ་སྙན་པར་སྨྲ་བ་པོ་ལ་མཆོད་པ་བྱ་བར་ཡང་ཅིས་མི་འགྱུར་ཏེ་བརྗོད་པར་
རིགས་པ་ལ་མ་བརྗོད་པའི་ཕྱིར་ཏེ། གཤེ་བ་པོ་ལ་ཆད་པ་འོས་ན། སྙན་པར་སྨྲ་བ་པོ་ལ་མཆོད་
པར་འོས་པས་རྒྱུ་མཚན་མཚུངས་པའི་ཕྱིར། བདེན་རྫུན་བརྟགས་ནས་ཁྲོ་བ་མི་རིགས་པ་པ་ནི།
གལ་ཏེ་གཤེ་བ་པོ་ནི་གཞན་གྱི་སྐྱོན་གཞན་ལ་གོ་བར་བྱེད་པས་ཁྲོ་རིགས་སོ་ཞེ་ན། རང་གི་ཡན་
ལག་ཉམས་པའི་སྐྱོན་བརྗོད་པའི་སྨྲ་བ་པོ་ལ་ཁྲོ་མི་རིགས་ཏེ། ཁྱོད་ཉིད་སྨད་བྱ་ཡན་ལག་ཉམས་
པ་དེ་དེས་མ་སྨྲས་ཀྱང་གང་ཟག་གཞན་གྱིས་ཤེས་པའི་ཕྱིར་རོ། །ཡན་ལག་ཉམས་པ་མིན་
207



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱད་ལས། པོད་བཅོ་ལྔ་པ།
དེར་བརྗོད་པའི་སྨྲ་བ་པོ་ལ་ཁྲོ་མི་རིགས་པ་ལྟ་ཅི་སྨོས་ཏེ། དེ་ནི་ཡང་དག་པ་མིན་པ་རྫུན་ཚིག་
སྨྲས་པས་སྨྲ་བ་པོ་རང་ཉིད་ལ་གནོད་པའི་ཕྱིར་རོ། །གནོད་བྱེད་ཆུང་ངུ་ཡིན་པས་ཁྲོ་མི་རིགས་
པ་ནི། གལ་ཏེ་གང་ཟག་རང་ལས་དམན་པ་དག་ལས་མི་སྙན་པ་ཐོས་པ་ལས་ཁྲོ་བ་ཇི་ལྟར་མི་
འབྱུང་ཞེ་ན། དམན་པ་དག་ལས་འབྱུང་བའི་མི་སྙན་པ་དེ་ལའང་ཁྲོ་མི་རིགས་ཏེ། དམན་པ་
ལས་མི་སྙན་པ་ཞེས་བྱ་བ་དེ་ཙམ་ཁོ་ན་ངེས་པར་འབྱུང་བ་མིན་ཏེ། དེ་ལས་གཞན་པའི་གསོད་
པ་ལ་སོགས་པ་འབྱུང་བའི་ཕྱིར། དེའི་ཕྱིར་དམན་པ་ལས་འབྱུང་བའི་མི་སྙན་པ་ནི་ཡན་གར་བ་
ཉུང་ཟད་ལྟ་བུར་སྣང་སྟེ། དེ་ལས་ཆེ་བའི་གནོད་པ་འབྱུང་རིགས་པ་ལ་མི་སྙན་པ་ཙམ་གྱིས་
ཡོངས་སུ་ཚིམ་པའི་ཕྱིར་རོ། །
གསུམ་པ་ནི། རང་ཉིད་ལ་ཕན་པའི་ཡོན་ཏན་ཅུང་ཟད་ཀྱང་མེད་པའི་ཁྲོ་བ་ལ་གུས་པ་
ནི་ཞེན་པ་རྐྱང་པར་ཟད་དེ། གཞན་གནོད་བྱེད་ལ་གནོད་པ་བྱས་པས་བདག་ཉིད་ལ་ཡོན་ཏན་
ཅུང་ཟད་ཙམ་ཡང་སྐྱེས་པར་མི་བྱེད་ཀྱང་དེ་ལ་ཁྲོ་བའི་ཕྱིར་རོ། །བཞི་པ་ནི། མཁས་པ་སུ་ཞིག་
གཞན་གྱི་གཤེ་བ་ལ་བཟོད་པར་འགྱུར་ཏེ། ཡོན་ཏན་མེད་པའི་ཕྱིར་རོ་ཞེ་ན། ཡོན་ཏན་མེད་པ་
མ་གྲུབ་སྟེ། གནོད་བྱེད་ལ་བཟོད་པས་དངོས་པོ་ཡོངས་སུ་གཏོང་བ་ལ་སོགས་པའི་འབད་པ་
མེད་པར་ཁྲོ་བའི་སྐབས་མ་ཕྱེ་ཞིང་གནོད་པ་མ་བྱས་པ་ཙམ་གྱིས་བསོད་ནམས་ཆེན་པོ་ཐོབ་པར་
འགྱུར་བའི་ཕྱིར། དེས་ན་གང་ཞིག་བསོད་ནམས་ཀྱི་རྒྱུར་གྱུར་པའི་གཤེ་བ་པོ་ལ་ཁྲོ་བའི་གང་
ཟག་དེ་དང་མཚུངས་པའི་བླུན་པོ་སུ་ཞིག་ཡོད་དེ་མེད་དོ། ཁྲོ་བའི་སྒོ་ནས་བསོད་ནམས་ཆེན་པོ་
དེ་ལ་གེགས་བྱེད་པས་བླུན་པའི་མཐར་ཐུག་པ་ཡིན་པའི་ཕྱིར་རོ། །ལྔ་པ་ནི། འདིས་ཀྱང་ཁྲོ་བ་
སྤང་བར་བྱ་བ་ཡིན་ཏེ། སྐྱེ་བོ་ཞན་པ་ལ་གནོད་པར་བྱེད་པའི་ཕྱིར་ཏེ། འདི་ལྟར། གནོད་བྱ་
འཇོམས་པ་པོའི་ཁྲོ་བ་ལ་གུས་པས་ནི་ཅི་ནས་ཀྱང་གནོད་བྱ་སྟོབས་ཞན་པ་འཇོམས་པ་ལ་ཁྱོད་
གུས་པར་གྱུར་ཏ་རེ་སྟེ་གུས་པ་ཙམ་དུ་ཟད་དེ། ཁོང་ཁྲོ་ནི་ཁ་དྲག་ཁོ་ནའི་ཁྱད་པར་དུ་འགྱུར་གྱི་
སྟོབས་ལྡན་དག་ལ་དམིགས་ནས་མི་སྐྱེ་བའི་ཕྱིར་རོ། །དྲུག་པ་ནི། གནོད་བྱེད་ལ་གནོད་ལན་
བྱེད་མི་ནུས་ན། འཇིག་རྟེན་གྱི་བརྙས་པར་འགྱུར་བས་ཁྲོ་བ་ཉིད་མཛེས་སོ་ཞེ་ན། གང་ཞིག་
ཁྲོ་བའི་གནས་གནོད་བྱེད་ནི་ཡོན་ཏན་དུ་མའི་གནས་ཡིན་ཏེ། དེ་ལ་བཟོད་པས་གང་ཟག་དེ་ལ་
བྱམས་པ་བསྒོམ་པའི་ཏིང་ངེ་འཛིན་སྐྱེ་བར་འགྱུར་བའི་ཕྱིར་དང་། བདེ་བ་འཇོ་བའི་ཡུན་ཙམ་
ཞིག་བསྒོམ་པར་བྱེད་ན་ཡང་ཕན་ཡོན་བརྒྱད་འདྲེན་པའི་ཕྱིར། བརྒྱད་པོ་ནི། ལྷ་མི་ལ་སྡུག་དེ་A
208



༄༅།།རྣལ་འབྱོར་སྤྱོད་པ་བཞི་བརྒྱ་པའི་ད་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
རྣམས་ཀྱིས། །བསྲུང་དང་བདེ་དང་ཡིད་བདེ་མང་། །དུག་དང་མཚོན་གྱིས་དེ་མི་ཚུགས། །
ནོར་རྣམས་རྒྱུས་ཤིང་ཚངས་པར་སྐྱེ། །ཞེས་སོ། །དེས་ན་ཡོན་ཏན་གྱི་གནས་གཤེ་བ་པོ་ལ་
འཇིགས་ཞེས་པ་ནི་ཁྱོད་ཉིད་བླུན་པ་འབའ་ཞིག་ཉིད་དེ་ཁོ་ནའོ། །
བདུན་པ་ནི། གཟི་བརྗིད་ཅན་གྱི་སྨན་པ་དག་གིས་ཁྱད་དུ་བསད་པ་བསྲན་པར་དཀའོ་
ཞེ་ན། ཁྱད་དུ་བསད་པའི་གནོད་བྱེད་མཐར་བྱས་ཤིང་ཟད་པར་བྱས་ནས་གནོད་བྱེད་མེད་
པའི་ངང་ནས་འཇིག་རྟེན་ཕ་རོལ་དུ་འགྲོ་བ་སུ་ཞིག་ཡོད་དེ། སེམས་ལྡན་གྱི་གནོད་བྱེད་གཅིག་
བཏུལ་བ་ན་དེ་ལ་བརྟེན་ནས་གནོད་བྱེད་མང་དུ་འཕེལ་ཞིང་། དེ་ལྟར་གཅིག་ནས་གཅིག་ཏུ་
བརྒྱུད་པས་གནོད་བྱེད་ཀྱི་མཐར་ཐུག་པ་མེད་པའི་ཕྱིར། གནོད་བྱེད་ཟད་པ་མེད་པ་དེས་ནི།
གནོད་ལན་བྱས་པའི་སྡིག་པ་བས་བདག་ཉིད་བརྙས་པ་ལེགས་སོ་སྙམ་དུ་བསམ་ནས་བཟོད་
པར་བྱའོ། །གསུམ་པ་ནི། དེ་ལྟར་རྒྱས་པར་བསྒོམ་མི་ནུས་པའི་གང་ཟག་དེ་ནི་རྣམ་པར་ཤེས་
པའི་སྐྱེ་འགག་རང་བཞིན་གྱིས་གྲུབ་པ་ཕྱིར་ལོག་སྟེ། སྟོང་པ་ཉིད་བསྒོམ་པར་བྱ་སྟེ། གང་ཟག་
གང་གི་རྣམ་ཤེས་གནས་པ་དང་། ལ་སོགས་པ་སྐྱེ་བ་དང་འགག་པ་རང་བཞིན་གྱིས་མ་གྲུབ་
པའི་ཚུལ་ཡང་དག་ཏུ་ནི་རྣམ་པར་ཤེས་པའི་ཤེས་རབ་དེ་ཡོད་ན་ནི་དེའི་བློ་གྲོས་ཏེ་སེམས་རྒྱུད་ལ་
ཉོན་མོངས་པ་རྣམས་ནམ་ཡང་མི་གནས་པའི་ཕྱིར། འདིར། འགྲེལ་པར། རྣམ་ཤེས་རྐྱེན་
རག་ལས་པས་མཚན་གཞི་འདུས་བྱས་དང་། མཚན་ཉིད་སྐྱེ་སོགས་ཐ་སྙད་དུ་ཡོད་པའི་ཀུན་
རྫོབ་དང་། སྐད་ཅིག་རེ་རེ་ནས་འཇིག་པ་དང། རྣམ་པར་འགྱུར་བའི་རྟགས་ཀྱིས་རྣམ་ཤེས་
ཡང་དག་པར་གནས་པ་མེད་པ་དང་། དེས་ན་རང་བཞིན་གྱིས་མ་སྐྱེས་(དེའི་བར་མ་དཔེ་ཤོག་ལྷེ་ཞེ་དྲུག་
པ་ཆད་འདུག་པས་བཙལ་དགོས་སོ།） འགྲོ་བའི་ཁྱད་པར་ངེས་པར་མ་ཟིན་པ་འདིས་ནི་ཉིན་མཚན་རྟག་
ཏུ་སྐྱོ་བར་རིགས་པ་ལ་རང་དབང་ཅན་ལྟར་མི་འཇིགས་པའི་ཕྱིར་དང་། བློ་དང་ལྡན་པ་ནི་དེ་
ལ་མི་འཇིགས་པར་མི་རིགས་པའི་ཕྱིར་རོ། །གཉིས་པ་ནི། ཚེ་འདིའི་བདེ་བས་འཕྲོག་པའི་ཕྱིར་
ཚེ་འདིར་འཁོར་བ་གཅོད་མི་ནུས་ཀྱི། མ་འོངས་པའི་སྐྱེ་བ་གཅོད་པ་ལ་སྦྱོར་བར་བྱའོ་ཞེ་ན།
མ་འོངས་པའི་སྲིད་པ་ཡང་རང་ལོག་ཏུ་མི་འགྲོ་བས་ཐ་མ་ཡོད་པ་མིན་ཞིང་དེ་བཞིན་དུ་འདས་པ་
ལའང་ཐོག་མ་མེད་ལ་དེའི་དུས་ཀུན་གྱི་ཚེའང་ཉོན་མོངས་པ་ཉེ་བར་ཞི་བ་མ་མྱོང་བའི་སོ་སོའི་སྐྱེ་
བོ་ཉིད་ཀྱིས་དུས་སོང་སྟེ། དེས་ན་དེང་ཕྱིན་ཆད་ཁྱོད་འདས་པ་དོན་མེད་དུ་སོང་བ་ཇི་ལྟ་བ་དེ་
བཞིན་དུ་མ་འོངས་པ་དེར་ཡང་དོན་མེད་དུ་མི་འགྱུར་བ་དེ་ལྟར་བྱོས་ཤིག དེས་ན་ཁྱོད་ཉིད་ད་;
209



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་ལས། པོད་བཅོ་ལྔ་པ། ་་
0
.ལྟ་ཉིད་ནས་སྲིད་པ་ཟད་པར་བྱ་བའི་ཕྱིར། འབད་པར་བྱ་དགོས་ཏེ། མ་འོངས་པའི་སྲིད་པ་
མཐའ་མེད་དུ་མི་འགྱུར་བར་བྱ་བའི་ཕྱིར་འབད་དགོས་ཤིང་། ད་ལྟ་རྐྱེན་ཚོགས་པའི་དུས་སུ་
འདི་ལ་མ་འབད་ན། འདས་པའི་དུས་དོན་མེད་དུ་སོང་བ་ལྟར། སྲིད་པ་ཕྱི་མ་ཕལ་ཆེར་དོན་
མེད་དུ་འགྱུར་བའི་ཕྱིར་རོ། །
གསུམ་པ་ལ། ཚོགས་པ་རྙེད་དཀའ་བ་སྤྱིར་བསྟན། ཉན་པོ་རྙེད་དཀའ་བ་བྱེ་བྲག་ཏུ་
བཤད། དང་པོ་ནི། གལ་ཏེ་འཁོར་བ་ལ་མཐའ་ཡོད་ན་འབད་མི་དགོས། མེད་ན་འབད་པ་
དོན་མེད་དོ་ཞེ་ན། འཁོར་བ་པ་ཐམས་ཅད་ཀྱི་འཁོར་བ་མཐའ་མེད་དུ་ངེས་པའང་མིན། -
མཐའ་བཅས་སུ་ངེས་པའང་མིན་ཏེ། དེ་གཉིས་ནི་རིམ་པ་ལྟར། ཡང་དག་པའི་དོན་རིགས་པ་
དང་མི་རིགས་པའི་རྒྱུ་ཅན་ཡིན་པའི་ཕྱིར་དང་། རྒྱུ་གཉིས་པོ་ཡང་ཉན་པོ་མཉན་བྱ་འཆད་པ་པོ་
རྣམས་ཚོགས་པ་དང་། མ་ཚོགས་པའི་རྐྱེན་ལ་རག་ལས་ཤིང་། དེ་གསུམ་ཡང་འབྱུང་བ་ཤིན་
ཏུ་རྙེད་དཀའ་ཞིང་། གཏན་མེད་པའང་རྙེད་པར་དཀའ་བའི་ཕྱིར། འདི་ལ་ཉན་པོ་ནི། དལ་
འབྱོར་ལ་གནས་པའི་གང་ཟག་སྟེ། དེས་ནི་དགེ་བའི་བཤེས་གཉེན་གྱིས་ལུང་འབོགས་པ་ཐོས་
ནས་དེའི་དོན་ལ་སྤྱོད་ནུས་པའི་ཕྱིར། དེ་རྙེད་དཀའ་བ་ནི། ཕལ་མོ་ཆེར་ན་མི་རྣམས་ནི། །
ཞེས་པའི་སྐབས་དེར་འཆད་པར་འགྱུར་རོ། །མཉན་པར་བྱ་བ་ནི། བདེན་པ་མཐོང་བ་དང་
རྗེས་སུ་མཐུན་པའི་གསུང་ཡིན་ན། དེ་ཡང་རྙེད་དཀའ་སྟེ། འཆད་པ་པོ་དང་ཉན་པ་པོ་ཤིན་ཏུ་
དཀོན་པའི་ཕྱིར། འཆད་པ་པོ་ནི། དེ་བཞིན་གཤེགས་པ་ཡིན་ན། དེ་ནི་ཨུ་དུམ་ཝ་རའི་མེ་
ཏོག་ལྟར་ཤིན་ཏུ་དཀོན་པའི་ཕྱིར་རོ། །དེ་ལ་དགོངས་ནས་ལུང་དུ་མ་སྟོན་པའི་དངོས་པོ་བཅུ་
བཞི་ལས། འཇིག་རྟེན་མཐའ་དང་ལྡན་མི་ལྡན་ལུང་དུ་མ་བསྟན་ཏོ། །གཉིས་པ་ནི། བསྟན་
པ་ཡོད་པ་དེ་སྲིད་དུ་དེའི་ལུང་འབོགས་པ་པོ་ཡོད་པའི་ཕྱིར་བདག་ཚེ་རབས་གཞན་དུ་འཁོར་བ་
ཟད་པར་བྱེད་དོ་སྙམ་ན། གསུང་རབ་དང་འཆད་པོ་ཡོད་མོད་ཀྱི་ཉན་པ་པོ་རྙེད་དཀའ་བའི་
ཕྱིར་མི་རིགས་སོ་ཞེས་སྟོན་པ་ནི། སོ་སོའི་སྐྱེ་བོ་རྣམས་ལ་ངེས་པར་ངན་འགྲོར་འགྲོ་བ་ནི་ཕལ་
ཆེ་སྟེ། མི་རྣམས་ནི་དམ་པ་མིན་པ་མི་དགེ་བའི་ཕྱོགས་ཡོངས་སུ་འཛིན་པ་ཕལ་མོ་ཆེ་ཡིན་པའི་
ཕྱིར། ཕལ་ཆེར་ལས་འབྲས་ལ་རྨོངས་ཤིང་གཞན་སྡུག་བསྔལ་ལ་མངོན་པར་དགའ་ལ།
གྲོགས་དང་འཕྲད་པ་སོགས་སྲོག་གཅོད་པ་ལ་སོགས་པ་མི་དགེ་བ་བཅུ་ལ་འཇུག་པའི་ཕྱིར་དང་།
མི་དགེ་བས་བདེ་འགྲོར་འགྲོ་བ་འདི་ནི་གནས་མེད་ཅིང་སྐབས་མེད་པའི་ཕྱིར་ཞེས་འབྱུང་བའི་
210



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ
ཕྱིར་རོ། །བདེ་འགྲོ་ཐོབ་ཀྱང་དལ་འབྱོར་དཀའ་བ་ནི། ངན་སོང་སྡུག་བསྔལ་གྱི་གནས་ཡིན་
པས་མི་དགའ་མོད་ཀྱི། བདེ་འགྲོ་ནི་མངོན་པར་དགའ་བའི་གནས་ཡིན་ཏེ། ངན་སོང་གི་ཉེར་
འཚེ་དང་བྲལ་བའི་ཕྱིར་ཞེ་ན། ངན་སོང་ལྟར་བདེ་འགྲོ་ལའང་སྐྱོ་བ་སྐྱེ་རིགས་ཏེ། ས་སྟེང་དུ་
མི་རྣམས་ལའང་སྡིག་པའི་རྒྱུ་མཐུན་གྱི་འབྲས་བུའི་རྣམ་པར་སྨིན་པ་ནི་ཅོ་འདྲི་ཞིང་། གནོད་པ་
སྣ་ཚོགས་ཀྱིས་མཐོ་འཚམ་པ་ཁོ་ན་ཡིན་པ་མཐོང་བའི་ཕྱིར་ཏེ། སྡིག་པའི་རྒྱུ་མཐུན་གྱི་འབྲས་བུ་
ཡན་ལག་དང་ཉིང་ལག་ཉམས་པ། དབང་པོ་མ་ཚང་བ། དབུལ་བ་མཐུ་ཆུང་བ། ཤེས་རབ་
བུལ་བ། དམ་པས་ཀྱང་ཁ་ན་མ་ཐོ་བ་སྤྱོད་པ་ཉིད་དུ་དོགས་པ་ཞེས་བྱ་བའི་སྡུག་བསྔལ་དུ་མ་
ཉམས་སུ་མྱོང་བའི་ཕྱིར་རོ། །དེས་ན་སྲིད་པ་གསོད་པའི་གནས་དང་མཚུངས་པར་དམ་པ་
རྣམས་ལ་སྣང་སྟེ། མཐོ་རིས་ཀྱང་བདེ་བའི་སྲོག་འཕྲོག་པའི་གནས་སུ་མཐོང་བའི་ཕྱིར་རོ། །
གསུམ་པ་ནི། གལ་ཏེ་སྲིད་པ་སྲོག་འཕྲོག་པའི་གནས་དང་མཚུངས་ན་དེས་འཇིག་རྟེན་
ཅི་སྟེ་མི་སྐྱོ་ཞེ་ན། སྨྱོན་པའི་རང་བཞིན་ཅན་ཡིན་པའི་ཕྱིར་རོ་ཞེས་སྟོན་པ་ནི། ལས་ཉོན་གྱི་
དབང་གིས་སྲིད་པར་གནས་པའི་སེམས་ཅན་རྣམས་སྨྱོན་པ་མིན་ཞེས་མཁས་པ་སུ་ཞིག་སྨྲ་བར་
གྱུར་ཏེ། རྣམ་ཤེས་རྣལ་དུ་གནས་པ་མེད་ཅིང་བྱ་བ་མིན་པ་སྣ་ཚོགས་བྱེད་པ་ལ་སྨོན་པར་
འཇོག་པའི་ཕྱིར་དང་། འདི་རྣམས་ཀྱང་སེམས་རྣལ་མའི་རང་བཞིན་དུ་གནས་པ་མེད་ཅིང་
ལུས་ཀྱིས་མི་རིགས་པའི་ཚུལ་མང་པོ་བྱེད་པ་དང་། ངག་གིས་རྡོལ་ཐབས་སྣ་ཚོགས་སྨྲ་བའི་ཕྱིར་
།གཉིས་པ་ནི། དེ་ལྟར་སྲིད་པ་ལ་སྐྱོ་བ་སྐྱེས་ནས་དེ་སྤོང་བ་ཡང་རྒྱུ་ལས་སྤོང་བའི་སྒོ་ནས་
ཡིན་ནོ་ཞེས་སྟོན་པ་ལ། ལས་ཙམ་སྤོང་བའི་ཐབས་བསྟན་པ་དང་། བྱེ་བྲག་བདེ་འགྲོའི་རྒྱུར་
འགྱུར་བའི་ལས་སྤོང་བའི་ ཐབས་བསྟན་པ་གཉིས་ཀྱི། དང་པོ་ལ། ལས་སྤོང་རིགས་པའི་
འཐད་པ་མདོར་བསྟན་པ་དང་། རྒྱས་པར་འཆད་པ་གཉིས་ཀྱི། དང་པོ་ནི། ཐར་པ་དོན་དུ་
གཉེར་བའི་བློ་གྲོས་དང་ལྡན་པས་སྲིད་པའི་རྒྱུར་གྱུར་བའི་ལས་ཀུན་ཟད་པའི་ཐབས་ལ་བློ་སྐྱེ་
བར་བྱ་སྟེ། ལས་ཐམས་ཅད་ཟད་པས་སྡུག་བསྔལ་ཐམས་ཅད་ཉེ་བར་ཞི་བའི་མྱང་འདས་ཐོབ་
པའི་ཕྱིར་རོ། །དཔེར་ན། འགྲོ་བ་དང་འགྲེང་བ་ལ་སོགས་པའི་སྤྱོད་ལམ་ལས་འབྱུང་བའི་སྡུག་
བསྔལ་དག་འགྲོ་བ་ལ་སོགས་པའི་སྤྱོད་ལམ་དེ་ལྡོག་པ་ལས་ཉམས་པར་མཐོང་བ་བཞིན་ནོ། །
འདིས་ནི་དོན་གཉིས་ཉེ་བར་མཚོན་ཏེ། དཔེར་ན། འགྲོ་བའི་སྤྱོད་ལམ་ལས་བྱུང་བའི་སྡུག་
བསྔལ་འགྲོ་བའི་སྤྱོད་ལམ་བཟློག་པ་ལས་ཉམས་པ་དེ་བཞིན་དུ་ལས་ཀྱི་རྒྱུ་ཅན་གྱི་སྡུག་བསྔལ་༔
211



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
པཡང་ལས་ཉེ་བར་ཞི་བ་ལས་ཐོབ་ཅེས་པ་དང་། ཡང་འགྲོ་བའི་སྡུག་བསྔལ་འདུག་པ་ན་རེ་ཞིག་
བཟློག་ཀྱང་འདུག་པའི་སྡུག་བསྔལ་ཉིད་འབྱུང་ལ་སྤྱོད་ལམ་ཐམས་ཅད་བཟློག་ན་ནི་དེ་ལས་
འབྱུང་བའི་སྡུག་བསྔལ་ཐམས་ཅད་བཟློག་པ་བཞིན་དུ་ངན་འགྲོའི་སྡུག་བསྔལ་བདེ་འགྲོ་ཐོབ་པ་
ན་རེ་ཞིག་བཟློག་ཀྱང་བདེ་འགྲོའི་སྡུག་བསྔལ་མྱོང་བས་སྲིད་པའི་རྒྱུར་གྱུར་པའི་ལས་ཐམས་ཅད་
སྤང་བར་བྱ་བའོ་ཞེས་པའོ། །གཉིས་པ་ལ། འབྲས་བུའི་དོན་དུ་དང་། བདེ་བའི་དོན་དུ་ལས་
མི་རིགས་པ་གཉིས་ཀྱི། དང་པོ་ལ། འབྲས་བུའི་རྒྱུ་མཐའ་མེད་པས་སྐྱོ་བ་སྐྱེ་རིགས་པ་དང་།
འབྲས་བུ་མི་ངེས་ཤིང་མི་རྟག་པས་དོན་དུ་གཉེར་བྱ་མིན་པ་གཉིས་ཀྱི། དང་པོ་ནི། འདི་ལས་
ཀྱང་འཁོར་བ་བཏང་བར་རིགས་ཏེ། འཇིགས་པའི་རྒྱུ་ཡིན་པའི་ཕྱིར། འཇིགས་པ་དང་མ་
བྲལ་བའི་སྐྱེས་བུ་གང་ལས་འཁོར་བའི་འབྲོག་དགོན་པ་ལ་འཇིགས་པ་ཅིའི་ཕྱིར་མི་འབྱུང་སྟེ།
འཇིགས་ཤིང་སྐྱོ་བ་སྐྱེ་རིགས་ཏེ། བུམ་པ་ལྟ་བུ་གཅིག་ལ་ཡང་རྒྱུ་རྒྱས་པ་མཐའ་ཡས་ཤིང་ཐུག་
པ་མེད་པར་མཐོང་བའི་ཕྱིར་ཏེ། གང་གི་ཚེ་འབྲས་བུ་དེ་གཅིག་ལ་ཡང་དངོས་ཀྱི་རྒྱུ་དུ་མ་སྔོན་
དུ་སོང་ཞིང་དེ་རེ་རེ་ལ་རྒྱུ་དུ་མ་སྔོན་དུ་འགྲོ་དགོས་པས་དེའི་རྒྱུའི་ཐོག་མ་མི་སྣང་བ་དེའི་ཚེ་དེའི་
ཕྱིར་རོ། །གཉིས་པ་ནི། འདོད་ཡུལ་གྱི་འབྲས་བུ་དེའི་དོན་དུ་ལས་བྱེད་པའི་སྡུག་བསྔལ་གྱིས་
ཅི་སྟེ་འཇོམས་ཏེ་འཇོམས་པ་དོན་མེད་དེ་འབྲས་བུ་ནི་རྒྱུ་དཀའ་བ་བརྒྱ་ཕྲག་གིས་གྲུབ་དགོས་
པས། ཐམས་ཅད་ངེས་པར་གྲུབ་པར་འགྱུར་བའང་མ་ཡིན་ཞིང་། གྲུབ་པ་ལའང་ངེས་པར་
མཐར་འཇིག་པར་འགྱུར་བའི་ཕྱིར་རོ། །རྒྱུ་ལས་ཀྱང་དེ་དང་མཚུངས་པ་ནི། ཚོང་ལ་སོགས་
པའི་ལས་ནི་འབད་པས་བྱེད་པར་འགྱུར་ཞིང་བྱས་ཟིན་པའི་ལས་འབད་པ་མེད་པར་འཇིག་པར་
འགྱུར་ཀྱང་ལས་ལ་ཆགས་པ་དང་མི་བྲལ་བའི་སྐྱེས་བུ་ཁྱོད་ནི་རྨོངས་པ་ཞིག་སྟེ། ལས་བྱས་པ་
དོན་མེད་པར་མཐོང་ཡང་དེ་ལ་ཆགས་པ་དང་མ་བྲལ་བར་སླར་ཡང་དེ་དག་བྱེད་པའི་ཕྱིར་རོ། །
སྔ་མ་དང་དེ་གཉིས་ཀྱི་ཁྱད་པར་ནི། རྫ་སོ་གཏོང་བའི་ཕྱིར་མེ་གཏོང་བ་ལྟ་བུ་ལ། རྫ་སོ་ངེས་
པར་འགྲུབ་པར་མ་ངེས་ཤིང་། གྲུབ་ཀྱང་ངེས་པར་འཇིག་པ་ལྟ་བུ་ནི་སྔ་མ་དང་། མི་གཏོང་
བའི་ལས་འབད་པས་བྱེད་ཅིང་། བྱས་ཟིན་ན་འབད་པ་མེད་པར་འཇིག་པ་ལྟ་བུ་ནི་ཕྱི་མའི་
དོན་ནོ། །གཉིས་པ་ནི། བདེ་བའི་རྒྱུ་ཡིན་པའི་ཕྱིར་ལས་ལ་ཆགས་པ་དང་མི་འབྲལ་ལོ་ཞེ་ན།
ཁྱོད་ཉིད་ལས་བྱེད་པའི་ངལ་བ་དེ་དགོས་པ་གང་གི་ཕྱིར་ཡིན་ཏེ། དོན་མེད་དེ་ངལ་བ་འདི་ནི་
བདེ་བས་ཕན་འདོགས་པའི་ཕྱིར་ཡིན་ན། དེའང་དུས་གསུམ་དུ་དཔྱད་པ་ན་མེད་པའི་ཕྱིར་ཏེ།
212



༄༅ །།རྣལ་འབྱོར་སྤྱོད་པ་བཞི་བརྒྱུ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
འདི་ལྟར། རེ་ཞིག་དཔྱད་ན་འདས་པ་ལ་བདེ་བ་ཡོད་པ་མིན་ཏེ། དེ་འགག་ཟིན་པའི་ཕྱིར།
མ་འོངས་པ་ལའང་ཡོད་པ་མིན་ཏེ། དེ་མ་སྐྱེས་པས་མ་འཕྲད་པའི་ཕྱིར། ད་ལྟར་འབྱུང་བ་
ལའང་ཡོད་པ་མིན་ཏེ། སྐྱེས་ཕན་ཆད་དུ་གནས་པ་མེད་པར་འགྲོ་བའི་ཕྱིར་རོ། །
གཉིས་པ་ལ། འབྲས་བུ་ལ་ཞེན་པ་དགག རྒྱུ་ལས་ལ་ཞེན་པ་དགག་པ་དང་གཉིས་ཀྱི།
དང་པོ་ནི། གལ་ཏེ་མཐོ་རིས་ཀྱི་བདེ་བའི་དོན་དུ་གདོན་མི་ཟ་བར་དགེ་བའི་ལས་བྱ་རིགས་སོ་
ཞེ་ན། བདེན་པ་ལ་མཁས་པའི་འཕགས་པ་རྣམས་ནི་མཐོ་རིས་ཀྱང་དམྱལ་བ་དང་མཚུངས་
པར་སྤོང་བར་བྱེད་དེ། དེ་ལ་དེས་དམྱལ་བ་དང་མཚུངས་པའི་འཇིགས་པ་བསྐྱེད་པའི་ཕྱིར་ཏེ།
ཆོགས་སོགས་ཉོན་མོངས་པ་དུ་མའི་སྒོར་འགྱུར་བའི་ཕྱིར་དང་། ཡུལ་ལས་བྱུང་བའི་སྲེད་པ་
དྲག་པོའི་མེ་འབར་བའི་ཕྱིར་དང་། གཏི་མུག་ཤས་ཆེ་བའི་ཕྱིར་རོ། །དེས་ན་རྣམ་པ་ཀུན་ཏུ་
མཁས་པས་དེ་རྣམས་ལ་སྲིད་པ་གང་འཇིགས་པ་མི་བསྐྱེད་པ་དཀོན་ཏེ། མཐོ་རིས་ཀྱང་དམྱལ་
བ་དང་མཚུངས་པར་འཇིགས་པ་སྐྱེད་བྱེད་ཡིན་པའི་ཕྱིར་རོ། །གལ་ཏེ་འཕགས་པ་ལྟར་བྱིས་
པའང་རྣམ་པ་ཀུན་ཏུ་འཁོར་བའི་སྡུག་བསྔལ་ཤེས་པ་མིན་ཏེ། ཤེས་ན་མཐོང་བའི་སྐད་ཅིག་དེ་
ཉིད་ལ་སེམས་དང་ལྷན་ཅིག་ཏུ་རྣམ་པ་བརྒྱུར་རྡུལ་ཕྲ་རབ་ཏུ་འཇིག་པར་འགྱུར་བའི་ཕྱིར་ཏེ།
དེ་ནི་འཇིགས་ལྟ་དང་བཅས་ཤིང་གཉེན་པོ་བསྒོམ་པ་དང་བྲལ་བའི་ཕྱིར་རོ། ། དེས་ན་དེ་
འཕགས་པ་ལྟར་འཁོར་བ་ལ་སྐྱོ་བ་བསྐྱེད་པ་མིན་ཏེ། དེས་དེ་ལྟར་དུ་སྡུག་བསྔལ་དུ་མ་ཤེས་
པའི་ཕྱིར་རོ། །དེ་ལྟར་སྡུག་བསྔལ་གྱི་གནས་སུ་བསྟན་ནས། ངན་འགྲོའི་རྒྱུ་མི་དགེ་བའི་
གནས་ཀྱང་ཡིན་ནོ་ཞེས་སྟོན་པ་ནི། གཏོང་བ་ལ་སོགས་པའི་བྱ་བ་ནུས་ཤིང་བྱེད་པ་བདེ་བར་
འགྱུར་རོ། །དེ་ཡང་ངེས་པར་དཔྱད་ན་དབང་ཕྱུག་དང་ལྡན་པའི་སེམས་ཅན་རློམ་པ་ཅན་མིན་
པ་དཀོན་ཏེ། བདེ་བ་མྱོང་བར་འགྱུར་བའི་ཡུལ་མ་ཐོབ་པ་ཐོབ་པ་དང་། ཐོབ་པ་ཡོངས་སུ་
བསྲུང་པར་ནུས་ཤིང་སྟོབས་དང་ལྡན་པ་ལ་རློམ་པ་སྐྱེ་བའི་ཕྱིར། རློམ་པ་ཅན་སྙིང་རྗེ་དང་ལྡན་
པ་མེད་ཅིང་། ཕ་རོལ་གཞོམ་འདོད་པ་ཅན་ཡང་ཡིན་ཏེ། རློམ་པ་ཅན་བདག་ཉིད་གཞན་ལས་
ཁྱད་པར་དུ་འཕགས་པར་རྟོག་ཅིང་། གཞན་ལྷག་པ་མི་བཟོད་པ་ན་དེ་གཞོམ་པར་འདོད་པས་
བརྩེ་བ་མེད་པའི་ཕྱིར། དེས་ན་དབང་ཕྱུག་གི་མངོན་པར་རློམ་པ་ནི་སྣང་བ་བདེ་འགྲོ་ནས།
བདེ་འགྲོར་འགྲོ་བ་རྙེད་པར་དཀའ་སྟེ། ཕ་རོལ་གཞོམ་པར་འདོད་ཅིང་བརྩེ་བ་མེད་པ་ཡིན་
པས་ངན་འགྲོའི་མཐར་ཐུག་པ་ཉིད་ཀྱིས་སོ། །དེའི་ཕྱིར། བཅོམ་ལྡན་འདས་ཀྱིས་སྣང་བ་ནས་བ་
213



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་
.སྣང་བར་གཞོལ་བའི་གང་ཟག་ནི་དཀོན་ཞེས་གསུངས་སོ། །
གཉིས་པ་ལ། ཆེད་དུ་བྱ་བ་ལོག ། ཕྱུག་པ་འདོད་བྱ་མིན། ཆོས་ལུགས་ཆོས་མིན།
ཡུལ་འདོད་བྱ་མིན། བཀའི་ལུང་འདོད་བྱ་མིན། བདེ་འགྲོ་མཐའ་ངན། ལས་ཀྱི་བྱེད་པ་པོ་
སྨད་པ་དང་བདུན་གྱི། དང་པོས་རྒྱུ་ལ་སྨད། གསུམ་པས་རྒྱུ་ལ་ལོག་རྟོག་དགོག ཐམས་བྱེད་
པ་པོ་ལ་སྨད། ལྷག་མ་རྣམས་འབྲས་བུ་འདོད་བྱ་མིན་པར་བསྡུའོ། །དང་པོ་ནི། ཕྱིན་ཅི་ལོག་
ཡིན་པའི་ཕྱིར་ཆོས་ལ་ཆགས་པ་མི་རིགས་སོ་ཞེས་སྟོན་པ་ནི། མཐོ་རིས་ཙམ་གྱི་རྒྱུར་གྱུར་བའི་
ཆོས་རྒྱུ་ཅི་ཞིག་གིས་ཡང་དག་པར་འདོད་དེ། འདོད་པ་མི་རིགས་ཏེ། སྤང་བྱ་ཆེད་དུ་གཉེར་
བྱར་སོང་བའི་སྒོ་ནས་ཕྱིན་ཅི་ལོག་ཏུ་སོང་བའི་ཕྱིར། འཇིག་རྟེན་འདི་ན་ཡིད་དུ་འོང་བའི་ཡུལ་
ལ་རེ་བ་བཟློག་ཅིང་སྤངས་པའི་ཚངས་སྤྱོད་བསྟེན་ལ། ཕྱི་མའི་ཡུལ་ཡིད་དུ་འོང་བ་ནི་ཚངས་
སྤྱོད་དེའི་ཆེད་དུ་བྱ་བའི་དམིགས་པར་གྲགས་ཤིང་འདོད་པའི་ཕྱིར་རོ། །གཉིས་པ་ནི། ལས་
དེའི་འབྲས་བུ་ཕྱུག་པ་ཡང་བདག་གི་བ་མིན་པས་དོན་དུ་གཉེར་བྱ་མིན་པ་ནི། འབྲས་བུ་ཕྱུག་
པ་ཙམ་གྱི་ཆེད་དུ་བསོད་ནམས་ཀྱི་ལས་བྱེད་པ་མི་རིགས་ཏེ། བསོད་ནམས་དེའི་འབྲས་བུ་ནི་
ཕྱུག་པ་ཙམ་ཡིན་ལ་ལོངས་སྤྱོད་དེ་ཡང་སྡུག་བསྔལ་སྣ་ཚོགས་ཀྱི་གནས་ཡིན་པའི་ཕྱིར་དང་།
རང་དབང་དུ་གྱུར་པ་ཉིད་དུ་མེད་པའི་ཕྱིར། དེ་ནི་རྒྱལ་པོ་ལ་སོགས་པ་གཞན་དག་ལས་རྒྱུན་དུ་
བསྲུང་བར་བྱ་དགོས་པའི་ཕྱིར་རོ། །ཁྱབ་པ་ནི་རྟག་ཏུ་གསུངས་སོ། །གསུམ་པ་ནི། འཇིག་
རྟེན་གྱི་ལུགས་ཀྱང་དོན་དུ་གཉེར་བྱའི་ཆོས་མིན་ཏེ། ཆོས་ནི་རྣམ་པར་དཀར་བའི་རང་བཞིན་
གཞན་དུ་མི་འགྱུར་བ་ཞིག་དགོས་ལ། དེ་ནི་རྣམ་པར་དཀར་བའི་རང་བཞིན་དུ་མི་གནས་པའི་
ཕྱིར་ཏེ། འཇིག་རྟེན་གྱིས་ནི། ཡུལ་དང་། རིགས་དང་། རུས་དང་། ཡུལ་གྱི་རྣམ་པར་
བཞག་པས་མ་བག་མར་ལེན་པ་དང་། གཏོང་བ་སོགས་འཇིག་རྟེན་གྱི་ཚུལ་ལུགས་གང་དང་
གང་ཡིན་པ་དེ་དང་དེ་ལ་ཆོས་ཞེས་རྗེས་སུ་འཇུག་པའི་ཕྱིར་དང་། དེ་ལྟ་བུའི་ཆོས་པས་ཀྱང་
འཇིག་རྟེན་སྟོབས་དང་ལྡན་པ་ལྟ་བུར་སྣང་བའི་ཕྱིར་ཏེ། ཡུལ་དུས་ཀྱི་ཁྱད་པར་གཞན་དུ་གྱུར་
བ་ན། དེ་དག་ཀྱང་གཞན་དུ་གྱུར་བའི་ཕྱིར་ཏེ། ཡུལ་དང་། རིགས་ཀྱི་ཁྱད་པར་འགའ་ཞིག་
ལ་མ་དང་བུ་མོ་ལ་བགྲོད་པ་ཆོས་སུ་འདོད་ལ། གཞན་ལ་དེ་ཆོས་མིན་དུ་འགྱུར་བའི་ཕྱིར།
དཔེར་ན་ཡུལ་ཡ་བ་ན་ལྟ་བུ་དང་། སོག་པོ་པར་ཙི་ཀ་ལྟ་བུའོ། །བཞི་པ་ནི། ཡུལ་ཡིད་འོང་
ཙམ་གྱི་དོན་དུ་དགེ་བ་མི་རིགས་ཏེ། རྒྱུ་དགེ་བས་ནི་ཡུལ་ཡིད་འོང་ཙམ་ཞིག་ཐོབ་ལ། ཡུལ་དེ་，
214



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་་་་གསལ་པར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
གྲུབ་པ་ནའང་དགོས་པ་མེད་པའི་ཕྱིར་ཏེ། དེ་ནི་ཐོབ་ཀྱང་གདོན་མི་ཟ་བར་གཏང་ན་ཤིས་པའི་
ཕྱིར་ཏེ། དེ་ནི་ཐར་པ་དོན་དུ་གཉེར་བ་རྣམས་ཀྱིས་མི་གཙང་བས་བསྐུས་པའི་ཁྱིམ་ལྟར་ངན་
པར་བརྩི་བའི་ཕྱིར་ཏེ། འདི་དང་གཞན་དུ་དོན་མིན་པའི་རྩ་བ་ཡིན་པའི་ཕྱིར་དང་། མི་རྟག་
སྡུག་བསྔལ་སོགས་ཀྱི་སྒོ་ནས་རྟག་ཏུ་སྡུག་བསྔལ་བྱེད་པའི་ཕྱིར་དང་། ཉོན་མོངས་སྐྱེད་པས་
བག་མེད་པའི་གནས་ཡིན་པའི་ཕྱིར་རོ། །
ལྔ་པ་ནི། རྒྱལ་སྲིད་ནི་བཀའ་ལ་དབང་བསྒྱུར་བས་ཐོབ་བྱ་ཡིན་པས་དེའི་རྒྱུ་བསོད་
ནམས་ལ་འབད་དགོས་སོ་ཞེ་ན། སྐྱེས་བུ་གང་ལ་ཐབས་གཞན་གྱིས་དོན་ལ་འབད་མེད་དུ་གྲུབ་
པ་དེ་ལ་བཀའ་ལུང་གི་རྒྱུ་ཆོས་དོན་མེད་པར་གྱུར་ཏེ། འབྲས་བུ་བཀའ་ལུང་གི་དགོས་པ་མེད་
པའི་ཕྱིར། གང་ཡང་བཀའ་བཙན་པ་བཅོམ་གྱི་ཆེད་དུ་མི་དགེ་བའི་ཕུང་པོའི་རྒྱུར་གྱུར་བའི་
རྒྱལ་སྲིད་དོན་དུ་གཉེར་བ་ནི་སྐྱེས་བུའི་ནང་ནས་བླུན་པ་ཞེས་བྱ་སྟེ། མཁས་པས་དེ་ལྟ་བུ་དོན་
དུ་མི་གཉེར་བའི་ཕྱིར། བཀའ་ལུང་ནི་ཆོས་སྡིག་པའི་གནས་སྐབས་སུ་འགྱུར་བའི་ཕྱིར་ཏེ།
བཀའ་བཙན་པར་འདོད་པས་དེ་ལས་འདས་པ་རྣམས་ཚར་གཅོད་པའི་ཕྱིར་རོ། །དྲུག་པ་ནི།
མཐོ་རིས་ནི་དོན་དུ་གཉེར་བྱ་ཡིན་པས་དེའི་དོན་དུ་བསོད་ནམས་དག་བྱེད་རིགས་སོ་ཞེ་ན།
མ་འོངས་པའི་ལྷ་མིའི་འབྲས་བུ་མཐོང་ནས་དེའི་རྒྱུ་ཆོས་འདོད་ཅིང་ཆགས་པས་དེ་ལ་ཁྱོད་
ཆགས་ན་དེ་ལ་འཇིགས་པ་མེད་དམ་ཅི་ཞིག་བྱེད་དེ་འཇིགས་པར་ཡང་རིགས་ཏེ། མ་འོངས་
པའི་འབྲས་བུ་ལྷ་མི་ནི་མཐར་རྒུད་ཅིང་ངན་སོང་དུ་འགྲོ་བར་འཐོང་བའི་ཕྱིར་རོ། །
བདུན་པ་ནི། རྣམ་སྨིན་ལ་རེ་བས་དགེ་བའི་འདོད་པའི་སྐྱེས་བུ་ནི། གླའི་དོན་དུ་ལས་
བྱེད་པའི་གླ་པ་ལྟ་བུར་འགྱུར་ཏེ། དེས་བྱེད་པའི་བསོད་ནམས་ནི་རྣམ་སྨིན་གྱི་ཆེད་དུ་ཡིན་པ་
རྣམ་པ་ཀུན་ཏུ་འབྲས་བུའི་དོན་དུ་ལས་བྱེད་པའི་རྔན་པ་དང་མཚུངས་པའི་ཕྱིར་རོ། །གསུམ་
པ་ལ། ཉེས་སྤྱོད་ལ་མི་འཇུག་པ་དང་། འདོད་པའི་འབྲས་བུ་ཐོབ་པ་དང་། ཡུལ་ལ་མ་ཆགས་
པའི་ཡོན་ཏན་གསུམ་གྱི། དང་པོ་ནི། བདེན་པ་ལ་མཁས་པ་རྣམས་ལ་སྡིག་པ་བྱེད་པར་འགྱུར་
བར་དོགས་པར་མི་བྱ་སྟེ། དེ་འདྲའི་གང་ཟག་གང་དག་སྡུག་བསྔལ་གྱི་རྒྱུར་གྱུར་པས་ལྷ་མི་ཙམ་
གྱི་ཆེད་དུ་དགེ་བ་ཡང་མི་བྱེད་པ་དེ་དག་ངན་འགྲོའི་རྒྱུ་མི་དགེ་བ་ཇི་ལྟར་བྱེད་(དེ་)མི་བྱེད་པའི་
ཕྱིར་རོ། །གཉིས་པ་ནི། མཁས་པ་གང་གི་འགྲོ་བ་རང་བཞིན་གྱིས་མེད་པ་འཕྲུལ་འཁོར་གྱི་
ཚོགས་དང་། སྒྱུ་མའི་སྐྱེས་བུ་ལྟར་མངོན་སུམ་དུ་མཐོང་བ་དེ་དག་ཆེས་གསལ་བར་གོ་འཕང་
215



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ་.
དམ་པ་མྱ་ངན་ལས་འདའ་བར་འགྲོ་བར་གྱུར་ཏེ། དེ་དག་ནི་ཕྱིན་ཅི་ལོག་གིས་ཀུན་ནས་བསྐྱེད་
པའི་འཁོར་བའི་རྒྱུར་གྱུར་པའི་བསོད་ནམས་དང་སྡིག་པ་བྱེད་པ་ལས་འདས་པའི་ཕྱིར་རོ། །
གསུམ་པ་ནི། དེ་འདྲའི་མཁས་པ་གང་ཡིན་པ་དེ་དག་ལ་སྐྱེ་རྒའི་གནས་སུ་གྱུར་པའི་འཁོར་བ་
འདི་རྣམ་པ་ཀུན་ཏུ་དགའ་ཞིང་ཆགས་པ་འཐད་པ་མིན་ཏེ། དེ་དག་ནི་ཆོས་ཀྱི་རང་བཞིན་སྟོང་
པ་ཉིད་དུ་ལེགས་པར་སོ་སོར་བརྟགས་པས་ལྷ་དང་མིའི་ཡུལ་ཡིད་དུ་འོང་བ་རྣམས་ཀྱིས་ཀྱང་
དགའ་ཞིང་ཆགས་པར་མེད་པའི་ཕྱིར། གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་ལས་མི་
ཉིད་ཀྱི་འདོད་པའི་ལོངས་སྤྱོད་ལ་ཞེན་པ་སྤོང་བའི་ཐབས་བསྟན་པ་སྟེ་རབ་ཏུ་བྱེད་པ་བདུན་
པའི་ཚིག་དོན་བཤད་ཟིན་ཏོ།། །།
༈ གསུམ་པ་སྤྱོད་པ་མཐར་ཕྱིན་པའི་ཐབས་ལམ་གྱི་སྣོད་རུང་གི་རྟེན་སྟོན་
པ་ལ། རབ་བྱེད་ཀྱི་གཞུང་བཤད། རབ་བྱེད་ཀྱི་མཚན་བསྟན་པ་གཉིས་ཀྱི། དང་པོ་ལ།
ཉོན་མོངས་པ་སྤོངས་ནུས་པ་དང་། ཆེ་བ་བརྗོད་དེ་སྤོང་བའི་ཐབས་ངོས་བཟུང་བ་དང་། དེ་
ཉིད་མདོ་ལས་བསྟན་ཚུལ་དང་། དེའི་རྗེས་སུ་འཇུག་པའི་རིམ་པ་དང་། བསྟན་པ་དང་བསྒོམ་
པའི་འབྲས་བུ་བསྟན་པ་དང་ལྔ་ལས། དང་པོ་ལ། སྐྱོན་མཐོང་བས་མྱུར་དུ་བཟློག་པ་དང་།
ཡུལ་རང་བཞིན་མེད་པས་དང་། རྒྱུ་རང་བཞིན་མེད་པས་རང་བཞིན་མེད་པ་དང་། རང་
བཞིན་ཡོད་པའི་སྒྲུབ་བྱེད་དགག་པ་དང་བཞི་ལས། དང་པོ་ནི། འདོད་ཆགས་ཀྱི་འཆིང་བ་
ཆེས་ཚབས་ཆེ་བས་དེ་སྤོང་མི་ནུས་སོ་སྙམ་ན། ཇི་ལྟར་ཕན་ཚུན་མི་མཐུན་པའི་མི་རྣམས་ལ་
མཛའ་བ་ཡུན་རིང་དུ་མི་གནས་ཏེ། དེའི་སྐྱོན་ཉེ་བར་རྟོག་པ་ལ་ཞུགས་པའི་ཕྱིར། དེ་བཞིན་
དུ་ཕྱི་ནང་གི་དངོས་པོ་ཀུན་ལ་སྐྱོན་ཤེས་པའི་རྣལ་འབྱོར་པ་ལའང་ཡུལ་དེ་ལ་ཆགས་པའི་འདོད་
ཚོགས་ཡུན་རིང་དུ་མི་གནས་ཏེ་ཡུལ་དེའི་སྐྱོན་མཐོང་བ་ཉིད་ཀྱི་ཕྱིར་རོ། །གཉིས་པ་ནི། འདི་
ལས་ཀྱང་འདོད་ཆགས་སྤོང་སྲིད་དེ། འདོད་ཆགས་ཀྱི་གཞི་འདོད་པར་བྱ་བའི་ཡུལ་འདོད་བྱ་
ཉིད་དུ་དོན་ལ་མེད་པའི་ཕྱིར་ཏེ། གལ་ཏེ་ཡོད་ན་སྐྱེས་བུ་ཐམས་ཅད་ཐམས་ཅད་ཀྱི་ཚེ་ཆགས་
པར་འགྱུར་བ་ཞིག་ན་ཡུལ་གཅིག་པུ་དེ་ཉིད་ལ་སྐྱེས་བུ་ལ་ལ་ཆོགས། ལ་ལ་སྡང་། གཞན་ནི་
རྨོངས་པ་སྐྱེ་བར་མཐོང་བ་དེའི་ཕྱིར་རོ། །གསུམ་པ་ནི། འདོད་ཆགས་ལ་སོགས་པའི་ཉོན་
མོངས་པ་རྣམས་ཡང་དག་པར་ཡོད་པ་མིན་ཏེ། ཕྱིན་ཅི་ལོག་ཏུ་སྒྲོ་འདོགས་པའི་རྣམ་རྟོག་མེད་
པར་དེ་རྣམས་ལ་ཡོད་པ་ཉིད་ཡོད་པ་མིན་ཞིང་། ཡོད་ན་ཡོད་པའི་ཕྱིར་རོ། ཁྱབ་པ་ཡོད།
216



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་ལ་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
ཡང་དག་དོན་དེ། ཕྱིན་ཅི་ལོག་གི་རྟོག་པའི་རྗེས་སུ་བྱེད་ཅེས་དེ་ཉིད་ཤེས་པའི་བློ་དང་ལྡན་པ་ཏོ
སུ་ཞིག་འཛིན་ཏེ་མི་འཛིན་པས་སོ། །རྩ་རྟགས་གྲུབ་སྟེ། འདོད་ཆགས་ཞེ་སྡང་གཏི་མུག་ནི། །
ཀུན་ཏུ་རྟོག་ལས་འབྱུང་བར་གསུངས། །ཞེས་དང་། འདོད་པ་ཁྱོད་ཀྱི་རྩ་བ་ནི། །ཤེས་ཏེ་
ཀུན་ཏུ་རྟོག་ལས་འབྱུང་། །ཞེས་གསུངས་སོ། །
བཞི་པ་ནི། ཆགས་སོགས་རང་བཞིན་གྱིས་ཡོད་དེ། དེས་སྐྱེས་པ་བུད་མེད་ཕན་ཚུན་
འཆིང་བར་བྱེད་པའི་ཕྱིར་རོ་ཞེ་ན། སྐྱེས་པ་བུད་མེད་འགའ་ལ་ཡུལ་གཞན་དང་ལྷན་ཅིག་ཏུ་
ཆགས་པས་རང་བཞིན་གྱིས་བཅིངས་ཞེས་བྱ་བ་ཡོད་པ་མིན་ཏེ། འཆིང་བྱེད་ཆགས་པ་དང་།
འཆིང་བྱ་སྐྱེས་པ་བུད་མེད་དེ་དག་ཀྱང་རང་གི་ངོ་བོས་མ་གྲུབ་པའི་ཕྱིར་རོ། །གཞན་དུ་ན་སྐྱེས་
པ་བུད་མེད་གྲོགས་གཞན་དང་ལྷན་ཅིག་ཆགས་པས་བཅིངས་པ་ལ་བྲལ་བའམ་རྣམ་པར་གྲོལ་
བར་རིགས་པ་མིན་ཏེ། འཆིང་བྱ་འཆིང་བྱེད་དེ་དག་རང་བཞིན་གྱིས་གྲུབ་ཅིང་། རང་བཞིན་
ལ་གཞན་དུ་འགྱུར་བ་མེད་པའི་ཕྱིར། དེས་ལྡོག་པ་འཕེན་ནོ། །
གཉིས་པ་ལ། སྲིད་པ་ལོག་པའི་རྒྱུ་ཡིན་པ་དང་། ཐར་པའི་བར་དུ་ཟད་པ་མེད་པ་དང་།
ཡང་དག་པའི་ལྟ་བ་ཡིན་པ་དང་གསུམ་གྱི། དང་པོ་ནི་སྟོང་ཉིད་རྟོགས་པ་ཉོན་མོངས་ཟློག་པའི་
རྒྱུ་ཡིན་ན། ཉོན་མོངས་ཕམ་པར་མ་བྱས་པ་དུ་མ་སྣང་བ་ཅི་ཞེ་ན། བསོད་ནམས་ཆུང་ངུས་
སྟོང་པ་ཉིད་ཀྱི་ཆོས་འདི་ལ་འདིའི་དོན་སྤྱི་ཅུང་ཟད་ཤར་ནས་འདི་ལྟར་ཡིན་ནམ་མིན་སྙམ་པའི་
ཐེ་ཚོམ་ཟ་བ་ཙམ་ཡང་མི་འགྱུར་ཏེ། དེ་ལ་མོས་པའི་རྒྱུ་དགེ་བའི་རྩ་བ་མ་བསགས་པའི་ཕྱིར་
རོ། །སྟོང་པ་ཉིད་ཉེ་བར་བསྟན་པ་ན་སྔར་ལྟར་གྱི་ཐེ་ཚོམ་ཟ་བ་ཙམ་ཞིག་གིས་སྲིད་པ་ཧྲུལ་པོར་
བྱེད་པར་འགྱུར་ཏེ། དེའི་ཆ་རིམ་གྱིས་ཉོན་མོངས་པའི་རྐུན་པོ་གཅོད་པའི་རྒྱུར་འགྱུར་བའི་
ཕྱིར་རོ། །ཡང་ན། ཐེ་ཚོམ་ཟ་བའི་ངེས་པར་དོན་དུ་གཉེར་ཞིང་འཐད་པས་དེའི་དོན་ངེས་པ་
ན་འཁོར་བ་འཆད་པར་བྱེད་པས་ཐེ་ཚོམ་ཟ་བའི་དུས་ནའང་སྲིད་པ་ཧྲུལ་པོར་ཁོ་ནར་མངོན་ཏེ།
དེ་འཇོམས་པ་དང་མཐུན་པའི་གནས་སྐབས་ལ་གནས་པའི་ཕྱིར། སྲིན་མོས་བཟུང་བ་རྟའི་
རྒྱལ་པོ་བ་ལ་ཧ་ཀས་ཐར་བར་བྱས་པ་བཞིན་ནོ། །གཉིས་པ་ནི། སྟོང་པ་ཉིད་རྟོགས་པའི་ཆོས་
གང་ཞིག་ལ་མཐོང་ལམ་གྱི་བཟོད་པའི་སྐད་ཅིག་དང་པོ་ནས་ཐར་པའི་བར་དུ་འཕེལ་བ་ཉིད་དུ་
གསུང་གི འཇིག་རྟེན་པའི་ཆོས་གཞན་རྣམས་ནི་དེ་ལྟར་མིན་ཏེ། སྟོང་པ་ཉིད་ཀྱི་ལྟ་བས་ཟིན་
པའི་སྦྱིན་སོགས་ནི་བྱང་ཆུབ་ཀྱི་བར་དུ་མི་ཟད་པའི་ཕྱིར་དང་། གཞན་རྣམས་ནི་རྣམ་སྨིན་ཟད་
217



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པོ།
པ་ལས་ཀྱང་ཟད་ཅིང་རྐྱེན་མ་ཚང་བ་ལས་མི་འབྱུང་བའི་ཕྱིར། དེ་ལྟར་ཡང་ཐུབ་པས། རྒྱལ་
ཡུམ་དུ། ཤེས་རབ་ཀྱི་ཕ་རོལ་ཏུ་ཕྱིན་པས་མ་བརྒྱན་པའི་སྦྱིན་པ་ལ་སོགས་པ་རྣམས་ཀྱི་ནི་
དམུས་ལོང་ལྟར་ཐམས་ཅད་མཁྱེན་པ་ཉིད་ཀྱི་གྲོང་ཁྱེར་དུ་ཕྱིན་པར་མི་ནུས་སོ་ཞེས་གསུངས་
སོ། །དེ་འདྲའི་ཆོས་དེར་གང་ཟག་གང་ལ་གུས་པ་མེད་པ་དེ་ནི་གསལ་བར་བློ་ལྡན་མིན་ཏེ།
འཇིགས་པ་དོར་བའི་གནས་ལ་འཇིགས་པར་བལྟ་བའི་ཕྱིར་རོ། །གསུམ་པ་ནི། དངོས་པོ་
རྣམས་མི་སྟོང་ཡང་མྱ་ངན་ལས་འདས་པ་ཐོབ་པར་བྱ་བའི་ཕྱིར་སྟོང་པ་ལྟར་མཐོང་བ་ཞིག་ཡིན་
ནམ་ཞེ་ན། བདག་ནི་མྱ་ངན་ལས་འདས་པ་ཐོབ་པར་འགྱུར་བའི་ཆེད་དུ་སྟོང་པ་མིན་པ་ལ་སྟོང་
པ་ལྟར་མཐོང་བ་མིན་ཏེ། དེ་ནི་དངོས་པོའི་གནས་ཚུལ་ཕྱིན་ཅི་ལོག་ཏུ་བཟུང་བའི་ལོག་ལྟ་
ཡིན་པའི་ཕྱིར་དང་། ལོག་ལྟས་མྱ་ངན་ལས་མི་འདའ་བར་ཡང་དེ་བཞིན་གཤེགས་པ་རྣམས་
གསུངས་པའི་ཕྱིར། དེས་ན་དངོས་པོ་རྣམས་རང་བཞིན་གྱིས་སྟོང་པ་ཡིན་པ་ལ། དེ་ཇི་ལྟ་བ་
བཞིན་དུ་མཐོང་བས་སེམས་ཀྱི་རྒྱུད་ཡོངས་སུ་སྦྱངས་པའི་འཕགས་པ་རྣམས་ཀྱིས་ཆོས་ཐམས་
ཅད་རང་བཞིན་གྱིས་སྟོང་པ་སྙམ་དུ་རྟོགས་ཏེ། ཆོས་ཐམས་ཅད་ནི་སྟོང་པ་ཉིད་དེ། རང་
བཞིན་མེད་པའི་ཚུལ་གྱིས་སོ་ཞེས་གསུངས་པའི་ཕྱིར་རོ། །
གསུམ་པ་ལ། བདེན་པ་གཉིས་དང་། བསོད་ནམས་གསུམ་གྱི་སྒོ་ནས་བསྟན་པ་ད དགོས་
པ་དང་བཅས་པ་གཉིས་ཀྱི། དང་པོ་ལ། དངོས་དང་། རྩོད་པ་སྤང་བ་གཉིས་ཀྱི། དང་པོ་ནི།
རང་བཞིན་གྱིས་སྟོང་པ་ཁོ་ན་དོན་དམ་པའི་བདེན་པ་ཡིན་ན། དེ་ཁོ་ན་ཉེ་བར་བསྟན་པས་
ཆོག་མོད། ཅིའི་ཕྱིར། འཇིག་རྟེན་གྱི་འཇུག་པ་བསྟན་ཅེ་ན། མདོ་གང་ལས་མ་རིག་པ་ལོག་
པའི་རིམ་པས་སྣོད་བཅུད་ཀྱི་འཇིག་རྟེན་གྱི་འཇུག་པ་བསྟན་པ་དེ་ལ་དགོས་པ་ཡོད་དེ། དེ་ལས་
མ་རིག་པ་དང་འདུ་བྱེད་ལ་སོགས་པའི་རིམ་པས་འཁོར་བའི་འཇུག་ཚུལ་རྟོགས་པའི་ཆེད་དུ་
གསུངས་པའི་ཕྱིར། མདོ་གང་ལས་དོན་དམ་པའི་བདེན་པ་རང་བཞིན་གྱིས་སྟོང་པ་ཉིད་བསྙད་
པ་དེ་ལ་དོན་ཡོད་དེ། དེ་ལྟར་བསྙད་པ་བྱུང་བའི་མདོ་དེ་ལས་འཁོར་བ་བཟློག་ཅིང་མྱ་ངན་
འདས་པའི་འཇུག་རིམ་རྟོགས་པའི་དོན་དུ་གསུངས་པའི་ཕྱིར་རོ། །གཉིས་པ་ལ། མདོ་ཕྱི་མ་
ལ་རྩོད་པ་སྤང་བ་དང་། སྔ་མ་ལ་རྩོད་པ་སྤང་བ་གཉིས་ཀྱི། དང་པོ་ལ་སྟོང་ཉིད་མི་འཐད་པ་
དང། ཡོད་ཀྱང་བྱ་དཀའ་བས་འཇུག་བྱ་མིན་པའི་དོགས་པ་སྤང་བ་གཉིས་ཀྱི། དང་པོ་ལ།
དངོས་དང་། ཞར་བྱུང་གཉིས་ཀྱི། དང་པོ་ནི། གལ་ཏེ་ཆོས་ཐམས་ཅད་སྟོང་པ་ཉིད་ཡིན་ན།
218



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་འི་སྒྲོན་མེ་བཞུགས་སོ།
བྱ་བྱེད་ལས་གསུམ་མི་འཐད་པས་དེ་ལས་མྱ་ངན་ལས་འདས་པ་ཐོབ་པ་མི་འཐད་དོ་ཞེ་ན། རང་
བཞིན་གྱིས་སྟོང་ན་ཆོས་ཀུན་ཡོད་པ་མིན་པས་བྱེད་པ་པོ་དང་། བྱེད་པ་གང་གི་བྱ་བ་ཅི་བྱ་ཞེས་
ཁྱོད་ལ་འཇིགས་པ་སྐྱེ་བར་འགྱུར་གྲང་ན་ཞེས་རྗེས་སུ་བརྗོད་ནས། འོ་ན། དོན་དམ་པའི་ཆོས་
འདི་འཁོར་བ་བཟློག་ཅིང་མྱང་འདས་ཐོབ་བྱེད་དུ་མི་འགྱུར་ཏེ། བྱ་བ་དང་། བྱེད་པ་པོ་སོགས་
རང་བཞིན་གྱིས་ཡོད་པའི་ཕྱིར། ཁྱབ་པ་ཡོད་དེ། བྱ་བྱེད་རང་བཞིན་གྱིས་གྲུབ་ན། དེ་ལ་
བདེན་འཛིན་ཀྱི་བློ་འཇུག་ལ། དེ་ལྟར་ན་འཁོར་བའི་འཇུག་པ་ལྟར་མྱ་ངན་ལས་འདས་པའི་
སྐབས་སུ་ཡང་། བྱ་བའི་འབྲས་བུའི་དངོས་པོ་ལས་དང་ཉོན་མོངས་པ་སོགས་འཇུག་པའི་ཕྱིར་
འཁོར་བ་དེ་ཉིད་ཡིན་པས་ཆོས་འདི་མྱ་ངན་ལས་འདས་པའི་འདྲེན་བྱེད་དུ་ཇི་ལྟར་འགྱུར།
གཉིས་པ་ནི། ཁྱོད་ལ་སྟོང་པ་ཉིད་མཆོག་ཡིན་ནོ་ཞེས་རང་ཕྱོགས་ལ་ཆགས་ཤིང་གཞན་མི་སྟོང་
བའི་ཕྱོགས་ལ་མི་དགའ་ཞིང་སྡང་བར་བྱེད་ན་ནི་མྱ་ངན་ལས་འདས་པར་མི་འགྲོ་སྟེ། དེ་ལྟར་ན་
ཆགས་སྡང་གཉིས་ལ་སྤྱོད་པའི་ཕྱིར་དང་། དེ་གཉིས་ལ་སྤྱོད་པ་ཡང་ཞི་བ་མྱ་ངན་ལས་འདས་
པར་མི་འགྱུར་བའི་ཕྱིར་རོ། །དེ་ཉིད་ཀྱི་ཕྱིར། བཅོམ་ལྡན་འདས་ཀྱིས། གང་གི་ཆོས་ཐོས་
རྗེས་སུ་ཆགས་འགྱུར་བ། །དེ་ནི་ཆོས་མིན་ཐོས་ནས་ཉམས་འགྱུར་ཏེ། །དེ་ནི་ང་རྒྱལ་དྲེགས་
བཅོམ་ཕྱིན་ལོག་ཅིང་། །ང་རྒྱལ་དབང་གིས་དེ་ཡི་སྡུག་བསྔལ་མྱོང་། །ཞེས་གསུངས་སོ། །
གཉིས་པ་ནི། གལ་ཏེ་མྱ་ངན་ལས་འདས་པ་བདེ་བ་དམ་པ་ཡིན་མོད་ཀྱང་། དེ་ཐོབ་པའི་
ཐབས་ཤིན་ཏུ་དཀའ་བས་མི་ནུས་ལ། སྲིད་པ་ནི་འབད་མེད་དུ་བསྒྲུབ་བྱ་ཡིན་པས་བསྒྲུབ་སླ་
བས་བདག་དེ་ལ་འཇུག་གོ་ཞེ་ན། མྱ་ངན་ལས་འདས་པ་ནི་ཐོབ་སླ་སྟེ། སྲིད་པའི་རྒྱུར་གྱུར་
པའི་དགེ་མི་དགེའི་བྱ་བ་ཐམས་ཅད་ལ་སྒོ་གསུམ་གྱི་བྱེད་པ་མེད་ཅིང་སེམས་ཁྲལ་མེད་པས་མྱ་
ངན་ལས་འདས་པ་ཐོབ་པར་འགྱུར་བའི་ཕྱིར། གཅིག་ཤོས་ཡང་སྲིད་ནི་ཐོབ་སླ་བ་མིན་ཏེ།
དགེ་མི་དགེ་བྱ་བ་འཇུག་པའི་སྒོ་གསུམ་གྱི་བྱེད་པ་སྣ་ཚོགས་པས་བསྒྲུབ་པར་བྱ་བ་ཉིད་ཀྱི་ཕྱིར་
རོ། །དེས་ན་སྒྲིམ་པ་མེད་པར་ཐོབ་པའི་མྱང་འདས་སྤངས་ནས་བྱ་བ་རྣམ་པ་སྣ་ཚོགས་པའི་
དུབ་པས་ཐོབ་པར་བྱ་བའི་ཡང་སྲིད་དོན་དུ་གཉེར་བར་མི་རིགས་སོ། །གཉིས་པ་ནི། བྱ་བ་མི་
བྱེད་པས་མྱ་ངན་ལས་འདའ་བར་འགྱུར་ན། མདོ་དང་བསྟན་བཅོས་འདིར་མི་རྟག་པ་སོགས་
ཅིའི་ཕྱིར་སྟོན་པ་བྱེད་ཅེ་ན། དེ་ནི་འཁོར་བ་ལ་སྐྱོ་བ་སྐྱེ་བའི་ཆེད་ཡིན་ཏེ། གང་ལ་འཁོར་བ་
འདིར་སེམས་སྐྱོ་བ་རྣམས་ནི་དེ་ལས་ངེས་པར་བྱུང་བའི་ཕྱིར་མྱ་ངན་ལས་འདས་པ་གཏན་གྱི་སྐྱོ་
219



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བ་ཡོད་པ་མིན་པ་དེ་ལ་ཞི་བའི་མྱ་ངན་ལས་འདས་པ་ལ་གུས་པ་གང་ལ་ཡོད་དེ་མེད་པའི་ཕྱིར་ཏེ།
དེ་ནི་ཆགས་པས་སྲིད་པ་འདི་ལས་འབྱུང་བར་བྱ་དཀའ་བའི་ཕྱིར་རོ། །དཔེར་ན། རང་གི་
ཁྱིམ་སྙིང་པོ་མེད་པ་ལ་ཆགས་པ་དག་དེ་ལས་འབྱུང་དཀའ་བ་བཞིན་ནོ། །དེ་ཉིད་སྒྲུབ་པ་ནི།
འབྱོར་པ་ཅན་དག་མྱ་ངན་ལས་འདས་པ་ཐོབ་པར་བྱ་བར་མི་ནུས་མོད་ཀྱང་། ཉམ་ཐག་པ་དག་
ནི་འཁོར་བ་ལ་དགའ་བ་ཡོངས་སུ་དོར་རིགས་ནའང་། མི་འདོར་བ་ནི་གཏི་མུག་གི་དབང་གིས་
ཡིན་ནོ་ཞེས་སྟོན་པ་ནི། གང་ཟག་ལ་ལ་སྡུག་པ་དང་བྲལ་བ་སོགས་ཀྱི་སྡུག་བསྔལ་གྱིས་ཟིལ་
གྱིས་མནན་ཅིང་ལྕེབས་ནས་འཆི་བར་འདོད་པ་དག་སྣང་སྟེ། དེ་དག་མྱ་ངན་ལས་འདས་པར་
འགྲོ་རིགས་པ་ལ་གཏི་མུག་པའི་རྒྱུ་མཚན་གྱིས་དེར་མི་འགྲོ་བ་ཁོ་ནར་ཟད་དེ། དེ་ལྟ་མིན་ན།
འདིར་སྡུག་བསྔལ་བས་བདག་ལ་ཆགས་པ་དང་བྲལ་བ་ལྟར་འཁོར་བ་མཐའ་དག་སྡུག་བསྔལ་དུ་
ངེས་པར་བྱས་ནས་བདག་ལ་ཆགས་པ་བཏང་ན་ནི། མྱ་ངན་ལས་འདས་པའི་བདེ་བ་ལ་མྱུར་དུ་
གནས་པར་འགྱུར་བ་ཞིག་ན། ཡོད་པ་མིན་པའི་ཕྱིར་རོ། །གཉིས་པ་ནི། གལ་ཏེ་མྱང་འདས་
ཐོབ་པར་བྱ་བའི་ཕྱིར་སྟོང་པ་ཉིད་བསྒོམ་པའི་གཏམ་ཁོ་ན་མཛད་པར་རིགས་ན། སྦྱིན་པ་དང་
ཚུལ་ཁྲིམས་ཀྱི་གཏམ་ཅིའི་ཕྱིར་མཛད་ཅེ་ན། བཅོམ་ལྡན་འདས་ཀྱིས་ནི། གདུལ་བྱའི་བསམ་
པ་དང་། བག་ལ་ཉལ་གྱི་དབྱེ་བས་ཆོས་སྟོན་ལ། གདུལ་བྱ་ལ་དབང་པོའི་བྱེ་བྲག་གིས་གསུམ་
ཡོད་པའི་དམན་པ་ལ་ནི་སྦྱིན་པ་ཁོ་ན་གསུངས་ཏེ། ཕྱི་མ་གཉིས་ཀྱི་སྣོད་མིན་པའི་ཕྱིར། འབྲིང་
ལ་ནི་ཚུལ་ཁྲིམས་ཁོ་ན་གསུངས་ཏེ། སྦྱིན་པ་ལ་གནས་ཟིན་པ་དང་། བསྒོམ་པའི་སྣོད་མིན་
པའི་ཕྱིར། མཆོག་ལ་ནི་བསྒོམ་པ་ཁོ་ན་གསུངས་ཏེ། དང་པོ་གཉིས་ལ་གནས་ཟིན་པའི་ཕྱིར།
དེས་ན་ཐར་པ་དོན་དུ་གཉེར་བས་ནི། རྟག་ཏུ་སྟོང་པ་ཉིད་བསྒོམ་པའི་སྒོ་ནས་མཆོག་མྱ་ངན་
ལས་འདས་པ་ལ་དགའ་བར་བྱོས་ཤིག་སྟེ། བྱ་དགོས་ཀྱི་སྦྱིན་པ་དང་ཚུལ་ཁྲིམས་ཙམ་ལ་གནས་
པར་བྱ་བ་མིན་ཏེ། ཚུལ་ཁྲིམས་ཀྱིས་མ་ཟིན་པའི་སྦྱིན་པ་ལ་ནི་ལོངས་སྤྱོད་དང་། སྒོམ་པས་མ་
ཟིན་པའི་ཚུལ་ཁྲིམས་ནི་མཐོ་རིས་ཙམ་གྱི་རྒྱུ་ཡིན་པའི་ཕྱིར་དང་། བསྒོམ་པས་ནི་ཉོན་མོངས་པ་
སྲབ་པས་མྱ་ངན་ལས་འདའ་བའི་ཕྱིར་རོ། །
བཞི་པ་ལ། བསྟན་པ་ལ་རིམ་གྱིས་འཇུག་པའི་ཚུལ་དང་། དེ་ལྟར་འཇུག་དགོས་པའི་
འཐད་པ་དང་གཉིས་ཀྱི། དང་པོ་ནི། སྟོང་པ་ཉིད་མཆོག་ཡིན་པའི་རྒྱུ་མཚན་གྱིས། དང་པོ་ཁོ་
ནར་དེའི་གཏམ་བྱ་བ་མིན་ཏེ། རང་གཞན་ལམ་ལ་བཀྲི་བར་འདོད་པས་ལས་འབྲས་ཀྱི་རྟེན་དུ་:
220



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་པར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
གྱུར་བའི་བདག་ཡོད་པ་ལ་སོགས་པའི་གཏམ་གྱིས་སྐྱེ་བ་སྔ་ཕྱི་མེད་པར་བཟུང་ནས་བསོད་
ནམས་མིན་པ་བསོགས་པ་དང་པོར་བཟློག་པར་བྱ་སྟེ། དེ་ནི་མཐོང་བ་དང་མ་མཐོང་བའི་ཉེས་
པ་བརྒྱ་ཕྲག་དུ་མའི་སྒོ་ཡིན་པའི་ཕྱིར་དང། སྤང་སླ་བའི་ཕྱིར་རོ། །བར་དུ་ཐ་སྙད་བཞིག་པའི་
རིགས་པ་རྣམ་པ་བཞིས་ཕུང་པོ་ལ་བདག་ཏུ་ལྟ་བ་ཉི་ཤུ་བཟློག་པར་བྱ་སྟེ། དེ་ནི་ཉེས་པ་དུ་མའི་
རྟེན་ཡིན་པའི་ཕྱིར་དང་། སྔ་མ་ལས་དཀའ་ཞིང་ཕྱི་མ་ལ་ལྟོས་ཏེ་སླ་བའི་ཕྱིར་རོ། ། ཕྱིས་ནི་
དངོས་པོ་ཐམས་ཅད་སྟོང་པ་ཉིད་དུ་བསྟན་པས་བདག་ཏུ་ཆགས་པ་ལྷན་སྐྱེས་དང་། ཆོས་ཀྱི་
བདག་ཏུ་འཛིན་པའི་ལྟ་བ་ཀུན་བཟློག་པར་བྱ་སྟེ། སྔ་མ་གཉིས་སྔོན་དུ་སོང་བའི་ནུས་པའི་ཕྱིར་
དང་། ཉེས་པ་ཐམས་ཅད་ཀྱི་རྩ་བ་ཡིན་པའི་ཕྱིར་དང་། གང་ཟག་གང་གི་རིམ་པ་འདིས་
ཐམས་ཅད་བཟློག་པའི་ཐབས་ཤེས་པ་དེ་ནི་སངས་རྒྱས་ཀྱི་བསྟན་པ་ལ་མཁས་པ་ཡིན་ཞེས་
བརྗོད་དེ། དེ་ནི་བདག་གཞན་ལེན་པ་མེད་པར་མྱ་ངན་ལས་འདའ་བར་བྱེད་པའི་ཕྱིར་རོ། །
དེ་ལ་རྩོད་པ་སྤང་བ་ནི། །གལ་ཏེ་སྟོང་པ་ཉིད་བསྒོམ་པས་མྱ་ངན་ལས་འདས་པ་ཐོབ་ན། ཆོས་
ཅན་མཐའ་ཡས་པའི་ཕྱིར་ཐམས་ཅད་སྟོང་པ་ཉིད་དུ་མཐོང་ནུས་པ་མིན་ནོ་ཞེ་ན། ཆོས་ཐམས་
ཅད་ཀྱི་སྟོང་པ་ཉིད་མཐོང་བ་ལ་དེའི་ཆོས་ཅན་རེ་རེ་བཞིན་དུ་ཡུལ་དུ་བྱེད་དགོས་པ་མིན་ཏེ།
གཟུགས་ལ་སོགས་པའི་དངོས་པོ་གཅིག་གི་རང་བཞིན་སྟོང་པ་ཉིད་དུ་ལྟ་བ་པོ་གང་ཡིན་པ་དེ་ནི་
དངོས་པོ་ཀུན་གྱི་རང་བཞིན་སྟོང་པ་ཉིད་དུ་ལྟ་བ་པོར་བཤད་ཅིང་དེ་ལྟར་དུ་འཐད་པའི་ཕྱིར་ཏེ།
ཆོས་ཅན་གཅིག་དགག་བྱ་གང་གིས་སྟོང་པའི་སྟོང་ཉིད་ཡིན་པའི་སྟོང་ཉིད་དེ་ཉིད་དང་།
དངོས་པོ་ཀུན་དགག་བྱས་སྟོང་པའི་སྟོང་ཉིད་དེ་ཉིད་ལ་མཚན་ཉིད། རང་བཞིན་མི་འདྲ་བ་
ཅུང་ཟད་ཀྱང་མེད་པའི་ཕྱིར་ཏེ། ཆོས་ཅན་གཅིག་གི་སྟོང་ཉིད་དགག་བྱ་བདེན་པ་བཀག་པས་
རབ་ཏུ་ཕྱེ་བ་བཞིན་དུ། ཆོས་ཅན་ཐམས་ཅད་ཀྱི་སྟོང་པ་ཉིད་ཀྱང་དགག་བྱ་བདེན་པ་བཀག་
ཙམ་གྱིས་རབ་ཏུ་ཕྱེ་བ་མཚུངས་པའི་ཕྱིར། དཔེར་ན། བུམ་པ་དང་། འཁར་གཞོང་ལ་སོགས་
པ་ཐ་དད་ཀྱང་། དེ་དག་གི་ནམ་མཁའ་དགག་བྱ་སྒྲིབ་ཐོགས་བཀག་ཙམ་གྱིས་རབ་ཏུ་ཕྱེ་བའི་
རང་བཞིན་ལ་མི་འདྲ་བའི་ཁྱད་པར་མེད་པ་བཞིན་ནོ། ། གཉིས་པ་ལ། སྤྱོད་འཇུག་ ཏུ།
དམན་ལ་ཟབ་དང་རྒྱ་ཆེ་དང་། །རྒྱ་ཆེན་ཆོས་ཀྱི་སྣོད་གྱུར་པ། །དམན་པའི་ཆོས་ལ་སྦྱར་མི་
བྱ། །ཞེས་པ་ལྟར། མཆོག་ལ་དམན་པ་དང་། དམན་པ་ལ་ཟབ་པའི་ཆོས་སྟོན་མི་རིགས་པའི་
འཐད་པ། དེ་ཉིད་དཔེས་བསྟན་པ་གསུམ་གྱི། དང་པོ་ནི། གལ་ཏེ་ཆོས་ཐམས་ཅད་སྤང་བྱ་
221



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ། ༢
1:ཡིན་ན། བསོད་ནམས་ལ་གུས་པར་བྱ་བར་བཤད་པ་དང་འགལ་ཞེ་ན། མི་འགལ་ཏེ། བསོད་
ནམས་ཀྱི་ཆོས་ལ་ཆགས་ཤིང་གུས་པ་ནི། དེ་བཞིན་གཤེགས་པ་རྣམས་ཀྱིས་མཐོ་རིས་འདོད་པ་
རྣམས་ལ་གསུངས་པ་ཡིན་ཏེ། དེ་ནི་མཐོ་རིས་ཀྱི་ཐབས་ཡིན་པས་དེ་འདོད་པ་རྣམས་ཀྱི་བྱ་བར་
འོས་པའི་ཕྱིར་དང་། ཐར་པ་འདོད་པ་རྣམས་ལ་ནི་མིན་ཏེ། དེ་ལ་ནི་དེ་ཉིད་འཁོར་བར་འཆིང་
བའི་རྒྱུ་ཡིན་པས་སྨད་པར་འགྱུར་ན། གཞན་དུ་ཆོས་མིན་པ་སྨད་བྱ་ཡིན་པ་ལྟ་སྨོས་ཀྱང་ཅི་
དགོས་པའི་ཕྱིར། ཇི་ལྟར་སྨད་ན་ཆོས་ཀྱི་རྣམ་གྲངས་གཟིངས་དང་འདྲ་བར་ཀུན་ནས་ཤེས་པ་
རྣམས་ཀྱིས་ནི་ཆོས་རྣམས་ཉིད་སྤང་བར་བྱ་བ་ཡིན་ན། ཆོས་མིན་པ་དག་ལྟ་ཅི་སྨོས་ཞེས་
གསུང་པའི་ཕྱིར་རོ། །ཐར་པ་འདོད་པ་ལ་ནི། ཆོས་དང་ཆོས་མིན་པ་འགའ་ལ་ཡང་ཆགས་
པར་འོས་པ་མིན་ཏེ། ཐར་པ་དེ་ནི་ཆགས་པ་མ་ལུས་པ་བཅད་པས་ཐོབ་པར་བྱ་བ་ཡིན་པའི་
ཕྱིར་རོ། །གཉིས་པ་ནི། གལ་ཏེ་སྟོང་པ་ཉིད་ཀྱིས་སྡུག་བསྔལ་མ་ལུས་པ་ལྡོག་ན། དེ་ཁོ་ན་
གཅིག་པུ་དང་པོ་ནས་ཉེ་བར་བསྟན་རིགས་སོ་ཞེ་ན། བསོད་ནམས་འདོད་ཅིང་སེམས་ཅན་
རྗེས་སུ་བཟུང་བར་འདོད་པའི་སྙིང་རྗེ་ཅན་གྱིས་སྟོང་པ་ཉིད་ཀུན་གྱི་ཚེ་སྟེ་དང་པོ་ཉིད་ནས་
བརྗོད་པར་བྱ་བ་མིན་ཏེ། དབང་པོ་དང་དགེ་བའི་རྩ་བ་མ་སྨིན་པའི་སེམས་ཅན་རྣམས་ལ་དེ་
བརྗོད་ན་དོན་མིན་པ་ཆེན་པོར་འགྱུར་བའི་ཕྱིར་ཏེ། སྟོང་པ་ཉིད་སྤོང་བའམ། སྟོང་ཉིད་ཀྱི་
དོན་མེད་པའི་དོན་ཞིག་ཏུ་བཟུང་ནས་ལས་འབྲས་ལ་སྐུར་བ་འདེབས་ཤིང་ལོག་པའི་ལྟ་བ་ཅན་
དུ་འགྱུར་བའི་ཕྱིར། དཔེར་ན། གནས་མིན་པར་སྦྱར་བའི་སྨན་དུག་ཏུ་འགྱུར་བ་བཞིན་
ནོ། །གསུམ་པ་ནི། དོན་དེ་ཉིད་དཔེས་བསྟན་པའི་ཕྱིར་བཤད་པ། ཅི་ལྟར་ཀླ་ཀློ་མཐའ་
འཁོབ་པ་རྣམས་སྐད་གཞན་ལེགས་སྦྱར་གྱི་སྐད་ཀྱིས་བཟུང་བར་མི་ནུས་ཏེ། དེ་མི་གོ་བའི་ཕྱིར།
དེ་བཞིན་དུ་འཇིག་རྟེན་པའི་ཀུན་རྫོབ་ལ་ཞུགས་པ་མ་གཏོགས་པར་མཁས་པ་རྣམས་ཀྱིས་
འཇིག་རྟེན་བདེན་གཉིས་ཀྱི་ལམ་གྱིས་བཟུང་བར་ནུས་པ་མིན་ཏེ། འཇིག་རྟེན་པའི་ཀུན་རྫོབ་
ལ་མ་བརྟེན་པར་གཟུགས་སོགས་སྒྱུ་མ་ལྟ་བུ་དང་། དོན་དམ་པ་བསྟན་པར་མི་ནུས་པའི་ཕྱིར་
རོ། །ཇི་ལྟརོ་ཀླ་ཀློ་རང་གི་སྐད་ཀྱིས་བཟུང་ནུས་པ་དེ་བཞིན་དུ། འཇིག་རྟེན་གྱི་ཀུན་རྫོབ་ལ་
ཞུགས་པས་ནི་དེ་བཟུང་ནུས་ཏེ། དེས་སྒྱུ་མ་ལྟ་བུའི་ཀུན་རྫོབ་དང་། དེས་བརྗོད་དུ་མེད་པའི་
རང་བཞིན་དོན་དམ་པ་བཟུང་ནུས་པའི་ཕྱིར་རོ། །
ལྔ་པ་ལ། བསྟན་པ་དོན་ཡོད་པ་དང་། སྒོམ་པ་དོན་ཡོད་པ་གཉིས་ཀྱི། དང་པོ་ནི་ཡོད་
222



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
པགས་པ་མེད་ལ་སོགས་པའི་བསྟན་པ་ཐམས་ཅད་འཇིག་རྟེན་བཟུང་བའི་ཐབས་ཡིན་པའི་ཕྱིར། བཅོམ་
ལྡན་འདས་ཀྱིས་འཇིག་རྟེན་ཐམས་ཅད་ཡང་དག་པར་ཡོད་པ་དང་། མི་རྟག་པ་ལ་སོག་
ཡིན་པས་ཡང་དག་པར་མེད་པ་དང་། འཇིག་རྟེན་པའི་བློ་དང་འཕགས་པའི་རྗེས་ཐོབ་ལ་ལྟོས་
ནས་ཡོད་མེད་གཉིས་ཀ་དང་། དེ་ཁོ་ཉིད་དུ་གཉིས་ཀ་མིན་ཞེས་ཀྱང་བསྟན་ལ་དེ་ཐམས་ཅད་
ཀྱང་གདུལ་བྱའི་ཉོན་མོངས་འཇོམས་པའི་སྨན་གྱི་སླད་ཁོ་ནར་འགྱུར་ཏེ། སྟོན་པས་ཆོས་
བསྟན་པ་ནི། གདུལ་བྱའི་ཉོན་མོངས་པའི་ནད་ཀྱི་དབང་གིས་ཡིན་པའི་ཕྱིར་དང་། ནད་ཀྱི་
གཞིའི་བྱེ་བྲག་ཐ་དད་པས་དུ་མ་ཞིག་སྨན་དུ་འགྱུར་གྱི་གཅིག་ཉིད་ཐམས་ཅད་དུ་ཉེ་བར་མཁོ་བ་
མིན་པའི་ཕྱིར། འགྲེལ་པར་དཔེ་རྒྱན་དུ་བྱས་སོ། ། གཉིས་པ་ལ། ཡོན་ཏན་ཐོབ་པ་དང་།
སྤང་བྱ་སྤོང་བ་ཆེ་བ་གཉིས་ཀྱི། དང་པོ་ལ། དངོས་དང༌། རྩོད་པ་སྤང་བ་གཉིས་ཀྱི། དང་པོ་
ནི། དོན་དམ་པའི་བདེན་པ་བསྟན་པ་དེ་ཡང་དག་པར་རྫོགས་པར་མཐོང་ནས་གནས་མཆོག་
མྱ་ངན་ལས་འདས་པར་འགྲོ་སྟེ། ཉོན་མོངས་པ་མཐའ་དག་སྤོང་བའི་ཕྱིར་རོ། །ཅུང་ཟད་དེ་
ཆུང་ངུ་ཞིག་མཐོང་ན་ལྷ་དང་མིའི་འགྲོ་བ་བཟང་པོར་འགྲོ་སྟེ། དེའི་རྒྱུ་བསོད་ནམས་ཚད་མེད་
པ་གསོག་པའི་ཕྱིར་རོ། །དེའི་ཕྱིར། མཁས་པ་ནང་གི་བདག་ཉིད་སྟོང་པ་ཉིད་བསམ་པ་ལ་
རྟག་ཏུ་བློ་གྲོས་བསྐྱེད་པར་བྱ་སྟེ། རྫོགས་པར་མཐོང་བ་དང་ཅུང་ཟད་མཐོང་བའི་བྱེ་བྲག་གིས་
ངེས་པར་ལེགས་པ་དང་། མངོན་པར་མཐོ་བ་ཐོབ་པའི་ཕྱིར་རོ། །གལ་ཏེ་རྐྱེན་འགའ་ཞིག་མ་
ཚང་བ་ལས་དེ་ཁོ་ན་ཉིད་ཤེས་པས་ཚེ་འདིར་མྱ་ངན་ལས་འདས་པ་མ་ཐོབ་ཀྱང་དེའི་འབད་པ་
དོན་མེད་པ་མིན་ཏེ། སྐྱེ་བ་ཕྱི་མར་འབད་པ་མེད་པར་དེ་ངེས་པར་ཐོབ་པར་འགྱུར་བའི་ཕྱིར།
དཔེར་ན། མཚམས་མེད་པ་ལ་སོགས་པ་སྐྱེས་ནས་མྱོང་འགྱུར་གྱི་ལས་བཞིན་ནོ། །གཉིས་པ་
ནི། གལ་ཏེ་དེ་ཁོ་ན་ཉིད་ཤེས་པས་གྲོལ་བ་ཐོབ་ན། ད་ལྟ་གྲོལ་བ་དག་ཅིའི་ཕྱིར་མི་སྣང་ཞེ་ན།
ལ་ལར་སྣང་མོད་ཀྱི་འོན་ཀྱང་མྱང་འདས་སུ་མ་ཟད་བྱ་བ་ཀུན་ལ་སྦྱོར་བ་མེད་པར་བསམ་བཞིན་
པ་ན་གྲུབ་པ་ཤིན་ཏུ་དཀོན་ཏེ། གཞན་དུ་ན་སྐྱེས་བུའི་དོན་ཐམས་ཅད་འབད་མེད་དུ་འགྲུབ་
པའི་ཕྱིར་རོ། །དེས་ན་སྦྱོར་བ་དགོས་ལ་དེ་ཡང་ཤིན་ཏུ་རྙེད་དཀའ་བའི་ཕྱིར་རོ། །དེ་བཞིན་དུ་
བསྟན་པ་འདི་ནའང་མྱ་ངན་ལས་འདས་པ་མེད་པ་མིན་མོད་ཀྱི་འོན་ཀྱང་གྲོལ་བ་རྣམས་རྙེད་
དཀའ་བ་ཡིན་ཏེ། བསམ་པ་ཙམ་གྱིས་དེ་མི་འགྲུབ་པས་སྦྱོར་བ་དགོས་ལ། དགེ་བའི་བཤེས་
གཉེན་དང་ཕྲད་པ་དང་། ཚུལ་བཞིན་ཡིད་ལ་བྱེད་པའི་སྦྱོར་བ་དག་ཀྱང་བརྙེད་དཀའ་བའི་
223



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།..
ཕྱིར་རོ། །གཉིས་པ་ནི། ཉོན་མོངས་པ་ཡུན་རིང་པོར་ཞུགས་པས་དེ་གཉེན་པོས་ཟད་པ་ཡོད་
པ་མིན་ནོ་ཞེ་ན། རང་གི་ཉེར་ལེན་གྱི་ལུས་ལ་མི་རྟག་པ་དང་། བྱས་པ་མི་ཤེས་པ་ལ་སོགས་
པའི་ཡོན་ཏན་མེད་པར་ཐོས་པའི་མཁས་པ་ལ་ལུས་དེ་ལ་ཆགས་པའི་འདོད་ཆགས་ཡུན་རིང་དུ་
མི་གནས་ཏེ། དེའི་སྐྱོན་མཐོང་བའི་ཕྱིར། དེ་ལ་དཔག་ན་སྟོང་པ་ཉིད་ཀྱི་ལམ་ཡུན་རིང་དུ་
གོམས་པ་དེ་ཉིད་ཀྱི་ཉོན་མོངས་པ་ཐམས་ཅད་ཀྱང་ཟད་པར་འགྱུར་མིན་ནམ་སྟེ། ཟད་པར་
ཤེས་ནུས་ཏེ། གཉེན་པོ་ཅུང་ཟད་དུས་ཐུང་ངུར་བསྟེན་པས་ཀྱང་དེའི་ངོས་སྐལ་གྱི་ཉོན་མོངས་
པ་འཇོམས་ནུས་ན་གཉེན་པོ་མཐའ་དག་དུས་ཡུན་རིང་དུ་བསྟེན་པས་ཐམས་ཅད་ཟད་པ་ལྟ་ཅི་
སྨོས་པའི་ཕྱིར། དེས་ན་ཉོན་མོངས་ཐམས་ཅད་བཅད་པའི་གྲོལ་བ་སྲིད་དོ། །གལ་ཏེ་འཁོར་བ་
ལ་ཐོག་མ་མེད་པའི་ཕྱིར། ཐ་མའང་མེད་དོ་ཞེ་ན། ཇི་ལྟར་ས་བོན་ལ་ཐོག་མ་མེད་ཀྱང་མེས་
ཚིག་པ་ལ་སོགས་པ་ལས་མཐའ་མཐོང་བ་བཞིན་དུ་སྟོང་པ་ཉིད་ཀྱི་ལྟ་བ་རྙེད་པའི་གང་ཟག་གི་
སྲིད་པ་ལ་ཐོག་མ་ཡོད་པ་མིན་ཡང་ཐ་མ་ཡོད་པ་མི་འགལ་ཏེ། ཡེ་ཤེས་ཀྱི་དེའི་རྒྱུ་ཉོན་མོངས་པ་
སྤོང་བས་རྒྱུ་མ་ཚང་བའི་ཕྱིར་ཡང་སྲིད་པའི་སྐྱེ་བའང་འབྱུང་བར་མི་འགྱུར་བའི་ཕྱིར་རོ། །
དཔེར་ན། ཤིང་གི་རྩ་བ་གཏོན་ན་སླར་འཕེལ་བར་མི་འགྱུར་བ་བཞིན་ནོ། །འདིར་འགྲེལ་པར།།
བྱང་ཆུབ་སེམས་དཔའ་ལ་ཉོན་མོངས་མེད་པས་ཡང་སྲིད་མེད་པར་འགྱུར་སྙམ་པ་ལ། དེའི་སྐྱེ་
བ་སྨོན་ལམ་གྱི་དབང་གིས་ཡིན་པ་དང་། དེས་ན་སེམས་ཅན་རང་བཞིན་གྱིས་མེད་པར་མཐོང་
ཡང་དེའི་དོན་ལ་སྦྱོར་བ་བྱང་ཆུབ་སེམས་དཔའི་རྨད་དུ་བྱུང་བའི་སྤྱོད་པར་བསྟན་པ་དང་
དེའི་ཤེས་བྱེད། ཉེ་བར་འཁོར་གྱིས་ཞུས་པའི་མདོ། ཡུམ་གྱི་མདོ། རིན་ཆེན་ཕྲེང་བ། སངས་
རྒྱས་བསྐྱངས་ཀྱི་ལུང་རྣམས་དྲངས་པའི་ཐ་མ་ནི། འགྲོ་བ་སྟོང་པར་གཟིགས་མོད་ཀྱང་། །འགྲོ་
བའི་སྡུག་བསྔལ་བསལ་བཞེད་པས། །ཡུན་རིང་ཁྱོད་ཉོན་མོངས་པ་གང་། །དེ་ན་ཤིན་ཏུ་རྨད་
བྱུང་བའོ། །ཞེས་གསུངས་སོ། །གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་ལས་སློབ་མ་
ཡོངས་སུ་སྦྱང་བ་སྟེ་རབ་ཏུ་བྱེད་པ་བརྒྱད་པའི་ཚིག་དོན་བཤད་ཟིན་ཏོ།། །།
༈ དེ་ལྟར་རྒྱུད་སྣོད་རུང་དུ་གྲུབ་པའི་རྟེན་གྱི་གང་ཟག་བསྟན་ནས། བརྟེན་པ་དེ་ཁོ་
ཉིད་ཀྱི་བདུད་རྩི་སྟོན་པ་ལ། རབ་བྱེད་ཀྱི་འབྲེལ། རབ་བྱེད་སོ་སོའི་དོན་བཤད་པ་དང་
གཉིས་ཀྱི། དང་པོ་ནི། བཤད་མ་ཐག་པའི་རབ་ཏུ་བྱེད་པ་དང་པོ་བརྒྱུད་ཀྱི་རྒྱ་མཚོའི་ཆུས་རྒྱུད་
བཤལ་ཅིང་དག་པའི་སྣོད་རུང་དུ་གྱུར་པ་རྣམས་ཀྱིས་དེ་ཁོ་ན་ཉིད་རྟོགས་པར་བྱ་བའི་ཕྱིར།.
224



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
ཆོས་རྣམས་ཀྱི་དེ་ཁོ་ན་ཉིད་གཏན་ལ་འབེབས་པ་ལ་རབ་ཏུ་བྱེད་པ་བརྒྱད་ཡོད་པའི་དང་པོ།
དངོས་པོ་རྟག་པ་དགག་པ་བསྒོམ་པ་ལ། རབ་བྱེད་ཀྱི་གཞུང་བཤད། རབ་བྱེད་ཀྱི་མཚན་
བསྟན་པ་དང་གཉིས་ཀྱི། དང་པོ་ལ་སྤྱིར་དགག བྱེ་བྲག་ཏུ་དགག་པ་དང་གཉིས་ཀྱི། དང་པོ་
ནི། འདུས་བྱས་སྐྱེ་བ་དང་འཇིག་པ་དང་ལྡན་པ་ཉིད་ཀྱིས་སྙིང་པོ་མེད་པ་ཉིད་དུ་བསྒྲུབ་པའི་
ཕྱིར་བཤད་པ་ནི། ཐམས་ཅད་སོགས་ཏེ། འདི་ལྟར་རང་གི་འཆད་ཚུལ་བསྟན་པ་དང་།
གཞན་གྱི་འཆད་ཚུལ་མི་འཐད་པ་གཉིས་ཀྱི། དང་པོ་ནི། འདུས་བྱས་ཐམས་ཅད་ནི་རྟག་པ་
དང་། རང་བཞིན་གྱིས་ཡོད་པ་མིན་ཏེ། འབྲས་བུའི་དོན་དུ་སྐྱེ་བའི་ཕྱིར་རོ། །འདི་ལ་གཏན་
ཚིགས་ཀྱི་དོན། ཁྱབ་པ། བསྒྲུབ་བྱའི་ཆོས་ཀྱི་དོན་གཏན་ལ་དབབ་པ་དང་གསུམ་གྱི། དང་པོ་
ལ། འབྲས་བུའི་དོན་ཕན་གདགས་བྱ་དང་། འཇིག་པ་དང་། རྣམ་སྨིན་མྱོང་བ་ལ་སྦྱར་ཏེ་
བཤད་པ་དང་གསུམ་གྱི། དང་པོ་ལྟར་ན། ཆོས་ཅན་ནི། ཐམས་ཅད་ཅེས་པ་འབྱུང་བ་དང་
འབྱུང་འགྱུར། སེམས་སེམས་འབྱུང་། མཚན་གཞི། མཚན་ཉིད་ལ་སོགས་ཕན་ཚུན་ལྟོས་
ནས་གྲུབ་པའི་འདུས་བྱས་རྣམས་ཡིན་ལ། དེ་རྣམས་ནི་གཅིག་ཀྱང་སྐྱེ་བ་མེད་པས་ཅི་རིགས་
པར་ཚོགས་པ་ཁོ་ན་སྐྱེ་ཞིང་། ཚོགས་པ་དེ་ཡང་ཕན་ཚུན་རྒྱུ་དང་འབྲས་བུའི་དངོས་པོར་གནས་
པའི་ཕྱིར་ཏེ། དོན་གཞན་གང་ཞིག་ཡོད་ན་ཡོད། མེད་ན་མེད་པའི་ཕྱིར། དཔེར་ན། ས་མེད་
ན་འབྱུང་བ་གསུམ་པོ་མེད་ལ་ཡོད་ན་ཡོད་པའི་ཕྱིར། ས་སྐྱེ་བ་འབྱུང་བ་གསུམ་གྱི་དོན་ཡིན་པ་
ལྟ་བུའོ། །གཉིས་པ་ལ། ཆོས་ཅན་ནི། འདུས་བྱས་ཐམས་ཅད་ཡིན་ལ། དེ་ནི་འབྲས་བུ་
འཇིག་པ་ཁོ་ནའི་དོན་དུ་སྐྱེ་བ་ཡིན་ཏེ། སྐྱེ་བའི་རྐྱེན་གྱིས་རྒ་ཤི་ཞེས་བསྟན་པའི་ཕྱིར་རོ། །
གསུམ་པ་ལ། ཆོས་ཅན་ནི། ཕྱི་ནང་གི་སྐྱེ་མཆེད་རྣམས་ཡིན་ལ། དེ་ནི་འབྲས་བུ་ལས་ཀྱི་རྣམ་
སྨིན་བདེ་སྡུག་མྱོང་བའི་དོན་དུ་སྐྱེ་བའི་ཕྱིར་ཏེ། དེ་མྱོང་བ་ནི་ངན་འགྲོ་དང་། བདེ་འགྲོ་སོགས་
ཀྱི་ཡུལ་དང་། མཐོང་ཆོས་དང་སྐྱེ་བ་ཕྱི་མ་སོགས་དུས་དང་ དར་བབ་དང་། རྒས་པ་ལ་
སོགས་པ་ལུས་ཀྱི་གནས་སྐབས་ཀྱི་ཁྱད་པར་ལ་ལྟོས་ལ། དེ་ཡང་དེ་དག་མེད་པར་མེད་པའི་ཕྱིར་
རོ། །གཉིས་པ་ནི། འབྲས་བུའི་དོན་དུ་སྐྱེ་བའི་རང་གི་ངོ་བོ་ཉིད་ཀྱིས་རྣམ་པར་གནས་པ་ཡོད་
པ་མིན་པ་དེ་ལ་རྟག་པའམ་རང་བཞིན་གྱིས་ཡོད་པ་མིན་པས་ཁྱབ་སྟེ། དཔེར་ན། འབྲས་བུའི་
ཆེད་དུ་ཆགས་པའི་རྣམ་པ་སྟོན་པ་ལྟ་བུའོ། །རྣམ་པ་གཞན་དུ་ན། འབྲས་བུའི་དོན་དུ་སྐྱེ་བར་
འགལ་ཏེ། རང་བཞིན་ལ་ལྡོག་པ་མེད་པས་རྟག་ཏུ་འབྲས་བུ་སྐྱེད་པར་འགྱུར་ན་དེ་ལྟར་ཡང་
225



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
མིན་པའི་ཕྱིར་རོ། །གསུམ་པ་ནི། འདིར་རྟག་པ་ཞེས་མི་རྟག་པ་ལོག་ཙམ་མིན་གྱི་རང་བཞིན་
གྱིས་གྲུབ་པའི་རྟག་པའོ། །དེའི་རྣམ་གྲངས། རང་བཞིན། བདེན་པོ། སྙིང་པོ། དངོས་པོ།
རྫས་ཏེ་ལྔ་ཡིན་ལ། དེ་དག་མེད་པས་རང་བཞིན་མེད་པའམ་བདེན་པ་མེད་པ་སོགས་ཏེ། རང་
བཞིན་སྙིང་པོ། དངོས་པོ་གསུམ་ནི་དགག་བྱའི་ཁྱད་པར་མ་སྦྱར་བར་ཐ་སྙད་དུ་དགག་མི་ནུས་
པས། རང་བཞིན་གྱིས་གྲུབ་པ་དང་། བརྟན་པའི་སྙིང་པོ་དང། ཐེར་ཟུག་པའི་དངོས་པོ་
རྣམས་ཡིན་པར་མངོན་ཏེ། འདིར་མདོ་དྲངས་པ་ཉིད་ཀྱིས་གསལ་ལོ། །དེས་ན། མི་སློབ་
པའི་སྐུ་གསུང་ཐུགས་ཐུབ་པ་དང་ལྡན་པའི་ཐུབ་པ། སངས་རྒྱས་བཅོམ་ལྡན་འདས་ཉིད་
དངོས་པོ་རྣམས་ཀྱི་རང་བཞིན་ཇི་ལྟ་བ་བཞིན་དུ་གཤེགས་ཤིང་ཐུགས་སུ་ཆུད་པས་དེ་བཞིན་
གཤེགས་པ་ཞེས་བྱ་སྟེ། དེ་ཁོ་ན་ཉིད་ཇི་ལྟར་གནས་པ་བཞིན་རྟོགས་པའི་ཕྱིར་རོ། །དེ་ཅིས་
གྲུབ་ཅེ་ན། མི་རྟག་པ་དང་སྟོང་པ་ཉིད་ཀྱི་ཆོས་ཉེ་བར་བསྟན་པས་གྲུབ་སྟེ། དེ་སྟོན་པ་ན་དེ་ཁོ་
ན་ཉིད་ཕྱིན་ཅི་མ་ལོག་པར་སྟོན་པའི་ཕྱིར་རོ། །དེ་མ་རྟོགས་པའི་ཕྱི་པའི་སྟོན་པ་རྣམས་ནི།
དངོས་པོའི་རང་བཞིན་ལ་ཇི་ལྟ་བ་བཞིན་དུ་ གཤེགས་པའི་དེ་བཞིན་གཤེགས་པ་མིན་ཏེ།
དངོས་པོའི་དེ་བཞིན་ཉིད་སྟོན་པ་ན། སྟོང་པ་ཉིད་ལས་གཞན་དངོས་པོ་རྟག་པ་སོགས་སུ་སྟོན་
པའི་ཕྱིར། འདིས་ནི་བསྟན་པ་དག་མ་དག་གི་སྒོ་ནས་སྟོན་པ་དག་མ་དག་རྗེས་སུ་དཔོག་པར་
བསྟན་ཏོ། །གཉིས་པ་ནི། ཆོས་སྐྱོང་གིས་བྱེ་བྲག་པས་བརྟགས་པའི་རྡུལ་ཕྲ་རབ་འབྲས་བུ་
ཡན་ལག་རྩོམ་པའི་དོན་དུ་ཡིན་པའི་ཕྱིར། བྱས་པ་དང་། བྱས་པའི་རྟགས་ཀྱིས་མི་རྟག་པ་
སྒྲུབ་པ་ལ་སྦྱར་རོ། །འདི་དགག་པ་ལ། གཏན་ཚིགས་ཀྱི་སྐྱོན་དང་། དམ་བཅའི་སྐྱོན་གཉིས་
ཀྱི། དང་པོ་ལ། གཏན་ཚིགས་མ་གྲུབ་པ་དང་། ཁྱབ་པ་མ་ངེས་པ་གཉིས་ཀྱི་དང་པོ་སྟོན་པ་
ན། གཞན་གྱིས་བརྟགས་པའི་རྡུལ་ཕྲ་རབོ་མ་གྲུབ་པས་ཆོས་ཅན་མེད་པའི་ཕྱིར་། གཏན་
ཚིགས་གཉིས་པོ་རང་ལ་མ་གྲུབ་པ་དང་། གཞན་གྱི་ཁས་བླངས་བྱེད་ན་ཧ་ཅང་ཐལ་བ་དང་།
གཞན་གྱི་རྟག་པ་དང་འབྲས་བུ་བྱེད་པའི་གཞི་མཐུན་ཁས་བླངས་པ་ལ། ཁས་བླངས་འགལ་བ་
ཉིད་ཀྱིས་ལྡོག་པར་བྱ་བ་ཡིན་པ་ལ། རྟག་པ་འབྲས་བུའི་དོན་དུ་ཁས་ལེན་པ་དོན་མེད་པ་དང་།
གཉིས་ཀ་ལ་གྲགས་པའི་གཏན་ཚིགས་མེད་པས་རང་རྒྱུད་མི་རིགས་པ་དང་། གཉིས་ཀ་ལ་
གྲགས་པའི་རྟགས་མེད་པས་རང་རྒྱུད་དཀའ་ཞིང་། ཕྱི་རྒོལ་རང་ལ་གྲགས་པའི་རྗེས་སུ་དཔག་
པ་བསྟན་པས་གཞན་གྱི་དམ་བཅའ་ལ་གནོད་པ་བརྗོད་པ་ནི་སླ་བ་ཡིན་པ་ལ། དེ་དོར་ནས་རང་-
ག
226



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
རྒྱུད་བྱེད་པ་ནི། སླ་བས་སྟོན་པར་བྱ་བ་ལ་དཀའ་བས་སྟོན་པས་མི་མཁས་པ་ཉིད་དུ་འགྱུར་བ་
སྟེ་ལྔས་སྟོན་ནོ། །གཉིས་པ་ནི། ནམ་མཁའ་སྐྱེད་པའི་བྱེད་རྒྱུ་མིན་ཡང་། ཁམས་དྲུག་སྐྱེས་
བུའི་རྒྱུར་བཤད་པས་རྒྱུ་མཚན་གྱི་རྒྱུ་ཙམ་ཡིན་པའི་ཕྱིར་འབྲས་བུའི་དོན་དུ་གྲུབ་པས་རྩ་བའི་
གཏན་ཚིགས་གཉིས་པོ་ཁྱབ་པ་མ་ངེས་པའང་ཡིན་ནོ། །
གསུམ་པ་ནི། འདིར་བདེན་པ་བཀག་ཙམ་གྱི་སྟོང་པ་ཉིད་སྒྲུབ་པའི་སྐབས་ཡིན་པས།
མི་རྟག་པ་ཡོངས་གཅོད་དུ་སྒྲུབ་པའང་འཐད་པ་མིན་ཏེ། གལ་ཏེ་མི་རྟག་རྟག་གོ་ཞེས། །དེ་
ལྟར་འཛིན་པ་ལོག་ཡིན་ན། །སྟོང་ལ་མི་རྟག་པའོ་ཞེས། །འཛིན་པ་ཇི་ལྟར་ལོག་མ་ཡིན། །
ཞེས་གསུངས་པ་ལྟར། སྟོང་པ་ཉིད་རྟག་པ་བཞིན་དུ་མི་རྟག་པ་ཡང་མི་འཐད་པའི་ཕྱིར་རོ། །
ཐ་སྙད་ཙམ་དུ་ཡིན་ན་ནི། འཇིག་རྟེན་གྱི་གྲགས་པས་གྲུབ་པས། རང་རྒྱུད་དོན་མེད་ཅིང་།
སྐྱེ་བོ་གཞན་ལ་དེ་རྟོགས་སུ་གཞུག་པ་ཡང་སྐྱེ་བོ་སྤྱི་ལ་གྲགས་པའི་ཐབས་གཞན་གྱིས་ནུས་པས་
དེ་ལའང་རང་རྒྱུད་དོན་མེད་དོ། །འདིས་ནི་སྒྲ་མི་རྟག་པར་སྒྲུབ་པའི་རང་རྒྱུད་ཀྱི་གཏན་ཚིགས་
མི་སྲིད་པར་བསྟན་ཏོ། །གལ་ཏེ་སྐྱེས་པ་རྟག་པ་མིན་པ་བདེན་མོད་ཀྱི། འབྲས་བུ་སྐྱེས་ཀྱང་རྒྱུ་
ལས་མ་སྐྱེས་པ་རྡུལ་ཕྲན་ལྟ་བུ་ཡན་ལག་གཅིག་ལྡན་དང་། འབྲས་བུ་སྐྱེས་པ་དང་། རྒྱུ་ལས་
སྐྱེས་པ་གཉིས་ཀ་མ་ཚང་བ་དེ་དག་རྟག་པ་ཡིན་ནམ་སྙམ་ན། བྱེ་བྲག་པ་འདིས་བདག་གི་ཡོན་
ཏན་བདེ་སྡུག་རྒྱུ་རྐྱེན་ལ་ལྟོས་པར་མཐོང་བའི་རིགས་པ་དེས་རྒྱུ་རྐྱེན་ལ་མ་བརྟེན་པར་དངོས་པོ་
ཡོད་པ་མེད་ཅེས་རྟོགས་རིགས་ཏེ། རྒྱུ་མཚན་མཚུངས་པའི་ཕྱིར་དང་། མི་རྟོགས་ན་རང་ཉིད་
བླུན་པོར་ཐལ་བའི་ཕྱིར་རོ། །རྟེན་འབྲེལ་ཀུན་ལ་ཁྱབ་པར་སྟོན་པ་ནི། དངོས་པོ་གང་ཞིག་
ཡུལ་གང་ན་དུས་ནམ་གྱི་ཚེ་ཡང་རྒྱུ་རྐྱེན་ལ་མ་ལྟོས་པའི་དངོས་པོ་ཡོད་པ་མིན་ཏེ། དངོས་པོ་
ཡིན་ན། ཡུལ་དུས་ནམ་གྱི་ཚེ་རྒྱུ་རྐྱེན་ལ་ལྟོས་དགོས་པའི་ཕྱིར། དེས་ན་དུས་ནམ་ཡང་ཡུལ་
གང་ཞིག་དུའང་རྟག་པའི་དངོས་པོ་འགའ་ཡང་ཡོད་པ་མིན་ཏེ། དངོས་པོ་ལ་རྒྱུ་རྐྱེན་ལ་ལྟོས་
པས་ཁྱབ་པའི་ཕྱིར་རོ། །
གཉིས་པ་ལ། བདག །ནམ་མཁའ། དུས། རྡུལ་ཕྲན། ཐར་པ་རྟག་དངོས་དགག་
པ་དང་ལྔ་ལས། དང་པོ་ནི། གལ་ཏེ་བདེ་བ་སོགས་ཀྱི་འདུ་བ་ཅན་གྱི་རྒྱུ་ཡིན་པའི་ཕྱིར་བདག་
ཡོད་ལ། དེ་ཡང་རང་བཞིན་གྱིས་གྲུབ་པའི་རྟག་པ་ཞིག་སྟེ། དངོས་པོར་ཡོད་ལ་རྒྱུ་དང་མི་ལྡན་
པའི་ཕྱིར་ཞེ་ན། བདག་ནི་དངོས་པོར་མེད་དེ་རྒྱུ་མེད་པའི་ཕྱིར། བོང་བུའི་རྭ་བཞིན། ཡང་།
227



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱད་ལས། པོད་བཅོ་ལྔ་པ།
བདག་རྒྱུ་ལྡན་དུ་ཐལ། དངོས་པོ་ཡིན་པའི་ཕྱིར། འདོད་ན། རྟག་པ་མིན་པར་འགྱུར། རྒྱུ་
མཚན་དེས་ན་དེ་ཉིད་མཁྱེན་པས་རྒྱུ་མེད་ལས་གྲུབ་པའི་དངོས་པོ་ནི་གྲུབ་པ་མིན་ཞེས་གསུང་
པའང་རིགས་པའི་འཐད་པ་དང་བཅས་པ་ཡིན་ཏེ། དངོས་པོ་ཡིན་ན་རྒྱུ་ལ་ལྟོས་ཤིང་རྒྱུ་ལྡན་མི་
རྟག་པས་ཁྱབ་པའི་ཕྱིར། ཇི་སྐད་དུ། མཁས་པ་རྟེན་འབྱུང་ཆོས་ལ་ལྷག་མོས་ཤིང་། །མཐར་
ལྟ་བ་ལ་བརྟེན་པར་བྱེད་པའང་མིན། །རྒྱུ་བཅས་རྐྱེན་བཅས་ཆོས་ནི་ཤེས་འགྱུར་ཏེ། །རྒྱུ་མེད་
རྐྱེན་མེད་ཆོས་ནི་ཡོད་མ་ཡིན། །ཞེས་གསུངས་སོ། །གལ་ཏེ་བུམ་པ་དང་བདེ་སོགས་རྒྱུ་རྐྱེན་
གྱིས་བྱས་པ་རྣམས་མི་རྟག་པར་མཐོང་བའི་ཤུགས་ཀྱིས་ནམ་མཁའ་ལ་སོགས་མ་བྱས་པ་རྣམས་
རྟག་པའི་དངོས་པོར་གྲུབ་བོ་ཞེ་ན། འོ་ན་བྱས་པ་ལ་དངོས་པོར་ཡོད་པ་ཉིད་དུ་མཐོང་བའི་
ཤུགས་ཀྱིས་ནམ་མཁའ་སོགས་རྟག་པ་རྣམས་དངོས་པོར་ཡོད་པ་མིན་ནོ་ཞེས་བྱ་བར་གྲུབ་པར་
འགྱུར་ཏེ། རྒྱུ་མཚན་མཚུངས་པའི་ཕྱིར། འདི་ནི་ཡོད་མཚུངས་དང་མེད་མཚུངས་གང་ཡང་
མིན་གྱི། ཁྱབ་པ་མེད་པ་ལ་ཡོད་ན། ཁྱབ་པ་ཡོད་པ་ལ་ངེས་པར་ཡོད་དགོས་ཞེས་པའི་དོན་
ཡིན་པས་རྟག་པའི་དངོས་པོ་ཡོད་པ་འགོག་པ་ཡིན་ནོ། །གཉིས་པ་ནི། རྟག་དངོས་མེད་ན།
ཆོས་མངོན་པར་ནམ་མཁའ་དང་། སོ་སོར་བརྟག་འགོག་སོགས་རྟག་པར་བཤད་པ་དང་
འགལ་ཞེ་ན། དེ་ལ་འགལ་བ་ཡོད་པ་མིན་ཏེ། སྒྲིབ་ཐོགས་བཀག་ཙམ་ལ་ནམ་མཁའི་ཐ་སྙད་
བྱས་ཤིང་དེ་ཉིད་གཞན་དུ་འགྱུར་བ་མེད་པ་ཙམ་ལ་བསམས་ནས་རྟག་པ་ཞེས་བརྗོད་པ་ཙམ་
ཡིན་པའི་ཕྱིར། དེས་ན་མིང་ཙམ་ལ་རྨོངས་ནས་ནམ་མཁའ་རྟག་དངོས་ཡིན་ནོ་ཞེས་སོ་སོའི་སྐྱེ་
བོ་དག་གིས་རྟོག་པ་ནི་ཚད་མ་མིན་ཏེ། ནམ་མཁའ་ཞེས་བྱ་བ་དངོས་པོའི་ངོ་བོ་ཅུང་ཟད་ཀྱང་
མེད་པའི་ཕྱིར་རོ། །བདེན་པ་ལ་མཁས་པའི་འཕགས་པ་རྣམས་ཀྱིས་ནམ་མཁའ་སོགས་དེ་དག་
ལ་དངོས་པོར་སྣང་རུང་མ་མཐོང་བའི་ཕྱིར་ཏེ། དེ་དག་གི་མཉམ་གཞག་ལྟ་ཞོག །རྗེས་ཐོབ་
དག་པ་འཇིག་རྟེན་པས་ཀྱང་དེར་མ་མཐོང་བའི་ཕྱིར་ལ་སོགས་པས་འགོགས་པ་གཉིས་ལའང་
སྦྱར་རོ། །གལ་ཏེ་ནམ་མཁའ་ནི་རྟག་པ་ཁོ་ན་སྟེ། ཁྱབ་པ་ཡིན་པའི་ཕྱིར་ཞེ་ན། ནམ་མཁའ་
ལ་ཆ་ཡོད་དམ་མེད་བརྟག་གྲོང་། དང་པོ་ལྟར་ན། ཆ་དང་ཆ་ཅན་གཅིག་གམ་མི་གཅིག་དང་
པོ་ལྟར་ན་འཐད་པ་མིན་ཏེ། བུམ་པའི་ཕྱོགས་ལ་སྦྱོར་བའི་ནམ་མཁའི་ཕྱོགས་ཞེས་བྱ་བ་ཆ་
ཤས་ནི་ཕྱོགས་ཅན་ནམ་མཁའ་གང་དུ་གནས་པའི་ཡུལ་ཀུན་ལ་གནས་པ་མིན་པའི་ཕྱིར། མ་
གྲུབ་ན་དེ་ལ་སྐྱོན་གཉིས་ཏེ། བརྟེན་པ་ཐམས་ཅད་གཅིག་ཏུ་ཐལ་བ་ནི། ཀ་བ་ལ་སོགས་པ་
228



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་བསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།།
ལཐམས་ཅད་བུམ་པ་ལ་ཡོད་པར་འགྱུར་ཏེ། དེ་དག་གི་ཡུལ་ནམ་མཁའ་ཐ་མི་དད་པའི་ཕྱིར།
རྟགས་ཁས་བླངས། ཆ་ཅན་མེད་པར་ཐལ་བ་ནི། ཆ་ཤས་ཀྱང་ཕྱོགས་ཅན་ནམ་མཁའ་བཞིན་
དུ་ཡུལ་ཀུན་ལ་ཁྱབ་པས་ནམ་མཁའི་ཆ་ཤས་མིན་པར་འགྱུར་ལ། དེ་ལྟར་ན་ནམ་མཁའ་ཡང་
མིན་པར་འགྱུར་བས་དེས་ཁྱབ་པ་ཉིད་ཉམས་སོ། །གཉིས་པ་ལྟར་ན། བུམ་པ་ལ་སྦྱོར་བའི་
ཕྱོགས་ནི་ཕྱོགས་ཅན་ནམ་མཁའ་ལ་དོན་གཞན་དུ་ཡོད་པར་ཡང་ཤིན་ཏུ་གསལ་ཏེ། དེ་གཉིས་
རང་བཞིན་གྱིས་གྲུབ་ཅིང་གཅིག་མིན་པ་དེའི་ཕྱིར། འདོད་ན། བུམ་པ་ལ་སོགས་པའི་ཡུལ་ལ་
ཆ་ཅན་ནམ་མཁས་མ་ཁྱབ་པར་འགྱུར་རོ། །
གཉིས་པ་ལྟར་ཆ་མེད་ནའང་། དེས་བུམ་པ་སྦྱོར་བའི་ཚེ་བདག་ཉིད་ཀུན་གྱི་སྦྱོར་བར་
འགྱུར་བས་ཀ་བ་ལ་སོགས་པ་ཐམས་ཅད་བུམ་པ་ལ་ཡོད་པར་འགྱུར་བའི་ཐལ་བ་སོ་ན་འདུག་
ཅིང་དེ་ལ་སྦྱོར་བ་དང་གཞན་ལ་སྦྱོར་བའི་ཆ་གཉིས་ཡིན་ན་ནི་ཆ་མེད་ཡིན་པ་ཉམས་སོ། །
གསུམ་པ་ལ། འདིར་དུས་ཇི་ལྟ་བུ་ཞིག་འགོག་སྙམ་ན། དུས་ཅན་ལ་བརྟེན་ནས་འདོགས་པའི་
དོན་མ་ཤེས་པར་དུས་ཀྱི་མིང་ཙམ་ལ་རྨོངས་ཏེ། དུས་ཀྱི་འབྱུང་བར་སྨིན་པར་བྱེད། །དུས་ཀྱི་
སྐྱེ་རྒུ་བསྡུད་པར་བྱེད། །དུས་ཀྱི་གཉིད་ལོག་སད་པར་བྱེད། །དུས་ལས་འདའ་བར་ཤིན་ཏུ་
དཀའ། །ཞེས་སྨྲ་བ་དག་གིས་དུས་རྟག་དངོས་སུ་རྟོག་པ་དེ་དག་འགོག་པར་བྱེད་ཀྱི་དུས་ཅན་
གྱི་དངོས་པོ་ལ་བརྟེན་ནས་བཏགས་པའི་ཁྱིམ་ལྟར་བཏགས་ཡོད་ཀྱི་དུས་ནི་འགོག་པ་མིན་ཏེ།
དེ་ནི་མྱུ་གུ་སོགས་ཕྱི་ནང་གི་འདུ་བྱེད་རྣམས་ཀྱི་ལྷན་ཅིག་བྱེད་པའི་རྐྱེན་ཉིད་དུ་འདོད་པའི་ཕྱིར་
ཏེ། ལུས་ཅན་རྣམས་ཀྱི་ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་
ལ་བབ་པ་ན། །འབྲས་བུ་ཉིད་དུ་སྨིན་པར་འགྱུར། །ཞེས་གསུངས་སོ། །དེ་ལ་བྱེ་བྲག་པ་
སོགས་ན་རེ། དུས་རྟག་པ་ཡོད་དེ། འགྲོ་བ་འཇུག་པ་དང་ལྡོག་པའི་རྒྱུ་ཡིན་པའི་ཕྱིར་ཏེ།
དུས་གང་ཞིག་ཡོད་ན་མྱུ་གུ་ལ་སོགས་པའི་དངོས་པོ་འཇུག་པ་དང་ལྡོག་པའང་དམིགས་པར་
འགྱུར་བའི་ཕྱིར་ཞེ་ན། དེ་དགག་པ་ལ། གཞན་དབང་དང་། འབྲས་བུ་དང་། མི་རྟག་པར་
ཐལ་བ་གསུམ་གྱི། དང་པོ་ནི། མྱུ་གུ་ལ་སོགས་པ་རྟག་ཏུ་སྐྱེ་བར་འགྱུར་ཏེ། རྒྱུ་དུས་རྟག་པ་
ལས་སྐྱེ་བའི་ཕྱིར་རོ། །གལ་ཏེ་ལྷན་ཅིག་བྱེད་པའི་རྐྱེན་ལ་ལྟོས་ནས་འབྲས་བུ་སྐྱེ་བ་ལ་མངོན་དུ་
ཕྱོགས་པའི་ནུས་པ་རིམ་ཅན་དུ་སྐྱེ་བས་སྐྱོན་མེད་དོ་ཞེ་ན། དུས་དེ་ནི་སྐྱེད་པར་བྱེད་པའི་རྐྱེན་
གྱི་གཞན་དབང་དུ་འགྱུར་ཏེ། དེ་ལ་ལྟོས་ནས་ནུས་པ་རིམ་ཅན་དུ་སྐྱེ་ཞིང་། སྐྱེས་ནས་
229



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ། །
རྒྱུའཇིག་པའི་ཕྱིར་རོ། །འདོད་ན། འདོད་པ་དེས་ན་སྐྱེས་འབྲས་ཡིན་པས་མི་རྟག་པར་ཡང་
འགྱུར་རོ། །གཉིས་པ་ནི། དུས་རང་གི་འབྲས་བུའི་རྒྱུ་མཚན་གྱི་འབྲས་བུར་འགྱུར་ཏེ། དེའི་
རྒྱུ་ཡིན་པའི་ཕྱིར། ཁྱབ་སྟེ། རྒྱུ་ཡིན་ནོ་ཅོག་རང་གི་འབྲས་བུའི་རྒྱུ་མཚན་གྱི་འབྲས་བུ་ཉིད་ཡིན་
པས་ཁྱབ་པའི་ཕྱིར་ཏེ། འབྲས་བུ་མེད་པར་རྒྱུ་ལ་དེར་འཇོག་པའི་རྒྱུ་མཚན་ཉིད་ཡོད་པ་མིན་
པའི་ཕྱིར་ཏེ། འབྲས་བུ་ལ་ཕན་འདོགས་བྱེད་ཀྱི་སྒོ་ནས་རྒྱུར་འཇོག་དགོས་པའི་ཕྱིར། གཞན་
དུ་ན། རྒྱུའི་ཕན་གདགས་བྱ་འབྲས་བུའི་འཇོག་བྱེད་མིན་པར་འགྱུར་རོ། །སྨྱུ་གུའི་སྔོན་རོལ་
དུ་ས་བོན་ཡོད་པས་འབྲས་བུ་མེད་པའི་རྒྱུ་ཡོད་སྙམ་དུ་བསམ་པར་མི་རིགས་ཏེ། དེ་མྱུ་གུའི་རྒྱུ་
ཡིན་ན་ནི་ནམ་ཡང་མྱུ་གུ་མི་སྐྱེ་བར་འགྱུར་ལ། ཡིན་ན་དེར་འཇོག་པ་སྐྱེ་འགྱུར་གྱི་མྱུ་གུ་ལ་ལྟོས་
པའི་ཕྱིར་རོ། །
གསུམ་པ་ནི། དུས་སྔར་འབྲས་བུ་མི་སྐྱེ་བའི་རང་བཞིན་ལས་གཞན་དུ་རྣམ་པར་འགྱུར་
པ་ཡོད་དགོས་ཏེ། རང་གི་འབྲས་བུའི་རྒྱུ་ཡིན་པའི་ཕྱིར། ཁྱབ་པ་ནི། རྒྱུ་གཞན་གྱི་རྒྱུར་འགྱུར་
བ་ནི། འབྲས་བུ་མི་སྐྱེ་བའི་རང་བཞིན་ལས་རྣམ་པར་འགྱུར་བ་ལ་ལྟོས་པའི་ཕྱིར་རོ། །གཞན་
དུ་ན། དེའི་རྒྱུར་རྟོགས་པ་དོན་མེད་པར་འགྱུར་ཏེ། འབྲས་བུ་བྱེད་མི་བྱེད་ཀྱི་རང་བཞིན་ལ་
ཁྱད་མེད་པའི་ཕྱིར། སྔ་མ་ལ་འདོད་ན། གང་ལ་འགྱུར་བ་ཡོད་པའི་དུས་དེ་ནི། རྟག་ཅེས་བྱ་
།
བར་ཡོད་པ་མིན་ཏེ། རྣམ་པར་འགྱུར་བའི་ཆོས་ཅན་ཡིན་པའི་ཕྱིར། སྔར་གྱི་ཁྱབ་པ་དེ་ཉིད་
སྒྲུབ་པ་ནི། འགྱུར་བ་མེད་ན་རྒྱུ་དོན་མེད་པར་མ་ཟད་དུས་འབྲས་བུ་གང་གི་རྒྱུ་ཡིན་པའི་འབྲས་
བུའི་དངོས་པོ་དེ་མ་བྱུང་བ་ལས་སྐྱེ་བས་ཏེ། རྒྱུ་མེད་རང་འབྱུང་བར་འགྱུར་ཏེ། དེ་སྐྱེ་བ་དུས་
ཀྱི་རྒྱུ་ལ་ལྟོས་ཤིང་དེ་ཡང་དེའི་རྒྱུར་མི་འགྱུར་བའི་ཕྱིར་ཏེ། རྟག་པ་ཡིན་པའི་ཕྱིར། ཁྱབ་པ་ནི།
རྒྱུ་རྟག་ན་ནི། འབྲས་བུ་དང་ངོ་བོས་གྲུབ་པའི་གཞན་དང་། མཚན་ཉིད་མི་འདྲ་བ་དང།
ལྷན་ཅིག་ཏུ་གནས་པའི་ཕྱིར་ཏེ། དེ་ལ་དུས་རྟག་པས་གཏན་ཚིག་དང་པོ་གཉིས་གྲུབ་ཅིང་།
འབྲས་བུ་སྐྱེས་ཀྱང་དེ་མི་འཇིག་པའི་ཕྱིར་གསུམ་པའང་གྲུབ་བོ། །འདོད་ན། འབྲས་བུ་དེ་ལ་
དུས་རྒྱུར་བཞག་པའི་དགོས་པ་ལྡོག་པར་འགྱུར་ཏེ། དེའི་འབྲས་བུ་དེ་རྒྱུ་མེད་པར་རང་ཉིད་
འབྱུང་བའི་ཕྱིར་རོ། །འདི་ལས་ཀྱང་དུས་རྒྱུར་མི་རུང་སྟེ། མྱུ་གུ་ལ་སོགས་པ་རྣམས་ཇི་ལྟར་ན་
མི་རྟག་པར་འགྱུར་ཏེ་མི་འགྱུར་བར་ཐལ། རྒྱུ་དུས་ཀྱི་དངོས་པོ་རྟག་པ་ལས་སྐྱེས་པའི་ཕྱིར།
ཁྱབ་པ་ཡོད་དེ། རྒྱུ་དང་འབྲས་བུ་ཡིན་ན། དེ་གཉིས་དུས་ནམ་ཡང་རྟག་མི་རྟག་གི་མཚན་
230



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
སཉིད་མི་མཐུན་པ་སྣང་རུང་མ་མཐོང་བའི་ཕྱིར། གལ་ཏེ་བ་གླང་གི་སྤུ་དང་། ལུག་གི་བལ་
གཉིས་ལས་རྩྭ་དུར་བ་སྐྱེ་བ་སོགས་མཚན་ཉིད་མི་མཐུན་པ་མཐོང་བ་མིན་ནམ་ཞེ་ན། རྒྱུ་
འབྲས་ལ་རྟག་མི་རྟག་གི་མཚན་ཉིད་མི་མཐུན་པ་འགོག་པར་བྱེད་ཀྱི་བདག་ཉིད་ཀུན་གྱི་འདྲ་བ་
སྒྲུབ་པ་ནི་མིན་ཏེ། རྒྱུ་ཐམས་ཅད་ལ་ལས་ཀྱི་ཁྱད་པར་ལས་འབྲས་བུ་སྣ་ཚོགས་འབྱུང་བའི་ཕྱིར་
དང་། དེ་དག་ལ་ནི་རྟག་མི་རྟག་གི་མཚན་ཉིད་མི་འདྲ་བ་ཡོད་པ་མིན་ཏེ། དེ་གཉིས་ཀ་ཡང་མི་
རྟག་པར་མཚན་ཉིད་གཅིག་པའི་ཕྱིར་རོ། །བཞི་པ་ནི། བྱེ་བྲག་པ་ཁ་ཅིག རྟོག་པ་དང་མ་
མཐོང་བའི་ལས་ཀྱི་བསྐུལ་བ་དང་། ཡོན་ཏན་གྱི་ནང་ནས་འཕྲད་པའི་མཚན་ཉིད་ཅན་གྱི་ལྡན་
པ་གྲོགས་སུ་ཡོད་པས་ཏེ། ཁྱད་པར་གསུམ་ལྡན་གྱི་རྡུལ་ཕྲན་ཆ་མེད་ཀྱིས་ཡན་ལག་ཅན་རྩོམ་
པར་ཁས་ལེན་ནོ། །དེ་དགག་པ་ལ། ཆ་མེད་དང་། རྟག་པ་དགག་པ་གཉིས་ཀྱི། དང་པོ་ནི།
གལ་ཏེ་རྡུལ་ཕྲན་རྡུལ་ཕྲན་གཞན་དང་འཕྲད་པས་རགས་པ་རྩོམ་ན། ཕྱོགས་གཅིག་གིས་སམ།
ཕྱོགས་མཐའ་དག་གིས་འཕྲད། དང་པོ་ལྟར་ན། རྡུལ་དེ་ནི་ཆ་སྣ་ཚོགས་པ་ཉིད་དུ་འགྱུར་ཏེ།
རྡུལ་ཕྲན་གང་གི་གཞན་དང་འཕྲད་པའི་ཕྱོགས་འགའ་རྒྱུ་ཡིན་ཞིང་མ་འཕྲད་པའི་ཕྱོགས་འགའ་
ཞིག་རྒྱུ་མ་ཡིན་པས་འཕྲད་མ་འཕྲད་ཀྱི་ཆ་དུ་མ་ཡོད་པ་དེས་ནའོ། །འདོད་ན། ཆ་སྣ་ཚོགས་པ་
ཡིན་པ་ཆ་མེད་ཀྱི་རྟག་པར་མི་རིགས་སོ། །དཔེར་ན། གྱང་གི་རི་མོ་བཞིན། གཉིས་པ་ལྟར་
ན། བདག་ཉིད་ཀུན་གྱིས་འཕྲད་པས་གཅིག་ལ་གཅིག་ཐིམ་པའི་ཕྱིར། གོང་བུའང་རྡུལ་ཕྲན་
ཙམ་དུ་འགྱུར་བར་ཐལ་བ་ལས། རྡུལ་ཕྲན་རྡུལ་ཕྲན་གཞན་རྣམས་དང་བདག་ཉིད་ཀུན་གྱིས་
སྦྱོར་ཞིང་འཕྲད་པ་འཐད་པ་མིན་ཏེ། རྡུལ་ཕྲན་གྱི་ཕྱོགས་ཀྱི་ཆ་མེད་པའི་ཟླུམ་པོ་གང་ཡིན་པ་དེ་
ནི་འབྲས་བུ་ཡན་ལག་ཅན་ལའང་ཆ་མེད་པ་དེ་ཉིད་དུ་ཡོད་པ་མིན་པ་དེས་ནའོ། །བདག་ཉིད་
ཀུན་གྱི་སྦྱོར་བ་ཡོད་པ་མིན་པ་དེའི་ཚེ་རྡུལ་ཕྲན་གཅིག་གི་གནས་གང་ཡིན་པ་དེ་ནི་རྡུལ་ཕྲན་
གཞན་གྱི་གནས་སུ་མི་འདོད་པའི་ཕྱིར། རྒྱུ་རྡུལ་ཕྲན་དང་འབྲས་བུ་ཡན་ལག་ཅན་གཉིས་བོང་
ཚོད་མཉམ་པའི་ཉེས་པར་འགྱུར་མོད། དེ་ནི་སྣ་ཚོགས་འགྱུར་ན་ཀོ །སྣ་ཚོགས་རྟག་པར་ག་ལ་
རིགས། །ཞེས་པའི་ཐལ་བ་སོ་ན་འདུག་སྟེ། འཕྲད་ཅིང་བདག་ཉིད་ཀུན་གྱིས་མི་འཕྲད་ན་
ཕྱོགས་འགའ་ཞིག་གིས་འཕྲད་དགོས་པའི་ཕྱིར་རོ། །གལ་ཏེ་ཡན་ལག་རྩོམ་པའི་དུས་ན་ཉེས་
པ་འདི་ལྟར་འགྱུར་གྱི། སྔོན་རོལ་དུ་ནི་ཆ་ཤས་མེད་པའི་ཕྱིར། སྐྱོན་དུ་ཐལ་བ་མེད་དོ་ཞེ་ན།
རྡུལ་ཕྲ་རབ་དེ་རྡུལ་ཕྲན་མིན་པར་བསྙད་དེ་ཆ་མེད་མ་ཡིན་པར་ཐལ། དེ་ལ་ཤར་ལ་སོགས་པའི་
231



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཕྱོགས་ཡོད་པའི་ཕྱིར། ཁྱབ་པ་ནི། གང་ལ་ཤར་ལ་སོགས་པའི་ཕྱོགས་ཡོད་པ་དེ་ལ་དེའི་ཤར་གྱི་
ཆ་ལ་སོགས་པའི་ཆ་ཤས་ཀྱང་ཡོད་དགོས་པའི་ཕྱིར། དབུས་རྡུལ་ཤར་རྡུལ་ལ་བལྟ་བའི་ངོས་
དེས་ཕྱོགས་མཐའ་དག་ལ་བལྟ་བ་མི་འཐད་པས་ཕྱོགས་བཅུ་ལ་བལྟ་བའི་ངོས་དེ་སྙེད་ཅིག་ཡོད་
དགོས་པའི་ཕྱིར། གཞན་ཡང་། ཡན་ལག་རྩོམ་པ་མི་འཐད་དེ། དེ་རྩོམ་པ་ལ་རྡུལ་ཕྲན་ཕན་
ཚུན་གཅིག་གི་གན་དུ་གཅིག་འགྲོ་དགོས་ལ། རྡུལ་ཕྲན་དེ་ནི་འགྲོ་བ་པོར་མི་རུང་བའི་ཕྱིར་ཏེ།
གཟུགས་ཅན་འགྲོ་བ་ལ་མདུན་རྒྱབ་གཉིས་ཀྱིས་མདུན་ཕྱོགས་ལེན་ཅིང་རྒྱབ་ཕྱོགས་གཏོང་བ་
དང་། དེ་ལ་ཆ་བཅས་ཀྱིས་ཁྱབ་པ་ལ་གཏོང་ལེན་དེ་དག་གཉིས་རྡུལ་ཕྲན་གང་ལ་ཡོད་པ་མིན་
ཏེ། ཆ་མེད་པའི་ཕྱིར་རོ། །གལ་ཏེ་རྡུལ་ཕྲ་རབ་ཡོད་དེ། རྣལ་འབྱོར་པའི་ལྷའི་མིག་གིས་
མཐོང་བའི་ཕྱིར་ཞེ་ན། རྡུལ་ཕྲན་དེ་ནི་ལྷའི་མིག་གང་གིས་མཐོང་སྟེ་མཐོང་བ་མི་སྲིད་དེ། དེ་དེ
ནི་མིག་གི་ཡུལ་དུ་མངོན་པ་དང་བལྟ་བྱར་མེད་པའི་ཕྱིར་ཏེ། རྡུལ་ཕྲན་གང་ཞིག་ལ་དང་པོ་
དང་། དཀྱིལ་དང་། ཐ་མ་སྟེ། མིག་ལ་ཕྱོགས་པའི་མདུན་དང་། དེའི་རྒྱབ་དང་། བར་གྱི་ཆ་
ཡོད་པ་མིན་པའི་ཕྱིར་ཏེ། ཆ་ཤས་མེད་པའི་ཕྱིར་རོ། །
གཉིས་པ་ནི། སྣོད་ཀྱི་འཇིག་རྟེན་འཇིག་ཆགས་ནི་རྡུལ་ཕྲ་རབ་འགྱེས་པ་དང་འདུས་པ་
ཙམ་ལ་འཇོག་པའི་རྡུལ་ཕྲན་མེད་ན། ཆགས་འཇིག་མི་འཐད་པར་ཐལ་བ་ལས་དེ་ཡོད་པའི་
ཕྱིར་རྡུལ་ཕྲ་རབོ་རྟག་པ་ཡོད་ཅེ་ན། དེ་ནི་མི་རིགས་ཏེ། འབྲས་བུ་ཡན་ལག་ཅན་སྐྱེས་པའི་ཚེ་
དེ་རྩོམ་བྱེད་ཞིག་གམ་མ་ཞིག དང་པོ་ལྟར་ན། རྒྱུ་རྡུལ་ཕྲན་ཉིད་རྟག་པ་མིན་པར་ཐལ།
འབྲས་བུ་ཡན་ལག་ཅན་སྐྱེས་པ་ཡིས་དེ་རྩོམ་པའི་རྒྱུ་རྡུལ་ཕྲ་རབ་བཤིག་པ་དེས་ནའོ། །གཉིས་
པ་ལྟར་མི་འཇིག་ན། སྐྱོན་གཞན་ཡང་ཡན་ལག་ཅན་དང་དེའི་རྒྱུ་རྡུལ་ཕྲན་གཉིས་བུམ་སྣམ་
ལྟར་གོ་ས་སོ་སོར་དུས་གཅིག་ཏུ་གནས་པར་གྱུར་ཏེ། ཡུལ་གང་ལ་རྒྱུ་ཡོད་རྡུལ་ཕྲན་ཡོད་པའི་
གོ་ས་དེ་ན་འབྲས་བུ་ཡན་ལག་ཅན་ཡོད་པ་མིན་པའི་ཕྱིར་དང་། འབྲས་བུ་སྐྱེས་ཀྱང་དེ་རྩོམ་
བྱེད་ཀྱི་རྡུལ་མི་འཇིག་པར་གནས་པའི་ཕྱིར། འདི་ལས་ཀྱང་རྡུལ་ཕྲན་རྟག་པ་མིན་ཏེ། ཐོགས་
ལྡན་ཡིན་པའི་ཕྱིར། ཁྱབ་པ་ནི། ཐོགས་ལྡན་གྱི་དངོས་པོ་རྟག་པ་ཡིན་པ་ནི་ཡུལ་གང་ནའང་
སྣང་རུང་མཐོང་བ་མིན་པའི་ཕྱིར། དཔེར་ན། བུམ་པ་བཞིན། རྡུལ་ཕྲན་རྟག་པ་ལ་ཚད་མས་
གནོད་པ་དེས་ན་སངས་རྒྱས་རྣམས་རྡུལ་ཕྲ་རབ་རྟག་པ་ཉིད་དུ་ནམ་ཡང་མི་གསུང་སྟེ། དངོས་
པོའི་གནས་ལུགས་ཕྱིན་ཅི་མ་ལོག་པར་གཟིགས་པའི་ཕྱིར། རང་ལུགས་ཀྱི་རྡུལ་ཕྲན་འཇོག་
232



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ
ལུགས་ནི། རྫས་བརྒྱད་ཀྱི་རྡུལ་ཕྲ་རབ་བྱེ་བྲག་པ་ལྟར་རེ་རེ་ཞིང་ཆ་མེད་པ་མིན་གྱི། རེ་རེ་ཡང་
རང་གི་ཆ་ཤས་རྡུལ་རྫས་བརྒྱད་ལ་བཏགས་ཤིང་དེ་ཡང་རྡུལ་རྫས་བརྒྱད་གཞན་ལ་བཏགས་
པས་། ཆ་ཐུག་པ་མེད་པའི་བུམ་པ་ལྟར་བཏགས་ཡོད་མི་རྟག་པ་ཉིད་དུ་ཡོད་པས་ཐ་སྙད་དུ་
མེད་པའང་མིན་ནོ། །དེས་ན་རྣམ་རིག་པས་རྡུལ་ཕྲན་ལ་རིགས་པའི་འཐད་པ་བཅུག་ནས།
རྣམ་ཤེས་བདེན་པ་ཉིད་དུ་ཁས་ལེན་པ་ནི་རིགས་པ་མིན་ཏེ། ལུང་དང་རིགས་པས་གནོད་པའི་
ཕྱིར། དེ་ཡང་འཇུག་པ་ལས། འཇིག་རྟེན་པ་ཡི་དེ་ཉིད་ལ་གནས་ན། །ཕུང་པོ་འཇིག་རྟེན་
གྲགས་ཏེ་ལྔ་ཆར་ཡོད། །དེ་ཉིད་ཡེ་ཤེས་འཆར་བར་འདོད་པ་ན། །རྣལ་འབྱོར་པ་ལ་དེ་ལྔ་
འབྱུང་མི་འགྱུར། །ཞེས་དང་དེ་དག་ཤེས་རབ་ཚུལ་མདོར་སངས་རྒྱས་ཀྱིས། །མཚུངས་པར་
སྤངས་ཞིང་མངོན་པའི་ཆོས་ལས་གསུངས། །ཞེས་གསུངས་པ་ལྟར་རོ། །ལྔ་པ་ལ། རང་སྡེ་
དང་། གཞན་སྡེས་བརྟགས་པའི་ཐར་པ་རྟག་པ་དགག་པ་དང་གཉིས་ཀྱི། དང་པོ་ནི། སངས་
རྒྱས་རྣམས་རྡུལ་ཕྲན་རྟག་པ་མི་གསུང་པ་བདེན་མོད་ཀྱི། མྱ་ངན་ལས་འདས་པ་རྟག་ཅིང་རྫས་
སུ་ཡོད་དེ། མདོ་ལས་དེ་ལྟར་གསུངས་པའི་ཕྱིར། བདེན་པའི་གྲངས་གསུམ་པར་གསུངས་
པའི་ཕྱིར་དང་། མེད་ན་ལས་ཉོན་འགོག་པ་ལ་ཆུ་ལོན་ལྟར་མ་གྱུར་པས་དེ་ཐོབ་པའི་རྒྱུ་ལ་ཡང་
ལས་དང་ཉོན་མོངས་པ་རྒྱུན་དུ་འབབས་པར་འགྱུར་བའི་ཕྱིར་རོ་ཞེ་ན། དེ་དགག་པའི་ཕྱིར་
འཆིང་དང་སོགས་ཏེ། དེ་ལ་འཆིང་བ་ནི་ཀུན་འབྱུང་སྟེ། བཅིང་བྱ་རང་དབང་མེད་པར་བྱེད་
པས་སོ། །བཅིངས་པ་ནི་སྡུག་བདེན་ཏེ། ཉོན་མོངས་པའི་གཞན་དབང་ཡིན་པའི་ཕྱིར།
ཐབས་ནི་ལམ་བདེན་ཏེ། དེས་ཉོན་མོངས་པ་ལྡོག་པར་བྱེད་པའི་ཕྱིར། དེ་ལ་འཆིང་བྱེད་དང་།
བཅིང་བྱ་ཡོད་ན། བཅིང་བའི་བྱ་བ་འབྱུང་བས་དེ་དེ་གཉིས་ཀྱི་འབྲས་བུ་དང་། དེའི་དབང་
གིས་དེ་གཉིས་འཇོག་པས་དེ་གཉིས་ཀྱང་དེའི་རྒྱུ་མཚན་ཅན་ཡིན་ནོ། །དེ་བཞིན་དུ་བཟློག་
པར་བྱ་བ་དང་། ཟློག་བྱེད་ལ་བརྟེན་ནས་བཟློག་པའི་བྱ་བ་འབྱུང་བས་དེ་དེ་གཉིསགཉིས་ཀྱི་འབྲས་བུ་
དང༌ དེའི་དབང་གིས་དེ་འཇོག་པས་དེ་གཉིས་ཀྱང་དེའི་རྒྱུ་མཚན་ཅན་ཡིན་ནོ། །དེས་ན་
བཅིངས་པའི་བྱ་བའི་རྟགས་ལས་སྡུག་ཀུན་རྟོགས་ཏེ། འཆིང་བྱེད་དང་བཅིང་བྱ་རྟོགས་པའི་
ཕྱིར། བཟློག་པའི་བྱ་བ་རྟགས་ལས་ཀུན་འབྱུང་དང་ལམ་རྟོགས་ཏེ། བཟློག་བྱ་དང་ཟློག་བྱེད་
རྟོགས་པའི་ཕྱིར། དེ་ལྟར་དུ་དེ་གསུམ་ལས་དོན་གཞན་པའི་ཐར་པ་དངོས་པོ་ཅུང་ཟད་ཀྱང་
ཡོད་པ་མིན་ཏེ། ཡོད་ན་དེས་མཚོན་པའི་འབྲས་བུ་ཡོད་དགོས་པ་ལ་དེ་ཡང་ཡོད་པ་མ་ཡིན་པའི་
233



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།:
ཕྱིར་ཏེ། ཐར་པ་དེ་ལས་བཅིངས་པ་དང་། གྲོལ་བའི་བྱ་བ་ཅི་ཡང་མ་སྐྱེས་པའི་ཕྱིར་ཏེ། དེ་དེ་
གཉིས་ཀྱི་ཡན་ལག་གི་ངོ་བོར་མ་སོང་བའི་ཕྱིར། གལ་ཏེ་ཁྱོད་ཉིད་རྟགས་སུ་འདོད་པའི་གྲོལ་བ་
དེ་ཉིད་ཐར་པ་ཡིན་ཞེ་ན། གྲོལ་བ་ནི་གཉིས་ཏེ། ཀུན་འབྱུང་ལས་གྲོལ་བ་དང་། སྡུག་བསྔལ་
ལས་གྲོལ་བའོ། །དང་པོ་དང་ཐར་པ་དོན་གཅིག་ཀྱང་། ཁྱེད་ལྟར་ན་གྲོལ་བ་དེ་ཐར་པ་ཡིན་
ཞེས་བརྗོད་པ་མི་རིགས་ཏེ། གྲོལ་བ་ནི་སྡུག་བསྔལ་ལས་གྲོལ་བའི་བྱ་བ་འདྲེན་པར་བྱེད་པའི་བྱ་
བ་དང་བཅས་པ་གཅིག་ཡིན་ལ། དེ་ཡང་གྲོལ་འགྱུར་ལས་དེ་ཉིད་དོན་གཞན་དུ་བརྗོད་དུ་མེད་
པའི་ཕྱིར་དང་། ཐར་པ་ནི་དེ་ལས་དོན་གཞན་ཡིན་པའི་ཕྱིར། རྟགས་དང་པོ་གྲུབ་སྟེ། གཞན་
དུ་ན། ཀུན་འབྱུང་བ་དང་བཟློག་བྱ་ཟློག་བྱེད་ཀྱི་འབྲེལ་བ་མེད་པར་ཐལ་བ་དང་། དེ་ལ་གནོད་
པ་ཅི་ཡང་མི་བྱེད་པར་ཐལ་བའི་ཕྱིར་རོ། །མདོར་ན། བདེན་པ་གསུམ་ལ་འབྲས་རྟགས་ཡོད་
པ་ལྟར་ཐར་པ་དངོས་པོ་བ་སྒྲུབ་པའི་འབྲས་རྟགས་མེད་དེ། དེ་ལས་འབྲས་བུ་ཅི་ཡང་མི་སྐྱེ་བའི་
ཕྱིར། ལས་ཉོན་མི་སྐྱེ་བ་ཙམ་བྱེད་པ་མི་རིགས་ཏེ། དེ་ནི་རྒྱུ་མ་ཚང་བ་ཙམ་ལས་ཡིན་པའི་ཕྱིར།
གྲངས་ཀྱི་གསུམ་པར་བཤད་པ་མི་འཐད་པའང་མིན་ཏེ། ལས་ཉོན་བཀག་པ་ཙམ་ཉིད་གྲངས་
ཀྱི་གསུམ་པར་གསུངས་པའི་ཕྱིར། དངོས་པོ་མེད་པ་གྲངས་སུ་བགྲང་བའང་ཡོད་དེ། ལྔ་པོ་
འདི་དག་ནི་མིང་ཙམ་ཞེས་པ་ནས། འདི་ལྟ་སྟེ། འདས་པའི་དུས། མ་འོངས་པའི་དུས།
ནམ་མཁའ་མྱ་ངན་ལས་འདས་པ། གང་ཟག་གོ་ཞེས་གསུངས་པའི་ཕྱིར། གཞན་ཡང་། རྩེ
ངན་ལས་འདས་པ་ལ་ཕུང་པོ་རྣམས་དང་གང་ཟག་ཡོད་པ་སྲིད་པ་ཁས་ལེན་པ་མི་རིགས་ཏེ།
ལུང་དང་འགལ་བའི་ཕྱིར། དེས་ན་མྱ་ངན་ལས་འདས་པའི་ཕྱོགས་གང་དུའང་ཕུང་པོ་དང་
གང་ཟག་མེད་པ་དེར་བརྟེན་པ་མྱ་ངན་ལས་འདས་པ་གང་ཞིག་ཡོད་དེ་མེད་པར་ཐལ། མྱང་
འདས་ནི་ལས་ཉོན་ཞིག་པའི་མཚན་ཉིད་ཅན་གྱི་དངོས་པོ་ཡིན་པས་རྟེན་དགོས་ཤིང་། རྟེན་དེ་
ཡང་མྱ་ངན་ལས་འདས་པར་གྱུར་པ་ཡིན་ལ། དེར་ནི་དེ་ཡང་ཚད་མས་མ་མཐོང་བའི་ཕྱིར་ཏེ།
དེ་ཡང་ཕུང་པོའམ་གཞན་ཡིན་ན་དེ་ཡང་མེད་པའི་ཕྱིར་རོ། །
གཉིས་པ་ནི། གྲངས་ཅན་པས་ཐར་པའི་སྐབས་སུ་ཤེས་རིག་གི་སྐྱེས་བུ་དང་ཐ་མི་དད་
པའི་ཤེས་པ་ཡོད་པར་འདོད་དོ། །དེ་དག་གི་ཡང་གྲོལ་བའི་སྐྱེས་བུ་ཐར་པ་ཐོབ་པའི་ཚེ་
ཡོད་པ་ལ་ཡོན་ཏན་ཅི་ཞིག་ཡོད་དེ་མེད་པར་ཐལ། ཤེས་ཡོད་ནི་ཡུལ་ལ་ལོངས་སྤྱོད་པའི་མཚན་
ཉིད་ཅན་མེ་དང་ཚ་བ་ལྟར་སྐྱེས་བུའི་རང་བཞིན་དང་ཐ་མི་དད་པ་ཡིན་པའི་ཕྱིར་དང་། དེའི་ཚེ་
234



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
ལོངས་སྤྱོད་བྱ་སོགས་རྣམ་འགྱུར་གྱི་ཚོགས་མེད་པའི་ཕྱིར་ཏེ། སྐྱེས་བུས་ཡུལ་ལ་ལོངས་སྤྱོད་
པའི་སྲེད་པ་དང་བྲལ་བའི་ཕྱིར། ཁྱབ་པ་ནི། སྐྱེས་བུས་ཡུལ་ལ་ལོངས་སྤྱོད་འདོད་པའི་ཚེ་གཙོ་
བོས་དེ་རིག་ནས་རྣམ་གྱུར་གྱི་ཚོགས་སྤྲུལ་ལ། གང་གི་ཚེ་སྐྱེས་བུ་སྲེད་པ་དང་བྲལ་བ་དེའི་ཚེ་ནི་
དེ་དག་གཙོ་བོའི་བག་ལ་ཞ་བས་སྐྱེས་བུ་རྐྱང་པར་གནས་པ་ལ་གྲོལ་བར་འཇོག་པས་སོ། །ཤེས་
ཡོད་མེད་པས་ཐར་པའི་ཚེ་བདག་ཡོད་པ་ཡང་གསལ་བར་ཡོད་པ་མིན་པ་མོ་གཤམ་གྱི་བུ་དང་
མཚུངས་ཏེ། ཤེས་ཡོད་མེད་པའི་ཕྱིར་དང་། སྐྱེས་བུ་ནི་ཤེས་ཡོད་དང་ཐ་མི་དད་པའི་ཕྱིར།
གལ་ཏེ་དེའི་ཤེས་ཡོད་མེད་ཀྱང་དེའི་ནུས་པ་ཡོད་པས་བདག་ཡོད་སྙམ་ན། ཐར་པར་ཤེས་ཡོད་
ས་བོན་ཡོད་སྲིད་པ་མིན་པར་ཐལ། དེར་རྟེན་བདག་གཅིག་ཡོད་ན་དེ་ཡོད་སྲིད་ནའང་ཤེས་
ཡོད་མེད་ པས་བདག་མེད་པའི་ཕྱིར། གལ་ཏེ་གྲོལ་བ་པོ་མེད་ན་ཐར་པའང་མེད་པས་སྲིད་པ་
འདི་མི་འཇིག་པར་འགྱུར་རོ་ཞེ་ན། དེར་སྲིད་པ་སྟེ་ཤེས་ཡོད་དང་། དེའི་ནུས་པ་གཉིས་འཇུག་
གམ། འོན་ཏེ་མིན་སྙམ་པའི་ཐེ་ཚོམ་གྱི་བསམ་པའི་གནས་ཀྱང་ཡོད་པ་མིན་ཏེ། རྟེན་བདག་
མེད་པའི་ཕྱིར་དང། དེ་མེད་ན་ཁྱད་པར་གྱི་གཞི་དེ་གཉིས་ཀྱང་མེད་པའི་ཕྱིར། གཉིས་ཀ་ཐུན་
མོང་དུ་འགོག་པ་ནི། སྡུག་བསྔལ་ལས་ཐར་བའི་མི་རྣམས་ལ་བདག་ངོ་བོས་གྲུབ་པ་ཡོད་པ་མིན་
ཏེ། འདོགས་པའི་རྒྱུ་ཕུང་པོ་མེད་པའི་ཕྱིར་དང་། གཞན་རྒྱུ་མེད་པ་ལའང་ཡོད་པ་མ་ཡིན་པའི་
ཕྱིར། དེའི་ཕྱིར་རྣམ་པ་ཀུན་ཏུ་བདག་མི་འབྱུང་བ་ཉིད་ཀྱིས་ཟད་པ་གང་ཡིན་པ་དེ་ཉིད་ལེགས་
ཞེས་བྱ་བའི་གྲོལ་བ་པོའི་བདག་ཡོད་པ་མིན་ཏེ། རྒྱུ་མེད་པའི་ཕྱིར་དང། རྒྱུ་མེད་ཀྱི་རང་ཉིད་
ཀྱིས་ཡོད་པའང་མིན་པའི་ཕྱིར། གཞན་གྱིས་བརྟགས་པའི་ལྟ་བ་སྨད་པ་ནི། ཇི་སྐད་བཤད་
པའི་རིགས་པ་ཐར་བའི་སྐབས་སུ་བདག་དང་དེའི་ལོངས་སྤྱོད་ཀྱི་འདུ་བྱེད་རྣམས་སླར་མི་འབྱུང་
བར་ཁས་ལེན་དགོས་པས་འཁོར་བའི་སྐབས་སུའང་བདག་མེད་པའམ། ཡོད་ན་ནི་བདག་བདེ་
བའི་རྒྱུ། འཇིག་རྟེན་པ་དེ་ཉིད་མཆོག་ཏུ་སླའི་དོན་དམ་པ་ཐར་པ་ནི་རྣམ་པ་ཀུན་ཏུ་མཆོག་
མིན་ཏེ། བདག་བདེ་བའི་རྒྱུ་འཇིག་རྟེན་པ་ལ་མིག་ལ་སོགས་པ་ཅུང་ཟད་ཅིག་ཡོད་ཀྱི་དམ་པའི་
དོན་ཐར་པ་ལ་ནི་དེའི་རྒྱུ་མིག་ལ་སོགས་པ་ཅུང་ཟད་ཀྱང་ཡོད་པ་མིན་པའི་ཕྱིར། དངོས་བསྟན་
འདི་རང་གཞུང་དུ་བྱ་དགོས་པར་སྣང་སྟེ། འགྲེལ་པར། ཅུང་ཟད་ཅིག་ནི་ཁས་མི་ལེན་ཏེ།
གང་མུ་སྟེགས་ཅན་རྣམས་ཀྱིས་ཡང་དག་པ་མིན་པར་སྒྲོ་བཏགས་པ་དང། དངོས་པོ་རྣམས་
རང་བཞིན་དང་བཅས་པའོ། །ཞེས་བཤད་པས་སོ། །དེའི་ཤུགས་ཀྱིས་བདག་ཡོད་པ་གཞིར་
235



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
,བྱས་ནས་ཁྱོད་རང་ལའང་། འཇིག་རྟེན་པ་འདི་ཉིད་སླའི། ཞེས་སོགས་མཚུངས་སོ་སྙམ་པའི་
རྩོད་པ་ཡོད་པར་བསལ་ཏེ། རྩ་བའི་ཚིག་དོན་བཤད་པའི་དེ་མ་ཐག རབ་བྱེད་ཀྱི་ཕྱི་མའི་
མགོར། བཤད་པར་བྱ་སྟེ། གལ་ཏེ་བྱ་བ་འགའ་ཞིག་ཡོད་ན་ནི། །ཞེས་པ་ནས། འཇིག་རྟེན་
པ་འདི་ཉིད་སླ་ཡི། །ཞེས་བྱ་བ་ལ་སོགས་པའི་འདི་དེ་ལྟར་འགྱུར་བ་ཞིག་ན་ཞེས་གསུངས་པའི་
ཕྱིར། དེས་ན། འགའ་ཞིག་འདི་རང་གཞུང་དང་གཞན་གཞུང་ལ་སྦྱར་བའི་བཤད་པ་གཉིས་
བྱེད་པ་ཡང་དངོས་ཤུགས་ཀྱི་དོན་ཡིན་ན་རུང་གི དངོས་བསྟན་གྱི་དོན་ཡིན་ན་མི་རིགས་པ་
དང་། ཁ་ཅིག་གཞན་གཞུང་འབའ་ཞིག་ལ་སྦྱོར་བ་ནི་ཤིན་ཏུའང་འཁྲུལ་ལོ། །དེས་ན་བཤད་
པོ་སྔར་ལྟར་བྱའོ། །གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་ལས་དངོས་པོ་དངོས་པོ་རྟག་པ་
དགག་པ་བསྒོམ་པ་བསྟན་པ་སྟེ་རབ་ཏུ་བྱེད་པ་དགུ་པའི་ཚིག་དོན་བཤད་ཟིན་ཏོ།། །།
༈ གཉིས་པ་བདག་ཏུ་ལྟ་བ་དགག་པ་ལ། རབ་བྱེད་ཀྱི་གཞུང་བཤད་པ་དང་། རབ་
བྱེད་ཀྱི་མཚན་བསྟན་པ་གཉིས་ཀྱི། དང་པོ་ལ། སྤྱིར་དགག སོ་སོར་དགག ཐུན་མོང་དུ་
འགོག་པའི་རིགས་པ་གཞན་བསྟན། བདག་མེད་ལ་
རྩོ 
དང་པོ་ལ། །བཞི་
གནོད་བྱེད་བརྗོད། སྒྲུབ་བྱེད་དགག་པ་གཉིས་ཀྱི། དང་པོ་ལ། རྟགས་མ་ངེས། ངར་འཛིན་
མ་ངེས་པ་གཉིས་ཀྱི། དང་པོ་ནི། འཇིག་རྟེན་པ་འདི་ཉིད་སླ་ཡི། །ཞེས་པའི་རྩོད་པ་ཁོ་བོ་ལ་
མཚུངས་པ་མིན་ནོ། །དེ་ནི་བདག་ཡོད་པ་རྒྱུ་མཚན་དུ་བྱས་པའི་རྩོད་པ་ཡིན་ལ། དེ་ཡང་རྣམ་
པ་ཀུན་ཏུ་མི་རིགས་པའི་ཕྱིར་ཏེ། བདག་ནི་ནང་གི་བདག་དང་། ཕྱིའི་བདག་གོ །དང་པོ་ནི།
ལུས་ཀྱི་ནང་ན་གནས་ཤིང་དབང་པོའི་ཚོགས་དེ་དང་དེར་འཇུག་པར་བྱེད་པའོ། །འགྲོ་བའི་
ངར་འཛིན་གྱི་རྒྱུ། རྣམ་སྨིན་ཟ་བ་པོར་གྱུར་བའི་ནང་གི་བྱེད་པའི་སྐྱེས་བུ་ཡིན་ལ། ཕྱིའི་བདག་
ནི། ལུས་དབང་འདུས་པའི་ངོ་བོ་ཅན། ནང་གི་བདག་ལ་ཕན་འདོགས་པ་ཞིག་གོ །དེ་ལ་དང་
པོ་འགོག་པ་ནི། ནང་གི་བདག་དེ་ཡོད་ན། སྐྱེས་པའམ། བུད་མེད། མ་ནིང་
འདས་ལ། དེ་ཡང་ཕོ་མོ་མ་ནིང་གི་གནས་སྐབས་ཐོབ་པའི་ཚེ་ནང་གི་བདག་དེ་ངོ་བོ་ཉིད་ཀྱིས་
བུད་མེད་དང། སྐྱེས་པ་དང་། མ་ནིང་ཉིད་དུ་ཡོད་པ་མིན་ཏེ། ཡོད་ན་ནི། རང་གི་ངོ་བོ་མི་
འདོར་བའི་ངོ་བོ་ཅན་ཡིན་པས་ཚེ་བརྗེས་ཀྱང་རྟགས་གཞན་ལ་མི་བརྟེན་པར་རྟགས་དེ་དང་
དེའི་ངོ་བོ་ཉིད་དུ་རྟག་ཏུ་འགྱུར་དགོས་པ་ལ་དེ་ལྟར་ཡང་མིན་པའི་ཕྱིར་ཏེ། འཆོལ་བར་
དམིགས་པའི་ཕྱིར། གང་གི་ཚེ་དེ་ལྟར་ཡིན་པ་དེའི་ཚེ་བདག་ཕོ་མོ་མ་ནིང་ངོ་སྙམ་དུ་སེམས་པ་ཞིག་ལས་མ་
?
236



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པའི་སྒྲོན་མེ་བཞུགས་སོ།
༔ནི་མི་ཤེས་པ་གཏི་མུག་འབའ་ཞིག་ལས་འགྱུར་གྱི་དོན་ལ་ཕོ་མོ་སོགས་ཡོད་པ་ལས་མིན་ཏེ།
རིག་པས་དཔྱད་ན། ཕོ་མོ་སོགས་ཡོད་པ་མིན་པའི་ཕྱིར། ཕྱིའི་བདག་འགོག་པ་ནི། གལ་ཏེ་
སྐྱེས་པ་བུད་མེད་སོགས་ནི། ཕྱིའི་བདག་གི་རྟགས་ཡིན་ཏེ། དེ་དང་འབྲལ་བ་ལས་ནང་གི་
བདག་རྟག་པ་ཡོད་སྙམ་དུ་སེམས་ན། འབྱུང་བ་འདུས་པའི་སྐྱེས་བུའི་ལུས་ལ་ཕོ་མོ་མ་ནིང་གི་
རྟགས་ངོ་བོ་ཉིད་ཀྱིས་ཡོད་པ་མིན་ཏེ། ཡོད་ན་དེ་དང་མཚན་ཉིད་མཚུངས་པའི་འབྱུང་བ་
ཐམས་ཅད་ལ་ཡོད་དགོས་པ་ལ་དེ་ཡང་མི་འཐད་པའི་ཕྱིར་ཏེ། ནུར་ནུར་པོ་ལ་སོགས་པའི་
གནས་སྐབས་སུ་མ་དམིགས་པའི་ཕྱིར། གང་གི་ཚེ་དེ་ལྟར་ཡིན་པ་དེའི་ཚེ་རང་གི་ངོ་བོས་
རྟགས་དང་བྲལ་བའི་འབྱུང་བ་དེ་དག་ཉིད་ལ་བ རྟེན་ནས་ཕོ་མོ་མ་ནིང་འགྱུར་བ་ཅི་སྟེ་ཡིན་ཏེ་
མིན་པར་ཐལ། དེ་དག་རྟགས་དེ་དང་ངོ་བོ་ཉིད་ཀྱིས་བྲལ་བའི་ཕྱིར། འཇུག་པའི་རྒྱུ་མཚན་
མེད་པའི་མིང་ཙམ་དགག་པར་བྱ་བ་མིན་ཏེ། ཤིང་ལྗོན་པ་སོགས་ལ་ཕོ་མོ་སོགས་ཀྱི་ཐ་སྙད་བྱེད་
པ་མཐོང་བའི་ཕྱིར། ཁོ་བོ་ལ་ཉེས་པ་དེ་མཚུངས་པ་མིན་ཏེ། རང་བཞིན་གྱིས་མེད་པས་འབྱུང་
བ་ལ་སྔར་རྟགས་དེ་དག་མེད་ཀྱང་རྐྱེན་གྱི་དབང་གིས་ཕྱིས་དེ་དང་དེར་འགྱུར་བའི་མི་འགལ་
བའི་ཕྱིར། དཔེར་ན། རི་མོ་དང་། ལྡེར་སོ་དང་། འཕྲུལ་འཁོར་དང་། སྒྱུ་མའི་བུད་མེད་ཀྱི་
གཟུགས་བཞིན། རང་བཞིན་དང་བཅས་པར་སྨྲ་བ་ལ་ནི་མ་ཡིན་ཏེ། རང་བཞིན་ལ་འགྱུར་བ་
མེད་པས་སྔར་ནུར་ནུར་པོའི་སྐབས་སུ་མེད་ན་ཕྱིས་ཀྱང་འབྱུང་བ་མི་འཐད་ཅིང་། ཕྱིས་འབྱུང་
ན་ནི། ལྡེར་སོའི་རྟགས་ལྟར་བཅོས་མར་གྲུབ་བོ། །གཉིས་པ་ནི། འདི་ལས་ཀྱང་བདག་རང་
གི་ངོ་བོས་ཡོད་པ་མིན་ཏེ། ཡོད་ན་ལྷས་བྱིན་གྱི་བདག་དེ་མཆོད་བྱིན་གྱི་ངར་འཛིན་གྱི་ཡུལ་གྱི་
བདག་ཏུ་འགྱུར་དགོས་པ་ལ་ལྷས་བྱིན་ཁྱོད་ཀྱི་བདག་གང་ཡིན་པ་དེ་མཆོད་བྱིན་ང་ལ་བདག་ཏུ་
འགྱུར་བ་མིན་ཏེ། དེ་ལ་ངར་འཛིན་པ་མེད་པའི་ཕྱིར། རྒྱུ་མཚན་དེས་ན། དེ་ངོ་བོ་ཉིད་ཀྱིས་
བདག་ཏུ་གྲུབ་པ་མིན་ཏེ། ཀུན་ལ་བདག་ཏུ་མ་ངེས་པའི་ཕྱིར། འོ་ན་ངར་འཛིན་གང་ལས་སྐྱེ་
ཞེ་ན། ངར་འཛིན་པའི་རྣམ་པར་རྟོག་པ་ནི་བདག་ལས་སྐྱེ་བ་མིན་ཏེ། ངོ་བོས་གྲུབ་པའི་
བདག་མེད་ཀྱང་ཕུང་པོའི་དངོས་པོ་མི་རྟག་པ་རྣམས་ལ་བརྟེན་ནས་སྐྱེ་བར་འགྱུར་བ་མིན་ནམ་
སྟེ་ཡིན་པའི་ཕྱིར་རོ། །
གཉིས་པ་ལ། བཅིང་གྲོལ་གྱི་རྒྱུ་ཡིན་པ་དགག་པ་དང་། ལུས་ཀྱི་སྐུལ་བྱེད་ཡིན་པ་
དགག་པ་དང་། རྟག་པའི་བདག་དགག སྐྱེ་བ་དྲན་པས་བདག་ཡོད་པ་དགག་པ་དང་བཞི་
237



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
..ལས། དང་པོ་ནི། འདིར་བདག་རང་གི་ངོ་བོས་ཡོད་དེ། འཁོར་བར་འཇུག་ལྡོག་གི་རྒྱུ་ཡིན་
པའི་ཕྱིར་ཏེ། དེ་ལས་བྱས་པའི་རྣམ་སྨིན་སྐྱེ་གནས་རྣམས་སུ་སོ་སོར་མྱོང་ཞིང་། འཁོར་བར་
བཅིངས་པ་དང་། གྲོལ་བར་ཡང་འགྱུར་བའི་ཕྱིར་ཞེ་ན། འོ་ན་ཅི་བདག་དེ་ཚེ་རབས་ཀུན་ཏུ་
ལུས་ཀྱི་རྗེས་སུ་བྱེད་དམ་མི་བྱེད། མི་བྱེད་ན། བདག་བཏགས་པ་དོན་མེད་ལ། དང་པོ་ལྟར་
ན། སྐྱེས་བུ་ནི་ལུས་ལས་དོན་གཞན་མིན་པར་ཐལ་ལོ། །སྐྱེ་དང་སྐྱེ་བར་ལུས་རྣམ་པར་འགྱུར་
བའི་རྗེས་སུ་བྱེད་པའི་ཕྱིར། དཔེར་ན། ལུས་ཀྱི་ཕྱོགས་གཅིག་བཞིན། རྟག་པ་ཡང་མིན་ཏེ།
ལུས་ལས་དོན་གཞན་མིན་པའི་ཕྱིར། དཔེར་ན་ལུས་ཉིད་བཞིན་ནོ། །གཉིས་པ་ནི། གལ་ཏེ་
ངོ་བོས་གྲུབ་པའི་བདག་ཡོད་དེ། ལུས་བརྐྱང་བསྐུམ་གྱི་སྐུལ་བྱེད་ཡིན་པའི་ཕྱིར། དཔེར་ན་
ཤིང་རྟའི་སྐུལ་བྱེད་བཞིན་ནོ་ཞེ་ན། སྲོག་སྟེ་བདག་ནི་བརྐྱང་བསྐུམ་ལ་སོགས་པའི་ལུས་ཀྱི་གཡོ་
བ་བྱེད་པ་པོར་མི་འགྱུར་ཏེ། དེ་ལ་སྐུལ་བ་ཞེས་བྱ་ཅི་ཡང་མི་སྐྱེ་བའི་ཕྱིར་ཏེ། སྐྱེ་ན་ཐབས་
གཞན་མེད་པས་ལུས་ཅན་གཉིས་ཕན་ཚུན་ཕྲད་པ་ལྟར་གྱི་རེག་དགོས་པ་ལ་དེ་ཡང་མི་འཐད་
པའི་ཕྱིར་ཏེ། རིགས་པ་དང་མི་ལྡན་པའི་ཕྱིར་ཏེ་ལུས་མེད་པའི་དངོས་པོ་ཡིན་པའི་ཕྱིར། ཁྱེད་
རང་ལའང་སེམས་ལུས་ཀྱི་སྐུལ་བྱེད་དུ་འདོད་པས་མཚུངས་སོ་ཞེ་ན། མ་ཡིན་ཏེ། སེམས་བྱུང་
རེག་པ་ཡོད་པས་ཡུལ་དང་དབང་པོའི་ལུས་དང་ལྡན་པའི་ཕྱིར་དང་། སེམས་ཀྱི་རླུང་ཀུན་ནས་
བསླངས་ཤིང་། དེས་ལུས་བསྐུལ་བར་བྱེད་ པའི་ ཕྱིར་རོ། ། གསུམ་པ་ནི། གཞན་ཡང་།
བདག་རྟག་ན་དེ་གནོད་པ་ལས་བསྲུང་བའི་ཕྱིར། མི་འཚེ་བའི་དགེ་བའམ། ཆོས་བྱེད་པ་དོན་
མེད་པར་ཐལ། མ་ཁྱབ་ན། བདག་བསྲུང་བའི་ཕྱིར་མི་འཚེ་བའི་ཆོས་བྱེད་པའང་ཡིན།
བདག་རྟག་པ་ཡང་ཡིན་པ་འདི་ལ་མི་འགལ་བའི་རྒྱུ་མཚན་ཅི་ཡོད་དེ་ཅི་ཡང་མེད་པར་ཐལ།
བདག་རྟག་ན་དེ་ལ་གནོད་བྱེད་འགའ་ཡང་མེད་པའི་ཕྱིར། དཔེར་ན། རྫས་ཀྱི་རྡོ་རྗེ་ཕ་ལམ་ལ་
ཤིང་གི་སྲིན་བུས་རྣམ་པ་ཀུན་ཏུ་གནོད་པ་བྱེད་མི་སྲིད་པས་དེ་ལས་དེ་བསྲུང་བྱར་མི་འགྱུར་བ་
བཞིན་ནོ། །བཞི་པ་ནི། བདག་རྟག་པ་ཡོད་དེ། སྐྱེ་བ་དྲན་པ་ཡོད་པའི་ཕྱིར། ཁྱབ་པ་ཡོད་
དེ། དྲན་པ་པོའི་བདག་དང་དྲན་ཡུལ་གྱི་བདག་མི་གཅིག་ནི། ང་གནས་སྐབས་དེར་འདིར་
གྱུར་ཅེས་དྲན་པ་མི་འཐད་དེ། ལྷས་བྱིན་གྱིས་མཆོད་བྱིན་གྱི་བདག་གི་ཀུན་སྤྱོད་མི་དྲན་པ་
བཞིན་ནོ་ཞེ་ན། གལ་ཏེ་སྐྱེ་བ་དྲན་པ་ཡོད་པའི་ཕྱིར་ཁྱོད་ཀྱི་བདག་རྟག་པ་ཁས་ལེན་ན། འོ་ན་
ཁྱོད་ཀྱི་ལུས་ཀྱང་ཀོ་ཅིས་མི་རྟག་སྟེ་རྟག་པར་ཐལ། ཚེ་རབས་སྔོན་མཚོན་ལ་སོགས་པ་བསྣུན་：.
238



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ
པར་བྱས་པའི་རྨའི་སྲོལ་ད་ལྟར་གྱི་ལུས་ལ་གནས་པ་མཐོང་ཞིང་འདིའི་རྒྱུ་འདི་ཞེས་སྔོན་གྱི་
འབྱུང་མཐའ་སྟོན་པ་ཡང་དམིགས་པའི་ཕྱིར། ཁྱབ་པ་ཡོད་པར་ཐལ། སྔ་ཕྱིའི་ལུས་དོན་
གཞན་ཡིན་ན་དེ་ལྟར་འབྱུང་བ་འགལ་བའི་ཕྱིར་རོ། ཁྱབ་པ་ཁས་བླངས། གཞན་ཡང་། ཁྱོད་
ཉིད་དངོས་པོ་རང་བཞིན་གྱིས་གྲུབ་པས་སྔ་ཕྱི་ལ་ཁྱད་པར་མེད་པའི་ཕྱིར་སྐྱེ་བ་དྲན་པའང་མི་
འཐད་ཅིང་། ཁོ་བོ་ཅག་དངོས་པོ་རང་བཞིན་མེད་པའི་ཕྱོགས་ལ་ནི་ལས་ཀྱི་བྱེ་བྲག་བསམ་གྱིས་
མི་ཁྱབ་པའི་ཕྱིར། སྐྱེ་བ་དྲན་པ་དང་། སྔོན་བྱས་པའི་རྨ་སྲོལ་ད་ལྟར་གྱི་ལུས་ལ་འབྱུང་བའང་
སྲིད་དེ། དཔེར་ན། རྩ་ཐོག་ཆེས་མང་པོས་གཡོགས་པའི་སྟེང་ན་གནས་པའི་ཕུག་རོན་སྐྱ་བོའི་
རྐང་རྗེས་དེའི་འོག་ན་ཡོད་པའི་ཞོའི་སྣོད་ཀྱི་ནང་ན་འདམ་ལ་བྱས་པ་བཞིན་དུ་དམིགས་པའི་
ཕྱིར་རོ། །
གཉིས་པ་སོ་སོར་དགག་པ་ལ། བྱེ་བྲག་པ་དང་། གྲངས་ཅན་པའི་བདག་དགག་པ་
གཉིས་ཀྱི། དང་པོ་ནི། གཞན་ཡང་། བདག་འདིས་ངོ་བོ་ཉིད་ཀྱིས་སྐྱེ་བ་དྲན་པ་མི་འཐད་དེ།
ཤེས་པ་མིན་པའི་ཕྱིར། གལ་ཏེ་མི་ཤེས་པ་བདག་ཉིད་ཡིན་ཡང་སེམས་པ་ཅན་དང་ལྡན་པས་
ཤེས་པ་པོ་ཉིད་དུ་འགྱུར་བ་ཡིན་ནོ་ཞེ་ན། འོ་ན་སེམས་པ་ཅན་ཡང་མི་ཤེས་པའི་བདག་དང་
འབྲེལ་བས་སེམས་པ་མིན་པ་ཉིད་དུ་འགྱུར་ཏེ། བདག་མི་ཤེས་པ་ཡིན་ཡང་སེམས་པ་པ་དང་ལྡན་
པས་ཤེས་པ་པོར་འགྱུར་བ་གང་ཞིག རྒྱུ་མཚན་མཚུངས་པའི་ཕྱིར། སྐྱེས་བུ་རྟག་པའང་མི་
འགྱུར་ཏེ། སེམས་པ་དང་འབྲེལ་བས་སྔར་མི་ཤེས་པའི་རང་བཞིན་ཡིན་པ་ཡོངས་སུ་དོར་ནས་
ཤེས་པ་པོར་འགྱུར་བའི་ཕྱིར། གཞན་ཡང་། བདེ་བ་དང་སོགས་པས་སྡུག་བསྔལ་དང་བཏང་
སྙོམས་ལྡན་པའི་སྲོག་སྟེ་བདག་ནི་བདེ་སྡུག་སོགས་བཞིན་དུ་སྔ་ཕྱི་ཐ་དད་ཅིང་སྣ་ཚོགས་པའི་
བདག་ཉིད་དུ་འགྱུར་ཏེ། བདེ་སྡུག་མྱོང་ཞིང་ཅིག་ཆར་མྱོང་བ་མི་འཐད་པའི་ཕྱིར། འདོད་ན།
དེའི་ཕྱིར། རྟག་པ་ཉིད་དུའང་མི་འགྱུར་ཏེ། འདོད་པ་དེའི་ཕྱིར་དང། སྔ་མའི་རང་བཞིན་ཕྱི་
མའི་དུས་སུ་འགག་ཅིང་། ཕྱི་མའི་རང་བཞིན་སྔ་མའི་དུས་སུ་མ་སྐྱེས་པའི་ཕྱིར། དཔེར་ན།
བདེ་སྡུག་སོགས་རིམ་གྱིས་སྐྱེ་བ་བཞིན་ནོ། །འང་གི་སྒྲས་ནི། བྱེད་པ་པོ་དང་། ཟ་བ་པོ་
གཅིག་ཡིན་པ་སོགས་སེལ་ལོ། །
གཉིས་པ་ལ། ཤེས་ཡོད་ཀྱི་རང་བཞིན་ཡིན་པ་དང་། ཤེས་ཡོད་ཀྱི་རང་བཞིན་མིན་པའི་
བདག་དགག ཡོན་ཏན་བྱེད་པ་པོ་ཡིན་པ་དགག་པ་དང་གསུམ་གྱི། དང་པོ་ནི། གྲངས་ཅན་
239



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
ན་རེ། སྐྱེས་བུ་སེམས་པ་ཅན་མིན་པ་དེ་ལ་ཉེས་པ་འདིར་འགྱུར་གྱི། ཁོ་བོ་ཅག་གི་ལྟར་ན་ཤེས་
ཡོད་ཀྱི་རང་བཞིན་ཡིན་པས་ཉེས་པ་ཅི་ཡང་མེད་དོ་ཞེ་ན། འོ་ན་ཤེས་ཡོད་ཀྱང་རྟོག་པར་འགྱུར་
ཏེ། སྐྱེས་བུ་རྟག་པའི་ཕྱིར་དང་། དེ་གཉིས་ཀྱི་རང་བཞིན་གཅིག་ཡིན་པའི་ཕྱིར། འདོད་ན།
བྱེད་པ་མིག་ལ་སོགས་པ་ལོག་པ་སྟེ་དོན་མེད་པར་འགྱུར་ཏེ། དེ་དག་གི་དགོས་པ་ནི་ཡུལ་ལ་
ལོངས་སྤྱོད་པའི་མཚན་ཉིད་ཅན་གྱི་ཤེས་ཡོད་སྐྱེས་པའི་ཆེད་དུ་ཡིན་ན། དེ་ནི་རྟག་ཏུ་ཡོད་པའི་
ཕྱིར། དཔེར་ན། མེ་རྟག་ཏུ་འབར་བ་ཉིད་དུ་འགྱུར་ན་བུད་ཤིང་གིས་དོན་ཡོད་པར་མི་འགྱུར་
བ་བཞིན། གལ་ཏེ་སྐྱེས་བུ་ནི་མིག་ལ་སོགས་པའི་བྱེད་པ་དང་མ་འཕྲད་པའི་སྔོན་རོལ་དུ་ཤེས་
ཡོད་ཀྱི་ནུས་པའི་ངོ་བོར་གནས་ལ་དེ་ཉིད་དབང་པོའི་བྱེད་པས་ཤེས་ཡོད་ཉིད་དུ་མངོན་པར་
གསལ་བར་འགྱུར་ལ། དེ་ཡུལ་ཉེ་བར་ལོངས་སྤྱོད་པའི་བྱ་བ་མངོན་པར་འགྲུབ་པས་ཡུལ་ལ་
སེམས་པར་བྱེད་ཅིང་ཡུལ་ལ་ལོངས་སྤྱོད་པའི་བྱ་བ་དེ་ནི་ཤེས་པ་ཡོད་པ་ཉིད་དུ་འཇུག་པ་ཡིན་ནོ་
ཞེ་ན། འོ་ན་སྐྱེས་བུ་དང་ཤེས་ཡོད་ཕན་ཚུན་འགལ་བར་འགྱུར་ཏེ། རྫས་དང་བྱ་བའི་རང་
བཞིན་ཡིན་པའི་ཕྱིར་དང་། དེ་གཉིས་ཀྱང་འགལ་བའི་ཆོས་དང་ལྡན་པའི་ཕྱིར་ཏེ། བྱ་བ་ནི།
རྫས་ལ་བརྟེན་ཅིང་། གྲུབ་ནས་འཇིག་པའི་བར་དུ་གཡོ་བའི་རང་བཞིན་ཅན་ཡིན་ལ། རྫས་ནི་
བྱ་བའི་རྟེན་བྱེད་ཅིང་བྱ་བ་ཇི་བཞིན་དུ་གྲུབ་ནས་འཇིག་པའི་བར་དུ་གཡོ་བའི་རང་བཞིན་ཅན་
ཡང་མིན་པའི་ཕྱིར། དཔེར་ན། ཤིང་ནི་རླུང་ལ་སོགས་པ་ཉེ་བར་ལྷག་པ་མེད་པར་བྱ་བ་མི་རྩོམ་
པ་རྣམས་ནི་རྣམ་པར་མི་གཡོ་བར་སྡོད་ལ། འགུལ་བའི་བྱ་བ་རླུང་གིས་རྐྱེན་ལས་བྱུང་བ་ནི་མ་
གཞིག་གི་བར་དུ་གཡོ་བ་ཉིད་ལས་མི་འདའ་བ་བཞིན་ནོ། །འདོད་མི་ནུས་ཏེ། སྐྱེས་བུ་ནི་ཤེས་
པ་ཡོད་པ་ཉིད་ཀྱི་རང་བཞིན་ཡིན་པའི་ཕྱིར་དང་། དེ་ལས་ཐ་དད་པའི་དེའི་རང་བཞིན་ཉིད་
མེད་པའི་ཕྱིར་རོ། །སྔ་རོལ་དུ་ཡོད་ན་སྐྱོན་ཡོད་པ་དེས་ན། མིག་སོགས་བྱེད་པ་དང་འཕྲད་
པའི་སྔ་རོལ་དུ་སྐྱེས་བུ་ཡོད་ཤེས་པ་ཡོད་པ་མེད་ཅེས་བྱ་བ་མི་རིགས་ཏེ། ཡོད་ན་རྫས་དང་བྱ་
བའི་རང་བཞིན་ཡིན་པས་ཕན་ཚུན་འགལ་བར་ཐལ་བ་ལས་དེ་ཡང་མི་རིགས་པའི་ཕྱིར་རོ། །
གཞན་ཡང་། སྐྱེས་བུ་གཞན་སྔ་རོལ་གྱི་དུས་སུ་ཤེས་པ་ཡོད་པས་ཁམས་ཀྱི་ངོ་བོར་མཐོང་ཞིང་
གཞན་ཕྱིས་ཀྱི་དུས་སུ་ཤེས་ཡོད་ཀྱི་ངོ་བོ་ཡོད་ན། འོ་ན། ཤེས་ཡོད་ཀྱི་ནུས་པ་ཤེས་ཡོད་འབྱུང་
བའི་ཚེ་སྐྱེས་བུ་ཉིད་ཁམས་ཀྱི་ཡུལ་དེ་ཉིད་དུ་ཤེས་ཡོད་ཀྱི་ངོ་བོར་རྣམ་པར་འགྱུར་བར་གྱུར་ཏེ།
སྔར་ནུས་པའི་ངོ་བོ་ཡོད་པ་དེ་ཉིད་རྐྱེན་དང་འཕྲད་པ་ན་ཤེས་ཡོད་ཀྱི་ངོ་བོར་བྱུང་བའི་ཕྱིར།
240
.:



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།f
དཔེར་ན། ལྕགས་མེ་ལ་འཇུ་བའི་ཚེ་ལྕགས་ཀྱི་ཡུལ་དེ་ཉིད་དུ་ཞུ་བ་འབྱུང་བ་བཞིན་ནོ། །ས་
མྱུག་དཔེར་མི་བྱེད་པ་ནི་ས་བོན་ལ་མྱུ་གུ་འབྱུང་བའི་ཚེ་མྱུ་གུ་མཐོང་ན་ས་བོན་མི་མངོན་པས་
ཡུལ་མཚུངས་པ་ཉིད་མེད་པའི་ཕྱིར་དང་། སྐྱེས་བུ་ནི་ནུས་པ་དང་ཤེས་ཡོད་ཀྱི་སྐབས་སུ་མངོན་
མི་མངོན་གྱི་ཁྱད་མེད་པས་ཡུལ་མཚུངས་པ་ཉིད་དོ། །དཔེར་ན་ཞུ་བ་དང་མི་ཞུ་བ་གཉིས་ཀའི་
སྐབས་སུ་ལྕགས་མངོན་པ་བཞིན་ནོ། །འདོད་ན་རྟག་པར་འགལ་ལོ། །གཉིས་པ་ནི། གྲངས་
ཅན་གྱི་ཁྱད་པར་འགའ་ཞིག་ན་རེ། སྐྱེས་བུ་ནི་ཤེས་ཡོད་ཀྱི་ངོ་བོ་མིན་ཏེ། སྐྱེས་བུ་ནི་ནམ་
མཁའ་བཞིན་དུ་ཆེ་ཞིང་སྲོག་ཆགས་ཐམས་ཅད་ལ་ལུས་རེ་རེ་བཞིན་བདག་གཅིག་གིས་ཁྱབ་པ་
ཡིན་ལ། དེ་ལ་ཡུལ་རྡུལ་ཕྲན་ཙམ་ཞིག་སྦྱོར་བའི་ཕྱོགས་ལ་ཤེས་ཡོད་སྐྱེ་བས་ཤེས་ཡོད་ནི་བདག་
ཐམས་ཅད་ལ་ཁྱབ་པ་མིན་ནོ་ཞེ་ན། འོ་ན། བདག་དེའི་ངོ་བོ་ནི་ཤེས་ཡོད་ཉིད་དང་བཅས་པ་
མིན་པ་ལྟར་མཐོང་བར་འགྱུར་ཏེ། སྐྱེས་བུ་ནམ་མཁའ་ལྟར་ཆེ་ལ་ཤེས་པ་ཡིད་རྡུལ་ཕྲན་ཙམ་
ཉེ་བར་སྦྱོར་བའི་ཕྱོགས་ལས་གཞན་དུ་མེད་པའི་ཕྱིར་དང་། དེ་ཙམ་གྱིས་ཤེས་ཡོད་དང་བཅས་
པར་འཇོག་མི་ནུས་པའི་ཕྱིར་ཏེ། དཔེར་ན། རྡུལ་ཕྲན་ཙམ་གྱི་ལན་ཚྭ་དང་འབྲེལ་བས་གང་
གཱའི་ཆུ་ཀླུང་ལན་ཚྭ་ཅན་དུ་འཇོག་མི་ནུས་པ་བཞིན་ནོ། །གཞན་ཡང་། གང་ཟག་གཅིག་གི་
བདག་ཀུན་གྱི་བདག་དང་གཅིག་པའི་ཚུལ་གྱི་ཡོད་ན། ལྷས་བྱིན་གྱི་བདག་ལ་གཞན་མཆོད་
བྱིན་གྱིས་ཀྱང་རང་གི་བདག་བཞིན་དུ་ཅིའི་ཕྱིར་ངའོ་སྙམ་དུ་མི་རྟོགས་ཏེ་རྟོགས་རིགས་པར་
འགྱུར་ཏེ། དེའི་བདག་དང་གཅིག་ཡིན་པའི་ཕྱིར། གལ་ཏེ་དེའི་བདག་དེས་བསྒྲིབས་པའི་ཕྱིར་
མི་རྟོགས་སོ་ཞེ་ན། དེ་ཡང་མི་རིགས་ཏེ། དེ་གཉིས་གཅིག་ཡིན་པའི་ཕྱིར་དང་། དེ་ཉིད་ཀྱིས་
དེ་ཉིད་ལ་སྒྲིབ་ཅེས་བྱ་བ་མི་འཐད་པའི་ཕྱིར་རོ། ། གསུམ་པ་ནི། གང་གི་རྡུལ་མུན་པ་སྙིང་
སྟོབས་གསུམ་གྱི་ཡོན་ཏན་འཇིག་རྟེན་ཐམས་ཅད་ཀྱི་བྱེད་པ་པོ་དང་། རྣམ་པ་ཀུན་ཏུ་ཤེས་ཡོད་
མིན་པར་བེམ་པོ་ཡིན་ཞེས་སྨྲ་བའི་གྲངས་ཅན་དེ་དག་དང་སྨྱོན་པ་ལ་སེམས་རྣལ་དུ་གནས་མི་
གནས་ཀྱི་ཁྱད་པར་ཅི་ཡང་ཡོད་པ་མིན་ཏེ། རྒྱུད་ལ་ཤེས་པ་ཕྱིན་ཅི་ལོག་ཏུ་འགྱུར་པས་བརྗོད་
བྱའི་དོན་ཡོད་པ་མིན་པའི་རྡོལ་ཐབས་སྣ་ཚོགས་སྨྲ་བའི་ཕྱིར། གཞན་ཡང་། ཡོན་ཏན་རྣམ་པ་
གསུམ་གྱིས་རྣམ་པ་ཀུན་ཏུ་ཁྱིམ་ལ་སོགས་པའི་རྣམ་འགྱུར་གྱི་ཚོགས་དོག་བྱེད་ཤེས་ཀྱི་འབྲས་བུ་
ཟ་བ་རྣམ་པར་མི་ཤེས་ཞེས་སྨྲ་བ་འདི་ལས་མི་རིགས་པ་གཞན་ཅི་ཡང་ཡོད་པ་མིན་ཏེ། རིགས་
པ་དང་འགལ་བའི་ཕྱིར་དང་། འཇིག་རྟེན་གྱིས་ཀྱང་མི་འདོད་པའི་ཕྱིར་རོ། །གསུམ་པ་ཐུན་
241



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཏ
2
27
.
འམོང་དུ་འགོག་པའི་རིགས་པ་གཞན་བསྟན་པ་ལ། བྱེད་པ་པོ་མིན་པར་ཐལ་བ་དང་། རྟོགས་པ་
མཚུངས་པར་ཐལ་བ་དང་། ཐར་པར་མི་འཐད་པར་ཐལ་བ་གསུམ་གྱི། དང་པོ་ནི། བྱེ་བྲག་པ་
བདག་བྱེད་པ་པོ་ཉིད་དུ་འདོད་པའང་མི་རིགས་ཏེ། རྟག་པའི་ཕྱིར། ཁྱབ་པ་ཡོད། བྱ་བ་དང་
ལྡན་པའི་བྱེད་པོ་ཡིན་ན་རྟག་པ་ཉིད་དུ་མེད་དགོས་ཏེ། བྱ་བ་བྱེད་པ་ནི་བྱ་བ་རྩོམ་པའི་དུས་ན་
སྔར་མི་བྱེད་པའི་རང་བཞིན་ལས་ཁྱད་པར་ཁས་བླངས་དགོས་ཤིང་། རྟག་པ་ནི་སྔ་ཕྱི་ཀུན་ཏུ་
ཁྱད་པར་མེད་པའི་ཕྱིར་རོ། །གཞན་ཡང་། བདག་ནི་ཡུལ་གཞན་དུ་འགྲོ་བའི་བྱ་བ་ཡང་མི་
བྱེད་པར་འགྱུར་ཏེ། འགྲོ་བ་ནི་རྐང་པ་འདེགས་འཇོག་གི་མཚན་ཉིད་ཅན་སོང་ཟིན་པ་དང་མ་
ཟིན་པའི་ཡུལ་སྔ་ཕྱི་གཉིས་གཏོང་བ་དང་ལེན་པའི་བྱ་བ་དང་བཅས་པ་ཡིན་དགོས་ལ་བདག་ནི་
ཐམས་ཅད་དུ་སོང་ཟིན་པས་དེ་མི་གནས་པའི་ཕྱོགས་འགའ་ཡང་མེད་པའི་ཕྱིར། དེ་བཞིན་དུ།
འདུག་པ་སོགས་ལའང་སྦྱར་རོ། །གལ་ཏེ་བདག་བྱ་བ་དང་བྲལ་ལོ་ཞེ་ན། འོ་ན་བདག་ནི་མེད་
པ་རི་བོང་རྭ་སོགས་དངོས་མེད་དུ་མཚུངས་པར་འགྱུར་ཏེ། བྱ་བ་མེད་པའི་ཕྱིར། ནམ་མཁའི་
མེ་ཏོག་བཞིན། དེས་ན་ཁྱོད་བདག་མེད་པ་ལ་ཅིས་མི་དགའ་སྟེ་དགའ་རིགས་པར་འགྱུར་ཏེ།
བདག་རིགས་པས་མི་འཐད་པའི་ཕྱིར་དང་། བདག་མེད་རྟོགས་པ་ནི་ལྟ་བ་ངན་པ་ཐམས་ཅད་
ཟློག་པའི་རྒྱུ་ཡིན་པའི་ཕྱིར་རོ། །
གཉིས་པ་ནི། བདག་རང་གི་ངོ་བོས་ཡོད་པ་མིན་ཏེ། ཡོད་ན་སངས་རྒྱས་པས་ཀྱང་དེ་
མཐོང་བ་དང༌། མུ་སྟེགས་པ་རྣམས་ཀྱིས་ཀྱང་དེའི་མཐོང་ཚུལ་སྣ་ཚོགས་པར་ཡང་མི་འགྱུར་བ་
ཞིག་ན་འདི་དག་ཀྱང་ཡོད་པ་མིན་པའི་ཕྱིར་ཏེ། གྲུབ་མཐའ་ལ་ལར། བདག་ནམ་མཁའ་ལྟར་
ཀུན་ཏུ་སོང་བ་དང་། གཞན་དག་གིས་འགྲོ་བ་མཐའ་དག་གི་བདག་ཟླ་བ་ལྟར་གཅིག་ཁོ་ནར་
རྟོགས་ཤིང་། དེའི་ཐ་དད་པ་ནི་ལུས་ཐ་དད་པ་ལས་བརྟགས་ཏེ། སྣོད་ཐ་དད་ཀྱི་ཆུ་ནང་གི་ཟླ་
བའི་གཟུགས་བརྙན་བཞིན། ཞེས་དང་། གྲུབ་མཐའ་ལ་ལར་སྐྱེས་བུ་གྲོག་མ་དང་གླང་པོ་ཆེ་ལ་
སོགས་པའི་ལུས་ཇི་ཙམ་པ་དེ་ཙམ་པ་ཡིན་པས་ཞུམ་པ་དང་རྒྱས་པ་ཉིད་དུ་རྟོགས་ཤིང་
ལར་བདག་རྡུལ་ཕྲན་ཙམ་ཞིག་ཏུ་ཆུང་ངུར་མཐོང་ཞིང་། བདེ་བར་གཤེགས་པའི་གསུང་རབ་
ལ་བ་རྟེན་ནས་རྟེན་འབྲེལ་གྱི་དེ་ཉིད་ཤེས་པའི་ཤེས་རབ་ཅན་གྱིས་ནི་ངོ་བོས་གྲུབ་པའི་བདག་
མེད་ཅེས་བྱ་བར་མཐོང་བའི་ཕྱིར་རོ། །གསུམ་པ་ནི། རྒོལ་བ་གང་གི་བདག་རྟག་པ་ཡིན་པ་དེ་ང་
ལ་བདག་སྲིད་པ་ལས་ཐར་བར་མི་རིགས་པར་ཐལ། བདག་ལ་སྡུག་བསྔལ་གྱི་གནོད་པ་མེད་7 ལོ་
242



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
པའི་ཕྱིར་ཏེ། རྟག་པའི་ཕྱིར་རོ། །ཁྱབ་པ་ནི། རྟག་པ་སོགས་རྐང་པ་གཉིས་སོ། །གཞན་ཡང་
བདག་ཅེས་བྱ་བ་རྟག་པ་གཅིག་ཡོད་ན་བདག་མེད་སྙམ་པའི་ཡང་དག་པའི་ལྟ་བ་བསྐྱེད་པ་མི་
རིགས་པར་འགྱུར་ལ། དེ་འདོད་ན། དེ་ཁོ་ན་ཉིད་རིག་ཅིང་ངེས་པ་ལས་བདག་དང་བདག་
གིར་འཛིན་པ་སྤངས་པས་མྱ་ངན་ལས་འདའ་བར་འགྱུར་ཞེས་པའང་བརྫུན་པར་འགྱུར་ཏེ།
བདག་དང་བདག་གིར་འཛིན་པ་སྤངས་པ་མི་འཐད་པའི་ཕྱིར་རོ། །གལ་ཏེ་སྲིད་པ་ལས་གྲོལ་
བར་བདག་མེད་པ་ཉིད་ཡིན་པས་བདེན་འཛིན་སྤོང་བ་འཐད་དོ་ཞེ་ན། འོ་ན་བདག་དེ་ནི་སྔར་
འཁོར་བའི་སྐབས་ན་ཡང་མེད་པ་ཉིད་དུ་འགྱུར་ཏེ། རང་བཞིན་ལ་སྒྲིབ་བྱེད་དང་བྲལ་བའི་
ཐར་པའི་སྐབས་སུ་བདག་མ་མཐོང་བའི་ཕྱིར། ཁྱབ་སྟེ། སྒྲིབ་བྱེད་དང་བྲལ་བའི་སྐབས་སུ་
ཆོས་དེ་ལ་རང་བཞིན་གང་མཐོང་བ་དེ་ནི་ཆོས་དེའི་རང་བཞིན་ཡིན་པས་ཡིན་ཞེས་བྱ་བར་
བརྗོད་པའི་ཕྱིར་ཏེ། དཔེར་ན། གཡའ་ལ་སོགས་པའི་སྒྲིབ་བྱེད་དང་བྲལ་བའི་དུས་སུ་གསེར་
གྱི་ཁ་དོག་མཐོང་བ་གང་ཡིན་པ་དེ། དེའི་ཁ་དོག་དེའི་རང་བཞིན་ཡིན་པས་གཡའ་དང་བཅས་
པའི་སྐབས་སུའང་ཁ་དོག་དེ་ཉིད་དགོས་པ་བཞིན་ནོ། །
བཞི་པ་རྩོད་པ་སྤང་ལ། མི་རྟག་པས་ཆད་ན་ཧ་ཅང་ཐལ། བདག་ཡོད་ཀྱང་རྒྱུན་འཇུག་
པའི་རྒྱུར་མི་འཐད། མི་རྟག་ཀྱང་རྟག་ཆད་དུ་མི་འགྱུར་བའི་ཚུལ་བསྟན་པ་དང་གསུམ་གྱི།
དང་པོ་ནི། བདག་ངོ་བོས་གྲུབ་པ་མེད་ན། འདུ་བྱེད་རྣམས་སྐྱེ་མ་ཐག་ཏུ་འཇིག་པའི་ཕྱིར་
ཆད་པར་ལྟ་བར་འགྱུར་རོ་ཞེ་ན། འདུ་བྱེད་མི་རྟག་པས་ཆད་པར་འགྱུར་བ་མིན་པར་ཐལ།
ཡིན་ན་ནི་བསྐལ་པ་དང་པོ་ནས་ཞུགས་པའི་རྩྭ་སོགས་རྣམས་རྒྱུ་དང་འབྲེལ་བ་རིམ་གྱིས་འཇུག་
པ་མི་འཐད་དགོས་ན། དེ་དག་ནི་ད་དུང་དུའང་དམིགས་པའི་ཕྱིར། གཞན་ཡང་གལ་ཏེ་མི་
རྟག་པས་ཆད་ཅེས་པ་འདི་ནི་བདེན་པ་ཉིད་དུ་འགྱུར་ན་སྐྱེ་བོ་སུ་ལའང་ད་ལྟ་གཏི་མུག་གི་རྒྱུན་
ཀྱང་མི་འབྱུང་བར་ཐལ། དེ་དག་སྔར་འབྱུང་ཞིང་མི་རྟག་པའི་ཕྱིར། འདོད་ན། འཁོར་བ་
སྒྲིམ་མི་དགོས་པར་བཟློག་པར་འགྱུར་རོ། །གཉིས་པ་ནི། བདག་སྔར་བཀག་ཟིན་པའི་ཕྱིར་
ཡོད་པ་མི་འཐད་པ་ཅི་སྟེ་ཡོད་པར་འགྱུར་ན་མེ་ཆུ་ལ་སོགས་པའི་གཟུགས་འདི་འཇུག་པའི་རྒྱུ་
མིན་པར་ཐལ། ཡིན་ན་དེ་ཁོ་ན་ལས་སྐྱེས་པས་རྒྱུ་གཞན་བཏགས་པ་དོན་མེད་པར་ཐལ་བ་
ལས་དེ་ཡང་མིན་པའི་ཕྱིར་ཏེ། གཟུགས་འདི་འབྱུང་བ་དང་རྒྱུན་གནས་པ་དང་མཐར་རྣམ་
པར་འཇིག་པ་ནི་བདག་ལས་གཞན་པའི་རྒྱུ་ལས་འཇུག་པར་སྣང་བར་འགྱུར་བའི་ཕྱིར། ནོར་
243



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
༔
བུ་དང་། བུད་ཤིང་དང་། ཉི་མ་འཕྲད་པ་སོགས་རྒྱུ་རྐྱེན་ཚོགས་པ་ལས་མེ་འབྱུང་ཞིང་། རྒྱུ་
ཚོགས་པའི་རྒྱུན་གནས་ན་དེའི་རྒྱུན་གནས་པ་དང་། རྒྱུ་མ་ཚང་ན་འཇིག་པའི་ཕྱིར་རོ། །ཅི་སྟེ་
ནོར་བུ་སོགས་རྒྱུའི་རྒྱུ་བདག་ཡིན་ནོ་ཞེ་ན། མིན་ཏེ། དེའི་རྗེས་སུ་བྱེད་པར་སྣང་རུང་མ་
དམིགས་པའི་ཕྱིར་རོ། །གལ་ཏེ་དང་པོའི་འཇུག་པ་བདག་ཡིན་ལ་ཕྱིར་རང་རང་གི་རྒྱུ་ལས་ཡིན་
ནོ་ཞེ་ན། མིན་ཏེ། བདག་ལ་ཐོག་མ་ཡོད་ན་སྔར་མེད་པར་སྐྱེ་བའི་སེམས་ཅན་སྲིད་པ་སོགས་
ཀྱི་སྐྱོན་ཡོད་ལ། མེད་ན་ནི་རྒྱུ་ལའང་ཐོག་མ་མེད་པར་འགྱུར་ཏེ། བདག་གྲུབ་ཙམ་ནས་དེའི་
རྒྱུ་ཡིན་དགོས་པའི་ཕྱིར་ཏེ། དེའི་སྐྱེད་བྱེད་ཡིན་ཞིང་སྔར་མི་སྐྱེད་ན་ཕྱིས་ཀྱང་མི་སྐྱེད་དགོས་
པའི་ཕྱིར་རོ། །གལ་ཏེ་དང་པོར་རྐྱེན་མ་ཚང་ཕྱིས་ཚང་བའི་ཁྱད་པར་ཡོད་པས་སྔ་ཕྱིར་རྒྱུ་ཡིན་
མིན་གྱི་ཁྱད་པར་ཡོད་དོ་ཞེ་ན། དེ་ལྟར་ན། རྐྱེན་གཞན་དེའང་རྐྱེན་གཞན་སྔ་མ་སྔོན་དུ་འགྲོ་
དགོས་པ་སོགས་ཐུག་པ་མེད་པའི་ཕྱིར་རྐྱེན་ཐུག་པ་མེད་པའི་རྒྱུ་ཅན་དུ་གྲུབ་བོ། །གསུམ་པ་ནི།
གང་གི་ཚེ་རྟག་པ་ལ་སྐྱེ་བ་མེད་པ་དེའི་ཕྱིར་འཇིག་རྟེན་ན་ཇི་ལྟར་རྒྱུ་རྐྱེན་གྱིས་བྱས་ཤིང་རང་
བཞིན་མེད་པའི་ས་བོན་ལས་རྒྱུས་བྱས་ཤིང་རང་བཞིན་མེད་པའི་མྱུ་གུ་སྐྱེ་བར་མཐོང་བའི་
མཁས་པས་ས་སྨྱུག་དེ་བཞིན་དུ་ཕྲ་བ་དང་། ཡུལ་བསྐལ་པའི་ཟག་བཅས་ཟག་མེད་ཀྱི་འདུས་
བྱས་ཐམས་ཅད་ནི་མི་རྟག་ཅིང་རང་བཞིན་མེད་པའི་རྒྱུ་ལས་མི་རྟག་ཅིང་རང་བཞིན་མེད་པའི་
འབྲས་བུ་འབྱུང་བར་ཤེས་པར་བྱ་བ་ཡིན་ཏེ། ས་སྨྱུག་ལ་དེ་ལྟར་མཐོང་བའི་མཁས་པ་གང་ཞིག
རྒྱུ་མཚན་མཚུངས་པའི་ཕྱིར། དེ་ལྟར་ཡིན་དང་རྒྱུ་འབྲས་ཀྱི་འབྲེལ་བ་འཇོམས་པར་བྱེད་པའི་
རྟག་ཆད་ཀྱི་རྡོ་རྗེ་ཐོག་གང་ཡིན་པ་དེ་ཡང་མཁས་པས་རྟེན་འབྲེལ་གྱི་རིགས་སྔགས་ཀྱིས་བཟློག་
པར་བྱ་བ་ཡིན་ཏེ། གང་གི་ཕྱིར་ས་བོན་ལ་སོགས་པའི་རྒྱུའི་དངོས་པོ་ཆད་པར་མི་འགྱུར་ཏེ།
མྱུ་གུ་མ་བསྐྱེད་པར་འགགས་ན་ཆད་པར་འགྱུར་ན་ཡང་མྱུ་གུ་ལ་སོགས་པའི་འབྲས་བུའི་དངོས་
པོ་འཇུག་པས་ཏེ་སྐྱེས་པ་དེས་ནའོ། །ས་བོན་གྱི་དངོས་པོ་རྟག་པར་ཡང་མི་འགྱུར་ཏེ། དེ་ནི་
འབྲས་བུ་མྱུ་གུ་སྐྱེད་ནས་བཟློག་པར་འགྱུར་བ་དེས་ནའོ། །གཉིས་པ་ནི། རྣལ་འབྱོར་སྤྱོད་པ་
བཞི་བརྒྱ་པ་ལས་བདག་དགག་པ་བསྒོམ་པར་བསྟན་པ་སྟེ་རབ་ཏུ་བྱེད་པ་བཅུ་པའི་ཚིག་དོན་
བཤད་ཟིན་ཏོ།། །།
༈ གསུམ་པདུས་བརྟག་པའི་རབ་ཏུ་བྱེད་པ་ལ། རབ་བྱེད་ཀྱི་གཞུང་བཤད་པ་དང་།།
རབ་བྱེད་ཀྱི་མཚན་བསྟན་པ་གཉིས་ཀྱི། དང་པོ་ལ། གཞན་སྡེ་དང་། རང་སྡེ་བརྟག་པའི་དུས་
244



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་མ་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
༔དགག་པ་གཉིས་ཀྱི། དང་པོ་ནི། བཤད་མ་ཐག་པའི་རིགས་པས་བརྟག་ན། བདག་ཡོད་པ་
མིན་ནའང་འབྲས་བུ་འཇུག་ལྡོག་གི་རྟགས་ལས་དཔག་པར་བྱ་བའི་དུས་སྐད་ཅིག་ཡུད་ཙམ་གྱི་
སྒོ་ནས་གསལ་བར་བྱ་བ། དུས་ཅན་གྱི་དངོས་པོ་ལས་ཐ་དད་པ་ཡོད་དོ་ཞེ་ན། དེ་དགག་པ་ལ།
དུས་རང་གི་ངོ་བོའི་སྒོ་ནས་ངེས་པར་མི་ནུས་པས་དུས་ཅན་གྱི་དངོས་པོ་བུམ་པ་ལ་སོགས་པའི་
དུས་གསུམ་དགག་པའི་སྒོ་ནས་དུས་དགག་པ་ཡིན་ལ། དེ་ཡང་མ་འོངས་པ་འགོག་པའི་སྒོ་ནས་
དུས་གསུམ་འགོག་པ་ནི། མ་འོངས་པ་འགོག་བཞིན་པའི་དུས་སུ་ལྟོས་པ་མེད་པས་འདས་པ་ད་
ལྟར་མེད་ལ། དེ་མེད་པས་དེར་མ་འོངས་པས་མ་འོངས་པར་འཇོག་མི་ནུས་པའི་ཕྱིར། མ་
འོངས་པར་མ་འོངས་པས་མ་འོངས་པར་འཇོག་དགོས་ལ། དེ་ལྟར་ན། ད་ལྟར་བ་དང་འདས་
པའང་མ་འོངས་པར་འགྱུར་ཏེ། འདི་ལྟར། མ་འོངས་པའི་བུམ་པ་ལ་ད་ལྟར་བ་དང། འདས་
པའི་བུམ་པ་ཡོད་པ་མིན་ཏེ། དེར་སྣང་རུང་མ་མཐོང་བའི་ཕྱིར་དང་། དེ་གསུམ་མཚན་ཉིད་ཐ་
དད་པའི་ཕྱིར། དེ་ལྟར་ན་དེ་གཉིས་མ་འོངས་པར་འགྱུར་ཏེ། མ་འོངས་པར་མ་འོངས་པའི་
ཕྱིར་རོ། །འདོད་ན། གང་གི་ཕྱིར་དེ་གཉིས་མ་འོངས་པ་ཡིན་པ་དེའི་ཕྱིར་མ་འོངས་པ་མེད་
པར་འགྱུར་ཏེ། ལྟོས་ས་འདས་པ་ད་ལྟར་མེད་པའི་ཕྱིར་རོ། །གལ་ཏེ་མ་འོངས་པ་ལ་འདས་པ་
མེད་པ་མ་གྲུབ་སྟེ། བུམ་པ་ཞིག་པ་མ་འོངས་པའི་ངོ་བོ་མ་འོངས་པའི་བུམ་པ་ལ་ཡོད་པའི་ཕྱིར་
ཞེ་ན། བུམ་པ་འདས་པ་དེ་ནི་ཇི་ལྟར་འདས་པར་འགྱུར་ཏེ་འདས་པ་མིན་པར་ཐལ། མ་
འོངས་པའི་བདག་ཉིད་དུ་ཡོད་པའི་ཕྱིར་རོ། ། ད་ལྟ་བར་ཐལ་བས་མ་འོངས་པ་དགག་པ་ནི།
མ་འོངས་པའི་དངོས་པོ་ནི་ད་ལྟ་བར་འགྱུར་བའི་མ་འོངས་པ་ཉིད་དུ་མི་སྲིད་པར་ཐལ་ཏེ། ད་
ལྟ་བ་ལྟར་རང་གི་བདག་ཉིད་ཐོབ་ཅིང་དེ་ཉིད་དུ་གནས་པའི་ཕྱིར། འདི་ནི་འདས་མ་འོངས་
ཡོད་ན་རང་བཞིན་གྱིས་ཡོད་ལ་དེ་ལྟར་ན་ད་ལྟར་བ་བཞིན་དུ་ཡོད་དགོས་པས་དངོས་པོ་རང་
བཞིན་གྱིས་གྲུབ་པ་ཁས་བླངས་པའི་ཉེས་པའོ། །
གཉིས་པ་ལ། རྟག་པར་ཐལ་བས་སྤྱིར་དགག་པ་དང་། སོ་སོར་དགག་པ་དང་། དུས་
ཡོད་པའི་སྒྲུབ་བྱེད་དགག་པ་དང་གསུམ་གྱི། དང་པོ་ནི། རང་སྡེ་བྱེ་བྲག་ཏུ་སྨྲ་བ་རྣམས་བུམ་
པ་ལྟ་བུའི་དངོས་པོ་རྫས་གཅིག་རྒྱུ་རྐྱེན་ཚོགས་པའི་དབང་གིས་འདས་པ་ལ་སོགས་པའི་གན་
སྐབས་དེ་དང་དེར་འཇུག་པ་ན། དེ་དང་དེའི་མིང་ཐོབ་པས་དུས་གསུམ་རྫས་སུ་གྲུབ་ཅེས་ཟེར་
རོ། །དེ་དགག་པ་ནི། བུམ་པ་རང་གི་མ་འོངས་པ་དང། འདས་པ་དང་། ད་ལྟར་བའི་པ
245



༄༅།།དཔལ་ལྡན་ས་སྐྱཔའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
གནས་སྐབས་སུ་ཡོད་པ་པོར་འདོད་པའི་རྒོལ་བ་དེ་ཡི་ཕྱོགས་ལ་བུམ་པ་མི་རྟག་པ་ཉིད་གང་ལས་
ཏེ་རྟག་པར་ཐལ། རང་གི་དུས་གསུམ་པོ་ཀུན་ཏུ་ཡོད་ཅིང་ཅི་ཞིག་མེད་དེ་སྔ་ཕྱིར་མེད་པ་ཅུང་
ཟད་ཀྱང་མེད་པའི་ཕྱིར། འདོད་ན། ཀྱེ་མ་འདུས་བྱས་རྣམས་མི་རྟག །སྐྱེ་ཞིང་འཇིག་པའི་
ཆོས་ཅན་ཡིན། །སྐྱེས་ནས་འཇིག་པར་འགྱུར་བ་སྟེ། །དེ་དག་ཉེ་བར་ཞི་བ་བདེ། །ཞེས་
གསུངས་པ་དང་འགལ་ལོ། །གཉིས་པ་ལ། འདས་པ་དང་། མ་འོངས་པ་དང་། ད་ལྟར་
དགག་པ་གསུམ་གྱི། དང་པོ་ནི། འདས་པ་ཡོད་ན། དེ་འདས་པ་ལས་འདས་སམ་མ་འདས།
དང་པོ་ལྟར་ན། བུམ་པ་འདས་པ་ཅིའི་ཕྱིར་ན་འདས་པར་འགྱུར་ཏེ་མིན་པར་ཐལ། འདས་པ་
ལས་འདས་པ་སྟེ་བརྒལ་ཟིན་པའི་ཕྱིར་རོ། །གཉིས་པ་ལྟར་འདས་པའི་རང་གི་ངོ་བོ་ལ་གནས་
པས་འདས་པ། ལས་མ་འདས་སོ་ཞེ་ན། འདས་པ་ལས་མ་འདས་ཤིང་འདས་པའི་རང་གི་ངོ་
བོ་ལ་རྣམ་པར་གནས་པའི་སྒོ་ནས་དེ་འདས་པར་བསྒྲུབ་མི་ནུས་པར་ཐལ། འདས་པ་གྲུབ་ན་
འདི་དེ་ལྟར་འགྱུར་ནའང་དེ་གྲུབ་པ་དེ་ཉིད་རྣམ་པར་དཔྱད་ནས་ཚད་མས་འགོག་བཞིན་པའི་
སྐབས་ཡིན་པའི་ཕྱིར་རོ། །གཉིས་པ་ལ། རྟག་པར་ཐལ་བ་དང༌། མ་འོངས་པ་ཡོད་པ་དང།
མེད་པ་དང་། གཉིས་ཀ་འགག་པ་དང་བཞི་ལས། དང་པོ་ནི། དངོས་པོ་རང་བཞིན་དང་
བཅས་པར་སྨྲ་བའི་ཕྱོགས་ལ་མ་འོངས་པ་དངོས་པོ་ཡིན་ན། ད་ལྟར་བ་ལྟར་དུ་རྫོགས་པར་སྐྱེ་
དགོས་པས་དེའི་ཕྱོགས་ལ་མ་འོངས་པ་ཇི་ལྟར་ད་ལྟ་བར་མི་འགྱུར་ཏེ་འགྱུར་བར་ཐལ། ད་ལྟར་
བ་ལྟར་རྫོགས་པར་སྐྱེས་ལ་མ་འགག་པའི་ཕྱིར། དེའི་ཕྱོགས་ལ། ད་ལྟར་བ་ལྟར་མ་སྐྱེས་ན།
དངོས་པོ་གཏན་མེད་དུ་འགྱུར་བས་ཅི་སྟེ་མ་འོངས་པ་དེ་ལ་སྐྱེ་བ་མེད་ན། མ་འོངས་པ་དེ་རྟག་
པར་འགྱུར་ཏེ། ཡོད་ལ་མ་སྐྱེས་པའི་ཕྱིར། དཔེར་ན། མྱང་འདས་བཞིན། གལ་ཏེ་དེ་མ་
སྐྱེས་ཀྱང་རྟག་པར་མི་འགྱུར་ཏེ། རང་གི་གནས་སྐབས་འཇིག་པའི་ཕྱིར་ཞེ་ན། ཤུགས་ཀྱིས་
ཉམས་པ་མེད་ན་རྟག་པར་ཁས་བླངས་པས། འོ་ན་འདས་པ་དེ་ནི་རྟག་པར་ཅིས་མི་རྟོག་སྟེ་
རྟག་པར་ཐལ། ཞིག་ཟིན་པས་སླར་དེ་ལ་འཇིག་པ་ཡོད་པ་མིན་པའི་ཕྱིར། འདི་ནི། ད་ལྟ་བ་
ཞིག་ན་རྣམ་པ་ཀུན་ཏུ་དངོས་པོར་མི་རུང་བས་བདེན་གྲུབ་ཀྱི་ཉེས་པའོ། །གཞན་ཡང་། མི་
རྟག་པ་གཏན་མི་སྲིད་པར་ཐལ་བ་ནི། འདས་པ་ད་ལྟར་བ་འདི་ནི་མི་རྟག་པ་ཡིན་པར་འགྱུར་
བར་ཐལ་ཏེ། འདས་པ་ནི་ཞིག་ཟིན་པས་སླར་འཇིག་པ་དོན་མེད་པའི་ཕྱིར་དང་། དེ་ལྟར་བ་
ནི་ད་ལྟར་དངོས་པོ་ཡོད་བཞིན་པ་ཡོད་པ་ཡིན་པ་དང་ད་ལྟར་བའི་དངོས་མེད་མི་རྟག་པའང་i.
ང
A
246



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
མའགལ་བའི་ཕྱིར། འདི་ཡང་རྟགས་དང་ཁྱབ་པ་ཁས་བླང་བའི་ཚུལ་སྔ་མ་བཞིན། འདས་ད་
ལྟར་ལ་མི་རྟག་པ་མེད་ན་དེ་དག་ལས་བདེན་པའི་རྣམ་པ་གསུམ་པ་ལའང་མི་རྟག་པ་གདགས་པ་
ཡིན་པར་ཐལ་ཏེ། མི་རྟག་པ་རྐྱེན་སྐྱེས་པ་ལ་དེ་མི་སྲིད་ན་སྐྱེས་པས་སྟོང་པ་མ་འོངས་པ་ལ་མི་
རྟག་པ་ཡོད་པ་འགལ་བའི་ཕྱིར་རོ། །
གཉིས་པ་ལ་རྒྱུ་མེད་དུ་ཐལ་བ་དང། སྐྱེ་བ་དོན་མེད་པར་ཐལ་བ་དང། སྨོན་གནས་
ཤེས་པ་མི་འཐད་པར་ཐལ་བ་དང། རིང་བ་མི་འཐད་པར་ཐལ་བ་དང་། རྩོད་པ་དོན་མེད་དུ་
ཐལ་བ་དང་། མི་རྟག་པ་མི་འཐད་པར་ཐལ་བ་དང་དྲུག་ལས། དང་པོ་ནི། གལ་ཏེ་མ་འོངས་
པ་ཡོད་དེ། རྐྱེན་རྣམས་ཡོད་ན་སྐྱེ་བར་མཐོང་བའི་ཕྱིར་ཞེ་ན། དངོས་པོ་གང་གི་རྒྱུ་རྐྱེན་ལས་
ཕྱིས་སྐྱེ་བར་འགྱུར་བའི་མྱུ་གུ་དེ་ནི་རང་སྐྱེས་པའི་སྔ་རོལ་དུ་ཡོད་ན། འོ་ན་མྱུ་གུ་རྒྱུ་མེད་དུ་
འགྱུར་ཏེ། དེ་འགྲུབ་པ་རྐྱེན་ལ་མི་ལྟོས་པའི་ཕྱིར། འདོད་ན་ཆད་སྨྲ་བས་ཏེ་རྒྱུ་མེད་དུ་སྨྲ་བ་
རྣམས་ཀྱི་ཕྱོགས་ཕྱིན་ཅི་མ་ལོག་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། དེའི་
ཕྱོགས་ལ་མཐོང་བ་དང་མ་མཐོང་བ་འགལ་བའི་ཕྱིར་རོ། ། གཉིས་པ་ནི། འདི་ལས་ཀྱང་མི་
རིགས་ཏེ། མྱུ་གུ་གང་གིས་རྒྱུ་ལས་ཕྱིས་འབྱུང་བ་སྟེ། སྐྱེས་པར་བྱེད་པ་དེ་རང་སྐྱེ་བའི་སྔ་རོལ་
དུ་ཡོད་ཅེས་བྱ་བ་མི་རིགས་པར་ཐལ། རང་གི་རྒྱུའི་སྐད་ཅིག་གཉིས་པར་སྐྱེ་དགོས་པའི་ཕྱིར།
གལ་ཏེ་ཁྱབ་པ་མེད་དེ་སྔར་ཡོད་ཀྱང་ཕྱིས་སྐྱེ་བར་འགྱུར་བ་ལ་འགལ་བ་མེད་ཅེ་ན། འོ་ན་སྐྱེས་
ཟིན་པའི་ས་བོན་ལའང་སླར་ཡང་འབྱུང་བ་ཡོད་པར་འགྱུར་ལ། འདོད་ན་ཐུག་པ་མེད་པར་
འགྱུར་བ་དང་། མྱུ་གུ་སོགས་ཀྱི་སྐྱེ་བ་རྙེད་པར་མི་འགྱུར་ཞིང། ས་བོན་ཕྱི་མ་མཐར་ཐུག་སྐྱེ་
བར་འགྱུར་རོ། །གསུམ་པ་ནི། གལ་ཏེ་མ་འོངས་པ་ཡོད་དེ། དེ་ལ་དམིགས་པའི་རྣལ་འབྱོར་
པའི་སྨོན་གནས་ཤེས་པ་ཡོད་པའི་ཕྱིར་ཞེ་ན། འོ་ན་རྣལ་འབྱོར་པ་དེས་དངོས་པོ་མེད་པ་མོ་
གཤམ་གྱི་བུ་སོགས་ཀྱང་ཅིའི་ཕྱིར་མི་མཐོང་སྟེ་མཐོང་བར་ཐལ། རང་གི་ངོ་བོ་གྲུབ་པའི་མ་
འོངས་པའི་དངོས་པོ་མཐོང་བའི་ཕྱིར་དང་། དེ་གཉིས་ལ་ཡོད་མེད་ཀྱི་ཁྱད་མེད་པའི་ཤེས་པ་མ་
འཁྲུལ་བས་མཐོང་མ་མཐོང་གི་ཁྱད་པར་མེད་པའི་ཕྱིར་ཏེ། འདིར་གཞན་གྱི་ཕྱོགས་ལ་སྨོན་
གནས་ཤེས་པ་མི་འཐད་པའི་འཐད་པར་དེའི་ཕྱོགས་ལ་མ་འོངས་པ་སོགས་དངོས་པོར་ཡོད་ན་
རང་གི་དངོས་པོར་ཡོད་པ་ཡིན་ལ། གང་གི་ཚེ་རང་གི་དངོས་པོ་ཡོད་པ་དང་བྲལ་ན་རི་བོང་རྭ་
ལྟར་རྣམ་པ་ཐམས་ཅད་དུ་མེད་པས་གཉིས་སྨྲ་བ་ལས་མ་འདས་པར་བགོད་པ་ནི། དངོས་
247



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
2
sཡིན་ན་ད་ལྟར་བ་དང་། ད་ལྟར་བར་མེད་ན་དངོས་པོ་གཏན་མེད་དུ་འགྱུར་བའི་སྐྱོན་བསྟན་
པ་ཡིན་པས་དངོས་པོ་ཡིན་ན་ད་ལྟར་བ་ཡིན་དགོས་པ་ནི་དེ་དག་གི་གྲུབ་མཐའི་སྐྱོན་ཡིན་ནོ། །
རང་གི་ལུགས་ཀྱི་སྨོན་གནས་ཤེས་པ་སོགས་རྣམ་གཞག་ཐམས་ཅད་འཐད་པའི་འཐད་པར་
དངོས་པོ་རང་བཞིན་མེད་པར་སྨྲ་བའི་ལྟར་ན་ནི། དངོས་པོའི་རང་གི་ངོ་བོ་ནི་རྣམ་པ་ཐམས་
ཅད་དུ་མི་སྲིད་པས་དངོས་པོའི་རྟོག་པ་ཐག་རིང་དུ་སྤངས་པ་ཡིན་ནོ། །གང་གི་སྐྱེ་བར་འགྱུར་
བར་བྱ་དགོས་པ་དེ་ནི་མེད་པ་ཉིད་མིན་ནོ། །གལ་ཏེ་མེད་པ་ཉིད་དུ་འགྱུར་ན་ནི། དེའི་ཚེ་རི་
བོང་གི་རྭ་ལ་སོགས་པ་ལྟར་སྐྱེ་བར་མི་འགྱུར་རོ། །ཅི་སྟེ་ཡོད་པ་ཉིད་དུ་འགྱུར་ན་ནི། དེའི་ཚེ་
ད་ལྟ་བ་ཉིད་བཞིན་དུ་སྐྱེ་བར་མི་འགྱུར་བ་ཞིག་ན། དེ་ལ་སྐྱེ་བ་ཡང་ཡོད་དེ། དེའི་ཕྱིར་གཉིས་
མེད་པར་སྨྲ་བ་འདི་གྲུབ་བོ་ཞེས་སོགས་རྒྱ་ཆེར་གསུངས་སོ། །དེའི་དོན་ནི། སྐྱེ་འགྱུར་ཡིན་ན་
དངོས་པོ་ཡིན་དགོས་ཏེ། མིན་ན། རི་བོང་རྭ་ལྟར་མི་སྐྱེ་བར་འགྱུར་བར་བསྟན་པས་མ་འོངས་
པ་ཡིན་ན་དངོས་པོ་ཡིན་དགོས་པ་དང་། མ་འོངས་པའི་དངོས་པོ་རང་བཞིན་གྱིས་ཡོད་ན་ད་
ལྟ་བ་ཉིད་དུ་འགྱུར། དེ་ཡིན་ན་སྐྱེ་བ་དོན་མེད་པ་ཉིད་དུ་བསྟན་པས་མ་འོངས་པའི་བུམ་པ་
སོགས་ཡིན་ན། ད་ལྟ་བ་མིན་དགོས་པར་བསྟན་ཏོ། །བཞི་པ་ནི། གཞན་ཡང་། རྒོལ་བ་གང་：
ལ་མ་འོངས་པར་རང་གི་ངོ་བོས་ཡོད་པར་འགྱུར་བ་དེའི་ཕྱོགས་ལ་མ་འོངས་པ་རིང་བ་ཉིད་དུ་
ཡོད་པ་མིན་པར་ཐལ། ད་ལྟ་བ་བཞིན་ཡོད་པའི་ཕྱིར། འདོད་ན། ཆོས་རིང་བ་རྣམས་གང་
དག་ཅིག་ཅེ་ན། འདས་པ་དང་། མ་འོངས་པའོ། །ཆོས་ཉེ་བ་རྣམས་ཀྱང་གང་དག་ཅིག་རེ་
ན། ད་ལྟར་བྱུང་བའོ་ཞེས་ཁས་བླངས་པ་དང་འགལ་ལོ། །
ལྔ་པ་ནི། ཉེས་སྤྱོད་ལས་སྡོམ་པའི་སྒོ་གསུམ་གྱི་ངེས་སྡོམ་ལེན་པའི་རྩོམ་པ་དོན་མེད་
པར་འགྱུར་ཏེ། སྡོམ་པའི་ཆོས་བྱས་པ་མེད་ཀྱང་ཡོད་པའི་ཕྱིར། ཅི་སྟེ་སྡོམ་པ་དེ་ལ་སྔར་མེད་ཀྱི་
ཁྱད་པར་ཅུང་ཟད་ཅིག་བྱེད་ན་ཡང་། འོ་ན། འབྲས་བུ་རྒྱུའི་སྔར་ཡོད་སྐྱེ་བ་མི་སྲིད་པར་འགྱུར་
ཏེ། རྒྱུས་སྔར་མེད་ཀྱི་ཁྱད་པར་བྱེད་པའི་ཕྱིར་རོ། །དྲུག་པ་ནི། གཞན་ཡང་། མྱུ་གུ་སོགས་ཀྱི་
འབྲས་བུ་རྟག་པ་ཉིད་དུ་འགྱུར་ཏེ། རང་སྐྱེ་བའི་སྔ་རོལ་དུ་ཡོད་པའི་ཕྱིར། ཁྱབ་པ་ཡོད་དེ་མི་
རྟག་པ་ཡིན་ན་རང་སྐྱེ་བའི་སྔ་རོལ་དུ་ཡོད་ཅེས་བྱ་བར་ཇི་ལྟར་འགྱུར་ཏེ་མི་འགྱུར་བའི་ཕྱིར་ཏེ།
དངོས་པོ་གང་ལ་སྔ་ཕྱི་མེད་པའི་ཐོག་མ་དང་། ཐ་མ་ཡོད་པ་དེ་ལ་མི་རྟག་ཅེས་འཇིག་རྟེན་ན་
བརྗོད་ཅིང་འཇོག་དགོས་པའི་ཕྱིར་རོ། །གསུམ་པ་ནི། མདོ་སྡེ་པ་སོགས་ཁ་ཅིག འབྲས་བུ་
248



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་པར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
པ་ལ་ཡོད་པར་སྨྲ་བ་ལ་སྐྱོན་མཐོང་བས་འབྲས་བུ་མ་འོངས་པའི་དུས་སུ་མེད་ཅེས་ཟེར་རོ། །འོ་ན་སོ་
སོའི་སྐྱེ་བོ་རྣམས་བསྒྲིམ་པས་ཏེ། འཕགས་ལམ་སྐྱེད་པ་མེད་པར་སྲིད་པ་ལས་ཐར་བར་འགྱུར་
ཏེ། རང་རྒྱུད་ལ་འབྱུང་འགྱུར་གྱི་མ་འོངས་པའི་ཉོན་མོངས་པ་དང་སྐྱེ་བ་དག་མེད་པའི་ཕྱིར་
དང་། སྔར་རང་རྒྱུད་ལ་ཉོན་མོངས་པ་འཇུག་བཞིན་པ་ཡིན་པར་ཁྱབ་པ་ཡོད་དེ། དགྲ་བཅོམ་
པ་རྣམས་མ་འོངས་པའི་ཉོན་མོངས་པ་དང་སྐྱེ་བའི་རྒྱུན་འཇུག་པ་ཡོད་པ་མིན་པས་སྲིད་པ་
གྲོལ་བར་འཇོག་དགོས་པའི་ཕྱིར། དེར་མ་ཟད་རྒྱུ་མེད་པ་ཅན་དུའང་འགྱུར་ཏེ། མ་འོངས་པ་
མེད་པ་དེ་ལྟ་ཡིན་ན་རྣམ་ཤེས་སྐྱེ་བཞིན་པའི་དུས་སུ་བརྟེན་པ་སྐྱེ་བའི་བྱ་བ་མེད་པར་འགྱུར་ཏེ།
དེའི་རྟེན་འབྱུང་འགྱུར་གྱི་རྣམ་ཤེས་མེད་པའི་ཕྱིར། དེ་བཞིན་དུ་རྟེན་ཆགས་པ་མེད་པར་
བརྟེན་པ་འདོད་ཆགས་ཀྱང་འབྱུང་བར་འགྱུར་ཏེ། དེ་གཉིས་ལྷན་ཅིག་ཏུ་སྐྱེ་བ་ལ་ཆགས་པ་སྐྱེ་
བཞིན་པ་སྔོན་དུ་འགྲོ་དགོས་ཤིང་། མ་འོངས་པ་མེད་ན་སྐྱེ་བཞིན་པ་དེ་མི་རུང་བའི་ཕྱིར་རོ། །
འདོད་ན། འདོད་ཆགས་རྒྱུ་ལ་མི་ལྟོས་པས་དགྲ་བཅོམ་པ་ལའང་ཡོད་པར་འགྱུར་རོ། །ཡང་ན་
ནི་ཆགས་པ་མེད་པའི་འདོད་ཆགས་ཡོད་པའམ། དེ་ལྟ་མིན་ན་མ་འོངས་པ་མིན་པར་ཁས་མི་
བླང་ཞེས་བརྟག་པའི་དོན་ནོ། །
བཞི་པ་ནི། གྲངས་ཅན་པ་དང་། བྱེ་བྲག་ཏུ་སྨྲ་བ་དག སྐྱེ་བའི་སྔ་རོལ་དུ་འབྲས་བུ་
ཡོད་པ་དང་། བྱེ་བྲག་པ་དང་། མདོ་སྡེ་པ་དང་། རྣམ་རིག་པ་རྣམས། སྔར་འབྲས་བུ་མེད་
པར་སྨྲའོ། །དེ་གཉིས་ཀའི་ཕྱོགས་ལའང་སྔར་ཡོད་ན་ད་ལྟ་བ་ལྟར་ཡོད་པ་དང་། མེད་ན་མོ་
གཤམ་བུ་ལྟར་འབྱུང་འགྱུར་ཙམ་དུའང་མེད་པར་ཁས་ལེན་དགོས་པས་ཡོད་པ་དང་མེད་པར་
རྟོག་པ་གཉིས་ལས་མ་འདས་པས་འབྲས་བུ་ཡོད་པ་ཉིད་གང་འདོད་པའི་ཕྱོགས་ལ་ཁྱིམ་གྱི་དོན་
དུ་དྲ་བ་དང་། བུམ་པ་སོགས་ཀྱིས་སྤྲས་པའི་ཀ་བ་ལ་སོགས་པའི་རྒྱུན་དོན་མེད་པར་འགྱུར་ཏེ།
དེ་དག་མ་བྱས་ཀྱང་ཡོད་པའི་ཕྱིར། སྔར་འབྲས་བུ་མེད་པ་ཉིད་དུ་གང་འདོད་པའི་ཕྱོགས་
ལའང་དེ་དོན་མེད་པ་ཉིད་དུ་འགྱུར་ཏེ། སྔར་འབྲས་བུ་སྐྱེ་རུང་ཙམ་དུའང་མེད་པས་མོ་གཤམ་
བུ་ལྟར་གཏན་སྐྱེ་བ་མི་འཐད་པའི་ཕྱིར་རོ། ། གསུམ་པ་ནི་གལ་ཏེ་འདས་མ་འོངས་ཀྱི་དུས་
བཀག་མོད་ཀྱི། ད་ལྟར་བ་ནི་ཡོད་དེ། མ་བཀག་པའི་ཕྱིར། དེ་ཡོད་ན་མ་འོངས་པའང་ཡོད་
དེ། མ་འོངས་པའི་གནས་སྐབས་ཡོངས་སུ་འགྱུར་བས་ད་ལྟར་བ་ཉིད་དུ་འགྱུར་བའི་ཕྱིར་རོ་ཞེ་
ན། འགྱུར་བའི་དོན་རང་གི་ངོ་བོ་སྔ་མ་ཉམས་ནས་ཕྱི་མ་སྐྱེ་བ་ལ་རྟོག་གམ། རང་བཞིན་མ་
249



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཉམས་པར་གནས་སྐབས་འགྱུར་བ་ཙམ་ལ་རྟོག དང་པོ་ལྟར་ན། སྔ་མ་འཇིག་ཅིང་ཕྱི་མ་སྐྱེ་
བའི་སྐྱེ་འཇིག་ཙམ་ལ་འགྱུར་བའི་ཐ་སྙད་བཏགས་པར་འགྱུར་བས་རང་གི་འདོད་དོན་མི་
འགྲུབ། གལ་ཏེ་ཕྱོགས་གཉིས་པ་ལྟར་རྫས་མི་འགྱུར་བར་གནས་སྐབས་འགྱུར་བ་ལ་བྱེད་དེ།
དཔེར་ན། འོ་མ་དང་། ཞོ་གཉིས་ཀའི་གནས་སྐབས་སུ་བ་གླང་གི་ཁུ་བཅུད་ཀྱི་རྫས་ཙམ་མི་
འགྱུར་ཡང་གནས་སྐབས་འགྱུར་བ་བཞིན་ནོ་ཞེ་ན། དཔེ་དོན་གཉིས་ཀ་མི་འཐད་དེ། རང་
བཞིན་ལས་གནས་སྐབས་ངོ་བོ་ཐ་དད་དུ་སྣང་རུང་མ་མཐོང་བའི་ཕྱིར་དང་། རང་བཞིན་སྔར་
གྱི་དེ་བཞིན་དུ་གནས་ལ་གནས་སྐབས་གཞན་དུ་འགྱུར་བ་ཡང་སྣང་རུང་མ་མཐོང་བའི་ཕྱིར་
དང་། འོ་ཞོའི་རང་བཞིན་གཅིག་ཡིན་ན། དེ་གཉིས་ཀྱི་ཐ་སྙད་སོ་སོར་བྱེད་པའང་མི་འཐད་
པའི་ཕྱིར་རོ། །རིགས་པ་གཞན་དག་ནི། རྩ་བར། དེ་ཉིད་ལ་ནི་གཞན་འགྱུར་མེད། །གཞན་
ཉིད་ལ་ཡང་ཡོད་མ་ཡིན། །གང་ཕྱིར་གཞོན་ནུ་མི་རྒ་སྟེ། །གང་ཕྱིར་རྒས་པའང་མི་རྒའོ། །
ཞེས་སོགས་གསུངས་པ་ལས་ཤེས་པར་བྱའོ། །དེ་ལྟར་ན་རྫས་མི་འགྱུར་ལ་གནས་སྐབས་འགྱུར་
བའི་དངོས་པོ་རྣམས་ཀྱི་ཡོངས་སུ་འགྱུར་བ་ཡང་ཡོད་པ་མིན་པར་ཐལ། དབང་ཤེས་ལྟ་ཞོག་
ཆོད་པ་དང་། ཕྲ་བའི་དོན་ཡོངས་སུ་དཔྱོད་ནུས་པའི་ཡིད་ཀྱིས་ཀྱང་མི་འཛིན་པའི་ཕྱིར། དེ་
ལྟར་ནའང་། དེ་འདྲའི་འགྱུར་བ་ཡོད་པར་ད་ལྟར་བ་ཡོད་ཅེས་རྟོག་པ་ནི་མི་མཁས་ཤིང་བླུན་
པའི་རང་བཞིན་ཅན་ཡིན་ཏེ། དེ་འདྲའི་འགྱུར་བ་མེད་པས་མཁས་པ་དག་གིས་དེ་ལྟར་དུ་མི་སྨྲ་
བའི་ཕྱིར་རོ། །གསུམ་པ་དུས་ཡོད་པའི་སྒྲུབ་བྱེད་དགག་པ་ལ། སྤྱིར་དགག འདས་པའི་སྒྲུབ་
བྱེད་བྱེ་བྲག་ཏུ་དགག་པ་གཉིས་ཀྱི། དང་པོ་ནི། གལ་ཏེ་དུས་ཡོད་དེ། དེའི་རྒྱུ་དངོས་པོ་ཡོད་
པའི་ཕྱིར་ཞེ་ན། དེ་དགག་པ་ལ། རྟགས་འགོད། གཏན་ཚིགས་བསྒྲུབ་པ་དང་གཉིས་ཀྱི།
དང་པོ་ནི། དངོས་པོ་ཡོད་ན་དུས་ཡོད་པར་འགྱུར་བ་ཞིག་ན། ངོ་བོས་གྲུབ་པའི་དངོས་པོ་ག་
ལ་ཞིག་སྟེ་མེད་པར་ཐལ། གནས་པ་ངོ་བོ་ཉིད་ཀྱིས་མེད་པའི་ཕྱིར་རོ། །
གཉིས་པ་ལ། རྒྱུ་མཚན་གསུམ་གྱིས་གནས་པ་ཡོད་པ་དགག གནས་པ་ཡོད་པའི་སྒྲུབ་
བྱེད་དགག རྒྱུ་མཚན་དང་པོ་ལ་མ་ངེས་པ་སྤང་བ་དང་གསུམ་གྱི། དང་པོ་ལ། མི་རྟག་པའི་
རྟགས་ཀྱིས་དགག་པ་ནི། དངོས་པོ་ལ་ངོ་བོས་གྲུབ་པའི་གནས་པ་ག་ལ་ཡོད་དེ་མེད་པར་ཐལ།
དུས་ཀུན་ཏུ་མི་རྟག་པ་ཉིད་ཀྱིས་ཟོས་པའི་ཕྱིར། ཐ་མར་རྙིང་པའི་རྟགས་ཀྱིས་ནི།
གཞན་ཡང་། དངོས་པོ་དང་པོ་ནས་རང་གྲུབ་དུས་ཀྱི་སྐད་ཅིག་གཉིས་པ་ཕན་ཆད་དུ་གནས་པ་གག་པ་
250



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
མེད་པར་ཐལ། དང་པོར་གྲུབ་པའི་སྐད་ཅིག་ཕན་ཆད་དུ་གནས་པར་འགྱུར་ན་ཐ་མ་རྙིང་པར་
མི་འགྱུར་དགོས་པ་ལ་ཐ་མར་རྙིང་པའང་ཡིན་པའི་ཕྱིར། དཔེར་ན། དངོས་པོ་གཅིག་སྐད་
ཅིག་བཞིའི་བར་དུ་མི་འཇིག་ཅིང་དེའི་མཐར་འཇིག་པར་འདོད་པ་ལ། སྐད་ཅིག་དང་པོའི་དུས་
ཀྱི་དངོས་པོ་དེ་བཞི་པའི་དུས་སུ་སྔར་གྱི་དེ་བཞིན་དུ་ཡོད་ན། ད་དུང་སྐད་ཅིག་བཞིའི་བར་དུ་
གནས་དགོས་པས་དེ་མ་ཐག་ཏུ་མི་འཇིག་པར་ཁས་ལེན་དགོས་པ་བཞིན་ནོ། །ཤེས་པ་གཉིས་
ཀྱིས་སྔ་ཕྱིར་མི་འཛིན་པའི་སྔ་ཕྱི་གཉིས་རིམ་ཅན་དུ་རྣམ་པར་ཤེས་པར་མི་འགྱུར་ཏེ། སྔ་ཕྱི་
ལན་གཉིས་སུ་སྐྱེ་བ་མི་འཐད་པའི་ཕྱིར། དེ་བཞིན་དུ་སྔ་ཕྱིར་འགྱུར་པའི་རྣམ་པར་ཤེས་པ་མ་
འཁྲུལ་བ་གཉིས་ཀྱིས་ཀྱང་དོན་གཅིག་རྣམ་པར་ཤེས་པ་མི་འཐད་དེ། དོན་དེས་སྔ་མའི་བཟུང་
དོན་བྱེད་པའི་དུས་སུ་ཕྱི་མའི་བཟུང་དོན་བྱེད་པའི་ནུས་པ་མེད་པའི་ཕྱིར། གཞན་དུ་ན། སྔ་མ་
སྐྱེས་པའི་དུས་ཉིད་ནས་ཕྱི་མ་སྐྱེ་བས་ཅིག་ཆར་སྐྱེད་པར་འགྱུར་རོ། །
གཉིས་པ་ལ། ད་ལྟར་བ་དང་། མི་རྟག་པ་ཡོད་པའི་སྒྲུབ་བྱེད་དགག་པ་གཉིས་ཀྱི།
དང་པོ་ནི། གནས་པ་ནི་ཡོད་དེ། ད་ལྟར་བའི་དུས་ཀྱི་མཚན་ཉིད་ཡིན་པའི་ཕྱིར་ཞེ་ན། ད་
ལྟར་བའི་དུས་ལ་གནས་པ་ཡོད་དམ་མེད། གལ་ཏེ་ད་ལྟར་བའི་དུས་ལ་གནས་པ་ཡོད་དོ་ཞེ་ན།
གནས་པ་དེ་ད་ལྟར་བའི་དུས་སུ་མི་འགྱུར་ཏེ། དེ་དང་ཐ་དད་པའི་རྟེན་བརྟེན་པ་ཡིན་པའི་ཕྱིར་
རོ། །དཔེར་ན། བརྟེན་པ་ལྷས་བྱིན་རང་གི་ཁྱིམ་ཉིད་དུ་མི་འགྱུར་བ་བཞིན་ནོ། །ཅི་སྟེ་
གཉིས་པ་ལྟར་དུས་ལ་གནས་པ་མེད་ཅེ་ན། འོ་ན་ད་ལྟར་བའི་དུས་དེ་མཐའ་སྟེ་འཇིག་པ་ཡོད་
པར་ཡང་མི་འགྱུར་ཏེ། གནས་པ་མེད་པའི་ཕྱིར་རོ། །གཉིས་པ་ནི། གལ་ཏེ་གནས་པ་ཡོད་པ་
ཉིད་དེ། དེ་དང་ལྡན་པའི་དངོས་པོ་ལ་མི་རྟག་པ་ཉིད་ཡོད་པའི་ཕྱིར་ཞེ་ན། མི་རྟག་པ་ངོ་བོས་
གྲུབ་པ་འགའ་ཞིག་ཡོད་ན། དེ་ཡོད་དུ་ཆུག་ནའང། དེ་ཡོད་པ་མིན་ཏེ། ཡོད་ན་དངོས་པོ་
ལས་དོན་གཞན་ཡིན་ནམ་མིན། དང་པོ་ལྟར་ན་བུམ་སོགས་ཀྱི་དངོས་པོ་མི་རྟག་པ་མིན་ཏེ།
མི་
་རྟག་ པ་ལས་དོན་གཞན་ཡིན་པའི་ཕྱིར། གཉིས་པ་ལྟར་རང་བཞིན་གཅིག་ཉིད་ཡིན་ན།
བུམ་སོགས་ཀྱི་དངོས་པོ་དེ་ག་ལ་གནས་ཏེ་གནས་པ་ངོ་བོ་ཉིད་ཀྱིས་མེད་པར་ཐལ། མི་རྟག་པ་
ཉིད་གང་ཡིན་པ་དེ་ཉིད་དངོས་པོ་ཡིན་གྱི་དེ་མིན་པ་མེད་པའི་ཕྱིར་རོ། །གསུམ་པ་ནི། སྔར་མི་
རྟག་པའི་གནས་ག་ལ་ཡོད། ཅེས་བསྟན་པ་ལ། མ་ཁྱབ་པའི་དོགས་པ་དགག་པ་ནི། གལ་ཏེ།
མི་རྟག་པས་གནས་ག་ལ་ཡོད། ཅེས་བརྗོད་པ་ལ་ཁྱབ་པ་ཡོད་པ་མིན་ཏེ། མི་རྟག་པ་ཉིད་དང་།བ
251



༄༅།།དཔལ་ལྡན་ས་སྐྱོཔའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།::
:
."གནས་པ་ལྷན་ཅིག་ཏུ་ཡོད་པ་ཁོ་ན་སྟེ། དང་པོ་གནས་པའི་དུས་ན། གནས་པ་སྟོབས་ཆེ་ལ་མི་
རྟག་པ་སྟོབས་ཆུང་བས་དེས་གནས་པ་འཇོམས་མི་ནུས་སོ་ཞེ་ན། དེ་དགག་པ་ལ། གནས་
འཇིག་སྟོབས་ཆེ་ཆུང་གི་ཁྱད་པར་མི་འཐད། མི་རྟག་པ་དང་མཚན་གཞིའི་རིམ་པ་ལ་བརྟག
གནས་འཇིག་གི་རིམ་པ་ལ་བརྟགས་ལ་དགག་པ་དང་གསུམ་གྱི། དང་པོ་ནི། མི་རྟག་པ་ཉིད་
ཡུལ་དུས་གར་སྟོབས་ཆུང་བ་དེར་གནས་པ་སྟོབས་ཆུང་བ་ཉིད་མིན་ན། འོ་ན་ཕྱིས་གནས་པ་
དང། མི་རྟག་པའི་སྟོབས་ཆེ་ཆུང་དེ་དག་ངེས་པར་ལྡོག་ནས་གནས་པ་སྟོབས་ཆུང་བ་ཉིད་དུ་
རྒྱུ་མཚན་ཅིས་མཐོང་བར་འགྱུར་ཏེ། མི་འཐད་པར་ཐལ། སྔར་རང་བཞིན་གྱིས་སྟོབས་ཆེ་
བའི་ཕྱིར་དང་། རང་བཞིན་ལ་ལྡོག་པ་མེད་པའི་ཕྱིར། གཞན་ཡང་། མི་རྟག་པ་སྟོབས་ཆུང་བ་
མིན་པ་ཆེ་བ་དེ་དངོས་པོ་ཀུན་ལ་ཁྱབ་བྱེད་དུ་ཡོད་དམ་མེད། ཡོད་ན་དངོས་པོ་ཀུན་ལ་གནས་
པ་མེད་པར་འགྱུར་ཏེ། དངོས་པོ་ཐམས་ཅད་ལ་མི་རྟག་པ་སྟོབས་ཆེ་བ་ཉིད་ཀྱིས་ཁྱབ་པའི་ཕྱིར།
མེད་ན། དངོས་པོ་ཐམས་ཅད་མི་རྟག་པ་མིན་པར་རྟག་མི་རྟག་གཉིས་སུ་འགྱུར་ཏེ། མི་རྟག་ཏེ
པ་སྟོབས་ཆེ་བ་དང་། ཆེ་བ་མིན་པ་གཉིས་ཡོད་པའི་ཕྱིར་དང། མི་རྟག་པ་སྟོབས་ཆེ་བ་དེ་མི་
རྟག་པར་འགྱུར་ཞིང་མིན་པ་དེ་མི་འགྱུར་བའི་ཕྱིར་རོ། །གཉིས་པ་ནི། གཞན་ཡང་། མི་རྟག་
པ་ཉིད་འདི་མཚན་གཞིའི་དངོས་པོ་དང་ལྷན་ཅིག་གམ་དུས་ཕྱིས་འབྱུང་བ་ཞིག་ཡིན། དང་པོ་
ལྟར་ན། འོ་ན་དངོས་པོ་ལ་རྟག་ཏུ་གནས་པ་ཡོད་པ་མིན་པར་འགྱུར་ཏེ། རང་ཡོད་པའི་དུས་
རྟག་ཏུ་དེ་དང་འགལ་བའི་མི་རྟག་པ་ཉིད་ཡོད་པའི་ཕྱིར། གཉིས་པ་ལྟར་ན། ཡང་ན་སྔར་
རྟག་པར་གྱུར་ནས་ཕྱིས་མི་རྟག་པར་འགྱུར་ཏེ། དངོས་པོ་རང་གྲུབ་པའི་དུས་ཉིད་ན་མི་རྟག་པ་
མེད་པར་དུས་ཕྱིས་བྱུང་བའི་ཕྱིར་རོ། །གསུམ་པ་ནི། ཡང་མི་རྟག་པ་དང་གནས་པ་གཉིས་
མཚན་གཞི་དངོས་པོ་ལ་ལྷན་ཅིག་ཏུ་ཡོད་དམ་མེད། མེད་ན། འདུས་བྱས་ཀྱི་མཚན་ཉིད་
རྣམས་དང་མཚན་གཞི་ཕན་ཚུན་མི་འཁྲུལ་བ་མིན་པར་འགྱུར་པ་ཡོད་ན། དངོས་པོ་དེ་མི་རྟག་
པ་ཡིན་པ་ལོག་པར་ཏེ་རྫུན་པར་འགྱུར་ཏེ། དེ་དང་འགལ་བའི་གནས་པས་ཁྱབ་པའི་ཕྱིར།
ཡང་ན་གནས་པ་རྫུན་པར་འགྱུར་ཏེ། དེ་དང་འགལ་བའི་མི་རྟག་པ་ཉིད་ཀྱིས་ཁྱབ་པའི་ཕྱིར།
དེ་དག་གི་ཁྱབ་པ་ཡང་། གནས་པ་ནི་ད་ལྟར་བ་དང་། མི་རྟག་པ་ནི་གནས་པ་བཏང་བའི་ཞིག་
པ་ལ་འདོད་པར་ཁས་བླངས་པ་ཡིན་ནོ། །གཉིས་པ་ནི། འདས་པ་ཡོད་དེ། དེའི་ཡུལ་ཅན་གྱི་
དྲན་པ་ཡོད་པའི་ཕྱིར་ཞེ་ན། འདས་པ་ངོ་བོས་ཡོད་ན། ད་ལྟར་བ་བཞིན་དུ་འགྱུར་བས་དེ་
252



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་པ་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
tདྲན་པ་ཡང་མ་འཁྲུལ་བར་འགྱུར་ན། དེ་ཡང་མི་རིགས་ཏེ། སྔར་མྱོང་བས་མཐོང་ཟིན་པའི་
དངོས་པོ་ནི་ཕྱིས་ཀྱི་ཤེས་པ་མ་འཁྲུལ་བ་ལ་མི་སྣང་སྟེ། དོན་གཅིག་རྣམ་ཤེས་གཉིས་ཀྱིས་འཛིན་
པ་སྔར་བཀག་ཟིན་པའི་ཕྱིར། དེས་ན་ཕྱིས་ཀྱི་སེམས་མ་འཁྲུལ་བས་སྔར་ཉམས་སུ་མྱོང་བྱའི་
དོན་དེ་སླར་ཡང་འཛིན་པ་མིན་ཏེ། དེ་དེའི་ཡུལ་དུ་མི་འགྱུར་བའི་ཕྱིར་རོ། །དེས་ན་སྔར་གྱི་དེ་
འདིའོ་སྙམ་པའི་དྲན་པ་ཞེས་བྱ་བ་ནི་འཁྲུལ་བ་ཡིན་ཏེ། ཡུལ་ལོག་པའི་དོན་ལ་ཡུལ་ཅན་ཡང་
ལོག་པ་ཁོ་ན་འབྱུང་བའི་ཕྱིར། དེས་ན་དྲན་པས་འདས་པ་ངོ་བོས་ཡོད་པ་མི་འགྲུབ་བོ། །
གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་ལས་དུས་དགག་པ་བསྒོམ་པ་བསྟན་པ་སྟེ་རབ་ཏུ་
བྱེད་པ་བཅུ་གཅིག་པའི་ཚིག་དོན་བཤད་ཟིན་ཏོ།། །།
༈ བཞི་པ་ལྟ་ བ་ དགག་པའི་ རབ་ཏུ་བྱེད་པ་ལ་རབ་བྱེད་ཀྱི་གཞུང་བཤད་པ་དང་།་
རབ་བྱེད་ཀྱི་མཚན་བསྟན་པ་གཉིས་ཀྱི། དང་པོ་ལ། གལ་ཏེ་ཆོས་འདིའི་མཛད་པ་པོ་དང་།
འཆད་པ་པོ་དང་། ཆོས་འདིའི་ཆེ་བའི་བདག་ཉིད་རྣམས་ཀྱི་སྒོ་ནས་ཆེས་ཤིན་ཏུ་དག་པ་ཉིད་
ཡིན་ན། ཐར་པ་འདོད་པ་རྣམས་ཀྱིས་འདི་ཁོ་ན་ལ་འཇུག་པར་རིགས་པ་མིན་ནམ། ཅིའི་
ཕྱིར། ལུགས་ཀྱི་ཁྱད་པར་ཉེས་པར་བཤད་པ་གཞན་རྣམས་འབྱུང་ཞེ་ན། མོས་པའི་རྒྱུ་མ་ཚང་།
ཡུལ་ཟབ་ཅིང་ཕྲ། འགལ་རྐྱེན་རང་ལྟ་ལ་ཆགས་པས་མི་མོས་པ་དང་། མོས་རྒྱུ་གཟུར་གནས་
བསྟེན་རིགས་པར་གདམས་པ་དང་བཞི་ལས། དང་པོ་ལ། མི་མོས་པའི་རྒྱུ་རང་གི་ཡིན་པ་
བཟློག་པའི་སྒོ་ནས་བསྟན། སྟོན་པ་དང་བསྟན་པ་ལ་མི་མོས་པའི་རྒྱུ་མེད་པ་གཉིས་ཀྱི། དང་པོ་
ནི། ཆོས་འདི་ལ་གསུང་བ་པོ་སོགས་ཆོས་དག་པ་ཡིན་ཡང་། ཉན་པ་པོའི་ཆེ་བའི་ཡོན་ཏན་
ཤིན་ཏུ་རྙེད་པར་དཀའོ་ཞེས་སྟོན་པ་ནི། སྨྲ་བ་པོ་དང་ཉན་པ་པོའི་ཡོན་ཏན་ལ། དེར་རྟོགས་
པ་ལ། གཟུ་བོར་གནས་པ་སོགས་ཉན་པ་པོ་སྣོད་ལྡན་དུ་འཇོག་པར་བྱེད་པའི་མཚན་ཉིད་དང་
ལྡན་པ་གཅིག་དགོས་ཏེ། དེ་ཡོད་ན། དེ་གཉིས་ཡོན་ཏན་རྣམ་པ་གཞན་དུ་སྐྱོན་ཅན་དུ་མི་
འགྱུར་ཞིང་། སྐྱོན་ཡོན་ཏན་དུ་མི་འགྱུར་བའི་ཕྱིར་དང་། མེད་ན་འགྱུར་བའི་ཕྱིར་རོ། །དེ་ལ་
ཕྱོགས་ལྷུང་མེད་པའི་གཟུ་བོར་གནས་པ་དང་། ལེགས་བཤད་དང་། ཉེས་བཤད་སྙིང་པོ་ཡོད་
མེད་སོ་སོར་འབྱེད་ནུས་པའི་བློ་ལྡན་དང་། ལེགས་པར་བཤད་པ་ཉན་པ་དོན་དུ་གཉེར་བ་
དང་། ཆོས་དང་ཆོས་སྨྲ་བ་ལ་གུས་པ་དང་། ཡིད་གཏོད་པ་སྟེ་ལྔ་ནི། ཉན་པ་པོ་སྣོད་ལྡན་དུ་
བྱེད་པའི་ཡོན་ཏན་ཡིན་པར་བཤད་དོ། །འཆད་པའི་སྒྲ་ཟུར་དོད་པ། དོན་ཕྱིན་ཅི་མ་ལོག་པ།
253



1:|:
༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
2ཚིག་དོན་གསལ་བ། གོ་རིམ་མ་འཁྲུགས་པར་བརྗོད་པ། ཉན་པ་པོའི་བསམ་པ་ཁོང་དུ་ཆུད་
པ། སེམས་ལ་རྙེད་པ་སོགས་ཀྱི་ཟང་ཟིང་ལ་རེ་བ་མེད་པ་སྟེ་དྲུག་ནི། སྨྲ་བ་པོའི་ཡོན་ཏན་
ནོ། །
གཉིས་པ་ལ། སྟོན་པ་དག་པ་དང་། བསྟན་པ་དག་པ། རྗེས་འཇུག་སློབ་མའི་ཁྱད་
པར་གསུམ་གྱི། དང་པོ་ནི། དེ་ཉིད་ཀྱི་ཕྱིར་ཐུབ་པ་བཅོམ་ལྡན་འདས་ནི། བླང་དོར་མ་ལུས་
པ་ཉེ་བར་སྟོན་པ་ཞིག་སྟེ། སྲིད་པ་སོགས་བདེན་པ་བཞི་ཕྱིན་ཅི་མ་ལོག་པར་སྟོན་པའི་ཕྱིར།
དེ་ལ་སྲིད་པ་ནི། སྡུག་བསྔལ་གྱི་བདེན་པ་སྟེ། འབྲས་བུར་འགྱུར་བའི་ཉེ་བར་ལེན་པའི་ཕུང་པོ་
ལྔ་ལྟ་བུའོ། །སྲིད་ཐབས་ནི། ཀུན་འབྱུང་བདེན་པ་སྟེ། ལས་དང་ཉོན་མོངས་པ་ལྟ་བུའོ། །
ཞི་བ་ནི་མྱ་ངན་ལས་འདས་པ་སྟེ། ཉོན་མོངས་པའི་ཉེར་འཚེ་ཐམས་ཅད་ལོག་པའི་རང་བཞིན་
ལྷག་བཅས་ཀྱི་མྱང་འདས་ལྟ་བུའོ། །ཞི་བའི་ཐབས་ནི་ལམ་བདེན་ཏེ། འཕགས་ལམ་ཡན་ལག་
བརྒྱུད་ལྟ་བུའོ། །དེ་ལ་བླང་བྱ་འབྲས་བུ་དང་བཅས་པ་ནི་འགོག་ལམ། དོར་བྱ་འབྲས་བུ་དང་
བཅས་པ་ནི་སྡུག་ཀུན་ནོ། །དེ་ལྟར་ཡིན་ཡང་ཐོས་བསམ་སྒོམ་པས་རྒྱུད་མ་སྦྱངས་པའི་འཇིག་
རྟེན་པས་བདག་ཉིད་སྣོད་མིན་པ་མི་ཤེས་པ་ན། ཁོ་བོས་དོན་ཇི་ལྟ་བ་བཞིན་དུ་ཡོངས་སུ་མ་
ཤེས་པས་སྟོན་པ་འདིས་ཡང་དག་པར་མ་བཤད་དོ་ཞེས་པའི་འཁྲུལ་པ་གང་ཡིན་པ་དེ་ནི་ཐུབ་
པའི་ཡིན་པ་ལྟ་བུར་མངོན་ཞིང་ངེས་པར་བྱེད་དེ། དེས་ཉེ་བར་བསྟན་པའི་དངོས་པོའི་དེ་ཁོ་ན་
ཉིད་ཇི་ལྟ་བ་བཞིན་ངེས་པར་མ་ཟིན་པའི་ཕྱིར་རོ། །འོན་ཀྱང་དེ་ཙམ་གྱིས་སྟོན་པ་ལ་ནོངས
དང་ལྡན་པ་མིན་ཏེ། བདེན་བཞིའི་དོན་སྟོན་པར་མཛད་པས་སྐྱེས་བུའི་དོན་མ་ལུས་པ་ཉེ་བར་
སྟོན་པར་མཛད་པ་པོ་ཡིན་པའི་ཕྱིར་དང་ཤེས་རབ་གསུམ་གྱི་རྒྱུད་སྦྱངས་པ་རྣམས་ཀྱིས་དེས་ཉེ་
བར་བསྟན་པའི་དོན་ཇི་ལྟ་བ་བཞིན་དུ་ཤེས་པའི་ཕྱིར། དཔེར་ན། ཉི་མའི་སྣང་བ་དམུས་ལོང་
གིས་མ་མཐོང་བ་ཉི་མའི་སྐྱོན་མིན་པ་བཞིན་ནོ། །གཉིས་པ་ལ། ངེས་ལེགས་དང་། མངོན་
མཐོ་སྟོན་པའི་བསྟན་པ་དག་པ་གཉིས་ཀྱི། །དང་པོ་ནི། གལ་ཏེ་དེ་བཞིན་གཤེགས་པའི་
མངོན་མཐོའི་གཏམ་ཐམས་ཅད་ནི་ཆེས་དོན་གསལ་བ་ཡིན་ནའང་། ངེས་པར་ལེགས་པའི་
གཏམ་ནི་ཁོ་བོ་ཅག་གི་ཡིད་མགུ་བར་མི་མཛད་དེ། དངོས་པོ་ཐམས་ཅད་མེད་པར་སྟོན་པ་ལྷུར་
བྱེད་པ་ཉིད་ཀྱིས་སོ་ཞེ་ན། ངེས་པར་ལེགས་པའི་གཏམ་ལས་རང་བཞིན་མེད་པར་བསྟན་པའི་
སྒོ་ནས་དངོས་པོ་ཀུན་སུན་འབྱིན་པ་ལ་ཐར་པ་འདོད་པའི་ཡ་མཚན་ཅན་དེ་དག་མི་དགའ་ཞིང་4
254



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
རྒྱབ་ཀྱི་ཕྱོགས་པའི་རྒྱུ་སྔོན་ཆད་མ་བྱུང་བ་གསུངས་པ་ཅི་ཞིག་ཡོད་དེ་ཅུང་ཟད་ཀྱང་མེད་དེ།
བདེ་སྡུག་སོགས་ཀུན་ནས་ཉོན་མོངས་པ་ཐམས་ཅད་བཏང་བས་མྱང་འདས་ལས་འདའ་བར་
གྲངས་ཅན་པ་སོགས་ཐར་པ་ཁས་ལེན་པའི་ཡ་མཚན་ཅན་ཀུན་གྱིས་འདོད་པའི་ཕྱིར་དང་།
བདག་གིས་ནི་གང་ཞིག་བཏིང་བས་མྱ་ངན་ལས་འདའ་བར་འདོད་པའི་དངོས་པོ་དེ་དག་རང་
བཞིན་གྱིས་མེད་པར་སྟོན་པའི་སྒོ་ནས་ཐར་པའི་ལམ་ཡོངས་སུ་སྦྱང་བ་བསྒྲུབ་པ་ཙམ་ཡིན་པའི་
ཕྱིར། དེས་ན། ཁྱོད་ཉིད་ཀྱིས་ཀྱང་མྱ་ངན་ལས་འདས་པའི་སྐབས་སུ་ཕུང་པོ་སོགས་མེད་ན་
འཁོར་བའི་སྐབས་སུའང་རང་བཞིན་མེད་པར་ཁས་བླངས་དགོས་ཏེ། ཇི་སྐད་དུ། མྱ་ངན་
འདས་ལ་ཆོས་རྣམས་ཆོས་ཡོད་མིན། །འདིར་ནི་གང་མེད་དེ་དག་གཞར་ཡང་མེད། །ཡོད་
དང་མེད་ཅེས་རྟོག་པ་དང་ལྡན་ཞིང་། །དེ་ལྟར་སྤྱོད་རྣམས་སྡུག་བསྔལ་ཞི་མི་འགྱུར། །ཞེས་
གསུངས་སོ། ། རྐང་པ་དང་པོས་མྱ་ངན་ལས་འདས་པའི་སྐབས་ཀྱི་ཕུང་པོ་སོགས་རང་བཞིན་
གྱིས་མེད་པ་དང་། གཉིས་པས་དེ་ལྟར་མེད་ན་འཁོར་བའི་སྐབས་སུའང་མི་དགོས་ཏེ། མིག་
དག་པའི་སྐབས་སུ་མ་མཐོང་ན་རབ་རིབ་ཅན་གྱིས་མཐོང་བའི་གཟུགས་སོགས་ཀྱང་མེད་དགོས་
པ་བཞིན། ཞེས་དང་། དེ་ནས་གཉིས་ཀྱིས། རང་བཞིན་མེད་ཀྱང་དེར་བཟུང་བས་སྲིད་པར་
འཆིང་བར་བསྟན་ཏོ། །གལ་ཏེ་ཐམས་ཅད་བཏང་བས་མྱ་ངན་ལས་འདའ་བ་འདི་ཉིད་ཐར་པ་
འདོད་པད་པ་ཐམས་ཅད་ཀྱི་ཐུན་མོང་བ་ཡིན་ན། ཁྱོད་དང་མུ་སྟེགས་པ་ལ་ཁྱད་པར་ཅི་ཡོད་ཅེ་ན།
མུ་སྟེགས་པ་གང་ཞིག་སྲིད་པ་གཏོང་བར་འདོད་ཀྱང་གཏོང་བའི་ཐབས་ཆོས་ཐམས་ཅད་རང་
བཞིན་གྱིས་སྟོང་པའི་མཚན་ཉིད་ཅན་གྱི་དོན་དམ་པའི་བདེན་པ་མི་ཤེས་པའི་གང་ཟག་དེ་
འཁོར་བ་ཅི་ཞིག་གཏོང་བར་བྱེད་པར་འགྱུར་ཏེ་གཏོང་བར་བྱེད་མ་ནུས་ཏེ། དེ་གཏོང་བའི་
ཐབས་མི་ཤེས་པའི་ཕྱིར། ཐབས་མེད་པ་དེས་ན་འདི་ལ་དགོངས་ནས་ཐུབ་པ་ཡིས་དགེ་སྦྱོང་
དང་པོ་དང། གཉིས་པ་དང་། གསུམ་པ་དང་། བཞི་པ་ནི་འདི་ཉིད་དོ། །ཕ་རོལ་པོའི་སྨྲ་བ་
ནི་དགེ་སྦྱོང་གིས་སྟོང་ངོ། །ཞེས་འདི་ལས་གཞན་དུ་ཞི་བ་མེད་ཅེས་གསུངས་པ་ཡང་། ངེས་
པར་འཐད་པ་དང་ལྡན་པ་ཡིན་ཏེ། ཕྱི་རོལ་པའི་བསྟན་པ་ལ་དགེ་སྦྱོང་གི་འབྲས་བུ་མེད་པའི་
ཕྱིར། དེ་ཉིད་ཀྱི་ཕྱིར། གང་ཟག་ཕུང་པོར་སྨྲ་བ་ཡི། ། འཇིག་རྟེན་གྲངས་ཅན་འུག་ཕྲུག་
དང་། །གོས་མེད་བཅས་ལ་གལ་ཏེ་ཞིག །ཡོད་མེད་འདས་པ་སྨྲ་ན་དྲིས། །དེ་ཕྱིར་སངས་
རྒྱས་རྣམས་ཀྱི་ནི། །བསྟན་པ་འཆི་མེད་ཡོད་མེད་ལས། །འདས་པ་ཟབ་མོ་ཞེས་བཤད་པ། །
255



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
ཆོས་ཀྱི་ཁུད་པ་ཡིན་ཞེས་གྱིས། །ཞེས་གསུངས་སོ། །གཉིས་པ་ནི། གལ་ཏེ་ཁྱོད་ཉིད་ལྟར་ན་
ཡང། དབང་པོ་ལས་འདས་པའི་དོན་ཉེ་བར་བསྟན་པ་དག་ལ་ཡིད་ཆེས་པའི་རྒྱུ་ཡོད་པ་མིན་
པས་ཐེ་ཚོམ་དུ་འགྱུར་རོ་ཞེ་ན། སངས་རྒྱས་ཀྱི་གསུངས་པའི་གཞལ་བྱ་ཤིན་ལྐོག་གི་དོན་ལ་ཐེ་
ཚོམ་སྐྱེ་བར་འགྱུར་བའི་གང་ཟག་དེ་ཡིས་ཤིན་ལྐོག་གི་དོན་ལ་མངོན་སུམ་གྱིས་ཡིད་ཆེས་མི་སྐྱེ་
ཡང་ཡིད་ཆེས་སྐྱེ་བའི་ཐབས་མེད་པ་མིན་ཏེ། སངས་རྒྱས་ཀྱི་གསུངས་པའི་སྟོང་པ་ཉིད་ལ་
བརྟེན་ཏེ་ཤིན་ལྐོག་གི་དོན་དེ་ཉིད་ལ་དེ་ཁོ་ན་ལྟར་ཡིད་ཆེས་པར་བྱ་བ་ཡིན་པའི་ཕྱིར། ཇི་ལྟར་
ཞེ་ན། གང་དེ་ལས་བསྟན་པ་དེ་དོན་ཇི་ལྟ་བ་བཞིན་ཡིན་པས་ཁྱབ། དཔེར་ན། རང་བཞིན་
གྱིས་སྟོང་པ་ཉིད་ཀྱི་དོན་བརྗོད་པར་བྱེད་པའི་གསུང་རབ་བཞིན། དེ་ལས་གཞན་པའི་བཅོམ་
ལྡན་འདས་ཀྱི་གསུང་མངོན་སུམ་མིན་པའི་དོན་སྟོན་པར་བྱེད་པ་ཡང་དེ་བཞིན་ག གཤེགས་པས་
བསྟན་པ་ཡིན་ནོ་ཞེས་པའི་རྟགས་ལས་སོ། །དཔེ་མ་གྲུབ་པའང་མིན་ཏེ། སྟོང་པ་ཉིད་ཇི་ལྟར་
བསྟན་པ་བཞིན་དུ་གཞན་དུ་བྱ་བར་མི་ནུས་པའི་ཕྱིར་ཏེ། བཤད་ཟིན་པ་དང་འཆད་པར་
འགྱུར་བའི་རབ་ཏུ་བྱེད་པས་དེ་དེ་ཁོ་ན་ལྟར་ངེས་པར་བྱ་བའི་ཕྱིར་རོ། །བཅོམ་ལྡན་འདས་
ཀྱིས། འཇིག་རྟེན་ཁམས་ནི་སྟོང་དག་ཏུ། །ང་ཡིས་མདོ་རྣམས་གང་གསུངས་པ། །ཡི་གེ་ཐོ་
དད་དོན་གཅིག་ཏེ། །ཡོངས་སུ་བསྒྲག་པར་ནུས་མ་ཡིན། །དངོས་པོ་གཅིག་ནི་བསམ་བྱས་
ན། །དེ་དག་ཐམས་ཅད་སྒོམ་འགྱུར་ཏེ། །ཞེས་སོགས་གསུངས་སོ། །གསུམ་པ་ནི། དེས་ན་།
དེ་བཞིན་གཤེགས་པའི་གསུང་གི་རྗེས་སུ་འབྲང་བར་བྱ་བ་ཡིན་གྱི་ཕྱི་རོལ་པའི་རྗེས་སུ་འབྲང་
བར་བྱ་བ་མིན་ཏེ། དེ་དག་གིས་ནི་དངོས་པོའི་གནས་ཚུལ་ཕྱིན་ཅི་ལོག་ཏུ་སྟོན་པའི་ཕྱིར་རོ།
མུ་སྟེགས་པ་གང་ཞིག་སྣོད་བཅུད་ཀྱི་འཇིག་རྟེན་འདི་རྒྱུ་རྟག་པ་ལས་སྐྱེ་བར་སྨྲ་བ་དེ་ནི་ཡུལ་དུས་
ཀྱིས་ཆོད་པའི་ཤེས་བྱའི་གནས་གཞན་ལ་ཤིན་ཏུ་བླུན་ཞིང་མི་ཤེས་པ་ཉིད་ཡིན་ཏེ། ཤིན་ཏུ་
རགས་པའི་འཇིག་རྟེན་འདིའི་གནས་ཚུལ་ལ་རྨོངས་ཤིང་མཐོང་བར་དཀའ་བའི་ཕྱིར་རོ། །
རྟགས་གྲུབ་སྟེ། དེ་རྣམས་ཀྱིས་ནི་འཇིག་རྟེན་འདི་རྒྱུ་རྟག་པ་ལས་སྐྱེ་བར་སྟོན་ཅིང་དེ་ཡང་
མཐོང་བ་དང་རིགས་པ་དང་འགལ་བའི་ཕྱིར་རོ། །ཁྱབ་སྟེ། རགས་པ་མཐོང་མི་ནུས་པ་དེས་
ཕྲ་བའང་མཐོང་མི་ནུས་པས་ཁྱབ་པའི་ཕྱིར་ཏེ། སྨིན་དྲུག་ཟླ་བའི་ཟླ་བ་ཉ་བ་མཐོང་མི་ནུས་པ་
དེས་སྨིན་དྲུག་མཐོང་མ་ནུས་པས་ཁྱབ་པ་བཞིན། དེས་ན་ཐར་འདོད་གང་དག་མུ་སྟེགས་ཅན་
དེའི་རྗེས་སུ་འགྲོ་བ་དེ་དག་ཤིན་ཏུ་ཡུན་རིང་པོར་འཁོར་བར་བསླུས་ཤིང་སྡུག་བསྔལ་བར་འགྱུར་2
256



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
ཏེ། ཐར་པའི་ཆེད་དུ་འཁོར་བའི་ལམ་དུ་ཞུགས་པའི་ཕྱིར་རོ། །དཔེར་ན། སྐོམ་པས་གདུང་
བ་ཆུའི་ཆེད་དུ་སྨིག་རྒྱུའི་རྗེས་སུ་འབྲངས་པ་བཞིན་ནོ། །འདིའི་ཤེས་བྱེད་འགྲེལ་པར་ཚིགས་
བཅད་གཅིག་དྲངས་པ། སློབ་དཔོན་རྟ་དབྱངས་ཀྱིས་མཛད་པ་ཡིན་ཟེར་རོ། །གཉིས་པ་ལ།
ཡུལ་ཟབ་པས་སྐྲག་པ་དང་། ཕྲ་བས་མི་འཇུག་པར་བསྟན་པ་གཉིས་ཀྱི། དང་པོ་ལ། སྐྲག་
པས་ཐར་པ་མི་འཇུག །སྐྲག་པ་པོའི་གང་ཟག །སྐྲག་པའི་རྒྱུ། སྐྲག་པའི་ཉེས་དམིགས། མི་
སྐྲག་པའི་ཐབས། གང་ལ་སྐྲག་པའི་ཡུལ་གྱི་རང་བཞིན་ངོས་བཟུང་། ཐབས་དེ་ཉིད་རྒྱས་པར་
འཆད་པ་དང་བདུན་ལས། དང་པོ་ནི། ཡང་ཅིའི་ཕྱིར་ཐར་པ་འདོད་པ་དག་དེ་བཞིན་
གཤེགས་པའི་གསུང་དོར་ནས་མུ་སྟེགས་ཅན་གྱི་རྗེས་སུ་འགྲོ་ཞེ་ན། བདག་མེད་པ་ཉིད་བསྟན་
པ་ལ་སྐྲག་པས་སོ། །དེས་ན་བདག་དང་བདག་གིར་འཛིན་པ་ཡུན་རིང་དུ་གོམས་པར་བྱས་
ཀྱང་དགེ་བའི་བཤེས་གཉེན་གྱིས་བཟུང་བས་བདག་ཏུ་འཛིན་པའི་དྲི་མ་དོར་ནས་མྱ་ངན་ལས་
འདས་པར་རང་ཉིད་འགྲོ་བ་གང་ཡིན་པ་དེ་དག་ཤིན་ཏུ་བྱ་དཀའ་བ་བྱེད་པ་ཡིན་ཏེ། བདག་
དང་བདག་གིར་འཛིན་པ་ལ་གནས་པའི་དམ་པ་མིན་པའི་གང་ཟག་གི་ཡིད་ནི་རང་ཉིད་ལྟ་ཞོག་
འདྲེན་པའི་སླད་བཞིན་དུའང་ཐར་པའི་གྲོང་ཁྱེར་དུ་འགྲོ་བར་སྤྲོ་བ་མིན་པའི་ཕྱིར་རོ། །གཉིས་
པ་ནི། གང་ཟག་གང་གིས་སྟོང་པ་ཉིད་འདི་ལ་སྐྲག་པར་འགྱུར་ཞེ་ན། བསྟན་བཅོས་ཀྱི་བརྡ་མ་
བྱང་བའི་བ་ལང་རྫི་ལ་སོགས་པ་ནི་སྟོང་པ་ཉིད་བསྟན་པ་ལ་སྐྲག་པ་མི་རྩོམ་སྟེ་སྟོང་པ་ཉིད་ལ་བློ་
ཁ་མ་ཕྱོགས་པས་དེའི་སྐྱོན་ཡོན་མ་མཐོང་བའི་ཕྱིར། འཆི་བ་ལ་མངོན་དུ་ཕྱོགས་པའི་གང་ཟག་
དང་། ལས་འབྲས་ལ་རྨོངས་པའི་གང་ཟག་འཆི་བ་དང་། ངན་སོང་གི་སྡུག་བསྔལ་ལ་མི་འཇིག་
པ་བཞིན་ནོ། །སྟོང་པ་ཉིད་མངོན་སུམ་དུ་མཐོང་བའི་མཁས་པ་ནི་སྟོང་པ་ཉིད་ལ་སྐྲག་པ་རྣམ་
པ་ཀུན་ཏུ་ལྡོག་པར་འགྱུར་ཏེ། འཇིགས་པའི་རྒྱུ་བདག་དང་བདག་གིར་ཞེན་པ་དང་བྲལ་བའི་
ཕྱི ར། དེས་ན་ཅུང་ཟད་གཅིག་མཐོང་ཞིང་། ལེགས་པར་མ་མཐོང་བའི་གང་ཟག་ནི་ངེས་
པར་ཏེ་གདོན་མི་ཟ་བར་སྐྲག་པར་བརྗོད་པར་བྱ་སྟེ། སྟོང་པ་ཉིད་ལ་གཡང་སར་འདུ་ཤེས་པའི་
ཕྱིར། དཔེར་ན། གླང་པོ་ཆེ་སྨྱོན་པ་ལ་རྩལ་ལེགས་པར་སྦྱངས་པ་དང་། མ་སྦྱངས་ཀྱང་སྐྱོན་
མ་མཐོང་བ་དང་། མ་སྦྱངས་ཤིང་སྐྱོན་མཐོང་བས་དེ་ལ་ཞོན་པ་ལྟ་བུའོ། །གསུམ་པ་ནི། དེ་
ལ་སྐྲག་པའི་རྒྱུ་ཅི་ཞེ་ན། ངེས་པ་ཁོ་ན་འཁོར་བར་འཇུག་བྱེད་ཀྱི་ཆོས་བདག་ཏུ་འཛིན་པ་ལ་
གོམས་ཤིང་བདག་མེད་པ་ལ་གོམས་པ་མེད་པའི་བྱིས་པ་དེ་དག་རྣམས་འཁོར་བ་ལྡོག་བྱེད་ཀྱི་
257



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་ལས། པོད་བཅོ་ལྔ་པ།
!"ཆོས་སྟོང་པ་ཉིད་ལ་ངེས་པ་ཁོ་ནར་འཇིགས་པར་འགྱུར་ཏེ། བདག་འཛིན་ལ་ཤིན་ཏུ་གོམས་
ཤིང་བདག་མེད་པའི་དོན་ལ་ཅུང་ཟད་ཀྱང་གོམས་པ་མེད་པས་སྟོང་པ་ཉིད་ལ་གཡང་ས་ལྟར་
སེམས་པ་ན་ཇི་ལྟ་བ་བཞིན་རྟོགས་པར་མི་བཟོད་པའི་ཕྱིར། དེས་ན་སྐྱེ་བོ་སྙིང་རྗེ་ཆེ་ཞིང་
ཐབས་ལ་མཁས་པ་དག བསྡུ་བའི་དངོས་པོ་བཞིའི་སྒོ་ནས་སྣོད་དུ་འགྱུར་བའི་གང་ཟག་ལ་
དམ་པའི་ཆོས་འདི་འབད་པ་ཐམས་ཅད་ཀྱིས་བསྟན་པར་བྱའོ། །
བཞི་པ་ནི། གཞན་ཡང་། སྐྱེས་བུ་གང་ཞིག་སེམས་རྒྱུད་གཏི་མུག་འབའ་ཞིག་གིས་
བསྒྲིབས་ཤིང་གཞན་གྱི་དེ་ཁོ་ཉིད་མཐོང་བ་ལ་གེགས་བྱེད་པའི་གང་ཟག་དེ་ལ་ཐར་པ་ལྟ་ཅི་སྨོས།
དགེ་ལེགས་ཀྱི་འགྲོ་བ་ཙམ་ཡང་མེད་དེ། རང་གཞན་གཉིས་ཀ་ལྟ་བ་ལས་ཉམས་པར་བྱས་པའི་
ཕྱིར། གཏི་མུག་ནི་ཉེ་བར་མཚོན་པས་ཏེ། གཞན་ལ་སྟོང་པ་ཉིད་ཉན་པ་ལ་ཕྲག་དོག་དང་།
རང་ཉིད་ཀྱིས་ཆོས་ལ་སེར་སྣ་དང་། ལེ་ལོ་དང་། འཚེ་བ་མེད་པ་སོགས་ཀྱི་འཇིགས་པ་དང་།
ཉན་པ་པོ་ལ་སྡང་བ་སོགས་ཀྱི་སྒོ་ནས་སྣོད་ལྡན་ལ་སྟོང་པ་ཉིད་མི་བཤད་པ་ཡང་ལྟ་བའི་གེགས་
བྱེད་པ་ཡིན་ནོ། །དེའི་ཤེས་བྱེད་ཀྱི་ལུང་འགོད་པ་ནི། བཅོམ་ལྡན་འདས་ཀྱིས། ཚུལ་ཁྲིམས་།
ལས་ཉམས་པ་ནི་སླའི། ལྟ་བ་ལས་ཉམས་པ་ནི་ཅིས་ཀྱང་སླ་བ་མིན་ནོ་ཞེས་གསུངས་པ་ཡང་
འཐད་པ་དང་བཅས་པ་ཉིད་ཡིན་ཏེ། ལྟ་བས་མ་ཟིན་པའི་ཚུལ་ཁྲིམས་ཕུན་སུམ་ཚོགས་པ་
དང་། དེ་ཉམས་པ་ཉིད་ཀྱིས་ནི་བདེ་འགྲོ་དང་ངན་འགྲོ་ཙམ་གྱི་རྣམ་སྨིན་འཕེན་ལ། ལྟ་བ་
ཕུན་སུམ་ཚོགས་པས་ནི་གོ་འཕང་མཆོག་ཐར་པ་ཐོབ་པར་བྱེད་པའི་ཕྱིར་དང་། ཚུལ་ཁྲིམས་
ཉམས་པའི་ཉེས་དམིགས་དེས། ལྟ་བ་ཉམས་པའི་ཉེས་དམིགས་དེའི་བརྒྱའི་ཆར་ཡང་མི་ཕོད་
པའི་ཕྱིར། དེ་ལྟ་ན་མཁས་པས་དེ་ཁོ་ན་ཉིད་ཀྱི་ལྟ་བ་འདི་མི་ཉམས་པར་བྱ་བའི་ཕྱིར་འབད་
པར་བྱའོ། །
ལྔ་པ་ནི། དེ་ཉིད་ཀྱི་ཕྱིར་སྣོད་མིན་པ་ལ་བདག་མེད་པའི་ལྟ་བ་འདི་བསྟན་པར་བྱ་བ་
མིན་ཏེ། བདག་ཏུ་འཛིན་པས་མངོན་པར་ཞེན་པ་དམ་པ་མིན་པའི་ཆོས་ལ་བརྟེན་པ་དམ་པ་
མིན་པའི་མི་ལ་བདག་བསྟན་པས་བདག་འཛིན་བསྟན་པ་ཉིད་མཆོག་ཉིད་ཡིན་ཏེ། དེ་བསྟན་
པས་སྐྱེ་བ་སྔ་ཕྱིར་འཇུག་པའི་བདག་ཡོད་པར་མཐོང་ནས་ལས་འབྲས་ལ་བླང་དོར་བྱེད་པས་
བདེ་འགྲོར་འགྲོ་བའི་ཕྱིར། བདག་མེད་སྟོན་པ་ནི་མཆོག་མིན་ཏེ། སྟོང་པ་ཉིད་ལ་གཡང་ས་ལྟ་
བུར་མཐོང་ནས་དེ་སྤོང་བའམ། ལོག་ལྟ་ཅན་དུ་གྱུར་ནས་ངན་འགྲོར་ལྟུང་བའི་ཕྱིར་རོ། །.
258



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
དེའི་ཕྱིར། བདག་མེད་བསྟན་པས་དམ་པ་མིན་པ་གཅིག་ནི་ངན་འགྲོ་ཉིད་དུ་འགྲོ་ལ་ཐ་མལ་པ་
ནི་དམན་པ་དེ་མིན་པ་མཆོག་ནི་ཞི་བ་མྱ་ངན་ལས་འདས་པའི་མཐར་ཐུག་པར་འགྲོ་བར་འགྱུར་
ཏེ། སྟོང་པ་ཉིད་མཐོང་བས་ཐམས་ཅད་ལ་ཆགས་པ་བཅོམ་པས་སོ། །དྲུག་པ་ནི། དམ་པ་
དང་དམ་པ་མིན་པ་ལ་བསྟན་པར་བྱ་བ་དང་བྱ་བ་མིན་པའི་བདག་མེད་པ་ཞེས་བྱ་བ་འདི་ཅི་
ཞིག་ཅེ་ན། བདག་མེད་ཅེས་བྱ་བའི་རྐང་པ་ཐ་མ། རྐང་པ་དང་པོ་གསུམ་རེ་རེ་ཡི་མཐར་སྦྱར་
ཏེ། དེ་ལ་བདག་ནི། རང་གི་ངོ་བོ་གཞན་ལ་རག་མ་ལས་པའི་རང་བཞིན་ཏེ། དེ་གང་ཟག་
དང་ཆོས་ཀྱི་སྟེང་དུ་གྲུབ་པ་ནི། གང་ཟག་དང་ཆོས་ཀྱི་བདག་གོ །དེ་མེད་པ་ནི། བདག་མེད་
པ་སྟེ། དེ་ནི་ཆོས་དང་གང་ཟག་གི་དབྱེ་བས་ཆོས་དང་གང་ཟག་བདག་མེད་གཉིས་སོ། །དེ་ལ་
གང་ཟག་ནི་ཕུང་པོ་དག་ལ་རྣམ་པ་ལྔས་བཙལ་ན་མི་སྲིད་ཅིང་། མ་བརྟག་པའི་ངོར་ཕུང་པོ་
དག་ལ་བརྟེན་ནས་བརྟགས་པ་ཡིན་ལ། ཆོས་ནི་ཕུང་ཁམས་སྐྱེ་མཆེད་ཀྱི་ཆོས་རྣམས་སོ། །དེ་
འདྲའི་ཆོས་དང་གང་ཟག་གཉིས་ཀྱང་རང་གི་ངོ་བོ་གཞན་ལ་རག་མ་ལས་པའི་རང་བཞིན་དུ་
ཡོད་པ་མིན་ཏེ། རྒྱུ་དང་རྐྱེན་ལ་རག་ལས་ཏེ་སྐྱེས་བའི་ཕྱིར་དང་། བརྟེན་ནས་བརྟགས་པའི་
ཕྱིར། དེས་ན་རིགས་པའི་སྟོབས་ཀྱིས་གང་ཟག་དང་ཆོས་ཀྱི་བདག་མེད་པ་ངེས་པའི་ལྟ་བ་ནི་ཞི་
བ་མྱ་ངན་ལས་འདས་པར་འཇུག་པའི་སྒོ་ཡིན་གྱི་དེ་ལས་གཞན་པའི་སྒོ་གཉིས་པ་ཡོད་པ་མིན་ཏེ།
ཆགས་པ་ཐམས་ཅད་ཟད་པ་ནི་ཐར་པ་ཐོབ་པའི་རྒྱུ་ཡིན་ལ། ལྟ་བ་དེས་ཆགས་པ་ཐམས་ཅད་
ཟད་པར་བྱེད་ནུས་ཀྱི་དེ་ལས་མ་གཏོགས་པའི་ཆགས་པ་ཟད་པའི་རྒྱུ་ཡོད་པ་མིན་པའི་ཕྱིར།
མཚན་མེད་སྨོན་མེད་སོགས་ཀྱི་ལམ་གཞན་ནི། ལྟ་བ་དེའི་ཐབས་ཡིན་པས་གཙོ་བོ་མིན་པས
ཁོ་ན་གཙོ་བོ་ཡིན་ནོ། །བདག་ཏུ་ལྟ་བ་ལ་སོགས་པའི་ལྟ་བ་ངན་པ་རྣམས་འཇིག་པར་བྱེད་པ་
ཡང་ཡིན་ཏེ། དངོས་པོ་མཐའ་དག་རང་བཞིན་གྱིས་མེད་པར་དམིགས་པའི་ཕྱིར། ལྟ་བ་དེའི་
ཡུལ་དུ་གྱུར་བའི་བདག་མེད་ནི་ཉན་རང་དང་བླ་ན་མེད་པའི་སངས་རྒྱས་སམ་དུས་གསུམ་གྱི་
སངས་རྒྱས་ཀུན་གྱི་ཡུམ་ཞེས་བྱ་སྟེ། དེ་དག་ནི་སྟོང་པ་ཉིད་རྟོགས་པའི་ཡུམ་འདི་ལ་བརྟེན་ནས་
ཐར་པ་དང་ཐམས་ཅད་མཁྱེན་པར་གཤེགས་པ་དང། གཤེགས་པར་འགྱུར་བའི་ཕྱིར་རོ། །
བདུན་པ་ལ། དམན་པ་ལ་བསྟན་པའི་སྐྱོན། དམ་པ་ལ་བསྟན་པའི་ཕན་ཡོན་གཉིས་
ཀྱི། དང་པོ་ནི། བདག་མེད་པ་འདི་ནི་དམ་པས་སྐྱེ་བོ་སྣོད་མིན་པ་དག་ལ་བསྟན་པར་བྱ་བ་
མིན་ཏེ། སྟོང་པ་ཉིད་ཀྱི་ཆོས་འདིའི་མིང་ཙམ་ལས་ཀྱང་སྐྱེ་བོ་དམ་པ་མིན་པ་མོས་པ་དམན་པ་
259
GA



༄༅༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
.
*དག་འཇིགས་པ་སྐྱེ་བའི་ཕྱིར་ཏེ། ཆོས་འདི་ནི་ཟབ་ཅིང་གཏིང་དཔག་དཀའ་བའི་ཕྱིར་དང་།
བདག་མེད་པའི་ལྟ་བ་ནི་དམ་པ་མིན་པའི་ལྟ་བ་སུན་འབྱིན་པར་བྱེད་པའི་སྒོ་ནས་སྟོབས་དང་
ལྡན་པའི་ཕྱིར་ཁྱབ་པ་ཡོད། རང་གི་གནོད་བྱ་སྟོབས་ཞན་པ་ལ་འཇིགས་པ་མི་སྐྱེ་བའི་གཉེན་པོ་
སྟོབས་ལྡན་ཞེས་བྱ་བ་གང་ཞིག་མཐོང་སྟེ་ཅུང་ཟད་ཀྱང་མེད་པའི་ཕྱིར། གལ་ཏེ་དམན་པ་ལ་
འཇིགས་པ་སྐྱེས་པས་བསྟན་པར་མི་བྱ་ཞེས་གང་སྨྲ་པ་དེ་མི་འཐད་དེ། ལྟ་བ་ངན་པ་ཐམས་
ཅད་འཇོམས་པའི་རྒྱུ་མཚན་གྱིས་འདི་བསྟན་པར་བྱ་བ་ཡིན་ཞེ་ན། དེ་བཞིན་གཤེགས་པ་
རྣམས་ཀྱིས་སྟོང་པ་ཉིད་ཀྱི་ཆོས་འདི་རྩོད་པ་དོན་དུ་གཉེར་ཞིང་། གཞན་གྱི་གཞུང་ཕམ་པར་བྱ་
བའི་ཕྱིར་དུ་གསུངས་པ་མིན་ཏེ། རྣམ་པར་ཐར་པའི་སྒོ་ཉིད་དུ་བསྟན་པའི་ཕྱིར་རོ། །དེ་ལྟ་
ནའང་བདག་མེད་པའི་ལྟ་བ་འདིས་གཞན་བདག་ཏུ་སྨྲ་བ་རྣམས་སྲེག་སྟེ་ཉོན་མོངས་པའི་
འཆིང་བ་ཐམས་ཅད་བསྲེགས་པའི་བདག་ཉིད་ཅན་ཡིན་པའི་ཕྱིར། དཔེར་ན། བསྲེག་པའི་
རང་བཞིན་ཡིན་པས་བཙོ་བ་སོགས་ཀྱི་ཆེད་དུ་བླང་བའི་མེ་ཡིས་བུད་ཤིང་བསྲེག་པ་བཞིན་ནོ། །
གཉིས་པ་ནི། འོ་ན་ཇི་ལྟར་གཞན་སྨྲ་རྣམས་བསྲེག་ཅེ་ན། དད་པ་ཅན་གྱི་གང་ཟག་གང་གིས་
སྟོང་པ་ཉིད་ཀྱི་ཆོས་འདི་ཤེས་པར་གྱུར་པ་དེ་ནི་དེ་ལས་གཞན་པའི་ལྟ་བ་དག་ལ་མི་དགའ་སྟེ་དེ་
ཁོ་ན་ཉིད་ཀྱི་བདུད་རྩིའི་རོ་མྱང་བ་ན་དེ་ལས་གཞན་པའི་ལྟ་བའི་རོ་ལ་མནོག་མེད་ཅིང་སྙིང་པོ་
མེད་པར་བྱེད་པའི་ཕྱིར་རོ། །སློབ་དཔོན་འཕགས་པ་ཉིད་དམ་པའི་ཆོས་ཀྱི་བདུད་རྩི་རོ་མྱང་བ་
ལྟ་བུར་གྱུར་ཏེ། བློ་དང་ལྡན་པ་ཡིད་ཆེས་པར་བྱེད་པའི་ཚིག་གསུངས་པ་ནི། རྒྱུ་མཚན་དེས་
ན་འཕགས་པ་ལྷ་བདག་ལ་སྟོང་པ་ཉིད་ཀྱི་ཆོས་འདི་ནི་ལྟ་བ་ངན་པ་རྣམས་འཇིག་པའི་སྒོ་དང་
འདྲ་བར་སྣང་སྟེ། སྟོང་པ་ཉིད་རྟོགས་པའི་རྒྱུད་ལ་ལྟ་བ་ངན་པ་རྣམས་སླར་མི་སྐྱེ་བའི་ཚུལ་གྱིས་
འཇིག་པར་མཐོང་བའི་ཕྱིར། ཅིའི་ཕྱིར་སྒོ་དང་འདྲ་ཞེས་སྨོས་ཤེ་ན། སྟོང་པ་ཉིད་འདི་ནི་ལྟ་
བའི་དམིགས་པ་ཡིན་པས་གང་གིས་ཀྱང་འཇིག་པའི་རྒྱུར་མ་སོང་བའི་ཕྱིར། འདྲ་བ་ཡིན་གྱི་སྒོ་
དངོས་ནི་མིན་པའི་ཕྱིར། ཅི་སྟེ་འཕགས་པ་རྣམས་ལ་ཡང་སྟོང་པ་ཉིད་འདི་སྐྲག་པའི་རྒྱུར་མི་། །
འགྱུར་ཞེ་ན། དེ་ཁོ་ན་ཉིད་དུ་བདག་མེད་དོ་སྙམ་དུ་དེ་ལྟར་གང་ཟག་གང་ལ་དགོངས་པ་སྟེ།
བསམ་པ་གནས་པའི་འཕགས་པ་དེ་ནི་བདག་མེད་པར་མཐོང་བས་འཇིག་པར་ག་ལ་འགྱུར་
མི་འགྱུར་ཏེ། འཇིག་པའི་རྒྱུ་བདག་ཡོད་པ་ལ་དགའ་བ་མེད་པའི་ཕྱིར། དེའི་ཕྱིར་གཉིས་ལ་མི་
སྤྱོད་ཅིང་རྩོད་པ་མེད་པ་འདི་ནི་ཐར་པའི་གྲོང་ཁྱེར་དུ་འཇུག་པའི་རྒྱུ་ཡིན་པས་འཇིགས་པའི་རྒྱུ་
260



༄༅ །།རྣལ་འབྱོར་སྤྱོད་པ་བཞི་བརྒྱ་པ་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
མིན་ནོ། །གཞན་དོན་ལ་འཇུག་རིགས་པ་ནི། མུ་སྟེགས་ཅན་རྣམས་ནི་འགྲོ་བ་རྣམས་ཀྱི་དོན་
མིན་པའི་འཁོར་བའི་སྡུག་བསྔལ་མུ་མཐའ་མེད་པའི་ས་བོན་ཏེ་རྒྱུར་གྱུར་པ་ཡིན་ཏེ། སྐྱེ་བོ་
མཐའ་དག་སྡུག་བསྔལ་མཐའ་ཡས་པའི་རྒྱུ་དངོས་པོར་ལྟ་བ་སྦྱོར་བའི་ཕྱིར་རོ། །དེས་ན་བྱང་
ཆུབ་སེམས་དཔའི་རིགས་ཅན་རྣམས་ཀྱིས་མུ་སྟེགས་ཅན་མང་པོ་དེ་དག་མཐོང་ནས་ཆོས་
འདོད་པའི་སྐྱེ་བོ་ལ་ཅི་ནས་ཀྱང་དེ་དག་གིས་དབང་དུ་མི་འགྱུར་བར་རང་བཞིན་མེད་པའི་ལམ་
ཉེ་བར་བསྟན་པའི་སྒོ་ནས་སྙིང་བརྩེ་བར་སུ་ཞིག་གི་མི་འགྱུར་ཏེ་སྙིང་བརྩེ་བར་བྱ་དགོས་ཏེ། དེ་
དག་གི་དབང་དུ་སོང་ན་ལམ་བཟང་པོ་ནས་བཀུག་སྟེ། ལྟ་བ་ངན་པའི་ཚང་ཚིང་དུ་བཅུག་ནས་
ཐར་པ་ཆ་མཐུན་གྱི་དགེ་བའི་སྲོག་གི་དབང་པོ་གཅོད་པའི་སྒོ་ནས་ཉི་མ་རེ་རེ་ཞིང་གསོད་པར་
བྱེད་པའི་ཕྱིར་རོ། །
གཉིས་པ་ལ། ཆོས་ལ་ཕྲ་རགས་ཀྱི་དབྱེ་བ། སླར་ཡང་འཇུག་བྱ་མིན་པ། འཇུག་བྱ་
ངོས་བཟུང་བ་དང་གསུམ་གྱི། དང་པོ་ནི། ཡང་ཅིའི་ཕྱིར་ཐར་པ་འདོད་པ་རྣམས་ཕལ་ཆེར་
བདེ་བར་གཤེགས་པའི་ལུགས་ཀྱི་རྗེས་སུ་མི་འབྲངས་བར་མུ་སྟེགས་ཀྱི་ལུགས་ཀྱི་རྗེས་སུ་
འབྲངས་ཤེ་ན། དེ་ལ་རྒྱུ་མཚན་མེད་པ་མིན་ཏེ། ཐུབ་པའི་གཞུང་ལུགས་ནི་ཕྲ་བས་རྟོགས་
དཀའ་ལ། མུ་སྟེགས་པ་རྣམས་ཀྱི་གཞུང་ལུགས་ནི་རང་བཞིན་ངན་བཞིན་རྟོགས་སླ་བའི་ཕྱིར་
རོ། །ཤཱཀྱའི་ཆོས་ཀྱི་གཙོ་བོ་ཐར་པའི་ལམ་ནི་མཉམ་པར་བཞག་པའི་ཡིད་ཁོ་ནས་བཟུང་བར་བྱ་
བ་ཡིན་པའི་ཕྱིར་དང་། གོས་མེད་གཅེར་བུ་པ་དང་། བྲམ་ཟེ་རྣམས་ཀྱི་ཆོས་ནི་མིག་དང་རྣ་བ་
ཡིས་འཛིན་པ་དེའི་ཕྱིར་ཏེ། བྲམ་ཟེ་རྣམས་ནི་རིག་བྱེད་འདོན་པ་སྙིང་པོར་བྱེད་ཅིང་། དེ་ཡང་
རྣ་བའི་སྤྱོད་ཡུལ་ཡིན་པའི་ཕྱིར་དང་། གཅེར་བུ་པ་རྣམས་ནི་གཙང་སྦྲ་དང་བྲལ་ཞིང་ལུས་
གཅེར་བུ་གྲང་པ་དང་། རླུང་དང་། ཉི་མ་དང་། སྐྲ་འབལ་བ་ལ་སོགས་པའི་དཀའ་ཐུབ་ཀྱི་
སྡུག་བསྔལ་གྱི་གཞིར་འགྱུར་ཅིང་། དེ་ཡང་མིག་གིས་མཐོང་བས་གོ་བར་བྱ་བ་ཡིན་པའི་ཕྱིར་
རོ། །གཉིས་པ་ནི། གལ་ཏེ་རྟོགས་སླ་བས་འཇིག་རྟེན་ཕྱི་རོལ་པ་ལ་བརྟེན་ནས་འཇུག་པ་འོ་ན་
བསྟན་པ་འདིར་ཡང་དེ་ལྟར་དུ་རྗེས་སུ་འཇུག་གོ་ཞེ་ན། ཕྱི་རོལ་པའི་བྱ་བ་རྗེས་སུ་མི་བསྒྲུབ་སྟེ།
འདི་ལྟར། བྲམ་ཟེ་རྣམས་ནི་རྙེད་བཀུར་འདོད་པས་ཕལ་ཆེར་བཟླས་བརྗོད་དང། འགྱོད་
ཚངས་སོགས་ལུས་ངག་གི་སྤྱོད་པ་ཕྱིར་འཆོས་པ་ཉིད་ཆོས་སུ་བརྗོད་པའི་ཕྱིར་དང་། དེ་ཡང་
ཐར་པ་འདོད་པ་རྣམས་ཀྱི་བྱ་བ་མིན་ཏེ། ཉོན་མོངས་པ་འཕེལ་བའི་རྒྱུ་ཡིན་པས་འཁོར་བའི་ང
261



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
རྗེས་སུ་མཐུན་པའི་ཕྱིར། ཇི་ལྟར་ཐར་པའི་བར་དུ་གཅོད་པར་བྱེད་པ་ཡིན་པས་བྲམ་ཟེའི་ཆོས་
ཀྱི་རྗེས་སུ་འཇུག་པར་བྱ་བ་མིན་པ་དེ་བཞིན་དུ་གཅེར་བུ་པ་རྣམས་ཀྱི་རྗེས་སུ་ཡང་འཇུག་པར་བྱ་
བ་མིན་ཏེ། དེ་དག་གི་ཆོས་ནི་ཕལ་ཆེར་རང་ཉིད་བླུན་པོ་ཉིད་དུ་བྱེད་པའི་རྒྱུ་ཡིན་པའི་ཕྱིར།
དེའི་ཕྱིར། འཇིག་རྟེན་ཕལ་ཆེར་རིགས་པ་བླངས་པས་ཏེ་རིག་བྱེད་འདོན་པ་གཙོ་བོར་བྱེད་པ་
ལས་བྲམ་ཟེ་རྣམས་ལ་གུས་པ་སྐྱེ་སྟེ། བྲམ་ཟེ་རྣམས་ནི་ལུས་ངག་གི་སྤྱོད་པ་ཕྱིར་འཆོས་པ་ཕལ་
ཆེ་བའི་ཕྱིར་རོ། །བྲམ་ཟེ་ལ་གུས་པ་སྐྱེ་བ་ཇི་ལྟ་བ་དེ་བཞིན་དུ་དཀའ་ཐུབ་ཅན་གདུངས་པའི་
ཉོན་མོངས་པ་བླངས་པ་ལས་གཅེར་བུ་པ་ལ་བརྩེ་བ་སྐྱེ་བར་འགྱུར་ཏེ། དེ་རྣམས་སྡུག་བསྔལ་
གྱིས་གདུང་བར་མཐོང་བའི་ཕྱིར། ཅིའི་ཕྱིར་དེ་དག་ཆོས་སུ་མི་འགྱུར་ཞེ་ན། གཅེར་བུ་པ་ལུས་
དཀའ་ཐུབ་ཀྱི་སྡུག་བསྔལ་གྱིས་གདུང་བ་ནི་དམ་པའི་ཆོས་སུ་འགྱུར་བ་མི་སྲིད་དེ། ཉེ་བར་སྤྱད་
པའི་ལས་ཀྱི་རྣམ་སྨིན་ཡིན་པའི་ཕྱིར། དེས་ཇི་ལྟ་བ་དེ་བཞིན་དུ་བྲམ་ཟེའི་སྐྱེ་བ་ཡང་དམ་པའི་
ཆོས་སུ་འགྱུར་བ་མིན་ཏེ། ལས་ཀྱི་རྣམ་སྨིན་ཡིན་པའི་ཕྱིར་རོ། །དཔེར་ན་མིག་ལ་སོགས་པ་
བཞིན་ནོ། །
གསུམ་པ་ནི། དམ་པའི་ཆོས་ཀྱི་རང་བཞིན་གང་ཡིན་ཞེ་ན། བསྟན་པ་འདིར་དམ་པའི་
ཆོས་མདོར་བསྡུ་ན། མཐོ་རིས་དང་ཐར་པའི་རྒྱུ་རྣམ་པ་གཉིས་ཏེ། འཇིག་རྟེན་པའི་ཡང་དག་
པའི་ལྟ་བས་ཀུན་ནས་བསླང་བའི་མི་འཚེ་བ་སྟེ། འཚེ་བ་དང་བྲལ་བའི་དགེ་བའི་ ལས་ལམ་བཅུ་
ནི་མཐོ་རིས་ཀྱི་རྒྱུར་འགྱུར་བའི་ཆོས་ཏེ། མཐོ་རིས་ཀྱི་ལུས་དང་ལོངས་སྤྱོད་འཕེན་པ་དང་
རྫོགས་པར་བྱེད་པའི་ཕྱིར་རོ། །སྟོང་པ་ཉིད་རྟོགས་པའི་ལམ་ནི་མྱ་ངན་ལས་འདས་པའི་རྒྱུ་སྟེ།
འཁོར་བའི་སྡུག་བསྔལ་མཐའ་དག་ལྡོག་པར་བྱེད་པའི་རྒྱུ་ཡིན་པའི་ཕྱིར། དེ་ལྟར་ན་དེ་བཞིན་
གཤེགས་པས་མི་འཚེ་བ་དང་། མྱ་ངན་ལས་འདས་པའི་རྒྱུ་སྟོང་པ་ཉིད་རྟོགས་པའི་ལྟ་བ་གཉིས་
གསུངས་སོ། །གསུམ་པ་ནི། ཅིའི་ཕྱིར་ཕྱི་རོལ་པ་འདི་དག་དེ་བཞིན་གཤེགས་པའི་བསྟན་པ་
འདི་མཐོང་བཞིན་དུ་ཡང་ཆོས་གཉིས་པོ་འདི་ལ་མི་གུས་ཞེ་ན། རང་གི་ཕྱོགས་ལ་ཆགས་པ་ཐོག་
མ་མེད་པ་ནས་གོམས་པས་དེ་ལ་ཤིན་ཏུ་སྡུག་པ་སྐྱེ་བར་འགྱུར་ཞིང་། དེ་ལས་ལྡོག་པར་བྱེད་
པའི་རྒྱུ་གཞན་གྱི་ཕྱོགས་ལ་གང་གིས་སྡུག་པར་འགྱུར་ཏེ། སྡུག་པར་མི་འགྱུར་བའི་ཕྱིར།
དཔེར་ན། འཇིག་རྟེན་ཐམས་ཅད་ལ་རང་གི་སྐྱེ་ས་ཤིན་ཏུ་སྡུག་པར་སྣང་བས་འབྱོར་པའི་
ཚོགས་དང་ལྡན་པའི་ཡུལ་གཞན་ལ་མི་བསྟེན་པ་བཞིན་ནོ། །བཞི་པ་ནི། དེ་ལྟར་རང་ཕྱོགས་
262



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
ལ་ཆགས་པ་ནི་དོན་ཆེན་པོ་ལས་ཉམས་པའི་རྒྱུ་ཡིན་པས་བློ་དང་ལྡན་པས་ཕྱོགས་ལྷུང་མེད་པར་
བྱས་ཏེ་རིགས་པའི་དོན་ནི་གཞན་གྱི་ཕྱོགས་ལས་ཀྱང་བདག་བདེ་ལེགས་སུ་འདོད་པས་བླང་
བར་བྱས་ཏེ། རིགས་པ་ནི་ཐམས་ཅད་ཀྱི་ཐུན་མོང་བ་ཡིན་པའི་ཕྱིར། དཔེར་ན། ཉི་མ་ནི་ས་
སྟེང་གི་མིག་དང་ལྡན་པ་ཀུན་གྱི་སྤྱི་མཐུན་མ་ཡིན་ནམ་སྟེ་ཡིན་པ་བཞིན་ནོ། ། གཉིས་པ་ནི།
རྣལ་འབྱོར་སྤྱོད་པ་བཞི་བརྒྱ་པ་ལས་ལྟ་བ་དགག་པ་བསྒོམ་པ་བསྟན་པ་སྟེ་རབ་ཏུ་བྱེད་པ་བཅུ་
གཉིས་པའི་ཚིག་དོན་བཤད་ཟིན་ཏོ།། །།
༈ ལྔ་པ་དབང་དོན་དགག་པ་ ལ། རབ་བྱེད་ཀྱི་གཞུང་བཤད་པ་དང་རབ་བྱེད་ཀྱི་
མཚན་བསྟན་པ་གཉིས་ཀྱི། དང་པོ་ནི། འོ་ན་བློ་དང་ལྡན་པས་བླང་བར་བྱ་བའི་རིགས་པའི་
དོན་དེའང་གང་ཞེ་ན། དངོས་པོ་ཐམས་ཅད་རང་བཞིན་གྱིས་བདག་མེད་པར་མཐོང་བའོ། །
དངོས་པོ་ཐམས་ཅད་རང་བཞིན་གྱིས་མི་རིགས་ཏེ། བུམ་པ་ལ་སོགས་པའི་དངོས་པོ་ཐམས་
ཅད་མངོན་སུམ་ཡིན་པའི་ཕྱིར་རོ་ཞེ་ན། དེ་དགག་པ་ལ། དབང་དོན་རང་བཞིན་གྱིས་གྲུབ་པ་
དགག དེ་གཉིས་རང་བཞིན་གྱིས་ཡོད་པའི་སྒྲུབ་བྱེད་དགག རང་བཞིན་མེད་ཀྱང་དེས་དེར་
སྣང་བ་དཔེའི་སྒོ་ནས་བསྟན་པ་དང་གསུམ་གྱི། དང་པོ་ལ། ཡུལ་དང་ཡུལ་ཅན་ངོ་བོས་གྲུབ་པ་
དགག་པ་གཉིས་ཀྱི། དང་པོ་ལ། ཚོགས་པ་མངོན་སུམ་ཡིན་པ་དགག །ཚོགས་པ་ཅན་མངོན་
སུམ་ཡིན་པ་དགག་པ་གཉིས་ཀྱི། དང་པོ་ལ། གཟུགས་མཐོང་བའི་སྒོ་ནས་བུམ་པ་མངོན་སུམ་
ཡིན་པ་དགག རིགས་པ་དེ་གཞན་ལ་སྦྱར་བ་དང་གཉིས་ཀྱི། དང་པོ་ནི། འདིར། རང་གི་སྡེ་
པ་དངོས་པོ་སྨྲ་བ་དག་མངོན་སུམ་གྱི་སྒྲ་དོན་ལ། ཨག་ཀླུ་ ( ཨཀྵ་) ནི་དབང་པོ། གོང་དུ་
བཞག་པའི་ཉེར་སྒྱུར་པྲ་ཏི་ནི་བཟློས་པ་སྟེ། པྲ་ཏིའི་ཨི་ནི། ཨིའི་ཡི་གེ་འདྲ་བའི་ཡི་གེ་མིན་པ་ལ་
ཡའོ་ཞེས་པས། ཕ་རོལ་གྱི་ཨ་མཐོང་བ་ལས་ཡ་རུ་འགྱུར་ལ། གསལ་བྱེད་དབྱངས་མེད་ཕ་རོལ་
གྱི་ཡི་གེར་དྲངས་པས་པྲཏྱ་ཀྱུ་ཞེས་པ་དབང་པོ་སོ་སོ་ལ་བརྟེན་པའི་དོན་གྱི་མངོན་སུམ་མོ། །
འཇུག་པའི་གཞི་ལ་གཟུགས་ལ་སོགས་པའི་སྐྱེ་མཆེད་རྣམས་མངོན་སུམ་གྱི་ཡུལ་ཡིན་པས་ཡུལ་
ཅན་གྱི་མིང་གིས་ཉེ་བར་བཏགས་ཏེ་མངོན་སུམ་ཞེས་བྱ་ལ། བུམ་པ་ལ་སོགས་པའི་ཚོགས་པ་
རྣམས་ནི་མངོན་སུམ་གྱི་ཡུལ་དེ་རྣམས་ལ་ཉེ་བར་བཏགས་པ་ཙམ་ཡིན་པས། བརྒྱུད་ནས་
མངོན་སུམ་གྱི་མིང་གིས་བཏགས་པ་ཙམ་ཡིན་གྱི། དངོས་སུ་ནི་མངོན་སུམ་གྱི་མིང་གི་འདོགས་
པའི་རྒྱུ་མཚན་མ་ཚང་བས་དངོས་སྒྲ་འཇུག་པའི་ཡུལ་ནི་ཤེས་པ་ཁོ་ན་ཡིན་ནོ། །དབང་ཤེས་
263



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
སྐད་ཅིག་མ་གཅིག་ལ་བཟློས་པའི་དོན་མེད་པས་མངོན་སུམ་མ་ཡིན་པར་ཡང་མི་འགྱུར་ཏེ།
དབང་པོའི་རྡུལ་རྣམས་ནི་ཟླ་མེད་པར་རེ་རེ་བཞིན་དུ་ཤེས་པའི་རྟེན་མིན་པས་བསགས་པ་ལ་
ལྟོས་ལ་བསགས་པའི་དབང་པོའི་རྡུལ་ནི་རེ་རེ་བཞིན་ཡང་ཤེས་པའི་རྟེན་བྱེད་པའི་ཕྱིར་དང་།
བསགས་པའི་ཡུལ་དབང་གི་རྡུལ་རེ་རེ་ཡང་། རྣམ་ཤེས་ཀྱི་རྟེན་དང་གཟུང་དོན་ཡིན་ཡང་རབ་
རིབ་ཅན་ལ་སྐྲ་རེ་རེ་ནས་མི་སྣང་བ་ལྟར་སོ་སོར་མ་མཐོང་བར་ཟད་དེ། རང་རིག་པ་སོགས་ལ་
སྒྲ་བཤད་དུ་མེད་པས་མངོན་སུམ་མིན་པར་ཡང་མི་འགྱུར་ཏེ། དེའི་སྒྲ་འཇུག་པ་ལ་བཤད་དུ་
ཡོད་པས་མ་ཁྱབ་པས་སོ་ཞེས་ཟེར་རོ། །དེ་ནི་མི་རིགས་ཏེ། བསགས་པའི་དབང་པོའི་རྡུལ་
དབང་ཤེས་སྐྱེ་ནུས་སུ་ངོ་བོ་ཉིད་ཀྱིས་གྲུབ་ན། མ་བསགས་པའི་དབང་རྡུལ་རེ་རེ་ལའང་ནུས་པ་
གྲུབ་དགོས་པས་བཟློག་པའི་དོན་མེད་པ་དང་། དཔེ་དང་དོན་ཡང་མཚུངས་པ་མ་ཡིན་ཏེ།
མིག་མ་སླད་པས་སྐྲ་རེ་རེ་ནས་མཐོང་བ་ལྟར། བསགས་པའི་ཡུལ་དབང་གི་ཡུལ་རེ་རེ་བཞིན་དུ་
རྟེན་དང་ཡུལ་ཡིན་པར་ཚད་མས་གྲུབ་པའི་ཕྱིར་རོ། །བུམ་པ་ལ་སོགས་པའི་ཡུལ་ལ་མངོན་
སུམ་ཉིད་དུ་འཇིག་རྟེན་ན་ཆེས་གྲགས་ཤིང་དེ་ལྟར་དུ་ཁས་ལེན་པ་ལ་ཐ་སྙད་པའི་ཚད་མས་
གནོད་པ་མེད་པའི་ཕྱིར་དང་། ཟླ་བ་ཚེས་པ་ལ་བལྟ་བ་ལྟ་བུ་དབང་པོ་དུ་མའི་ཡུལ་ཡིན་
སྒྲའི་དོན་ཡང་ཚང་བའི་ཕྱིར་རོ། །དེས་ན་ཡུལ་ཉིད་མངོན་སུམ་ཡིན་ལ། དེ་ཡང་བུམ་པ་ནི།།
རང་གི་ཡན་ལག་རྡུལ་རྫས་བརྒྱད་རྣམ་པ་ལྔར་བཙལ་བ་ན་མི་དམིགས་ཤིང་། མ་བརྟགས་པའི་
དོན་དེ་རྣམས་ལ་བརྟེན་ནས་སྦྲང་རྩི་དང་། ཆུ་དང་། འོ་མ་འཆུ་ཞིང་འཛིན་པར་ནུས་པ།
མཐོང་བའི་མིག་གི་ཤེས་པས་གོ་བར་བྱ་བ་ཡིན་པས་འཇིག་རྟེན་གྱི་མངོན་སུམ་ཉིད་དུ་རྣམ་པར་
བཞག་གོ །དེ་ཁོ་ནར་ནི་དེ་ཉིད་མངོན་སུམ་མིན་ཏེ། གལ་ཏེ་ཡིན་ན་གཟུགས་མཐོང་བའི་ཚེ་
བུམ་པ་མཐོང་བར་འཇོག་དགོས་ཤིང་། དེ་ཡང་མི་རིགས་པའི་ཕྱིར་ཏེ། བུམ་པ་ནི་རྡུལ་རྫས་
བརྒྱད་ཀྱི་ཆ་ལ་བཏགས་པའི་ཕྱིར་དང་། དེའི་ཚེ་བུམ་པའི་གདགས་གཞི་ཐམས་ཅད་མཐོང་
བར་མི་འགྱུར་བའི་ཕྱིར་རོ། །དེས་ན་དེ་ཁོ་ན་ཉིད་དུ་བུམ་པ་མངོན་སུམ་ཡིན་ཞེས་དེ་ཉིད་རིག་
པ་སུ་ཞིག་གིས་སྨྲ་བར་བྱེད་དེ་སྨྲ་བར་མི་བྱེད། དེ་ཁོ་ནར་བུམ་པ་མངོན་སུམ་དུ་མ་གྲུབ་པའི་
ཕྱིར་རོ། །
གཉིས་པ་ནི། བློ་མཆོག་དང་ལྡན་པས་དྲི་རོ་རེག་བྱ་སོགས་ཡུལ་དུ་བྱེད་པས་ཙན་དན་བློ
སོགས་མངོན་སུམ་ཡིན་ཞེས་པ་དེ་ཡང་བཤད་མ་ཐག་པའི་རྣམ་པར་དཔྱད་པ་འདི་ཉིད་ཀྱིས་སོ་::པ་པས་
::..
264



99 །རྣལ་འབྱོར་སྤྱོད་པ་བཞི་བརྒྱ་པའི་དུ་གསལ་བར་བྱེད་ར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
སོར་དགག་པར་བྱ་བ་ཡིན་ཏེ། ཇི་ལྟར་ཞེ་ན། དྲི་ཚོར་ཚེ་ན་ཙན་དན་ནི། །ཐམས་ཅད་ཁོ་ན་
ཚོར་མི་འགྱུར། །ཙན་དན་མངོན་སུམ་ཞེས་བྱ་བ། །དེ་ཉིད་རིག་པ་སུ་ཞིག་སྨྲ། །ཞེས་དང་།
རོ་མྱང་བས་ནི་བུ་རམ་ནི། །ཐམས་ཅད་ཁོ་ན་མྱོང་མི་འགྱུར། །བུ་རམ་མངོན་སུམ་ཞེས་བྱ་
བའང་། །དེ་ཉིད་རིག་པ་སུ་ཞིག་སྨྲ། །ཞེས་དང་། རེག་བྱ་རེག་པས་ཤིང་བལ་ནི། །ཐམས་
ཅད་ཁོ་ན་རེག་མི་འགྱུར། །ཞེས་སོགས་སྦྱར་རོ། །དྲི་ཞིམ་པ་དང་། མངར་བ་དང་། འཇམ་
པས་ནི་སྣ་ལྕེ་ལུས་ཀྱི་ཡུལ་ཐམས་ཅད་མཚོན་ནོ། །དེ་ལ་དོགས་པ་དགག་པ་ནི། གལ་ཏེ་
གཟུགས་མཐོང་བ་ཡིས་ཐམས་ཅད་མཐོང་བ་མི་འགྱུར་ཞེས་པའི་གཏན་ཚིགས་མ་གྲུབ་སྟེ།
བུམ་པའི་གཟུགས་མཐོང་བ་ཡིས་བུམ་པ་ཐམས་ཅད་མཐོང་བར་འགྱུར་ཞེ་ན། འོ་ན་བུམ་པ་མ་
མཐོང་བ་ཡིས་མཐོང་བའི་གཟུགས་ཀྱང་མཐོང་བ་མིན་པར་ཅིས་མི་འགྱུར་ཏེ་མཐོང་བ་མིན་པར་
ཐལ། བུམ་པའི་གཟུགས་མཐོང་བ་ཡིས་བུམ་པ་ཐམས་ཅད་མཐོང་བའི་ཕྱིར་རོ། །འདོད་ན།
བུམ་པའི་རྫས་བདུན་མ་མཐོང་བས་མཐོང་བའི་གཟུགས་ཀྱང་མ་མཐོང་བར་འགྱུར་ཏེ།
བདུན་མ་མཐོང་བས་བུམ་པ་མ་མཐོང་བའི་ཕྱིར། བུམ་པ་ནི་རྡུལ་རྫས་བརྒྱད་འདུས་པ་ཡིན་
པས་འདུས་རྒྱུ་ཕལ་ཆེ་བ་མ་མཐོང་ན། དེ་དག་འདུས་པ་མི་མཐོང་དགོས་པའི་ཕྱིར། དཔེར་ན།
སྲན་མ་དང་གྲོའི་ཕུང་པོ་ལ་ཤས་ཆེ་བའི་གྲོ་མ་མཐོང་ན་དེ་མི་མཐོང་དགོས་པ་བཞིན་ནོ། །
འགྲེལ་བར་བཤད་པ་གཉིས་སྣང་ཡང་དོན་གཅིག་ཏུ་མངོན་ནོ། །
གཉིས་པ་ལ། དོན་ལྔ་མངོན་སུམ་ཡིན་པ་སྤྱིར་དགག གཟུགས་ཀྱི་སྐྱེ་མཆེད་བྱེ་བྲག་ཏུ་
དགག དེ་དག་མངོན་སུམ་ཡིན་པའི་སྒྲུབ་བྱེད་དགག་པ་དང་གསུམ་གྱི། དང་པོ་ནི། གལ་ཏེ་
བུམ་པ་ལ་མངོན་སུམ་ཉིད་མི་སྲིད་མོད། བུམ་པའི་གཟུགས་དྲི་སོགས་ནི་མངོན་སུམ་ཡིན་
དེའི་ཕྱིར་བརྒྱུད་ནས་བུམ་པ་ཡང་མངོན་སུམ་དུ་འགྱུར་རོ་ཞེ་ན། གཟུགས་ནི་འབའ་ཞིག་ཁོ་ན་
ལ། །ཞེས་དང་། དེ་བཞིན་དུ། དྲི་རོ། རེག་བྱ་འབའ་ཞིག་ཁོ་ན་ལ། །མངོན་སུམ་ཉིད་ཀྱི་
ཡོད་མ་ཡིན། །ཞེས་སོགས་སྦྱར་རོ། །དེ་ལ་དྲི་སོགས་དང་བྲལ་བའི་བུམ་པའི་གཟུགས་འབའ་
ཞིག་ལ་མངོན་སུམ་ཉིད་ནི་ཡོད་པ་མིན་པ་ཁོ་ན་སྟེ། གང་གི་ཕྱིར་དེ་མི་སྲིད་པའི་ཕྱིར་དང་། ཅི་
སྟེ་ཡོད་ན། དེ་ལའང་ཕ་རོལ་ཚུ་རོལ་དབུས་ཀྱི་ཆ་ཡོད་ཅིང་དེ་རེ་རེ་ལའང་ཕ་རོལ་གྱི་ཆ་སོགས་
ཡིན་ནོ་ཞེས་དེ་ལྟར་རྣམ་པར་ཕྱེ་བ་ན་རྡུལ་ཕྲ་རབ་ཀྱི་མཐར་ཐུག་ནས་གནས་པའི་ཕྱིར་དང་།
་ལའང་ཆ་ཤས་མེད་ན་མངོན་སུམ་མ་ཡིན་ལ། ཡོད་ན་རྡུལ་ཕྲ་རབ་ཉིད་ཉམས་པར་
རྡུལ་དེ་འ
265



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
བའགྱུར་བའི་ཕྱིར། ཞེས་པའི་དཔྱད་པ་རྡུལ་ཕྲན་དེར་ཡང་འཇུག་པའི་ཕྱིར་རོ། །གཟུགས་
སོགས་མངོན་སུམ་ཡིན་པ་མ་གྲུབ་པ་དེའི་ཕྱིར། གཟུགས་སོགས་མངོན་སུམ་ཡིན་པའི་རྟགས་
ཀྱིས་བུམ་པ་མངོན་སུམ་ཡིན་པའི་བསྒྲུབ་བྱ་འགྲུབ་པར་མི་འཐད་དེ། གཟུགས་མངོན་སུམ་
ཡིན་པ་མ་གྲུབ་པས་ད་དུང་བསྒྲུབ་པར་བྱ་བ་ཡིན་པའི་ཕྱིར། གཞན་ཡང་། དབང་པོ་གཟུགས་
ཅན་གྱིས་བཟུང་བར་བྱ་བའི་དོན་རྣམས་ཡན་ལག་དང་ཡན་ལག་ཅན་དུ་ངོ་བོ་ཉིད་ཀྱིས་གྲུབ་པ་
མེད་དེ། དེ་རྣམས་ཀུན་ཀྱང་བུམ་པ་སོགས་རང་གི་ཡན་ལག་ཅན་ལ་ལྟོས་ཏེ་ཡན་ལག་ཏུ་གྱུར་
ནས་སླར་ཡང་རང་གི་ཆ་ཤས་ལ་ལྟོས་ནས་ཡན་ལག་ཅན་དུ་འགྱུར་བའི་ཕྱིར། དེ་བཞིན་དུ་
གཟུགས་ཀྱི་རྡུལ་ཕྲན་གཅིག་ཀྱང་ཆ་ཤས་ཅན་དང་། རང་གི་ཆ་ཤས་ལ་ལྟོས་ཏེ། ཡན་ལག་
དང་ཡན་ལག་ཅན་དུ་འགྱུར་བ་ལའང་སྦྱར་བར་བྱའོ། །ཇི་ལྟར་རྡུལ་ཕྲན་ལ་དཔྱད་པ་དེ་བཞིན་
དུ་རྗོད་བྱེད་ཀྱི་མིང་ཡང་རང་གི་ཡན་ལག་ཡི་གེ་ལ་གནས་ཤིང་། ཡི་གེ་ཡང་རིགས་པས་དཔྱད་
ན། རྡུལ་ཕྲ་རབ་མ་གྲུབ་པ་དེའི་ཕྱིར་ཡི་གེའི་བརྗོད་པའང་དེ་ཁོ་ན་ཉིད་ལ་དཔྱོད་པའི་སྐབས་
འདི་ན་ཡོད་པ་མིན་ཏེ། རིགས་པས་དཔྱད་ན་མི་རྙེད་པའི་ཕྱིར་རོ། །ཡང་ན། དོན་དམ་པར་
བུམ་སོགས་བརྗོད་བྱར་བྱེད་པའི་ཡི་གེ་བརྗོད་པ་ཡང་ཡོད་པ་མིན་ཏེ། བརྗོད་བྱ་བུམ་སོགས་
མེད་པའི་ཕྱིར་རོ། །གཉིས་པ་ནི། གལ་ཏེ་གཟུགས་ཀྱི་སྐྱེ་མཆེད་ཁ་དོག་དང་དབྱིབས་ཡོད་
པས། དེའི་སྒོ་ནས་བུམ་པ་མངོན་སུམ་ཡིན་ནོ་སྙམ་ན། འདིར་དབྱིབས་རྫས་ཡོད་དུ་ཁས་
ལེན་པ་དག་ནི་ཁ་དོག་མཐོང་བ་ན་རིང་ཐུང་སོགས་དབྱིབས་ཀྱི་བློ་སྐྱེ་བས་དབྱིབས་མིག་ཤེས་ཀྱི་
བཟུང་བྱའོ་སྙམ་དུ་སེམས་པ་ཡིན་ལ། དེ་ལྟར་ན་ལུས་ཀྱི་རེག་བྱ་ལ་རེག་པ་ན། དབྱིབས་ཀྱི་བློ་
སྐྱེད་བས་ལུས་ཀྱིའང་བཟུང་བྱར་ཁས་ལེན་དགོས་ལ། དེ་ལྟར་ན་མདོག་དབྱིབས་གཅིག་གམ་
ཐ་དད། གལ་ཏེ་སྔོན་པོ་སོགས་ཀྱི་མདོག་ལས་དབྱིབས་དོན་གཞན་ནོ་ཞེ་ན། འོ་ན་མིག་ཤེས་
ཀྱིས་ཁ་དོག་མ་བཟུང་བར་དེའི་དབྱིབས་འཛིན་པ་སྲིད་པར་འགྱུར་ཏེ། དབྱིབས་མིག་ཤེས་ཀྱི་
བཟུང་བྱ་ཡིན་ཞིང་། ཁ་དོག་ལ་(ལས་)དོན་གཞན་ཡིན་པའི་ཕྱིར། དཔེར་ན། སྔོ་སེར་ཕན་
ཚུན་ལྟོས་མེད་དུ་མིག་ཤེས་ཀྱིས་བཟུང་བྱར་འགྱུར་བ་བཞིན་ནོ། །འདོད་ན། ཁ་དོག་མ་བཟུང་
བར་དབྱིབས་འཛིན་པར་ཇི་ལྟར་འགྱུར་ཏེ་མི་འགྱུར་བར་ཐལ། ཁ་དོག་གི་རྡུལ་ཕྱོགས་བཞིར་
བཀོད་པ་འཛིན་པ་ལ་དབྱིབས་གྲུ་བཞི་འཛིན་པའི་ཐ་སྙད་བྱེད་དགོས་པའི་ཕྱིར། འོན་ཏེ་
མདོག་དབྱིབས་གཞན་མིན་ཞེ་ན། འོ་ན། ཁ་དོག་དང་དབྱིབས་ གཅིག་ ཏུ་འགྱུར་ཏེ།
266



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
༔དབྱིབས་རྫས་སུ་ཡོད། ཁ་དོག་ལས་དོན་གཞན་མིན་པའི་ཕྱིར། འདོད་ན། ལུས་ཤེས་ཀྱི་ཁ་
དོག་གི་མདོག་ཀྱང་ཅི་སྟེ་འཛིན་པར་མི་འགྱུར་ཏེ་འགྱུར་བར་ ཐལ། རིང་ཐུང་སོགས་ཀྱི་
དབྱིབས་འཛིན་པའི་ཕྱིར། རྟགས་ཁྱབ་ཁས་བླངས། གསུམ་པ་ལ། གཟུགས་ཀྱི་སྐྱེ་མཆེད་
མངོན་སུམ་ཡིན་པ་དང་། བུམ་སོགས་མངོན་སུམ་ཡིན་པའི་སྒྲུབ་བྱེད་དགག་པ་གཉིས་ཀྱི།
དང་པོ་ནི། གལ་ཏེ་གཟུགས་ཀྱི་སྐྱེ་མཆེད་ཡོད་དེ། དེའི་རྒྱུ་འབྱུང་བ་ཡོད་པའི་ཕྱིར་ཞེ་ན།
འབྲས་གཟུགས་ལས་མ་གཏོགས་པས་ཏེ་ངོ་བོ་ཉིད་ཀྱི་ཐ་དད་པར་འབྲས་གཟུགས་དེའི་རྒྱུ་
འབྱུང་བ་ཡོད་པ་སྟེ་མིན་པར་ཐལ། རྫས་བརྒྱད་ངེས་པར་ལྷན་ཅིག་ཏུ་འབྱུང་བའི་ ཕྱིར།
འདོད་ན། གཟུགས་ཀྱི་སྐྱེ་མཆེད་དང་རྒྱུ་གཟུགས་གཅིག་ཏུ་འགྱུར་ཏེ། དེ་གཉིས་ངོ་བོས་ཡོད་
ངོ་བོས་གྲུབ་པའི་གཞན་དུ་མེད་པའི་ཕྱིར། འདོད་ན། གཟུགས་ཀྱི་སྐྱེ་མཆེད་དང་རྒྱུ་གཟུགས་
གཉིས་ཀ་ཡང་མིག་ཤེས་ཉིད་ཀྱིས་འཛིན་པར་ཅིའི་ཕྱིར་མི་འགྱུར་ཏེ་འགྱུར་བར་ཐལ། དེས་
གཟུགས་ཀྱི་སྐྱེ་མཆེད་འཛིན་ཅིང་། གཟུགས་ཀྱི་རྒྱུ་ཡང་གཟུགས་ལས་ཐ་མི་དད་པའི་ཕྱིར་
རོ། །འདོད་མི་ནུས་ཏེ། སའི་ཁམས་ནི་ལུས་དབང་དང་། གཟུགས་ཀྱི་སྐྱེ་མཆེད་ནི་མིག་གི་
ཡུལ་ཡིན་པས་དབང་པོ་ཐ་དད་ཀྱི་ཡུལ་ཡིན་པའི་ཕྱིར་ཏེ། སའི་ཁམས་ནི་བརྟན་པ་སྲ་ཞིང་
འཐས་པ་ལ་འཇོག་དགོས་པས་རེག་པར་བྱ་བ་འབའ་ཞིག་ལ་སའི་ཁམས་སུ་འཇོག་དགོས་ཤིང་
དེ་ཡང་ལུས་ཤེས་ཀྱི་བཟུང་བྱ་ཡིན་པའི་ཕྱིར་རོ། །
གཉིས་པ་ནི། བྱེ་བྲག་པ་ཁ་ཅིག བུམ་པ་རང་གི་ངོ་བོས་བལྟ་བྱ་ཡང་མིན་ལ་བལྟ་བྱ་
མིན་པའང་མིན་ཏེ། བལྟ་བ་བྱ་བ་ཉིད་ཅེས་པའི་སྤྱི་དང་འབྲེལ་བ་ལས་བལྟ་བྱ་ཡིན་པས་བུམ་
པ་མངོན་སུམ་དུ་འགྱུར་རོ་ཞེ་ན། བལྟ་བྱ་ཉིད་ནི་བུམ་པ་བལྟ་བྱ་ཉིད་དུ་མངོན་པར་གསལ་
བར་བྱེད་པའམ། སྤྱིས་ཁྱད་པར་དུ་འགྱུར་བ་ཞིག་ཡིན་ནའང་སླ་སྟེ་བལྟ་བྱ་ཉིད་ཀྱིས་སྤྱི་སྐྱེས་པ་
སྟེ་ཡོད་པའི་སྒོ་ནས། བུམ་པ་འདི་ལ་བལྟ་བྱ་ཉིད་དུ་མངོན་པར་གསལ་བའི་ཡོན་ཏན་འགར་
ཡང་མི་འགྱུར་བར་ཐལ། བུམ་པ་རང་གི་ངོ་བོས་བལྟ་བྱ་ཉིད་དུ་གྲུབ་པ་དང་མ་གྲུབ་པ་གང་ལ་
ཡང་བལྟབྱ་ཉིད་ཀྱི་སྤྱི་འཕྲོད་པས་འདུ་བ་དོན་མེད་པའི་ཕྱིར་ཏེ། རང་གི་ངོ་བོས་བལྟ་བྱ་ཉིད་
དུ་གྲུབ་ན་ཡང་བལྟ་བྱ་གང་གི་དོན་དུ་སྤྱི་བཏགས་པའི་དགོས་པ་བལྟ་བྱ་དེ་ནི་སྤྱི་དེ་མེད་པར་
ཡང་ཡོད་པའི་ཕྱིར་དང་། བལྟ་བྱར་མ་གྲུབ་ན་ནི་དེ་ལ་བལྟ་བྱའི་སྤྱི་ཡོད་པར་འགལ་ཏེ། བ་
ང་གི་གསལ་བ་ལ་རྟའི་སྤྱི་མི་འཐད་པའི་ཕྱིར་དང། བལྟ་བྱ་མིན་ཡང་སྤྱི་དང་འབྲེལ་བས་བལྟ་
267



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
...བྱར་འགྱུར་ན། སེམས་སེམས་བྱུང་སོགས་ཀྱང་མིག་གི་བལྟ་བྱར་ཐལ་བར་འགྱུར་བའི་ཕྱིར་
རོ། །བལྟ་བྱ་ཉིད་བརྟགས་པ་ལ་དོན་མེད་པ་དེས་ནི་བལྟ་བྱ་ཉིད་སྐྱེས་པ་དེ་ཡོད་པ་མི་འཐད་པ་
ལྟར། བུམ་པ་བལྟ་བྱར་ཡོད་པའི་ངོ་བོ་རང་བཞིན་གྱིས་ཡོད་པ་མིན་ཏེ། སྒྲུབ་བྱེད་མེད་པའི་
ཕྱིར་རོ། །གཉིས་པ་ལ། དབང་དོན་འཛིན་བྱེད་ཡིན་པ་དང་། རྣམ་ཤེས་འཛིན་བྱེད་ཡིན་པ་
དགག་པ་གཉིས་ཀྱི། དང་པོ་ལ། ཡུལ་འཛིན་པའི་ནུས་པ་ངེས་པ་མི་འཐད། མིག་གི་དབང་པོ་
དང་། རྣ་བའི་དབང་པོ་ཡུལ་འཛིན་བྱེད་དུ་མི་འཐད་པོ་གསུམ་གྱི། དང་པོ་ནི། གཟུགས་ལ་
སོགས་པའི་ཡུལ་མངོན་སུམ་དག་ནི་ཡོད་པ་ཁོ་ན་སྟེ། དེ་འཛིན་པར་བྱེད་པའི་མིག་ལ་སོགས་
པའི་དབང་པོ་ཡོད་པའི་ཕྱིར་ཞེ་ན། མིག་གིས་གཟུགས་ངོ་བོ་ཉིད་ཀྱིས་མཐོང་གི་གཞན་རྣ་བ་
སོགས་ཀྱིས་མི་མཐོང་བའི་བྱེ་བྲག་མི་འཐད་པར་ཐལ། མིག་འབྱུང་འགྱུར་ཡིན་པ་དེ་བཞིན་དུ་
རྣ་བ་ཡང་ཡིན་པས་གཉིས་ཀ་འབྱུང་འགྱུར་དུ་མཚུངས་པའི་ཕྱིར། གལ་ཏེ་ཁྱེད་རང་ལའང་
མིག་མེད་ན། ཐུབ་པས་ལས་ཀྱི་རྣམ་སྨིན་དུ་གསུངས་པ་དང་འགལ་ལ། ཡོད་ན་ཉེས་པ་དེ་
མཚུངས་སོ་ཞེ་ན། མིག་རྣམ་སྨིན་དུ་ཁས་ལེན་པས་སྐྱོན་དང་པོ་མེད་ལ། ཉེས་པ་ཕྱི་མ་ཡང་
མེད་དེ། གཞན་གྱི་མིག་ངོ་བོས་གྲུབ་པ་ཁས་བླངས་པ་འགོག་པ་ཡིན་གྱི། མིག་གི་གཟུགས་
འཛིན་ལ་སྒྲ་མི་འཛིན་པ་ནི་མི་འགོག་སྟེ། དེ་ལྟར་དུ་འཇིག་རྟེན་ན་མཐོང་ཞིང་མཐོང་བ་ལ་
བསྙོན་མི་ནུས་པའི་ཕྱིར་དང་། དེ་འདྲའི་ཁྱད་པར་ནི་ལས་ཀྱིས་བྱས་ཤིང་། ལས་ཀྱི་རྣམ་པར་
སྨིན་པ་ནི་བསམ་གྱིས་མི་ཁྱབ་པའི་ཕྱིར། རྒྱུ་མཚན་དེས་ན། ཐུབ་པ་བཅོམ་ལྡན་འདས་ཀྱིས།
ངེས་པར་ལས་ཀྱི་རྣམ་པར་སྨིན་པ་བསམ་གྱིས་མི་ཁྱབ་པ་གསུངས་ཏེ། སེམས་ཅན་ལས་ཀྱི་རྣམ་
སྨིན་བསམ་ཡས་པས། །རླུང་ལས་འཇིག་རྟེན་འདི་ཀུན་འབྱུང་འགྱུར་ཏེ། །མཚོ་དང་རི་དང་
ལྷ་ཡི་གཞལ་མེད་ཁང་། །རིན་པོ་ཆེ་སོགས་ས་བོན་བཀྲམ་རྣམས་སོ། །རླུང་དང་འབྱུང་བའི་
སྤྲིན་གྱི་ཆར་འབེབས་ཤིང་། །སླར་ཡང་རླུང་གི་སྤྲིན་ནི་རབ་ཏུ་འཇིལ། །རླུང་ལས་འཇིག་རྟེན་
ལོ་ཏོག་རྒྱས་འགྱུར་ཏེ། །རླུང་གི་འགྲོ་བ་ཀུན་ལ་བདེ་བ་འདྲེན། །ཞེས་སོགས་གསུངས་སོ། །
འདིར་བསམ་གྱིས་མི་ཁྱབ་པའི་དོན་རང་བཞིན་མེད་ཀྱང་འབྲས་བུ་སོ་སོར་ངེས་པ་ནི་ལས་ཀྱི་
ནུས་པ་ལས་ཡིན་པས། དེ་རྟོག་གེའི་བློས་བསམ་པར་མི་ནུས་པའོ། །
གཉིས་པ་ལ། མིག་བྱེད་པ་ཡིན་པ་དགག་པ་དང་། བྱེད་པ་པོ་ཡིན་པ་དགག་པ་ག་གཉིས་
ཀྱི། དང་པོ་ནི། གལ་ཏེ་མིག་སོགས་རང་བཞིན་གྱིས་ཡོད་དེ། དེའི་འབྲས་བུ་རྣམ་ཤེས་མཐོང་
268



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
བའི་ཕྱིར་ཞེ་ན། མིག་ཤེས་སོགས་རང་གི་ངོ་བོས་ཡོད་ན་མིག་སོགས་ཀྱི་སྔ་རོལ་དུའམ། ཕྱིས་
སམ། འོན་ཏེ་དེ་དང་དུས་མཉམ་དུ་ཡོད། དང་པོ་ལྟར་ན། མིག་གི་ཤེས་པ་ནི་ཆོས་ཅན།
བལྟ་བ་མིག་སོགས་ཀྱི་སྔ་རོལ་དུ་ཡོད་པ་མིན་པར་ཐལ། དེ་གང་ཞིག དེར་ཁྱེད་སྐྱེ་བའི་རྐྱེན་མ་
ཚང་བའི་ཕྱིར། འོན་ཏེ་གཉིས་པ་ལྟར་བལྟ་བའི་ཕྱིས་ཡོད་ན། མིག་ཡུལ་ལ་བལྟ་བའི་ཕྱིས་མིག་
ཤེས་དོན་མེད་པར་ཐལ། ཤེས་པའི་སྔར་མིག་གི་གཟུགས་ལ་བལྟ་བའི་བྱ་བ་བྱས་ཟིན་པའི་ཕྱིར་
རོ། །གསུམ་པ་ལྟར་དུས་མཉམ་ན། མིག་ཤེས་སྐྱེ་བ་ལ་བྱེད་པ་མིག་དབང་དོན་མེད་པར་ཐལ།
དེ་གཉིས་གཅིག་ཆར་དུ་གྲུབ་པའི་ཕྱིར་རོ། །སྒྲོན་མེ་དང་འོད་སོགས་ཀྱིས་མ་ངེས་པ་མིན་ཏེ།
དེའང་རྒལ་ཞིང་བརྟག་པ་མཚུངས་པའི་ཕྱིར་རོ། ། སྒྲོན་འོད་སོགས་རྒྱུ་འབྲས་ཡིན་པ་ནི་མ་
བརྟག་པར་འཇུག་པ་འཇིག་རྟེན་པའི་ངོར་ཡིན་ལ། དེས་དེ་ཁོ་ནར་རྒྱུ་འབྲས་སོགས་མ་མཐོང་
བ་ལ་མི་གནོད་པའི་ཕྱིར་རོ། །གཉིས་པ་ནི། གལ་ཏེ་མིག་བྱེད་པ་པོ་ཡིན་གྱི་བྱེད་པ་མིན་པས།
གསུམ་པར་བྱེད་པ་དོན་མེད་འགྱུར། །ཞེས་པའི་ཉེས་པ་མེད་ཅེ་ན། འདི་ལ། འཕྲད་མ་
འཕྲད་བརྟག་ལ་དགག་པ་དང་། རང་ལ་མི་ལྟ་བའི་རྟགས་ཀྱིས་མིག་ལྟ་བ་པོ་ཡིན་པ་དགག་པ།
ཚོགས་པ་ལྟ་བ་པོ་ཡིན་པ་དགག་པ་གསུམ་གྱི། དང་པོ་ལ། མིག་གི་ཡུལ་འཕྲད་ནས་འཛིན་པ་
དང་། མ་འཕྲད་པར་འཛིན་པ་དགག་པ་གཉིས་ཀྱི། དང་པོ་ནི། མིག་དེ་ཡུལ་གྱི་དྲུང་དུ་འགྲོ་
བའི་འགྲོས་དང་ལྡན་པའི་སྒོ་ནས་ཡུལ་འཛིན་པ་ཡིན་ན། ཟླ་བ་དང་སྐར་མ་སོགས་ཐག་རིང་
པོའི་ཡུལ་མིག་ཕྱེ་བ་ཙམ་གྱིས་མི་མཐོང་བར་ཡུན་རིང་གིས་མཐོང་བར་འགྱུར་ཏེ། མིག་དེ་ཡུལ་
གྱི་གནས་སུ་བགྲོད་དགོས་པའི་ཕྱིར། མིག་སྨན་དང་ཐུར་མ་སོགས་ཧ་ཅང་ཉེ་བ་དང་ཐག་ཆེས་
རིང་དུ་གནས་པའི་གཟུགས་དེ་ཡང་ཉེ་བའི་གཟུགས་དང་མཚུངས་པར་གསལ་བར་ཅི་སྟེ་མིན་
ཏེ། གསལ་བར་ཐལ། མིག་ཡུལ་དང་འཕྲད་ནས་འཛིན་པའི་ཕྱིར་རོ། །གཞན་ཡང་། མིག་
འགྲོ་ན་གཟུགས་མཐོང་ནས་སམ། མ་མཐོང་བར་འགྲོ། གལ་ཏེ་གཟུགས་མཐོང་ནས་ཕྱིས་
མིག་འགྲོ་ན། མིག་བལྟ་བའི་ཕྱིར་སོང་བས་ཡོན་ཏན་འགའ་ཡང་མེད་པར་ཐལ། སོང་བའི་
སྔོན་རོལ་དུ་མཐོང་ཟིན་པའི་ཕྱིར། གཉིས་པ་ལྟར་ན་མངོན་པར་འདོད་པའི་བལྟ་བྱ་ངེས་པར་
མཐོང་ཞེས་བྱ་བ་ཡང་རྫུན་པར་འགྱུར་ཏེ། གཟུགས་མ་མཐོང་བཞིན་དུ་འགྲོ་བའི་ཕྱིར། ལོང་
བ་བཞིན་ནོ། །གཉིས་པ་ནི། མིག་ཡུལ་གྱི་དྲུང་དུ་མ་སོང་ཞིང་མ་ཕྲད་པར་འཛིན་ན་ལྷས་བྱིན་
གྱི་མིག་གིས་འགྲོ་བ་འདི་ཀུན་ཐམས་ཅད་མཐོང་བར་འགྱུར་ཏེ། གཟུགས་དང་མ་འཕྲད་པར་
269



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱད་ལས། པོད་བཅོ་ལྔ་པ།
*ཡང་དེ་ངོ་བོ་ཉིད་ཀྱིས་འཛིན་པའི་ཕྱིར་རོ། །ཁྱབ་པ་ཡོད་དེ། གང་ལ་འགྲོ་བ་ཡོད་པ་མིན་པར་
ཡུལ་ངོ་བོ་ཉིད་ཀྱིས་འཛིན་པའི་མིག་དེ་ལ། ཡུལ་ཉེ་རིང་དང་། མ་བསྒྲིབས་པ་དང་བསྒྲིབས་པ་
ལ་འཛིན་མི་འཛིན་གྱི་ཁྱད་པར་མེད་པས་ཡུལ་ཤིན་ཏུ་རིང་བ་དང་བསྒྲིབས་པ་སོགས་ཀྱང་
འཛིན་དགོས་པའི་ཕྱིར་རོ། །གཉིས་པ་ནི། གཞན་ཡང་། མིག་ནི་མིག་ཉིད་ཀྱིས་འཛིན་པར་
རྒྱུ་མཚན་གང་ཞིག་གིས་མི་འགྱུར་ཏེ་འཛིན་པར་ཐལ། གཟུགས་ངོ་བོ་ཉིད་ཀྱིས་འཛིན་བྱེད་
ཡིན་པའི་ཕྱིར། ཁྱབ་པ་ཡོད། མེ་ཏོག་ཙམ་པ་ཀ་སོགས་ཀྱིས་གཞན་ལ་དྲི་བསྒོ་བ་སོགས་ལ་དྲི་
ལ་སོགས་པའི་དངོས་པོ་ཀུན་གྱི་རང་བཞིན་ནི་ཐོག་མར་བདག་ཉིད་ལ་སྣང་བར་འགྱུར་བ་ན་
ཡིན་གྱི་རང་ལ་མེད་ན་གཞན་ལ་བསྒོ་བ་སོགས་མི་འཐད་པའི་ཕྱིར་རོ། །
གསུམ་པ་ལ། མིག་འབའ་ཞིག་ལ་གཟུགས་ལྟ་བའི་ནུས་པ་མེད་ཀྱང་མིག་དབང་རྣམ་
ཤེས་གསུམ་ཚོགས་པས་གཟུགས་མཐོང་ཞེ་ན། མིག་གཟུགས་རྣམ་ཤེས་གསུམ་རང་བཞིན་
གྱིས་ཚོགས་པའི་སྒོ་ནས་དེ་དག་གི་གཟུགས་མཐོང་བ་མེད་པར་ཐལ། དེ་གསུམ་ཕན་ཚུན་
གཅིག་གི་ངོ་བོར་གཅིག་མེད་པའི་ཕྱིར། རྣམ་ཤེས་ནི། མིག་ལ་དེའི་ངོ་བོ་ཡོད་པ་མིན་ཏེ།
མིག་ནི་མི་ཤེས་པའི་རང་བཞིན་ཡིན་པའི་ཕྱིར། ལྟ་བ་མིག་ཀྱང་རྣམ་ཤེས་ལ་དེའི་ངོ་བོར་མེད་
རྣམ་ཤེས་ནི་གཟུགས་ཅན་མིན་པ་ཉིད་ཀྱི་ཕྱིར་རོ། །རྣམ་ཤེས་དང་མིག་གཉིས་ཀའང་
གཟུགས་ལ་དེའི་ངོ་བོ་ཡོད་པ་མིན་ཏེ། གཟུགས་ནི་མི་ཤེས་པའི་རང་བཞིན་ཡིན་པའི་ཕྱིར་དང་།
ལྟ་བ་མིན་པའི་བདག་ཉིད་ཅན་ཡིན་པའི་ཕྱིར་རོ། །གཉིས་པ་ལ། རྣ་བས་མ་འཕྲད་པར་ཡུལ་
འཛིན་པ་ནི་རིག་པ་སྔ་མ་ལས་རྟོགས་ནུས་པས་འདིར་མ་བརྗོད་ལ། དེས་ན་འཕྲད་ནས་འཛིན་
པ་འགོག་པ་ནི། སྒྲ་རྣ་བའི་དྲུང་དུ་སོང་ནས་རྣ་བས་འཛིན་ན། སྨྲ་བའམ། འོན་ཏེ་མི་སྨྲ་བར་
འགྲོ། གལ་ཏེ་སྨྲ་ཞིང་སྒྲ་འགྲོ་ན། འོ་ན་སྒྲ་ཆོས་ཅན། རྒྱུ་མཚན་གང་གིས་སྨྲ་བ་པོར་མི་འགྱུར་
ཏེ་སྨྲ་བ་པོར་ཐལ། དེ་སྨྲ་བ་པོ་ཡོད། དེ་མིན་པའི་སྨྲ་བ་པོ་གཞན་མེད་པའི་ཕྱིར། འདོད་ན།
སྨྲ་བ་པོ་ཡིན་པའི་ཕྱིར། ལྷས་བྱིན་ལྟར་སྒྲར་མི་འགྱུར་རོ། །འོན་ཏེ་མི་སྨྲ་བར་འགྲོ་ན། སྒྲ་དེས་
རྒྱུ་མཚན་གང་གིས་སྒྲ་དེ་ལ་དམིགས་པའི་ཉན་ཤེས་སྐྱེ་སྟེ་མི་སྐྱེ་བར་ཐལ། རྣ་བའི་ཡུལ་དུ་མ་
གྲགས་པའི་ཕྱིར། གཞན་ཡང་། གལ་ཏེ་རྣ་བས་འཕྲད་དེ་སྒྲ་འཛིན་ན། རྣ་བའི་དྲུང་དུ་མ་
སླེབ་པའི་སྒྲའི་དང་པོ་ཡུལ་ཅན་གང་གིས་འཛིན་ཏེ་འཛིན་བྱེད་མེད་པར་འགྱུར་ཏེ། མ་ཕྲད་
པས་རྣ་བས་མི་འཛིན་པའི་ཕྱིར་དང་། འཛིན་བྱེད་ཀྱི་དབང་པོ་གཞན་ཡང་མེད་པའི་ཕྱིར།
270



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
གཞན་ཡང་། རྣ་བས་དྲི་སོགས་མི་འཛིན་པར་སྒྲ་རེང་བུ་སྟེ་སྒྲ་གཅིག་པུ་ཇི་ལྟར་འཛིན་ཏེ་མི་
འཛིན་པར་ཐལ། དེས་སྒྲ་ཕྲད་ནས་འཛིན་པའི་ཕྱིར་དང་། དྲི་སོགས་དང་འབྲལ་བའི་སྒྲ་རྐྱང་
པ་རྣ་བའི་དྲུང་དུ་མི་འོང་བའི་ཕྱིར། གལ་ཏེ་སྒྲའི་དང་པོ་གང་གིས་འཛིན་ཞེས་གང་སྨྲས་པ་དེའི་
དང་པོ་མ་བཟུང་ན་ཉེས་པ་ཅི་ཡོད་ཅེ་ན། འོ་ན་སྒྲའི་དང་པོ་སྒྲ་མིན་པར་འགྱུར་ཏེ། ཇི་སྲིད་རྣ་
བས་མ་ཐོས་པ་དེའི་བར་དུ་སྒྲར་མི་འགྱུར་བའི་ཕྱིར་དང་། དེ་དེའི་ཚེ་རྣ་བས་མ་ཐོས་པའི་ཕྱིར་
རོ། །འདོད་ན་ཕྱིས་ཐོས་པའི་ཚེ་ཡང་སྒྲ་མིན་པར་འགྱུར་ཏེ། དང་པོ་སྒྲ་མིན་པའི་ཕྱིར། མ་
ཁྱབ་ན། སྔར་སྒྲ་མིན་པ་ཞིག་མཐར་སྒྲ་ཉིད་དུ་འགྱུར་ཏེ། སྔར་སྒྲ་མིན་ཡང་ཕྱིས་ཐོས་པའི་ཚེ་
སྒྲར་འགྱུར་བའི་ཕྱིར་རོ། །ཐལ་བ་ལས་དེ་ལྟ་མིན་ཏེ། སྔར་སྒྲ་མིན་པ་ཕྱིས་སྒྲར་འགྱུར་བ་མི་
སྲིད་པའི་ཕྱིར་རོ། །གཉིས་པ་ནི། དེ་ལྟར་རེ་ཞིག་དབང་པོ་རྣམས་ལ་ཡུལ་འཛིན་པའི་ནུས་པ་
མེད་པར་བརྗོད་ནས་རྣམ་ཤེས་ལའང་ཡུལ་འཛིན་པའི་ནུས་པ་ངོ་བོ་ཉིད་ཀྱིས་མེད་པར་བརྗོད་
པ་ནི། གལ་ཏེ་རྣམ་ཤེས་ཡུལ་གྱི་ཡུལ་དུ་སོང་ནས་འཛིན་ན། དབང་པོ་དང་བྲལ་བའམ་མ་བྲལ་
བས་འཛིན། དབང་པོ་དང་བཅས་པ་ཡུལ་གྱི་དྲུང་དུ་འགྲོ་བ་མིན་ཏེ། དབང་པོ་རྣམས་ནི་རྟག་
ཏུ་ལུས་ཁོ་ན་ལ་ཉེ་བར་གནས་པའི་ཕྱིར། གཞན་དུ་ན་ལུས་དབང་པོ་མེད་པ་ཉིད་དུ་འགྱུར་
རོ། །ཅི་སྟེ་དབང་པོ་མེད་པར་རེང་བུ་འགྲོ་ན། མིག་གི་སེམས་ཀྱི་ཡུལ་གྱི་ཡུལ་དུ་སོང་སྟེའང་
ཡུལ་གཟུགས་འཛིན་པ་བྱ་བ་ཅི་ཞིག་བྱེད་པར་འགྱུར་ཏེ་མི་འགྱུར་བར་ཐལ། རྟེན་མིག་དབང་
དང་བྲལ་བའི་ཕྱིར། ལོང་བ་བཞིན། གཞན་ཡང་རྣམ་ཤེས་ཕྱིར་མི་ལྡོག་པར་འགྱུར་ཏེ། ཡུལ་
གྱི་ཡུལ་དུ་འགྲོ་བས་དོན་དམིགས་པའི་ཕྱིར་དང་། ཡུལ་རྟོགས་པ་ཡང་གཅིག་གི་རྗེས་སུ་གཅིག་
རྟོགས་པ་སོགས་མཐར་ཐུག་པ་མེད་པའི་ཕྱིར། འདོད་ན། དེ་ལྟ་ཡིན་ན་སྲོག་སྟེ། བདག་འདི་
ནི་རྟག་ཏུ་ཡིད་མེད་པར་ཅི་སྟེ་མིན་ཏེ། སེམས་མེད་པར་འགྱུར་ཏེ། སེམས་ཡུལ་གྱི་དྲུང་དུ་སོང་
ནས་ཕྱིར་མི་ལྡོག་པའི་ཕྱིར་རོ། །
གཉིས་པ་དབང་པོ་ཡོད་པའི་སྒྲུབ་བྱེད་དགག་པ་ནི། དབང་ཡུལ་སོགས་དངོས་པོ་རང་
བཞིན་གྱིས་ཡོད་དེ། དེ་རྣམས་ཀྱི་བྱེ་བྲག་ཡོངས་སུ་གཅོད་པར་བྱེད་པའི་བདག་ཉིད་ཅན་གྱི་
འདུ་ཤེས་ཡོད་པའི་ཕྱིར་ཞེ་ན། འདི་ལ་འདུ་ཤེས་ཐ་སྙད་དུ་ཡོད་པ་དང་། དེ་ཁོ་ནར་མེད་པ་
གཉིས་ཀྱི། དང་པོ་ནི། རྟོག་མེད་ཀྱི་འཇུག་ཤེས་དྲུག་དགག་པ་ན། སྔར་མཐོང་བའི་དོན་
འགའ་ཞིག་ད་ལྟ་མེད་ཀྱང་སྨིག་རྒྱུའི་ཆུ་མཐོང་བ་ལྟར་རྟོག་བཅས་ཀྱི་ཡིད་ཀྱིས་འཛིན་པ་དེ་ནི་
271



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
འདུ་ཤེས་ཀྱི་ཕུང་པོ་ཞེས་ཉེ་བར་བཏགས་ཏེ། རྣམ་པ་དེ་ལྟ་བུའི་འདུ་ཤེས་ཀྱི་ཁྱད་པར་དང་
མཚུངས་པར་ལྡན་པའི་སྒོ་ནས་ཡུལ་དབང་ལ་སོགས་པའི་ཆོས་རྣམས་ཐ་སྙད་དུ་འཇོག་པའི་རྒྱུ་
ཡིན་པའི་ཕྱིར། ཆོས་རྣམས་འདུ་ཤེས་ཙམ་གྱི་རྣམ་པར་བཞག་པ་དེ་ཉིད་ཀྱི་ཕྱིར་རང་གི་ངོ་བོས་
གྲུབ་པའི་རྒྱུ་ཅན་མིན་པ་གྲུབ་སྟེ། རང་བཞིན་རྟོགས་པས་བཞག་ཏུ་མི་རུང་བའི་ཕྱིར་རོ། །
གཉིས་པ་ནི། འདུ་ཤེས་ཐ་སྙད་དུ་ཡོད་ཀྱང་དེ་ཁོ་ནར་མེད་དེ། དེ་དང་མཚུངས་ལྡན་གྱི་རྣམ་
ཤེས་རང་བཞིན་གྱིས་མེད་པའི་ཕྱིར། འདི་ལྟར་ཡིད་དེ་མིག་གི་རྣམ་པར་ཤེས་པ་འདི་ནི་རང་
བཞིན་མེད་ཀྱང་ཐ་སྙད་དུ་སྐྱེ་བ་སྒྱུ་མ་དང་མཚུངས་པར་འགྱུར་ཏེ། རང་སྐྱེ་བའི་སྔ་རོལ་དུ་མེད་
པས་དེ་ཁོ་ནར་སྐྱེ་བའི་བྱ་བ་བྱེད་པ་པོ་མིན་ཡང་། བདག་རྐྱེན་མིག་དང་། དམིགས་རྐྱེན་
གཟུགས་དང་ཡིད་ལ་བྱེད་པ་ལ་བརྟེན་ནས་སྐྱེ་བའི་ཕྱིར་དང་། མིག་ཤེས་གང་ལ་རང་གི་ངོ་
བོས་ཡོད་པ་ཉིད་ཡོད་པ་དེ་སྒྱུ་མ་ལྟ་བུའོ་ཞེས་བྱ་བར་མདོ་ལས་གསུངས་པ་མི་རིགས་ན། མདོ་
ལས་རྣམ་ སྒྱུ་མ་ལྟ་བུར་གསུངས་པའང་ཡིན་པའི་ཕྱིར་ཏེ། མདོ་ལས་སྒྱུ་མ་མཁན་གྱིས་གླིང་
པོ་ཆེའི་ཚོགས་ལ་སོགས་པ་སྤྲུལ་པ་མིག་དང་ལྡན་པ་གཅིག་གིས་སོ་སོར་བརྟགས་པར་རང་
བཞིན་མ་མཐོང་བ་དཔེར་བྱས་ནས་རྣམ་པར་ཤེས་པ་ལ་ཡང་སོ་སོར་རྟོག་པའི་ཤེས་རབ་ཀྱིས་
དཔྱད་ཅིང་ཚུལ་བཞིན་དུ་ཡིད་ལ་སེམས་པ་ན། གསོག་གསོབ། སྙིང་པོ་མེད་པ་སོགས་དང་།
སྟོང་པ་དང་བདག་མེད་པར་སྣང་ངོ་ཞེས་རྒྱ་ཆེར་གསུངས་པའི་ཕྱིར་དང་། དེ་དག་ཀྱང་གཞན་
དུ་བྱ་བར་མི་ནུས་པའི་ངེས་པའི་དོན་ཡིན་པའི་ཕྱིར་རོ། །གསུམ་པ་ནི། གལ་ཏེ་དབང་པོས་
ཡུལ་འཛིན་པ་རང་བཞིན་གྱིས་མ་གྲུབ་པ་དང་། ཡུལ་དབང་ལ་བརྟེན་ནས་རྣམ་ཤེས་སྐྱེའོ་ཞེས་
པ་ངོ་མཚར་རོ་ཞེ་ན། འོ་ན་རྟེན་འབྲེལ་གྱི་དོན་ཤེས་པའི་མཁས་པ་ལ་དངོས་པོ་ཐམས་ཅད་ངོ་
མཚར་སྐྱེ་བའི་རྒྱུར་འགྱུར་ཏེ། རང་བཞིན་མེད་ཀྱང་དབང་པོས་དོན་རྟོགས་པ་འདི་ངོ་མཚར་
བའི་རྒྱུ་ཡིན་པའི་ཕྱིར་དང་། རྟེན་འབྲེལ་ཤེས་པ་ལ་རང་བཞིན་མེད་ཀྱང་བྱ་བ་བྱེད་པ་མེད་པའི་
དངོས་པོ་འགའ་ཡང་འཇིག་རྟེན་ན་མེད་པའི་ཕྱིར་རོ། །འདོད་ན། རང་བཞིན་མེད་ཀྱང་
དབང་པོ་ལ་བརྟེན་ནས་དོན་རྟོགས་པ་དེ་འདྲ་བ་ལ་མཁས་པའི་ངོར་ཡ་མཚན་གྱི་རྒྱུ་ཞེས་བྱ་བ་
ཅི་ཞིག་ཡོད་དེ་མེད་པར་ཐལ། དེ་གཅིག་པུ་ལས་མེད་ན་ཡ་མཚན་གྱི་རྒྱུར་འགྱུར་ཡང་གང་གི་ཚེ་
མཁས་པ་ལ་ནི་ས་ཡི་སྟེང་ན་ངོ་མཚར་ཅན་མིན་པའི་དངོས་པོ་ཅི་ཡང་མེད་པ་ཡིན་པའི་ཕྱིར།
དཔེར་ན་ཚ་བ་མེའི་ཐུན་མོང་བ་ཡིན་པས་གཅིག་ལ་མཐོང་བ་ངོ་མཚར་གྱི་རྒྱུ་མིན་པ་བཞིན་
272



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོག་
ནོ། །ཇི་ལྟར་མཁས་པ་ལ་འགྲོ་བ་ཐམས་ཅད་རང་བཞིན་མེད་ཀྱང་བྱ་བ་བྱེད་པར་སྣང་ཞེ་ན།
སྲིད་པ་མགལ་མེའི་འཁོར་ལོ་དང་། སྤྲུལ་པ་དང་། རྨི་ལམ་དང་། སྒྱུ་མ་དང་། ཆུ་ནང་གི་ཟླ་
བའི་གཟུགས་བརྙན་དང། ཁུག་སྣ་སྟེ་ལྷོ་བུར་དང་། གཅོང་རོང་གི་ནང་གི་བྲག་ཆ་དང་།
སྨིག་རྒྱུའི་ཆུ་དང་། སྤྲིན་དང་མཚུངས་ཏེ། མགལ་མེ་སོགས་དེ་དག་གི་རང་བཞིན་མི་ཤེས་པ་
བདེན་པར་བཟུང་བ་ལ་སླུ་བར་བྱེད་ཅིང་། རང་བཞིན་ཤེས་པས་སྙིང་པོ་མེད་ཅིང་སླུ་བའི་ཆོས་
ཅན་དུ་མཐོང་བ་དེ་བཞིན་དུ། སྲིད་པ་འདིའང་དེའི་རང་བཞིན་མི་ཤེས་པ་རྣམས་ཀྱིས་བདེན་
པར་བཟུང་ནས་སླུ་བར་བྱེད་ཅིང་། རང་བཞིན་ཤེས་པ་ནི་དེ་དག་རང་བཞིན་མེད་ཅིང་སླུ་བའི་
ཆོས་ཅན་དུ་མཐོང་ཞིང་སྲིད་པ་ལས་གྲོལ་བར་འགྱུར་བའི་ཕྱིར་རོ། །དེ་ཉིད་མདོ་ལས། ཇི་
སྐད་དུ། ཇི་ལྟར་མིག་ནི་འཁྲུལ་པ་ཡིས། །མགལ་མེའི་འཁོར་ལོ་འཛིན་བྱེད་པ། །དེ་བཞིན་
དབང་པོ་རྣམས་ཀྱིས་ནི། །ད་ལྟའི་ཡུལ་དག་འཛིན་པར་བྱེད། །ཅེས་བྱ་བ་དང། བདེན་པའི་
དགེ་སློང་དངོས་ཕྲལ་དགེ་སློང་གཉིས་ཞིག་གིས། །དཀོན་མཆོག་བརྩེགས་པ་ཐུབ་པ་ཡོངས་སུ་
མྱ་ངན་མ་འདས་པར། །ཐུབ་དབང་ཟླ་བའི་དམ་པའི་ཆོས་ཀྱི་ཉི་མའི་འོད་ཟེར་གྱིས། །དགེ་
སློང་བརྒྱ་ཕྲག་ལྔ་དེ་དག་གི་གཏི་མུག་མུན་པ་བསལ། །དེ་བཞིན་དུ། ཇི་ལྟར་བུ་མོ་གཞོན་ནུའི་
རྨི་ལམ་ན། །བུ་ཕོ་བྱུང་ཞིང་ཤི་བ་དེ་མཐོང་ནས། །བྱུང་ན་དགའ་ཞིང་ཤི་ན་མི་དགའ་ལྟར། །
ཆོས་རྣམས་ཐམས་ཅད་དེ་བཞིན་ཤེས་པར་གྱིས། །སྒྱུ་མ་བྱེད་པ་དག་གིས་གཟུགས་སྤྲུལ་ཏེ། །
རྟ་དང་གླང་པོ་ཤིང་རྟ་སྣ་ཚོགས་བྱས། །དེ་ལ་ཇི་ལྟར་སྣང་བ་གང་ཡང་མེད། །ཆོས་རྣམས་
ཐམས་ཅད་དེ་བཞིན་ཤེས་པར་གྱིས། །ཇི་ལྟར་ནམ་མཁའ་དྭངས་པར་ཟླ་ཤར་བ། །དེ་ཡི་
གཟུགས་བརྙན་དྭངས་བའི་མཚོར་སྣང་ཡང་། །ཟླ་བ་ཆུ་ཡི་ནང་དུ་འཕོས་པ་མེད། །ཆོས་ཀུན་
མཚན་ཉིད་དེ་འདྲར་ཤེས་པར་གྱིས། །བྲག་ཕུག་རི་རྫོང་ཆུ་ཀླུང་ངོགས་དག་ཏུ། །དེ་དག་ལ་
བརྟེན་བྲག་ཆ་འབྱུང་ཇི་ལྟར། །དེ་བཞིན་འདུས་བྱས་འདི་ཀུན་ཤེས་པར་གྱིས། །འགྲོ་བ་
ཐམས་ཅད་སྒྱུ་མ་སྨིག་རྒྱུ་མཚུངས། །ཇི་ལྟར་སོས་ཀའི་ཉི་མ་ཕྱེད་དུས་ན། །སྐྱེས་བུ་སྐོམ་པས་
གདུངས་ཤིང་འགྲོ་བ་ཡིས། །སྨིག་རྒྱུ་དག་ལ་ཆུ་ཡི་ཕུང་པོར་མཐོང་། །ཆོས་རྣམས་ཐམས་ཅད་
དེ་བཞིན་ཤེས་པར་གྱིས། ། སྨིག་རྒྱུ་ལ་ཡང་ཆུ་ནི་ཡོད་མེད་ན། །སེམས་ཅན་རྨོངས་པ་དེ་ལ་
འཐུང་འདོད་དེ། །མི་བདེན་ཆུ་ཡི་བཏུང་བར་ཡོངས་མི་ནུས། །ཆོས་རྣམས་ཐམས་ཅད་དེ་
བཞིན་ཤེས་པར་གྱིས། །ཇི་ལྟར་བར་སྣང་ཅུང་ཟད་སྤྲིན་མེད་པར། །སྐད་ཅིག་ཏུ་ནི་སྤྲིན་གྱི་པ
༧
273



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
:དཀྱིལ་འཁོར་སྣང་། །ཐོག་མ་གང་ནས་བྱུང་བ་ཤེས་པར་བྱ། །དེ་བཞིན་ཆོས་རྣམས་ཐམས་
ཅད་ཤེས་པར་གྱིས། །ཇི་ལྟར་སྨིག་རྒྱུ་དྲི་ཟའི་གྲོང་ཁྱེར་དང་། །སྒྱུ་མ་ཇི་བཞིན་རྨི་ལམ་ཇི་ལྟ་་
བུར། །མཚན་མ་སྒོམ་པ་ངོ་བོ་ཉིད་ཀྱིས་སྟོང་། །ཆོས་རྣམས་ཐམས་ཅད་དེ་བཞིན་ཤེས་པར་
གྱིས། །ཞེས་བྱ་བ་ལ་སོགས་པ་གསུངས་སོ། །དཔེ་དགུ་ལ་ཁུག་སྣ་མ་གཏོགས་གཞན་རྣམས་
བསྟན་ཏོ། །གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་ལས་དབང་པོ་དང་དོན་དགག་པ་
བསྒོམ་པ་བསྟན་པ་སྟེ་རབ་ཏུ་བྱེད་པ་བཅུ་གསུམ་པའི་ཚིག་དོན་བཤད་ཟིན་ཏོ།། །།
༈ དྲུག་པ་མཐར་འཛིན་དགག་པ་ལ། རབ་བྱེད་ཀྱི་གཞུང་བཤད་པ་དང་། རབ་བྱེད་
ཀྱི་མཚན་བསྟན་པ་གཉིས་ཀྱི། དང་པོ་ལ། རང་བཞིན་གྱིས་མེད་པས་ཁྱབ་པ་སྤྱིར་བསྟན།
དེའི་སྒྲུབ་བྱེད་རྒྱས་པར་བཤད། མེད་ཀྱང་འཁྲུལ་པའི་རྒྱུ། མཇུག་བསྡུ། བདག་མེད་རྟོགས་
པ་སྲིད་པ་བཟློག་པའི་ཕན་ཡོན་དང་ལྔ་ལས། དང་པོ་ནི། གལ་ཏེ་རྟེན་འབྱུང་ཡིན་པས་སྲིད་པ་
མགལ་མེའི་འཁོར་ལོ་སོགས་ལྟར་རང་བཞིན་གྱིས་མེད་ན། འོ་ན་གང་ཞིག་ལ་རང་བཞིན་དུ་
འགྱུར་ཞེ་ན། དངོས་པོ་འགའ་ལ་ཡང་རང་གི་བདག་ཉིད་ཀྱིས་གྲུབ་པ་མེད་དེ། དངོས་པོ་གང་
ཞིག་དེའི་བདག་ཉིད་ཀྱིས་གྲུབ་པར་འགྱུར་ན། རྐྱེན་གཞན་འགའ་ལ་ཡང་རག་ལས་པར་མི་
འགྱུར་དགོས་པ་ལ། རྒྱུ་རྐྱེན་གཞན་ལ་རག་མ་ལས་པའི་དངོས་པོ་དེ་ནི་ཡུལ་དུས་གང་ནའང་མི་
སྲིད་པའི་ཕྱིར་ཏེ། རྒྱུ་མེད་ཀྱི་དངོས་པོ་མི་སྲིད་པའི་ཕྱིར་རོ། །
གཉིས་པ་ལ། རྫས་དང་ཁྱད་པར་རྣམ་པ་བཞིར་གྲུབ་པ་དགག མཚན་ཉིད་གྲངས་
སོགས་དང་། མཚན་གཞི་བུམ་པ་དོན་གཞན་དུ་གྲུབ་པ་དགག་པ་དང་། དངོས་པོ་ལ་གཅིག་
དང་དུ་མར་གྲུབ་པ་དགག་པ་དང་གསུམ་གྱི། དང་པོ་ནི། དངོས་པོ་ལ་རང་གི་ངོ་བོས་གྲུབ་པ་
མི་སྲིད་པའི་འཐད་པ་བཤད་པ་ནི། བུམ་པ་དང་གཟུགས་སོགས་རང་གི་ངོ་བོས་གྲུབ་ན། རང་
གི་ངོ་བོས་གྲུབ་པའི་གཅིག་དང་ཐ་དད་ལས་མ་འདས་ལ། དེ་ལ་གཟུགས་ཉིད་བུམ་པའོ་ཞེས་
བུམ་གཟུགས་རང་བཞིན་གྱིས་གྲུབ་པའི་གཅིག་མིན་ཏེ། གང་ན་གཟུགས་ཡོད་པ་དེར་བུམ་པ་
ཡོད་པར་ཐལ་བ་དང། སོ་བཏང་བའི་ཚེ་གཟུགས་ཀྱི་ཁྱད་པར་འགའ་ཞིག་བཞིག་པས་བུམ་པ་
ཞིག་པར་ཐལ་བ་དང་། བླང་བྱ་དང་། ལེན་པ་པོ་གཅིག་ཏུ་ཐལ་བ་དང་། བླང་བྱ་མང་བས་
བུམ་པ་མང་པོར་ཐལ་བར་འགྱུར་ན། དེ་དག་ནི་སྲིད་པའང་མིན་པའི་ཕྱིར་རོ། །གཟུགས་
ལྡན་གྱི་བུམ་པ་གཟུགས་ལས་དོན་གཞན་དུ་ཡོད་པ་མིན་ཏེ། དེ་གཉིས་སོ་སོར་སྣང་རུང་མ་::.
...
བ
274



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
དམིགས་པའི་ཕྱིར་དང་། གཉིས་ཀ་རྒྱུ་མེད་དུ་ཐལ་བའི་ཕྱིར་རོ། །འཁར་གཞོང་ལ་རྒྱ་ཤུག་
བརྟེན་པ་ལྟར་བུམ་པ་ལ་གཟུགས་དང་། རེ་སྡེ་ལ་ལྷས་བྱིན་ལྟར་གཟུགས་ལ་བུམ་པ་བརྟེན་
པའི་ཚུལ་དུའང་ཡོད་པ་མིན་ཏེ། དེ་གཉིས་དོན་གཞན་དུ་མེད་པའི་ཕྱིར་རོ། །གཉིས་པ་ནི།
མུ་སྟེགས་བྱེ་བྲག་པ་ཁ་ཅིག་ན་རེ། ཡོད་པ་ཉིད་ཀྱི་སྤྱི་དང་བུམ་པ་གཉིས་དོན་གཞན་དུ་ཡོད་དེ།
ཡོད་པ་ཉིད་ནི་ཐམས་ཅད་ལ་རྗེས་སུ་འགྲོ་ཞིང་། བུམ་པ་ནི་ཡོན་ཏན་སོགས་ལས་ལྡོག་པའི་
ལ་
མཚན་ཉིད་ཅན་ཡིན་པས་མཚན་ཉིད་མི་མཐུན་པའི་ཕྱིར་རོ་ཞེ་ན། རྗེས་སུ་འགྲོ་བ་དང་ལྡོག་
པའི་མཚན་ཉིད་ཅན་ཡིན་པས། ཡོད་པ་ཉིད་དང་བུམ་པ་གཉིས་མཚན་ཉིད་མི་མཐུན་པར་
མཐོང་ནས་ཡོད་པ་ཉིད་ཀྱི་སྤྱིའི་དངོས་པོ་ལས་བུམ་པ་དོན་གཞན་ཡིན་ན། འོ་ན་མཚན་ཉིད་
མི་མཐུན་པ་ཉིད་ཀྱིས་དངོས་པོ་ཡང་བུམ་པ་ལས་གཞན་དུ་རྒྱུ་མཚན་ཅི་ཡིས་མི་འགྱུར་ཏེ་འགྱུར་
དགོས་པ་ལ། དེ་འདོད་ན། སྤྱི་དང་བུམ་པ་ལ་གཞན་ཉིད་ཀྱི་ཐ་སྙད་འཇུག་པའི་རྒྱུ་གཞན་ཉིད་
ཀྱི་སྤྱི་བཏགས་པས་དོན་མེད་པར་འགྱུར་རོ། །ཐལ་བ་ལས་མཚན་ཉིད་མི་མཐུན་པ་ཉིད་ཀྱིས་
དེ་གཉིས་གཞན་དུ་གྲུབ་པ་མིན་པར་ཐལ། དེ་གཉིས་ལ་གཞན་ཉིད་ཀྱི་སྤྱི་བཏགས་པ་དོན་ཡོད་
པའི་ཕྱིར། གཞན་ཡང་། གཞན་ཉིད་ཀྱི་སྤྱི་དང་། བུམ་པ་གཉིས་རྗེས་སུ་འགྲོ་བ་དང་ལྡོག་
པའི་མཚན་ཉིད་ཅན་ཡིན་པས་དེ་གཉིས་དོན་གཞན་དུ་འགྱུར་ལ། འདོད་ན། དེ་གཉིས་ལ་
གཞན་ཉིད་དུ་འདོགས་པའི་རྒྱུ་གཞན་ཉིད་ཀྱི་སྤྱི་གཞན་ཡོད་དམ་མེད། ཡོད་ན་ཐུག་མེད་དུ་
འགྱུར་ལ། མེད་ན་ཡོད་པ་དང་བུམ་པ་སོགས་ལའང་གཞན་དུ་འདོགས་པའི་རྒྱུ་གཞན་ཉིད་ཀྱི་
སྤྱི་མི་དགོས་པར་འགྱུར་བའི་གཞན་ཉིད་ཀྱི་སྤྱི་མེད་དོ། །དེ་མེད་ན་དངོས་པོ་གང་ལའང་གཞན་
མ་གྲུབ་པར་འགྱུར་རོ། །གཞན་ཡང་། གཞན་ཉིད་ཅེས་པའི་སྤྱི་འདི། གཞན་དུ་གྲུབ་བམ་མ་
གྲུབ་པ་ལ་བརྟག དང་པོ་ལྟར་ན་དེ་བརྟགས་པ་དོན་མེད་པར་འགྱུར་ཏེ། དེ་མེད་ཀྱང་དེའི་
དགོས་པ་གྲུབ་པའི་ཕྱིར། གཉིས་པ་ལྟར་ན་གཞན་ཉིད་ཡོད་པར་འགལ་ཏེ། དེ་དང་འགལ་བ་
གཞན་མིན་པ་ཉིད་འཕྲོད་པ་འདུ་བའི་ཕྱིར་རོ། །གལ་ཏེ་བུམ་པ་ཡོད་དེ། ཡོན་ཏན་གྲངས་ལ་
སོགས་པའི་རྟེན་བྱེད་པའི་ཕྱིར་ཟེར་ན། གལ་ཏེ་གཅིག་ཡོན་ཏན་ཡིན་ན་བུམ་པ་རྫས་ཡིན་པས་
འགལ་བའི་ཕྱིར། གཅིག་བུམ་པར་མི་འདོད་ན། བུམ་པའང་གཅིག་ཏུ་མི་འགྱུར་ཏེ། རྫས་
ཡིན་པ་ཉིད་ཀྱིས་གཅིག་གི་གྲངས་ལས་གཞན་དུ་འགྱུར་པའི་ཕྱིར། དཔེར་ན། གཉིས་ཉིད་
བཞིན་ནོ། །གལ་ཏེ་ཡོན་ཏན་རྫས་ལ་བརྟེན་པས་བུམ་པ་ཁོ་ན་གཅིག་ཏུ་འགྱུར་གྱི། གཅིག་
275



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
འབུམ་པར་མི་འགྱུར་ཞེ་ན། བུམ་པ་གཅིག་དང་ལྡན་པས་གཅིག་ཏུ་མི་འགྱུར་བར་ཐལ། ལྷས་
བྱིན་ནི་མཆོད་བྱིན་གྱི་ཡུལ་ཅན་དང་ལྡན་ན། མཆོད་བྱིན་ཡང་ལྷས་བྱིན་གྱི་ཡུལ་ཅན་དང་ལྡན་
པ་ལྟར་ལྡན་པ་ནི་མཚུངས་པ་དག་ལ་ཡིན་གྱི་མི་མཚུངས་པ་ལ་མིན་པའི་ཕྱིར་དང་། བུམ་པ་
གཅིག་དང་ལྡན་པ་འདི་ནི་དེ་གཉིས་ལ་མཚུངས་པ་ཡིན་པའི་ཕྱིར་ཏེ། བུམ་པ་གཅིག་དང་ལྡན་
ཡང་གཅིག་བུམ་པ་དང་མི་ལྡན་པའི་ཕྱིར་རོ། །ཀྱང་ནི། རིགས་པ་སྔ་མར་མ་ཟད་ལྡན་པ་
མཚུངས་པ་མིན་པ་དེས་ཀྱང་ཞེས་པའོ། །འདིའི་ཕྱེད་སྔ་མས་ལྡན་པ་ཁས་བླངས་པ་དང་། ཕྱི་
མས་ལྡན་པ་མི་སྲིད་པས་ཀྱང་། བུམ་པ་གཅིག་ཡིན་པ་བཀག་གོ །གཞན་ཡང་བྱེ་བྲག་པས་ཆེ་།
ཆུང་ལ་སོགས་པའི་ཚད་ནི་ཡོན་ཏན་ཡིན་ལ་ཡོན་ཏན་ལ་ཡོན་ཏན་གཉིས་པ་མི་བརྟེན་པས་
གཟུགས་སོགས་ལ་ཆེན་པོ་སོགས་ཚད་ཀྱི་ཡོན་ཏན་མེད་པར་འདོད་དེ། དེ་མི་རིགས་པ་ནི།
གང་གི་ཚེ་བུམ་པ་ཆེན་པོའི་ཚད་དང་ལྡན་པ་དེའི་ཚེ་གཟུགས་ལ་ཡང་ཆེན་པོའི་ཡོན་ཏན་ཅི་སྟེ་
མེད་དེ་ཡོད་པར་ཐལ། རྫ་བུམ་པ་ཆེ་ཆུང་ཇི་ཙམ་ཡིན་པ་དེ་ཙམ་དེའི་གཟུགས་ཀྱང་ཡིན་པའི་
ཕྱིར། གལ་ཏེ་གཟུགས་ལ་ཆེན་པོའི་ཡོན་ཏན་ཡོད་ན། ཡོན་ཏན་ལ་ཡོན་ཏན་གཉིས་པ་མེད་
པའི་ཕྱིར་ཞེས་པའི་ལུང་དང་འགལ་ཞེ་ན། སངས་རྒྱས་པས་གཟུགས་ལ་ཆེན་པོ་ཡོད་པར་ཁས་
བླངས་པ་ལ། དེ་འདྲའི་བྱེ་བྲག་པའི་ལུང་དང་འགལ་བ་བསྟན་པར་བྱ་བ་མིན་པར་ཐལ། གལ་
ཏེ་ཕྱིར་རྒོལ་གཞན་མིན་པར་བྱེ་བྲག་པ་ནང་ཕན་ཚུན་ཡིན་ན། དེ་འདྲའི་གཞུང་ལུགས་དེ་
བསྙད་པར་བྱ་བར་འགྱུར་བ་ཞིག་ནའང་། འདིར་ནི་ཕྱི་རྒོལ་གཞན་ཡིན་ན། ལུང་དེ་ཁས་མི་
ལེན་པའི་ཕྱིར། གལ་ཏེ་བུམ་སོགས་ལ་ཡོད་པ་ཉིད་ཀྱི་སྤྱི་གཞན་ཡིན་པ་དགག་པར་བཤད་ན།
བུམ་པ་ནི་མ་བཀག་པ་རང་གི་ངོ་བོས་ཡོད་དོ་ཞེ་ན། བུམ་པ་ནི་ཡོན་ཏན་སོགས་དེ་དག་ལས་
ལྡོག་པའི་མཚན་ཉིད་ཅན་ཡིན་ལ། ལྡོག་པའི་མཚན་ཉིད་ཀྱིས་ཀྱང་མཚན་གཞི་བུམ་པ་རང་གི་
ངོ་བོས་གྲུབ་པ་ཡོད་པ་མིན་པར་ཐལ། སྤྱིར་གཞན་ལས་ལྡོག་པ་ཙམ་གྱི་དངོས་པོའི་རང་གི་ངོ་
བོ་བཞག་མི་ནུས་པའི་ཕྱིར་དང་། བུམ་པ་ཡང་གྲངས་ཚད་གཟུགས་སྒྲ་སོགས་ཐམས་ཅད་ལས་
ལྡོག་པའི་ཕྱིར་དང་། དེ་རྣམས་ལས་ལྡོག་པ་ན་རང་བཞིན་འདི་འདྲ་བ་ཞིག་ཅེས་བཞག་པར་མི་
ནུས་པའི་ཕྱིར་རོ། ། དེས་ན་ ཕྱོགས་ གང་ དུ་ རང་གིས་ཁས་བླངས་པའི་མཚན་ཉིད་ཀྱིས།
མཚན་གཞི་མ་གྲུབ་པའི་བྱེ་བྲག་པའི་ཕྱོགས་དེར་གྲངས་དང་ཆེ་ཆུང་ལ་སོགས་པའི་ཡོན་ཏན་
ལས་ངོ་བོ་ཐ་དད་པར་བུམ་པའི་དངོས་པོ་ཡོད་པ་མིན་པར་ཐལ། བུམ་པ་ནི་གྲངས་སོགས་དེ་རྫ
276



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
བདག་ལས་ལྡོག་ཅིང་ལྡོག་པ་ཙམ་གྱིས་ཀྱང་རང་གི་ངོ་བོ་བཞག་མི་ནུས་པའི་ཕྱིར། རྣམ་པ་གཅིག་
ཏུ་ན་གྲོངས་སོགས་ནི་བུམ་པའི་མཚན་ཉིད་དང་། བུམ་པ་ནི་དེའི་མཚན་གཞི་ཡིན་ལ། གྲངས་
སོགས་མཚན་ཉིད་ཡིན་པ་ཉིད་ཀྱིས་ཀྱང་དེ་རྣམས་ལས་ངོ་བོ་ཐ་དད་པའི་མཚན་གཞི་བུམ་པ་
ཡོད་པ་མིན་ཏེ། ཐ་དད་དུ་སྣང་རུང་མ་དམིགས་པའི་ཕྱིར། ཕྱོགས་གང་དུ་གྲངས་སོགས་
མཚན་ཉིད་ཡིན་པས། དེ་ལས་ཐ་དད་པའི་མཚན་གཞི་གྲུབ་པ་མིན་པའི་ཕྱོགས་དེར་གྲངས་
སོགས་ཀྱི་ཡོན་ཏན་དོན་གཞན་དང་ལྡན་པའི་བུམ་པ་ཡོད་པ་མིན་ནོ། །
གསུམ་པ་ལ། དངོས་པོ་ལ་གཅིག་དང་དུ་མ་སྤྱིར་དགག གཞན་སྡེས་བརྟགས་པའི་
གཅིག་བྱེ་བྲག་ཏུ་དགག གཅིག་དང་དུ་མ་འགོག་བྱེད་ཅི་རིགས་པ་བཤད་ཟིན་དྲན་པ་ལ་སྦྱར་
བ་དང་གསུམ་གྱི། དང་པོ་ལ། གཅིག་དགག དེས་དུ་མ་ཁེགས་པར་བསྟན་པ་དང་གཉིས་ཀྱི།
དང་པོ་ལ། ལུས་ཅན་ལ་གཅིག་དགག རྟེན་འབྲེལ་ཙམ་ལ་གཅིག་དགག་པ་དང་གཉིས་ཀྱི།
དང་པོ་ལ། ཡན་ལག་ཅན་དང་། ཡན་ལག་ལ་གཅིག་དགག་པ་གཉིས་ཀྱི། དང་པོ་ལ། བུམ་
པ་གཅིག་དང་དུ་མར་མི་འཐད། ཚོགས་པ་བུམ་པར་མི་འཐད། ཚོགས་པ་གཅིག་ཏུ་མི་འཐད་
པ་དང་གསུམ་གྱི། དང་པོ་ནི། རང་སྡེ་ཁ་ཅིག བུམ་པ་དང་དེའི་གཟུགས་སོགས་རང་གི་ངོ་
བོས་གྲུབ་པའི་གཅིག་ཏུ་སྨྲ་བ་དགག་པའི་ཕྱིར་བཤད་པ། བུམ་པ་གཅིག་ཏུ་མིན་པར་ཐལ།
མཚན་ཉིད་དེ་བུམ་པར་འཇོག་པའི་རྒྱུ་གཟུགས་སོགས་རྣམས་དང་སོ་སོ་མིན་པའི་ཕྱིར། བུམ་
པ་མང་པོར་གྲུབ་བོ་སྙམ་ན། བུམ་པ་མང་པོ་སྟེ་དུ་མ་ཉིད་དུའང་འཐད་པར་མི་འགྱུར་ཏེ།
དེའི་ཡན་ལག་གཟུགས་དྲི་སོགས་རེ་རེ་བུམ་པ་མེད་པའི་ཕྱིར་རོ། །གཉིས་པ་ལ། འཕྲད་པའི་
རྒྱུ་ཅན་གྱི་ཚོགས་པ་བུམ་པ་ཡིན་པ་དགག་པ་ནི། གལ་ཏེ་གཟུགས་སོགས་རྣམས་ཕན་ཚུན་ཕྲད་
པ་ལས་བུམ་པ་གཅིག་ཏུ་འགྱུར་རོ་ཞེ་ན། གཟུགས་དྲི་སོགས་ལྷན་ཅིག་ཏུ་སྦྱོར་བ་སྟེ་འཕྲད་པ་
ཞེས་བྱ་བ་ངོ་བོ་ཉིད་ཀྱིས་མེད་པར་ཐལ། ལུས་ཤེས་ཀྱི་བཟུང་བྱ་ནི་རེག་བྱ་དང་ལྡན་ལ་དྲི་རོ་
སོགས་རེག་བྱ་དང་མི་ལྡན་པའི་ཕྱིར་དང། རེག་བྱ་ཡིན་མིན་གྱི་གཟུགས་ཅན་རེག་པའང་མི་
སྲིད་པའི་ཕྱིར་ཏེ། ནམ་མཁའ་དང་བུམ་པ་མ་རེག་པ་བཞིན་ནོ། །འདོད་ན། དེའི་ཕྱིར་
གཟུགས་དྲི་སོགས་རྣམས་ངོ་བོ་ཉིད་ཀྱིས་འཕྲད་པའི་རྒྱུ་ཅན་གྱི་ཚོགས་པ་བུམ་པ་མིན་པར་ཐལ།
དེ་རྣམས་སྦྱོར་བ་སྟེ། འཕྲད་པ་ངོ་བོས་གྲུབ་པ་རྣམ་པ་ཀུན་ཏུའང་རིགས་པ་མིན་པའི་ཕྱིར།
འཕྲད་པ་མེད་ཀྱང་ཚོགས་ཙམ་བུམ་པ་ཡིན་པ་དགག་པ་ནི། ཕན་ཚུན་རེག་པ་མིན་པར་ཡང་དེ་པ
：
277
''' i



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། - པོད་བཅོ་ལྔ་པ།:
རྣམས་ཀྱི་ཚོགས་པ་ཉིད་བུམ་པ་ཡིན་ནོ་ཞེ་ན། བུམ་པའི་ཡན་ལག་ཏུ་གྱུར་བའི་དྲི་སོགས་དེ་
རྣམས་རེ་རེ་བཞིན་དུ་བུམ་པ་མིན་པར་ཐལ། དེ་རྣམས་རེ་རེ་བཞིན་བུམ་པའི་ཡན་ལག་ཡིན་པ་
དེས་ནའོ། །རེ་ཞིག་ན་རིམ་པ་སྟོན་པས་ཏེ་དང་པོར་གཟུགས་བུམ་པ་མིན་པར་བསྟན་པའོ།
གལ་ཏེ་གཟུགས་སོགས་ཡན་ལག་ཡིན་ན་ཡན་ལག་ཅན་གྱི་བུམ་པ་ཡོད་པར་འགྱུར་རོ་ཞེ་ན།
ཡན་ལག་ཅན་གྱི་བུམ་པ་ངོ་བོས་གྲུབ་པ་མེད་དེ། གཟུགས་དྲི་སོགས་རེ་རེ་བཞིན་བུམ་པ་མིན་
པའི་ཕྱིར་དང་། ལོགས་ཤིག་ཏུའང་མེད་པའི་ཕྱིར་རོ། །དེས་ན་གཟུགས་སོགས་བུམ་པ་དེའི་
ཡན་ལག་ཉིད་དུའང་ངོ་བོ་ཉིད་ཀྱིས་མ་གྲུབ་པར་ཐལ། གང་གི་ཕྱིར་བུམ་པ་ཡན་ལག་ཅན་ཉིད་
དུ་ངོ་བོས་མ་གྲུབ་པའི་ཕྱིར་རོ། །འདི་ལས་ཀྱང་ཚོགས་པ་བུམ་པ་མིན་ཏེ། བུམ་པ་དང་སྣམ་བུ་
སོགས་ཀུན་ལ་ཡོད་པའི་གཟུགས་དྲི་ལ་སོགས་པའི་གཟུགས་སོགས་རྣམས་གཟུགས་ཉིད་དུ་
མཚན་ཉིད་མི་མཐུན་པ་མིན་ཏེ། གཟུགས་རུང་ཉིད་དུ་མཚན་ཉིད་གཅིག་པའི་ཕྱིར། དེས་ན་
གཟུགས་ཀྱི་ཁྱད་པར་གཅིག་ལ་བུམ་པ་ངོ་བོས་ཡོད་པར་འགྱུར་ཞིང་གཞན་སྣམ་བུ་ལ་སོགས་པ་
དག་གི་གཟུགས་ལ་བུམ་པ་ཡོད་པ་མིན་ཞེས་བྱ་བ་འདི་ལ་རྒྱུ་ཅི་ཞིག་ཡོད་དེ་མི་འཐད་པར་ཐལ།
ལུས་ཅན་ཀུན་གྱི་གཟུགས་ལ་མཚན་ཉིད་མི་འདྲ་བ་མེད་པའི་ཕྱིར། དཔེར་ན། བྱེ་མ་རྣམས་
མཚན་ཉིད་མཐུན་པས་འབྲུ་མར་བསྐྱེད་པའི་ནུས་པ་ཡོད་མེད་མཚུངས་པ་བཞིན་ནོ། །
གཟུགས་ ཐམས་ཅད་ལ་རང་གི་ངོ་བོས་གྲུབ་པའི་བུམ་པ་ཡོད་མེད་མཚུངས་པ་བཞིན་དུ།
གཟུགས་དྲི་སོགས་རྣམས་ཀྱང་ཐ་མི་དད་པར་འགྱུར་ཏེ། རང་གི་ཡན་ལག་བུམ་པ་ལས་གཞན་
མིན་པའི་ཕྱིར་རོ། །གལ་ཏེ་སྐྱོན་མེད་དེ། རོ་སོགས་བདུན་པོ་དག་ལས་གཟུགས་དོན་གཞན་
ཡིན་ཞིང་བུམ་པ་ལས་མིན་ནོ་ཞེས་ཤེ་ན། དེ་ལྟར་ཁྱོད་ཀྱིས་འདོད་ན་བུམ་པ་དེ་གཟུགས་ལས་
དོན་གཞན་ཇི་ལྟར་མིན་ཏེ་ཡིན་པར་ཐལ། རྫས་སུ་གྲུབ་པའི་དྲི་སོགས་བདུན་པོ་དེ་རྣམས་མ་
གཏོགས་དེའི་རང་གི་ངོ་བོ་གྲུབ་པ་མེད་པའི་ཕྱིར། དེས་ན། བུམ་པ་ལ་ཡན་ལག་ཅན་ཉིད་དུ་
འཇོག་པའི་རྒྱུ་ཡོད་པ་མིན་པར་ཐལ། དེའི་ཡན་ལག་གཟུགས་སོགས་རེ་རེ་བ་དང་ཚོགས་པ་
གང་ལ་ཡང་བུམ་པར་འཇོག་པ་མི་འཐད་པའི་ཕྱིར་དང་། དེ་རྣམས་ལས་ལོགས་ཤིག་ཏུ་ཡང་
མེད་པའི་ཕྱིར། ཁྱབ་པ་ཁས་བླངས། འདོད་ན། བུམ་པ་འབྲས་བུ་སྟེ་ཡན་ལག་ཅན་དུ་མི་
འགྱུར་བར་ཐལ། རྒྱུ་མེད་པར་རང་ཉིད་དེར་མི་འགྱུར་དེར་འཇོག་པའི་རྒྱུ་ཡང་མེད་པའི་ཕྱིར།
དེའི་ཕྱིར། ངོ་བོས་གྲུབ་པའི་བུམ་ ( པ་)འགའ་ཡང་ཡོད་པ་མིན་ཏེ། ཡོད་ན་རང་གི་ཡན་ལག་a
.
278



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
གཟུགས་སོགས་ལས་དོན་གཞན་དུ་ཡོད་དགོས་པ་ལས་མེད་པའི་ ཕྱིར་ཏེ། སྣང་རུང་མ་
དམིགས་པའི་ཕྱིར་རོ། །གལ་ཏེ་གཟུགས་སོགས་བུམ་པ་ཉེ་བར་འཇོག་པའི་རྒྱུ་མིན་ཡང་ཡིད་
ཀྱིས་ཕྱེ་བའི་གྱོ་མོ་རྣམས་བུམ་པར་འཇོག་པའི་རྒྱུ་ཡིན་ནོ་ཞེ་ན། བུམ་པ་གྱོ་མོའི་རྒྱུ་ལས་གྲུབ་
པར་འགྱུར་ཞིང་རྒྱུ་གྱོ་མོ་གང་ལས་གྲུབ་དྲིས་པས་གཞན་གསེག་མ་ལས་གྲུབ་པར་འགྱུར་ཞེ་ན།
འོ་ན་གྱོ་མོ་ངོ་བོ་ཉིད་ཀྱིས་མ་གྲུབ་པར་འགྱུར་ཏེ། རྒྱུ་གསེག་མ་ལ་ལྟོས་པའི་ཕྱིར་རོ། །འདོད་
ན། གང་ལ་རང་ལ་བདག་ཉིད་ཀྱིས་གྲུབ་པ་མེད་པའི་གྱོ་མོ་དེ་ཡིས་གཞན་བུམ་པ་ཇི་ལྟར་སྐྱེས་
ཏེ་མི་སྐྱེ་བར་ཐལ། རང་གི་བདག་ཉིད་ཀྱིས་མ་གྲུབ་པའི་ཕྱིར་རོ། །གསུམ་པ་ནི། གཟུགས་
སོགས་ཚོགས་པ་ལ་བུམ་པར་བརྗོད་པས་བུམ་པ་མང་པོར་ཐལ་བར་མི་འགྱུར་ཏེ། ཚོགས་པ་
གཅིག་པ་ཡིན་པས་སོ་ཞེ་ན། གཟུགས་སོགས་འཕྲོད་པ་འདུས་པ་སྟེ་ཚོགས་པ་གྱུར་ཏུ་ཟིན་ཀྱང་
དེ་རྣམས་ཀྱི་ཚོགས་པ་ངོ་བོས་གྲུབ་པར་གཅིག་ཉིད་དུ་མི་རིགས་པར་ཐལ། ཚོགས་སུ་ཟིན་ཀྱང་
གཟུགས་དྲི་ཉིད་དུ་མི་འཐད་པས་རང་རང་གི་མཚན་ཉིད་མི་འདོར་བའི་ཕྱིར་རོ། །དཔེར་ན།
བུམ་པ་བཞིན་ཏེ། མཚན་ཉིད་རྣམས་དང་སོ་སོ་ནི། །མིན་ཕྱིར་བུམ་པ་གཅིག་མ་ཡིན། །
ཞེས་བཤད་པ་བཞིན་དུ། མཚན་ཉིད་རྣམས་དང་སོ་སོ་ནི། །མིན་ཕྱིར་ཚོགས་ལ་གཅིག་ཉིད་
མེད། །ཅེས་སྦྱར་རོ། །
གཉིས་པ་ལ། འབྱུང་འགྱུར་ལ་གཅིག་དགག འབྱུང་བ་ལ་གཅིག་དགག་པ་གཉིས་ཀྱི།
དང་པོ་ནི། རིགས་པས་རྣམ་པར་དཔྱད་པ་ན་འབྱུང་འགྱུར་གྱི་གཟུགས་ཀྱང་གཅིག་ཉིད་དུ་
ཡོད་པ་མིན་པར་ཐལ། ཇི་ལྟར་གཟུགས་སོགས་ལས་མ་གཏོགས་པའི་བུམ་པ་ཡོད་པ་མིན་པ་
བཞིན་དུ་རླུང་ལ་སོགས་པའི་འབྱུང་བ་ལས་མ་གཏོགས་པའི་འབྱུང་འགྱུར་གྱི་གཟུགས་ཡོད་པ་
མིན་པའི་ཕྱིར་ཏེ། ཡོད་ན་རྒྱུ་མེད་པར་ཐལ་བའི་ཕྱིར་རོ། །གཉིས་པ་ལ། རགས་པ་ལ་གཅིག་
དགག ཕྲ་བ་ལ་གཅིག་དགག་པ་གཉིས་ཀྱི། དང་པོ་ནི། འབྱུང་བ་ལས་མ་གཏོགས་པར་
འབྱུང་འགྱུར་མེད་པ་བཞིན་དུ། འབྱུང་བ་རྣམས་ཀྱང་ཕན་ཚུན་མ་གཏོགས་པར་མེད་པས་ངོ་
བོས་གྲུབ་པའི་གཅིག་མེད་པར་སྟོན་པ་ལ། ས་སོགས་བུད་ཤིང་ཡིན་ལ་དེ་ཡང་སྲེག་བཞིན་པ་ནི་
དངོས་དང་། དེ་ལས་གཞན་རྣམས་ནི་དེ་དང་རིགས་མཐུན་པས་དེར་བཞག་གོ །དེ་ཡང་དེ་
གསུམ་ཚའམ་འོན་ཏེ་མི་ཚ། དང་པོ་ལྟར་ན་ནི། སྲེག་བཞིན་པའི་ས་སོགས་གསུམ་མེ་ཉིད་དུ་
འགྱུར་ཏེ། རང་གི་ངོ་བོས་ཚ་བའི་ཕྱིར་རོ། །གཉིས་པ་ལྟར་ན། མེས་ཇི་ལྟར་སྲེག་སྟེ་སྲེག་བ
279



༄༅།}དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
།
18བཞིན་པ་མིན་པར་ཐལ། རང་གི་ངོ་བོས་ཚ་བ་མིན་པའི་ཕྱིར་རོ། །རྒྱུ་མཚན་དེས་ན་བུད་ཤིང་
ཞེས་བྱ་བ་ངོ་བོས་ཡོད་པ་མིན་པར་ཐལ། ཚ་ན་མེར་འགྱུར། མི་ཚ་ན་བུད་ཤིང་དུ་མི་འཐད་
པས་སོ། །འདོད་ན། མེ་ཡོད་པ་མིན་པར་ཐལ། རྒྱུ་བུད་ཤིང་དེ་མེད་པའི་ཕྱིར། རང་ལ་མི་
མཚུངས་པ་ནི། སྲེག་བཞིན་པའི་བུད་ཤིང་མེས་བྱས་པའི་ཚ་བ་ཡིན་ཡང་ངོ་བོ་ཉིད་ཀྱིས་ཚ་བ་
ཡིན་མི་དགོས་པའི་ཕྱིར་དང་། གཞན་ལ་ནི། མེས་བྱས་པའི་ཚ་བ་ཡིན་ཡང་ངོ་བོས་གྲུབ་པའི་
ཚ་བ་ཡིན་པས་རང་བཞིན་གྱིས་ཚ་དགོས་པའི་ཕྱིར། གལ་ཏེ་མེས་ཟིལ་གྱིས་མནན་པ་ལས་ཚ་
བར་འགྱུར་བས་སྐྱོན་གཉིས་ཀ་ལས་གྲོལ་ལོ་ཞེ་ན། ས་སོགས་མེས་ཟིལ་གྱིས་མནན་པའི་ཚ་བ་
ཡིན་ན་ཡང་ཅི་སྟེ་མེར་མི་འགྱུར་ཏེ། མེར་ཐལ། ཚ་བ་དེ་ངོ་བོས་གྲུབ་པས་ངོ་བོ་ཉིད་ཀྱིས་ཚ་བ་
ཡིན་པའི་ཕྱིར་དང་། ངོ་བོ་ཉིད་ཀྱི་ཚ་བ་དེ་ཡང་མེ་ཡིན་དགོས་པའི་ཕྱིར་རོ། །འོན་ཏེ་ཟིལ་གྱིས་
མནན་པའི་སྒོ་ནས་ཀྱང་མི་ཚ་ན། དེ་གསུམ་ལ་མེ་ཡོད་ཅེས་བྱ་བ་མི་རུང་བར་ཐལ། དངོས་པོ་
གཞན་མེ་འགལ་བའི་ཆོས་ཡིན་པའི་ཕྱིར། གྲང་རེག་བཞིན་ནོ། །གཉིས་པ་ནི། མེའི་རྫས་ཀྱི་
རྡུལ་ཕྲ་རབ་ལ་འབྱུང་བ་གསུམ་མེད་པས་དེ་གཅིག་ཏུ་གྲུབ་བོ་ཞེ་ན། འོ་ན་ཤིང་མེད་པའི་མེ་
ཡོད་པར་ཐལ། མེའི་རྡུལ་ཕྲ་རབ་ལ་བུད་ཤིང་ས་སོགས་མེད་པའི་ཕྱིར། གལ་ཏེ་ཉེས་པ་དེ་སྤང་
བར་འདོད་ནས་མེའི་རྡུལ་ཕྲ་རབ་དེ་ལའང་ས་སོགས་ཀྱི་བུད་ཤིང་ཡོད་ན་ཡན་གར་བ་གཅིག་གི་
བདག་ཉིད་ཀྱི་རྡུལ་ཕྲན་ཡོད་པ་མིན་པར་ཐལ། མེའི་རྡུལ་ཕྲན་ཡང་འབྱུང་བ་བཞི་ཚོགས་པ་
ཡིན་པའི་ཕྱིར་རོ། །གཉིས་པ་ནི། འབྱུང་བ་འབྱུང་འགྱུར། སེམས་སེམས་བྱུང་། མཚན་ཉིད་
མཚན་གཞི་སོགས་ཀྱི་དངོས་པོ་ལྟོས་ནས་གྲུབ་དགོས་པ་གང་དང་གང་ཡིན་པ་དེ་དང་དེ་ལ་
རིགས་པས་ཡོངས་སུ་བརྟག་པ་ན། གཅིག་ཉིད་མེད་པར་ཐལ། དེ་རྣམས་ངེས་པར་ལྷན་ཅིག་
ཏུ་འབྱུང་དགོས་པའི་ཕྱིར་སོ་སོར་སྦྱར་རོ། །གཉིས་པ་ནི། ཇི་སྐད་བཤད་པའི་རིགས་པས་།
གཅིག་མ་གྲུབ་པ་དེའི་ཚེ་དུ་མ་ཡང་མ་གྲུབ་བོ་ཞེས་སྟོན་པ་ནི། དངོས་པོ་གང་ལ་ཡང་བདེན་
པའི་དུ་མ་དག་ཀྱང་མེད་པར་ཐལ། རིགས་པ་གང་གིས་བརྟགས་ན་བདེན་པའི་གཅིག་ཀྱང་
ཡོད་པ་མིན་པ་དེས་ནའོ། །གཉིས་པ་ནི། གཞན་སྡེ་ཁ་ཅིག གལ་ཏེ་སའི་རྡུལ་ཕྲ་རབ་སོགས་བ
རྟག་པར་གྲུབ་པས་གཅིག་ཉིད་དུ་གྲུབ་བོ། །དེས་ན། སའི་རྡུལ་ཕྲ་རབ་ཀྱི་ཡུལ་གང་ན་ཆུ་ལ་
སོགས་པའི་དངོས་པོ་གསུམ་པོ་དེ་རྣམས་མེད་པ་དེར་སའི་རྡུལ་ཕྲ་རབ་གཅིག་བདེན་པར་ཡོད་
ཅེས་འདོད་དོ་སྙམ་ན། སའི་རྡུལ་ཕྲ་རབ་ཉིད་ཀྱང་ཡན་གར་བའི་གཅིག་ཉིད་དུ་ཡོད་པ་མིན་
280
.



༄༅ །རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ་
པ་པར་ཐལ། གང་གི་ཕྱིར། འབྱུང་བཞིའི་རྡུལ་སོགས་པའི་རྫས་ཀུན་ལ་རྫས་ཉིད་དང། གཅིག་
ཉིད་དང་། ཡོད་པ་ཉིད་ཅེས་བྱ་བ་གསུམ་ཉིད་ངེས་པར་ཡོད་དགོས་པའི་ཕྱིར་རོ། །གྲངས་
ཅན་པའི་ཕྱོགས་ལའང་སྒྲ་སོགས་རེ་རེ་ཡང་ཡོན་ཏན་གསུམ་གྱི་བཀོད་པ་ཡིན་པའི་ཕྱིར་གཅིག་
ཉིད་དུ་མི་འཐད་དོ། །གསུམ་པ་ནི། རྒྱུ་ལ་འབྲས་བུ་ཡོད་མེད་སོགས་སུན་འབྱིན་པའི་ཚུལ་
སྔར་ཇི་སྐད་བཤད་པ་འདི་མཁས་པས་ཕྱོགས་ཐམས་ཅད་བསལ་བའི་ཕྱིར་སྦྱར་བར་བྱའོ། །
ཞེས་སློབ་དཔོན་གྱིས་བཤད་པ་འདི་ལ་གཉིས་ལས། རང་གི་འཆད་ཚུལ་ནི་སྔར་ཇི་སྐད་བཤད་
པའི་རྒྱུ་ལ་འབྲས་བུ་ཡོད་པ་དང་མེད་པ་དང་ཡོད་མེད་གཉིས་ཀ་དང་གཉིས་ཀ་མིན་ཞེས་བྱ་བ་
སུན་འབྱིན་པའི་ཚུལ་འདི་ནི་རིགས་པ་ཤེས་པའི་མཁས་པས་རིམ་པ་ལྟར་རྒྱུ་དང་འབྲས་བུ་
གཅིག་ཉིད་དང་ངོ་བོས་གྲུབ་པའི་གཞན་ཉིད་དང་། གཉིས་ཀ་དང་གཉིས་ཀ་མིན་པ་དག་ལ་
རྟག་ཏུ་སྦྱར་བར་བྱ་བ་ཡིན་ཏེ། སྔ་མ་བཞི་དང་གཅིག་ཐ་དད་སོགས་ཕྱི་མ་བཞི་སྨྲ་བ་རྣམས་
དོན་གཅིག་པའི་ཕྱིར། དེ་ལ་རྒྱུ་ལ་འབྲས་བུ་ཡོད་པ་འགོག་པ་ནི། འབྲས་བུ་ཡོད་ཉིད་གང་
འདོད་ལ། ཁྱིམ་གྱི་དོན་དུ་ཀ་བ་ལ། །སོགས་པའི་རྒྱུན་ནི་དོན་མེད་འགྱུར། །ཞེས་སོགས་
དང་། མེད་པ་འགོག་པ་ནི། འབྲས་བུ་མེད་ཉིད་གང་འདོད་ལ། །ཁྱིམ་གྱི་དོན་དུ་ཀ་བ་ལ། །
སོགས་པའི་རྒྱན་ནི་དོན་མེད་འགྱུར། །ཞེས་དང། གཉིས་ཀ་ཡིན་པ་ལ་ནི་ཕྱོགས་གཉིས་ཀས་
གནོད་པ་དང་། གཉིས་ཀ་མིན་པ་ལ་ནི། དགག་བྱ་ཡིན་པ་དང་མིན་པའི་ཕྱོགས་གཉིས་ཀ་
མེད་པས་གཉིས་མིན་གྱི་བརྗོད་མེད་མི་འཐད་པའོ། །
གཉིས་པ་གཞན་གྱི་ཚུལ་དགོད་པ་ནི། འགྲེལ་བྱེད་ཁ་ཅིག་འདི་ལྟར་འཆད་དེ། སྣམ་བུ་
དང་དཀར་པོ་གཅིག་ཡིན་པ་ལ་ཡོད་པའི་ཚུལ་འདིར་སྦྱར་བར་བྱ་སྟེ། འདི་ལྟར་གཅིག་ཡིན་ན་
དེ་གཉིས་གང་ན་གཅིག་ཡོད་པ་དེར་གཉིས་ཀ་ཡང་ཡོད་པ་དང་། སྐྱེ་གནས་འཇིག་པའི་དུས་
གཅིག་པ་དང། གཅིག་བརྗོད་པས་གཅིག་ཤོས་ཀྱང་བརྗོད་པར་འགྱུར་བ་དང། དཀར་པོ་
མཚན་ཉིད་ཡིན་པ་ལྟར་གཅིག་ཤོས་ཀྱང་མཚན་ཉིད་དུ་ཐལ་བར་འགྱུར་རོ། །ཐལ་བ་ལ་གཅིག་
ཉིད་མིན་ཏེ། ཡུལ་དུས་མཚན་ཉིད་ཐ་དད་པའི་ཕྱིར། དེ་གཉིས་དོན་གཞན་ཡིན་པ་ལ་མེད་
པའི་ཚུལ་འདི་སྦྱར་བར་བྱ་སྟེ། དཀར་པོ་ཡོན་ཏན་ཡིན་པས་འགལ་བའི་ཕྱིར། དེ་ལ་སྣམ་བུ་
མེད་པ་ལྟར་སྣམ་བུ་ཡང་རྫས་ཡིན་པས་འགལ་བའི་ཕྱིར་དེ་ལ་དཀར་པོ་མེད་པར་འགྱུར་བ་དང།
སྣམ་བུ་ངོ་བོ་ཉིད་ཀྱིས་དཀར་པོ་མིན་ཡང་། དཀར་པོའི་ཡོན་ཏན་དང་ལྡན་པས་དཀར་པོ་ཉིད་
281



༄༅ །།དཔལ་ལྡན་ས་སྐྱ་པའི་གསུང་རབ་གྲགགས་ཆེན་བཅོ་བརྒྱུད་ལས༔ པོད་བཅོ་ལྔ་པ་
:
tདུ་འགྱུར་ན་ནི་སྣམ་བུ་འདི་རྫས་ཉིད་ཉམས་པར་འགྱུར་ཏེ། ཡོན་ཏན་དུ་སྒྱུར་བར་བྱེད་པའི་
ཕྱིར་རོ། །གཉིས་ཀ་ལ་ནི་གཉིས་ཀའི་ཕྱོགས་ཀྱི་སྐྱོན་དུ་འགྱུར་བ་དང་། གཅིག་དང་ཐ་དད་
ཉིད་དུ་བརྗོད་དུ་མེད་ན་ནི། དཀར་པོ་ཡང་དཀར་པོ་དང་། སྣམ་བུའང་མིན་པ་ཉིད་དུ་འགྱུར་
ལ། དེ་ལྟར་ན་དེ་གཉིས་མིན་ཡང་དེར་བརྗོད་ན་དཀར་པོ་ལ་ནག་པོ་དང་། སྣམ་བུ་ལའང་
བུམ་པ་ཉིད་དུ་ཅིའི་ཕྱིར་མི་བརྗོད་ཕྱོགས་འདི་བཀོད་ནས་དགག་པ་མ་མཛད་པའི་ཕྱིར། རང་
ལུགས་སུའང་ཞལ་གྱིས་བཞེས་པ་ཡིན་ནོ། །
གསུམ་པ་རང་བཞིན་མེད་ཀྱང་དེར་འཁྲུལ་བའི་རྒྱུ་ནི། གལ་ཏེ་བཤད་མ་ཐག་པའི་
རིགས་པས་དངོས་པོ་ཐམས་ཅད་རང་བཞིན་མེད་པར་གྲུབ་ན། རྒོལ་བ་དག་རིགས་པ་གང་
ཞིག་མཐོང་ནས་དངོས་པོ་རང་བཞིན་གྱིས་གྲུབ་པར་སྨྲ་ཞེ་ན། དེ་ལ་རིགས་པ་འགའ་ཡང་ར
མཐོང་བ་མིན་གྱི་འོན་ཀྱང་ཇི་ལྟར་སྔ་ཕྱི་འདྲ་བ་དང་བར་མ་ཆད་དུ་འཇུག་པའི་རྒྱུན་ལ་ལྟ་ཉེས་
ན་རྟག་པ་ཡོད་ཅེས་བྱ་བའི་འཁྲུལ་པ་སྐྱེ་བར་འགྱུར་ཏེ། དེ་ལ་ལྟ་ཉེས་ན་འདྲ་བ་ལས་སྔ་ཕྱི་
གཅིག་འཛིན་གྱི་བློ་སྐྱེ་བའི་ཕྱིར། དེ་བཞིན་དུ་འབྱུང་བ་འབྱུང་གྱུར། སེམས་སེམས་བྱུང་།
མཚན་ཉིད་མཚན་གཞི་སོགས་ལྷན་ཅིག་ཏུ་འབྱུང་བའི་ཚོགས་པ་ལ་ལྟ་ཉེས་ན། ཁྱིམ་དང་བུམ་
པ་སོགས་དང་། བདག་དང་ནམ་མཁའ་ལ་སོགས་པའི་དངོས་པོ་གཅིག་པ་གཅིག་ཡོད་དོ་སྙམ་
པའི་རྣམ་པར་རྟོག་པ་ཕྱིན་ཅི་ལོག་ཙམ་ལས་དངོས་པོ་བདེན་པ་བ་ཡོད་པར་འཇོག་པ་ཡིན་གྱི།
དེ་དག་ལ་རིགས་པ་གཞན་ཡོད་པ་ནི་མིན་ནོ། །དེས་ན་དངོས་པོར་སྨྲ་བ་དག་གི་རིགས་པ་རྣམ་
དག་ཡོད་ནས་དངོས་པོ་བདེན་པར་ལྟ་བ་མིན་པར་ཐལ། ཚོགས་པ་ལ་དེའི་རང་གི་ངོ་བོ་མ་
རྟོགས་པས་ཡན་ལག་ཅན་ལ་སོགས་པའི་དངོས་པོ་བདེན་པ་བ་ཡོངས་སུ་རྟོག་པ་ཙམ་ཡིན་པའི་
ཕྱིར་རོ། །བཞི་པ་མཇུག་བསྡུ་བ་ནི། ཕྱི་ནང་གི་དངོས་པོ་འདི་ཀུན་ལ་ངོ་བོས་གྲུབ་པའི་བདག་
ཡོད་པ་མིན་ཏེ། གཞན་ལ་མ་ལྟོས་པར་རང་དབང་དུ་གྲུབ་པ་ཅུང་ཟད་ཀྱང་ཡོད་པ་མིན་པའི་
ཕྱིར་ཏེ། རྟེན་འབྲེལ་ཡིན་པའི་ཕྱིར། ཁྱབ་པ་ཡོད། གང་ལ་རྟེན་ནས་འབྱུང་བ་ཡོད་པའི་
དངོས་པོ་དེ་ནི་རང་དབང་དུ་ཡོད་པར་མི་འགྱུར་ཏེ། རྒྱུ་རྐྱེན་ལ་རག་ལས་ཏེ་སྐྱེ་བའི་ཕྱིར།
དེས་ན་རྟེན་འབྲེལ་གྱི་དོན་ནི། རང་དབང་གི་ངོ་བོ་དང་བྲལ་བའི་སྟོང་ཉིད་ཀྱི་དོན་ཡིན་གྱི།
རང་གི་ངོ་བོས་གྲུབ་པ་དང་། ཅིར་ཡང་མེད་པའི་དོན་མིན་པས་གང་དག་རྟེན་འབྲེལ་གྱི་དོན་དེ་
གཉིས་སུ་བཟུང་བ་དེ་དག་ནི་རྟག་པ་དང་ཆད་པར་ལྟ་བའི་སྐྱོན་ལས་མ་འདས་སོ། །གལ་ཏེ་
282



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
རང་དབང་མེད་པའི་དོན་རྟེན་འབྲེལ་གྱི་དོན་དུ་ཁོ་བོས་ཀྱང་འདོད་པས་ཁྱོད་ཀྱང་ཁོ་བོས་མ་
སྨྲས་པ་ཅི་ཞིག་སྨྲས་ཞེ་ན། ཁྱོད་ཀྱིས་དེ་དེར་འདོད་ཀྱང་རྟེན་འབྲེལ་གྱི་དོན་རང་བཞིན་གྱིས་
སྟོང་པར་མ་ཤེས་ཤིང་བརྗོད་མ་ནུས་པས་རང་གཞན་སླུ་བར་བྱེད་ལ། དེའི་ཕྱིར་ཁོ་བོ་ཅག་ཆེས་
འབད་པའི་སྒོ་ནས་རྟེན་འབྲེལ་གྱི་དོན་རང་བཞིན་ གྱིས་སྟོང་པ་ཉིད་དུ་བསྟན་པའི་ ཕྱིར།
བསྟན་བཅོས་བྱེད་པའི་རྩོམ་པ་འབྲས་བུ་དང་བཅས་པ་ཡིན་ནོ། །གང་གི་ཕྱིར་མ་བརྟེན་པར་
ཡོད་པ་མིན་པ་དེའི་ཕྱིར། མྱུ་གུ་ལ་སོགས་པའི་འབྲས་བུ་མེད་པར་ས་བོན་ལ་སོགས་པའི་དངོས་
པོ་ཀུན་ལ་འདུ་བ་ཡོད་པ་མིན་ཏེ། རྒྱུ་ས་བོན་ལ་སོགས་པའི་འདུ་བ་ནི། འབྲས་བུ་མྱུ་གུ་ལ་
སོགས་པའི་དོན་དུ་ཡིན་པའི་ཕྱིར། མྱུ་གུ་ལ་སོགས་པའི་འབྲས་བུའི་དོན་དུ་འདུ་བ་གང་ཡིན་པ་
དེ་ནི་འཕགས་པའི་མཉམ་གཞག་ཡེ་ཤེས་ཀྱི་ངོ་བོ་ལ་མ་འདུས་པ་ཡིན་ཏེ། དེས་དེ་དག་བདེན་
པར་མངོན་པར་མ་གཟིགས་པའི་ཕྱིར་རོ། །
ལྔ་པ་ནི། ཇི་སྐད་བཤད་པའི་རིགས་པས་དངོས་པོ་རང་བཞིན་གྱིས་སྟོང་པ་ཉིད་དུ་
གཏན་ལ་ཕབ་པའི་དོན་བསྒོམས་པས་བདེན་འཛིན་ལྡོག་པས་འཁོར་བ་མཐའ་དག་ལྡོག་གོ་ཞེས་
བསྟན་པའི་ཕྱིར་བཤད་པ། བསྟན་བཅོས་འདིར་དངོས་པོའི་རང་བཞིན་སྟོང་པ་ཉིད་དུ་གཏན་
ལ་དབབ་པ་ལ་དགོས་པ་ཡོད་དེ། དེ་ལ་བརྟེན་ནས་ཐོས་བསམ་སྒོམ་པས་རིམ་གྱིས་ཡུལ་ལ་
བདག་མེད་པ་མངོན་སུམ་དུ་མཐོང་བའི་ཡེ་ཤེས་སྐྱེ་ཞིང་། ཡེ་ཤེས་དེ་སྲིད་པའི་ས་བོན་རྣམ་པ་
ཐམས་ཅད་དུ་འགག་པ་ལས་ཉན་རང་དང་། མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་
སེམས་དཔའ་རྣམས་ལ་འཁོར་བ་ལྡོག་པའི་ཕྱིར་རོ། །དེ་དག་ལ་འཁོར་བ་ལྡོག་ཀྱང་དེ་བཞིན་
གཤེགས་པའི་ཡེ་ཤེས་འབྱུང་བའི་རྒྱུ་བྱང་ཆུབ་ཀྱི་སེམས་ནི་མི་ལྡོག་སྟེ། ཐམས་ཅད་ལ་དེ་བཞིན་
གཤེགས་པའི་ཡེ་ཤེས་རྙེད་པ་གདོན་མི་ཟ་བར་འབྱུང་བའི་ཕྱིར་རོ། ། ཅིའི་ཕྱིར་ཡེ་ཤེས་དེས་
འཁོར་བ་ལྡོག་ཅེ་ན། རྣམ་པར་ཤེས་པའི་དངོས་པོའི་རང་གི་ངོ་བོ་ལྷག་པར་སྒྲོ་འདོགས་པ་ཅན་
གྱི་ཉོན་མོངས་པ་ཅན་གྱི་མ་རིག་པ་ནི་སྲིད་པའི་ས་བོན་ཡིན་ལ། ཡུལ་རྣམས་བདེན་པར་གྲུབ་
པ་ནི་བདེན་འཛིན་དེའི་འཛིན་སྟངས་ཀྱི་སྤྱོད་ཡུལ་ཡིན་པས་ཡེ་ཤེས་དེས་དེའི་འཛིན་སྟངས་ཀྱི་
ཡུལ་སུན་ཕྱུང་བའི་ཕྱིར་རོ། །གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་ལས་མཐར་འཛིན་
པ་དགག་པ་བསྒོམ་པ་བསྟན་པ་སྟེ་རབ་ཏུ་བྱེད་པ་བཅུ་བཞི་པའི་ཚིག་དོན་བཤད་ཟིན་ཏོ།། །།
༈ བདུན་པ་འདུས་བྱས་ཀྱི་དོན་དགག་པ་ལ། རབ་བྱེད་ཀྱི་གཞུང་བཤད་པ་དང་།
283



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་བ།
རབ་བྱེད་ཀྱི་མཚན་བསྟན་པ་གཉིས་ལས། དང་པོ་ནི། འདུས་བྱས་རང་བཞིན་གྱིས་ཡོད་དེ།
དེ་དག་གི་མཚན་ཉིད་སྐྱེ་ནས་འཇིག་པ་རང་བཞིན་གྱིས་ཡོད་པའི་ཕྱིར་ཞེ་ན། འདིར་དགག་
པར་བྱ་བའི་འདུས་བྱས་ཀྱི་མཚན་ཉིད་ནི། མཚན་གཞི་འདུས་བྱས་ལས་དོན་གཞན་པའི་སྐྱེ་
གནས་འཇིག་པ་ལྡན་མིན་འདུ་བྱེད་ཀྱིས་བསྡུས་པ་རྫས་སུ་ཡོད་པ་གཅིག་བྱེ་བྲག་ཏུ་སྨྲ་བས་
འདོད་པ་ཉིད་གཙོ་བོར་འགོག་ཅིང་། ཞར་ལ་མདོ་སྡེ་པས་མཚན་གཞི་དང་ངོ་བོ་གཅིག་པར་
འདོད་པ་ཡང་ཁེགས་ཏེ། དེ་ཡང་རང་བཞིན་གྱིས་གྲུབ་པར་འདོད་པས་མཚན་གཞི་དང་ངོ་
བོས་གྲུབ་པའི་གཅིག་དང་ཐ་དད་པ་ཉིད་ལས་མ་འདས་ལ། གཅིག་ན། ཡང་ན་བཞི་ཀའང་
ཡོད་པ་ཡི། །ངོ་བོར་གསལ་བར་ཡོད་མ་ཡིན། །ཞེས་པའི་རིགས་པས་གནོད་ཅིང་། ངོ་བོ་ཐ་
དད་ན་བྱེ་བྲག་སྨྲ་བའི་ཕྱོགས་དང་མཚུངས་པའི་ཕྱིར། འདི་ལ་སྐྱེ་བ་བྱེ་བྲག་ཏུ་དགག་པ་དེས་
འདུས་བྱས་སྒྱུ་མ་ལྟར་གྲུབ་པ། མཚན་ཉིད་གསུམ་ཐུན་མོང་དུ་དགག་པ། མཚན་ཉིད་ཡོད་
པའི་སྒྲུབ་བྱེད་དགག་པ། སྐྱེ་བཞིན་པ་བྱེ་བྲག་ཏུ་དགག་པ་དང་ལྔ་ལས། དང་པོ་ལ་སྐྱེ་བ་པོ་ལ་
བརྟག སྐྱེ་བའི་དུས་ན་བརྟག འགྱུར་བ་སྐྱེ་བའི་དོན་དུ་འདོད་པ་དགག མཚན་གཞི་
བརྟག སྐྱེ་རྒྱུ་བདག་གཞན་གང་ལས་སྐྱེས་བརྟག སྐྱེ་བ་པོ་དང་སྔ་ཕྱི་དང་ལྷན་ཅིག་རིམ་པ་ལ་
བརྟག སྐྱེ་བ་ཡོད་པའི་སྒྲུབ་བྱེད་དགག སྐྱེ་རྒྱུ་དུས་གསུམ་བརྟག འགྲོ་འོང་ལ་བརྟག་སྟེ་སྐྱེ་བ་
དགག་པ་དང་དགུ་ལས། དང་པོ་ནི། སྐྱེ་བ་རང་བཞིན་གྱིས་གྲུབ་ན། སྐྱེ་བ་པོ་སྔར་རྒྱུའི་
སྐབས་སུ་ཡོད་པ་ཞིག་གམ། མེད་པ་ཞིག་སྐྱེ་བརྟག་གྲོང་། མདོ་སྡེ་པ་ན་རེ། ས་བོན་གྱི་སྐབས་
སུ་མེད་པ་རྒྱུ་རྐྱེན་ཚོགས་པའི་མཐའི་སྐད་ཅིག་ལས་སྐྱེ་བར་འགྱུར་རོ་ཞེས་ཟེར་རོ། །ས་བོན་གྱི་
སྐབས་སུ་མེད་པའི་མྱུ་གུ་ས་བོན་སོགས་རྒྱུའི་མཐར་ག་ལ་སྐྱེ་སྟེ་རང་བཞིན་གྱིས་མི་སྐྱེ་བར་ཐལ།
སྐྱེ་བའི་སྔ་རོལ་དུ་སྐྱེ་བ་པོ་མེད་པ་དེས་ན་དེ་དེའི་ཕྱིར། མ་ཁྱབ་ན་བོང་བུའི་རྭ་སོགས་ཀྱང་སྐྱེ་
བར་འགྱུར་རོ། །བྱེ་བྲག་སྨྲ་བ་ན་རེ། རྒྱུའི་སྐབས་སུ་ཡོད་པ་ཁོ་ན་སྐྱེའོ་ཞེས་ཟེར་རོ། །རྒྱུ་ས་
བོན་གྱི་སྐབས་སུ་ཡོད་པའི་མྱུ་གུ་རྒྱུ་ལས་ག་ལ་སྐྱེ་སྟེ་མི་སྐྱེ་བར་ཐལ། དེ་ནི་སྐྱེ་བའི་སྔ་རོལ་དུ་
གདོད་མ་ནས་ཡོད་པའི་ཕྱིར། ཁྱབ་པ་ནི། དང་པོ་ནས་ཡོད་ཀྱང་ད་དུང་སྐྱེ་བར་འགྱུར་ན་སྐྱེ་;
བ་ཐུག་པ་མེད་པར་འགྱུར་ཏེ། ཟིན་སླར་ཡང་སྐྱེ་དགོས་པའི་ཕྱིར་རོ། །གཞན་ཡང་།
རྒྱུའི་སྐབས་སུ་མེད་པའི་མྱུ་གུ་རང་བཞིན་གྱིས་སྐྱེ་བར་མི་འགྱུར་ཏེ། འབྲས་བུ་མྱུ་གུ་ཡིས་ནི་རྒྱུ་
ས་བོན་བཤིག་པ་དེས་ན་དེ་དེའི་ཕྱིར་རོ། །གཞན་དུ་ན་ས་བོན་འགགས་པ་རྒྱུ་མེད་དུ་འགྱུར་ཏེ།::སོ་
284



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
མྱུ་གུ་སྐྱེས་པ་ནི་དེ་དང་དུས་མཉམ་པ་དེའི་རྒྱུ་མིན་ལ། སྔོན་རོལ་དུ་མྱུ་གུ་སྐྱེ་འགྱུར་ཡང་མེད་
པའི་ཕྱིར། རང་ལ་མི་མཚུངས་ཏེ། མྱུ་གུ་རང་བཞིན་གྱིས་གྲུབ་པའི་ཕྱོགས་ལ། སྔ་རོལ་དུ་ཡོད་
ན་ད་ལྟར་བ་ལྟར་དུ་ཡོད་དགོས་ཤིང་། མེད་ན་ནི་སྐྱེ་འགྱུར་གྱི་ཚུལ་གྱི་ཡང་མེད་དགོས་པའི་
ཚུལ་སྔར་བསྟན་ཟིན་ལ། རང་བཞིན་མེད་པའི་ཕྱོགས་ལ་ནི། སྐྱེ་བའི་སྔོན་རོལ་དུ་འབྱུང་
འགྱུར་གྱི་མྱུ་གུ་ཡོད་ལ་དེ་ནི་མྱུ་གུ་ད་ལྟར་སྐྱེ་བ་པོ་དང་ས་བོན་འགགས་པའི་རྒྱུ་ཡིན་པའི་ཕྱིར་
རོ། །སྔ་རོལ་གྱི་དུས་སུ་འབྱུང་འགྱུར་གྱི་མྱུ་གུ་ཡོད་པས་དེར་མྱུ་གུ་ཡོད་པ་ཡང་མི་འགྱུར་ཏེ།
སྤྱིར་འབྱུང་འགྱུར་གྱི་མྱུ་གུ་ཡོད་པ་ལ་མྱུ་གུ་ཡོད་པས་ཁྱབ་ཀྱང་དེའི་དུས་སུ་ཡོད་པའི་ཁྱབ་པ་མེད་
དེ། དཔེར་ན་ས་བོན་འགགས་པ་ལ་ས་བོན་ཡོད་པར་ཁྱབ་ཀྱང་། མྱུ་གུའི་དུས་སུ་མ་ཁྱབ་པ་
བཞིན་དང་། སོ་སྐྱེའི་རྒྱུད་ལ་ད་ལྟ་འབྱུང་འགྱུར་གྱི་རྣམ་མཁྱེན་ཡོད་ཀྱང་། རྣམ་མཁྱེན་ཡོད་མི་
དགོས་པ་བཞིན་ནོ། །གཞན་དུ་ན་འབད་པ་མེད་པར་གྲོལ་བའམ། འབད་ཀྱང་དེ་མ་ཐོབ་པར་
ཐལ་བའི་ཕྱིར་རོ། །རྒྱུ་དུས་སུ་ཡོད་པའི་མྱུ་གུ་ལའང་རྒྱུ་ལས་སྐྱེ་བ་ཡོད་པ་མིན་པར་ཐལ་ཏེ།
གྲུབ་ཟིན་པའི་འབྲས་བུ་ལ་སླར་སྒྲུབ་པར་བྱེད་པའི་རྒྱུ་ཡོད་པ་མིན་པ་དེའི་ཕྱིར་རོ། །
གཉིས་པ་ནི། དཔྱད་ན་སྐྱེ་བའི་དུས་མི་སྲིད་པས་སྐྱེ་བའི་བྱ་བ་རང་བཞིན་གྱིས་མེད་དོ་
ཞེས་སྟོན་པ་ནི། མྱུ་གུ་སྐྱེས་ཟིན་པ་དེའི་ཚེ་སླར་སྐྱེ་བ་ཡོད་པ་མིན་ཏེ། རང་གི་ངོ་བོ་ཐོབ་ཟིན་
པའི་ཕྱིར། གཞན་སྐྱེ་མ་ཟིན་པའི་ཚེ་ཡང་དེ་ལས་སྐྱེ་བའི་བྱ་བ་ཡོད་པ་མིན་ཏེ། སྐྱེ་བའི་བྱ་བ་མ་
སྐྱེས་པའི་ཕྱིར་རོ། །སྐྱེས་ཟིན་པའི་ཚེ་དང་གཞན་སྐྱེས་མ་ཟིན་པའི་ཚེ་གཉིས་ཀར་ཡང་སྐྱེ་བའི་
བྱ་བ་ད་ལྟར་བ་ཡོད་པ་མིན་ཏེ། ཕྱོགས་གཉིས་ཀར་བརྗོད་པའི་སྐྱོན་དུ་འགྱུར་བའི་ཕྱིར་རོ། །
དེས་ན་དུས་ནམ་ཞིག་ན་སྐྱེ་བའི་བྱ་བ་ཡོད་པར་འགྱུར་ཏེ། སྐྱེ་བའི་བྱ་བ་ངོ་བོ་ཉིད་ཀྱིས་ཡོད་
པའི་དུས་མི་སྲིད་པར་ཐལ། སྐྱེ་བའི་བྱ་བ་འདས་མ་འོངས་རེ་རེ་བ་དང་། དེ་གཉིས་ཀ་ལ་ཡང་
སྐྱེ་བའི་བྱ་བ་ད་ལྟར་བ་མེད་པའི་ཕྱིར་རོ། །གསུམ་པ་ནི། གལ་ཏེ་རྫས་མི་འགྱུར་བར་འོ་མའི་
གནས་སྐབས་བཏང་ནས་ཞོའི་དངོས་པོར་འབྱུང་བ་སྐྱེ་བའི་དོན་ཡིན་ནོ་ཞེ་ན། འོ་མ་དེ་ལ་འོ་
མ་དེའི་དངོས་པོ་རུ་སྐྱེ་བ་ཡོད་པ་མིན་ཏེ་འོ་མའི་བདག་ཉིད་དེར་ཡོད་པའི་ཕྱིར་རོ། །དཔེ་ཇི་
ལྟར་བ་དེ་ལྟར་དུ། འོ་མ་དེ་ལ་རྫས་ཀྱི་ཆ་མ་བཏང་བར་གནས་སྐབས་གཞན་ཞོའི་དངོས་པོར་
ཡང་སྐྱེ་བ་ཡོད་པ་མིན་པར་ཐལ། གང་གི་ཚེ་འོ་མའི་རྫས་ཡིན་པ་དེའི་ཚེ་ཞོ་མིན་ལ། ཞོའི་རྫས་
ཡིན་པ་དེའི་ཚེ་འོ་མ་མིན་པའི་ཕྱིར་རོ། །བཞི་པ་ནི། སྐྱེ་བའི་སྔ་རོལ་གྱི་དུས་དང་། སྐྱེ་གནས་
285
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
འཇིག་པའི་དུས་རྣམས་སུ་མཚན་ཉིད་སྐྱེ་གནས་འཇིག་གསུམ་མེད་པས་མཚན་གཞི་འདུས་
བྱས་ཀྱང་མེད་པའི་ཕྱིར། དེའི་རྟེན་ཅན་གྱི་སྐྱེ་བ་མེད་དོ་ཞེས་སྟོན་པ་ནི། སྐྱེ་བའི་སྔ་རོལ་དུ་
འདུས་བྱས་ཡོད་པ་མིན་ཏེ། ཐོག་མ་བར་དང་ཐ་མ་སྟེ་སྐྱེ་གནས་འཇིག་པ་རྣམས་སྐྱེ་བའི་སྔ་
རོལ་དུ་སྲིད་པ་མིན་པའི་ཕྱིར། ཅི་སྟེ་སྐྱེ་བའི་དུས་སུ་སྐྱེ་བ་གནས་པའི་དུས་སུ་གནས་པ།
འཇིག་པའི་དུས་སུ་འཇིག་པ་ཡོད་པས་འདུས་བྱས་ཡོད་དོ་ཞེ་ན། དུས་གསུམ་པོ་དེར་ཇི་ལྟར་ན་
སྐྱེ་གནས་འཇིག་པ་རེ་རེ་རྩོམ་པར་འགྱུར་ཏེ། རེ་རེའི་འཇུག་པ་མི་སྲིད་པར་ཐལ། སྐྱེ་བའི་
དུས་སུ་གནས་འཇིག་དང་། གནས་པའི་དུས་སུ་སྐྱེ་འཇིག འཇིག་པའི་དུས་སུ་སྐྱེ་གནས་སྟེ་
གཉིས་གཉིས་དག་མེད་པའི་ཕྱིར་དང་། དེ་དག་མེད་པར་རེ་རེའི་འཇུག་པ་ཡང་མི་འཐད་པའི་
ཕྱིར་རོ། །
ལྔ་པ་ནི། བུམ་པ་དང་གྱོ་མོ་ལ་རང་ལས་གྲུབ་པའི་ངོ་བོ་མེད་དེ། རིམ་པ་ལྟར་གྱོ་མོ་དང་
གསེག་མ་ལ་ལྟོས་པའི་ཕྱིར། རང་ལས་གྲུབ་པའི་བདག་དངོས་མེད་ན། དེ་གཉིས་ཕན་ཚུན་
གཞན་དངོས་སུའང་མི་འགྱུར་ཏེ། ཅིག་ཤོས་ལ་ལྟོས་ཏེ་གཞན་དུ་འགྱུར་བ་ལ། རང་ལ་ལྟོས་ཏེ་།
བདག་དངོས་སུ་འགྱུར་དགོས་པའི་ཕྱིར། དེ་ཉིད་ཀྱི་ཕྱིར། བུམ་པ་ལ་རང་གི་ངོ་བོས་གྲུབ་པའི་
བདག་གི་དངོས་པོ་འབྱུང་བ་མེད་པར་ཐལ། དེ་གྱོ་མོ་ལ་མ་ལྟོས་པར་རང་ལས་གྲུབ་པ་མེད་པའི་
ཕྱིར་དང་། ལྟོས་གཞན་གྱི་མོའི་དངོས་པོ་ཡང་རང་ལས་གྲུབ་པ་མེད་པའི་ཕྱིར་རོ། །དེ་བཞིན་
དུ་གྱོ་མོ་ལ་སྦྱར་རོ། །བདག་གཞན་མེད་པ་དེའི་ཕྱིར་བདག་གཞན་རེ་རེ་དང་གཉིས་ཀ་ལས་
འབྱུང་བ་ཡོད་པ་མིན་པར་ཐལ། ངོ་བོས་གྲུབ་པའི་བདག་གཞན་མེད་པའི་ཕྱིར་རོ། །དྲུག་པ་
ནི། གཞན་ཡང་། སྐྱེ་བའི་བྱ་བ་ངོ་བོ་ཉིད་ཀྱིས་ཡོད་ན། སྐྱེ་བ་པོའི་སྔར་རམ་ཕྱིས་སམ་གཉིས་
ཀར་ཡོད་རྟོག་གྲང་ན། སྐྱེ་བ་པོའི་སྔ་རོལ་དུ་སྐྱེ་བའི་བྱ་བ་ཡོད་པ་མིན་ཏེ། རྟེན་མེད་པའི་ཕྱིར་
རོ། །ཕྱིས་ཀྱང་ཡོད་པ་མིན་ཏེ། སྐྱེ་བ་དོན་མེད་པའི་ཕྱིར་རོ། །ཅིག་ཅར་དུའང་ཡོད་པ་མིན་
ཏེ། ཕན་ཚུན་ལྟོས་པ་མེད་པར་ཐལ་བའི་ཕྱིར་རོ། །དེ་ལྟར་དུས་གསུམ་དུའང་སྐྱེ་བའི་བྱ་བ་
དང་སྐྱེ་བ་པོ་ཡོད་པར་བརྗོད་པ་ཉིད་དུ་མི་ནུས་པ་དེའི་ཕྱིར། སྐྱེ་བའི་བྱ་བ་དང་སྐྱེ་བ་པོ་བུམ་པ་
ལ་གཅིག་ཅར་འབྱུང་བ་ཡོད་པ་མིན་ཏེ། བུམ་པ་སྐྱེས་མ་ཟིན་ན་མེད་ལ་སྐྱེས་ཟིན་ན་ད་སྐྱེ་བའི་
བྱ་བ་དོན་མེད་པའི་ཕྱིར་རོ། །བདུན་པ་ནི། སྐྱེ་བའི་བྱ་བ་ཡོད་དེ་མཐར་རྙིང་པའི་ངོ་བོ་ཡོད་
པར་མཐོང་བའི་ཕྱིར་ཞེ་ན། རྙིང་པ་ཞེས་བྱ་བ་ཅུང་ཟད་གཅིག་ཡོད་ན། སྔར་སྐྱེས་པའམ།
286



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
སྔར་མ་སྐྱེས་པ་ཞིག་རྙིང་པ་སྔར་སྐྱེས་པ་རྙིང་པ་ཡིན་པར་མི་འགྱུར་ཏེ། སྔར་གསར་དུ་སྐྱེས་མ་
ཐག་པ་ཡིན་པའི་ཕྱིར་རོ། ། ཕྱིས་ན་ཀུན་ཏུ་སྐྱེས་པ་ཡང་རྙིང་པར་མི་འགྱུར་ཏེ། སྐྱེས་ན་སྐྱེས་
མ་ཐག་པ་ཡིན་པས་སོ། །གལ་ཏེ་སྔར་སྐྱེས་པ་དེ་ད་ལྟ་རྙིང་པ་ཡིན་ནོ་ཞེ་ན། ཅི་སྔར་གྱི་དེ་ཉིད་
དམ། འོན་ཏེ་གཞན་ཡིན། དང་པོ་ལྟར་ན་དེ་རྙིང་པ་མིན་ཏེ། སྔར་གསར་དུ་སྐྱེས་པའི་
གནས་སྐབས་དེ་ཉིད་མ་ཉམས་པའི་ཕྱིར་རོ། །
གཉིས་པ་ལྟར་ན་ཡང་། དེ་རྙིང་པ་མིན་པར་ཐལ། ད་ལྟ་གསར་དུ་སྐྱེས་པ་ཁོ་ན་ཡིན་
པའི་ཕྱིར་རོ། །བརྒྱད་པ་ནི་གཞན་ཡང་། སྐྱེ་བའི་བྱ་བ་རང་བཞིན་གྱིས་ཡོད་ན། རྒྱུ་འདས་མ་
འོངས་ད་ལྟ་བ་གང་ལས་སྐྱེ། དེ་ལ་ད་ལྟར་བའི་མྱུ་གུའི་དངོས་པོ་ནི་རང་དང་དུས་མཉམ་པའི་
ས་བོན་ད་ལྟ་བ་དེ་ཉིད་ལས་འབྱུང་བ་མིན་པར་ཐལ། རྒྱུ་འབྲས་ཡིན་ན་ཅིག་ཅར་མེད་ཅིང་།
ཅིག་ཅར་ཡོད་ན་རྒྱུ་འབྲས་མིན་པས་ཁྱབ་པའི་ཕྱིར། རྒྱུ་མ་འོངས་པ་དང་འདས་པ་ལས་ཀྱང་སྐྱེ་
བ་ཡོད་པ་མིན་ཏེ། དེ་ཉིད་དངོས་པོར་མེད་པའི་ཕྱིར་རོ། །གཏན་ཚིགས་ཁས་བླངས། དགུ་
པ་ནི། སྐྱེ་བའི་བྱ་བ་རང་བཞིན་གྱིས་མེད་དེ། ཡོད་ན་རང་བཞིན་ལ་ལྡོག་པ་མེད་པས་སྐྱེ་བའི་
ཚེ་ག་ཤེད་ནས་འོང་བ་དང་། འགགས་པའི་ཚེ་ག་ཤེད་དུ་འགྲོ་བར་འགྱུར་ན། སྐྱེས་པ་ལ་ནི་
གང་ནས་ཀྱང་འོང་བ་དང་། དེ་བཞིན་དུ་འགག་པ་ལ་གང་དུ་ཡང་འགྲོ་བ་མེད་པའི་ཕྱིར། མདོ་
ལས། དགེ་སློང་དག་དེ་ལྟར་ན། མིག་ནི་སྐྱེ་བ་ན་གང་ནས་ཀྱང་འོང་བ་མིན་ལ། འགག་པ་ན་
ཡང་གར་ཡང་འགྲོ་བ་མིན་ནོ། །ཞེས་གསུངས་པའི་ཕྱིར་རོ། །གཉིས་པ་ནི། འཕགས་པའི་ཡེ་
ཤེས་ལ་ལྟོས་ནས། རྣམ་པར་དཔྱད་པའི་འབྲས་བུ་བརྗོད་པ་ནི། སྔར་བཤད་པའི་རིགས་པས་
དཔྱད་པ་ན། རང་བཞིན་གྱིས་གྲུབ་པའི་སྐྱེ་བ་མི་རྙེད་པ་དེ་ལྟ་ཡིན་ན་སྲིད་པ་མཐའ་དག་རང་
བཞིན་མེད་པ་སྒྱུ་མ་དང་འདྲ་བ་ཇི་ལྟར་མིན་ཏེ། རིགས་པས་དཔྱད་ན། རང་བཞིན་གྱིས་སྐྱེ་
བ་མེད་ཀྱང་། ཐ་སྙད་དུ་རྒྱུ་དང་རྐྱེན་ལ་བརྟེན་ནས་འབྱུང་བའི་ཕྱིར་རོ། །རྣམ་པར་དཔྱད་པ་
འདིས་སྐྱེ་བ་རྣམ་པ་ཐམས་ཅད་དུ་བཀག་ན་ནི་སྒྱུ་མ་ལྟ་བུར་མི་འགྱུར་ཏེ། མོ་གཤམ་གྱི་བུའི་
གཞལ་བྱ་ལྟར་རྟེན་ཅིང་འབྲེལ་བར་འབྱུང་བ་གཏན་མེད་པའི་ཕྱིར་རོ། །དེས་ན་དེ་དག་དང་
བསྟུན་པར་མི་བྱེད་ཀྱི། རྟེན་འབྲེལ་དང་མི་འགལ་བ་སྒྱུ་མ་ལ་སོགས་པ་དང་བསྟུན་པར་བྱེད་དེ།
རྟེན་ཅིང་འབྲེལ་པར་འབྱུང་བ་ལ་སྐུར་བ་མ་བཏབ་པས་འཇིག་རྟེན་པའི་རྣམ་གཞག་ཐམས་ཅད་
མི་འཇིག་ཅིང་། ཡང་དག་པ་ཇི་ལྟ་བ་བཞིན་དུ་ཁོང་དུ་ཆུད་པས་ཐར་པ་འགྲུབ་པའི་ཕྱིར་རོ། །
287



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ་
འའདིས་ཡོད་པ་དང་རང་བཞིན་གྱིས་ཡོད་པ་ལ་ཁྱད་མེད་པས། དབུ་མའི་རིགས་པ་རྣམས་ཀྱིས་
ཡོད་ཙམ་བཀག་པར་འདོད་པ་ཡང་ལེགས་པར་བཀག་གོ །
གསུམ་པ་ནི། དེ་ལྟར་འདུས་བྱས་སྒྱུ་མ་ལྟ་བུར་བརྗོད་ནས་དེའི་མཚན་ཉིད་རྣམས་ཀྱང་
རང་བཞིན་གྱིས་མེད་པར་སྟོན་པ་ལ། རིམ་དང་ཅིག་ཅར་དུ་གྲུབ་པ་དགག མཚན་ཉིད་
གཞན་ཡོད་མེད་བརྟག མཚན་གཞི་དང་མཚན་ཉིད་གཅིག་དང་ཐ་དད་བརྟགས་ལ་དགག་པ་
དང་གསུམ་གྱི། དང་པོ་ནི། སྐྱེ་དང་གནས་དང་འཇིག་པ་རྣམས་མཚན་གཞི་གཅིག་ལ་ཅིག་
ཅར་དུ་འབྱུང་བ་ཡོད་པ་མིན་ཏེ། དེ་རྣམས་སྐད་ཅིག་མ་གཅིག་ལ་འབྱུང་བ་མེད་པའི་ཕྱིར་ཏེ།
ཕན་ཚུན་འགལ་བའི་ཕྱིར་རོ། །རིམ་གྱི་འབྱུང་བ་ཡོད་པ་མིན་ཏེ། གཉིས་གཉིས་བདག་ནི་
མེད་པ་རུ། །ཇི་ལྟར་རེ་རེ་རྩོམ་པར་འགྱུར། །ཞེས་པའི་རིག་པས་གནོད་པའི་ཕྱིར་རོ། །དེས་
ན་དེ་གསུམ་དུས་ནམ་ཞིག་འབྱུང་བ་ཡོད་པར་འགྱུར་ཏེ། རང་བཞིན་གྱིས་འབྱུང་བའི་དུས་
ནམ་ཡང་མེད་པར་ཐལ། རིམ་དང་ཅིག་ཅར་དུ་མི་འབྱུང་ཞིང་གྲུབ་པའི་རྒྱུ་གཞན་ཡང་མེད་
པའི་ཕྱིར་རོ། །གསུམ་པ་ནི། སྐྱེ་བ་དང་ལ་སོགས་པ་གནས་པ་དང་འཇིག་པ་ཐམས་ཅད་ལ་
སླར་ཡང་དོན་གཞན་པའི་སྐྱེ་གནས་འཇིག་པ་ཐམས་ཅད་འབྱུང་བར་འགྱུར་ཏེ། དེ་རྣམས་
ཀྱང་འདུས་བྱས་ཡིན་པའི་ཕྱིར། འདོད་ན། སྐྱེ་བའང་མཚན་ཉིད་གསུམ་ལྡན་ཡིན་པས་སྐྱེ་
བའི་སྐྱེ་བ་ཡོད་པར་འགྱུར་ལ་ཚུལ་དེ་ལས་སྐྱེ་བ་དང་འདྲ་བར་འཇིག་པ་ལ་ཡང་མཚན་ཉིད་
གསུམ་ལྡན་ཡིན་པས་འཇིག་པའི་འཇིག་པ་དང་འཇིག་པ་དེ་དང་འདྲ་བར་གནས་པ་ལ་ཡང་
མཚན་ཉིད་གསུམ་ལྡན་ཡིན་པས་གནས་པའི་གནས་པ་དོན་གཞན་ཡོད་པར་འགྱུར་རོ། །
འདོད་ན། སྐྱེ་བའི་སྐྱེ་བ་སོགས་དེ་དག་ལ་ཡང་སྐྱེ་སོགས་མཚན་ཉིད་གཞན་དགོས་པས་ཐུག་པ་
མེད་པར་འགྱུར་རོ། །ཐུག་པ་མེད་པ་ཡིན་ན། ཡང་རྩ་བའི་མཚན་ཉིད་འདུས་བྱས་སུ་མི་
འགྲུབ་པར་འགྱུར་ཏེ། དེ་རྟོགས་པ་ལ་དེའི་མཚན་ཉིད་སྐྱེ་སོགས་རྟོགས་དགོས་ཤིང་། དེ་དག་
རྟོགས་པའི་མཐར་ཐུག་པ་མེད་པའི་ཕྱིར་རོ། །གསུམ་པ་ནི། གཞན་ཡང་། མཚན་གཞི་ལས་
མཚན་ཉིད་དེ་དག་ངོ་བོས་གྲུབ་པ་ཐ་དད་པའམ་ཐ་མི་དད་པ་ཞིག་ཡིན། གལ་ཏེ་མཚན་ཉིད་
སྐྱེ་སོགསས་ལས་མཚན་གཞི་དོན་གཞན་ཡིན་ནོ་ཞེ་ན། འོ་ན་མཚན་གཞི་འདུས་བྱས་དེ་མི་རྟག་
པ་ཉིད་གང་ལས་ཏེ་མིན་པར་ཐལ། དེ་ལས་དོན་གཞན་ཡིན་པའི་ཕྱིར་བདེ་སྡུག་བཞིན་ནོ། །
གཉིས་པ་ལྟར་ན་ཡང། ཐ་མི་དད་ཀྱི་གཅིག་ཏུ་འགྱུར་བས་མཚན་ཉིད་མཚན་གཞིར་འགྱུར་བ་4
288



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་པར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
དང་། མཚན་གཞིའང་མཚན་ཉིད་དུ་འགྱུར་ལ། འདོད་ན། དེ་གཉིས་ཀ་མེད་པར་འགྱུར་
བས་ཡང་ན་མཚན་ཉིད་གསུམ་དང་མཚན་གཞི་སྟེ། གཞི་གཉིས་ཀ་ཡང་གསལ་བར་ཏེ་གདོན་
མི་ཟ་བར་ཡོད་པའི་ངོ་བོར་ཡོད་པ་མིན་པར་ཐལ། མཚན་མཚོན་གཉིས་ཀ་མེད་པའི་ཕྱིར་
རོ། །བཞི་པ་ལ། གལ་ཏེ་སྐྱེ་སོགས་ཡོད་དེ། དེའི་རྒྱུ་ཚོགས་ཡོད་པའི་ཕྱིར་ཞེ་ན། དེ་དགག་
པ་ལ། འབྲས་བུ་ཡོད་མེད་རྒྱུ་ཡོད་མེད་ལས་སྐྱེ་བ་དང་། ཡོད་མེད་ལ་སྐྱེ་འཇིག་དགག་པ་དང་
གཉིས་ཀྱི། དང་པོ་ནི། སྐྱེས་ཟིན་པའི་མྱུ་གུའི་དངོས་པོ་ནི་རྒྱུ་ས་བོན་གྱི་དངོས་པོ་རྣམ་པར་མ་
གྱུར་བ་ལས་མི་སྐྱེ་སྟེ། འབྲས་བུའི་ངོས་ནས་སྐྱེས་ཟིན་སླར་སྐྱེ་བ་དོན་མེད་པའི་ཕྱིར་དང་།
འགྱུར་བཞིན་པ་མིན་པའི་ས་བོན་ནི་སྐྱེད་བྱེད་དུ་མི་རུང་བའི་ཕྱིར་རོ། །རྒྱུ་ས་བོན་དངོས་པོ་
མེད་པ་ལས་ཀྱང་མི་སྐྱེ་སྟེ་ས་བོན་མེས་ཚིག་པས་ཀྱང་མྱུ་གུ་སྐྱེད་པར་ཐལ་བའི་ཕྱིར་རོ། །སྐྱེས་མ་
ཟིན་པའི་མྱུ་གུའི་དངོས་པོ་མེད་པ་ནི་རྒྱུ་ས་བོན་དངོས་མེད་ལས་མི་སྐྱེ་སྟེ། མེད་པ་སྐྱེ་བ་མི་སྲིད་
པའི་ཕྱིར་དང་། རྒྱུའི་ངོས་ནས་སྐྱེས་པའི་ནུས་པ་མེད་པའི་ཕྱིར་རོ། །འབྲས་བུ་དངོས་མེད་རྒྱུ་
དངོས་པོ་ལས་ཀྱང་མི་སྐྱེ་སྟེ། བཤད་ཟིན་པའི་ཉེས་པ་ཐོག་ཏུ་འབབ་པ་ཉིད་ཀྱི་ཕྱིར་རོ། །
གཉིས་པ་ནི། འདིའི་རྐང་པ་དང་པོ་གཉིས་ཀྱི་དངོས་པོ་ནི་སྐྱེ་བའོ། །ཕྱི་མའི་དངོས་མེད་ནི་
འཇིག་པའོ། །དེ་ལ་སྐྱེས་ཟིན་ན་རང་གི་དངོས་པོ་རྙེད་པ་ནི་དངོས་པོ་སྟེ་སླར་སྐྱེ་བར་མི་འགྱུར་
ཏེ། ཡོད་པ་སླར་སྐྱེ་བ་དོན་མེད་པའི་ཕྱིར་རོ། །སྐྱེས་མ་ཟིན་པའི་དངོས་པོ་མེད་པ་ཡང་དངོས་
པོར་ཏེ་སྐྱེ་བར་མི་འགྱུར་ཏེ། མོ་གཤམ་གྱི་བུ་ཡང་སྐྱེ་བར་ཐལ་བའི་ཕྱིར་རོ། །དངོས་མེད་དེ་
བུམ་སོགས་ཞིག་པ་ལ་དངོས་མེད་དེ། བུམ་སོགས་ཀྱི་དངོས་པོ་སླར་ཞིག་པར་མི་འགྱུར་ཏེ། དེ་
ལ་ཞིག་རྒྱུའི་བུམ་སོགས་ཀྱི་དངོས་པོ་མེད་པའི་ཕྱིར་རོ། །བུམ་སོགས་ཀྱི་དངོས་པོ་དངོས་མེད་
དེ་འཇིག་པར་མི་འགྱུར་ཏེ། ཞིག་འཇིག་དོན་གཅིག་པའི་ཕྱིར་དང་། བུམ་པའི་དངོས་པོ་དང་
བུམ་པའི་དངོས་མེད་གཞི་གཅིག་ལ་ཅིག་ཅར་དུ་ཡོད་པར་འགལ་བའི་ཕྱིར་རོ། །ལྔ་པ་ལ།
དགག་པ་དངོས་དང་། སྒྲུབ་བྱེད་དགག་པ་གཉིས་ཀྱི། དང་པོ་ནི། དེ་ཚེ་སྐྱེ་བ་ཡོད་མིན་
ཞིང་། །གཞན་ཚེ་སྐྱེ་བ་ཡོད་མ་ཡིན། །ཞེས་པ་དང་། དངོས་པོ་དངོས་ལས་མི་སྐྱེ་སྟེ། །ཞེས་
གང་སྨྲས་པ་དེ་མི་རིགས་ཏེ་སྐྱེས་མ་སྐྱེས་མི་སྐྱེ་ཡང་སྐྱེ་བཞིན་པ་སྐྱེ་བའི་ཕྱིར་ཞེ་ན། སྐྱེས་མ་
སྐྱེས་ལས་མ་གཏོགས་པའི་སྐྱེ་བཞིན་པ་ནི་སྐྱེ་བར་མི་འགྱུར་ཏེ། ཕྱེད་སྐྱེ་སྟེ། ཅུང་ཟད་ཅིག་སྐྱེ་
ཞིང་སྐྱེ་བའི་བྱ་བ་མ་རྫོགས་པ་ལ་སྐྱེ་བཞིན་པར་འཇོག་དགོས་པའི་ཕྱིར་དང་། ཅུང་ཟད་སྐྱེས་པ་
289



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།::
*ནི་སྐྱེས་ཟིན་པ་དང་། སྐྱེ་བའི་བྱ་བ་མ་རྫོགས་པ་ནི་མ་སྐྱེས་པའི་ཁོངས་སུ་འདུ་བའི་ཕྱིར་རོ། །
གལ་ཏེ་ཅུང་ཟད་སྐྱེས་མ་སྐྱེས་ལ་སྐྱེ་བཞིན་པ་ཉིད་དུ་རྟོགས་( རྟོག་)ན། སྐྱེ་བའི་བྱ་བ་འདས་
མ་འོངས་ཐམས་ཅད་སྐྱེ་བཞིན་པ་ཉིད་དུ་ཡིན་པར་ཐལ་བར་འགྱུར་ཏེ། རྒྱུ་མཚན་མཚུངས་
པའི་ཕྱིར་རོ། །ཡང་ན་ནི་དུས་གསུམ་ཐམས་ཅད་སྐྱེ་བཞིན་པ་ཡིན་པའམ། ཡང་ན་སྐྱེས་མ་པ
སྐྱེས་ལས་མ་གཏོགས་པའི་སྐྱེ་བཞིན་པ་མེད་དོ་ཞེས་པའི་དོན་ཏོ། །གཞན་ཡང་། སྐྱེ་བཞིན་པ་
འདི་རྟོགས་པ་ན་སྐྱེ་བཞིན་པ་དེའི་རང་གི་ངོ་བོ་གྲུབ་ཟིན་པ་ཞིག་གམ། འོན་ཏེ་མ་གྲུབ་པ་ཞིག་
ལ་རྟོག སྐྱེ་བཞིན་པའི་བདག་ཉིད་དུ་བྱི་བས་དེ་གྲུབ་ཟིན་པ་དེ་ཡང་། སྐྱེ་བཞིན་པར་མི་འགྱུར་
ཏེ། དེ་ནི་དེའི་བདག་ཉིད་ཐོབ་ཟིན་པའི་ཕྱིར་རོ། །སྐྱེ་བཞིན་པའི་བདག་ཉིད་དུ་མི་བྱ་བ་སྟེ་
གྲུབ་མ་ཟིན་པ་དེ་ཡང་སྐྱེ་བཞིན་པ་ཉིད་དུ་མི་འགྱུར་ཏེ། སྐྱེ་བཞིན་པའི་བདག་ཉིད་དུ་མ་གྱུར་
བའི་ཕྱིར་རོ། །གཉིས་པ་ལ། འདས་པ་མ་འོངས་ཀྱི་བར་ན་ཡོད་པ་དང་། སྐྱེས་པའི་རྟགས་ཀྱི་
སྐྱེ་བཞིན་པ་དཔོག་པ་དགག་པ་གཉིས་ཀྱི། དང་པོ་ནི། སྐྱེ་བཞིན་པ་ཡོད་དེ་སྐྱེ་བའི་བྱ་བ་
འདས་མ་འོངས་ཀྱི་བར་ཡོད་པའི་ཕྱིར་དང། དེ་ཡང་སྐྱེ་བཞིན་པ་ཡིན་པའི་ཕྱིར་རོ་ཞེ་ན།
རྒོལ་བ་གང་གི་སྐྱེ་བའི་བྱ་བ་འདས་མ་འོངས་གཉིས་པོ་སྐྱེ་བཞིན་པའི་བར་མེད་པར་སྲིད་པ་ཡོད་
པ་མིན་པ་དེ་ལ་སྐྱེས་མ་སྐྱེས་ཀྱི་བར་དུ་སྐྱེ་བཞིན་པ་མེད་པར་ཐལ། གང་གི་ཕྱིར་ཡོད་ན་སྐྱེ་
བཞིན་པ་དེ་ལའང་ཅུང་ཟད་སྐྱེས་མ་སྐྱེས་ཀྱི་བར་ཡོད་པས་དེར་ཡང་སྐྱེ་བཞིན་པ་གཞན་གསུམ་
པ་རྣམ་པར་བཞག་དགོས་ན་དེ་ཡང་མི་ནུས་པའི་ཕྱིར་ཏེ། ཐུག་པ་མེད་པར་ཐལ་བར་འགྱུར་
བའི་ཕྱིར་རོ། །
གཉིས་པ་ལ། འདོད་པ་བརྗོད་པ་ནི། གལ་ཏེ་ཕྱེད་སྐྱེས་ཕྱེད་མ་སྐྱེས་ལས་གཞན་པའི་
སྐྱེ་བཞིན་པ་ཡོད་པའི་ངོ་བོར་སྣང་སྟེ། གང་གི་ཕྱིར་སྔ་མའི་སྐྱེ་བཞིན་པ་འགག་པས་སྐྱེས་པ་སྟེ་
འབྲས་བུ་སྐྱེ་བར་འགྱུར་བ་དེའི་ཕྱིར་དང་། སྐྱེས་པའི་སྔར་གྱི་གནས་སྐབས་ཀྱི་ངོ་བོ་དེ་ལ་སྐྱེ་
བཞིན་པར་འཇོག་ཅིང་། དེ་ཡང་སྐྱེས་པའི་རྟགས་ཀྱིས་དཔོག་གོ་ཞེ་ན། དེ་དགག་པ་ལ།
གང་གི་ཚེ་སྐྱེས་པའི་གཏན་ཚིགས་རྟེན་བཞིན་པའི་དངོས་པོ་དེ་ལ་སྐྱེ་བཞིན་པ་ལ་སྲིད་པ་མེད་
དེ། སྐྱེས་ཟིན་པ་དེའི་ཚེ་སྟེ་དེའི་ཕྱིར་རོ། །དེ་འདོད་ནི། སྐྱེ་བཞིན་པ་དཔོག་པའི་གཏན་
ཚིགས་སྐྱེས་པ་མ་གྲུབ་པར་ཐལ། སྐྱེ་བཞིན་པ་མེད་པའི་ཕྱིར་རོ། །ཁྱབ་བྱེད་མི་དམིགས་
པའོ། །གལ་ཏེ་དེ་ལ་སྐྱེ་བཞིན་པ་མི་སྲིད་དེ། སྐྱེས་ཟིན་པའི་ཕྱིར་ཞེས་བསྟན་པ་ལ་ཁྱབ་པ་མེད་འོ
290



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
13
དེ། དངོས་པོ་གང་སྐྱེས་པ་དེ་ལ་སྐྱེ་བཞིན་པར་བརྗོད་དོ་ཞེ་ན། འོ་ན་སྐྱེས་ཟིན་པ་དེའི་ཚེ་
དགོས་པ་ཅིའི་ཆེད་དུ་སྐྱེ་བར་འགྱུར་ཏེ། སྐྱེ་བཞིན་པའི་དོན་མ་ཚང་བར་ཐལ། སྐྱེས་ཟིན་པའི་
ཕྱིར་རོ། །གལ་ཏེ་སྐྱོན་མེད་དེ། སྐྱེ་བཞིན་པ་ནི་ད་ལྟ་མ་སྐྱེས་ལ་སྐྱེ་འགྱུར་ཁོ་ན་སྐྱེ་བ་ལ་མངོན་
དུ་ཕྱོགས་པས་སྐྱེས་སོ་ཞེས་བྱ་བར་བརྗོད་དོ་ཞེས་གྲགས་སོ། །འོ་ན་སྐྱེས་མ་སྐྱེས་གཉིས་པོ་ཁྱད་
པར་མེད་པ་སྟེ་མི་འགལ་བར་ཐལ། སྐྱེ་འགྱུར་མ་སྐྱེས་པ་ཁོ་ན་སྐྱེས་པར་བརྗོད་རིགས་པའི་ཕྱིར་
རོ། །འདོད་ན། དེའི་ཚེ་སྐྱེས་ཟིན་པའི་བུམ་པ་ཡང་མེད་པར་ཅིས་མི་རྟོག་སྟེ་མེད་པར་ཐལ།
དེ་ཡང་སྔ་རོལ་གྱི་སྐབས་སུ་མེད་པའི་ཕྱིར། མ་ཁྱབ་ན། སྐྱེ་བ་ལ་མངོན་དུ་ཕྱོགས་པ་ལ་སྐྱེས་
པས་ཁྱབ་པར་འདོད་པ་ཉམས་སོ། །ཅི་སྟེ་སྐྱེ་བཞིན་པ་དང་མ་སྐྱེས་པ་ལ་ཁྱད་པར་མེད་པ་མིན་
ཏེ། སྐྱེ་བཞིན་པ་ནི་སྐྱེ་བའི་བྱ་བ་དང་འབྲེལ་བའི་དངོས་པོ་ཡིན་པའི་ཕྱིར་སྙམ་ན། སྐྱེ་བཞིན་
པ་མ་སྐྱེས་པར་ཁས་ལེན་དགོས་པའི་རྒྱུ་མཚན་གསུམ་གྱི། དང་པོ་ནི། སྐྱེ་བཞིན་པ་དེ་ནི་སྐྱེ་
བའི་བྱ་བ་མ་རྫོགས་ཀྱང་མ་སྐྱེས་པ་ལས་ཕྱི་རོལ་དུ་གྱུར་པ་ཞིག་ལ་བཞག་མོད་ཀྱི་དེ་ལྟ་ནའང་དེ་
ནི་མ་སྐྱེས་པ་ཁོ་ནར་འགྱུར་ཏེ། གང་གི་ཕྱིར་སྐྱེ་བའི་བྱ་བ་རྫོགས་པ་ལས་ཕྱི་རོལ་དུ་གྱུར་བའི་
ཕྱིར་རོ། །
?གཉིས་པ་ནི། རྒྱུ་མཚན་འདི་ལས་ཀྱང་མ་སྐྱེས་པ་ཉིད་སྐྱེའོ། །འདི་ལྟར་གཞན་གྱི་སྐྱེ་
བཞིན་པ་ནི་སྔར་མ་བྱུང་བར་ཕྱིས་མ་འོངས་པ་ན་ཡོད་པས་དེ་སྐྱེ་བར་འགྱུར་བ་གཅིག་ཡིན་པ་
གྲགས་སོ། །རྒྱུ་མཚན་དེས་ཀྱང་སྐྱེ་བཞིན་པ་ནི་མ་སྐྱེས་པ་ཁོ་ན་སྐྱེའོ་ཞེས་བྱ་བར་འགྱུར་ཏེ།
སྔར་མ་བྱུང་ཞིང་སྐྱེ་བའི་བྱ་བ་དང་འབྲེལ་བའི་ཕྱིར་རོ། །དེ་ལྟར་ན་སྐྱེ་བཞིན་པ་ལ་སྐྱེ་བའི་བྱ་བ་
ངོ་བོ་ཉིད་ཀྱིས་འཇུག་པའི་རྟེན་དུ་རུང་བ་མིན་ཏེ། བདག་གི་དངོས་པོ་མ་ཐོབ་པའི་མ་བྱུང་བ་
ཡིན་པའི་ཕྱིར་རོ། །རྒྱུ་མཚན་གསུམ་པ་ནི། གཞན་ཡང་དངོས་པོར་ཡོད་ཅེས་བྱ་བར་འགྱུར་
བ་ལ་སྐྱེ་བའི་བྱ་བ་རྫོགས་པ་གཅིག་དགོས་པས་སྐྱེ་བའི་བྱ་བ་རྫོགས་པར་མ་བྱས་པ་ནི་དངོས་
པོར་མེད་ཅེས་བརྗོད་དགོས་སོ། །གང་གི་ཚེ་སྐྱེ་བཞིན་པ་སྐྱེ་བའི་བྱ་བ་རྫོགས་པ་མེད་པ་དེའི་ཚེ་
དེ་རང་གི་ངོ་བོས་ཡོད་པའི་དངོས་པོ་གང་དེར་བརྗོད་དེ་བརྗོད་མི་རིགས་པར་ཐལ། སྐྱེ་བའི་བྱ་
བ་མ་རྫོགས་པའི་ ཕྱིར་རོ། །དེས་ན་དངོས་པོ་སྒྱུ་མ་ལྟར་སྒྲུབ་པ་ནི། རྒྱུ་ས་བོན་ལས་མ་
གཏོགས་པར་འབྲས་བུ་ངོ་བོ་ཉིད་ཀྱིས་ཡོད་པ་མིན་པར་ཐལ། དེ་ཡོད་ན་སྔོན་རོལ་དུ་སྐྱེ་བཞིན་
པའི་མྱུ་གུ་ངོ་བོས་གྲུབ་དགོས་པ་ལ་སྔོན་རོལ་དུ་རྒྱུ་ས་བོན་ལས་མ་གཏོགས་པའི་སྐྱེ་བཞིན་པའི་
291



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་བཅོ་ལྔ་པ།
མྱུ་གུ་མེད་པའི་ཕྱིར་རོ། །འདོད་ན། གང་གི་ཚེ་འབྲས་བུ་མྱུ་གུ་ཡོད་པ་མིན་པ་དེའི་ཚེ་མྱུ་གུ་
འཇུག་པས་ཏེ་ངོ་བོ་ཉིད་ཀྱི་སྐྱེས་པས་རྒྱུ་ས་བོན་ལྡོག་པ་འཐད་པ་ཉིད་དུ་མི་འགྱུར་ཏེ། མྱུ་གུ་
རང་བཞིན་གྱིས་མ་སྐྱེས་པའི་ཕྱིར་རོ། །ཇི་སྐད་དུ། མདོ་ལས། སེམས་ཅན་མི་དང་ཤེས་སྐྱེས་
ཀྱང་རུང་སྟེ། །འདིར་སྐྱེ་ཤི་བ་འགའ་ཡང་སྐྱེ་མི་འགྱུར། །ཆོས་ཀུན་རང་བཞིན་འབྲས་བུ་སྟོང་
པ་སྟེ། །མུ་སྟེགས་ཅན་གྱི་ཤེས་པར་ནུས་མ་ཡིན། །ཞེས་དང་། སྐྱེ་བ་དང་ནི་འཆི་འཕོ་
དང་། །སྐྱེ་བ་མེད་ཅིང་འཆི་འཕོ་མེད། །གང་ཞིག་འདི་ནི་ཤེས་འགྱུར་བ། །དེ་ཡིས་རང་
བཞིན་རྙེད་མི་དཀའ། །ཞེས་འབྱུང་ངོ་། ། སྐྱེ་འཆི་ཐ་སྙད་དུ་ཡོད་ཅིང་དོན་དམ་དུ་མེད་པ་
དང། དེ་རྟོགས་པའི་ཕན་ཡོན་བསྟན་ཏོ། །གཉིས་པ་ནི། རྣལ་འབྱོར་སྤྱོད་པ་བཞི་བརྒྱ་པ་
ལས་འདུས་བྱས་ཀྱི་དོན་དགག་པ་བསྒོམ་པ་བསྟན་པ་སྟེ་རབ་ཏུ་བྱེད་པ་བཅོ་ལྔ་པའི་ཚིག་དོན་
བཤད་ཟིན་ཏོ།། །།
༈ བརྒྱད་པ་དགོས་པ་དང་རྒོལ་བ་ངན་པའི་ཀླན་ཀ་སྤོང་བ་ལ། བསྟན་བཅོས་
བརྩམས་པའི་དགོས་པ་དང་རྒོལ་བ་ངན་པའི་ཀླན་ཀ་སྤོང་བ་རྒྱས་པར་བཤད་པ་དང་། དོན་
བསྡུ་བ་དང་གསུམ་གྱི། དང་པོ་ལ། བསྟན་བཅོས་འདིའི་ཉིང་དགོས་ནི། འཁོར་བ་མཐའ་
དག་སྤངས་པའི་མྱ་ངན་ལས་འདས་པ་ཡིན་ལ། དེ་ཡང་གཙོ་བོ་ནི་ཡང་དག་པར་རྫོགས་པའི་
སངས་རྒྱས་ཏེ། འགྲེལ་པར། བསྟན་བཅོས་ཀྱི་འབྲེལ་གྱི་སྐབས་སུ། འཇིག་རྟེན་པའི་དངོས་
པོ་དེ་ལྟ་བུ་ནི་ཕྱིན་ཅི་ལོག་ལས་རྣམ་པ་གཞན་དུ་སྣང་བས་གདོན་མི་ཟ་བར་འདི་སྤང་བར་བྱ་བ་
ཉིད་དུ་མངོན་པར་གསལ་བར་བྱས་ནས་སངས་རྒྱས་ཉིད་བླང་བར་བྱ་བ་ཡིན་ནོ། །ཞེས་
གསུངས་པའི་ཕྱིར་དང་། སྐབས་འདིར་ཡང་། སྟོང་པ་ཉིད་དོན་ཇི་ལྟ་བ་བཞིན་མ་ངེས་པར་ནི་
འགས་ཀྱང་འཁོར་བ་ལ་ཆགས་པ་སྤངས་ནས་མྱ་ངན་ལས་འདས་པ་ལ་དགའ་བར་སྐྱེ་མི་ནུས་
སོ། །ཞེས་གསུངས་སོ། །འདིས་ལྡོག་པའི་ཚུལ་གྱི་ཉིང་དགོས་དང་། དགོས་པ་གཉིས་ཀ་
བསྟན་ཏོ། །དགོས་པ་ནི། དངོས་སུ་རབ་བྱེད་སོ་སོའི་དོན་རྟོགས་པ་དང་། གཙོ་བོར་ཕྲ་བའི་ད
སྟོང་པ་ཉིད་ཇི་ལྟ་བ་བཞིན་དུ་རྟོགས་པ་ཉིད་ཡིན་ཏེ། དེ་མེད་པར་བཤད་མ་ཐག་པའི་ཉིང་
དགོས་ཐོབ་མི་ནུས་པའི་ཕྱིར་རོ། །ཅིའི་ཕྱིར་རབ་ཏུ་བྱེད་པ་དང་པོ་བརྒྱད་སྟོང་ཉིད་རྟོགས་པའི་
ཐབས་སུ་འགྱུར་ཞེ་ན། གདུལ་བྱ་མཐའ་དག་སྟོང་ཉིད་རྟོགས་པ་ལ་སྦྱོར་དགོས་ཤིང་། བདག་
དང་བདག་གིར་འཛིན་པ་ལ་གོམས་པ། ཐོས་པ་དང་མི་ལྡན་པ་རྣམས་སྟོང་པ་ཉིད་ལ་སྐྲག་པར་།
..:...
292



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་ཡ།སལ་པར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
།བྱེད་པས་དང་པོ་ཉིད་ནས་འཛུད་མི་ནུས་པ་རྣམས་ལ། རྒྱལ་པོའི་བཙུན་མོ་ཕངས་པ་ཤི་བའི་མི་
སྙན་པ་གླེང་བ་ལ་མཁས་པའི་ཚུལ་ལྟར་ཐབས་ལ་མཁས་པའི་སྒོ་ནས་སྟོང་པ་ཉིད་རྟོགས་པ་ལ་
སྦྱོར་དགོས་པས། དང་པོ་བརྒྱུད་ཀྱི་དགག་བྱ་རགས་རིམ་ནས་བཀག་སྟེ་རགས་པའི་སྟོང་པ་
ཉིད་སྟོན་པའི་རིམ་གྱིས་ཕྲ་བའི་སྟོང་པ་ཉིད་ལ་འཛུད་པར་བྱེད་དོ། །དེ་ཉིད་ཀྱི་ཕྱིར། ཡན་
ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་དང་། སྟོང་ཉིད་
ལྟ་བས་གྲོལ་འགྱུར་གྱི། །བསྒོམ་པ་ལྷག་མ་དེ་དོན་ཡིན། ། ཞེས་དང་། འདིར་ཡང་། རྒྱུ་
འགའ་ཞིག་གིས་སྟོང་པ་ཡང་། །སྟོང་པ་མིན་པ་ལྟ་བུར་སྣང་། །ཞེས་སོགས། དངོས་པོ་
ཐམས་ཅད་རང་བཞིན་གྱིས་སྟོང་པ་ཉིད་ཡིན་ཡང་དེ་མི་རྟོགས་པའི་རྒྱུ་ཕུང་པོ་ལ་རྟག་བདེ་
གཙང་བདག་ཏུ་འཛིན་པ་དང་། རྒྱ་ཆེ་བའི་སྤྱོད་པ་ལ་སྐྲག་པ་དང་། ཉོན་མོངས་པ་སྤོང་མི་
ནུས་པར་འཛིན་པ་དང་། དེའི་ཡུལ་བདེན་པར་འཛིན་པ་དང་། དེའི་རྒྱུ་ཚུལ་མིན་ཡིད་བྱེད་ཀྱི་
རྣམ་རྟོག་གིས་འཁོར་བ་ལ་སྐྱོ་བ་མི་སྐྱེད་པ་སོགས། རབ་ཏུ་བྱེད་པ་སོ་སོའི་དགག་བྱ་རབ་བྱེད་
སོ་སོའི་མིང་གི་སྒོ་ནས་བསྟན་པ་དེ་དག་ཡིན་ལ། དེ་དག་རབ་ཏུ་བྱེད་པ་བཅོ་ལྔས་རིམ་གྱིས་
བཀག་པ་ན་སྟོང་པ་ཉིད་ཇི་ལྟ་བ་བཞིན་ཁོང་དུ་ཆུད་ནས་སྔར་བཤད་པའི་ཉིང་དགོས་མངོན་དུ་
བྱེད་པར་འགྱུར་རོ། །བརྗོད་བྱ་ནི། ཟབ་པ་དང་རྒྱ་ཆེ་བ་གཉིས་ཀྱི། ཕྱི་མ་ཇི་སྙེད་པའི་ཆ་ཙམ་
དང་། བྱང་ཆུབ་སེམས་དཔའི་སྤྱོད་པ་གཉིས་ཡིན་ལ། དེ་ནི་དང་པོ་བརྒྱད་དང་། ཟབ་པ་ནི་
ཕྱི་མ་བརྒྱད་ཀྱིས་བསྟན་ལ། དེ་ཐམས་ཅད་ཀྱི་གཙོ་བོའི་བརྗོད་བྱ་ནི། ཕྲ་བའི་སྟོང་པ་ཉིད་ཁོ་
ན་ཡིན་ཏེ། ཐམས་ཅད་ཀྱང་མཐར་དེ་རྟོགས་པའི་ཆེད་ཡིན་པའི་ཕྱིར་རོ། །དེ་ལྟར། སྤྱིའི་
དོན་བསྟན་ནས། གཞུང་གི་དོན་ལ། ཅིའི་ཕྱིར་བསྟན་བཅོས་འདི་རྩོམ་ཞེ་ན། འགོག་པར་
བྱེད་དོ། །གང་ན་ཆོས་ཐམས་ཅད་རང་བཞིན་གྱིས་སྟོང་པ་ཡིན་ཡང་རྟག་པར་འཛིན་པ་སོགས་
ཀྱི་རྒྱུ་འགའ་ཞིག་གིས་གང་ཟག་ཁ་ཅིག་ལ་སྟོང་པ་མིན་པ་ལྟ་བུར་སྣང་ཞིང་འཛིན་པར་བྱེད་པའི་
རྒྱུ་དེ་ནའོ། །གང་གིས་ན། རབ་ཏུ་བྱེད་པ་བཅོ་ལྔ་པོ་ཐམས་ཅད་ཀྱིས་སོ། །དེ་ལྟར་ན་སོ་སོར་
ཏེ། རྟག་བདེ་གཙང་བདག་ཏུ་འཛིན་པ་རབ་ཏུ་བྱེད་པ་དང་པོ་བཞིས་འགོག་པ་ལྟ་བུ། ཕྱིན་
ཅི་ལོག་ཏུ་འཛིན་པའི་རྒྱུ་མི་འདྲ་བ་བཅོ་ལྔ་པོ་རེ་རེས་འགོག་པར་བྱེད་དོ། ། དེ་ལྟར་ན།
འཕགས་པ་ལྷ་ཆོས་ཅན། རབ་ཏུ་བྱེད་པ་བཅོ་ལྔའི་བདག་ཉིད་ཀྱི་དབུ་མའི་བསྟན་བཅོས་
བརྩམས་པ་ལ་དོན་ཡོད་དེ། བརྩམས་པའི་བསྟན་བཅོས་དེས་སྟོང་པ་ཉིད་ངེས་པའི་གེགས་ང
293
……..༧



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
བླའགོག་པར་བྱེད་པའི་ཕྱིར་རོ། །
གཉིས་པ་ལ། རང་ཚིག་འགལ་བ། བྱ་བྱེད་མི་འཐད་པར་ཐལ་བ། མེད་པ་པར་ཐལ་
བ། གཏན་ཚིགས་ཡོད་པས་ཡོད་པ་པར་ཐལ་བ་སྤང་བ་སྟེ་བཞི་ལས། དང་པོ་ནི། གལ་ཏེ་དེ་
ལྟ་བུའི་བསྟན་བཅོས་བརྩམས་ན་དངོས་པོ་རྣམས་སྟོང་པ་མིན་པ་ཉིད་དུ་གྲུབ་སྟེ། སྨྲ་བ་པོ་
བརྗོད་པར་བྱ་བ། དོན་ལ་མཚམས་བཅད་པའི་ཚིགས་རྣམས་ཡོད་པའི་ཕྱིར་ཞེས་པའི་རྩོད་པ་
ནི། གང་ཚེ་སོགས་རྐང་པ་གཉིས་ཏེ། འང་ནི་བརྗོད་བྱེད་ཀྱི་ཚིག་བསྡུ་བའོ། །སྨྲ་བ་པོ་སོགས་
གསུམ་ལའང་ངོ་བོས་གྲུབ་པའི་རང་བཞིན་ཡོད་པ་མིན་པར་ཐལ། དེ་རེ་རེ་རང་བཞིན་གསུམ་
གསུམ་ལ་ཡོད་པ་མིན་པའི་ཕྱིར་ཏེ། གསུམ་པོ་གང་ཞིག་རེ་རེ་ཡང་གཉིས་གཉིས་ལ་བརྟེན་ནས་
འབྱུང་དགོས་པའི་ཕྱིར། འདི་ལྟར། སྨྲ་བ་པོའི་རང་བཞིན་སྨྲ་བ་པོ་དང་ཚིག་དང་བརྗོད་པར་
བྱ་བ་ལ་ཡོད་པ་མིན་ཏེ། སྨྲ་བ་པོ་ནི་དེ་གཉིས་ལ་བརྟེན་ནས་འབྱུང་བའི་ཕྱིར་དང་། རང་ཉིད་
ངོ་བོས་གྲུབ་པའམ། དེ་གཉིས་ལ་དེའི་ངོ་བོ་ཡོད་ནའང་དེ་གཉིས་ལ་བརྟེན་ནས་སྐྱེ་བ་དོན་མེད་
པའི་ཕྱིར། དེ་བཞིན་དུ། ཚིག་དང་བརྗོད་བྱ་ལའང་སྦྱར་རོ། །
གཉིས་པ་ལ། རིགས་པས་རང་ཕྱོགས་མི་འགྲུབ། གཞན་ཕྱོགས་མི་ཁེགས། རིགས་པ་
མེད་པར་རང་ཕྱོགས་མི་འགྲུབ་པ་དང་གསུམ་གྱི། དང་པོ་ལ། སྒྲུབ་བྱེད་མེད། གནོད་བྱེད་
ཡོད། དེས་ན་གཉིས་མེད་གྲུབ། དེ་ལ་རྩོད་པར་མི་རིགས། གཉིས་མེད་ལ་དབྱེ་བ་མེད་པ་དང་
ལྔ་ལས། དང་པོ་ལ། གཞན་གྱིས་ཉེས་པས་མི་འགྲུབ། གཞན་ཕྱོགས་བསལ་བས་མི་འགྲུབ།
མངོན་སུམ་གྱིས་མི་འགྲུབ། སྟོང་ཉིད་ཡོད་པས་མི་འགྲུབ། སྟོང་ཉིད་མེད་པས་མི་འགྲུབ་པ་
དང་ལྔ་ལས། དང་པོ་ནི། གལ་ཏེ་དངོས་པོ་ཐམས་ཅད་རང་བཞིན་གྱིས་སྟོང་ན། དབང་དོན་
མི་འཐད་པར་ཐལ་བ་ལས་དབང་དོན་འཕྲད་པའི་དངོས་པོ་རང་བཞིན་དང་བཅས་པ་ཡིན་
ནོ། །དེའི་ཕྱིར། སྟོང་པ་ལ་བྱ་བྱེད་མི་འཐད་པའི་ཉེས་པ་ཡིས་སྟོང་པ་མིན་པ་འགྲུབ་པ་འགྱུར་
བ་ཡིན་ནོ་ཞེ་ན། འོ་ན་མི་སྟོང་པ་ལ་བྱ་བྱེད་མི་འཐད་པའི་ཉེས་པས་སྟོང་པ་གྲུབ་པར་ཅི་སྟེ་མི་
འགྱུར་ཏེ་འགྱུར་བར་ཐལ། རང་བཞིན་གྱིས་གྲུབ་པས་མི་སྟོང་ན་ལྡོག་པ་མེད་པས་སྐྱེ་འགག་
མེད་པར་ཐལ་བ་ལས་དངོས་པོ་རྒྱུ་རྐྱེན་ལ་བརྟེན་ནས་སྐྱེ་བར་ཡང་ད་མིགས་པའི་ཕྱིར་རོ། །
གཉིས་པ་ནི། དངོས་པོ་སྨྲ་བ་ཁྱོད་ཀྱིས་གཞན་ཕྱོགས་སུན་འབྱིན་པ་དང༌། རང་ཕྱོགས་བསྒྲུབ་
པར་བྱ་བའི་ཕྱོགས་གཉིས་ལས། གཞན་ཕྱོགས་སུན་འབྱིན་པར་བྱེད་པའི་ཕྱོགས་གཅིག་ལ་
294



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ད་གསལ་བར་བྱེད་པ་འི་སྒྲོན་མེ་བཞུགས་སོ།
མདགའ་ན་རང་ཕྱོགས་བསྒྲུབ་པའི་སྒྲུབ་བྱེད་ལ་ཅིས་མི་དགའ་སྟེ་དགའ་རིགས་པར་ཐལ་ཏེ།
ཕྱོགས་བཞི་པས་བླངས་པའི་རྒོལ་བ་གང་ཞིག དེ་འདྲའི་རྒོལ་བས་གཞན་ཕྱོགས་བཟློག་པ་དང་
རང་གི་ཕྱོགས་སྒྲུབ་པའི་བྱ་བ་གཉིས་བྱ་དགོས་པའི་ཕྱིར། དགའ་ན་ནི་དགའ་བ་ཙམ་དུ་ཟད་དེ།
སྒྲུབ་བྱེད་གང་བཀོད་ཀྱང་བསྒྲུབ་བྱ་དང་མཚུངས་པར་འགྱུར་བའི་ཕྱིར་རོ། ། གལ་ཏེ་རིགས་
པས་ཡོངས་སུ་བརྟགས་པ་ན་སྟོང་པ་ཉིད་མི་རྙེད་ཅིང་སྟོང་པ་ཉིད་མེད་པ་གང་ཡིན་པ་དེ་ཡང་
ཕྱོགས་སུ་མི་འགྱུར་བས་གཞན་ཕྱོགས་མེད་པ་དེ་ཉིད་ཀྱིས་ཁོ་བོའི་ཕྱོགས་གྲུབ་པས་སྒྲུབ་བྱེད་
གཞན་མི་དགོས་སོ་ཞེ་ན། རིགས་པས་བརྟགས་ན་མ་རྙེད་པས་མེད་པས་ཁྱབ་པ་དེས་ན།
རང་བཞིན་གྱིས་གྲུབ་པའི་གཅིག་ཉིད་དང་། ལ་སོགས་པ་གཞན་དང་། བརྗོད་དུ་མེད་པ་སྟེ་
གསུམ་པོ་ཀུན་ཀྱང་ཕྱོགས་མིན་པར་འགྱུར་ཏེ། རིགས་པས་བརྟག་ན་མ་རྙེད་པའི་ཕྱིར་རོ། །
གསུམ་པ་ནི། གལ་ཏེ་ཕྱོགས་གང་དུ་བུམ་པ་མངོན་སུམ་གྱིས་གྲུབ་པ་དེར་དེ་རིགས་པས
བརྟགས་ནས་འགོག་པའི་སྟོང་པ་ཉིད་ཀྱི་གཏན་ཚིག་དོན་མེད་པར་འགྱུར་ཏེ། མངོན་སུམ་
ལས་བརླུང་བའི་ཚད་མ་གཞན་མེད་པའི་ཕྱིར་ཞེ་ན། རང་གི་ངོ་བོས་གྲུབ་པའི་བུམ་པ་མངོན་
སུམ་མིན་ཏེ། དེ་མངོན་སུམ་ཡིན་པ་སྔར་བཀག་ཟིན་པའི་ཕྱིར་རོ། །གལ་ཏེ་ཁྱོད་ཀྱི་གཞུང་
ལུགས་ལས་བཀག་མོད་ཀྱང། མངོན་སུམ་ཡིན་པར་ཁོ་བོ་ཅག་གི་གཞུང་ལུགས་ལས་གྲུབ་པས་
དེས་ཁྱོད་ལ་གནོད་དོ་ཞེ་ན། དེ་ཁོ་ན་ཉིད་དཔྱད་པའི་སྐབས་འདི་ན་བུམ་པ་མངོན་སུམ་མིན་
པ་ལ་དངོས་སྨྲ་བའི་གཞུང་ལུགས་ལས་འབྱུང་བ་སྟེ་གྲགས་པའི་གཏན་ཚིགས་ཀྱིས་གནོད་པ་
ཡོད་པ་མིན་པར་ཐལ། དེ་ཁོ་ནར་དེ་མངོན་སུམ་མིན་པ་རིགས་པས་གྲུབ་པའི་ཕྱིར་དང་།
གཞན་གྱི་གཞུང་ལུགས་དེ་ཉིད་མི་རིགས་པར་བསྟན་པར་འདོད་པའི་ཕྱིར་རོ། །གཞན་དུ་ཡོད་
པ་དེ་ལུང་དེ་ཚད་མར་ཁས་ལེན་པའི་རྒོལ་བ་རྣམས་ལ་ནི་དེ་ཚད་མ་ཉིད་དུ་ཡོད་དེ། དེ་དག་གི་
ཚད་མར་ཁས་བླངས་པའི་ཕྱིར་རོ། །བཞི་པ་ནི། གལ་ཏེ་ཁྱོད་ཀྱི་སྟོང་པ་ཉིད་ཁས་བླངས་ལ།
དེ་ཡང་མི་སྟོང་པ་ལ་མ་ལྟོས་པར་མེད་པས་དངོས་པོ་རང་བཞིན་དང་བཅས་པ་ཉིད་དུ་གྲུབ་བོ་
སྙམ་ན། སྟོང་པ་ཉིད་ནི་མི་སྟོང་ལ་གང་ལ་ལྟོས་ནས་འབྱུང་བ་སྟེ་ཡོད་པ་ཉིད་དུ་འགྱུར་ཏེ་མི་
འགྱུར་བར་ཐལ། ལྟོས་ས་མི་སྟོང་པ་ཅུང་ཟད་ཀྱང་མེད་པའི་ཕྱིར། ཁྱབ་པ་ཡོད། ཇི་ལྟ་བུར་ན་
གཅིག་ཤོས་སྤང་བྱ་མེད་པར་ནི། དེའི་གཉེན་པོ་འབྱུང་བར་འགྱུར་ཏེ། མི་འགྱུར་བའི་ཕྱིར་
རོ། །དཔེར་ན། མེད་པའི་ཁྱི་ནི་སྤྲེའུ་ཡི་གཉེན་པོར་མི་འབྱུང་བར་འཐད་པ་བཞིན་ནོ། །དེ་
295



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
ཉིད་ཀྱི་ཕྱིར། བཅོམ་ལྡན་འདས་ཀྱིས། འོད་སྲུངས་འདི་ལྟ་སྟེ། ནད་མ་ཞི་བ་ཞིག་ཡོད་ལ།
ཞེས་སོགས་ནས། འོད་སྲུངས་དེ་བཞིན་དུ་ལྟ་བར་གྱུར་པ་ཐམས་ཅད་ལས་བྱུང་བ་ནི་སྟོང་པ་
ཉིད་ཡིན་ན། འོད་སྲུངས་སྟོང་པ་ཉིད་ཁོ་ན་ལྟ་བ་དེ་ནི་གསོར་མི་རུང་ངོ། །ཞེས་དང་། རྩ་
བར། རྒྱལ་བ་རྣམས་ཀྱི་སྟོང་པ་ཉིད། །ལྟ་ཀུན་ངེས་པར་འབྱུང་བར་གསུངས། ། གང་དག་
སྟོང་པ་ཉིད་ལྟ་བ། །དེ་དག་བསྒྲུབ་ཏུ་མེད་པར་གསུངས། །ཞེས་གསུངས་སོ། །ལྔ་པ་ནི།
གལ་ཏེ་དེ་ཁོ་ནར་ཕྱོགས་ཐམས་ཅད་མེད་པ་དེ་ཉིད་ཁྱོད་ཀྱི་བསྒྲུབ་བྱར་བཟུང་བས་ཕྱོགས་སུ་
འགྱུར་ལ། དེ་ཡང་མི་མཐུན་པའི་ཕྱོགས་ལ་ལྟོས་པས་ཕྱོགས་དང་མི་མཐུན་པའི་ཕྱོགས་ཐམས་
ཅད་གྲུབ་པས་དངོས་པོ་ཐམས་ཅད་གྲུབ་བོ་ཞེ་ན། དེ་ཁོ་ནར་ཕྱོགས་ཐམས་ཅད་མེད་པ་དེ་ཉིད་
ངོ་བོས་གྲུབ་པའི་ཕྱོགས་སུ་འགྱུར་བ་མིན་པར་ཐལ། གལ་ཏེ་དགག་བྱ་ཕྱོགས་ཅུང་ཟད་གཅིག་
ཡོད་པ་ཉིད་དུ་འགྱུར་ན་དེ་ཁོ་ནར་ཕྱོགས་མེད་ཕྱོགས་ཀྱི་ངོ་བོར་འགྱུར་སྲིད་ནའང། དགག་
བྱའི་ཕྱོགས་མེད་པའི་ཕྱིར་རོ། །དགག་བྱའི་ཕྱོགས་མེད་པ་ནི། རྒོལ་བ་ཐམས་ཅད་གསལ་བར་
བསྟན་ཟིན་པའི་ཕྱིར་རོ། །རིགས་པ་དེ་ལྟར་ན་ཕྱོགས་མེད་པ་ཉིད་ཕྱོགས་ཉིད་དུ་མེད་ན། དེ་
ལ་ལྟོས་ནས་གང་ཞིག་མི་མཐུན་པའི་ཕྱོགས་སུ་འགྱུར་ཏེ་འགྱུར་བ་མིན་པར་ཐལ། ལྟོས་ས་མེད་
པའི་ཕྱིར་རོ། །གཉིས་པ་ནི། གལ་ཏེ་ངོ་བོས་གྲུབ་པའི་དངོས་པོ་ཡོད་པ་མིན་ན་མེ་ཚ་བ་ཉིད་
དུ། ཇི་ལྟར་འགྱུར་ཏེ་མི་འགྱུར་བར་ཐལ་ལོ་ཞེ་ན་ཚ་བ་མེའི་རང་བཞིན་དུ་ངོ་བོས་ཡོད་པ་མིན་
པར་ཐལ། ཚ་བ་མེའི་ཡང་རང་བཞིན་དུ་ཡོད་པ་མིན་ཞེས་དེ་དེའི་རང་བཞིན་དུ་ཡོད་པ་གོང་
ཉིད་དུ་བཟློག་པར་བྱས་ཟིན་པའི་ཕྱིར་རོ། །གཞན་ཡང་། དངོས་པོའི་ཁྱད་པར་མཐོང་ནས་།
དངོས་པོ་མེད་པ་ཞེས་བྱ་བ་ལྡོག་པར་འགྱུར་ན། དངོས་པོ་མེད་པ་དམིགས་པའི་ཕྱིར་དངོས་པོ་
ཡང་བཟློག་པར་འགྱུར་རོ། །དེ་ལྟར་ན་ཡོད་མེད་གཉིས་ཀ་གཉིས་ཀ་མིན་པའི་ཕྱོགས་ནི་བཞི་
ཆར་ལ་ཉེས་པ་སྤངས་ཏེ་ཉེས་པ་མེད་པ་གང་ཞིག་མཐོང་སྟེ་མཐོང་བ་མི་འཐད་པར་ཐལ།
ཕྱོགས་བཞི་ཆར་ཡང་སྐྱོན་མཐོང་བའི་ཕྱིར་རོ། །གཞན་ཡང་། རྡུལ་ལ་ཆ་ཤས་ཡོད་མེད་
ཅེས། །དཔྱད་པ་དེར་ཡང་འཇུག་པར་འགྱུར། །ཞེས་པའི་ཚུལ་འདིས་ཞིབ་ཏུ་དཔྱད་པ་ན།
ཕྱོགས་གང་དུ་རྡུལ་ཕྲ་རབ་ཙམ་ལ་ཡང་ངོ་བོས་གྲུབ་པའི་དངོས་པོ་མེད་པ་དེར་ངོ་བོས་གྲུབ་པའི་
དངོས་པོ་ཇི་ལྟར་འབྱུང་སྟེ། སྐྱེ་བ་མི་འཐད་པར་ཐལ། ངོ་བོས་གྲུབ་པའི་སྐྱེ་བ་པོ་རྣམ་པ་
ཐམས་ཅད་དུ་མི་འཐད་པའི་ཕྱིར། དེས་ཡོད་པའི་མཐའ་བཀག་ནས། མེད་པའི་མཐའ་
296



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
ནའགོག་པ་ནི། དེ་ཁོ་ན་ཉིད་ཁོང་དུ་ཆུད་པས་སམ་མ་རིག་པའི་གཉིད་སད་པའི་སངས་རྒྱས་
རྣམས་ཀྱི་ཡེ་ཤེས་ཀྱི་གཟིགས་ངོ་ལ་མེད་པ་ཉིད་ཀྱང་མ་འབྲེལ་ཏེ། དེས་མཐའ་གང་ཡང་མ་
དམིགས་པ་དེ་ཉིད་ཀྱི་ཕྱིར་རོ། །ཡང་ན། སངས་རྒྱས་ནི། ཉན་རང་། ཡང་དག་པ་རྫོགས་
པའི་སངས་རྒྱས་ཏེ་གསུམ་མོ། །གསུམ་པ་ནི། གཉིས་སུ་མེད་པ་ཉིད་ཐམས་ཅད་ལ་ཁྱབ་པ་
ཡིན་ནོ་ཞེས་སྟོན་པ་ནི། དངོས་པོ་གང་ཞིག་ལ་གཉིས་ཀྱི་རྟེན་དུ་གྱུར་པའི་ཡོད་དངོས་ཡོད་དེ་
ཡོད་པ་མིན་པར་ཐལ། རྟག་མི་རྟག་ཀུན་ལ་ངོ་བོས་གྲུབ་པའི་རྟེན་མེད་པས་བརྟེན་པ་ཡོད་པ་
དང་མེད་པའི་མཐའ་གཉིས་ཡོད་པ་མིན་པའི་ཕྱིར་དང་། དེ་གཉིས་མ་གཏོགས་པའི་གཞན་
ཡང་ཡོད་པ་ཉིད་དུ་བཞག་པར་མི་ནུས་པའི་ཕྱིར་རོ། །
བཞི་པ་ནི། གལ་ཏེ་རྒོལ་བ་ཁྱོད་ཀྱི་གཉིས་མེད་པ་དེ་ལ་རྒོལ་བ་གཞན་པ་ཅི་སྟེ་བྱེད་དེ་མི་
རིགས་པར་ཐལ། དེ་ནི་རིགས་པ་དང་ལྡན་པས་ཁྱོད་ཀྱིས་ཀྱང་ཁས་ལེན་རིགས་པའི་ཕྱིར་དང་།
ཅི་སྟེ་རིགས་པས་མི་འགྲུབ་ན། དེ་འགོག་པའི་འཐད་པ་འགའ་ཞིག་བརྗོད་དགོས་ན་དེ་ཡང་
བརྗོད་ནུས་པ་ཡང་མིན་པའི་ཕྱིར་རོ། །ལྔ་པ་ནི། དེ་ཉིད་ཀྱི་ཕྱིར་འཇིག་རྟེན་ལས་འདས་མ་
འདས། རང་གཞན་གྱི་གཞུང་ལུགས་ཀྱི་བཏགས་པའི་དངོས་པོ་ཀུན་གྱི་དངོས་མེད་དེ། སྟོང་
པ་ཉིད་སྤྲོས་པ་བཀག་ཙམ་གྱི་མེད་དགག་ལ་མི་འདྲ་བའི་རྣམ་པར་དབྱེ་བ་མི་རིགས་ཏེ། དེ་
ཐམས་ཅད་ཀྱི་སྟོང་ཉིད་ཀྱང་སྤྲོས་པ་བཀག་ཙམ་གྱི་མེད་དགག་སྟེ་རོ་གཅིག་པའི་ཕྱིར་རོ། །བུམ་
ལ་སོགས་པའི་ཆོས་ཅན་གྱི་རྫས་རྣམས་ཀུན་ལ་མི་འདྲ་བའི་ ཐ་དད་པ་མཐོང་བ་དེས་ནི།
ཆོས་ཉིད་ལ་མི་འདྲ་བའི་རྣམ་དབྱེ་ཡོད་པར་མི་འགྱུར་ཏེ། གཞན་དུ་ན། ཁམ་ཕོར་ལ་སོགས་
པའི་
འི་སྣོད་ཐ་དད་པས་དེ་དག་གི་ནམ་མཁའ་ཡང་མི་འདྲ་བར་ཐལ་བ་དང་། ཉིད་( ཉེར་)ལེན་
གྱི་ཕུང་པོ་ལྔ་ཐ་དད་པས་དེ་དག་མི་རྟག་པ་དང་སྡུག་བསྔལ་དུ་རོ་གཅིག་པ་མིན་པར་ཐལ་བའི་
ཕྱིར་རོ། །གཉིས་པ་ནི། གཞན་ཡང་། རྒོལ་བ་རྟོག་པ་དང་ལྡན་པས་ཀྱང་དོན་འདི་ཁས་
བླངས་བར་བྱ་བའམ། ཡང་ན་ནི་ལན་གདབ་པར་བྱའོ། ། གལ་ཏེ་དབུ་མ་པ་ཁྱེད་ཀྱི་ནི།
བརྗོད་བྱ་རྗོད་བྱེད་སྨྲ་བ་པོ་སྒྲ་ལས་དོན་རྟོགས་པ་རྣམ་པ་ཐམས་ཅད་དུ་ཁས་མ་བླངས་པས་ལན་
མ་བརྗོད་དོ་སྙམ་ན། དེ་ཉིད་རྗེས་སུ་བརྗོད་པ་ནི། །མེད་ཕྱིར་སོགས་རྐང་པ་གཉིས་སོ། །དེ་
ལྟ་ན་ནི་དབུ་མ་པས་སྟོང་པ་ཉིད་ཀྱི་གཏན་ཚིགས་ཀྱིས་ཁྱོད་ཀྱི་ཕྱོགས་བཟློག་པ་དེ་མི་རིགས་
པའི་རྒྱུ་མཚན་འཐད་པ་འགའ་ཞིག་གིས་རང་གི་ཕྱོགས་མི་སྟོང་པ་ཉིད་ཀྱང་ཅིའི་ཕྱིར་ན་བསྒྲུབ་པ་ལ་
297
S
'་



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་ལྔ་པ།
.པར་མི་འགྱུར་ཏེ། སྒྲུབ་བྱེད་འགོད་རིགས་པར་འགྱུར་ཏེ། མི་སྟོང་པའི་ཕྱོགས་ཁས་བླངས་
པའི་ཕྱིར་དང་། རིགས་པས་མ་གྲུབ་པའི་དོན་ཁས་ལེན་པ་མི་རིགས་པའི་ཕྱིར་རོ། །གང་ཡང་
དབུ་མ་པའི་ཕྱོགས་སུན་འབྱིན་པར་བྱེད་པའི་གཏན་ཚིགས་རྙེད་སླ་ཞེས་འཇིག་རྟེན་ན་བརྗོད་
ཅིང་དེ་ཁས་ལེན་ནའང་། གཞན་དབུ་མ་པའི་ཕྱོགས་ལ་སྐྱོན་བརྗོད་པ་ཉིད་དུ་ཅིའི་ཕྱིར་མི་ནུས་
ཏེ། ནུས་པར་ཐལ་ཏེ། དེ་སུན་འབྱིན་པའི་གཏན་ཚིགས་རྙེད་པར་སླ་བས་ཁྱོད་ལའང་ཡོད་
པའི་ཕྱིར་རོ། །ཐལ་བ་ལས་སུན་འབྱིན་པར་མི་ནུས་པས་སུན་འབྱིན་པའི་གཏན་ཚིགས་རྙེད་སླ་
བ་མིན་ནོ། །མདོ་ལས། ཇི་ལྟར་མི་གཡོ་རི་རབ་ཆེན་པོ་ནི། །གྲོག་མ་ཀུན་གྱིས་བཟོས་པར་མི་
ནུས་ལྟར། །དེ་བཞིན་ཡང་དག་ཚུལ་ལ་ལེགས་བསླབས་པའི། །མཁས་དེ་ལྷ་ཡི་གཟུགས་ཀྱིས་
ཀྱང་མི་བསྐྱོད། །ཅེས་སོགས་གསུངས་སོ། །
གསུམ་པ་ལ། དམ་བཅའ་ཙམ་གྱིས་མི་འགྲུབ། བརྗོད་པའི་མིང་ཙམ་གྱིས་མི་འགྲུབ་པ་
གཉིས་ཀྱི། དང་པོ་ནི། ཇི་སྐད་བཤད་པའི་རིགས་པས་རང་བཞིན་གྱིས་ཡོད་པར་མི་འགྲུབ་ལ།
རིགས་པ་མེད་པར་ཡང་ཡོད་ཅེས་བྱ་བ་དམ་བཅས་པ་ཙམ་ཞིག་གིས་དངོས་པོ་གང་དེ་དེ་ཁོ་ན་
ཉིད་དུ་ཡོད་པར་སྒྲུབ་ནུས་པ་མིན་ནོ། །ནུས་ན་རང་བཞིན་མེད་ཅེས་བྱ་བ་ཙམ་གྱིས་ཀྱང་།
རང་བཞིན་གྱིས་མེད་པར་ཡང་གྲུབ་པར་ཅིས་མི་འགྱུར་ཏེ་འགྱུར་བར་ཐལ་ཏེ། རྒྱུ་མཚན་
མཚུངས་པའི་ཕྱིར་རོ། །དེ་ལྟ་ན། ཁྱོད་ཀྱིས་མེད་པའི་ཕྱོགས་བསལ། ཁོ་བོས་ཡོད་པའི་
ཕྱོགས་བསལ་བས་མཐའ་གཉིས་བཀག་པའི་སྤྲོས་བྲལ་གྱི་གཞུང་ལུགས་གཟུགས་པར་འགྱུར་
རོ། །གཉིས་པ་ནི། གལ་ཏེ་དོན་དམ་པར་དངོས་པོ་མེད་ན། མོ་གཤམ་གྱི་བུ་ལྟར་ཡོད་ཅེས་
པའི་མིང་འདི་མི་འབྱུང་བར་འགྱུར་རོ་ཞེ་ན། དེ་ཉིད་རྗེས་སུ་བརྗོད་པ་ནི། གང་ཕྱིར་སོགས་
རྐང་པ་གཉིས་སོ། །ཡོད་ཅེས་པའི་མིང་བྱས་པ་ཙམ་གྱིས་དངོས་པོར་རང་བཞིན་གྱིས་ཡོད་པར་
མི་འགྱུར་ཏེ། གང་གི་ཕྱིར་མིང་རྣམས་ནི་མིང་ཅན་གྱི་རྗེས་སུ་འགྲོ་ལྡོག་བྱེད་པར་མི་འགྲུབ་པའི་
ཕྱིར་རོ། །དོན་གྱི་སྔར་རམ་ཕྱིས་ཅི་རིགས་པར་འདོད་པ་ཙམ་གྱིས་རྗེས་སུ་བྱེད་པ་དེའི་ཕྱིར་ཏེ།
མིག་ལེགས་པ་ལ་ཞར་བ། ཚེ་ཐུང་བ་ལ་ཚེ་རིང་བ། དགྲས་བཅོམ་པ་ལ་ལྷས་བཙས། ཞེས་
སོགས་དོན་དང་མི་མཐུན་པའི་མིང་དུ་མ་དམིགས་པའི་ཕྱིར་རོ། །རྣམ་པ་གཅིག་ཏུ་ན། གང་
ཕྱིར་མེད་མི་འདོག་ཅེས་མིང་། །བཏགས་པ་དེ་ཕྱིར་ཡོད་འགྱུར་མིན། །ཞེས་པ་ལྟར་ན། ཡོད་
ཅེས་པའི་མིང་ཙམ་གྱིས་ཡོད་པ་འགྲུབ་ན། འོ་ན་རང་གི་ངོ་བོ་མེད་ཅེས་པའི་མིང་བྱས་པས་ཀྱང་
298



༄༅ །།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེ་བཞུགས་སོ།
ངོ་བོ་ཉིད་མེད་པར་འགྲུབ་པར་འགྱུར་ཏེ། རྒྱུ་མཚན་མཚུངས་པའི་ཕྱིར། གལ་ཏེ་ཚིག་དོན་ལ་
ངོ་བོ་ཉིད་ཀྱིས་འབྲེལ་བ་ཡོད་པ་མིན་གྱི་བརྗོད་བྱ་རྗོད་བྱེད་ཀྱི་ཆ་དང། དེ་གཉིས་ཀྱི་འབྲེལ་བ་
ནི་འཇིག་རྟེན་པའི་འདོད་པས་བརྗོད་ཅིང་བཏགས་པ་ཙམ་ཡིན་པས་འཇིག་རྟེན་པ་ཉིད་དུ་ཡོད་
ཀྱི་དེ་ཁོ་ནར་མེད་དོ་ཞེ་ན། དེ་དག་འཇིག་རྟེན་པ་ཉིད་དུ་ཁས་ལེན་པའང་རིགས་པ་ནི་མིན་ཏེ།
རང་གི་ངོ་བོས་གྲུབ་པས་དེ་ཁོ་ན་ཉིད་དུ་འགྱུར་བའི་ཕྱིར་དང་། དངོས་པོ་གང་དེ་ཁོ་ན་ཉིད་དུ་
ཡོད་པས་དེ་ནི་འཇིག་རྟེན་པར་རྒྱུ་མཚན་ཅིས་འགྱུར་ཏེ་མི་འགྱུར་བའི་ཕྱིར་རོ། །གསུམ་པ་ནི།
ཁྱོད་ཀྱིས་ཡོད་མེད་ཀྱི་མཐའ་གཉིས་སྤངས་པར་སྨྲ་མོད་ཀྱི། ངོ་བོས་གྲུབ་པའི་ཕྱོགས་བསལ་
བས་མེད་བ་ཉིད་དུ་འགྱུར་རོ་ཞེ་ན། གལ་ཏེ་རང་བཞིན་གྱིས་གྲུབ་པའི་དངོས་པོ་ཀུན་མེད་པ་སྟེ་
བསལ་བའི་ཕྱིར། དངོས་པོ་མེད་པ་བ་ཉིད་དུ་འགྱུར་བ་དེ་ལྟ་ཡིན་ན། ཁོ་བོ་ཅག་གིས་དངོས་
པོར་སྨྲ་བའི་ཕྱོགས་རྣམས་ཀུན་དངོས་པོ་མེད་པར་མི་རིགས་ཏེ། སེལ་བར་མི་ནུས་པ་ནི་བདེན་
ཏེ། མེད་པ་ཉིད་དུ་སྨྲ་བ་ནི་ཤིན་ཏུ་ཐ་ཆད་པ་ཁས་བླངས་པའི་ཕྱིར་རོ། ། འོ་ན་ཅི་དངོས་པོ་
མེད་པ་ལ་སྲིད་པ་ཡོད་པ་མི་འགྱུར་པ་སྟེ། སྔར་ངོ་བོས་གྲུབ་པའི་ཆོས་རིགས་པས་བཤིགས་པའི་
དངོས་མེད་དངོས་པོའི་ཞིག་པ་དང་མཚུངས་པ་གཅིག་ཡོད་པ་མིན་ཏེ། དངོས་པོ་མེད་པའི་
ཕྱིར་ཏེ། དགག་བྱ་ངོ་བོས་གྲུབ་པ་དང་པོ་ནས་ཡོད་མ་མྱོང་བའི་ཕྱིར། ཁྱབ་པ་ཡོད། དགག་
བྱ་དངོས་པོ་མེད་པར་དེ་རིགས་པའི་སྟོབས་ཀྱིས་བཤིགས་པའི་དངོས་མེད་དེ་ཞིག་པ་དགག་བྱ་
གང་ལ་ལྟོས་ནས་གྲུབ་པར་འགྱུར་ཏེ་མི་འགྱུར་བའི་ཕྱིར་ཏེ། བུམ་པ་ལ་སོགས་པའི་ཞིག་པ་ནི་
བུམ་པ་གཞན་དུ་འགྱུར་བ་ལ་བཞག་དགོས་པས་བུམ་པའི་དངོས་པོ་མེད་པར་མེད་པའི་ཕྱིར་
རོ། །
བཞི་པ་ལ། རྟགས་དང་དཔེ་ཡོད་པས་དངོས་པོ་རང་བཞིན་གྱིས་ཡོད་པར་འདོད་པར་
དགག་པ་གཉིས་ཀྱི། དང་པོ་ནི། གལ་ཏེ་དངོས་པོ་ཐམས་ཅད་སྟོང་པ་མིན་ཏེ། དེ་སྒྲུབ་པར་
བྱེད་པའི་རྒྱུ་ཡོད་པའི་ཕྱིར་རོ་ཞེ་ན། རྒྱུ་ཅི་སྐྱེད་བྱེད་དམ། ཤེས་པར་བྱེད་པའི་རྒྱུ་ཡིན། དང་
པོ་ལྟར་ན། སྟོང་ཉིད་རྒྱུའི་སྔར་མེད་ཕྱིས་སྐྱེས་པས་བྱས་པ་ཡིན་པར་སླུ་བའི་ཆོས་ཅན་དུ་འགྱུར་
རོ། །གཉིས་པ་ལྟར་ན། སྟོང་པ་གཏན་ཚིགས་ལས་འགྱུར་བ་དེའི་ཕྱིར་སྟོང་པར་མི་འགྱུར་ན།
ཞེས་རྗེས་སུ་བརྗོད་ནས། གཏན་ཚིགས་དམ་བཅའ་དང་ངོ་བོས་གྲུབ་པའི་གཅིག་གམ་ཐ་དད།
དང་པོ་ལྟར་ན་ནི། དམ་བཅའ་གཏན་ཚིགས་ལས་གཞན་མིན་པར་ཐ་དད་གཏན་མེད་ཀྱི་ནོ་
ས
299



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་ལྔ་པ།
:གཅིག་ཏུ་འགྱུར་བ་དེས་ན། དམ་བཅའ་སྒྲུབ་བྱེད་ཀྱི་གཏན་ཚིགས་ཡང་དག་མིན་པར་འགྱུར་
ཏེ། དམ་བཅའ་དང་ཐ་མི་དད་པའི་ཕྱིར། དཔེར་ན། དམ་བཅའ་ཉིད་བཞིན། གཉིས་པ་
ལྟར་ན། ངོ་བོས་གྲུབ་པའི་ཐ་དད་ན་འབྲེལ་མེད་ཀྱི་ཐ་དད་དུ་འགྱུར་བས་རྟགས་ཕྱོགས་ཆོས་མི་
འགྲུབ་པའི་ཕྱིར། དམ་བཅའི་སྒྲུབ་བྱེད་ཡང་དག་མིན་པར་འགྱུར་རོ། །གཉིས་པ་ལ། གལ་ཏེ་
སྟོང་པ་ཉིད་ཀྱི་དཔེ་ཡོད་པས་དེ་དང་འདྲ་བའི་དངོས་པོ་གཞན་ཡང་ཡོད་པའི་ཕྱིར་མི་སྟོང་བར་
འགྱུར་རོ་ཞེ་ན། མཐུན་དཔེ་ཡང་རྟགས་དང་འབྲེལ་བའམ་མ་འབྲེལ་བ་ཞིག་ཡིན། དང་པོ་
ལྟར་ན། འགོད་ཚུལ་དང་མཐུན་པར་གཏན་ཚིགས་ཀྱི་ཁྱད་པར་དུ་གྱུར་བས། དེ་དང་ངོ་བོ་
ཉིད་ཀྱི་གཅིག་ཡིན་པས་ཐ་མི་དད་ཀྱི་གཅིག་ཏུ་འགྱུར། དེ་ལྟར་ན་སྔར་གཏན་ཚིགས་ལཔ་ལ་བཀོད་
པའི་སྐྱོན་དེ་ཉིད་དུ་འགྱུར་ཞིང་། གཉིས་པ་ལྟར་ན། བྱ་རོག་ནག་པོ་དེ་བཞིན་དུ་བདག་ཀྱང་
ནག་ཅེས་བརྗོད་ནུས་པར་འགྱུར་ཏེ། གཏན་ཚིགས་དང་འབྲེལ་པ་མེད་པའི་དཔེ་ལས་བསྒྲུབ་
བྱའི་དོན་གྲུབ་པའི་ཕྱིར་རོ། །གསུམ་པ་མཇུག་སྡུད་ལ། དགོས་པ་དང་རྩོད་སྤོང་གི་མཇུག་
སྡུད་གཉིས་ཀྱི། དང་པོ་ལ། དགོས་པ་དངོས་དང་། ཉི་ཚེ་བའི་སྟོང་ཉིད་དགག་པ་གཉིས་ཀྱི།
དང་པོ་ནི། གལ་ཏེ་དངོས་པོ་ཐམས་ཅད་ཀྱང་མེད་ན་བསྟན་བཅོས་བརྩམས་པ་དོན་མེད་དུ་
འགྱུར་རོ་ཞེ་ན། མི་སྟོང་ན་བསྟན་བཅོས་རྩོམ་པ་དོན་མེད་པ་ནི། དངོས་པོ་རང་བཞིན་གྱིས་
གྲུབ་ན། དེ་ཉིད་དེ་ཁོ་ན་ཉིད་ཡིན་པས་འཇིག་རྟེན་པ་རྣམས་དང་པོ་ཉིད་ནས་དེ་ཁོ་ན་མཐོང་
བར་འགྱུར་བས། བསྟན་བཅོས་བརྩམས་པ་དོན་མེད་པར་འགྱུར་ཏེ། དེའི་དགོས་པ་ནི།
སྟོང་པ་ཉིད་མཐོང་བའི་ཆེད་ཡིན་ལ། ཇི་སྐད་བཤད་པའི་རིགས་པས་དངོས་པོ་རང་བཞིན་
གྱིས་ཀྱང་ཡོད་ན། སྟོང་པ་ཉིད་མཐོང་བ་ལ་ཡོན་ཏན་ཅི་ཞིག་ཡོད་དེ་མེད་པའི་ཕྱིར་རོ། །སྟོང་
ཉིད་འཐད་ན་རྩོམ་པ་དོན་ཡོད་པ་ནི། དངོས་པོ་རྣམས་རང་བཞིན་གྱིས་མེད་པ་ལ་ཕྱིན་ཅི་ལོག་
གི་དབང་གིས་བདེན་པར་མངོན་པར་ཞེན་ཅིང་། དེས་ལས་དང་ཉོན་མོངས་པ་བསྐྱེད་པ་
འཁོར་བར་འཇུག་པར་འགྱུར་བ་དེའི་ཚེ་བསྟན་བཅོས་ཀྱི་དངོས་པོ་རྣམས་གདོད་མ་ནས་རང་
བཞིན་གྱིས་སྟོང་པ་ཉིད་སྒྲོ་སྐུར་སྤངས་བའི་སྒོ་ནས་མངོན་པར་གསལ་བར་བྱེད་ཅིང་། དེ་ལ་
འཇིག་རྟེན་གྱིས་ཀྱང་གཟུགས་བརྙན་ལྟར་དངོས་པོ་རང་བཞིན་གྱིས་མེད་པར་མཐོང་བ་ན་
དངོས་འཛིན་གྱི་འཆིང་བ་ལྡོག་པས་སྲིད་པ་ལས་ངེས་པར་གྲོལ་བས་བསྟན་བཅོས་རྩོམ་པ་དོན་
ཡོད་དོ་ཞེས་སྟོན་པ་ནི། རྟོགས་པ་སོགས་ཏེ། དབུ་མའི་བསྟན་བཅོས་བརྩམས་པ་དོན་ཡོད་དེ།
300



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
ན
ཡཕྱིན་ཅི་ལོག་གི་རྟོག་པས་དངོས་པོ་རང་བཞིན་དང་བཅས་པར་མཐོང་བ་ནི་སྲིད་པར་འཆིང་
བའི་རྒྱུ་ཡིན་ལ། རྒྱུ་དེ་ནི་བསྟན་བཅོས་འདི་རུ་དགག་པར་བྱ་བ་ཡིན་པའི་ཕྱིར་རོ། །མདོ་ལས།
ཆོས་ཐམས་ཅད་ནི་སྟོང་པ་སྟེ། རང་བཞིན་མེད་པའི་ཚུལ་གྱིས་སོ། །ཆོས་ཐམས་ཅད་ནི་རང་
བཞིན་གྱིས་འོད་གསལ་བ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པས་སོ། །ཞེས་
དང་། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་
ལ་རག་ལས་གང་དེ་སྟོང་བར་བཤད། །གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་
སོ། །འདིས་རྐྱེན་ལས་སྐྱེས་པ་དེ་རང་བཞིན་གྱིས་མ་སྐྱེས་པས་རྟེན་འབྲེལ་གང་ཡིན་པ་དེ་རང་
བཞིན་གྱིས་སྟོང་པ་ཉིད་དུ་བསྟན་ཏོ། །གཉིས་པ་ནི། རྣམ་རིག་པ་རྣམས་ཀྱིས་ཕྱི་རོལ་གྱི་དོན་
མེད་པའི་གཉིས་མེད་ཀྱི་ཤེས་པ་བདེན་པར་ཁས་ལེན་ཏོ། །སེམས་དང་གཟུགས་གཅིག་ཡོད་
གཅིག་མེད་ཅེས་བྱ་བ་ནི། དེ་ཁོ་ན་ཉིད་དང་འཇིག་རྟེན་པ་སྟེ་ཐ་སྙད་དུ་ཡང་རིགས་པ་མིན་
པར་ཐལ། དེ་ཁོ་ན་ཉིད་དུ་ནི་གཉིས་ཆར་ཡང་མེད་ཅིང་ངེས་དོན་གྱི་མདོ་ལས་བཀག་ལ། ཐ་
སྙད་དུ་གཉིས་ཀའང་ ཐ་སྙད་པའི་ཚད་མས་གྲུབ་པའི་ ཕྱིར་དང་། དྲང་དོན་གྱི་ལུང་ལས་
གསུངས་པའི་ཕྱིར་རོ། །འཇུག་པར། གཟུགས་མེད་ན་ནི་སེམས་ཡོད་མ་འཛིན་ཅིག །སེམས་
ཡོད་ཉིད་ན་གཟུགས་མེད་མ་འཛིན་ཅིག ། ཅེས་སོགས་གསུངས་སོ། ། རྒྱུ་མཚན་དེས་ན།
སེམས་འདི་ཡོད་གཟུགས་འདི་མེད་ཅེས་བརྗོད་པ་ཉིད་དུ་ནུས་པ་མིན་པར་ཐལ། དེ་ཁོ་ནར་
མེད་མཉམ། ཐ་སྙད་དུ་ཡོད་མཉམ་ཡིན་པའི་ཕྱིར་རོ། །གཉིས་པ་ནི། གལ་ཏེ་བདག་གི་ཁྱོད་
ལ་ད་ལྟ་ལན་གདབ་མི་ནུས་མོད་ཀྱི། དེ་བཞིན་གཤེགས་པའི་བསྟན་པ་ལ་མངོན་པར་བརྩོན་པ་
དག་འབྱུང་བར་འགྱུར་བས་དེ་དག་གིས་ཁྱོད་ལ་ཕྱིས་ལན་འདེབས་པར་འགྱུར་རོ་ཞེ་ན། གང་
ལ་རང་བཞིན་གྱིས་ཡོད་པ་དང་། མེད་པ་ཆད་སྟོང་དང། ཡོད་མེད་གཉིས་ཀ་ཞེས་བྱ་བའི་
ཕྱོགས་ཁས་བླངས་པ་ཡོད་པ་མིན་པའི་དབུ་མ་པ་དེ་ལ། ཡུན་རིང་པོ་ནའང་སུས་ཀྱང་ཀླན་ཀ་
བརྗོད་ནུས་པ་མིན་པར་ཐལ། ཀླན་ཀའི་གནས་སུ་གྱུར་བའི་མཐའ་གང་ཡང་ཁས་བླངས་པ་
མེད་པའི་ཕྱིར། དཔེར་ན། ནམ་མཁའ་ལ་དུས་ཡུན་རིང་པོས་ཀྱང་རི་མོ་དང་། ལྕགས་ཀྱིས་
གཟིར་བར་མི་ནུས་པ་བཞིན་ནོ། །ཡང་ཇི་ལྟར་ནམ་མཁའི་ཉི་མའི་འོད་ཟེར་གྱི་ཚོགས་ཀྱིས
བསལ་བའི་མུན་པ་རྣམས་ཀྱིས་ཉི་མའི་འོད་ཟེར་མོག་མོག་པོར་བྱེད་མི་ནུས་པ་བཞིན་དུ། ཟབ་
པ་དང་རྒྱ་ཆེ་བ་ལ་བསམ་གྱིས་མི་ཁྱབ་པའི་རྟེན་འབྲེལ་གྱི་དོན་བསྒོམས་པས། དེ་ཁོ་ན་ཉིད་
301



:
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་པོད་བཅོ་ལྔ་པ།
་
པརྟོགས་པའི་ཉི་མའི་འོད་ཟེར་གྱིས་རྒོལ་བ་མཐའ་དག་གི་གཞུང་ལུགས་ཀྱི་མུན་པ་རྣམ་པར་
བསལ་ནས། ཡང་དག་པའི་ལྟ་བ་ཕྱོགས་མེད་དུ་རྒྱས་པར་བྱེད་པའང་ཡིན་ནོ། །གཉིས་པ་ནི།
རྣལ་འབྱོར་སྤྱོད་པ་བཞི་བརྒྱ་པ་ལས་སློབ་དཔོན་དང་སློབ་མ་རྣམ་པར་གཏན་ལ་དབབ་པ་
བསྟན་པ་སྟེ་རབ་ཏུ་བྱེད་པ་བཅུ་དྲུག་པའི་ཚིག་དོན་བཤད་ཟིན་ཏོ། །
མཇུག་གི་དོན་ལ། མཇུག་མཐར་ཕྱིན་པ་དང་། འགྱུར་བྱང་སྨོས་པ་གཉིས་ཀྱི་དང་
པོ་ནི། སློབ་དཔོན་འཕགས་པ་ལྷའི་ཞལ་སྔ་ནས་མཛད་པ། བྱང་ཆུབ་སེམས་དཔའི་རྣལ་
འབྱོར་སྤྱོད་པ་བཞི་བརྒྱ་པའི་ཚིག་ལེའུར་བྱས་པ་རྫོགས་སོ།། །།
གཉིས་པ་ནི། ཁ་ཆེའི་གྲོང་ཁྱེར་དཔེ་མེད་ཀྱི་དབུང་རིན་ཆེན་སྦས་པའི་ཀུན་དགའ་ར་
བར། རྒྱ་གར་གི་མཁན་པོ་སུ་སྨྲ་ར་ཛཱ་ན་དང༌། བོད་ཀྱི་ལོ་ཙཱ་བ་པ་ཚབ་ཉི་མ་གྲགས་ཀྱིས་
བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།
བསྟན་བཅོས་འདི་རབ་ཏུ་བྱེད་པ་དང་པོ་བརྒྱད་ཀྱི་ཆོས་ཀྱི་འབངས་ཀྱིས་བཀོད་པའི་
དཔེ་རྣམས་དང་། འཕྲོད་དོན་འགའ་ཞིག་དང་། ལུང་རྣམས་ཕལ་ཆེར་ཚིག་མང་དུ་དོགས་
པས་བཞག་ནས་དངོས་བསྟན་གྱི་དོན་རྣམས་འགྲེལ་པའི་དགོངས་པ་ཇི་ལྟ་བ་བཞིན་དུ། ཚིག་
ཉུང་ཞིང་དོན་གསལ་བའི་རིན་པོ་ཆེའི་སྒྲོན་མེ་ཞེས་བྱ་བ་འདི་ནི། གཞུང་ལུགས་འདི་ཉིད་
ཕྱོགས་ཐམས་ཅད་དུ་འཕེལ་ན་ཅི་པའི་བསམས་པས། གྲགས་པ་བཟང་པོས་
ས་རུང་སྙམ་།
བཀོད་པའི་ཡི་གེ་པ་ནི། བཀའ་བཞི་པ་སངས་རྒྱས་དཔལ་བཟང་གིས་སོ།། །།
ལྷ་དབང་ལེགས་བཤད་ཆར་རྒྱུན་ལས། །བྱུང་བའི་གཞུང་ལུགས་ཆུ་གཏེར་ཆེ། །ཟབ་
དང་རྒྱ་ཆེའི་ཚུལ་ལྡན་པ། །ཟླ་བའི་འོད་ཀྱིས་གསལ་བྱས་པས། །དེ་ཡི་ཕྱོགས་ཙམ་མཐོང་མོད་
བདག་བློ་བྱིས་པའི་ངང་ཚུལ་ཅན། །ཚིག་གི་སྦུ་འཕྲེང་དཀར་པོ་ཡི། །རྗེས་སུ་འབྲང་
བས་དོན་མ་མྱོང་། །དེ་སླད་གཞན་ལ་ཕན་སེམས་མེད། །འོན་ཀྱང་ལེགས་བཤད་འདི་འདྲའི་
གཏམ། །བསྐལ་པ་བརྒྱར་ཡང་རྙེད་དཀའ་ཞིང་། །གང་གི་ཚིག་ཙམ་ཐོས་པ་དང༌། །ཐེ་ཚོམ་
ཟ་བ་ཙམ་ཞིག་གིས། །སྲིད་པ་ཧྲུལ་པོར་བྱེད་ཅེས་གསུངས། །དེ་ཕྱིར་འདི་དོན་སྤེལ་སླད་
དང་། །བདག་ཉིད་དྲན་པ་གསོ་ཕྱིར་སྤེལ། །གལ་ཏེ་འདི་ལ་ལེགས་བཤད་སྲིད། །སྲིད་པའི་
རྒྱ་མཚོ་མཐར་བྱེད་ཤོག །ཉེས་པར་བཤད་པའི་ཉེས་པ་གང་། །ཉེས་པ་གཞན་དང་ལྷན་ཅིག་
འཆགས། །བདག་ནི་ཚེ་རབས་ཐམས་ཅད་དུ། ། སངས་རྒྱས་བསྟན་པའི་སྒོར་ཞུགས་ཏེ། །༧
302



༄༅།།རྣལ་འབྱོར་སྤྱོད་པ་བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཚེའི་སྒྲོན་མེ་བཞུགས་སོ།
མང་ཐོས་ཚུལ་ཁྲིམས་ལྡན་པ་དང་། །ལེགས་བཤད་འདི་དོན་སྟོན་པ་ཡི། །བཤེས་གཉེན་དམ་
པ་མཉེས་བྱས་ཏེ། །ཟབ་ཅིང་རྒྱ་ཆེའི་ལམ་གོམས་པས། །རྒྱལ་བའི་གོ་འཕང་མྱུར་ཐོབ་སྟེ། །
འགྲོ་ལ་འདི་ཉིད་སྟོན་པར་ཤོག། །།
.:
303



་
བ་ཀྱི་
།
རྩོམ་སྒྲིག་འགན་འཁུར་པ། ཨ་ནན།
མདུན་ཤོག་ཇུས་འགོད་པ། བསྟན་པ་ཚེ་རིང་། ལི་ཅན་ཞུང་། རིག་འཛིན་དབང་མོ།
::
..
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་(པོད་བཅོ་ལྔ་པ།)
དབུ་མ་བཞི་བརྒྱ་པ།
མཁན་པོ་ཀུན་དགའ་བཟང་པོས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
སན་ཧོ་གྲོང་ཁྱེར་ཏུ་ཏུང་པར་འདེབས་ཚད་ཡོད་ཀུང་གིས་པར་བཏབ།
པོར་གྲངས། ༠༠༠ ༡ ༢༠༠༠ དཔར་ཤོག ༢༠
༢༠༡༡ལོའི་ཟླ་༥པར་པར་གཞི་དང་པོ་བསྒྲིགས།
༢༠༡༡ལོའི་ཟླ་༥པར་པར་ཐེངས་དང་པོ་བཏབ།
ISBN 978-7 -80251:369 1/8 13
རིན་གོང་(པོད་༡ – ༡༢བར)སྒོར། 680. 60.
.:.



图书在版编目(CIP)数据
萨迦派十八部传世经典名著,第15部:藏文/堪布·更换松保编,一北京:
中国藏学出版社,2011.5
ISBN 978-7-80253 369 -1
1.0萨 II. 0堪… 0.0萨迦派一佛经一藏语 N. DB946.6
中国版本图书馆 CIP 数据核字(2011) 第070253号
萨迦派十八部传世经典名著(15)
堪布·更换松保 編
中国藏学出版社出版发行
三河市华东印刷有限公司
开本:787m X 1092 n. 1/16
印数:0001-2000 册印张:20
2011年5月第1版第1次印刷
ISBN 978-7-8253369 -1/8,13
定价(1-18 卷):680.0元



ਦਲੇਨਾ ਦਾ ਉਸ ਸ ਸ ਸ ਲ ਸ ਲਾਸੌਦਾ ਨਾ ਨਹਿ pMIRRਰ ॥
ਇਸ ਨੋ ਤੂ ਸਮਸ ਦਾ ਸਮਾਂ 12 ਇਸਰ ਉਸP
ਨੂੰ ਸਨਮਾਨ ਨੂੰ ਇਸ ਨਾਲ ਉਸ ਦਾ Es Bar Fਮਲਾ ਕਰ
ਕਰੂਪ ਮਨ ਨੂੰ ਹੋਰ ਸ ਸ ਧਨੌਸਲਿਮ ਤੋਂ ਲਟਕ
ਇਲg g2 ,ਬਲੇ ,ਸ਼ ਲਾ ਸਕੂਲ ਦੇ (ਣ
ਅਗਨ22 Aਨ B12 , 01 ਮਰ ॥ ਬੰਕੇ ਨੂੰ 175 ਸਤਲ
ਮਟਾ ਜਿਨਾ ਮਨ ਨਵਾ ਨਵਾ ਆਮਸਹਿਮ ਨਾਲ ਸ , ਲਾਲਿਤ
ਸਦਾ ਸਸਸਸ ਲਾਥਾ ॥e Rਣਾ ਸ਼ਲ ਪਾਇਲ ਲੀਕ ਲੜੋ
ਨੂੰ 65 'ਸਲ ਲਲ ਨੂੰ ਪਾਰ ਕਰਨ ਨਾਲ ਸ
ਹੌਲEET ਸਨ ਪਰ ਹਈਨ ਪਲ
Pਪਰ ਕੁਟਾਈ ਈ ਨ ਛੋਏ ਕn 7 ਸਤਪਾਲ ਸਪਰਾ ਨੇ ਪਲ
ਸਾਨੂੰ ਸਾਲ 2 ਨਾਲ ਸ਼ਾਇਰਲ ਰਲਕ ' ਪੁਸਤਕ
ਮਾਨ ਸਨਮਾਨ ਉਸ ਸ ਮ ਨ ਨ ਨ ਸਹਿਤ ਭਰਾ ਨੂੰ ਘਰ
ਲਬਾਤ ਤੋਂ ਪਤਾ ਲਨ1716 ਈ ਨ
BYਮਰਾ ਨਨਲਪਟਨ ਨੂੰ 26 ਜਨ ਮੂਲ ਨਾਲ
ਮੁੱਖ ਭਰ 'ਚ ਸਾਲ 17 ਲੱਦ ਪੈ5 ਅਨ ਲਈ
ਨ 15ਵਰ ਨ ਲ ਸ ਸ ਸ ਸ ਸ ਸ ਸ ਇਹੋ ਇਸ ਪੇਸ਼
ਮਾਣ ਨਾਲ ਉਨ੍ਹਾਂ ਨੂੰ ਮਾਰਨ ਤੋਂ ਦੋ ਸਾਲ ਤੋਂ
ਸੰਬਰ ਨੂੰ ਇਸਡਰ8 ਨੂੰ ਨਹੀਂ ਪਤਾ ਕਿ 855 ਈਬਲ) ਨਾਲ
E2pਮਾਸਟਰ ਸੁਲਝਾਊ ਨਰਸ
ਪਮਪਲਬਾਰ ॥



ཞིང་
3
དབུ་
མ་
བཞི་
བརྒྱ་
ང་34 (8
(15
1%BN 7:27. Bt=1
མན་
གྱི་
མཚོ18.680OT
917878021533691>
