༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W1PD152291
ImageGroup:12PD18424
LCCN:n/aISBN:9787802533691
Title:
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད།
dpal ldan sa skya pa'i gsung rab grags chen bco brgyad/
Author:
n/a
n/aDescriptor:
Original Publication:n/a n/a
Place:
pe cin/
Publisher:|krung go'i bod rig pa'i dpe skrun khang/
Date:2011
Volume:18
Total Volumes:18
TBRC Pages:2
Introductory Pages:n/a
Text Pages:In/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



གྲགས་ཆེན་བཅོ་བརྒྱ་ །
ས བ ས གངཤ11 བང བ
པོད་བཅོ་བརྒྱད་པ།
ལམ་རིམ།
གལ་ཆེ། བློ་ར་མི།:སྒོམི་སྙན་



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། (པོད་བཅོ་བརྒྱད་པ།)ལ
བ་དང་
ལམ་རིམ།
མཁན་པོ་ཀུན་དགའ་བཟང་པོས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།



དཔལ་ལྡན་ས་སྐྱ་པའི་གསུང་རབ་གྲགས་
ཆེན་བཅོ་བརྒྱད་ཀྱི་དཔེ་ཚོགས།
་བློ་འདོན་མཁན་པོ། མཁས་དབང་ཨ་པད་རིན་པོ་ཆེ།
མཁན་པོ་བསོད་ནམས་རྒྱ་མཚོ།
གཙོ་སྒྲིག་པ། མཁན་པོ་ཀུན་དགའ་བཟང་པོ།
ཡིག་སྒྲིག་དང་ཞུ་དག་པ། ངག་དབང་མཁས་གྲུབ། བསྟན་པ་ཚེ་རིང༌། ཚེ་བརྟན་རྡོ་རྗེ།༢༠༠
དཔེ་ཚོགས་ཀྱི་དཀར་ཆག
པོད་དང་པོ། སོར་ཐར་མདོ།
པོད་གཉིས་པ། འདུལ་བ་མདོ་རྩ།
པོད་གསུམ་པ། འདུལ་བ་མདོ་རྩ།
པོད་བཞི་པ། ཚད་མ་ཀུན་བཏུས།
པོད་ལྔ་པ། ཚད་མ་རྣམ་འགྲེལ།
པོད་དྲུག་པ། ཚད་མ་རྣམ་ངེས།
པོད་བདུན་པ། མངོན་པ་ཀུན་བཏུས།
པོད་བརྒྱད་པ། མངོན་པ་མཛོད།
པོད་དགུ་པ། མངོན་རྟོགས་རྒྱན།
པོད་བཅུ་པ། མདོ་སྡེ་རྒྱན།པོད་བཅུ་གཅིག་པ། དབུས་འབྱེད་དང༌།
ཆོས་ཉིད་རྣམ་འབྱེད། རྒྱུད་བླ།
པོད་བཅུ་གཉིས་པ། སྤྱོད་འཇུག
པོད་བཅུ་གསུམ་པ། དབུ་མ་རྩ་བ་ཤེས་རབ།
པོད་བཅུ་བཞི་པ། དབུ་མ་འཇུག་པ།
པོད་བཅོ་ལྔ་པ། དབུ་མ་བཞི་བརྒྱ་པ།
པོད་བཅུ་དྲུག་པ། ཚད་མ་རིགས་གཏེར།
པོད་བཅུ་བདུན་པ། སྡོམ་གསུམ།
པོད་བཅོ་བརྒྱད་པ། ལམ་རིམ།



།
ཇོ་བོ་རྗེ་དཔལ་ལྡན་ཨ་ཏི་ཤ་ལ་ན་མོ། །



ཀྱི?
སྐྱེས་བུ་གསུམ་གྱི་ལམ་རིམ་དོན ། ། འགྲེལ་མཛད་བོ་དོང་པཎ་ཆེན་རྒྱལ། །



༄༅ །།དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་པོད་བཅོ་བརྒྱད་པ་སྐྱེས་
བུ་གསུམ་གྱི་ལམ་གྱི་རིམ་པ་མཛད་པ་པོ་ནི་བོ་དོང་ཕྱོགས་ལས་རྣམ་རྒྱལ་ཡིན། ཁོང་ནི་བོད་
དབུས་གཙང་ཁམས་གསུམ་ལས་གཙང་གི་ཡུལ་གྲུ་ལྷོ་ཕྱོགས་དཔལ་གྱི་རི་བོའི་ཉེ་འགྲམ། ལག་
པ་གོང་ཞེས་པའི་རི་ཕྲན་ཞིག་གི་ཉེ་ལོགས། དབྱིག་གི་ཞེས་པའི་སར་འབྲོག་པའི་སྦྲ་ཁྱིམ་ཞིག་
ཏུ་རབ་བྱུང་དྲུག་པའི་མེ་ཕོ་འབྲུག་སྟེ་སྤྱི་ལོ་༡༣༧༦ལ་སྟོན་འབྲུ་བཅུད་ཡོངས་སུ་སྨིན་པའི་དུས་
སུ་སྐུ་བལྟམས་སོ། །
ཡབ་ནི་ཞ་མ་ལོ་ཙཱ་བ་སེང་གེ་རྒྱལ་པོ་སོགས་མཁས་གྲུབ་ཤ་སྟག་བྱོན་པའི་རུས་ལས་བྱུང་
བ། བཟོ་དང་གསོ་བ། རྩིས་དང་སྙན་ངག་སོགས་རིག་པའི་གནས་ཀུན་ལ་ཐོགས་པ་མེད་པའི་
མཁྱེན་རབ་དང་ལྡན་པ་སྟོན་པ་ཆོས་དབྱིངས་རྒྱལ་མཚན་ཞེས་པ་དང་། ཡུམ་བྱང་ཆུབ་སྒྲོན་
བྱའོ། །ཡབ་ཡུམ་དེ་གཉིས་ཀྱིས་སྲས་བལྟམས་མ་ ཐག་ ཏུ་མཚན་མཁན་ལ་བསྟན་པས།
བསྔགས་བརྗོད་དང་བཅས་གཡུང་དྲུང་སངས་རྒྱས་སྐྱིད་ཅེས་བཏགས། གཅེས་པར་བསྐྱངས་
ནས་དགུང་ལོ་ལྔར་ཕེབས་པ་ན། མཁས་གྲུབ་དུ་མའི་བསྟི་གནས་གྱམ་བསམ་གཏན་གླིང་གི་
དགོན་པར་ཀློག་པ་ཐོས་བསམ་གྱི་བྱ་བར་ཞུགས། ཀློག་སྦྱོང་ལ་ཐོགས་པ་མེད་པའི་ཤེས་རབ་ཀྱི་
རྩིལ་བརྡོལ་བས། ཧོར་དཀའ་བཞི་པ་སེང་གེ་རྒྱལ་མཚན་དང་། དགེ་བཤེས་སྒྲུབ་པ་དཔལ་
སོགས་མཁས་དབང་མང་པོས་བསྟོད་བསྔགས་ཀྱི་མེ་ཏོག་ལན་བརྒྱར་གཏོར།
དགུང་ལོ་བདུན་པར་ཕེབས་པ་ན། གྱམ་བསམ་གཏན་གླིང་གི་དགོན་པར་ཕེབས།
ཞང་གྲགས་པ་རྒྱལ་མཚན་དྲུང་དུ་གཙུག་ཕུད་ཕུལ་ཏེ་རབ་ཏུ་བྱུང་ཞིང་དགེ་བསྙེན་གྱི་སྡོམ་པ་
བླངས་ནས་མཚན་སངས་རྒྱས་རྒྱལ་མཚན་ཞེས་གསོལ། སྐབས་དེར་བསྟན་པའི་སྦྱིན་བདག་སི་
ཏུ་ཆོས་ཀྱི་རིན་ཆེན་གྱིས་ཁོང་དབོན་ཞང་གཉིས་ཤེལ་དཀར་གྱི་ཁབ་ཏུ་གདན་དྲངས། བྱིས་
པར་ཉམས་སད་པའི་སླད་དུ་སི་ཏུ་པས་དབོན་པོ་སྒོམ་ཞིག་མཛོད་དང་ཞེས་བསྐུལ་བ་ན།
དབོན་པོས་རས་རྐྱང་གི་ཆོས་གོས་སྲབ་པོ་གཅིག་པུ་ལས་མ་བསྣམས་པར་ཞབས་སྐྱིལ་མོ་ཀྲུང་
1



༄༅།།དཔལ་ལྡན་ས་སྐྱ་པའི་མ་སུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
བཅས་ཏེ་བསམ་གཏན་ལ་མཉམ་པར་བཞག་པས། དགུན་གྱི་གྲང་ངར་ཤིན་ཏུ་ཆེ་བ་ལའང་ཇི་
མི་སྙམ་པར་གནས་ཐུབ་པའི་སྤྱོད་པ་དེས། སི་ཏུ་པ་ཧ་ལས་ཤིང་དེར་གནས་པའི་སྐྱེ་བོ་ཀུན་
དད་པའི་སྤུ་ལོང་གཡོ། དེ་ནས་དཔལ་ཨེའི་དགོན་པར་བྱོན་ནས། ཞང་གྲགས་པ་རྒྱལ་མཚན་
དྲུང་ནས་དགེ་ཚུལ་གྱི་སྡོམ་པ་མནོས། མཚན་ཆོས་ཀྱི་རྒྱལ་མཚན་ཞེས་པ་གནང་། ཆོས་སྡེ་དེ་
ཉིད་དུ་ཚད་མ་སྨྲ་བ་ལ་ཟླ་དང་བྲལ་བའི་བཤེས་གཉེན་ཆོས་ཀྱི་རྡོ་རྗེ་སློབ་དཔོན་དུ་བསྟེན་ནས་
ཚད་མ་རྣམ་འགྲེལ་སྦྱོང་བའི་དབུ་བཙུགས། དཔང་ཊཱིཀ་ཆེན་མོ་དང་། ལོ་ཆེན་གྲགས་པའི་
ཊཱིཀ་ཆེན་ཡོངས་སུ་རྫོགས་པར་ཐུགས་སུ་ཆུད་ཅིང་། སློབ་དཔོན་གྱི་ཞལ་ལས་ཐོས་པའི་མཁས་
དབང་གཞན་དག་གི་ལེགས་བཤད་དག་གིས་ཀྱང་མགྲིན་པ་བརྒྱན་པར་མཛད། ཡུན་མི་རིང་
བར་ཚད་མའི་རིག་པ་མཐར་ཕྱིན་པར་གྱུར། དགུང་ལོ་བཅུ་དྲུག་པར་དཔལ་ས་སྐྱའི་གདན་ས་
ཆེན་པོར་བྱོན་ནས་ཚད་མ་རྣམ་འགྲེལ་གྱི་གྲྭ་སྐོར་མཛད། རིགས་སྨྲ་མང་པོའི་ཡིད་དབང་
འཕྲོག་ཅིང་སྙན་གྲགས་ཀྱི་བ་དན་ཀུན་ཏུ་གཡོ། ཤེས་རབ་ཀྱི་ལྷ་ལ་གསོལ་བ་བཏབ་པས། ལྷ་
མོ་དབྱངས་ཅན་མས་རྗེས་སུ་བཟུང་། མཚན་དབྱངས་ཅན་དགའ་བ་ཞེས་གྲགས། ཁ་བའི་
ལྗོངས་ཀྱི་སྙན་དངགས་སྨྲ་བ་ཀུན་གྱི་རྩེར་སོན། ཐུབ་པའི་དབང་པོ་ལ་མཛད་པ་བཅུ་གཉིས་ཀྱི་
སྒོ་ནས་བསྟོད་པ། འཇམ་དབྱངས་བསྟོད་པ་བརྒྱ་པ། གཞོན་ནུ་ནོར་བཟང་གི་རྟོགས་བརྗོད་
སོགས་སྙན་དངགས་ཀྱི་བསྟན་བཅོས་མང་པོ་བརྩམས། སྐུ་ན་གཞོན་དུས་ཡིན་ཡང་རྣམ་པར་
གཡེང་བའི་གོ་སྐབས་ནམ་ཡང་མེད་པར་རྒྱལ་བའི་གསུང་རབ་མཆིས་སོ་ཅོག་གི་དགོངས་པ་མ་
ལུས་ཐུགས་སུ་ཆུད་པའི་ཐུགས་མདུན་རྒྱུན་དུ་བཅངས་ཏེ། དཔལ་ཨེའི་ཆོས་སྡེར་དཔང་ལོ་
ཆེན་པོའི་གཟིམ་ཁང་དུ་སྐུ་མཚམས་དམ་པར་བཅད། རྒྱལ་བའི་གསུང་རབ་མཐའ་དག་གི་
དཀའ་བའི་གནད་ཀུན་ལ་དཔྱད་པ་ཞིབ་ཏུ་མཛད། ཐོག་མར་དབུ་མའི་གཞུང་ལུགས་ཡོངས་
ཀྱི་གཙོ་བོ་སློབ་དཔོན་ཀླུ་སྒྲུབ་ཀྱི་གསུང་དབུ་མ་རྩ་བ་ཤེས་རབ་ཀྱི་དབུ་ལྟེབས་གཉིས་ལ་ཉིན་ཞག་
བརྒྱད་ཀྱི་བར་དུ་གཟིགས་ཞིབ་མཛད། དེ་ནས་རིམ་གྱིས་གཞུང་ཆ་ཚང་ཡུན་རིང་བར་
གཟིགས་པས། དཔལ་མགོན་འཕགས་པ་ཀླུ་སྒྲུབ་ཀྱི་དགོངས་པ་ཟབ་མོ། རྒྱལ་བ་རྫོགས་པའི་
སངས་རྒྱས་ཀྱི་བཞེད་པ་མ་ནོར་བ་ཁོང་དུ་ཆུད། སློབ་དཔོན་ཀླུ་སྒྲུབ་ཀྱི་དགོངས་འགྲེལ་མཁན་
པོ་སངས་རྒྱས་བསྐྱངས་དང་། དཔལ་ལྡན་ཟླ་བ་གྲགས་པ་རྗེས་འབྲངས་དང་བཅས་པའི་དབུ་
མ་ཐལ་འགྱུར་བའི་སློབ་དཔོན་སོ་སོའི་བསྟན་བཅོས་རྣམས་དང་སློབ་དཔོན་ལེགས་ལྡན་འབྱེད་འ
2



༄༅།།དཔེ་སྐྲུན་གསལ་བཤད།ཕྱི
དང་། ཡེ་ཤེས་སྙིང་པོ་སོགས་རང་རྒྱུད་པའི་སློབ་དཔོན་རྗེས་འབྲངས་དང་བཅས་པའི་འགྲེལ་པ་
མ་ལུས་པར་གཟིགས་ཤིང་ཁོང་དུ་ཆུད། གཞན་ཡང་ལྷ་དབང་བློ། ཤཱཀྱ་བློ། ཆོས་མཆོག་
སོགས་ཀྱི་འགྲེལ་བ་རྣམས་ཀྱང་ཞིབ་ཏུ་གཟིགས་ཏེ་ཚད་མའི་གཞུང་ལུགས་མཐའ་དག་ལ་ཞིབ་
དཔྱོད་མཛད། རྒྱ་བོད་ཀྱི་མཁས་དབང་རྣམས་ཀྱི་དགོངས་པ་མི་འདྲ་བ་རེ་རེ་བཞིན་ཞིབ་
བསྡུར་དབྱེ་ཞིབ་མཛད་ཅིང་། ལྟ་བ་རིས་སུ་མི་འཛིན་པར་འཇིགས་བྲལ་དབུ་མའི་གདེང་ཐོབ།
ཚད་མའི་བསྟན་བཅོས་ཀུན་ལ་སྦྱངས་པ་མཐར་ཕྱིན། རིག་པར་བྱ་བའི་གནས་མཐའ་དག་ལ་
གཞན་དྲིང་མི་འཇོག་པའི་སློབ་པ་ཚད་མེད་སྐྱེས་ཏེ། དབུས་ཕྱོགས་ཀྱི་རྩེ་ཐང་དང་གསང་ཕུ་
སོགས་གདན་་ས་ཆེན་པོ་རྣམས་སུ་གྲྭ་སྐོར་ལ་འགྲོ་བའི་འདུན་པ་དྲག་པོ་སྐྱེས། བླ་མ་ལོ་ཆེན་
གྲགས་པ་རྒྱལ་མཚན་གྱི་མདུན་དུ་དབུས་ཕྱོགས་སུ་གཞུང་བཅུ་གསུམ་གྱི་གྲྭ་སྐོར་ལ་འགྲོ་རྒྱུ་ཡིན་
པས་གནང་བ་སྩལ་དུ་གསོལ་ཞུས། བླ་མས་ཐུགས་དོགས་དང་བཅས་དྲི་བ་མཛད་རྒྱུར་ཁྱོད་
ཀྱིས་གཞུང་བཅུ་གསུམ་གྱི་གྲྭ་སྐོར་བྱེད་པ་ལ། དབུ་ཕར་ཚད་མ་སོགས་རྒྱ་བོད་ཀྱི་དགོངས་
འགྲེལ་གང་དང་གང་ལ་བལྟས་པ་ཡིན་གསུངས། ཁོང་གིས་བླ་མ་ལ་གུས་པ་དང་བཅས་ཏེ་
གསོལ་བ། བྲག་ཅ་ལྟར་གཞན་ཟེར་ཁོ་ན་ཟློས་པར་བྱེད་པ་དང་། རྒྱ་བོད་ཀྱི་འགྲེལ་པ་དག་ཁ་
ཏོན་དུ་འདོན་པར་བྱེད་པ་ནི་སྙིང་པོ་མེད་པར་མཐོང་སྟེ། རྒྱ་བོད་ཀྱི་གཞུང་སོ་སོའི་རྩོམ་པ་པོ་
རྣམས་ཀྱི་དགོངས་པ་འདི་དང་འདི་འདྲ་ཞེས་བཤད་ཅིང་། གཞུང་ཤིན་ཏུ་ཕྲ་བ་རྣམས་ལ་ཡང་
རྣམ་གྲངས་དུ་མར་བཤད་དེ། དོན་གྱི་གནད་ཤིན་ཏུ་དཀའ་བའི་གྲུབ་མཐའ་ཐུན་མོང་དང་
ཐུན་མོང་མིན་པའི་གནད་རྣམས་ཀྱང་ཤིན་ཏུ་གསལ་བར་ཕྱེ་ནས་རང་སྟོབས་ཁོ་ནས་བཤད་པ་
རྒྱས་པར་ཞུས་པ་དང་། གངས་རིའི་ཁྲོད་ཀྱི་མཁས་པ་དག་གིས་གསུངས་ཚུལ་ནོར་བ་དང་མ་
ནོར་བའི་ཁྱད་པར་འདི་དང་འདིའོ་ཞེས་རྣམ་པར་ཕྱེ་སྟེ་ཞུས་པས། ཞང་གྲགས་པ་རྒྱལ་མཚན་
གྱིས་ཐུགས་དགྱེས་པ་ཆེན་པོས། བོད་དུ་སྔར་མ་གྲགས་པའི་ལེགས་བཤད་ཕུལ་བྱུང་འདི་དག་
དབུས་གཙང་གི་མཁས་དབང་རྣམས་ཀྱི་སྙན་ལམ་དུ་སོང་ན་ཅི་མ་རུང་དགོངས་ནས། དབུས་
སུ་གྲྭ་སྐོར་ལ་འགྲོ་ཆོག་པའི་གནང་བ་བསྩལ་ཏོ། །དེ་ནས་དཔལ་ཨེའི་གཙུག་ལག་ཁང་ཆེན་པོར་
ཡབ་སྲས་གཉིས་པོ་ཞག་བདུན་གྱི་བར་སྐུ་མཚམས་བཅད་དེ། རྒྱ་བོད་ཀྱི་གཞུང་ལུགས་ཡོངས་
ལ་དྲི་བ་དྲིས་ལན་མང་དུ་བྱས་མཐར། གཞོན་ནུ་ཉིད་ཤེལ་དཀར་དུ་ཕེབས་ཏེ་ཟླ་བ་གསུམ་གྱི་
བར་དཔེ་མཚམས་བཞུགས། སླར་ཡང་རྒྱ་གཞུང་རྣམས་ལ་ཞིབ་ཏུ་གཟིགས། དེ་ནས་གྱིམ་
3



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
)བསམ་གཏན་གླིང་དུ་ཟླ་བ་བདུན་གྱི་བར་དཔེ་མཚམས་བཅད། དེ་ནས་དགུང་ལོ་ཉེར་གསུམ་
པར་སློབ་མ་བཅོ་ལྔ་ཙམ་གྱི་འཁོར་དང་བཅས་དབུས་ཀྱི་ཕྱོགས་སུ་གྲྭ་སྐོར་ལ་ཕེབས། དེ་དུས་
ཁོང་གི་མཚན་གཞུང་ལུགས་འབུམ་ཕྲག་བརྒྱ་པ་ཞེས་གྲགས། 《རྣམ་ཐར་ངོ་མཚར་རྒྱ་མཚོ》
བྲིས་མར་དགུང་ལོ་ཉི་ཤུ་དབུས་སུ་གྲྭ་སྐོར་ལ་ཕེབས་པར་བཤད། དབུས་སུ་ཕེབས་པའི་ལམ་གྱི་
རིམ་པ་རྣམས་སུ་ཉིན་མོ་དཔྱོད་ལྡན་གྱི་མཁས་པ་དག་ལ་འབེལ་བའི་བཀའ་མཆིད་མཛད་ཅིང་།
གང་དང་གང་དུ་ཕེབས་པ་དེ་དང་དེར་ཉམས་འགྱུར་སྣ་ཚོགས་ལྡན་པའི་སྙན་དངགས་བྲིས་
ནས་མེ་ལོང་མའི་བརྗོད་བྱ་མཐའ་དག་གསལ་བར་སྟོན་པའི་བསྟན་བཅོས་ཡིད་ཀྱི་ཤིང་རྟ་ཞེས་
བྱ་བ་བརྩམས། དེ་ནས་ཐོག་མར་དཔལ་རྩེ་ཐང་གི་ཆོས་གྲྭ་ཆེན་པོར་ཕེབས་པར་ཉེ་བ་ན།
དཔང་ལོ་ཆེན་པོའི་ཡང་དབོན། བྱིས་པའི་དུས་ནས་རྒྱལ་བའི་གསུང་རབ་མཐའ་དག་ལ་རང་
སྟོབས་ཀྱིས་རྣམ་པར་དཔྱད་པའི་སྤོབས་པ་ཐོགས་པ་མེད་པ་ཞིག་གྲྭ་སྐོར་ལ་ལྷགས་སོ་ཞེས་པའི་
སྙན་གྲགས་ཀྱིས་ཁྱབ། དེར་འདུས་སྡེ་རྒྱ་མཚོ་ལྟ་བུས་བསུ་བ་དང་བཅས་རྩེ་ཐང་གི་གདན་ས་
ཆེན་པོར་ཕེབས། དེའི་སང་ཉིན་པར་གདན་ས་པ་ཆེན་པོ་བྱང་ཆུབ་རྡོ་རྗེས་ཐོག་དྲངས། དགེ་
བའི་བཤེས་གཉེན་སྟོང་ཕྲག་མང་པོ་འདུས་པའི་དབུས་སུ། བག་ཚ་བ་དང་ཞུམ་པ་མེད་པར་
རིག་པའི་གནས་ཀུན་ལ་བཤད་པ་མཛད་པའི་དབུ་བཙུགས། ཚད་མ་རྣམ་འགྲེལ་དང་། ཕར་
ཕྱིན། འདུལ་བ་མདོ་རྩ། མངོན་པ་ཀུན་ལས་བཏུས་སོགས་ནས་རིག་གཏེར་དང་དབུ་མ་རྒྱུན་
གཉིས་བཅས་གཞུང་པོད་བཅོ་ལྔའི་བཤད་པ་མཛད། རྩེ་ཁང་གི་གདན་ས་པས་གཙོས་དགེ་
བའི་བཤེས་གཉེན་ཀུན་གྱིས་དགྱེས་པ་ཆེན་པོས་བསྔགས་བརྗོད་མཛད། དེ་ནས་ཡར་ཀླུངས་
ཀྱི་གནས་ཁྱད་འཕགས་ཁྲ་འབྲུག་དང་དགོན་ཐང་འབུམ་མོ་ཆེ་སོགས་སུ་གནས་མཇལ་མཛད་
ཅིང་། གནས་བསྟོད་ཀྱི་ཚིགས་སུ་བཅད་པ་སྙན་ངག་གི་ལམ་ནས་དྲངས་པ་ཕུལ། གདན་ས་
ཐེལ་དུ་ཡང་མཇལ་བར་ཕེབས། གདན་ས་ཆེན་པོ་དཔལ་ལྡན་གསང་ཕུ་རུ་འབྱོར་ཉེ་བ་ན།
སློབ་དཔོན་ཀོང་པོ་དཔོན་སློབ་ལྔ་བཅུ་ལྷག་གིས་གསང་ལའི་རྩེ་མོ་ནས་སྤོས་ཕོར་གྱིས་བསུས་ཏེ་
སྤྱན་དྲངས། དེའི་ཚེ་གངས་རིའི་ཁྲོད་ཀྱི་རིགས་སྨྲའི་གཙུག་རྒྱུན་གཡག་མི་ཕམ་ཆོས་ཀྱི་རྒྱལ་པོ་
དཔོན་སློབ་རྣམས་ཀྱང་སྔར་ནས་གསང་ཕུར་ཕེབས་ཟིན་པ་དང་ཁེལ། གཡག་གིས་གསང་ཕུའི་
གདན་ས་པ་གཉིས་དང་། ཁོང་དཔོན་སློབ་སྤྱན་དྲངས་ནས་གསོལ་ཇ་ཞིག་ཕུལ་བའི་སྐབས་སུ།
ད་ནི་སློབ་དཔོན་དབོན་པོ་པ་འདི་དགུང་གྲངས་དང་པོ་ཏི་གྲངས་མཉམ་ཟེར་ཆོག་པ་འདུག་::
4



༄༅།།དཔེ་སྐྲུན་གསལ་བཤད།
ངེད་དཔལ་ལྡན་ས་སྐྱ་ལ་དགེ་བཤེས་མཁས་པ་འདི་འདྲ་ཡོང་བ་ནི་ཤིན་ཏུ་ངོ་མཚར་རོ་ཞེས་
བསྔགས་པར་མཛད་ཅིང་། ཚད་མ་རིགས་གཏེར་གྱི་སྐོར་ལ་དྲི་བ་དྲིས་ལན་མང་དུ་མཛད།
རང་རིག་ལ་ཡུལ་ཡོད་མེད་དང་། ཀ་བུམ་རྟག་པ་ཡིན་མིན་སོགས་ལ་རྩོད་པ་མཛད། ཕྱོགས་
རྒྱལ་པས་ཐལ་བ་ལྡོག་ཏུ་མེད་པ་འཕངས་པས། གསང་ཕུའི་དགེ་བའི་བཤེས་གཉེན་ཚང་མ་ཧ་
ལས་པར་གྱུར། དེ་ནས་བདེ་བ་ཅན་དང་ཆོས་འཁོར་གླིང་གི་ཆོས་སྡེ་རྣམས་སུ་བྱོན་ནས་བཤད་
པ་རྒྱ་ཆེར་མཛད། གཞུང་བཅུ་དྲག་གི་གྲྭ་སྐོར་བྱེད་པའི་སྲོལ་ཐོག་མར་བཙུགས། རིམ་གྱིས་
བཏེག་འཕན་ཡུལ་བརྒྱུད་སྟག་ལུང་ཐང་དུ་བྱོན། སྟག་ལུང་བཀྲ་ཤིས་དཔལ་བརྩེགས་མཇལ།
ན་རོ་ཆོས་དྲུག་དང་དོ་ཧ་སྐོར་གསུམ་སོགས་གདམས་ངག་ཁྱད་པར་ཅན་མང་པོ་ཞུས། དེར་
སྟག་ལུང་ལོ་ཙཱ་བ་ཤཱཀྱ་བཟང་པོས་ཁོང་ཉིད་ཀྱི་གཟིམ་སྤྱིལ་དུ་གདན་དྲངས། ལོ་ཙཱ་བ་སྐུ་ན་ཤིན་
ཏུ་སྨིན་ཡང་བཞུགས་གདན་ལས་བཞེངས་ཏེ། གཡས་གཡོན་དུ་གཞན་གྱིས་བསྐྱོར་བར་བརྟེན་
ནས་བསུ་བའི་བཀོད་པ་མཛད། བུ་སྟོན་རིན་པོ་ཆེའི་དངོས་སློབ་ལོ་ཙཱ་བ་དེའི་སྤྱན་སྔར་རྣམས་
ཀྱི་རྗེས་གནང་སོགས་ཞུས་པར་མ་ཟད། ལེགས་བཤད་ཀྱི་འབེལ་མཆིད་མང་དུ་མཛད།
སྐབས་དེ་དག་ཏུ་བར་བར་རྣམས་སུ་སྙན་དངགས་ཀྱི་བསྟན་བཅོས་པདྨ་དཀར་པོའི་ཆུན་པོ།
དོན་རྒྱུན་གསལ་བའི་མེ་ལོང་བཅས་རྒྱ་བོད་དུ་སྙན་གྲགས་ཀྱིས་ཁྱབ་པ་རྣམས་བརྩམས། དེ་
ནས་དབུས་ཀྱི་གྲྭ་སྐོར་མཐར་ཕྱིན་ནས་ཡར་བཏེག དཔལ་ཤེལ་དཀར་གྱི་ཆོས་གྲྭ་ཆེན་པོར་ཞང་
གྲགས་པ་རྒྱལ་མཚན་གྱིས་མཁན་པོ་དང་། རེད་མདའ་བ་གཞོན་ནུ་བློ་གྲོས་ཀྱིས་ལས་སློབ། བླ་
མ་བསམ་རིན་པས་གསང་སྟེ་སྟོན་པའི་སློབ་དཔོན་མཛད་དེ་དགེ་འདུན་གྲངས་ཚང་དབུས་སུ་
བསྙེན་རྫོགས་ཀྱི་སྡོམ་པ་ཡང་དག་པར་མནོས། འགྲོ་བ་ལྷ་དང་བཅས་པའི་མཆོད་གནས་སུ་
གྱུར། ཞང་གྲགས་པའི་སྤྱན་སྔར་རྒྱ་བོད་ཀྱི་བསྟན་བཅོས་སྔར་མ་གསན་པ་མང་པོ་གསན། ལོ་
ཆེན་བྱང་ཆུབ་རྩེ་མོའི་སློབ་མ་སྐད་གཉིས་སྨྲ་བ་ནམ་མཁའ་བཟང་པོ་དང་། ལོ་ཙཱ་བ་ཤེས་རབ་
དཔལ་ལས་བརྡ་སྤྲོད་རིག་པའི་གཞུང་ལུགས་ཆེན་པོ་ཀ་ལཱ་པ་དང་ཙནྡྲ་པ་ཆ་ལག་དང་བཅས་པ་
གསན། རྒྱལ་བའི་སྲས་པོ་ཐོགས་མེད་ཞབས་ཀྱི་སྲས་ཐུ་བོ་རྒྱུ་མ་པ་ཡོན་ཏན་འོད་ལས་ཐེག་པ་
ཆེན་པོའི་བློ་སྦྱོང་ཉམས་ཁྲིད་རྣམས་གསན་ཏེ་མདོ་སྡེའི་ཕྱོགས་ཀྱི་བཀའ་བསྟན་རབ་འབྱམས་ལ་
གསན་པ་ཡོངས་སུ་རྫོགས་པར་མཛད། རྩ་བའི་བླ་མ་ལོ་ཆེན་གྲགས་པའི་ཞལ་བཀོད་ལྟར།
དཔལ་ཨེའི་གདན་ས་ཆེན་པོར་སེང་གེའི་ཁྲིར་མངའ་གསོལ། མདོ་སྡེ་རིག་གནས་བཅས་པའི་
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
འཆད་ཉན་རྒྱ་ཆེར་མཛད། མངོན་པ་བ་ཆེན་པོ་གཟད་པ་བློ་རྒྱམ་དང། བྱང་ཆུབ་སེམས་
དཔའ་ཆེན་པོ་གཞོན་ནུ་རྒྱལ་མཆོག་དམར་ཁམ་པ་ཆེན་པོ་གྲགས་པ་བཟང་པོ་སོགས་མཁས་
པའི་དབང་པོ་ཕྱོགས་མཐའ་དག་ནས་དེར་འདུས་ཏེ་མཆོག་གི་གསུང་རབ་ཀྱིས་མགྲིན་པ་
འགེངས་པར་མཛད། ལོ་གསུམ་རིང་བཞུགས་ཏེ་མངོན་པ་ཀུན་བཏུས་དང་། ཕར་ཕྱིན།
ཚད་མ། བསྟོད་ཚོགས། འདུལ་བ། དབུ་མ་བཅས་ཀྱི་གཞུང་འགྲེལ་བཅུ་ཕྲག་ལྷག་བརྩམས།
བསྟན་པའི་སྦྱིན་བདག་ཏའི་སི་ཏུ་ཆོས་ཀྱི་རིན་ཆེན་གྱིས་སྤྱན་དྲངས་ཏེ། ཤེལ་དཀར་གྱི་ཆོས་སྡེ་
ཆེན་པོའི་གདན་ཁྲི་ཕུལ། ལོ་གཅིག་ལྷག་རིང་དཀའ་བཅུ་པ་བརྒྱད་ཙམ་དང་དཀའ་བཞི་པ་དུ་
མ། ཕར་ཚད་སྨྲ་བ་མང་པོ་སྤེལ། མངའ་རིས་སུ་ལྷ་སྲས་ཁྲི་རྒྱལ་བསོད་ནམས་ལྡེས་སྤྱན་དྲངས་
ནས་གུང་ཐང་གི་གདན་ས་ཕུལ། དམ་པའི་ཆོས་ཀྱི་ཆར་ཆེན་ཕབ། དགེ་བའི་བཤེས་གཉེན་
།
མང་དུ་སྤེལ། ཏའི་སི་ཏུ་ལྷ་བཙན་སྐྱབས་ཀྱིས་གསོལ་བ་བཏབ་པའི་ངོར། རྗེ་བཙུན་དམ་པ་
སངས་རྒྱས་ཀྱི་གདན་ས་དཔལ་བླ་འཁོར་གྱི་སེང་གེའི་ཁྲིར་ཕེབས་ཏེ། ཞི་བྱེད་ཀྱི་གླེགས་བམ་
རྣམས་ལ་ཐུགས་དཔྱད་མཛད་ཅིང་། དཀའ་བཞི་པ་ནམ་མཁའ་འོད་ཟེར་མདུན་ཞི་བྱེད་ཀྱི་
ཆོས་མ་ལུས་པ་ཞུས། གྲུབ་ཆེན་དམ་པ་སངས་རྒྱས་ཀྱི་དགོངས་པ་དཔྱིས་ཕྱིན་པར་ཐུགས་སུ་
ཆུད། ཞི་བྱེད་ཀྱི་སྐོར་ལ་འཆད་ཉན་མཛད་དེ་སློབ་མ་མང་པོ་སྤེལ། མདོར་ན། བོ་དོང་ཨེའི་
བླ་འཁོར་རམ་གླིང་སྐོར། གུང་ཐང་། ཤེལ་དཀར། གྱམ་ཕུ་རུ་བཅས་ཀྱི་གདན་
ཁྲིར་བཞུགས་རིང་རྒྱ་བོད་ཀྱི་གཞུང་ལུགས་ཚང་མ་ལ་དད་པ་ཁོ་ནས་གཞན་ཟེར་ལད་ཟློས་བྱེད་
པ་མིན་པར་བློ་གྲོས་དང་སྤོབས་པ་ཚད་མེད་སྒོ་ནས་ལེགས་ཉེས་བླང་དོར་མཛད་དེ་བཤད་པ་
མཛད། གཟུར་གནས་མཁས་དབང་ཀུན་གྱིས་བསྟོད་བསྔགས་མཛད་པ་མ་ཚད། དབུས་
གཙང་གི་ཡོན་ཏན་ལ་དོན་གཉེར་ཅན་ཚང་མ་ཁོང་གི་བཤད་གྲྭར་འདུས། མཁས་གྲུབ་གཉིས་
ལྡན་གྱི་སློབ་བུ་གྲངས་མེད་སྤེལ། བཀའ་བསྟན་མང་པོའི་འགྲེལ་བ་བཅུ་ཕྲག་མང་པོ་བརྩམས་
ཏེ་སྔོན་ཆད་མདུད་རྒྱ་མ་བཀྲོལ་བའི་དཀའ་གནད་མང་པོ་ཐུབ་པའི་དགོངས་ལྟར་བཀྲལ།
གསང་སྔགས་ཀྱི་སྐོར་ལ་གསན་བསམ་མཛད་ཚུལ་ནི། སློབ་དཔོན་གཙོ་བོ་མཁན་ཆེན་
གྲགས་པ་རྒྱལ་མཚན་གཙོས་བླ་མའི་མཆེད་གྲོགས་ཧོར་དཀའ་བཞི་པ་སེངྒེ་རྒྱལ་མཚན་དང་།
དེ་མིན་ས་སྐྱ་པ་ཡབ་སྲས། ས་སྐྱའི་དབོན་བསོད་ནམས་ཡོན་ཏན། ལས་འབྲས་པ་བློ་བཟང་
དཀར་མོ་སོགས་མཁས་གྲུབ་ཀྱི་བླ་མ་རྣམས་བསྟེན་ནས། ས་སྐྱའི་ཆོས་ལམ་འབྲས་དང་བཅས་གདན་ས།
6



༄༅།།དཔེ་སྐྲུན་གསལ་བཤད།
༔པ་དང་། བུ་སྟོན་ནས་བརྒྱུད་པའི་བཀའ་ལུང་མན་ངག་ཡོངས་རྫོགས་གསན། ལོ་ཆེན་ནམ་
མཁའ་བཟང་པོ། རྒྱུ་མ་པ་ཡོན་ཏན་འོད་བཅས་ལ་གཟུངས་སྔགས་སྐོར་མ་ལུས་པ་གསན།
མཉམ་མེད་སྟག་ཕུ་པ། སྟག་ལུང་ཐང་པ་བཀྲ་ཤིས་དཔལ་བརྩེགས་བཅས་ལ་བཀའ་བརྒྱུད་པའི་
ཆོས་སྐོར་ཚང་མ་གསན། གཞན་ཡང་ཚངས་པ་དང་། ཁྱབ་འཇུག དབང་ཕྱུག གྲོག་མཁར་
བ། སེར་སྐྱ། རྐང་མིག འུག་པའི་བུ་སོགས་མུ་སྟེགས་པའི་གྲུབ་མཐའ་ཀུན་ལ་མཁས་པར་
སྦྱངས། མདོར་ན་རྒྱ་བོད་དུ་དར་སྲོལ་ཅོག་གི་གྲུབ་མཐའ་རིས་མེད་ལ་དཔྱད་པ་ཞིབ་ཏུ་མཛད་
དེ་གང་ལའང་ཆགས་ཐོགས་མེད་པར་མཛད།
རིག་གནས་ཐུན་མོང་བའི་སྐོར་ལ། ཐོག་མར་རྟའི་བང་རྩལ་དང། སེང་གེའི་མཆོང་
རྩལ། གྱད་ཀྱི་འཛིན་སྟངས་སོགས་ལུས་ཀྱི་བསླབ་པར་བྱ་བའི་སྒྱུ་རྩལ་སྣ་ཚོགས་སྦྱངས། རྒྱུ་
གར་གྱི་ཡི་གེ་དང་། བལ་པོ། མོང་གོར་སོགས་མི་རིགས་གཞན་དག་གི་ཡི་གེ་དང་བོད་ཡིག་
འབྲུ་མ་དབུ་ཅན་སོགས་ཡིག་རིགས་མང་པོའི་ཀློག་འབྲི་ཐོགས་པ་མེད་པར་མཛད། རྒྱུན་གྱི་
བསྟན་བཅོས་《མེ་ལོང་》དང་། སྙན་ངག་གི་བསྟན་བཅོས་སློབ་དཔོན་དཔའ་བོས་མཛད་པའི་ir
《སྐྱེས་རབས་སོ་བཞི་པ།》དགེ་བའི་དབང་པོ་སྲས་དང་བཅས་པས་བརྩམས་པའི་《 རྟོགས་
བརྗོད་དཔག་བསམ་འཁྲི་ཤིང་།》 དཔལ་རྡོ་རྗེ་ལྷས་བརྩམས་པའི་《འཇིག་རྟེན་དབང་ཕྱུག་གི་
བསྟོད་པ་བརྒྱ་པ།》 ནག་མོ་ཁོལ་གྱིས་བརྩམས་པའི་《སྤྲིན་གྱི་ཕོ་ཉ་》སོགས་རྒྱ་བོད་ཀྱི་སྙན་
ངག་གྲགས་ཆེ་བ་ཚང་མར་གཟིགས་ཏེ་གངས་རིའི་ཁྲོད་ཀྱི་སྙན་ངག་སྨྲ་བ་ཀུན་གྱི་གཙུག་རྒྱན་དུ་
གྱུར། རྣམ་རྒྱལ་གྲགས་པ་བཟང་པོས་བསྐུལ་བའི་ངོར་སྤྲིན་གྱི་ཕོ་ཉ་ལ་མཆན་འགྲེལ་ཡང་
བརྩམས། སྡེབ་སྦྱོར་སྐོར་དམར་སེར་ཅན་དང་། རྒྱལ་བའི་སྡེས་བརྩམས་པའི་སྡེབ་སྦྱོར་གྱི་
གཞུང་དང་། རིན་ཆེན་འབྱུང་གནས་ཞི་བས་བརྩམས་པའི་《སྡེབ་སྦྱོར་རིན་ཆེན་འབྱུང་
གནས།》སློབ་དཔོན་རིན་ཤེས་དཔལ་གྱིས་བརྩམས་པའི་《སྡེབ་སྦྱོར་ཕྲེང་བའི་བསྟོད་པ་》
སོགས་སྡེབ་སྦྱོར་གྱི་གཞུང་ལུགས་མཐའ་དག་གཟིགས་ཤིང་ཁོང་དུ་ཆུད། ཟློས་གར་དང་རོལ་
མོའི་བསྟན་བཅོས་ཀྱང་གང་ན་ཇི་ཡོད་ཚང་མ་ལ་ཐུགས་དཔྱད་མཛད་དེ་《དབྱངས་ཅན་མགུལ་
རྒྱན་》དང་། 《རོལ་རྙེད་མའི་ཟློས་གར་》སོགས་གངས་ཅན་དུ་ཟླ་དང་བྲལ་བའི་ཟློས་གར་གྱི་
བསྟན་བཅོས་བརྩམས། ལུགས་ཀྱི་བསྟན་བཅོས་སློབ་དཔོན་ཀླུ་སྒྲུབ་ཀྱི་རིན་ཆེན་ཕྲེང་བ་སོགས་
ནས་ཉི་མ་སྦས་པ་དང་། བྲམ་ཟེ་མཆོག་སྲེད་ཀྱི་བསྟན་བཅོས། བོད་ཀྱི་ས་སྐྱ་ལེགས་བཤད་
7



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
ལསོགས་རྒྱ་བོད་ཀྱི་བསྟན་བཅོས་ཚང་མར་ཞིབ་དཔྱད་མཛད་ནས་ལུགས་ཀྱི་བསྟན་བཅོས་ཀྱང་
མཆོག་ཏུ་གྱུར་པ་བརྩམས། གསོ་བ་རིག་པ་ལ་མཁས་པའི་རྩེར་སོན་པས། སྨན་པ་ཆེན་པོ་
ཆག་དགེ་བསྙེན་དང་གསོ་རིག་སྐོར་འབེལ་མཆིད་མཛད་སྐབས། ཆག་ལོ་ཆེན་པོ་ཧ་ལས་ཏེ་
བསྟོད་བསྔགས་རྒྱ་ཆེར་མཛད། སྒྲ་རིག་སྨྲ་བ་ལ་ཐོགས་པ་མེད་ཅིང་བརྟག་པ་སྣ་ཚོགས་ལའང་
ཤིན་ཏུ་མཁས། མདོར་ན་རྒྱུ་བོད་ཀྱི་གཞུང་ལུགས་ཚང་མར་གཟིགས་པ་མ་ཟད། བསྟན་
བཅོས་ཉེ་ཚེ་བ་མཆིས་དགུ་ལའང་མཁྱེན་པ་ཐོགས་མེད་གྱུར། མཚན་ཡོང་འབུམ་ཕྲག་བརྒྱ་པ་
ཞེས་གྲགས་སོ། །ས་བཀའ་རྙིང་གསུམ་གྱི་མཁས་གྲུབ་དགེ་བའི་བཤེས་གཉེན་ཕལ་ཆེ་བར་
བསྟེན་པས། མདོ་སྔགས་རིག་གནས་མཐའ་དག་ལ་མཁས་པའི་མཐར་སོན། འཚོ་བ་ངན་ ལ་
བརྟེན་ཅིང་བསླབ་སྡོམ་མིག་འབྲས་ལྟར་བསྲུངས། རྒྱ་བོད་ཀྱི་སྔོན་བྱོན་མཁས་དབང་དག་གི་
གསུང་རབ་རྣམས་ཀྱང་། མ་བརྟག་མ་དཔྱད་པར་ངག་སྐྱོར་ལད་ཟློས་ཁོ་ན་བྱེད་པའམ། ཡང་
ན་གྱ་ཚོམ་དུ་ཚང་མར་ཟུར་ཟ་བྱེད་པ་དེ་འདྲ་མིན་པར། ཚིག་དོན་རེ་རེ་བཞིན་ཞིབ་ཏུ་དཔྱད་
དེ། མདོ་རྒྱུད་མན་ངག་དང་བཅས་པ་ལས་གཞན་དུ་གྱུར་པ་རྣམས་འགོག་པ་ན། མི་ཤེས་
ཤེས་རློམ་བྱེད་པ་དང་། དོན་ལ་མི་རྟོན་ཚིག་ལ་རྟོན་པ། རང་ཕྱོགས་མེད་པར་ཕ་རོལ་ལ་རྒོལ་
བ། གཞན་སུན་འབྱིན་ཁོ་ནའི་ཆེད་དུ་རྩོད་པ་སོགས་ཆགས་སྡང་ཕྱོགས་ལྷུང་གི་རྣམ་པ་རྒྱང་དུ་
བསྲིངས་ཏེ། ནོར་བའི་ཆ་རྣམས་བཀག་ཅིང་། ཡང་དག་པ་རྣམས་དང་བླངས་ཐོག་གོང་དུ་
སྤེལ་བ་ཟུང་འབྲེལ་མཛད་ནས། མཐའ་གཉིས་སུ་མི་ལྷུང་བའི་དམ་པ་ཡ་རབས་ཀྱི་སྤྱོད་པ་ཁོ་ན་
མཛད། ས་སྐྱའི་མཁན་ཆེན་གཡག་སྤྲུག་དང་ཐེག་གསུམ་རྣམ་བཞག་དང་ཡུམ་རྒྱས་འབྲིང་
བསྡུས་བཅས་ཀྱི་སྐོར་རྩོད་པ་དང་། ངམ་རིངས་ཀྱི་རིགས་པ་སྨྲ་བ་བསོད་ནམས་སྐྱབས་དང་
རིག་གཏེར་སྐོར་གྱི་རྩོད་པ། དཀའ་བཅུ་པ་དགེ་ལེགས་དཔལ་བ་དང། བདེན་གཉིས་རྣམ་
བཞག་སྐོར་གྱི་རྩོད་གླེང་། རོང་སྟོན་ཤེས་བྱ་ཀུན་རིག་དང་། དཔལ་ལྡན་ཟླ་བ་གྲགས་པའི་
གསུང་ནོར་ཡོད་མེད་རྩོད་པ། ངོར་ཆེན་དང་རྡོ་རྗེ་སྙིང་པོའི་རྒྱན་སོགས་ཀྱི་དབང་ལུང་བོད་
འདིར་གནང་འོས་མིན་སྐོར་གྱི་རྩོད་པ་སོགས་དབུས་གཙང་གི་མཁས་ཆེན་རྣམས་དང་གླེང་མོལ་
མཛད་པ་ཚང་མས་བསྟན་པ་ལ་བྱི་དོར་ཁོ་ནའི་དོན་དུ་ཡིན་པས་མཐར་རྩོད་པ་ཚང་མ་ཆོས་
ཕྱོགས་སུ་ཞི་ནས་ཀུན་གྱིས་ཁོང་གི་དགོངས་པར་རྗེས་སུ་ཡི་རང་དང་། བསྔགས་བརྗོད་ཚད་
མེད་བྱས། ཁོང་ནི་བོད་སྔ་རབས་ཀྱི་མཁས་དབང་ནང་ནས་རྩོམ་ཆོས་མང་ཤོས་ཡིན་ལ།
8



༄༅ །།དཔེ་སྐྲུན་གསལ་བཤད།
•འཛམ་གླིང་ཁྱོན་ལ་བཤད་ནའང་རྩོམ་ཆོས་མང་ཤོས་ཀྱི་གྲས་ཤིག་ཡིན། གསུང་རབ་རྩོམ་པའི་
ཚེ། ཡི་གེ་པ་ཉི་ཤུ་ཙམ་རེ་རང་རང་གི་གནས་མི་འཆོལ་བར་སོ་སོར་གནས་བཅུག་ཐོག་ཆུ་བོ་
འབབ་པ་ལྟར་རིག་པའི་གནས་ཀུན་རྒྱུན་མི་ཆད་པར་བཤད་ཅིང་གསུང་རབ་སྣ་མང་པོ་ཞིག་
དུས་གཅིག་ལ་མཉམ་དུ་གྲུབ་པར་མཛད། ཁོང་གི་གསུང་རབ་པོད་ཅི་ཙམ་ཡོད་པ་ནི་ཚད་ངེས་
ཅན་ཞིག་སུས་ཀྱང་དེ་སྔ་བཤད་མེད་ཀྱང་། གསུང་འགའི་པར་བྱང་ནང་དུ་པོ་ཏི་བརྒྱ་ཕྲག་དེ་
སྙེད་ཡོད་ཟེར་བ་སོགས་པོ་ཏི་བརྒྱ་ཕྲག་བརྒལ་བ་ཡོད་པར་འཁོད་པ་དང་། བོད་ཀྱི་མཁས་པ་
གོང་མའི་གསུང་རབ་འགར་མཚན་དང་དཔེ་བྱད་ཀྱི་གྲངས་དང་མཉམ་པའི་པོ་ཏི་བརྩམས་ཡོད་
པར་བཤད་པར་བལྟས་ན་པོད་བརྒྱ་དང་བཅུ་ གཉིས་སུ་གྱུར། ཁྱད་པར་དེང་དུས་སྤྱི་ལོ་
༡༩༨ ༡ལོར་རྒྱ་གར་རྡི་ལི་གསར་པར་བསྐྲུན་པའི་དཀར་ཆག་《བསམ་འཕེལ་དབང་གི་རྒྱལ་
པོའི་དོ་ཤལ་》དུ་དེང་སང་ཕྱི་རྒྱལ་དུ་པར་བསྐྲུན་བྱས་པའི་བོ་དོང་པཎ་ཆེན་གྱི་གསུང་པོ་ཏི་ཆིག་
བརྒྱ་སོ་བདུན་ཡོད་པར་བཤད། དཀར་ཆག་དེ་ནི་བརྗོད་བྱའི་སྒོ་ནས་ས་བཅད་ཀྱི་རྣམ་པའི་
དཀར་ཆག་ཅིག་རེད་འདུག མདོར་ན་བརྩམས་ཆོས་ཁོང་ལས་མང་བ་བོད་ན་བྱུང་མ་མྱོང་བར་
མཁས་དབང་ཚང་མས་ཞལ་གྱིས་བཞེས། 《རྣམ་ཐར་ངོ་མཚར་དགའ་སྟོན་》གྱི་ལྡེབས་ཆིག་
བརྒྱ་རེ་དགུ་པའི་ཡིག་ཕྲེང་དང་པོར། གཞན་ཡང་ཉིད་ཀྱི་རིན་ཆེན་སྨྱུག་གུའི་རྩེས། །མ་བྲིས་
མདོ་རྒྱུད་བསྟན་བཅོས་གང་ཞིག་ཡོད། །དེ་ཕྱིར་ཁྱོད་ཀྱིས་རྩོམ་པ་གཅིག་པུས་ཀྱང་། །ཐུབ་
བསྟན་དཀར་པོ་ཉིད་དུ་རབ་ཏུ་མཛད། །ཅེས་དང་། བྱང་པ་རྣམ་རྒྱལ་གྲགས་བཟང་སོགས་
མཁས་གྲུབ་དུ་མས། བོད་ལ་སྔ་ཕྱི་བར་གསུམ་དུ་མཁས་གྲུབ་མཆོག་ཏུ་གྱུར་པ་གསུམ་བྱོན་ཡོད་
དེ་སྔོན་གྱི་མཁས་གྲུབ་ས་པཎ། བར་གྱི་མཁས་གྲུབ་བུ་སྟོན། ཕྱིས་ཀྱི་མཁས་གྲུབ་བོ་དོང་
ཕྱོགས་ལས་རྣམ་རྒྱལ་ཡིན་ནོ་ཞེས་དང་། སྟོན་པ་མྱ་ངན་ལས་འདས་ནས་ད་བར་རྒྱལ་བའི་
གསུང་རབ་རིག་གནས་ཆེ་ཕྲ་མཐའ་དག་འཆད་ཉན་མཛད་ཅིང་། འགྲེལ་པ་བརྩམས་པ་འདི་
འདྲ་ཁོང་མ་གཏོགས་སུ་བྱོན་མ་མྱོང་བ་ཡིན་ཟེར། ཁོང་གིས་ས་བཀའ་རྙིང་གསུམ་གྱི་མཁས་
གྲུབ་ཚང་མ་སློབ་དཔོན་དུ་བསྟེན་ཡང་། གྲུབ་མཐའ་གཞན་དག་ལ་རྒོལ་བའི་ཕྱོགས་རིས་
གཏན་ནས་མེད་ཅིང་། རྒྱ་བོད་ཀྱི་སྔར་ཡོད་གཞུང་ལུགས་དག་ཀྱང་དགག་སྒྲུབ་ཀྱིས་འཆད་
ཉན་མཛད་པ་མ་གཏོགས། བཟང་ན་བཟང་མཐར་འཛིན་པ་དང་། ཞན་ན་ཞན་མཐར་
འཛིན་པའི་མཐའ་གཉིས་སུ་ལྷུང་བའི་ལྟ་བ་ཡེ་ནས་མི་འཛིན། གསུང་རྩོམ་ཆེ་ཕྲ་ཚང་མ་ཚིག་
9



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
སྙན་ཞིང་འཇེབས་པ་དང་དོན་གསལ་ལ་གོ་བདེ་བ་ཐུན་མོང་མ་ཡིན་པའི་ཁྱད་ཆོས་ལྡན་པ་ཤ་
སྟག་རེད། དེ་འདྲ་སྐུ་ཚེ་ཧྲིལ་པོར་འཆད་རྩོད་རྩོམ་གསུམ་གྱི་བྱ་བས་དུས་འདའ་བར་མཛད་དེ།
དགུང་ལོ་བདུན་ཅུ་དོན་དྲུག་ཏུ་ཕེབས་པ། རབ་བྱུང་བརྒྱད་པའི་ལྕགས་མོ་ལུག་སྟེ་སྤྱི་ལོ་
༡༤༥ ༡ལོའི་ཟླ་བ་གསུམ་པའི་ཚེས་སུམ་ཅུའི་དགོང་མོར་བསམ་སྡིངས་གཟིམ་སྤྱིལ་གསང་
སྔགས་བདེ་ཆེན་གླིང་དུ་དགོངས་པ་ཆོས་དབྱིངས་སུ་བསྡུས་སོ། །དེ་ནས་ཉི་མ་བཞི་སོང་བ་ཟླ་
བ་བཞི་པའི་ཚེས་པ་བཞི་ཉིན་པར། དབོན་བླ་འཁོར་གྱི་གདན་ཁྲི་པ་ཀུན་དགའ་རྒྱལ་མཚན་
དང་། བྱང་ཆུབ་སེམས་དཔའ་རྒྱལ་མཚན་དཀོན་མཆོག རྡོ་རྗེའི་རྣལ་འབྱོར་མ་ཆོས་ཀྱི་སྒྲོན་
མེ་བཅས་ཀྱིས་སྐུ་གདུང་ཞུགས་འབུལ་མཛད། གདུང་ཁང་ཉི་མ་བདུན་ཙམ་ཁ་བཅད་དེ་བཞག
གདུང་ཁང་ཁ་ཕྱེ་རྗེས་སློབ་མ་བུ་ཆེན་རྣམས་ལ་དགུང་སྐལ་རེ་བགོས། འཕྲོ་མ་རྣམས་བོ་དོང་
སྒྲུབ་པ་པོ་དཔལ་འབྱོར་བཟང་པོ་ལ་བླ་མའི་འདྲ་སྐུ་ཤངས་ཁྲག་ལས་བཞེངས་པ་མཁྱིད་གང་བ་
ཞིག་ཡོད་་་པ་དེ་དང་ལྷན་ཅིག་ཆོས་སྡིངས་ནས་ཨེའི་ཆོས་སྡེར་གདན་དྲངས་ཏེ་ཚང་མའི་ཕྱག་
རྟེན་དུ་བཞུགས་སུ་བཅུག བླ་མའི་གདན་ཁྲིར་བཀོད་ནས་མཆོད་པ་ཚད་མེད་ཕུལ་ལོ། །
ཁོང་གི་གསུང་ལས་སྐྱེས་པའི་སློབ་མ་ནི། མངའ་རིས་ཀྱི་པིར་ཐོགས་རྒྱལ་པོ་བསམ་
གཏན་རྒྱ་མཚོ། གསོ་རིག་བཀའ་བབ་བྱང་པ་རྣམ་རྒྱལ་གྲགས་བཟང་། སྙན་ངག་མཁས་ཆེན་
དཀའ་བཅུ་པ་དཔལ་ལྡན་བཟང་པོ། ཚད་མའི་བཀའ་བབ་སྟག་ལུང་བཀའ་བཞི་
དབྱངས། མངོན་པའི་བཀའ་བབ་གསང་ཕུ་བ་གཟད་ཕུ་བ། གཟད་པ་བློ་གྲོས་རྒྱ་མཚོ། རྒྱུད་
སྡེ་བཞིའི་བཀའ་བབ་སྟག་ལུང་ཐང་པ་ངག་དབང་གྲགས་པ་སོགས་བཀའ་བབ་ཀྱི་སློབ་མ་བུ་ཆེན་
ཉེར་གསུམ། ས་སྐྱ་བདག་ཆེན་གྲགས་པ་བློ་གྲོས་སོགས་འཁོན་གྱི་གདུང་རྒྱུད་གསུམ་དང་། ལོ་
ཆེན་བསོད་ནམས་བཟང་པོ་དང་ལོ་ཆེན་རྡོ་རྗེ་རྒྱལ་མཚན་སོགས་ལོ་ཆེན་དུ་མ། དཀའ་བཅུ་པ་
དགེ་ལེགས་དཔལ་བཟང་། གསང་ཕུའི་དཀའ་བཅུ་པ་པདྨ་བཟང་པོ། ཤངས་ཀྱི་དཀའ་བཅུ་པ་
ཤེས་རབ་རིན་ཆེན་སོགས་དཀའ་བཅུ་པ་སྟོང་ཕྲག འབྲས་སྤུངས་དཀའ་བཞི་པ་བླ་མ་མུ་སྲིད།
ཚོགས་ཆེན་དཀའ་བཞི་པ་བྱང་ཆུབ་སེང་གེ་སོགས་དཀའ་བཞི་པ་ཉིས་སྟོང་ལྷག གཞན་ཡང་
དགེ་བའི་བཤེས་གཉེན་དང་གྲུབ་ཆེན་བྱ་བྲལ་བ། “རྣལ་འབྱོར་མ་སོགས་སློབ་མ་ཁྲི་ཕྲག་དུ་མ་
སྤེལ་བར་མཛད་དོ། །
སྤྱིར་བོད་གངས་ཅན་ལྗོངས་སུ་སྔ་ཕྱི་མཁས་པ་མང་པོ་ཡོད་པ་ལས་དེའི་ནང་ནས་རྩོམ་
: :
10



༄༅།།དཔེ་སྐྲུན་གསལ་བཤད།
རིགས་མང་ཤོས་ནི་ཁོང་ཡིན། པོད་བརྒྱ་དང་སོ་བདུན་ད་ལྟ་མཇལ་རྒྱུ་ཡོད་པར་གྲགས། དེའི་
ནང་ནས་སྐྱེས་བུ་གསུམ་གྱི་ལམ་གྱི་རིམ་པ་ཞེས་པ་འདིའི་ནང་དུ་རྒྱལ་བ་རྫོགས་པའི་སངས་རྒྱས་
ཀྱི་གསུང་རབ་ཐམས་ཅད་ཀྱི་གནད་བསྡུས་པ། རྒྱ་གར་གྱི་ཕྱོགས་སུ་ཡོངས་སུ་གྲགས་པ་ཤིང་རྟ་
ཆེན་པོ་ཀླུ་སྒྲུབ་དང་ཐོགས་མེད་རྣམ་གཉིས་ཀྱི་ལམ་སྲོལ། རྣམ་པ་ཐམས་ཅད་མཁྱེན་པ་རྫོགས་
པའི་སངས་རྒྱས་ཀྱི་གོ་འཕང་དུ་འགྲོ་བའི་སྐྱེས་བུ་གསུམ་གྱི་ལམ་ཉམས་སུ་ལེན་པའི་རིམ་པ་
ཐམས་ཅད་མ་ཚང་མེད་པ་བསྡུས་པ་འདི་ལ་རྩ་བའི་ས་བཅད་གསུམ་གྱི་ནང་དུ་བསྡུས་ཡོད།
དང་པོ་ལམ་གྱི་འབྱུང་ས་ཡིད་ཆེས་པའི་བརྒྱུད་པ་དང་། ལམ་གྱི་གསལ་བ་བཤེས་གཉེན་བསྟེན་
པའི་ཚུལ། ལམ་གྱི་རང་བཞིན་ཉམས་སུ་ལེན་པའི་ཚུལ་འདི་ནི་ད་ལམ་གྲགས་ཆེན་བཅོ་བརྒྱད་
ཀྱི་ཁོངས་སུ་བཞག་པའི་དགོས་པ་ནི་བཤད་གྲྭ་ཁག་གི་སློབ་ཕྲུག་རྣམས་སློབ་དེབ་དང་རི་སུལ་ལ་
བཞུགས་པའི་སྒོམ་ཆེན་རྣམས་ཀྱིས་སྐྱེས་བུ་གསུམ་གྱི་དོན་ཉམས་སུ་ལེན་རྒྱུ་དང་། ཞིབ་འཇུག་
པ་རྣམས་ཀྱིས་ཞིབ་འཇུག་བདེ་བའི་ཆེད་དུ་དངོས་སུ་དཔར་དུ་བསྐྲུན་པ་ཡིན། མ་དཔེ་ནི་བལ་
ཡུལ་ས་སྐྱ་རྒྱལ་ཡོངས་གསུང་རབ་སློབ་གཉེར་ཁང་ནས་དཔར་དུ་བསྐྲུན་པའི་ལྕགས་པར་མ་
ཡིན། མ་དཔེ་ལ་ཡིག་ནོར་མང་པོ་ཡོད་པས་ང་ཚོས་མངོན་གསལ་དོད་པོ་རྣམས་དག་བཅོས་
བྱས་པ་ལས་རང་སོར་བཞག་ཡོད་པས། མཁྱེན་དཔྱོད་ཀྱི་སྤྱན་རྒྱ་ཡངས་པ་དག་གིས་སྐྱོན་སེལ་
དགེ་སྤེལ་ལ་སྨན་པའི་དགོངས་འཆར་ལྷུག་སྩོལ་གནང་རྒྱུའི་རེ་བ་ནན་གྱིས་ཞུའོ། །
རྩོམ་སྒྲིག་པས།
11



ਨੇ ਨਸਲ ਨੂੰ ਲਸਣ ਖੇ
ਟਰਣ ਮੰਨਿਲ ਤੁਸੀਂ
ਨ ਨੂੰ 7 ਕਿਸਮਸ 21 ਨੇ ਉਸ ਉੱਪਰ ਪਾਸ ਵੀ ਨਸ਼ਨ
2 ਪਿੰਡ ਦਾ 12 ਤੋਂ ਉਸ ਨੂੰ ਸਮਸਟਰxer
ਬਮਰਸ ਤੋਂ ਨਦੀਨ ਨਾਮ ਏਮ ਏ ਨਮਝ ਤੋਂਸਲਾਹ
ਇਸ ਨਾਲ ਉਸ ਨਾਸਰ ਨੂੰ ਮਨਾ ਹੈ
118 ਨਰ ਨੂੰ ਇਕ ਨ ਨ ਰ ਨਾਲ ਰਿਹਾ। ਉਸਸਾਸ਼ ਸਿਤ"
ਮਾਲਪੁਰ ਬਾਉ ਨ ਸਿੰਘ ਨਹੀਂ। ਸਾਨੂੰ ਸ਼ਾਮਲ
ਨੋਨਰੀ ਸਲਾਮ ਹੈ ਜਿਸ ਨੂੰ ਪਤਲਾ ਸਾਇਨ 12 621
ਆਏ ਸਨ ਨੇ ਕਿਹਨੂੰ ਮਰਵਾਇਤ ਨੂੰ ਇੱਕ ਪਲੌਕ ਸਿੰਧਕਾਂ ਨੂੰ ਸੁਰਮਾਂ ਨੂੰ
gft ਸਕੂਲ ਬਲਨਾ ਸ਼ਾਮ ਨੂੰ 815 67
ਤੇ ਸਰ ਨੂੰ
ਸਰਲ ਧg Pਰਾਨ ਸਨਮਾਨ ਸਮੇਂ
ਗਰਮ ਹਸਾਬ ਰ ਨ ਪਾਈ ਸਪਲਾਨਨੌ ਲ ਲੜੇ
Aਲਾਂ ਨੂੰ ਪਿੰਡ
ਜਮਾਂ ਨੂੰ ਕਰਨ ਲਈ ਸ਼ਰਾਬ ਕਰ ਰਹੇ ਬਣ
1 ਪੋਲ ਨੇ ਮਨੂੰ ਸਾੜਨਮੰਨਲਉ।ਨਸ਼ਾ ਨੂੰ
ਲ



༄༅།།གླེང་གཞི།
གླེང་གཞི།
༈ ཕན་བདེ་མ་ལུས་པ་འབྱུང་བའི་གཞི་སྒོ་གཅིག་པུར་གྱུར་པ། འདྲེན་མཆོག་མཉམ་མེད་
ཤཱཀྱའི་རྒྱལ་པོ་མཆོག་རྒྱ་གར་འཕགས་པའི་ཡུལ་དུ་ཐོག་མར་མཛད་པ་བཅུ་གཉིས་དང་བཅས་
པས་འགྲོ་བ་སེམས་ཅན་རྣམས་ཀྱི་བསོད་ནམས་ཀྱི་བགོ་སྐལ་དུ་སྐུ་འཁྲུངས། བར་དུ་ཚོགས་
གཉིས་རྒྱ་མཚོ་ལྟར་དུ་བསགས། ཐ་མར་མངོན་པར་རྫོགས་པར་སངས་རྒྱས་ཏེ་སྐྱེ་འགྲོའི་བློ་
དང་ཁམས་དབང་མོས་པ་ཇི་ལྟ་བ་བཞིན་དུ་དམ་པའི་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་
བསྐོར། དེའི་རྒྱལ་བསྟན་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད་དེང་དུས་འཛམ་གླིང་དུ་
དར་རྒྱས་ཤིན་ཏུ་ཆེ། མཆོག་གི་སྤྲུལ་བའི་སྐུ་རྣམས་དང་། བླ་མ་དང་མཁན་པོ་དགེ་བའི་
བཤེས་གཉེན་རྣམས་ཀྱིས་འགྲོ་བ་རྣམས་ལ་སྨིན་གྲོལ་གྱི་ལམ་བཟང་དཔག་མེད་སྟེར་བའོ། །
ཁྱད་པར་དུ་བྱང་ཕྱོགས་གངས་ཅན་བོད་ཡུལ་དུ་ལོ་ཙཱ་བ་བཀའ་དྲིན་ཅན་རྣམས་ཀྱིས་རྒྱལ་བས་
གསུངས་པའི་མདོ་སྔགས་ཀྱི་བཀའ་དང་དེའི་དགོངས་འགྲེལ་གྱི་བསྟན་བཅོས་རྣམས་རྒྱ་སྐད་
ལས་བོད་སྐད་དུ་བུམ་པ་གང་བྱོལ་གྱི་ཚུལ་དུ་ཡང་དག་བསྒྱུར་ཞུས་ཀྱི་སྒོ་ནས་གཏན་ལ་ཕབ།
དེའི་དབང་ལུང་མན་ངག་ཁྲིད་སྙན་བརྒྱུད་དང་བཅས་པ་རྣམས་བླ་མ་གོང་མ་རིམ་བྱོན་ནས་
གཅིག་ནས་གཅིག་ཏུ་གསེར་གྱི་རྒྱུན་ཐག་ལྟར་བར་མ་ཆད་པ་ད་ལྟ་རང་ཅག་རྣམས་ཀྱི་རྩ་བའི་
བླ་མ་བར་དུ་བརྒྱུད་པ་ཡོད། ཡང་དག་གི་ལམ་འདི་ལ་བརྟེན་ནས་ཐུན་མོང་གི་དངོས་གྲུབ་
དང་། མཆོག་གི་དངོས་གྲུབ་ཐོབ་ནུས་པའི་སྐལ་ལྡན་གྱི་སློབ་མ་མང་པོ་བྱུང་བ་དང་འབྱུང་བར་
འགྱུར་བའོ། །
སངས་རྒྱས་ཀྱི་ཆོས་འདི་ཉིད་ཡུལ་གྲུ་གང་དུ་དར་བ་དང་། ཕྱོགས་གང་དུ་བཞུགས་ན་
རིས་མེད་འགྲོ་བ་རྣམས་ཀྱི་རྒྱུད་ལ་རང་བཞིན་བཅོས་མེད་ཀྱི་བྱམས་པ་དང་སྙིང་རྗེ་ལྡན་པ།
གཞན་ཕན་བྱང་ཆུབ་ཀྱི་སེམས་ཁོ་ན་གྱུར་པའི་ལྟ་བ་རྣམ་དག་འདི་ནི་འཛམ་གླིང་ཞི་བདེ་འབྱུང་
བའི་སྒོ་གཅིག་པུ་གྱུར་པའོ་ཞེས་གནའདེང་རྒྱལ་ཁབ་ཕྱི་ནང་གི་མཁས་པ་བློ་གཟུ་བོར་གནས་པ་



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
རྣམས་ཀྱིས་མུ་མཐའ་མེད་པའི་བསྟོད་བསྔགས་སྒྲོག་བཞིན་ཡོད་དོ། །
ཆོས་དེ་ཉིད་ཕྱིས་སུ་མཁས་པ་དང་ལོ་ཙཱ་རྣམས་ཀྱིས་བཀའ་བསྟན་སོ་སོར་ཕྱེས་ཏེ་རྒྱལ་
བས་གསུངས་པ་ལ་བཀའ་དང་། པཎ་གྲུབ་རྣམས་ཀྱིས་གསུངས་པ་ལ་བསྟན་བཅོས་ཞེས་
གྲགས་སོ། །བཀའ་བསྟན་གྱི་གཞུང་ལུགས་རྒྱ་མཚོ་ལྟ་བུ་འདི་རྣམས་ནི་གཞན་ལ་ངོམ་ན་ངོམ་
རིན་ཡོད་པ་དང་། རང་གིས་ཉར་ན་ཉར་རིན་ཡོད་པའི་མེས་པོས་ཤུལ་བཞག་གི་རིག་གནས་
ཐུན་མོང་མ་ཡིན་པ་ཤ་སྟག་ཡིན་ནོ། །འདིའི་གཞུང་ལུགས་ཕལ་ཆེ་ཡི་ལུང་རྒྱུན་ཡང་མ་ཉམས་
པར་དེང་དུས་བར་དུ་བཞུགས་ཡོད་དོ། །ཆོས་དེ་རྣམས་བོད་དུ་འགྱུར་ཟིན་ནས་བཟུང་ད་
གཟོད་གསར་རྙིང་གི་གྲུབ་མཐའི་བྱུང་བ་ཡིན་ཏེ། མཁས་པ་དང་ལོ་ཙཱ་བ་རྣམས་ཀྱིས་འགྱུར་སྔ་
ཕྱིའི་ཁྱད་པར་གྱིས་འགྱུར་སྔོན་མའི་སྐོར་ལ་རྙིང་མ་དང་། དཔེར་ན་སྐ་ཅོག་ཞང་གསུམ་སོགས་
ཇོ་བོ་སྨྲ་ཏི་ཛྙཱ་ནའི་ཡན་ལ་བསྒྱུར་བའི་ཕུར་པ་དང་ཡང་དག་གི་སྐོར་སོགས་ཡིན། དེའི་རིང་
ལུགས་འཛིན་པ་ལ་རྙིང་མ་པ་ཞེས་གྲགས་སོ། །ཕྱི་འགྱུར་གསར་མ་པ་ཞེས་པ་ནི་དཔེར་ན་ལོ་ཙཱ་
བ་རིན་ཆེན་བཟང་པོ་དང་། རྔོག་ལོ་བློ་ལྡན་ཤེས་རབ་སོགས་ཀྱིས་བདེ་དགྱེས་གསང་གསུམ་
སོགས་འགྱུར་ཕྱི་མའི་སྐོར་རྣམས་ལ་ཕྱི་འགྱུར་གསར་མ། དེའི་རིང་ལུགས་འཛིན་པ་ལ་ཕྱི་
འགྱུར་གསར་མ་པ་ཞེས་ཡོངས་སུ་གྲགས་སོ། །ཕྱི་འགྱུར་གསར་མ་པ་ལ་ནང་གསེས་ཀྱི་དབྱེ་ན།།།
དཔལ་ལྡན་ས་སྐྱ་པ་དང་། འགྲོ་མགོན་བཀའ་བརྒྱུད་པ། རི་བོ་དགེ་ལུགས་པ་ཞེས་གྲུབ་མཐའ་༩
ཆེན་མོ་གསུམ་དུ་གྱེས་པ་ཡིན། དེ་ནས་ཕྱིས་སུ་མཁྱེན་ཀོང་རྣམ་གཉིས་ཀྱི་དུས་སུ་ཇོ་ནང་པ་
སོགས་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཅེས་གསུངས་ཡོད། གསར་རྙིང་གི་མཁས་དབང་
རྣམས་ཀྱིས་མཛད་པའི་རིན་ཐང་ཅན་གྱི་བརྩམས་ཆོས་ཀྱང་ཚད་གཞལ་དུ་མེད་པ་ཞིག་ཡོད་
དོ། །
ད་ལམ་གྲུབ་མཐའ་ཆེན་མོ་བཞིའི་ཡ་གྱལ་དཔལ་ལྡན་ས་སྐྱ་པ་ནི་སངས་རྒྱས་ཤཱཀྱ་ཐུབ་
པའི་ལུང་གིས་ཟིན་པའི་གྲུབ་མཐའ་ཞིག་ཡིན་ཏེ། འཇམ་དཔལ་རྩ་བའི་རྒྱུད་ལས། དེ་ནས་ཡི་
གེ་ས་དང་ཀ །དང་པོ་དག་ཏུ་བརྗོད་པ་དང་། །ཞེས་སོ། །དཔལ་ས་སྐྱའི་ཆོས་བརྒྱུད་གང་
ལས་བྱུང་ཞེ་ན། རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པ་ནས་ག་ཡ་དྷ་ར་དང་། འབྲོག་
མའི་ལོ་ཙཱ་བ་ནས་རིམ་བཞིན་གངས་ཅན་བསྟན་པའི་མངའ་བདག་ས་སྐྱ་པ་ཆེན་པོ་ཀུན་དགའ་
སྙིང་པོ་ལ་བཀའ་བབས་པའི་གསུང་ངག་རིན་པོ་ཆེ་ལམ་འབྲས་ཀྱི་གདམས་ངག་ཡིན། དེ་ལ་་
t༥
2



༄༅ །།གླེང་གཞི།
ཟབ་པའི་ཆེ་བ་བཅུ་གཅིག་དང་། སྙན་བརྒྱུད་ཚད་མ་བཞི་དང་ལྡན་པ་ཡིན། དེར་ཕྱི་ནང་
གསང་བ་དེ་ཁོ་ན་ཉིད་མཐར་ཐུག་གི་རྟེན་འབྲེལ་ལྔ་ལ་བརྟེན་ནས་ས་ལམ་མཐར་ཕྱིན་ པར་
བགྲོད་དེ་ཟུང་འཇུག་སྐུ་བཞིའི་དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ལ་ཚེ་འདི་ཉིད་ལ་
བཀོད་པའི་ཟབ་ལམ་གསང་བ་རྨད་དུ་བྱུང་བའོ། །དེ་འཛིན་གྱི་མཁས་དབང་རྣམས་ཀྱི་སྙན་
གྲགས་དབྱར་གྱི་རྔ་གསང་ལྟར་ཕྱོགས་ཀུན་ལྡིར་བའོ། །དྲི་མེད་རིང་ལུགས་འདི་ཉིད་ནི་ཐོག་
མར་འཁོན་དཀོན་མཆོག་རྒྱལ་པོ་དང་། དེ་འཛིན་གྱི་སྐྱེས་བུ་དམ་པ་ས་ཆེན་གོང་མ་རྣམ་ལྔ་
ནས་བཟུང་ད་ལྟའི་བདག་ཅག་རྣམས་ཀྱིས་སྐྱབས་མགོན། འཁོན་གྱི་གདུང་རྒྱུད་འཛིན་པ་
དཔལ་ས་སྐྱའི་ཁྲི་འཛིན་༧ངག་དབང་ཐེག་ཆེན་དཔལ་འབར་བར་དུ་མཁས་གྲུབ་ཀྱི་སྐྱེས་བུ་དམ་
པ་དེ་རྣམས་ཀྱིས་ལུང་རྟོགས་ཀྱི་བསྟན་པ་འདི་ཉིད་ནི་འཆད་རྩོད་རྩོམ་གསུམ་དང། བཤད་
སྒྲུབ་ལས་གསུམ་དང་། ཐོས་བསམ་སྒོམ་གསུམ་སོགས་དམ་པའི་ཚུལ་དགུས་འཛིན་སྐྱོང་སྤེལ་
གསུམ་དུ་བསྐྱངས་པའོ། །ས་སྐྱ་གོང་མ་ཡབ་སྲས་ཀྱི་སློབ་རྒྱུད་ལས་གངས་ཅན་བོད་ཀྱི་གྲུབ་
མཐའ་ཁག་ཕལ་མོ་ཆེ་བྱུང་བའི་ཚུལ་ནི་ལོ་རྒྱུས་དང་དེབ་ཐེར་ནང་དུ་གསལ་བ་ལྟར་ཡིན་ནོ། །
ས་སྐྱ་གོང་མ་རྣམ་ལྔའི་ཡ་གྱལ། སྐལ་ལྡན་འགྲོ་བ་རྣམས་མཐོང་ཐོས་ཙམ་གྱིས་ཚེ་འདི་
ལ་འཇའ་ལུས་མཁའ་སྤྱོད་ཞིང་དུ་གཤེགས་ནུས་པའི་འཇམ་མགོན་བླ་མ་ས་སྐྱ་པཎྜི་ཏ་ཀུན་
དགའ་རྒྱལ་མཚན་དཔལ་བཟང་པོ་མཆོག་གིས་དྲི་མེད་ཀྱི་ཆོས་བརྒྱུད་འདི་ཉིད་རྒྱ་གར་དང་རྒྱ་
ཡུལ་གཙོས་ཕྱོགས་བཅུའི་ཡུལ་གྲུ་མཐའ་དག་ལ་དར་ཞིང་རྒྱས་པར་མཛད་དེ། རྒྱ་གར་
འཕགས་པའི་ཡུལ་དུ་ཚད་མ་རིགས་གཏེར་སོགས་བོད་ཆོས་མང་པོ་རྒྱུ་ཆོས་སུ་བསྒྱུར་བ་ཡིན།
རྒྱུ་ཆོས་བོད་དུ་བསྒྱུར་བ་མང་ན་ཡང་། །བོད་ཆོས་རྒྱ་ལ་བསྒྱུར་བ་ས་སྐྱ་པ། །ཞེས་སོ། །
མཁས་པ་རྣམས་ཀྱི་ངག་རྒྱུན་དུ་བྱུང་བ་ཡིན། རྒྱུ་ཆོས་བོད་དུ་བསྒྱུར་བའི་བོད་ཀྱི་གྲུབ་མཐའ་
ཁག་གི་མཁས་པ་ལོ་ཙཱ་བ་མང་པོ་བྱུང་ན་ཡང་། བོད་ཆོས་རྒྱུ་ལ་བསྒྱུར་བའི་ཚད་ལྡན་གྱི་ལོ་རྒྱུས་
རྣམས་སུ་འཁོད་པའི་མཁས་པ་ས་སྐྱ་པཎྜི་ཏ་ཁོ་ན་ཙམ་ལས་མ་མཐོང་། རྒྱ་གར་འཕགས་པའི་
ཡུལ་དུ་ནང་པའི་པཎྜི་ཏ་གཅིག་གིས་ཀྱང་སྤོབས་པ་ཙམ་ཡང་འཕྲོག་མི་ནུས་པའི་མུ་སྟེགས་ཀྱི་
མཁས་པ་ཆེན་པོ་འཕྲོག་བྱེད་དགའ་བོ་ལ་བསྟན་པ་དཔང་འཇོག་སྟེ་རྩོད་པ་བྱས་པས་རིག་པ་
རྣམ་དག་གི་སྒོ་ནས་ཚར་བཅད་དེ་ནང་པའི་བསྟན་ཞབས་སུ་བཙུད་པ་ཡིན། དེང་དུས་ང་ཚོ་
བོད་གངས་ལྗོངས་སུ་གནག་རྫི་ཡན་ཆོད་དུ་གྲགས་པའི་བཅུ་ཕྲག་རིག་གནས་ཞེས་པ་འདི་ནི་ས་
3



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
སྐྱ་པཎྜི་ཏ་མཆོག་གངས་ཅན་བོད་ཀྱི་བསོད་ནམས་ཀྱི་བགོ་སྐལ་དུ་ཕེབས་ནས་བཟུང་གཞི་ནས་
རིག་གཞུང་ཐམས་ཅད་བཅུ་ཕྲག་རིག་གནས་ཀྱི་ཁོངས་སུ་བསྡུས་ཏེ་ཁྲིད་རྒྱུན་གྱི་སྲོལ་གཏོད།
ཕྱིས་སུ་གྲུབ་མཐའ་ཁག་གི་མཁས་དབང་རྣམས་ཀྱིས་འདི་ལ་ཐོས་བསམ་བྱས་ཏེ་རིག་གནས་
བཅུ་ལ་མཁས་པ་ཡང་གནམ་གྱི་སྐར་ཚོགས་བཞིན་མང་པོ་བྱུང་དང་འབྱུང་བ་ཡིན། ཐོག་མར་
བོད་ཀྱི་མཐའ་བསྐོར་ལ་གནས་པའི་རྒྱ་དང་ཧོར་སོགས་ལ་ཆོས་བརྒྱུད་མང་པོ་སྤེལ། ཁྱད་པར་
དུ་རྒྱ་ཡི་རྒྱལ་པོ་སོགས་ལ་དབང་བསྐུར་དང་མཛའ་བཤེས་ཀྱི་འབྲེལ་བ་ཡང་བཙུགས་མཛད་པས་
གངས་ཅན་བོད་ཡུལ་འདི་ལ་ཆོས་སྲིད་གང་གི་ཐད་ནས་བཀའ་དྲིན་ཆེ་ཞིང་མཛད་འཕྲིན་ཉི་མ་
ལྟར་འཕེལ་བ་ཡིན་ནོ། །དེའི་རིང་ལུགས་འཛིན་པ་ལ་རྒྱལ་བས་ལུང་གིས་ཟིན་པའི་སྐྱེས་བུ་
དམ་པ་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙང་ངོར་དགོན་ཨེ་ཝཾ་ཆོས་ལྡན་ཕྱག་
བཏབ་ནས་བཟུང་བདག་ཅག་གི་རྩ་བའི་བླ་མ་མཁན་རབས་དོན་ལྔ་པ་འཇམ་དབྱངས་བསྟན་
པའི་ཉི་མའི་བར་དུ་དེའི་བསྟན་པ་འཛིན་པའོ། །ཚར་ཆེན་རྡོ་རྗེ་འཆང་བློ་གསལ་རྒྱ་མཚོས་ཚར་
པའི་སྲོལ་གཏོད། རོང་སྟོན་ཤེས་བྱ་ཀུན་གཟིགས་ཀྱིས་དཔལ་ནཱ་ལནྡྲའི་དགོན་པ་ཕྱག་བཏབ་
ནས་བཟུང་ད་ལྟའི་རང་ཅག་རྣམས་ཀྱི་རྩ་བའི་བླ་མ་མཁྱེན་རབ་ཐུབ་བསྟན་ལེགས་བཤད་རྒྱ་
མཚོའི་བར་དུ་དེའི་བསྟན་པ་འཛིན་པའོ། །རྫོང་པ་ཀུན་དགའ་རྣམ་རྒྱལ་གྱིས་གོང་དཀར་ཆོས་
ལྡན་གྱི་དགོན་པ་བཏབ་ནས་བཟུང་རྫོང་སྤྲུལ་སྐུ་ཕྲེང་དྲུག་པ་བསྟན་འཛིན་འཇམ་དཔལ་ལུང་
རྟོགས་ཀྱི་བར་དུ་བསྟན་པ་སྐྱོང་བའོ། །
དཔལ་ལྡན་ས་སྐྱའི་གྲུབ་མཐའ་ཁག་ལ་ཡོངས་སུ་གྲགས་པའི་བཅུ་ཕྲག་རིག་མཛོད་ཆེན་
མོ་ལས་དཔལ་ལྡན་ས་སྐྱའི་གསུང་རབ་ཐུན་མོང་མདོ་ཡི་སྐོར་ལ་གྲགས་ཆེན་བཅོ་བརྒྱད་ཅེས་
གཞུང་ལུགས་བཅོ་བརྒྱུད་བཤད་གྲྭ་ཁག་ལ་འཆད་སྲོལ་ཡོད་པ་ལྟར་ད་ལམ་ད་ལམ་ཕྱོགས་བསྒྲིགས་བྱས་
པ་ཡིན། དེའི་ཁྲིད་རྒྱུན་ནི་སྔོན་ནས་ད་ལྟའི་བར་དུ་མ་ཉམས་པ་ཡོད། དཔེ་ཚོགས་འདི་དག་
འགྲེམ་སྤེལ་བྱེད་ཐུབ་ན་འཆད་ཉན་བྱེད་མཁན་དང་ཞིབ་འཇུག་པ་རྣམས་ལ་རིན་ཐང་ཧ་ཅང་
ཆེ་སྙམ། སྤྱིར་དཔེ་ཆ་ཁ་ཤས་ཤིག་ཡོངས་གྲགས་སུ་ཡོད་ཀྱང་དེང་དུས་ཀྱི་གོམས་གཤིས་དབང་
གིས་སྔོན་མའི་དཔེ་ཆ་སྣ་རིང་ཅན་རྣམས་ལྟ་ཀློག་མི་བདེ་བ་ཡིན། དེའི་གྲུབ་མཐའ་ལ་སྔོན་
ནས་མཁས་པ་ཆེན་པོ་མང་པོ་བྱུང་ཡོད་ཀྱང་དཔེ་ཆ་མང་པོ་འགྲེམ་སྤེལ་མ་ཐུབ་པའི་དབང་གིས་ལ་
མཁས་པ་མེད་པ་ལྟར་དུ་གྱུར་ཡོད་དོ། །མ་འོངས་པ་དཔེ་ཆ་འདི་རྣམས་འཕྲུལ་པར་གྱི་སྟེང་དུ་༔
4



༄༅།།གླེང་གཞི།
དཔར་ཐུབ་ན་ལོ་རྒྱུས་ཐོག་ཏུ་ཆག་འཇིག་མེད་པར་ཡུན་རིང་གནས་ཐུབ་པ་དང་། དགོན་པའི་
བཤད་གྲྭ་ཁག་དང་། སློབ་གྲྭ་ཆེ་ཁག་གི་སློབ་དེབ་བྱས་ན་སྟབས་བདེ་བ་དང་། ཞིབ་འཇུག་པ་
རྣམས་ཀྱིས་ལྟ་ཀློག་བདེ་བ་དང་བཙལ་སླ་བའི་ཡོན་ཏན་མང་པོ་ལྡན་ནོ། །དཔེ་ཆ་ཉར་ཚགས་
ལ་དགའ་བའི་དད་ལྡན་ཞིག་ཡིན་ན་དེབ་འདི་རྣམས་སྒྲིག་གཞི་ལེགས་པའི་སྒོ་ནས་མཆོད་སྒམ་
ཐོག་ཏུ་འཇོག་ལ་ཕྱག་འཚལ་བ་དང་མཆོད་པའི་ཡུལ་དུ་བྱས་ན་བསོད་ནམས་རྒྱ་ཆེན་པོ་
བསགས་པའི་དགེ་མཚན་མང་པོ་ཡོད་དོ། །
དཔལ་ལྡན་ས་སྐྱའི་གསུང་རབ་གྲགས་ཆེན་བཅོ་བརྒྱད་ཀྱི་པོད་གྲངས་ནི། པོད་དང་པོ་
སོ་ཐར་གྱི་མདོའི་ནང་དུ། སྤོས་ཁང་བ་རིན་ཆེན་རྒྱལ་མཚན་གྱིས་མཛད་པའི་སོར་ཐར་གྱི་
མདོའི་ལེགས་བཤད་འདུལ་བའི་སྡེ་སྣོད་མཛེས་པར་བྱེད་པའི་རྒྱན་དང་། ཀུན་མཁྱེན་བུ་སྟོན་
རིན་ཆེན་གྲུབ་ཀྱིས་མཛད་པའི་འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་དང་།
འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་པའི་ཆོ་ག འདུལ་བ་
སྤྱིའི་རྣམ་པར་གཞག་པ་འདུལ་བ་རིན་པོ་ཆེའི་མཛེས་རྒྱན། ལས་བརྒྱ་རྩ་གཅིག་གི་རྣམ་པར་
བཤད་པ་ཆོ་གའི་གསལ་བྱེད་ཡོད་དོ།
པོད་གཉིས་པའི་འདུལ་བ་མདོ་རྩ་ལ། ཀུན་མཁྱེན་གོ་རམས་ཀྱི་སློབ་མ་ཀོང་སྟོན་དབང་
ཕྱུག་གྲུབ་ཀྱིས་མཛད་པའི་འདུལ་བ་མདོ་རྩའི་སྤྱི་དོན་ལེགས་བཤད་འོད་ཀྱི་སྣང་བ་ཚིག་དོན་
རབ་གསལ་ལོ། །
པོད་གསུམ་པའི་འདུལ་བ་མདོ་རྩ་ལ། ཀུན་མཁྱེན་མཚོ་སྣ་བས་མཛད་པའི་འདུལ་བ་
མདོ་རྩའི་རྣམ་བཤད་ཟླ་བའི་འོད་ཟེར་ལེགས་བཤད་ལུང་གི་རྒྱ་མཚོའོ། །
པོད་བཞི་བ་ཚད་མ་ཀུན་བཏུས་ཀྱི་འགྲེལ་བ་ལ། དགེ་བ་རྒྱ་མཚོ་ཡིས་མཛད་པའི་ཚད་
མ་ཀུན་བཏུས་ཀྱི་འགྲེལ་བ་རབ་ཏུ་བྱེད་པའི་རྒྱན་ནོ། །
པོད་ལྔ་པ་ཚད་མ་རྣམ་འགྲེལ་ལ། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་
འགྲེལ་གྱི་འགྲེལ་བ་རིགས་པའི་མཛོད།
པོད་དྲུག་པ་ཚད་མ་རྣམ་ངེས་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
ཚད་མ་རྣམ་པར་ངེས་པའི་མཚན་དོན་དང་། ཚད་མ་རྣམ་པར་ངེས་པའི་ཊིཀ་ཚིག་དོན་རབ་
གསལ།
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་ པོད་བཅོ་བརྒྱུད་པ།
པོད་བདུན་པ་མངོན་པ་ཀུན་བཏུས་ལ། ས་བཟང་མ་ཏི་པཎ་ཆེན་བློ་གྲོས་རྒྱལ་མཚན་
གྱིས་མཛད་པའི་མངོན་པ་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་བའོ། །
པོད་བརྒྱུད་པ་མངོན་པ་མཛོད་ལ། མཆིམས་ཆེན་ནམ་མཁའ་གྲགས་ཀྱིས་མཛད་པའི་
མངོན་པ་མཛོད་ཀྱི་འགྲེལ་བ་མངོན་པའི་རྒྱུན།
པོད་དགུ་བ་མངོན་རྟོགས་རྒྱན་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
མངོན་རྟོགས་རྒྱུན་གྱི་འགྲེལ་བ་ལུང་གི་སྙེ་མའོ། །
པོད་བཅུ་བ་མདོ་སྡེ་རྒྱན་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་མདོ་སྡེ་
རྒྱུན་གྱི་རྣམ་བཤད་ཐེག་ཆེན་གསལ་བར་བྱེད་པའི་གནད་ཀྱི་སྒྲོན་མེའོ། །
པོད་བཅུ་གཅིག་པ་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱིས་མཛད་པའི་ཐེག་པ་
ཆེན་པོ་རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར། རོང་སྟོན་ཤེས་བྱ་ཀུན་
གཟིགས་ཀྱིས་མཛད་པའི་ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
དང་། ཡང་ཁོང་གིས་མཛད་པའི་དབུས་མཐའ་རྣམ་འབྱེད་མི་ཕམ་དགོངས་རྒྱན་དང་། ཆོས་
དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེའོ། །
པོད་བཅུ་གཉིས་པ་སྤྱོད་འཇུག་ལ། རྒྱལ་སྲས་དངུལ་ཆུ་ཐོགས་མེད་ཀྱིས་མཛད་པའི་
སྤྱོད་འཇུག་གི་འགྲེལ་བ་ལེགས་བཤད་རྒྱ་མཚོ་དང་། ས་པཎ་གྱི་ཞལ་རྒྱུན་བཙུན་པ་རིན་ཆེན་
དཔལ་གྱིས་བྲིས་པའི་སྤྱོད་འཇུག་གི་ཟིན་བྲིས་འཇམ་དཔལ་ཞལ་ལུང་ངོ། །
པོད་བཅུ་གསུམ་པ་རྩ་བ་ཤེས་རབ་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་
དབུ་མ་རྩ་བའི་རྣམ་བཤད་ཟབ་མོའི་དེ་ཁོ་ན་ཉིད་སྣང་བའོ། །
པོད་བཅུ་བཞི་པ་དབུ་མ་འཇུག་པ་ལ། ཀུན་མཁྱེན་གོ་རམས་བསོད་ནམས་སེང་གེ་ཡིས་
མཛད་པའི་ཟབ་མོ་དབུ་མའི་དེ་ཁོ་ན་ཉིད་སྤྱིའི་ངག་གིས་སྟོན་པ་ངེས་དོན་རབ་གསལ་དང་
ལྟ་བའི་ཤན་འབྱེད་ཐེག་མཆོག་གནད་ཀྱི་ཟླ་ཟེར་རོ། །
པོད་བཅོ་ལྔ་པ་དབུ་མ་བཞི་བརྒྱ་པ་ལ། རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་
དབུ་མ་བཞི་བརྒྱ་པའི་འགྲེལ་པ་དང། གྲགས་པ་བཟང་པོས་མཛད་པའི་རྣལ་འབྱོར་སྤྱོད་པའི་
བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེའོ།
པོད་བཅུ་དྲུག་པ་ཚད་མ་རིགས་གཏེར་ལ། གློ་བོ་མཁན་ཆེན་བསོད་ནམས་ལྷུན་གྲུབ་:::
6



༄༅།།གླེང་གཞི།
ཀྱིས་མཛད་པའི་ཚད་མ་རིགས་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
དང་། བྱང་ཆུབ་དཔལ་བས་མཛད་པའི་ཚད་བསྡུས་ལེགས་བཤད་རིག་པའི་འོད་ཟེར་རོ། །
པོད་བཅུ་བདུན་པ་སྡོམ་གསུམ་ལ། སྤོས་ཁང་པ་རིན་ཆེན་རྒྱལ་མཚན་གྱིས་མཛད་པའི་
སྡོམ་པ་གསུམ་གྱི་རབ་ཏུ་དབྱེ་བའི་གཞུང་ལུགས་ལེགས་པར་བཤད་པའོ། །
པོད་བཅོ་བརྒྱད་པ་ལམ་རིམ་ནི་རྗེས་སུ་ཁ་སྣོན་བྱས། དེ་ཡང་བོ་དོང་པཎ་ཆེན་ཕྱོགས་
ལས་རྣམ་རྒྱལ་གྱིས་མཛད་པའི་སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་རྗེ་བཙུན་
གསང་བའི་བྱིན་རླབས་སོ། །
དཔལ་ལྡན་ས་སྐྱའི་མཁས་དབང་དེ་དག་གིས་མཛད་པའི་ཐུན་མོང་གཞུང་གི་སྐོར་ལ་
འགྲེལ་པ་མང་པོ་ཡོད་པ་རྣམས་ལས་འཆད་ཉན་གྱི་ཁྲིད་རྒྱུན་ཡོད་པ་དང་། གྲགས་ཆེན་མཁས་
པ་ཚད་ལྡན་གྱིས་མཛད་པ་རྣམས་ཕྱོགས་གཅིག་ཏུ་བསྡུས་པ་ཡིན། དེ་དག་གི་འཆད་ཉན་གྱི་
རྒྱུན་འཛིན་མཁན་བཤད་གྲྭ་ཁག་ནི་དཔལ་ལྡན་ས་སྐྱའི་གདན་ས་གོང་མ་ས་སྐྱ་གོང་གི་བཤད་གྲྭ།
གདན་ས་འོག་མ་གཙང་ངོར་དགོན་ཨེ་ཝཾ་ཆོས་ལྡན་གྱི་བཤད་གྲྭ། འབྲས་ཡུལ་སྐྱེས་ཚལ་གྱི་
བཤད་གྲྭ། དཔལ་ནཱ་ལེནྡྲའི་བཤད་གྲྭ། སྡེ་དགེ་རྫོང་སར་གྱི་བཤད་གྲྭ། སྒ་སྐྱེ་རྒུའི་བཤད་གྲྭ།
སྡེ་དགེ་དགོན་ཆེན་གྱི་བཤད་གྲྭ། སྡེ་དགེ་ཝ་རའི་བཤད་གྲྭ། ཨ་མདོ་དྷིཕུའི་བཤད་གྲྭ། གོ་
འཇོ་ཐང་སྐྱ་དགོན་པའི་བཤད་གྲྭ་སོགས་བཤད་གྲྭ་ཆེ་ཆུང་ཚང་མས་གྲགས་ཆེན་བཅོ་བརྒྱད་
འདིའི་སྟེང་ནས་འཆད་ཉན་བྱེད་སྲོལ་ཡོད། ད་ལྟའི་དུས་སུ་བསྟན་པ་ཉག་ཕྲ་བའི་དབང་གིས་
གྲགས་ཆེན་བཅོ་བརྒྱད་ཅེས་ཡོད་ཐོས་ཙམ་ལས་གཞུང་ཚང་མ་འཆད་ཉན་གནང་མཁན་ཉུང་
ངུའི་གནས་སུ་གྱུར། དེ་ལ་བརྟེན་ནས་ཕྲན་ཡང་འདི་ལྟ་བུ་ཞིག་བསྒྲིགས་འདོད་ཀྱི་བསམ་བློ་
ཡོད་པ་ལ་བརྟེན་ནས། དཔལ་ས་སྐྱའི་མཐོ་རིམ་སློབ་གྲྭའི་མཁན་ཆེན་རྒྱ་མཚོ་ལགས་ཀྱིས་
གྲགས་ཆེན་བཅོ་བརྒྱུད་གནའ་སྔ་མོའི་འཆད་ཉན་གྱི་འགྲོས་ལྟར་བསྒྲིག་དགོས་ཚུལ་བཀའ་སློབ་
ཀྱང་གནང་བྱུང་། དེས་བསྐུལ་མ་ལ་བརྟེན་ནས་སྙིང་སྟོབས་བསྐྱེད་དེ་དངོས་སུ་བསྒྲིག་རྒྱུའི་
འཆར་གཞི་བཞག་པ་ཡིན། ཕྲན་པ་བལ་ཡུལ་དུ་གནས་བསྐོར་དུ་འགྲོ་སྐབས་དཔལ་ས་སྐྱའི་
མཁས་དབང་ཨ་པད་རིན་པོ་ཆེ་ལགས་ལ་གྲགས་ཆེན་བཅོ་བརྒྱད་སྒྲིག་ཚུལ་སོགས་བཀའ་འདྲི་
ཡང་ཡང་ཞུས་པས་ཁོང་ཡང་ཐུགས་དགྱེས་པོ་གནང་བ་མ་ཟད་གནའ་སྔ་མོའི་འཆད་ཉན་གྱི་གོ་
རིམ་དང་གཞུང་གང་བཞག་དགོས་ཚུལ་རྣམས་གསལ་བོ་གསུངས་བྱུང། དང་པོ་ཁོང་གི་སྐུ་
T



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
::
༌ ་མདུན་ནས་དབུ་བརྩམས་ཏེ་སྒྲིག་པ་ཡིན། ཁོང་གིས་ཕྱག་ཏུ་བཞུགས་པའི་གྲགས་ཆེན་བཅོ་
བརྒྱུད་ནང་དུ་འཇོག་འོས་པའི་དཔེ་ཆ་ཚང་མ་གནང་བྱུང་།
དེ་ལས་གཞན་པའི་དཔེ་ཆ་རྣམས་མདོ་དབུས་ཁམས་སོགས་བོད་ཀྱི་ས་ཆ་དང་། གཞན་
ཡང་རྒྱ་ནང་གི་མི་རིགས་དཔེ་མཛོད་ཁང་སོགས་ས་ཆ་ག་ས་ག་ལ་ཉུག་སྟེ་ད་ལྟ་བསྒྲིགས་ཟིན་པ་
ཡིན། གཞུང་འདིའི་ནང་དུ་བཞག་འོས་པའི་དཔེ་ཆ་ཁ་ཤས་ཤིག་ད་ལྟ་ནུབ་ཟིན་པས་བཞུགས་
མི་འདུག་སྟེ། སྔོན་གྱི་མཁས་པ་རྣམས་ཀྱིས། ཚད་མ་ཉ་ལ་ཐུག འདུལ་བ་བྱ་ལ་ཐུག་ཅེས་
གསུངས་པ་ལྟར་ངག་རྒྱུན་དུ་གྲགས་ཅན་ཡིན་ཀྱང་བྱ་ཉ་གཉིས་ཀྱི་གསུང་འདུལ་བ་དང་ཚད་མ་
གཉིས་ཀྱི་དཔེ་ཆ་གཏན་ནས་མཇལ་རྒྱུ་མི་འདུག་པས་ནུབ་ཟིན་པ་ཡིན་ནམ་སྙམ། གལ་སྲིད་
མཁས་དབང་རྣམས་ཀྱི་ཕྱག་ཏུ་ཡོད་ན། ང་ཚོ་དཔལ་ལྡན་ས་སྐྱའི་རིག་གཞུང་ཕྱོགས་བསྒྲིགས་
ཀྱི་ལས་ཁུངས་ལ་འབྲེལ་བ་མཛད་རོགས་ཞུ། རིག་གཞུང་མུ་འབྲེལ་གྱི་དཔེ་ཆ་འདིའི་སྟེང་ནས་ཞུ
འཆད་ཉན་མཛད་པའི་མཁན་དབང་རྣམས་ལ་ཚར་རེ་གཟིགས་འབུལ་ཞུ་རྒྱུ་ཡིན།
གྲགས་ཆེན་བཅོ་བརྒྱད་སྒྲིག་སྐབས་རོགས་སྐྱོར་གནང་མཁན་ནི། རྫོང་སར་བཤད་གྲྭའི་
མཁན་ཆེན་ཚེ་བརྟན་ལགས་ཀྱིས་མཆིམས་ཆེན་ནམ་མཁའ་གྲགས་ཀྱིས་མཛད་པའི་མངོན་
མཛོད་འགྲེལ་བ་དང་། ཀུན་མཁྱེན་རང་སྟོན་ཆེན་པོས་མཛད་པའི་བྱམས་ཆོས་སྡེ་ལྔ་དང་།
མཚོ་སྣ་བས་མཛད་པའི་མདོ་རྩ་བའི་མཆན་འགྲེལ་དང་། གོ་རམས་ཀྱི་སློབ་མ་ཀོང་སྟོན་གྱིས་
མཛད་པའི་མདོ་རྩའི་མཆན་འགྲེལ་དང་། ས་བཟང་མ་ཏི་པཎ་ཆེན་གྱིས་མཛད་པའི་མངོན་པ་
ཀུན་བཏུས་དང་། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་འགྲེལ་སོགས་གློག་
ཀླད་ནང་ལ་བླུགས་རྒྱུ་དང་ཞུ་དག་སོགས་རོགས་པ་གནང་བྱུང་བས་སྙིང་ནས་བཀའ་དྲིན་ཆེ་ཞུ།
སྒ་སྐྱེ་རྒུ་དོན་འགྲུབ་གླིང་གི་དབུ་གཙོ་ལྷན་དང་། བཤད་གྲྭའི་ལས་ཐོགས་མཁན་པོ་ཕུར་བུ་ལྷུན་
གྲུབ་དང་། གྲྭ་འཇིགས་མེད་ཚེ་རིང་། མཁྱེན་རབ་ནོར་བུ། ཀུན་དགའ་རྒྱལ་མཚན། བློ་
གྲོས་སོགས་ཀྱིས་རོགས་རམ་གནང་བར་བཀའ་དྲིན་ཆེ་ཞུ། གཙང་ངོར་དགོན་ཨེ་ཝཾ་ཆོས་ལྡན་
གྱི་མཁན་ཆེན་ཐུབ་བསྟན་སྙིང་པོའི་གཙོས་མཁན་པོ་རྣམས་ཀྱིས་ཞུ་དག་གི་རོགས་རམ་གང་
ཟབ་གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་བཀྲ་ཤིས་སྒང་དགོན་དབུ་གཙོ་ཟླ་
བ་ལགས་དང་། དཔལ་ལྡན་གྲགས་པ། ལྷག་བསམ་རྒྱལ་མཚན། ནོར་བུ་དབང་རྒྱལ།
འཕྲིན་ལས། ཀུན་བཟང་སོགས་ཀྱིས་ཞུ་དག་སྐབས་ལྷག་བསམ་ཟོལ་མེད་ཀྱིས་རོགས་རམ་.:
| ༧,



ཙྩ །།གླེང་གཞི།
གགནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་རྣམ་རྒྱལ་གསེར་ཁང་དགོན་གྱི་མཁན་
པོ་འཆི་མེད་ཚེ་དབང་གིས་ཞུ་དག་དང་དཔེ་ཆ་གཡར་རྒྱུ་སོགས་ལ་རོགས་རམ་གང་ཟབ་གནང་
བ་ལ་སྙིང་ནས་བཀའ་དྲིན་ཞུ་བ་དང་། མ་ཟད་དབུ་གཙོ་སངས་རྒྱས་གཙོས་གྲྭ་པ་རྣམས་ཀྱིས་
ལྷག་བསམ་ཟོལ་མེད་ཀྱིས་རོགས་རམ་གནང་བ་ལ་བཀའ་དྲིན་ཆེ་ཞུ། རྒྱ་ཡི་དགེ་བསྙེན་མཁྱེན་
རབ་དཔལ་ལྡན་(#)དང། ཆིན་ཡུས་དང་། ཝམ་ཡམ་སོགས་ཀྱིས་དཔེ་སྐྲུན་གྱི་མ་རྩའི་
མཐུན་རྐྱེན་སྦྱར་བ་ལ་བཀའ་དྲིན་ཆེ་ཞུ། དམིགས་གསལ་ཞུ་དག་སྐབས་སུ་དཔེ་ཆ་ཁ་ཤས་ཤིག་
གནའ་རྙིང་གི་མ་དཔེ་རག་བྱུང་བས་མ་དཔེ་ཁ་ཤས་ཤིག་གཤིབ་བསྡུར་བྱས་ནས་ཞུ་དག་བྱས་པ་
ཡིན། ཁ་ཤས་ཤིག་མ་དཔེ་བྲིས་མ་ཡིན་སྟབས་ཡིག་མཁན་གྱིས་འབྲི་བའི་སྐབས་སུ་རང་གི་ཕ་
སྐད་སྒོ་ནས་བྲིས་པ་ཡིན་སྟབས་ཡིག་ནོར་མངོན་གསལ་དོད་པོ་ཅན་རྣམས་དག་བཅོས་ཅུང་
ཟད་བྱས་ཡོད། དཔེ་ཆ་ཁ་ཤས་ཤིག་དཔར་ཤིང་ཡིག་འབྲུ་ཟད་ནས་ཤོག་ངོས་རེ་ཟུང་ཙམ་ཚང་
མི་འདུག དེ་དག་གུག་རྟགས་ནང་དུ་མཆན་གྱི་སྒོ་ནས་མེད་ཚུལ་གསལ་བཤད་བྱས་ཡོད། ཡི་
གེ་ཞུ་དག་སྐབས་གཞུང་གི་གོ་བ་དང་དེང་རབས་ཀྱི་སུམ་རྟགས་དག་གསུམ་གྱི་འགྲོས་ལྟར་དུ་
དག་བཅོས་གང་ཐུབ་བྱས་ཡོད་ཀྱང་། ངེད་ཅག་རྣམས་ལ་ཡིད་ཆེས་ཀྱི་དད་པ་དང་ལྷག་བསམ་
ཡོད་པ་ཙམ་ལས་ཤེས་ཡོན་ཞན་པས་བློ་མིག་གིས་ཚད་མ་ཆོད་པ་མང་པོ་ཡོད་ངེས་ལ་མཁྱེན་
ལྡན་མཁས་དབང་རྣམས་ཀྱིས་དགོངས་འཆར་ལྷུག་པོར་སྩོལ་བར་ཞུ།
ཆེད་ཞུར་རང་ལུགས་ལྟ་བ་འཛིན་པའི་དགོན་སྡེ་དང་བཤད་གྲྭ་པ་རྣམས་ཀྱིས་ཐུན་མོང་
མ་ཡིན་པའི་མེ་ཏོག་ཕོག་པའི་ལྷ་སྐལ། དཔལ་ལྡན་ས་སྐྱ་པའི་དྲི་མེད་ཀྱི་ལྟ་བ་རྣམ་དག་ལ་ཕ་
རྗེས་བུ་ཡིས་ཟིན་པར་བྱས་ཏེ་ཐོས་བསམ་སྒོམ་གསུམ་གྱི་ཉམས་ལེན་གྱི་སྡུག་རུས་བྱེད་རྒྱུ་ལ་མ་
འཆུགས་པར་ཞུ་མཁྱེན་མཁྱེན་མཁྱེན་ཞེས་བོད་རབ་བྱུང་བཅུ་བདུན་པའི་ལྕགས་ཡོས་སྤྱི་ལོ་
༢༠༡༡ལོའི་ཟླ་༤པའི་ཚེས་༣ ཉིན་མཁན་མིང་དུ་འཛིན་པ་ཤཱཀྱའི་དགེ་སློང་ཀུན་དགའ་བཟང་
པོས་གུས་ཕུལ།
9



ਸ
ਸਤਿਗੁਰ ਨਾ
ਮਨੋਬਲ ਰਲ2015 ਨੂੰ
ਨਸਪਤੀਘ ਨੂੰ ਮਾਰ ਦੇਣ ਦੀ ਬਨ ਤੇ ਮਲੇ
( ਸ ਨ ਲਾਲੂ ਨੂੰ
Fਆਨ ਦਾ! ਨਾਨਾ ।
ਸਨ ਲਈ 2
- 1 1 1 ਲਖਣ ਮਨ ਕਾ ਨਾਮ ਲਈ ਇਲ Emਉਸ ‘ਸ ਦੇ
ਪਰ ਜੋਕਰ ਸਕਦੇ ਸਨ ਜੋ
ਸਨ ਪਰਮਣੇ ਮਸਾਨਾ ਰੂਮ
ਹੈ ?ਤਲਾ ਨਾ ਨਰਸ ਨੇ
ਇਥੇਕਰਨ ਦੀ ਪਿਰਮ 24
ਨਾ ਹੋਵੇ। 
-ਇਸ ਤੋਂ
ਨਹੈ
5)
173 Wਤ ਨ ਉਤੇ ਸਨ
ਸਬਰ ਰਤ ਮਾਲ 
ਨੂੰ ਪੂਰਨ ਸਨ
ਕਰ ਲਓ ਇਕ ਨਵਾਂ ਸਾਲ ਸੇਲ
ਨੂੰ ਪਤਾ
ਏ ,ਪਲ ਲਈ 22 ( 7
. 
ਕਰ ਉਸਲਾ ਲਹਿp 788 ਛn 20ਨੇE



༄༅།།དཀར་ཆག་
དཀར་ཆག
སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་རྗེ་བཙུན་གསང་བའི་
བྱིན་གྱིས་མཛད་པ་བཞུགས་སོ།།བོ་དོང་པཎ་ཆེན་འཇིགས་མེད་གྲགས་པ། (1)
ལམ་གྱི་འབྱུང་ས་ལ་ཡིད་ཆེས་པའི་བརྒྱུད་པ།
(2)
བླ་མ་བརྒྱུད་པའི་རྣམ་ཐར།
(2)
རྒྱུད་ལྡན་གྱི་ཆོས་ལ་ཉན་བཤད་ཇི་ལྟར་བྱ་བའི་ཚུལ།
(2)
དད་གུས་དང་ལྡན་པ་ལ་བསྟན་པར་བྱ་བ་
(12)
ལམ་གྱི་རྩ་བ་བཤེས་གཉེན་བསྟེན་ཚུལ།
(16)
བསྟེན་ཚུལ་དངོས།
(16)
སློབ་མས་བླ་མ་ཇི་ལྟར་བསྟེན་ཚུལ།
(20)
མ་བསྟེན་པའི་ཉེས་དམིགས།
(25)
ལམ་གྱི་རང་བཞིན་ཉམས་སུ་ལེན་ཚུལ།
(28)
སྐྱེས་བུ་ཆུང་ངུ་དང་ཐུན་མོང་བའི་འམ་གྱི་རིམ་པ།
(28)
བློ་ཆོས་སུ་འགྲོ་བའི་ཁྲིད།
(28)
ཆོས་ལམ་དུ་འགྲོ་བའི་ཁྲིད།
(59)
དེ་དག་གི་འབྲས་བུ་སྡུག་བསྔལ་བསམ་པ། -
(64)
དགེ་བའི་རྒྱུ་འབྲས་བསམ་པ།
(82)
གཉིས་ཀའི་འབྲས་བུ་གཏན་ལ་དབབ་པ་
(92)
ལས་དང་འབྲས་བུ་གཏན་ལ་དབབ་པ།
(97)
སྐྱབསཁྱད་པར་ཅན་ལ་བརྟེན་པ་དང་སྐྱབས་སུ་འགྲོ་དགོས་པའི་རྒྱུ་མཚན།
(116)
ཉམས་པ་དང་གཏོང་བའི་རྒྱུར་འགྲོ་ཚུལ།
(132)
སྐྱེས་བུ་འབྲིང་དང་ཐུན་མོང་བ་ལ་བློ་སྦྱང་བ་
(141)
བདེན་པ་དང་པོ་གཉིས་ཀྱི་སྒོ་ནས་བསམ་པ།
(143)
མིའི་སྡུག་བསྔལ་བསམ་པ།
(151)
ལྷའི་སྡུག་བསྔལ་བསམ་པ།
(160)
ཉོན་མོངས་པ་སྐྱེ་བའི་རྒྱུ་དྲུག་
(165)
ཤི་ནས་བར་དོ་འགྲུབ་ལུགས།
(173)



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
(176)
(186)
(193)
(198)
(200)
(216)
(220)::
... (229)
(249)
***** (257)
.:རྟེན་འབྲེལ་བཅུ་གཉིས་ཀྱི་སྒོ་ནས་བསམ་པ།
འཁོར་བ་ཟློག་པའི་ཐབས་དགུ་
ཐར་པར་བསྒྲོད་པའི་ལམ་གྱི་རང་བཞིན་གཏན་ལ་དབབ་པ།
འམ་ཇི་ལྟ་བུ་ཞིག་བསྒོམས་ནས་འཁོར་བ་ཟློག་པ།
འམ་བསླབ་པ་རིན་པོ་ཆེ་གསུམ་གྱི་རང་བཞིན་གཏན་ལ་དབབ་པ།
མཐར་ཐུག་ལ་དཔྱོད་ཚུལ།
སྐྱེས་བུ་ཆེན་པོའི་འམ་གྱི་རིམ་པ་ལ་བློ་སྦྱོང་བ།
ཐེག་ཆེན་གྱི་འཇུག་སྒོ་སེམས་བསྐྱེད་སྟོན་པ།
ཚོགས་གཉིས་བསགས་པ་ལ་བསླབ་པ།
བྱང་ས་ནས་བཤད་པ།
སེམས་ཅན་དོན་བྱེད་ཀྱི་མི་མཐུན་ཕྱོགས།
སྦྱིན་པའི་ཕར་ཕྱིན།
ཚུལ་ཁྲིམས་ཀྱི་ཕར་ཕྱིན།
བཟོད་པའི་ཕར་ཕྱིན།
བརྩོན་འགྲུས་ཀྱི་ཕར་ཕྱིན།
བསམ་གཏན་གྱི་ཕར་ཕྱིན།
ཤེས་རབ་ཀྱི་ཕར་ཕྱིན།
ཞི་ལྷག་གཉིས་ཀ་སྒོམ་དགོས་པའི་རྒྱུ་མཚན།
སྐྱོན་མེད་པའི་ལུགས་བཞག་པ།
སྐྱོན་དང་བཅས་པའི་ལུགས་བསལ་བ།
སྒོམས་པས་ཞི་གནས་སྒྲུབ་པའི་ཚད་
༣༤ 
་ ་
ཁྱད་པར་དུ་འཇིག་རྟེན་པའི་ལམ་བགྲོད་ཚུལ་བསྟན་པ། -
དབུ་སེམས་ཀྱི་ཁྱད་པར་དབྱེ་བ།
རྣལ་འབྱོར་མུ་བཞིའི་སྒོ་ནས་སྒྲོ་འདོགས་དཔྱད་པ་
བྱེ་བྲག་ཏུ་སྟོང་ཉིད་ལ་སྒྲོ་འདོགས་བཅད་པ།
''' ་ ་ ་
བདག་མེད་རྣམ་རྣམ་པ་གཉིས་ཀྱིས་ཉམས་སུ་ལེན་པའི་ཚུལ།
ཐམས་ཅད་མཁྱེན་པའི་གེགས་སུ་གྱུར་པ་ཤེས་སྒྲིད་པ་ཤེས་སྒྲིབ་ཀྱི་གཉེན་པོར་ཆོས་ཀྱི་བདག་མེད་སྒོམ་པའི་ཚུལ།
སེམས་སྣང་སྒྱུ་མར་སྒྲུབ་པ།
ཁྱད་པར་རྡོ་རྗེ་ཐེག་པ་ལ་སློབ་པའི་ཚུལ།
པར་བྱང་སྨོན་ཚིག(264)
(267)
(278)
(281)
(293)
(305)
(306)
(325)
(344)
(347)
(361)
(371)
(380)
(390)
(403)
(413)
(422)
(425)
(438)
(442).. :.
2



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ། །
༄༅༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་རྗེ་
བཙུན་གསང་བའི་བྱིན་གྱིས་མཛད་པ་བཞུགས་སོ།།
བོ་དོང་པཎ་ཆེན་འཇིགས་མེད་གྲགས་པས་མཛད།
ཕུན་ཚོགས་དགེ་ལེགས་ཆུ་གཏེར་རྒྱས་པའི་དབུས། །རབ་མཛེས་མཚན་དཔེའི་བང་
རིམ་གསལ་བའི་རྩེར། ། གཙུག་གཏོར་ཉི་འོད་ཕྱོགས་བཅུར་འཕྲོས་པ་ཡིས། །འཇིག་རྟེན་
མུན་སེལ་ཐུབ་པའི་དབང་པོར་འདུད། །དེ་ཡིས་ལུང་བསྟན་ཀླུ་སྒྲུབ་ཐོགས་མེད་དག ། ཤིང་
རྟ་ཆེན་པོའི་སྲོལ་འཛིན་མར་མེ་མཛད། །བཀའ་དྲིན་འཁོར་མེད་རྩ་བའི་བླ་མ་སྟེ། །བཀའ་
བརྒྱུད་བླ་མའི་ཚོགས་ལ་ཕྱག་འཚལ་ལོ། །ཐོག་མཐའ་བར་དུ་དགེ་བ་དམ་པའི་ཆོས། །བྱང་
ཆུབ་འཕགས་པའི་ དགེ་འདུན་ ཐམས་ཅད་དང་། ། དཔལ་མགོན་སྲུང་མའི་ཚོགས་ལའང་
བདག་སྐྱབས་མཆི། །བར་ཆད་མི་མཐུན་ཕྱོགས་ལས་རྒྱལ་གྱུར་ཅིག །བྱིས་པ་རྗེས་སུ་འཛིན་
པའི་ལམ་གྱི་རིམ་པ་མདོར་བསྡུས་པ་བཤད་པར་བྱ་སྟེ། རྩ་བའི་ལམ་གྱི་རིམ་པའི་ཚིག་རྐང་
མདོར་བསྟན་པ་ནི། ཐོག་མར་དགེ་བའི་བཤེས་གཉེན་བསྟེན། །སྦྱོར་བ་དངོས་གཞི་མཇུག་
དང་གསུམ། །ཉམས་ལེན་སྙིང་པོ་མདོར་བསྡུས་ཏེ། །མར་མེ་མཛད་ནས་བརྒྱུད་པ་ཡིན། །དེ་
ཡང་དལ་འབྱོར་རྙེད་དཀའ་དང་། །རྙེད་ཀྱང་འཇིག་པའི་འཆི་བ་དང་། །ཤི་ནས་སྐྱེ་བའི་ལས་
འབྲས་དང་། །ཀུན་ཁྱབ་འཁོར་བའི་ཉེས་དམིགས་བསམ། །དེ་ནས་བྱམས་དང་སྙིང་རྗེ་
སྒོམ། ། བྱང་ཆུབ་སེམས་ཉིད་སྒོམ་པ་རྣམས། ། སྦྱོར་བ་དཔྱིད་ལས་ལྟ་བུ་ཡིན། །བདག་
མེད་གཟུང་མེད་འཛིན་མེད་རྣམས། ། དབུ་མ་ཆེན་པོའི་རྣལ་འབྱོར་ཡིན། །དེ་ལ་མཉམ་
གཞག་རྗེས་ཐོབ་གཉིས། །མཉམ་བཞག་ལ་ཡང་ཞི་ལྷག་གཉིས། །རྗེས་ཐོབ་ཕ་རོལ་ཕྱིན་པ་
དྲུག །དངོས་གཞི་དབྱར་ལས་ལྟ་བུ་ཡིན། །ཐུན་མཇུག་བསྔོ་བ་སྨོན་ལམ་དང་། །སྒོམ་རྗེས་
ཆུ་བོའི་རྣལ་འབྱོར་གྱིས། །དོན་གཉིས་མཐར་ཕྱིན་སངས་རྒྱས་ཐོབ། །རྗེས་ནི་སྟོན་ལས་ལྟ་བུ་
Ote



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ཡིན། །ཞེས་པ་ནི་རྩ་བའི་ཚིག་རྐང་ངོ་། །དེ་ལྟ་བུའི་ལམ་གྱི་རིམ་པ་འདི་ནི། རྒྱལ་བའི་གསུང་
རབ་ཐམས་ཅད་ཀྱི་གནད་བསྡུས་པ། ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ཀྱི་ལམ་
སྲོལ། རྣམ་པ་ཐམས་ཅད་མཁྱེན་པའི་སར་འགྲོ་བའི་སྐྱེ་བོ་མཆོག་གི་ཆོས་ལུགས། སྐྱེས་བུ་
གསུམ་གྱིས་ཉམས་སུ་བླང་བའི་རིམ་པ་ཐམས་ཅད་མ་ཚང་བ་མེད་པར་བསྡུས་པ། བྱང་ཆུབ་
ལམ་གྱི་རིམ་པའི་སྒོ་ནས་སྐལ་བ་དང་ལྡན་པའི་གང་ཟག་རྣམས་སངས་རྒྱས་ཀྱི་སར་འཁྲིད་པར་
བྱེད་པ་ལ་གསུམ་སྟེ།
ལམ་གྱི་འབྱུང་ས་ལ་ཡིད་ཆེས་པའི་བརྒྱུད་པ་དང་། ལམ་གྱི་རྩ་བ་བཤེས་
གཉེན་བསྟེན་པའི་ཚུལ་དང་། ལམ་གྱི་རང་བཞིན་ཉམས་སུ་ལེན་པའི་ཚུལ་ལོ། །
དང་པོ་ལ་བླ་མ་བརྒྱུད་པའི་རྣམ་ཐར་དང། བརྒྱུད་པ་དེ་ལྡན་གྱི་ཆོས་ལ་ཉན་
པ
བཤད་ཇི་ལྟར་བྱ་བའི་ཚུལ་དང་གཉིས་སོ། །དང་པོ་ལ་ཡང་ཟབ་མོ་ལྟ་བའི་རྒྱུད་དང་རྒྱ་ཆེན་
སྤྱོད་པའི་རྒྱུད་གཉིས་སོ། །དང་པོ་ནི། ཀླུ་སྒྲུབ། སངས་རྒྱས་བསྐྱངས། ཟླ་བ་གྲགས་པ།
རིག་པའི་ཁུ་བྱུག །ཀུ་སུ་ལུ་ཆེ་ཆུང་ནས། ཇོ་བོའི་བར་དང། གཉིས་པ་སྤྱོད་རྒྱུད་ནི། བྱམས་
པ། ཐོགས་མེད། དབྱིག་གཉེན། གྲོལ་སྡེ་གཉིས། གུ་ན་མི་ཏྲ། སེང་བཟང་། གང་བ་སྤེལ།
ཀུ་སུ་ལུ་ཆེ་ཆུང་། བླ་མ་གསེར་གླིང་པ་ནས་ཇོ་བོའི་བར་དང་། དེ་ནས་འབྲོམ་ལ་སོགས་པ་ཡིན།
འདི་རྣམས་ཀྱི་རྣམ་པར་ཐར་པ་དང་། ཁྱད་པར་ཇོ་བོའི་རྣམ་ཐར་ཡི་གེ་ལོགས་སུ་བཀོད་པ་
རྣམས་སུ་བལྟ་བར་བྱའོ། །
གཉིས་པ་རྒྱུད་ལྡན་གྱི་ཆོས་ལ་ཉན་བཤད་ཇི་ལྟར་བྱ་བའི་ཚུལ་ལ་གསུམ།
ཉན་པའི་ཚུལ་དང་། བཤད་པའི་ཚུལ་དང་། མཇུག་ཏུ་ཐུན་མོང་དུ་བྱ་བའི་ཚུལ་ལོ། །དང་པོ་
ལ་གསུམ། ཐོས་པའི་ཕན་ཡོན་བསམ་པ། ཆོས་དང་ཆོས་སྨྲ་བ་ལ་རིམ་གྲོ་བསྐྱེད་པ། ཉན་
ཚུལ་དངོས་དང་གསུམ་མོ། །དང་པོ་ལ་ཡང་། ཐོས་པའི་ཕན་ཡོན་སྤྱིར་བསམ་པ་དང་། ཁྱད་
པར་དུ་འདུ་ཤེས་ལྔ་བསྐྱེད་ནས་ཕན་ཡོན་བསམ་པའོ། །དང་པོ་ནི། ཐོས་པའི་ཚོམས་ལས།
ཐོས་པས་ཆོས་རྣམས་ཤེས་པར་འགྱུར། །ཐོས་པས་སྡིག་ལས་ལྡོག་པར་བྱེད། །ཐོས་པས་དོན་
མ་ཡིན་པ་སྤོང་། །ཐོས་པས་མྱ་ངན་འདས་པ་ཐོབ། །ཅེས་དང། ཇི་ལྟར་ཁྱིམ་ནི་ལེགས་
གཡོགས་པ། །མུན་པས་ཁེབས་པའི་ནང་ཞུགས་ན། ། མིག་ལྡན་མི་
འགྱུར། །དེ་བཞིན་འདི་ན་རིགས་སྐྱེས་པའི། །མི་ནི་བློ་གྲོས་ལྡན་གྱུར་ཀྱང་། །སྡིག་པ་དང་ནི་.
ན་དུ་ན
2



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
དགེ་བའི་ཆོས། །མ་ཐོས་བར་དུ་ཤེས་མི་ནུས། །མིག་ལྡན་མར་མེ་ཡོད་པ་ཡིས། གཟུགས་
རྣམས་མཐོང་བ་ཇི་ལྟ་བར། །དེ་བཞིན་དགེ་དང་སྡིག་པའི་ཆོས། །ཐོས་པས་རྣམ་པར་ཤེས་
པར་འགྱུར། །ཅེས་དང་། སྐྱེས་རབས་ལས་ཀྱང་། གང་ཞིག་ཐོས་པས་ཡིད་ནི་དད་གྱུར་
ནས། །ལེགས་པར་དགའ་ལ་བརྟན་པ་ཉིད་དུ་འགྱུར། །ཤེས་རབ་སྐྱེ་ཞིང་གཏི་མུག་མེད་པར་
འགྱུར། །རང་གིས་ཤེས་ཀྱང་དེ་ནི་ཉོ་བར་རིགས། ། ཐོས་པ་གཏི་མུག་མུན་སེལ་སྒྲོན་མེ་
ཡིན། །དགྲ་དང་རྐུན་པོས་མི་ཁྱེར་ནོར་གྱི་མཆོག །ཀུན་ཏུ་རྨོངས་པའི་དགྲ་འཇོམས་མཚོན་ཆ་
ཡིན། །ཐབས་ཚུལ་མན་ངག་སྟོན་པ་གྲོགས་ཀྱི་མཆོག །ཕོངས་པར་གྱུར་ཀྱང་མི་འགྱུར་མཛའ་
བོ་ཡིན། །གནོད་པ་མེད་པ་མྱ་ངན་ནད་ཀྱི་སྨན། །ཉེས་པ་ཆེན་པོའི་དཔུང་འཇོམས་དཔུང་གི་
མཆོག །གྲགས་དང་དཔལ་གྱི་གཏེར་གྱི་མཆོག་ཀྱང་ཡིན། །ཡ་རབས་རྣམས་དང་ཕྲད་ན་སྐྱེས་
ཀྱི་མཆོག །ཚོགས་ཀྱི་ནང་ན་མཁས་པ་མགུ་བར་འགྱུར། ། ཞེས་དང་། ཐོས་པས་རྗེས་།
འཇུག་སྒྲུབ་པ་སྙིང་པོར་བྱེད། །སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། །ཞེས་སོགས་
ལུང་གྲངས་མང་བར་གསུངས་ཀྱང་འདིར་མ་སྤྲོས་སོ། །མདོར་ན་ཆོས་ཚིག་བཞི་པ་རེ་ལ་ཡང་
ཕན་ཡོན་དཔག་ཏུ་མེད་པ་གསུངས་པས། དེའི་ཕྱིར་བཅོམ་ལྡན་འདས་ཀྱིས་ཀྱང་། བྱང་ཆུབ་
སེམས་དཔའི་སྤྱད་པ་སྤྱོད་པའི་ཚེ། རྒྱལ་པོ་ཇི་ལིང་གར་ལི་ཞེས་བྱ་བར་གྱུར་པ་ན། ཆོས་ཚིག་
བཞི་པ་ཞིག་ཐོས་པར་བྱ་བའི་ཕྱིར་དུ། །ལུས་ལ་ལྕགས་གཟེར་སྟོང་བཏབ་པ་དང་། རྒྱལ་པོ་ག་
ན་ཤ་ལི་ས་ལི་ཞེས་བྱ་བར་གྱུར་པ་ན། ཆོས་ཚིག་བཞི་པ་ཞིག་གི་ཕྱིར་དུ། ལུས་ལ་མར་མེ་སྟོང་
བཙུགས་པ་ལ་སོགས་པའི་དཀའ་བ་དཔག་ཏུ་མེད་པ་སྤྱད་པའི་ལོ་རྒྱུས་མཐའ་ཡས་སོ། །འོ་
སྐོལ་ད་ལྟ་ཐེག་པ་ཆེན་པོའི་ཆོས་ཟབ་ལ་རྒྱ་ཆེ་བ་མང་པོ་ལ་དཀའ་བ་མེད་པར་ཐོས་པ་བྱ་རྒྱུ་ཡོད་
པ་འདི་ཨ་རེ་དགའ་སྙམ་དུ་བསམས་ལ། ཆོས་ཉིན་མཚན་བར་མ་ཆད་དུ་གསུང་ཡང་དགའ་སྤྲོ་
ཆེན་པོ་བྱས་ལ་ཉན་འཚལ་ཏེ། སྡུད་པ་ལས། རིན་ཆེན་ཆོས་ཀྱང་དཀོན་ལ་རྟག་ཏུ་འཚེ་བའང་
མང་། །ཞེས་གསུངས་པས། འོ་སྐོལ་དུས་ཐ་མ་ཡུལ་མཐའ་འཁོབ་ཏུ་ཆོས་ཉན་ཅིང་ཐོས་པ་
སྐལ་བ་དང་ལྡན་པ་ཡིན་པས། དགའ་སྤྲོ་ཆེན་པོ་བྱས་ལ་མཉན་འཚལ། ཆོས་ལ་གོ་བ་ཆེར་མ་
བྱུང་ཡང་། ཆོས་ཀྱི་སྒྲ་ཐོས་པ་ཙམ་ལ་ཡང་ཕན་ཡོན་ཆེན་པོ་བཤད་དེ། སྔོན་དགེ་སློང་ཨུ་པ་ཀུ་
ཏེ་བྱ་བ་ཆོས་འཆད་པའི་སྒྲ་ཁྱི་མོ་ཞིག་གི་རྣ་བར་ཐོས་པས། དེའི་སྒྲིབ་པ་སྲབ་ནས་ཚེའི་དུས་
བྱས་ཏེ་གཞན་འཕྲུལ་དབང་བྱེད་དུ་སྐྱེས་པའི་ལོ་རྒྱུས་དང་། ཡང་དགེ་སློང་ཞིག་གི་བྲང་ཁང་གི་བ
ལ
1
ལ
3



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
.
མ;གདུང་རྩ་ན། བྱ་ཐི་བ་ཞིག་ཉལ་ཅིང་ཡོད་པ་ལ། དགེ་སློང་དེ་ཐོ་རངས་འཕགས་པ་སྡུད་པ་ལ་
ཞལ་འདོན་མཛད་པའི་སྒྲ་བྱ་ཐི་བའི་རྣ་བར་ཐོས་པས། དེར་སྡུད་པ་དེ་རེས་ཕྱེད། རེས་སུམ་
གཉིས་ཐོན་པ་དང་ནམ་ལངས་ཏེ་ཁོ་འཕུར་ནས་འགྲོ་བ་ལས། འཕགས་པ་སྡུད་པའི་སྒྲ་རྣ་བར་
ཐོས་པ་ཙམ་གྱིས། བྱ་ཐི་བ་དེའི་སྒྲིབ་པ་སྲབ་ནས། བྱ་དེ་ཤི་མ་ཐག་མི་ལུས་ཐོབ་སྟེ་དཀོན་
མཆོག་གསུམ་ལ་དད་པ་ཞིག་བྱུང་ནས། རབ་ཏུ་བྱུང་བས། སྔར་གྱི་འཕགས་པ་སྡུད་པ་རྣ་བར་
གོ་ཚོད་བལྟས་པ་ཚམ་གྱིས་ཤེས་པ་ཞིག་བྱུང་སྐད་དོ། ། ཡང་དགེ་སློང་ཞིག་གིས། ནེའུ་
གསིང་ཞིག་ཏུ་ཆོས་ཀྱི་སྒྲ་བསྒྲགས་པས། སྦལ་བ་ཞིག་ཡོད་པའི་རྣ་བར་ཡང་ཐོས་པས། དུས་
ཤིག་གི་ཚེ། ས་དེར་སངས་རྒྱས་ལ་གནག་རྫི་དགའ་བོ་བྱ་བས་ཆོས་ཉན་དུ་འོངས་པས། ཁོས་
ཤེས་བཞིན་གྱིས་མ་ཟིན་པར་འཁར་བ་ཨོཾ་ཚུགས་བྱས་པས་སྦལ་པ་ཤི་སྟེ། སྔར་ཆོས་ཐོས་པ་
དང་། དེའི་ཚེ་ཆོས་ཀྱི་སྒྲ་ལྷང་ལྷང་ཡོད་པའི་འཕྲོ་ལ་ཤི་བའི་སྟོབས་ཀྱིས། སྦལ་པ་དེ་ཚེ་འཕོས་
མ་ཐག་ཏུ་སུམ་ཅུ་རྩ་གསུམ་པའི་ལྷར་སྐྱེས་སོ། །དེར་སྐྱེས་པ་དང་། གནས་གསུམ་ལ་རྟོག་པ་
བྱུང་སྟེ། གང་ནས་སྐྱེས་པ་དང་། གང་དུ་སྐྱེ་བ་དང་། ལས་གང་གིས་སྐྱེས་པ་གསུམ་བརྟགས་
པས། སྔར་སྦལ་པར་སྐྱེས་པ་ཆོས་ཀྱི་སྒྲ་ཐོས་པ་ཙམ་གྱིས་ལྷར་སྐྱེས་པར་རྟོགས་ནས། ལྷའི་མེ་༈
ཏོག་མང་པོ་དང་བཅས་པས་སངས་རྒྱུས་ལ་ཕྱག་འཚལ་དུ་ཕྱིན། སངས་རྒྱས་ཀྱིས་ཀྱང་།
འདུས་བྱས་ཐམས་ཅད་མི་རྟག་པ། ཟག་བཅས་ཐམས་ཅད་སྡུག་བསྔལ་བ། ཆོས་ཐམས་ཅད་
ནི་བདག་མེད་པ། མྱ་ངན་ལས་འདས་པ་ཞི་བའོ། །ཞེས་གསུངས་པས། ལྷའི་བུ་དེས་བདེན་
པ་མཐོང་བར་གྱུར་ཏོ། །ཞེས་སོགས་ཀྱི་ཕན་ཡོན་བསམས་ལ། ཐ་ན་བག་ཆགས་ཙམ་ཀའང་
རྒྱུད་ལ་གཞག་པར་བྱའོ། །
གཉིས་པ་འདུ་ཤེས་ལྔ་བསྐྱེད་ནས་ཕན་ཡོན་བསམ་པ་ནི། སངས་རྒྱས་འབྱུང་བ་བརྒྱ་
ལམ་ན་ཡིན་ཞིང་། དེའི་ཆོས་ཀྱང་དེ་དང་འདྲ་བར་དཀོན་པའི་དོན་གྱིས་རིན་པོ་ཆེའི་འདུ་ཤེས་
དང་། འཕྲལ་འཕྲལ་དུ་ལྷན་ཅིག་སྐྱེས་པའི་ཤེས་རབ་ཇེ་ཆེར་བསྐྱེད་པས་མིག་གི་འདུ་ཤེས་དང་།
ཤེས་རབ་ཀྱི་མིག་བྱིན་པ་དེས་ཇི་ལྟ་བ་དང་ཇི་སྙེད་པ་མཐོང་བས་སྣང་བའི་འདུ་ཤེས་དང་།
ཐར་བ་མྱ་ངན་ལས་འདས་པ་དང་། བྱང་ཆུབ་ཆེན་པོའི་འབྲས་བུ་སྟེར་བས་ཕན་ཡོན་ཆེ་བའི་
འདུ་ཤེས་དང་། ད་ལྟ་ནས་ཀྱང་དེ་གཉིས་ཀྱི་རྒྱུ་ཞི་གནས་དང་། ལྷག་མཐོང་གི་བདེ་བ་ཐོས་
པར་བྱེད་པས་ཁ་ན་མ་ཐོ་བ་མེད་པའི་འདུ་ཤེས་དང་ལྔས་ཉན་དགོས་པར་བྱང་ས་ནས་གསུངས་
4



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
པ་ལྟར་སེམས་པ་ནི། ཐོས་པའི་ཕན་ཡོན་སེམས་པའོ། །གཉིས་པ་ཆོས་སྨྲ་བ་ལ་རིམ་གྲོ་བསྐྱེད་
པ་ནི། སའི་སྙིང་པོའི་མདོ་ལས། གཅིག་ཏུ་དད་ཅིང་གུས་པས་ཆོས་ཉོན་ཅིག །དེ་ལ་འཕྱ་
ཞིང་སྐུར་བར་མི་བྱའོ། །ཆོས་སྨྲ་བ་ལ་མཆོད་པ་བྱ་བ་ནི། །སངས་རྒྱས་འདྲ་བར་དེ་ལ་འདུ་
ཤེས་བསྐྱེད། །ཅེས་གསུངས་པ་ལྟར། སངས་རྒྱས་དང་འདྲ་བའི་འདུ་ཤེས་བསྐྱེད་ལ། སེང་
གེའི་ཁྲི་ལ་སོགས་པའམ། མ་འབྱོར་ན་གང་འབྱོར་གྱི་ཁྲི་ཕུན་སུམ་ཚོགས་པ་ལ་སློབ་དཔོན་
བཞག་སྟེ། གང་མཉེས་པའི་ཡོ་བྱད་གང་འབྱོར་གྱིས་མཆོད་ནས། མ་གུས་པ་སྤང་ཞིང་། གུས་
པར་བྱ་སྟེ། བྱང་ས་ལས། ཀུན་ནས་ཉོན་མོངས་པ་མེད་པ་དང་། ཁེངས་པ་དང་བྲལ་བ་དང་།
ཁྱད་གསོད་ཀྱི་ཉོན་མོངས་པ་དང་བྲལ་བ་དང་། གནས་ལྔར་ཡིད་ལ་མི་བྱ་བའི་སྒོ་ནས་ཉན་པར་
བྱའོ། །དང་པོ་ཉོན་མོངས་ནི། འདོད་ཆགས་དང་། ཞེ་སྡང་དང་། གཏི་མུག་གིས་མ་བསླད་
པའོ། །གཉིས་པ་ཁེངས་བྲལ་ནི། དུས་སུ་ཉན་པ་དང་། བཀུར་སྟི་དང་། སྲི་ཞུ་བྱེད་པ་དང་།
མི་ཁྲོ་བ་དང་། རྗེས་སུ་སྒྲུབ་པ་དང་། ཀླན་ཀ་མི་ཚོལ་བ་དྲུག་གིས་ཉན་པའོ། །གསུམ་པ་ཁྱད་
གསོད་དང་བྲལ་བ་ནི། ཆོས་དང་ཆོས་སྨྲ་བ་ལ་གུས་པ་དང་། དེ་གཉིས་ཁྱད་དུ་མི་གསོད་པའོ།
བཞི་པ་གནས་ལྔར་ཡིད་ལ་མི་བྱ་བ་ནི། ཚུལ་ཁྲིམས་ཉམས་པ་དང་། རིགས་དམའ་བ་དང་།
བྱད་ངན་པ་དང་། ཚིག་འབྲུ་ངན་པ་དང་། ཚིག་རྩུབ་ཅིང་མི་སྙན་པར་སྨྲ་བས་འདི་ལ་མི་ཉན་
ནོ་སྙམ་པ་འདོར་བའོ། །དེ་ལྟར་ཡང་། སྐྱེས་པའི་རབས་ལས། རབ་ཏུ་དམའ་བའི་སྟན་
འདུག །དུལ་བའི་དཔལ་ནི་རྣམ་པར་བསྐྱེད། །དགའ་དང་ལྡན་པའི་མིག་གིས་བལྟ། །ཚིག་
གི་བདུད་རྩི་འཐུང་བ་བཞིན། །གུས་པ་བསྐྱེད་ཅིང་རྩེ་གཅིག་བཏུད། །རབ་ཏུ་དང་བའི་དྲི་
མེད་ཡིད། །ནད་པས་སྨན་པའི་ཚིག་ཉན་བཞིན། །རིམ་གྲོ་བསྐྱེད་ལ་ཆོས་ཉོན་ཅིག ། ཅེས་
གསུངས་པ་ལྟར་རོ། །
གསུམ་པ་ཉན་ཚུལ་དངོས་ལ་བཞི། སྣོད་ཀྱི་སྐྱོན་གསུམ། དྲི་མ་དྲུག །མི་འཛིན་པའི་
སྐྱོན་ལྔ་སྤོང་བ། འདུ་ཤེས་དྲུག་བསྙེན་པའོ། །དང་པོ་སྣོད་ཀྱི་སྐྱོན་གསུམ་ནི། ཁ་ཕུབ་དང་།
ཞབས་རྡོལ་དང་། དུག་ཅན་ལྟ་བུ་དང་གསུམ་མོ། །དང་པོ་སྣོད་ཁ་ཕུབ་པ་ལྟ་བུའི་སྐྱོན་སྤང་པ་
ནི། དཔེར་ན་སྣོད་ཁ་བ་པའི་སྟེང་ན་མར་ཆུའམ་བདུད་རྩི་ལ་སོགས་པའི་ཆར་ཇི་སྙེད་བླུགས
ཀྱང་ནང་དུ་མི་ཡོང་བ་ལྟར། འོ་སྐོལ་ཡང་དང་པོ་ཆོས་ཉན་ཅིང་། གཉིད་དང་རྨུགས་པར་སོང་
བའམ། སེམས་གཞན་དུ་ཡེངས་པའམ། ཏིང་ངེ་འཛིན་བསྒོམ་པས་ཆོས་ཉན་ཡང་སྣོད་ཁ་
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
......ཕུབ་པར་ཆུ་མི་ཡོང་བ་ལྟར། སེམས་ཡེངས་པ་ལ་ཆོས་ཀྱི་གོ་བ་མི་འབྱུང་། དེས་ན་ཆོས་ཉན་
པའི་ཚེ། དཔེར་ན་སྣོད་ཁ་ཀློག་པའི་ནང་དུ་ཆར་ཆུས་ཁེངས་པ་ལྟར། གཉིད་རྨུགས་སོགས་ཁ་
ཕུབ་པ་ལྟ་བུའི་སྐྱོན་དེ་སྤངས་ནས། སྣོད་ཁ་ཟེད་པ་ལྟ་བུའི་ཤེས་པ་མ་ཡེངས་པར་དྭངས་སིང་
ངེ་ཉན་པས། མན་ངག་བདུད་རྩིའི་ཆར་ཆུས་རང་གི་རྒྱུད་ཁེངས་ཡོང་བ་ཡིན་ནོ། །གཉིས་པ་
ཞབས་རྡོལ་ལྟ་བུའི་སྐྱོན་སྤོང་བ་ནི། དཔེར་ན་སྣོད་ཞབས་ལྡོལ་བ་ཞིག་ཏུ། ཅི་བླུགས་ཀྱང་
འཕྲལ་དུ་ཟགས་ནས་ནང་དུ་ཡེ་མི་ཆགས་པ་ལྟར། འོ་སྐོལ་ཆོས་ཉན་པའི་དུས་སུ་བག་རེ་གོ་
ཡང་། དེ་ནས་དྲན་པས་མ་བསྐྱངས་ན། དེ་མ་ཐག་བརྗེད་ནས་བློ་ལ་མི་ཆགས་པར་ཟགས་
འགྲོ། དེས་ན་ཆོས་བག་རེ་གོ་བ་དེ། དཔེར་ན་སྣོད་ཞབས་རྡོལ་ལ་ལྷན་པ་བྱེད་པ་ལྟར། དྲན་
པས་ཟུངས་སུ་བཟུང་ལ་ཡད་ཡུད་ལ་མི་བཏང་བར་བསམ་མནོས་ཡང་དང་ཡང་དུ་བསྐྱང་འཚལ།
གསུམ་པ་དུག་ཅན་ལྟ་བུ་ནི། དཔེར་ན་སྣོད་དུག་ཅན་ནམ། དྲི་མ་ཅན་དུ་བཟའ་རྒྱུ་ཅི་བླུགས་
ཀྱང་ལོངས་སྤྱད་དུ་མི་རུང་བ་ལྟར། འོ་སྐོལ་ཡང་ཆོས་ལ་ཐོས་བསམ་བྱེད་ཙམ་ན། ཤེས་ལོའི་
གྲགས་འདོད་དང་། འགྲན་འདོད་དང་། གཞན་གྱི་ཁ་རྒོད་གཅོག་པར་འདོད་པ་དང་། རྙེད་
བཀུར་དང་གྲགས་པ་འདོད་པའི་ཕྱིར་དང་། ཕྲག་དོག་དང་། ཆེས་ཆུང་མ་བཟོད་ནས་ཐོས་
བསམ་བྱེད་པ་དེ་རྣམས། ཐོས་པ་དུག་ཅན་ནམ། དྲི་མ་ཅན་བྱ་བ་ཡིན་ཏེ། དེ་བྱང་ཆུབ་ཐོབ་
པའི་རྒྱུ་རུ་ནམ་ཡང་མི་འགྲོ། ཐོས་བསམ་བྱས་ཚད་སྡིག་པ་འབའ་ཞིག་ཏུ་འགྱུར། དེའི་ཆོས་
ཀྱིས་རང་གཞན་གཉིས་ཀ་ལ་ཕན་མི་ཐོགས་པས། དེས་ན་ཐོས་བསམ་གང་བྱེད་ཀྱང་། དཔེར་
ན་སྣོད་ཀྱི་དུག་དང་དྲི་མ་བཀྲུས་ན་བཟའ་རྒྱུ་འོང་བ་བཞིན། ཚེ་འདིའི་རྣམ་པར་རྟོག་པས་ཀུན་
ནས་བསླངས་པ་དེ་རྣམས་སྤངས་ལ། བསམ་པ་དད་གུས་དང་ལྡན་པས་ཆོས་ཉན་པ་ཡིན་C
t
ནོ། །
.གཉིས་པ་དྲི་མ་དྲུག་སྤང་བ་ནི། སློབ་དཔོན་དབྱིག་གཉེན་གྱིས་མཛད་པའི་རྣམ་པར་
བཤད་པའི་རིགས་པ་ལས། ང་རྒྱལ་དང་ནི་མ་དད་དང་། །དོན་དུ་མི་གཉེར་བ་ཉིད་དང་། །
ཕྱི་རོལ་རྣམ་གཡེང་ཡིད་བསྡུས་དང་། །སྐྱོ་བས་ཉན་པ་དྲི་མ་ཡིན། །ཞེས་གསུངས་པས། དང་
པོ་ང་རྒྱལ་ནི། ད་རེས་ཆོས་འདི་མ་ཉན་ན་མི་འོང་བར་འདུག །སློབ་དཔོན་འདི་བས་རིགས་
ནི་ང་རང་བཟང་། ཆོས་ནི་ང་རང་མཁས་སྙམ་པའི་ང་རྒྱལ་གྱིས་མཉན་དུ་མི་རུང་། གཉིས་པ་
མ་དད་པ་ནི། ཆོས་དང་སློབ་དཔོན་གྱི་སྐྱོན་ལ་རྟོག་པ་སྟེ། དེ་ནི་ཁྱེ་བས་ཉེན་ཆེ། རང་གིས་;



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ་
ཆོས་དང་བླ་མའི་སྐྱོན་ལ་རྟོག་ཏུ་མི་རུང་བ་ཨ་ཅང་ཆེ་སྟེ། གཞན་བླ་མའི་སྐྱོན་བརྗོད་པ་ལ་ཡང་
དེ་སྐད་མི་གསུང་བར་ཞུ། སངས་རྒྱས་དངོས་ལགས་བྱས་ལ་བཟློག དེ་ལ་མི་ཉན་པར་ད་དུང་
ཟེར་ན་རང་རེ་གཞན་དུ་ལངས་ནས་འགྲོ། །མ་ཕྱིན་པར་བླ་མའི་སྐྱོན་བརྗོད་པ་ལ་ཉན་ཅིང་
བསྡད་ན། དམ་ཚིག་ཉམས་པ་ཡིན་གསུང་། གསུམ་པ་དོན་དུ་མི་གཉེར་བ་ནི། ཆོས་ལ་ཡིད་
མི་འཇུག་ཅིང་། ཆོས་ཆག་ཀྱང་སྙམ་སྙོམ་ལས་མི་བྱེད་པ་ལ་ཟེར་བ་ཡིན་ཏེ། ཆོས་ལ་གལ་ཆུང་
ཞིང་དོན་དུ་མི་གཉེར་བ་དེ་སྤངས་ལ། ཆོས་འདི་ཤིན་ཏུ་གལ་ཆེ་ཞིང་། མེད་དུ་མི་རུང་བའི་
སེམས་ཀྱིས་ཉན་གསུང་། བཞི་པ་ཕྱི་རོལ་ཀྱི་རྣམ་པ་ལ་གཡེང་བ་ནི། མིག་སྣང་བ་ལ་ཡེངས་པ་
དང་། རྣ་བ་སྒྲ་ལ་ཡེངས་པ་ན་སེམས་ཀྱང་དེའི་རྗེས་སུ་ཡེངས་ནས་འགྲོ་བས། མིག་དང་རྣ་བ་
གཟུགས་སྒྲ་ལ་མ་ཡེངས་པར་བྱེད་དགོས། མིག་དང་རྣ་བ་མ་ཡེངས་ཀྱང་། སེམས་རང་གི་ཁྱིམ་
དང་འདུ་འཛིའི་བྱ་བ་ལ་གཡེངས་ན་ཐུ་བ་ཡིན་པས། དྲན་པས་ཡང་དང་ཡང་དུ་བཟློག་པས།
ཕྱིས་མི་ཡེངས་པ་ལ་ཕན་གསུང་། ལྔ་པ་ཡིད་བསྡུས་པ་ནི། ཆོས་ཉན་པའི་དུས་སུ་ཏིང་ངེ་
འཛིན་སྒོམ་པ་དང་། གཉིད་དང་རྨུགས་པ་ལ་ཟེར་བས། དེ་དག་སྤངས་ལ་ཤེས་པ་སིང་ངེ་ཡེར་
རེ་ཉན་གསུང་། དྲུག་པ་སྐྱོ་བ་ནི། ཆོས་ཉན་པའི་ཚེ་ཧ་ཅང་ཆོས་ཐུན་ཆེ་བས་སྐྱོ་བ་དང་། མ་
གོ་བས་སྐྱོ་བར་གྱུར་ཏེ། ཨ་ཀ་འཕྲོ་བཅད་ན་རུང་སྟེ་སྙམ་པ་ཡང་ཆོས་ཉན་པའི་དྲི་མ་ཡིན་པས་
དེ་རྣམས་སྤང་བར་བྱའོ། །
གསུམ་པ་མི་འཛིན་པའི་སྐྱོན་ལྔ་སྤོང་བ་ལ། དང་པོ་ཚིག་མི་འཛིན་པ་ནི། ཚིག་འདྲ་བ་
ཇི་ཙུག་བཏགས་ཀྱང་ཆོག་ཟེར་ནས། གསུང་བགྲོས་ལ་ནན་ཏན་མི་བྱེད་པར། དོན་གཅིག་པུ་
ལ་ནན་ཏན་བྱེད་དེ། ཚིག་ནོར་ན་དོན་ཡང་ནོར་ནས་འགྲོ་བས། དང་པོར་ཚིག་མ་ནོར་བ་རེ་
བཟུང་ནས་བསམས་ན། དོན་མ་ནོར་བ་སྐྱེ་བ་ཡིན་གསུང་ངོ། །གཉིས་པ་དོན་མི་འཛིན་པ་
ནི། ཚིག་གཅིག་པུ་ལ་ནན་ཏན་བྱེད་ཅིང་དོན་ལ་མི་བྱེད་ཙམ་ན། ཆོས་མང་པོ་བློ་ལ་ཟིན་ཀྱང་
ནེ་ཙོའི་ཁ་ཏོན་བཞིན་དུ་འགྲོ་གསུང་ངོ་། གསུང་པ་བརྡ་མ་འཕྲོད་པར་འཛིན་པ་ནི། ཆོས་དེའི་
དགོས་དོན་དང་། བསྡུས་དོན་དང་། ཚིག་དོན་གང་ཡིན་ཆ་མེད་པར་འཛིན་པ་ལ་ཟེར་ཏེ།
དེའི་ཆོས་ཀྱིས་རང་གཞན་ལ་ཕན་མི་ཐོགས་གསུང་ངོ་། །བཞི་པ་ལོག་པར་འཛིན་པ་ནི། བླ་
མས་དྲང་པོར་བཤད་ཀྱང་། ཆོས་ན་མར་དེ་སྐད་བྱ་བ་མེད་ཟེར་ནས་ལོག་པར་འཛིན་པ་སྟེ་འདི་
ཀ་སྐྱོན་ཆེ་གསུང་། ལྔ་པ་མ་ལུས་པར་མི་འཛིན་པ་ནི། གལ་ཆེ་ཆེ་འཛིན། ཆུང་ཆུང་མི་འཛིན་
7



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
པ་སྟེ། དེ་ལྟར་བྱས་ན་ཆོས་མགོ་མེད་གཞུག་མེད་དུ་སོང་ནས། ཕྱིས་གཞན་ལ་ཕན་མི་ཐོགས་
གསུང་། འདི་འོ་སྐོལ་སྒོམ་ཆེན་པ་ལ་འབྱུང་བས། དང་པོ་ཉན་པའི་དུས་ན་རང་གི་བློས་འཆུན་
ཚད་ཐེར་ཆགས་སུ་འཛིན་དགོས་ཏེ། དེ་ལྟར་ཆོས་ཉན་པའི་དྲི་མ་དེ་དག་སྤངས་ལ་བསམ་པ་
དད་གུས་དང་ལྡན་པས་ཉན་ནོ། །བཞི་པ་འདུ་ཤེས་དྲུག་བསྟེན་པ་ལ། དང་པོ་རང་ལ་ནད་
པའི་འདུ་ཤེས་བཞག་པ་ནི། སྤྱོད་འཇུག་ལས། ཐ་མལ་ནད་ཀྱིས་བཏབ་པ་ལའང་། །སྨན་
པའི་ངག་བཞིན་བྱ་དགོས་ན། །འདོད་ཆགས་ལ་སོགས་ཉེས་བརྒྱ་ཡིས། །ནད་ཀྱིས་རྟག་
བཏབ་སྨོས་ཅི་དགོས། །ཤེས་གསུངས་པ་ལྟར། རྒྱུན་རིན་བ། སོས་དཀའ་བ། སྡུག་བསྔལ་
དྲག་པོ་བསྐྱེད་པའི་ནད་འདོད་ཆགས་སོགས་ཉོན་མོངས་པས་དུས་རྟག་ཏུ་ན་བ་ཡིན་པས། དེ་
ལ་དེར་ངོ་ཤེས་པར་བྱེད་དགོས་ཏེ། ཀ་མ་པའི་ཞལ་ནས། དོན་ལ་མིན་ན་དེ་ལྟར་བསྒོམས་
པས་ཕྱིན་ཅི་ལོག་ཏུ་འགྲོ་སྟེ། དུག་གསུམ་གྱི་གཅོང་ནད་ཆེན་པོས་ཐེབས། ནད་ཚབས་ཤིན་ཏུ་
ཆེ་བ་ལ་འོ་སྐོལ་གྱིས་ན་བར་ཡེ་མ་ཤེས་གསུངས། གཉིས་པ་ཆོས་སྨྲ་བ་ལ་སྨན་པའི་འདུ་ཤེས་
བཞག་པ་ནི། དཔེར་ན་རླུང་མཁྲིས་ལ་སོགས་པའི་ནད་ཚབས་ཆེན་པོས་བཏབ་པ་ན་སྨན་པ་
མཁས་པ་ཚོལ། དེ་དང་འཕྲད་པ་ན་དགའ་བ་ཆེན་པོ་སྐྱེ། ཅི་ཟེར་ཉན། གུས་པས་བསྙེན་
བཀུར་བྱེད་པ་ལྟར། ཆོས་སྟོན་པའི་བཤེས་གཉེན་ལ་དེ་བས་ཀྱང་བསྙེན་བཀུར་བྱེད་པར་
རིགས་ཏེ། ཡོན་ཏན་རིན་ཆེན་བསྡུད་པ་ལས། དེ་ལྟ་བས་ན་བྱང་ཆུབ་དམ་པ་ཚོལ་བ་ཡི། །
བསམ་པ་དྲག་ལྡན་མཁས་པས་ང་རྒྱལ་ངེས་བཅོམ་སྟེ། །ནད་པའི་ཚོགས་ཀྱིས་གསོ་ཕྱིར་སྨན་
པ་བསྟེན་པ་ལྟར། ། གཡེལ་བ་མེད་ པར་དགེ་བའི་བཤེས་གཉེན་བསྟེན་པར་བྱ། ། ཞེས་
གསུངས་པའི་ཕྱིར་རོ། །
གསུམ་པ་རྗེས་སུ་བསྟན་པའི་ཆོས་ལ་སྨན་གྱི་འདུ་ཤེས་བསྐྱེད་པ་ནི། ནད་པ་དེ་སྨན་
པས་སྦྱར་བའི་སྨན་ལ་གཅེས་སྤྲས་ཆེན་པོ་བྱེད་པ་ལྟར། ཆོས་སྨྲ་བས་བསྟན་པའི་ཆོས་དང་
་
གདམས་ངག་ལ་གལ་པོ་ཆེར་མཐོང་ནས་འབད་པ་དུ་མས་གཅེས་སྤྲས་སུ་འཛིན་ཅིང་། བརྗེད་
པ་སོགས་ཆུད་མི་འཛའ་བར་བྱེད་པའོ། །བཞི་པ་ནན་ཏན་ཉམས་སུ་བླང་བ་ལ་ནད་འཚོ་བའི་
འདུ་ཤེས་བསྐྱེད་པར་བྱ་སྟེ། ནད་པ་དེས་སྨན་པས་སྦྱར་བའི་སྨན་རྣམས་མ་ཟོས་ན། ནད་མི་
དྲུག་པར་མཐོང་ནས་འཐུང་བ་ལྟར། ཆོས་སྨྲ་བས་བསྟན་པའི་གདམས་ངག་རྣམས་ཉམས་སུ་
མ་བླངས་ན། འདོད་ཆགས་ལ་སོགས་པའི་དུག་གསུམ་གྱི་ནད་རྣམས་གཞོམ་མི་ནུས་པར་
8



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ནtམཐོང་ནས་ནན་ཏན་གྱིས་ཉམས་སུ་ལེན་པར་བྱེད་ཀྱི། ཉམས་ལེན་མེད་པར་རྣམ་གྲངས་དུ་མ་
གསོག་པའི་ཚིག་མང་པོ་ཤེས་ཀྱང་དོན་མེད་དེ། སྤྱོད་འཇུག་ལས། ལུས་ཀྱིས་འདི་དག་སྤྱད་
པར་བྱ། །ཚིག་ཙམ་བརྗོད་པས་ཅི་ཞིག་གྲུབ། །སྨན་སྤྱད་བཀླགས་པ་ཙམ་གྱིས་ཀྱང་། །ནད་
པ་དག་ལ་ཕན་འགྱུར་རམ། །ཞེས་གསུངས་སོ། ། དེ་ཡང་ནད་གཅོང་ནད་ཚབ་ཆེན་གྱིས་
1
ཐེབས་པའི་ནད་པ་ལ། སྨན་ཐུན་རེ་ཐུན་གཉིས་བསྟན་པས་ཅི་ཡང་མི་ཕན་པར་རྒྱུན་བསྲིང་
དགོས་པ་ལྟར། འོ་སྐོལ་ཐོག་མ་མེད་པ་ནས་ཉོན་མོངས་པའི་ནད་ཚབས་ཆེན་པོས་ཐེབས་པ་ལ།
ཆོས་ཐུན་རེ་ཙམ་དང་། ཁྲིད་ཐེངས་རེ་ཙམ་གྱིས་མི་ཆོག་པར། ལམ་གྱི་ཆ་ཐམས་ཅད་རྫོགས་
པར་དུས་རྒྱུན་དུ་ཉམས་སུ་ལེན་ཅིང་། སོ་སོར་རྟོག་པའི་ཤེས་རབ་ཀྱིས་དཔྱད་ལ་ཆུ་བོའི་རྒྱུན་
བཞིན་ཉམས་ལེན་བར་མ་ཆད་དུ་བྱེད་དགོས་ཏེ། མདོ་ལས། ངས་ནི་རབ་ཏུ་བཟང་པོའི་ཆོས་
བཤད་ཀྱང་། །ཁྱོད་ཀྱིས་ཐོས་ནས་ཡང་དག་མ་སྦྱང་ན། །ནད་པ་སྨན་གྱི་རྐྱལ་པ་ཐོགས་པ་
དག །རང་གི་ནད་ནི་གསོ་བར་མི་ནུས་བཞིན། །ཞེས་གསུངས་པས། དེས་ན་ནན་ཏན་ལ་ནི་
ནད་གསོ་བའི་འདུ་ཤེས་བསྐྱེད་པར་བྱའོ་ཞེས་གསུངས་པའི་ནན་ཏན་ནི། བཤེས་གཉེན་གྱིས་
གདོམས་པའི་བླང་དོར་གྱི་གནས་རྣམས་ལ་ལག་ལེན་བྱེད་དགོས། བྱེད་པ་ལ་ཤེས་དགོས།
ཤེས་པ་ལ་ཐོས་ད་་ལ་ཐོས་དགོས་ཐོས་ནས་ཤེས་པའི་དགོས་པ་ཉམས་སུ་ལེན་ཅིང་གནད་དུ་བསྣུན་པ་གལ་
ཆེའོ། །དེ་ལྟར་ཐོས་བསམ་གྱི་འབྲས་བུ་ཡང་། ཚུལ་ཁྲིམས་རྣམ་པར་དག་པ་ལ་རག་ལས་ཤིང་།
ཚུལ་ཁྲིམས་མེད་ན་ཐོས་བསམ་གྱི་འབྲས་བུ་ཐམས་ཅད་དོན་མེད་པ་ཡིན་ཏེ། ཐོས་པའི་ཚོམས་
ལས། གལ་ཏེ་ཐོས་པ་མང་གྱུར་ཀྱང་། །ཚུལ་ཁྲིམས་ལེགས་པར་མི་སྡོམ་ན། ། དེ་ནི་ཚུལ་
ཁྲིམས་ཕྱིར་སྨད་ཅིང་། །དེ་ཡི་ཐོས་པ་ཕུན་ཚོགས་མིན། །གལ་ཏེ་ཐོས་པ་ཉུང་གྱུར་ཀྱང་། །
ཚུལ་ཁྲིམས་ལེགས་པར་སྡོམ་བྱེད་ན། །དེ་ནི་ཚུལ་ཁྲིམས་ཕྱིར་བསྔགས་ཤིང་། །དེ་ཡིས་ཐོས་པ་
ཕུན་ཚོགས་འགྱུར། །གང་ཞིག་ཐོས་པ་ཉུང་བ་དང་། །ཚུལ་ཁྲིམས་ལེགས་པར་མི་སྡོམ་པ། །
དེ་ནི་གཉིས་ཀའི་ཕྱིར་སྨད་ཅིང་། །དེ་ཡི་བརྟུལ་ཞུགས་ཉམས་པར་འགྱུར། །གང་ཞིག་མང་དུ་
ཐོས་པ་དང། ། ཚུལ་ཁྲིམས་ལེགས་པར་སྡོམ་བྱེད་པ། ། དེ་ནི་ གཉིས་ ཀའི་ ཕྱིར་བསྔགས་
ཤིང་། །དེ་ནི་ཕུན་སུམ་ཚོགས་པར་འགྱུར། ཞེས་དང་། ལེགས་གསུངས་ཐོས་པ་སྙིང་པོ་ཤེས་
པ་དང་། །ཏིང་ངེ་འཛིན་དག་སྙིང་པོ་ཤེས་གྱུར་ཀྱང་། ། གང་ཞིག་བག་མེད་ཚུལ་ཁྲིམས་མི་
བསྲུང་ན། །ཐོས་དང་ཤེས་པ་དོན་ཆེན་མི་འགྱུར་རོ། །གང་ཞིག་འཕགས་པས་བསྟན་པའི་



༄༅།  །དཔལ་ལྡན་ས་སྐྱ་པའི་བསུང་རབ་གླགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ཆོས་དགའ་ཞིང་། །དེ་བཞིན་ལུས་དང་ངག་གི་སྤྱོད་བྱེད་པ། །དེ་དག་བཟོད་ལྡན་གྲོགས་
དགའ་དབང་པོ་བསྡམས། ། ཐོས་དང་ཤེས་རབ་ཕ་རོལ་ཕྱིན་པ་ཐོབ། ཅེས་དང་། “ལྷག་
བསམ་ལ་བསྐུལ་བ་ལས་ཀྱང་། བདག་ནི་ཁྲིམས་ཉམས་ད་ནི་ཅི་བྱ་ཞེས། །འཆི་བའི་དུས་ཚེ་
བྱིས་པ་མྱ་ངན་བྱེད། །གཏིང་རྙེད་མ་གྱུར་ཤིན་ཏུ་སྡུག་བསྔལ་འགྱུར། །སྨྲ་ལ་དགའ་བའི་ཉེས་
པ་འདི་དག་གོ །ཞེས་དང་། གར་ལ་བལྟ་བའི་ཁྲོད་ན་འདུག་པ་ཞིག །དཔའ་བོ་གཞན་གྱི་
ཡོན་ཏན་བརྗོད་བཞིན་དུ། །རང་ཉིད་ནན་ཏན་ཉམས་པར་གྱུར་པ་སྟེ། །སྨྲ་ལ་དགའ་བའི་
ཉེས་པ་འདི་དག་གོ ། ཞེས་དང་། བུ་རམ་ཤིང་ཤུན་སྙིང་པོ་ཅི་ཡང་མེད། །དགའ་བར་བྱ་
བའི་རོ་ནི་ནང་ན་འདུག །ཤུན་པ་ཟོས་པའི་མིས་ནི་བུ་རམ་རོ། །ཞིམ་པོ་རྙེད་པར་ཞུས་པ་མ་
ཡིན་ནོ། །ཇི་ལྟར་ཐུན་པ་དེ་བཞིན་སྨྲ་བ་སྟེ། །རོ་ལྟ་བུ་ནི་འདི་ལ་དོན་སེམས་ཡིན། །དེ་ལྟ་
བས་ན་སྨྲ་ལ་དགའ་སྤངས་ཏེ། །རྟག་ཏུ་བག་ཡོད་བྱོས་ལ་དོན་སོམས་ཤིག །ཅེས་གསུངས་
པས། དེ་བས་ན་ནད་པ་མཁས་པ་ནད་འཚོ་བ་ལྟར་ནན་ཏན་ཉམས་སུ་ལེན་ཅིང་སྐྱོང་བ་གལ་
ཚེའོ། །
ལྔ་པ་ཆོས་ཉན་པའི་གྲོགས་ལ་ནད་གཡོག་གི་འདུ་ཤེས་བསྐྱེད་པ་ནི། ནད་པ་དེའི་སྤྱོད་
ལམ་དང་། འཚོ་མི་འཚོ་ལེགས་ཉེས་ཐམས་ཅད་ནད་གཡོག་ལ་རག་ལས་པ་ལྟར། དུག་གསུམ་
གྱི་ནད་ལས་སྐྱོབ་པར་བྱེད་པའི་ཐོས་བསམ་དང་། ཚུལ་ཁྲིམས་རྣམ་པར་དག་པའི་མགོ་འདོན་
པ་ཐམས་ཅད་གྲོགས་བཟང་པོ་ལ་རག་ལས་པས། ཐབས་མཁས་ལ་ཡིད་གཞུངས་པའི་གྲོགས་
རྣམ་དག་ལ་བརྟེན་ནས། དེའི་ཆོས་མཐུན་གྱི་ཚིག་ཐམས་ཅད་ཉམས་སུ་བླང་བར་བྱའོ། །
དྲུག་པ་དེ་བཞིན་གཤེགས་པ་ལ་སྐྱེས་བུ་དམ་པའི་འདུ་ཤེས་བཞག་པ་ནི། ཆོས་གསུང་བ་པོ་སྟོན་
པ་བཅོམ་ལྡན་འདས་རྗེས་སུ་དྲན་པའི་སྒོ་ནས་གུས་པ་བསྐྱེད་ལ། ཆོས་འདི་ལྟ་བུ་ཉན་ལ།
རྒྱལ་བའི་བསྟན་པ་རྒྱས་པར་བྱ་བ་དང་། ཆོས་ཚུལ་ཟབ་མོ་ཡུན་རིང་དུ་གནས་པར་བྱ་བ་དང་།
དེ་ལ་བརྟེན་ནས་སེམས་ཅན་ཐམས་ཅད་ཀྱིས་སངས་རྒྱས་ཀྱི་གོ་འཕང་ཐོབ་པར་བྱ་བའི་ཕྱིར་དུ་
མཉན་པར་བྱའོ་སྙམ་དུ་སེམས་པ་དང། གཞན་ཡང་ཆོས་འཆད་པའམ་ཉན་པ་ན། རང་གི་
རྒྱུད་ལོགས་ཤིག་ཏུ་བཞག །ཆོས་ལོགས་ཤིག་ཏུ་བཞག་ནས་འཆད་ཉན་བྱས་ཀྱང་གནད་དུ་མི་
འགྲོ་བས། རང་གི་རྒྱུད་གཏན་ལ་དབབ་པའི་ཕྱིར་དུ་ཉན་པ་ཞིག་དགོས་ཏེ། དཔེར་ན་རང་གི་
བྱད་བཞིན་ཀྱི་དྲི་མ་ལ་སོགས་པའི་ནག་ནོག་རང་གིས་སེལ་བར་འདོད་ན། མེ་ལོང་ལ་བལྟས་
10



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ནས་དྲི་མ་སེལ་བ་ལྟར། རང་གི་སྤྱོད་པའི་སྐྱོན་ངན་པ་རྣམས་ཀྱང་། ཆོས་ཀྱི་མེ་ལོང་ལ་འཆར་
བས། སྐྱེས་རབས་ལས། བདག་གི་སྤྱོད་པ་ངན་པའི་གཟུགས། ། ཆོས་ཀྱི་མེ་ལོང་གསལ་
མཐོང་ན། །ཡིད་ལ་གདུང་བ་རབ་སྐྱེས་ཏེ། །བདག་ནི་ཆོས་ལ་ཕྱོགས་པར་འགྱུར། །ཞེས་
རྐང་ཁྲས་རྒྱལ་བུ་ཟླ་བ་ལ་ཆོས་སྟོན་པའི་ཕྱིར་དུ་ཞུས་པས། ཆོས་ཉན་པའི་སྣོད་དུ་རུང་བར་
མཁྱེན་ནས་གསུངས་པ་ལྟར་རོ། །
གཉིས་པ་ཆོས་བཤད་པའི་ཚུལ་ལ་བཞི། ཆོས་བཤད་པའི་ཕན་ཡོན་བསམ་པ། སྟོན་པ་
དང་ཆོས་ལ་རིམ་གྲོ་བསྐྱེད་པ། བསམ་སྦྱོར་ཇི་ལྟ་བུས་བཤད་པ། ཡུལ་ལ་བརྟག་པ་རྣམས་
།དང་པོ་ནི་རྙེད་བཀུར་དང་གྲགས་པ་ལ་སོགས་པའི་ཟང་ཟིང་ལ་མི་ལྟ་བར་ཆོས་སྟོན་པ་ནི་
ཕན་ཡོན་ཆེ་སྟེ། ལྷག་བསམ་བསྐུལ་བའི་མདོ་ལས། བྱམས་པ། རྙེད་པ་དང་བཀུར་སྟི་མི་
འདོད་པར་ཆོས་ཀྱི་སྦྱིན་པ་བྱིན་པའི་ཕན་ཡོན་ནི་ཉི་ཤུ་སྟེ། གང་ཞེ་ན་འདི་ལྟ་སྟེ། དྲན་པ་དང་
ལྡན་པར་འགྱུར་བ་དང་། བློ་གྲོས་དང་ལྡན་པར་འགྱུར་བ་དང་། བློ་དང་ལྡན་པར་འགྱུར་བ་
དང་ བརྟན་པ་དང་ལྡན་པ་འགྱུར་བ་དང་། ཤེས་རབ་དང་ལྡན་པར་འགྱུར་བ་དང་། འཇིག་
རྟེན་ལས་འདས་པའི་ཤེས་རབ་རྗེས་སུ་རྟོགས་པར་འགྱུར་བ་དང་། འདོད་ཆགས་ཆུང་བར་
འགྱུར་བ་དང་། ཞེ་སྡང་ཆུང་བར་འགྱུར་བ་དང་། གཏི་མུག་ཆུང་བར་འགྱུར་བ་དང་། བདུད་
ཀྱིས་དེ་ལ་གླགས་མི་རྙེད་པར་འགྱུར་བ་དང། སངས་རྒྱས་བཅོམ་ལྡན་འདས་རྣམས་ཀྱིས་
དགོངས་པར་འགྱུར་བ་དང་། མི་མ་ཡིན་པ་རྣམས་དེ་ལ་བསྲུང་བར་འགྱུར་བ་དང་། ལྷ་རྣམས་
དེ་ལ་གཟི་བྱིན་བསྐྱེད་པར་འགྱུར་བ་དང་། མི་མཛའ་བ་རྣམས་ཀྱིས་དེ་ལ་གླགས་རྙེད་པར་མི་
འགྱུར་བ་དང་། དེའི་མཛའ་བཤེས་རྣམས་མི་ཕྱེད་པར་འགྱུར་བ་དང་། ཚིག་བཙུན་པར་
འགྱུར་བ་དང་། དེས་མི་འཇིགས་པ་ཐོབ་པར་འགྱུར་བ་དང་། ཡིད་བདེ་བ་མང་བར་འགྱུར་བ་
དང༌། མཁས་པས་བསྔགས་པར་འགྱུར་བ་དང་། དེའི་ཆོས་ཀྱི་སྦྱིན་པ་དེ་ཡང་རྗེས་སུ་དྲན་པར་
བྱ་བར་འོས་པར་འགྱུར་བ་སྟེ། ཞེས་སོགས་མདོ་སྡེ་དུ་མ་ནས་བཤད་པའི་ཕན་ཡོན་ལ་སྙིང་ཐག་
པ་ནས་མོས་པ་བསྐྱེད་པའོ། །གཉིས་པ་སྟོན་པ་དང་ཆོས་ལ་རིམ་གྲོ་བསྐྱེད་པ་ནི། རྒྱལ་བའི་
ཡུམ་གསུང་བ་ན། བཅོམ་ལྡན་འདས་ཉིད་ཀྱིས་གདན་བཤམ་པ་སོགས་མཛད་པ་ལྟར། ཆོས་
ནི་སངས་རྒྱས་ཀྱིའང་བཀུར་བའི་ཞིང་ཡིན་པས། ཆོས་ལ་གུས་པ་ཆེན་པོ་དང་། སྟོན་པའི་ཡོན་
ཏན་དང་བཀའ་དྲིན་རྗེས་སུ་དྲན་ཏེ་གུས་པ་བསྐྱེད་པར་བྱའོ། །
11



༄༅ }དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ལགསུམ་པ་བསམ་སྦྱོར་ཇི་ལྟ་བུ་ལ་བསམ་པ་ནི། བློ་གྲོས་རྒྱ་མཚོས་ཞུས་པ་ལས། རང་ལ་
སྨན་པ་དང་། ཆོས་ལ་སྨན་དང་ ཉན་པ་པོ་ལ་ནད་པ་དང། དེ་བཞིན་གཤེགས་པ་ལ་སྐྱེས་
བུ་དམ་པ་དང་། ཆོས་ཚུལ་ཡུན་རིང་དུ་གནས་པའི་འདུས་ཤེས་བསྐྱེད་པ་དང་། འཁོར་ལ་
བྱམས་པ་བསྒོམ་པར་བྱའོ། །གཞན་མཐོ་བར་དོགས་པའི་ཕྲག་དོག་དང་། ཕྱི་བཤོལ་བྱེད་པའི་
ལེ་ལོ་དང་། ཡང་ཡང་འཆད་པས་ངལ་ཞིང་སྐྱོ་བ་དང་། བདག་གི་ཡོན་ཏན་སྒྲོགས་ཤིང་གཞན་
གྱི་སྐྱོན་གླེང་བ་དང་། ཆོས་ལ་དཔེ་མཁྱུད་བྱེད་པ་དང་། ཟས་གོས་ལ་སོགས་པའི་ཟང་ཟིང་ལ་
བལྟ་བ་རྣམས་སྤངས་ཏེ། རང་གཞན་ཀུན་གྱིས་སངས་རྒྱས་ཐོབ་པར་བྱ་བའི་ཕྱིར་དུ་འཆད་
སྙམ་དུ་བསམ་མོ། །སྦྱོར་བ་ནི། ཁྲུས་བྱ་ཞིང་གཙང་སྦྲ་དང་ལྡན་པས། གོས་གཙང་མ་བགོ་
ཞིང་གཙང་ལ་ཡིད་དུ་འོང་བའི་ས་ཕྱོགས་སུ། ཆོས་ཀྱི་ཁྲི་དང་སྟན་ལ་འཁོད་ནས། བདུད་ཚར་
གཅོད་པའི་སྔགས་ཁ་ཏོན་དུ་བཏོན་ན། དེའི་ཁོར་ཡུག་དཔག་ཚད་བརྒྱ་ཚུན་ཆད་དུ་བདུད་
དང་བདུད་ཀྱི་རིས་ཀྱི་ལྷ་རྣམས་མི་འོང་ལ། འོངས་ཀྱང་བར་ཆད་བྱ་བར་མི་ནུས་པར་བློ་གྲོས་རྒྱ་
མཚོས་ཞུས་པ་ལས་གསུངས་པས། སྔགས་འདོན་ཞིང་བཞིན་གྱི་མདངས་རབ་ཏུ་གསལ་བས་
དོན་ངེས་པའི་ཡན་ལག་དཔེ་དང་། གཏན་ཚིགས་དང་ལུང་གི་རྣམ་གྲངས་ལྡན་པར་བཤད་དེ།
དམ་པའི་ཆོས་པདྨ་དཀར་པོ་ལས། མཁས་དེས་རྟག་ཏུ་ཕྲག་དོག་མེད་པར་ནི། །སྣ་ཚོགས་
དོན་ལྡན་སྙན་པའི་གཏམ་ཡང་སྟོན། །ལེ་ལོ་དག་ཀྱང་རྣམ་པར་རབ་སྤངས་ནས། །སྐྱོ་བ་སྙམ་
པའི་འདུ་ཤེས་བསྐྱེད་མི་བྱ། །མཁས་པས་མི་དགའ་ཐམས་ཅད་རྣམ་པར་སྤངས། །བྱམས་
པའི་སྟོབས་ནི་འཁོར་ལ་བསྒོམ་པར་བྱ། །ཉིན་མཚན་དུ་ཡང་ཆོས་མཆོག་རབ་ཏུ་བསྒོམ། །
མཁས་པ་དེས་ནི་བྱེ་བ་ཁྲག་ཁྲིག་དཔེས། །འཁོར་རྣམས་མགུ་ཞིང་དེ་བཞིན་དགའ་བ་སྐྱེད། །
དེ་ལ་ནམ་ཡང་འདོད་པ་ཅུང་ཟད་མེད། །ཟས་གོས་ཡོ་བྱད་བདག་ལ་བསྟོད་པ་སོགས། ། 
།རྙེད་
དང་བཀུར་བསྟི་གང་ལའང་བལྟ་མི་བྱ། །གཞན་དུ་མཁས་པས་རྟག་ཏུ་རང་ཉིད་དང་། །།
སེམས་ཅན་འདི་དག་སངས་རྒྱས་ཐོབ་བྱའི་ཕྱིར། །བདག་གིས་དམ་པའི་ཆོས་ནི་བསྟན་པར་
བགྱིའོ། །ཞེས་གསུངས་པ་ལྟར་བསམ་པར་བྱའོ། །
བཞི་པ་ཡུལ་བརྟག་པ་ལ་གཉིས། དད་གུས་དང་ལྡན་པ་ལ་བསྟན་པར་བྱ་
བ་དང་། མི་དད་པ་ལ་མི་བསྟན་པའོ། །དང་པོ་ལ་བཞི། དང་བའི་དད་པ་དང། འདོད་
པའི་དད་པ་དང། ཡིད་ཆེས་ཀྱི་དད་པ་དང་། ཕྱིར་མི་ལྡོག་པའི་དད་པ་རྣམས་སོ། །དང་པོ་:
12



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
འོ་སྐོལ་ལས་དང་པོ་པའི་དུས་ན། ཆོས་དང་གང་ཟག་དམ་པ་རྣམས་ཀྱི་སྤྱོད་ཡུལ་མཐོང་
པས་དེ་དག་ལ་དགའ་བ་དང་། སྤྲོ་བ་དང་། དང་བ་ཁྱད་པར་ཅན་སྐྱེས་པ་ནི། དཔེར་ན་
འདོད་ཆགས་ཅན་གྱིས་བུད་མེད་མཛེས་མ་མཐོང་བ་ལྟ་བུ་ཞིག་ལ་ཟེར་བ་ཡིན། གཉིས་པ་ནི།
འཁོར་བ་མཐའ་དག་སྡུག་བསྔལ་དུ་ཤེས་ཤིང་སྐྱེ་ཤིས་འཇིགས་པས། ཆོས་དང་བླ་མ་སྙིང་ལ་
འདོད་པ་དང་། དཔེར་ན་སྐོམ་པ་ཆུ་ཚོལ་བ་ལྟ་བུ་ལ་ཟེར་བ་ཡིན། གསུམ་པ་ནི། བླ་མ་དམ་
པ་དང་མཇལ་ཏེ་ཆོས་ཐོས་པ་ཙམ་ན། ཆོས་དང་བླ་མ་ལ་ཡིད་ལྷན་གྱིས་ཆེས་པ། དཔེར་ན་མ་
དང་བུ་ཕྲད་པ་ལྟ་བུ་ཅིག་ལ་ཟེར་བ་ཡིན། བཞི་པ་ནི། ཆོས་ལ་ཐོས་བསམ་སྒོམ་གསུམ་བྱེད་པ་
ལ་ན་ཚ་སྡུག་བསྔལ་དགྲ་བགེགས་ལ་སོགས་པའི་རྐྱེན་གང་གིས་ཀྱང་བར་དུ་མི་ཆོད་པ། དཔེར་
ན་གླང་པོ་ཆེ་ཆུ་རུ་འཇུག་པ་ལྟ་བུ་ཞིག་ལ་ཟེར་བ་ཡིན་པས། འོ་སྐོལ་ཆོས་བྱེད་པ་ལ་དད་པ་བཞི་
པོ་དེ་མེད་ཐབས་མེད། དད་པ་ཞིག་འདུག་ན་ཤེས་རབ་ཆུང་བ་ཞིག་འདུག་ཀྱང་ཆོས་ཡོང་བ་
ཞིག་འོང་སྟེ། ཤེས་རབ་ངམ་ངམ་ཤུགས་ཀྱིས་ཆེ་རུ་འགྲོ་བས། བསླབ་བཏུས་དཀོན་མཆོག་ཏ་
ལའི་མདོ་ལས། དད་པ་སྔོན་འགྲོ་མ་ལྟར་བསྐྱེད་པ་སྟེ། །ཡོན་ཏན་ཐམས་ཅད་བསྡུད་ཅིང་
འཕེལ་བར་བྱེད། །དོགས་པ་སེལ་ཞིང་ཆུ་བོ་རྣམས་ལས་སྒྲོལ། །དད་པ་བདེ་བའི་གྲོང་ཁྱེར་
མཚོན་བྱེད་ཡིན། །དད་པ་རྙོག་པ་མེད་ཅིང་སེམས་དང་བྱེད། །ང་རྒྱལ་སྤོང་ཞིང་གུས་པའི་རྩ་
བ་ཡིན། །དད་པ་ནོར་དང་གཏེར་དང་རྐང་པའི་མཆོག །ལག་པ་བཞིན་དུ་དགེ་སྡུད་རྩ་བ་
ཡིན། །ཞེས་སོ། །དེས་ན་ཆོས་ཐམས་ཅད་ཀྱི་རྩ་བ་དད་པ་ཡིན་པས། དད་པ་ཡོད་ན་དཀར་
པོའི་ཆོས་ཡོད། དད་པ་མེད་ན་ཆོས་མེད། དད་པ་འཕེལ་ན་དཀར་པོའི་ཆོས་འཕེལ། དད་པ་
འགྲིབ་ན་ཆོས་འགྲིབ་པས། ཆོས་ཐམས་ཅད་ཀྱི་རྩ་བ་དད་པ་ལ་རག་ལས། དེ་ལ་དད་པ་སྐྱེ་
བའི་རྒྱུ་ནི་བཞི་སྟེ། དགེ་བའི་བཤེས་གཉེན་ལ་བསྟེན་པ་དང་། གྲོགས་དད་པ་ཅན་དང་
འགྲོགས་པ་དང་། མི་རྟག་འཁོར་བའི་ཉེས་དམིགས་བསམ་པ་དང་། མདོ་སྡེ་ཟབ་མོ་ལྟ་བ་
རྣམས་ཡིན་ནོ། །མདོ་སྡེ་རྣམས་ན་དྲང་དོན་ངེས་དོན་ལྟག་སྤྲོད་དུ་གསུངས་ཏེ། ཇོ་བོའི་ཞལ་
ནས། བོད་ན་མདོ་སྡེ་བལྟ་རྒྱུ་མེད་པས་ཁོ་བོའི་དད་པ་འགྲིབ་གསུངས་སྐད། དེས་ན་ཁོང་ལྟ་
བུ་ལ་ཡང་དད་པ་ལ་གསལ་འདེབས་དགོས་ན། འོ་སྐོལ་རྣམས་ལ་ལྟ་ཅི་སྨོས། དེས་ན་དུས་
རྟག་དུ་དད་པ་སྐྱེ་བའི་རྒྱུ་བཞི་པོ་དེ་ལ་བརྟེན་ཅིང་བསླབ་དགོས། གཏིང་ནས་དད་པ་ཞིག་མེད་
ན་ཤེས་རབ་ཆེ་ཡང་ལོག་པའི་ཤེས་རབ་ཏུ་འགྲོ། དད་པ་མེད་པའི་མི་རྣམས་ལ། །དཀར་པོའི་
13



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
1ཆོས་རྣམས་མི་འབྱུང་སྟེ། །ས་བོན་མེས་ཚིག་བཏབ་པ་ལ། །མྱུ་གུ་སྔོན་པོ་ཇི་བཞིན་ནོ། །ཞེས་
སོ། །དེས་ན་ཆོས་ཉན་པ་ལ་དད་པ་གལ་ཆེ། ཆོས་སྔ་ན་དད་པ་བཙུན་བྱ་བ་ཡིན་པས། དེ་
ལྟར་བརྟགས་ནས་དད་གུས་དང་ལྡན་པ་ལ་ཆོས་བསྟན་པར་བྱ་སྟེ། དེ་ཡང་འདུལ་བའི་མདོ་
ལས། མ་གསོལ་བར་མི་བྱའོ། །ཞེས་གསུངས་པ་ལྟར། གསོལ་བ་མ་བཏབ་པར་མི་བ
བཤད་
ཅིང་། གསོལ་བ་འདེབས་པ་ལ་ཡང་སྣོད་བརྟགས་ནས་བྱའོ། །སྣོད་ལྡན་དུ་ཤེས་ན་མ་གསོལ་
བར་ཡང་བཤད་དུ་རུང་བ་ནི། ཏིང་ངེ་འཛིན་རྒྱལ་པོའི་མདོ་ལས། །ཆོས་ཀྱི་སྦྱིན་པའི་ཆེད་ཀྱི་
ཕྱིར། །གལ་ཏེ་ཁྱོད་ལ་གསོལ་འདེབས་ན། །རབ་རྒྱས་བདག་གིས་མ་བསླབས་ཞེས། །ཐོག་
མར་ཚིག་དེ་བརྗོད་པར་བྱ། །ཁྱོད་ནི་ཤེས་ཤིང་མཁས་ཡིན་ན། །བདག་ཉིད་ཆེན་པོའི་བདུན་
དུ་ནི། །བདག་གིས་ཇི་ལྟར་བཤད་ནུས་ཞེས། །ཁྱོད་ཀྱིས་དེ་སྐད་བརྗོད་པར་བྱ། །འཕྲལ་དུ་
བརྗོད་པར་མི་བྱ་ཡིས། །སྣོད་ལ་བརྟག་པ་བྱས་ནས་བྱ། །གལ་ཏེ་སྣོད་ལྡན་ཤེས་གྱུར་ན། །
གསོལ་མ་བཏབ་ཀྱང་བཤད་པར་བྱ། །ཞེས་སོ། །དེས་ན་སྣོད་ལེགས་པར་བརྟགས་ནས་
འཆད་པ་གལ་ཆེའོ། །
གཉིས་པ་དད་གུས་མེད་པ་དང་། སྤྱོད་ལམ་མ་བསྡམས་པ་ལ་མི་བསྟན་ཏེ། སློབ་
དཔོན་ཞི་བ་ལྷས། མ་གུས་པ་ལ་ཆོས་མི་བཤད། །མི་ན་བཞིན་དུ་མགོ་གཡོགས་དང་། །
གདུགས་དང་འཁར་བ་མཚོན་ཐོགས་དང། །མགོ་བོ་དཀྲིས་པ་དག་ལ་མིན། །ཞེས་པས།
མ་གུས་པ། ལུས་དང་ངག་དང་ཡིད་མ་གུས་པའོ། །ལུས་མ་གུས་པ་ནི་འདུལ་བའི་མདོ་ལས།
ཆོས་འཆད་པའི་ཚེ། འདུག་པ་ལ་འགྲེང་སྟེ་ཆོས་མི་བཤད་དོ། །ཉལ་བ་ལ་འདུག་སྟེ་མི་བཤད་
དོ། །སྟན་མཐོན་པོ་ལ་འདུག་པ་ལ་དམའ་བས་མི་བཤད་དོ། །མདུན་དུ་འགྲོ་བ་ལ་ཕྱི་ནས་
འགྲོ་བས་མི་བཤད་དོ། །ལམ་ནས་འགྲོ་བ་ལ་ལམ་གྱི་འགྲམ་ནས་འགྲོ་ཞིང་མི་བཤད་དོ།
བཞིན་དུ་མགོ་བོ་གཡོགས་པ་དང་། སྐྲ་རྫེས་པ་དང་། གཟར་བ་དང་། ལག་པ་གཉའ་གོང་
དང་སྤྱི་བོར་བསྣོལ་བ་དང་། དོ་ཀེར་ཅན་དང་། ཞྭ་གྱོན་པ་དང་། ཅོད་པན་ཅན་དང་། ཕྲེང་
བ་ཅན་དང་། མགོ་དཀྲིས་ཡོད་པ་ལ་མི་བཤད་དོ། གླང་པོ་ཆེ་དང་། རྟ་ཞོན་པ་དང་། ཁྱོགས་
ཀྱི་སྟེང་དུ་འདུག་པ་དང། བཞོན་པའི་སྟེང་ན་འདུག་པ་དང་། མཆིལ་ལྷམ་གྱོན་པ་ལ་མི་བཤད་
དོ། །ལག་ན་འཁར་བ་དང་། གདུགས་དང་། མཚོན་ཆ་དང་། རལ་གྲི། དགྲ་སྟ་ཐོགས་པ་
དང་། གོ་ཆ་གྱོན་པ་ལ་བཤད་པར་མི་བྱའོ། །འཁར་བ་ལ་ཨོཾ་ཚུགས་བྱས་པ་དང་། ལག་པས་༔
j
.
14



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ས་རིས་བྲི་བ་སོགས་ལ་མི་བཤད་དོ། །གཞན་ཡང་སྐྱིལ་ཀྲུང་བཅས་པ་དང་། རྐང་པ་བརྐྱང་བ་
དང་། གཞོགས་རྩིག་པ་དང་ཀ་བ་སོགས་ལ་བསྙེས་པ་དང་། རྒྱབ་དང་སྟ་ཟུར་བསྟན་པས་ཆོས་
ཉན་དུ་མི་རུང་བས། བླ་མའི་མདུན་དྲང་པོ་ནས་ཡན་ལག་ལྔ་ས་ལ་གཏུགས་པའི་ཕྱག་འཚལ་
ནས། ལུས་ཙོག་པུར་འདུག་སྟེ་ཐལ་མོ་སྦྱར་ནས། ལུས་གུས་པས་ཆོས་ཉན་ནོ། །ངག་མ་གུས་
པ་སྤང་ཞིང་གུས་པར་བྱ་བ་ནི། ངག་གིས་ཅི་བརྟོལ་དང་། སྟབས་རྒོད་དང་། སྣབས་འབུད་པ་
དང་། གཏམ་ཤབ་ཤུབ་མི་བྱ་བར། ཆོས་གྲོལ་ཙམ་ན་ལེགས་པར་གསུངས་སོ། །དགེ་བར་
གསུངས་སོ། །བཀའ་དྲིན་ཆེའོ། །ཞེས་དང། བླ་མ་དང་ཆོས་ཀྱི་མཚན་རྐྱང་པ་ནས་མི་བརྗོད་
པར་ཉེ་ཚིག་སྦྱར་རོ། །ཡིད་མ་གུས་པ་སྤང་ཞིང་གུས་པར་བྱ་བ་ནི། །ཆོས་འདི་རང་ཟབ་མི་ཟབ་
ཅི་ཕོད་ཅིག་འདུག་བལྟ་དགོས། ངའི་བློ་ལ་ཡོད་པ་དང་མཐུན་ནམ་མི་མཐུན་ནམ། སློབ་
དཔོན་འདི་རང་ལ་ཤེས་ཚོད་གོ་ཚོད་ཅི་འདུག་བལྟའོ་སྙམ་ནས། ཤེས་པ་རྒྱུང་ངེ་ཕྱོད་དེ་བས་
ཆོས་ཉན་དུ་མི་རུང་བས། ཡིད་མ་གུས་པའི་སྐྱོན་དེ་དག་སྤངས་ལ། སྦྱོར་བ་བྱམས་པ་དང་
སྙིང་རྗེ་བྱང་ཆུབ་ཀྱི་སེམས་ཀྱིས་འཕངས་ལ་ཉན་ཏེ། བདག་གིས་སེམས་ཅན་ཐམས་ཅད་ཀྱི་
དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་ཆོས་མཉན་ལ་སེམས
དྲི་མ་བསལ་སྙམ་པ་བྱས་ལ་ཉན་ནོ། །
གསུམ་པ་མཇུག་ཏུ་ཐུན་མོང་དུ་ཇི་ལྟར་བྱ་བ་ནི། ཆོས་བཤད་པ་དང་ཉན་པ་ལས་བྱུང་
བའི་དགེ་བ་རྣམས་གནས་སྐབས་དང་མཐར་ཐུག་གི་སྨོན་གནས་རྣམས་སུ་འདུན་པ་དྲག་པོས་
བསྔོ་བར་བྱའོ། །དེ་ལྟ་བུའི་ཚུལ་གྱིས་ཆོས་བཤད་ཅིང་ཉན་པ་ཐུན་རེ་ཙམ་ལའང་ཇི་སྐད་
གསུངས་པའི་ཕན་ཡོན་རྣམས་གདོན་མི་ཟ་བར་འབྱུང་ལ། ཆོས་ཉན་བཤད་གནད་དུ་སོང་བ་
ལ་བརྟེན་ནས། ཆོས་དང་ཆོས་སྨྲ་བ་ལ་མ་གུས་པ་ལ་སོགས་པའི་ལས་ཀྱི་སྒྲིབ་པ་སྔར་བསགས་
པ་ཐམས་ཅད་ཀྱང་འདག་ཅིང་། གསར་དུ་གསོག་པ་རྣམས་ཀྱང་འཕྲོ་ཆད་པ་དང་། གདམས་
ངག་ཐོས་པ་རྣམས་ཀྱང་རྒྱུད་ལ་ཕན་ཐོགས་པར་གཟིགས་ནས། དམ་པ་སྔ་མ་ཐམས་ཅད་ཀྱང་
དེ་ལ་ནན་ཏན་མཛད་ཅིང་། ཁྱད་པར་དུ་གདམས་ངག་འདིའི་བླ་མ་གོང་མ་རྣམས་ནན་ཏན་
ཤིན་ཏུ་ཆེ་བར་མཛད་དོ། །འདི་ནི་གདམས་ངག་ཆེན་པོ་ཡིན་ཏེ། འདི་ལ་ངེས་པ་མ་རྙེད་ཅིང་
བློ་སྣ་འགྱུར་མ་ནུས་ན། དེ་ནས་བློ་དྲེད་དེ། ཆོས་ཟབ་ལ་རྒྱ་ཆེ་བ་ཇི་ཙམ་བཤད་ཀྱང་། ལྷ་
བདུད་དུ་བབས་པ་ལྟར། ཆོས་ཀྱི་དེ་ཉིད་སླར་ཉོན་མོངས་པའི་གྲོགས་སུ་འགྲོ་བར་སྣང་ངོ་། །
15



ཟླ
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ་
དེ་བས་ན་ཚེས་གཅིག་ནས་འཆུག་ན། བཅོ་ལྔ་བར་དུ་འཆུག་ཟེར་བ་ལྟར་ཡིན་པས། ཉན་
བཤད་ལམ་དུ་གཏོང་ཚུལ་འདི་ལ་བློ་དང་ལྡན་པ་རྣམས་ཀྱིས་འབད་ནས། འཆད་ཉན་བྱུང་
རེས་ཀྱིས་ཉོན་མོངས་དང་རྣམ་རྟོག་མནན་ནས། བློ་རབ་འབྲིང་ཐ་གསུམ་གྱིས་རང་གི་རྒྱུད་
དང་བསྟུན་པའི་ངེས་པ་རྙེད་པ་རེ་ཅིས་ཀྱང་གལ་ཆེ་བས། གདམས་པ་སྟོན་པའི་སྔོན་འགྲོའི་
མཆོག་ནི་འདི་ཡིན་ནོ། །འདི་དག་ནི་ཚིག་མང་དུ་དོགས་ནས་གཅེས་གཅེས་རྣམས་བསྡུས་ཏེ།
རྒྱས་པར་ནི་གཞན་དུ་ཤེས་པར་བྱའོ། །
གཉིས་པ་ལམ་ གྱི་ རྩ་བ་བཤེས་ གཉེན་ བསྟེན་ པ འི་ཚུལ་ལ་གཉིས། བསྟེན་
དགོས་པའི་རྒྱུ་མཚན་དང་། བསྟེན་ཚུལ་དངོས་སོ། །དང་པོ་ནི། སྙིང་པོ་ངེས་པར་བསྡུ་བ་་
ལས། རིགས་ལ་གནས་པའི་གང་ཟག་དེས། བཤེས་གཉེན་དམ་པ་བསྟེན་པར་བྱ། །ཞེས་
དང་། པོ་ཏོ་བའི་གསུང་བགྲོས་ལས་ཀྱང་། མན་ངག་ཐམས་ཅད་བསྡུས་པའི་མགོན་བཤེས་
གཉེན་དམ་པ་མི་བཏང་བ་ཡིན། ཞེས་འབྱུང་བ་ལྟར་སློབ་མའི་རྒྱུད་ལ་ཡོན་ཏན་སྣ་གཅིག་སྐྱེ་བ་
དང་། སྐྱོན་སྣ་གཅིག་འགྲིབ་པ་ཐམས་ཅད་དགེ་བའི་བཤེས་གཉེན་ལ་རག་ལས་པས། ཐོག་
མར་བཤེས་གཉེན་བསྟེན་ཚུལ་གལ་ཆེ་སྟེ། བྱང་ཆུབ་སེམས་དཔའི་སྡེ་སྣོད་ལས། མདོར་ན་
བྱང་ཆུབ་སེམས་དཔའི་སྤྱོད་པ་ཐབས་ཅད་ཐོབ་ཅིང་ཡོངས་སུ་རྫོགས་པ་དང་། དེ་བཞིན་དུ་ཕ་
རོལ་ཏུ་ཕྱིན་པ་དང་། ས་དང་། བཟོད་པ་དང་། ཏིང་ངེ་འཛིན་དང་། མངོན་པར་ཤེས་པ་
དང། གཟུངས་དང་། སྤོབས་པ་དང་། བསྔོ་བ་དང་། སྨོན་ལམ་དང་། སངས་རྒྱས་ཀྱི་ཆོས་
ཐམས་ཅད་ཐོབ་ཅིང་ཡོངས་སུ་རྫོགས་པ་ནི་བླ་མ་ལ་རག་ལས། བླ་མ་རྩ་བར་གྱུར། བླ་མ་ལས་
བྱུང་། བླ་མ་སྐྱེ་གནས་དང་སྐྱེ་མཆེད་དུ་གྱུར། བླ་མས་བསྐྱེད། བླ་མས་སྤེལ། བླ་མ་ལ་
བརྟེན། བླ་མ་རྒྱུར་གྱུར་པ་དག་གོ །ཞེས་གསུངས་པའི་ཕྱིར་རོ། །པོ་ཏོ་བའི་ཞལ་ནས་ཀྱང་།
རྣམ་གྲོལ་སྒྲུབ་པ་ལ་བླ་མ་བས་གལ་ཆེ་བ་མེད་དེ། ཚེ་འདིའི་བྱ་བ་བལྟས་ནས་བྱས་པས་ཆོག་པ་
ལ་ཡང་། སློབ་མཁན་མེད་པར་མི་འོང་ན། ངན་སོང་ནས་འོངས་མ་ཐོག །འགྲོ་མ་མྱོང་བའི་
སར་འགྲོ་བ་ལ། བླ་མ་མེད་པར་ག་ལ་འོང་གསུང་སྟེ། དེས་ན་རྒྱུ་མཚན་དེ་དག་བསམས་ལ།
བཤེས་གཉེན་དམ་པ་ཚོལ་བ་ལ་ནན་ཏན་བྱའོ། །
གཉིས་པ་བསྟེན་ཚུལ་དངོས་ལ་བདུན། བསྟེན་བྱ་བཤེས་གཉེན་གྱི་མཚན་ཉིད།
སྟེན་བྱེད་སློབ་མའི་མཚན་ཉིད། དེས་དེ་ཇི་ལྟར་བསྟེན་པའི་ཚུལ། བསྟེན་པའི་ཕན་ཡོན། མ་
16



༄༅ །། སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ལོབསྟེན་པའི་ཉེས་དམིགས། དེ་དག་གི་དོན་བསྡུ་བ། སྐྱོང་ཚུལ་མདོར་བསྡུས་ཏེ་བསྟན་པའོ། །
དང་པོ་བསྟན་བྱ་བཤེས་གཉེན་ཀྱི་མཚན་ཉིད་ནི། སྤྱིར་གསུང་རབ་དགོངས་འགྲེལ་དང་བཅས་
པ་ནས་ཐེག་པ་སོ་སོའི་དབང་དུ་བྱས་པ་མང་པོ་ཞིག་གསུངས་ཀྱང་། འདིར་སྐྱེས་བུ་གསུམ་གྱི་
ལམ་ལ་རིམ་གྱིས་ཁྲིད་ནས། སངས་རྒྱས་ཀྱི་ལམ་ཐེག་པ་ཆེན་པོ་ལ་འཁྲིད་པའི་དགེ་བའི་བཤེས་
གཉེན་ཞིག་བསྟེན་དགོས་པ་ཡིན་ནོ། །བསྟེན་ཚུལ་ནི། མདོ་སྡེ་རྒྱན་ལས། བཤེས་གཉེན་
དུལ་བ་ཞི་ཞིང་ཉེར་ཞི་བ། །ཡོན་ཏན་ལྷག་པར་བརྩོན་བྱས་ལུང་གིས་ཕྱུག །དེ་ཉིད་རབ་ཏུ་
རྟོགས་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བསྟེན། །ཞེས་བཤེས་གཉེན་
ཆོས་བཅུ་དང་ལྡན་པ་ཞིག་ལ་བསྟེན་དགོས་པར་གསུངས་སོ། །དེ་ཡང་རང་མ་དུལ་བས་གཞན་
འདུལ་བའི་གནས་མེད་པར་གསུངས་པས། གཞན་འདུལ་བའི་བླ་མ་དེས་ཐོག་མར་རང་གི་
རྒྱུད་བརྟུལ་བ་ཞིག་དགོས་སོ། །འོ་ན་ཇི་ལྟར་བཏུལ་བ་ཞིག་དགོས་སྙམ་ན། རྒྱལ་བའི་བསྟན་
པ་སྤྱི་དང་མཐུན་པའི་རྒྱུད་འདུལ་ལུགས་ཤིག་དགོས་ཏེ། དེ་ནི་བསླབ་པ་རིན་པོ་ཆེ་གསུམ་ཡིན་
པས། དུལ་བ་ནི་ཚུལ་ཁྲིམས་ཀྱི་བསླབ་པ་སྟེ། སོ་སོ་ཐར་པ་ལས། རྟག་ཏུ་འབད་པར་འདའ་
བ་ཡི། །སེམས་རྟ་ཁ་གླན་དཀའ་བ་ལ། །མཐུན་པའི་གཟེར་རྣོན་བརྒྱབ་པ་ཡི། །སྲབ་ནི་སོ་སོ་
ཐར་འདི་ཡིན། །ཞེས་དང། ལུང་རྣམ་འབྱེད་ལས། གདུལ་བྱ་མ་ཐུལ་བའི་སྲབ་འདི་ཡིན།
ཞེས་གསུངས་པ་ལྟར། རྟ་དམུ་རྒོད་སྲབ་བཟང་པོས་འདུལ་བ་ལྟར། དུག་གསུམ་གྱི་རྗེས་སུ་
འབྲངས་པའི་སེམས་རྟ་དམུ་རྒོད་ལྟ་བུ་འདི། བྱ་བ་མ་ཡིན་པ་ལ་འཇུག་པ་ཚར་བཅད་ནས།
བྱ་བར་འོས་པའི་ཕྱོགས་ལ་འཇུག་པར་བྱེད་པ་འདི། ལྷག་པ་ཚུལ་ཁྲིམས་ཀྱི་བསླབ་པས་སེམས་
ཀྱི་རྟ་འདུལ་བར་བྱེད་པའོ། །ཞི་བ་ནི། དེ་ལྟར་ལེགས་སྤྱོད་དང་ཉེས་སྤྱོད་ཀྱི་འཇུག་ལྡོག་ལ་
དྲན་ཤེས་བསྟེན་པས། སེམས་ནང་དུ་ཞི་བར་གནས་པ་ལྷག་པའི་ཏིང་ངེ་འཛིན་གྱི་བསླབ་པ་
སྐྱེས་པའོ། ཉེ་བར་ཞི་བ་ནི། སེམས་ལས་སུ་རུང་བའི་ཞི་གནས་ལ་བརྟེན་ནས། ཡང་དག་
པའི་དོན་ལ་སོ་སོར་དཔྱད་པས་ལྷག་པ་ཤེས་རབ་ཀྱི་བསླབ་པ་སྐྱེས་པའོ། །དེ་ལྟར་བསླབ་པ་
གསུམ་གྱིས་རྒྱུད་དུལ་བར་བྱས་པའི་ཡོན་ཏན་ཙམ་དང་ལྡན་པས་མི་ཆོག་གིས། ལུང་གི་ཡོན་
ཏན་དང་ལྡན་པ་དགོས་པས། ལུང་གིས་ཕྱུག་ཅེས་པ་ནི། སྡེ་སྣོད་གསུམ་ལ་སོགས་པ་མང་དུ་
ཐོས་པ་དང་ལྡན་པའོ། །དེ་ཉིད་རབ་ཏུ་རྟོགས་པ་ནི། ཤེས་རབ་ཀྱི་བསླབ་པ་ཁྱད་པར་ཅན་
ཆོས་བདག་མེད་པར་རྟོགས་པའམ། ཡང་ན་དེ་ཁོ་ན་ཉིད་མངོན་དུ་གྱུར་པ་གཙོ་བོར་བཟུང་སྟེ།་
17



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
དེ་མེད་ནའང་ལུང་རིགས་ཀྱི་རྟོགས་པས་འགྲུབ་གསུང་ངོ་། །དེ་ལྟར་ལུང་རྟོགས་དང་ལྡན་ཡང་
སློབ་མ་བས་དམན་པ་དང་། མཉམ་པས་མི་ཆོག ཡོན་ཏན་ལྷག་པ་ཞིག་ངེས་པར་དགོས་ཏེ།
མཛའ་བཤེས་ཀྱི་ཚོམས་ལས། དམན་པ་བསྟེན་པས་མི་དག་ཉམས་འགྱུར་ཞིང་། རང་དང་
མཉམ་པ་བསྟེན་པས་སོ་ན་གནས། གཙོ་བོ་བསྟེན་པས་དམ་པ་མཁས་པ་ཐོབ། །ཅེས་དང་།
ཚུལ་ཁྲིམས་ཉེ་བར་ཞི་བ་དང༌། ། ཤེས་རབ་ཆེས་མཆོག་ལྡན་པ་ཡི། ། གཙོ་བོ་གང་ཡིན་དེ་
བསྟེན་ན། །གཙོ་བོ་བས་ཀྱང་ཆེས་གཙོར་འགྱུར། །ཞེས་གསུངས་པ་ལྟར། མཐའ་བཞི་པའི་
ཞལ་ནས། ང་ནི་ར་སྒྲེང་གི་རྣལ་འབྱོར་པ་བཞི་དང་དགེ་བཤེས་སྟོན་པ་ལ་ཟེར། རྒོད་པོ་དེ་རྣམས་ལ་མིག་
རྟེན་བྱེད་གསུངས་པ་ལྟར། ཡོན་ཏན་ལྷག་པ་ལ་མིག་ཡར་བལྟ་བ་ཞིག་དགོས་སོ། །དེ་ལྟར་
ཆོས་དྲུག་པོ་དེ་རང་གིས་ཐོབ་པའི་ཡོན་ཏན་ནོ། །ལྷག་མ་ནི་གཞན་རྗེས་སུ་འཛིན་པའི་ཡོན་
ཏན་ཏེ། དེ་ཡང་ཇི་སྐད་དུ། ཐུབ་རྣམས་སྡིག་པ་ཆུ་ཡིས་མི་འཁྲུད་ཅིང་། །འགྲོ་བའི་སྡུག་
བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་གཞན་ལ་སྤོ་མིན་ཏེ། །ཆོས་ཉིད་བདེན་པ་
བསྟན་པས་གྲོལ་བར་མཛད། །ཅེས་གསུངས་པ་ལྟར་གཞན་ལ་ལམ་མ་ནོར་བར་བསྟན་ནས་
རྗེས་སུ་འཛིན་པ་མ་གཏོགས། སྡིག་པ་ཆུས་བཀྲུ་བ་སོགས་བྱར་མེད་དོ། །སྨྲ་མཁས་པ་ནི། ཇི་
ལྟར་དཀྲི་བའི་རིམ་པ་ལ་མཁས་ཤིང་དོན་གདུལ་བྱའི་བློ་ལ་འགོད་ནུས་པའོ། །བརྩེ་བ་ནི།
ཆོས་སྟོན་པའི་ཀུན་སློང་དག་པ་སྟེ། རྙེད་བཀུར་སོགས་ལ་མི་ལྟ་བར་བྱམས་སྙིང་རྗེས་ཀུན་ནས་
བསླངས་པའི་ཆོས་སྟོན་པའོ། །བརྩོན་བྱས་ནི། གཞན་གྱི་དོན་ལ་སྤྲོ་བ་བསྟན་པའོ། །སྐྱོ་བ་
སྤངས་པ་ནི། ཡང་ཡང་འཆད་པས་མི་ངལ་བ་སྟེ་འཆད་པའི་དཀའ་སྤྱད་བཟོད་པའོ། །དེ་ལ་
སོགས་ཏེ་རྣམ་གྲོལ་དོན་དུ་གཉེར་བའི་བླ་མ་ནི། གཏན་གྱི་འདུན་མའི་རྩ་བ་ཡིན་པས་བླ་མ་
བསྟེན་པར་འདོད་པ་རྣམས་ཀྱིས་དེ་དག་ཤེས་པར་བྱས་ནས། བླ་མ་མཚན་ཉིད་དང་ལྡན་པ་
འཚོལ་བ་ལ་འབད་པར་བྱ་ཞིང་། སློབ་མ་བསྟེན་པར་འདོད་པ་རྣམས་ཀྱིས་ཀྱང་དེ་དག་ཤེས་
པར་བྱས་ནས། མཚན་ཉིད་དེ་དག་དང་ལྡན་པར་བྱས་ལ་འབད་དོ། །དུས་ཀྱི་དབང་གིས་
ཡོན་ཏན་དེ་དག་ཐམས་ཅད་ཚང་བ་རྙེད་པར་དཀའ་བས། དེ་ལྟར་མ་རྙེད་ན་ཇི་ལྟར་བྱ་ཞེ་ན།
གཞན་རྗེས་སུ་འཛིན་པའི་ཡན་ལག་ཏུ་མཁས་པ། རང་དོན་དུ་བཙུན་པ། རང་གཞན་གཉིས་
ཀའི་དོན་དུ་བཟང་བ་ང་བ་སྟེ། དེ་གསུམ་གྱི་ནང་ནས་ཀྱང་བཙུན་པ་གལ་ཆེ་ཞིང་། གཞན་གཉིས་
དང་ཆ་མཐུན་ལམ་མ་ལོག་པ་ངེས་པར་དགོས་ཏེ། དཔུང་བཟང་གིས་ཞུས་པ་ལས། ཇི་ལྟར་
18



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
འཁོར་ལོ་གཅིག་པའི་ཤིང་རྟ་ནི། །རྟ་དང་ལྡན་ཡང་ལམ་དུ་མི་འགྲོ་ལྟར། །དེ་བཞིན་སྒྲུབ་པ་ཡི་
ནི་གྲོགས་མེད་ན། །ལུས་ཅན་དངོས་གྲུབ་ཐོབ་པར་མི་འགྱུར་རོ། །དེ་ནི་བློ་ལྡན་གཟུགས་
བཟང་གཙང་སྦྲ་ཆེ། །རིགས་ནི་བཙུན་ཞིང་ཆོས་ལ་གཞོལ་བ་དང་། །སྤོབས་པ་ཆེ་ཞིང་དཔའ་
ལ་དབང་པོ་དུལ། །སྙན་པར་སྨྲ་ཞིང་གཏོང་ཕོད་སྙིང་རྗེ་ཆེ། །བཀྲེས་དང་སྐོམ་དང་ཉོན་
མོངས་བཟོད་པ་དང་། །བྲམ་ཟེ་དང་ནི་ལྷ་གཞན་མཆོད་མི་བྱེད། །སྒྲིན་ཅིང་བཟོ་ལ་བྱས་པ་
བཟོ་བ་དང་། །དཀོན་མཆོག་གསུམ་ལ་དད་པ་གྲོགས་པོ་ཡིན། །དེ་ལྟའི་ཡོན་ཏན་མ་ལུས་
ལྡན་པ་དག །རྩོད་པའི་དུས་སུ་ཤིན་ཏུ་དཀོན་པས་ན། །ཡོན་ཏན་ཕྱེད་ཙམ་བཞི་ཆ་བརྒྱད་ཆ་
ཅན། །དེ་ལྟ་བུ་ནི་བླ་མའམ་གྲོགས་པོར་ཤེས། །ཞེས་མཚན་ཉིད་ཐམས་ཅད་ཡོངས་སུ་རྫོགས་
པའི་བརྒྱད་ཆ་ལ་མ་མཐར་གསུངས་ལ། དེ་བླ་མ་དང་གྲོགས་པོ་གཉིས་ཀ་མཚུངས་སོ་ཞེས། ཇོ་
བོ་རྗེ་ཆེན་པོའི་གསུང་ངོ་། །
གཉིས་པ་སྟེན་བྱེད་སློབ་མའི་མཚན་ཉིད་ནི། བཞི་བརྒྱ་པ་ལས། གཟུར་གནས་བློ་ལྡན་
དོན་གཉེར་བ། །ཉན་པའི་སྣོད་ཅེས་བྱ་བར་བཤད། །སྨྲ་པོ་ཡོན་ཏན་རྣམས་གཞན་དུ། །མི་
གྱུར་ཉན་པ་པོ་ཡང་མིན། །ཞེས་ཆོས་གསུམ་དང་ལྡན་པ་ཞིག་ཉན་པའི་སྣོད་དུ་རུང་བ་དང་།
གཞི་མ་སློབ་དཔོན་དེ་ལ་དད་པ། ཀུན་སློང་ཆོས་ལ་དད་པ། དངོས་གཞི་ཤེས་རབ་ཆེ་བ་སྟེ་
གཙོ་བོའི་ཡོན་ཏན་གསུམ། ཡན་ལག་གཟུ་བོར་གནས་པ། བརྟེན་མ་ཉེར་འཚེ་ཞི་བས་ཏེ་ལྔ་
ཡིན། དེ་རྣམས་ཚང་ན་སྨྲ་བ་པོའི་ཡོན་ཏན་རྣམས། ཡོན་ཏན་དུ་མཐོང་ཞིང་སྐྱོན་དུ་མི་
མཐོང་། དེར་མ་ཟད་ཉན་པ་པོའི་ཡོན་ཏན་རྣམས་ཀྱང་། གང་ཟག་དེ་ལ་ཡོན་ཏན་དུ་སྣང་གི་
སྐྱོན་དུ་མི་སྣང་། སྣོད་ཀྱི་མཚན་ཉིད་དེ་དག་མ་ཚང་ན། ཆོས་སྨྲ་བའི་བཤེས་གཉེན་བཟང་
ཡང་། ཉན་པ་པོའི་སྐྱོན་གྱི་དབང་གིས་སྐྱོན་ཅན་དུ་འབྱུང་ལ། འཆད་པ་པོའི་སྐྱོན་ཡང་ཡོན་
ཏོན་དུ་འཛིན་པར་འགྲེལ་པ་ལས་གསུངས་སོ། །དེས་ན་བཤེས་གཉེན་མཚན་ཉིད་ཐམས་ཅད་
ཡོངས་སུ་ཚང་བ་ཞིག་རྙེད་ཀྱང། དེ་ལ་དེར་ཤེས་པ་དཀའ་བས། དེར་ཤེས་ནས་བསྟེན་པ་
མཚན་ཉིད་འདི་དག་ཚང་དགོས་སོ། །དེའང་གཟུ་བོར་གནས་པ་ནི་ཕྱོགས་ལྷུང་མེད་པ་སྟེ། དེ་
ཡོད་ན་དེས་བསྒྲིབས་ནས་ཡོན་ཏན་མི་མཐོང་བས། ལེགས་བཤད་ཀྱི་དོན་མི་རྙེད་དེ། དབུ་མ་
སྙིང་པོ་ལས། ཕྱོགས་སུ་ལྷུང་བའི་སེམས་གདུང་བས། །ཞི་བ་ནམ་ཡང་རྟོགས་མི་འགྱུར། །
ཞེས་པ་ལྟར། ཕྱོགས་ལྷུང་ནི་རང་ལུགས་ལ་ཆགས་པ་དང། གཞན་གྱི་ཆོས་ལུགས་ལ་ཞེ་སྡང་ལ་
19



VE
༧འབའ་༄༅ ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བའོ། །དེ་འདྲ་བ་ནི་རང་གི་རྒྱུད་ལ་བརྟགས་ནས་དོར་དགོས་ཏེ། བྱང་ཆུབ་སེམས་དཔའི་སོ་
སོ་ཐར་པ་ལས། རང་གི་འདོད་པ་བཏང་སྟེ་མཁན་སློབ་ཀྱི་གཞུང་ལ་རབ་ཏུ་གནས་པ་དང་།
གཙོ་བོར་རྒྱལ་བའི་གསུང་རབ་དག་ལ་གུས་པར་བྱའོ། །ཞེས་གསུངས་སོ། །དེ་ཙམ་གྱིས་ཆོག་
གམ་སྙམ་ན། གཟུ་བོར་གནས་ཀྱང་ལེགས་བཤད་ཡང་དག་པ་དང། ཉེས་བཤད་ལམ་ལྟར་
སྣང་བ་གཉིས་རྣམ་པར་འབྱེད་པའི་བློའི་མཐུ་མེད་ན། སྣོད་དུ་མི་རུང་བས། དེ་གཉིས་གོ་བའི་
བློ་དང་ལྡན་པ་དགོས་ཏེ། དེས་ནི་སྙིང་པོ་མེད་པའི་ཕྱོགས་དོར་ནས་སྙིང་པོ་ལེན་དགོས་པས་
སོ། །དེ་གཉིས་ཙམ་གྱིས་ཆོག་གམ་སྙམ་ན། དེ་གཉིས་ཙམ་གྱིས་ཀྱང་མི་ཆོག་སྟེ། དེ་གཉིས་
ཡོད་ཀྱང་རི་མོའི་ཆོས་ལྟར་མི་རྩོམ་ནི། སྣོད་དུ་མི་རུང་བས། དོན་དུ་གཉེར་བ་ཆེན་པོ་དང་
ལྡན་པས་བརྩོན་འགྲུས་རྩོམ་དགོས་ཏེ། འགྲེལ་པ་ལས། ཆོས་དང་ཆོས་སྨྲ་བ་ལ་གུས་པོ་དང་།
ཡིད་གཏོད་པ་གཉིས་བསྣན་ནས་ལྔར་ཡང་གསུངས་སོ། །དེས་ན་ཆོས་ལ་དོན་གཉེར་ཆེ་བ།
ཉན་པའི་ཚེ་ཡིད་ལེགས་པར་གཏོད་པ། ཆོས་དང་ཆོས་སྨྲ་བ་ལ་གུས་པ་ཆེན་པོ་འཇོག་པ།
ཉེས་བཤད་དོར་ནས་ལེགས་བཤད་འཛིན་པ་སྟེ་བཞིའོ། བཞི་པོ་དེའི་མཐུན་རྐྱེན་ནི། བློ་དང་
ལྡན་པ་ཡིན་ལ། འགལ་རྐྱེན་འདོར་བ་ནི་གཟུ་བོར་གནས་པ་ཡིན་ནོ། །བླ་མས་དཀྲིར་རུང་
བའི་ཆོས་དེ་རྣམས་ཚང་མ་ཚང་བརྟགས་ལ། ཚང་ན་དགའ་བ་སྒོམ། མ་ཚང་ན་སྐྱེ་བ་ཕྱི་མ་
ཚུན་ཆད་ལ་ཚང་བའི་རྒྱུ་ལ་འབད་པར་བྱ་དགོས་པས། རྟེན་གྱི་ཆོས་དེ་དག་ཤེས་པར་བྱ་སྟེ།
དེ་དག་གིས་མཚན་ཉིད་མི་ཤེས་ན་རྟོག་དཔྱོད་མི་འཇུག་པས། དོན་ཆེན་པོ་ཉམས་པར་འགྱུར་
བས། རྟོག་དཔྱོད་ལེགས་པར་གཏོང་བ་གལ་ཆེའོ། །
གསུམ་པ་སློབ་མས་བླ་མ་ཇི་ལྟར་བསྟེན་པའི་ཚུལ་ལ་གཉིས། བསམ་པས་
བསྟེན་ཚུལ་དང་། སྦྱོར་བས་བསྟེན་ཚུལ་ལོ། དང་པོ་ལ་གསུམ། བསྟེན་པའི་བསམ་པ་སྤྱིར་
བསྟེན་པ་དང་། ཁྱད་པར་དུ་རྩ་བ་དད་པ་སྦྱང་བ་དང་། བཀའ་དྲིན་རྗེས་སུ་དྲན་ཏེ་གུས་པར་
བྱ་བའོ། །དང་པོ་ནི། ཆོས་འབྲེལ་ཡོད་ཙམ་མམ། དབྱར་དགུན་རེ་ཙམ་དྲུང་དུ་བསྡད་པ་ལ་
ཟེར་བ་མིན་པར། རྒྱུ་དྲུག་གི་སྒོ་ནས་བླ་མ་མཉེས་པར་བྱེད་དེ། སྒོ་གསུམ་གུས་པའི་སྒོ་ནས་
མཉེས་པར་བྱེད། སེར་སྣ་མེད་པའི་ཟང་ཟིང་གི་འབུལ་བས་མཉེས་པར་བྱེད། ངོ་ལྐོག་མེད་
པའི་ཚུལ་ཁྲིམས་ཀྱིས་མཉེས་པར་བྱེད། བླ་མའི་དོན་ལ་དཀའ་སྤྱད་བཟོད་པས་མཉེས་པར་
བྱེད། བླ་མའི་ཆེད་དུ་བརྩོན་པས་མཉེས་པར་བྱེད། བླ་མའི་རྣམ་ཐར་འཛིན་པས་མཉེས་པར་བ
20



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
བྱེད་པའོ། དང་པོ་ནི། བླ་མའི་དྲུང་དུ་ཉིན་རེ་བཞིན་ཕྱག་འཚལ་བ་སོགས་ལུས་གུས་པར་བྱེད་
ཀྱི་ཁྲོ་གཉེར་སོགས་མི་བྱེད། གསོལ་འདེབས་བསྟོད་ཚིག་སོགས་ངག་གུས་པར་བྱེད་ཀྱི། སྨད་
ར་སོགས་མི་བྱེད། སངས་རྒྱས་དངོས་ལྟ་བུའི་འདུ་ཤེས་བསྐྱེད་ནས་ཡིད་གུས་པར་བྱེད་ཀྱི།
ལོག་ལྟ་དང་བླ་མའི་སྐྱོན་ལ་རྟོག་པ་སོགས་མི་བྱེད། མདོར་ན་བཤེས་གཉེན་དམ་པ་བསྟེན་ནས་
མ་གུས་པ་བྱས་ན། འདི་ཕྱི་ཐམས་ཅད་དུ་ཕུང་བར་འགྱུར་བར་མདོ་རྒྱུད་ཐམས་ཅད་ནས་
གསུངས། ཚེ་འདིར་ཡང་བླ་མ་ལ་མ་གུས་པས་རྟེན་འབྲེལ་འཆུག་ནས། རང་ལ་ཡང་གུས་
མཁན་མེད། ཕྱི་མར་ཡང་རྣམ་སྨིན་ཆེན་པོ་འབྱུང་། དེའི་རྒྱུ་མཚན་ཡང་། ཕན་བདེ་ཐམས་
ཅད་ཀྱི་འབྱུང་གནས་བླ་མ་ཡིན་པའི་གནད་དུ་གདའ། གཉིས་པ་ཕྱིའི་རྫས་གསོལ་ཆས་དང་།
ན་བཟའ་ལ་སོགས་པའི་ཡོ་བྱད་སྣ་ཚོགས་དང་། ནང་གི་རྫས་བུ་དང་ཆུང་མ་སོགས་དང༌། ཕྱི་
ནང་གཉིས་ཀའི་རྫས་རང་གི་ལུས་ལོངས་སྤྱོད་སོགས་ཀྱིས་མཉེས་པར་བྱེད་ཀྱི། བླ་མའི་རྫས་ལ་
རྐུ་འཕྲོག་ལ་སོགས་པ་མི་བྱེད། དེ་ཡང་བླ་མ་མཉེས་ན་ཕངས་མི་ཕངས་ཀྱི་རྟོག་པ་ཡེ་མི་གཏོང་
བར་འབུལ་དགོས། དངོས་པོ་བཟང་ངན་གཉིས་ཡོད་ན་བཟང་ཤོས་བླ་མ་ལ་འབུལ། གལ་ཏེ་
སེར་སྣས་མ་ཕུལ་བའམ། བླ་མའི་རྫས་ལ་རྐུ་འཕྲོག་ལ་སོགས་པ་བྱས་ན། འདི་ཕྱི་ཐམས་ཅད་
དུ་རྟེན་འབྲེལ་ལོག་ནས། དབུལ་ཕོངས་ཁོ་ནར་འགྱུར་བར་མདོ་རྒྱུད་ཐམས་ཅད་ནས་གསུངས་
སོ། །གསུམ་པ་ནི། བླ་མའི་དྲུང་དུ་སྔ་དྲོ་ཇ་ལའང་རུང་ཆུ་འདེབས། ཕྱི་དྲོ་ཕག་ཏུ་ཤ་ལའང་
ཧབ་ཁྱུར་བྱེད་པར་སོང་ན་མི་འོང་བས་ངོ་ལྐོག་མེད་པར་བྱ། དེ་ཡང་ཆོས་པ་ལ་གཡོ་སྒྱུ་མེད་པའི་
དྲང་བ་འདི་རང་གལ་ཆེ་སྟེ། རྒྱལ་རོང་པའི་ཞལ་ནས། ཇོ་བོ་ཀུན་གཏམ་ཐམས་ཅད་དྲང་ཏིག་
གེ་བ་རེ་གྱིས་དང་། ཆོས་བྱ་བ་དེ་ལ་འོང་གིས་གསུང་། གལ་ཏེ་ཆོས་གཡོ་སྒྱུར་སོང་ན། ལོག་
འཚོའི་རྟེན་བྱེད་ཅིང་གདམས་ངག་གི་སྣོད་དུ་མི་རུང་བས་སོ། །བཞི་པ་ནི་བཤེས་གཉེན་ཚོལ་
བའི་དུས་ན། ངལ་དུབ་དང་བཀྲེས་སྐོམ་ལ་མི་ལྟ་བར། རྟག་ཏུ་ངུའམ། ནོར་བཟང་དང་།
མི་ལ་རས་པ་ལྟ་བུའོ། ། གཞན་ཡང་སྡོང་པོ་བཀོད་པ་ལས། སེམས་དགུས་བཤེས་གཉེན་
མཉེས་པར་བྱེད་དེ། བསྟེན་པའི་བསམ་པ་ཐམས་ཅད་ཀྱི་གནད་བསྡུས་པའོ། །དེའང་བསྡུ་ན་
བཞི་ལས། རང་ཉིད་བླ་མའི་དབང་དུ་གཏོང་བ་ནི། བུ་མཛངས་པ་ལྟ་བུའི་སེམས་ཏེ། བུ་
མཛངས་པ་རྣམས་བྱ་བ་ལ་རང་དབང་དུ་མི་འཇུག་པར་ཕའི་ངོར་བལྟ་བ་བཞིན་དུ། དགེ་བའི་
བཤེས་གཉེན་གྱི་ངོར་བལྟ་བར་བྱའོ། །སངས་རྒྱས་མངོན་སུམ་པའི་ཏིང་ངེ་འཛིན་ལས་ཀྱང་།།
21



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལསཔོད་བཅོ་བརྒྱད་པ།
༤དེས་དུས་ཐམས་ཅད་དུ་རང་ཉམས་དོར་ཏེ། དགེ་བའི་བཤེས་གཉེན་དེའི་བློ་བཞིན་དུ་འཇུག་
པར་བྱའོ། །ཞེས་སོ། བླ་མ་དང་མི་ཕྱེད་པར་བརྟན་པ་ནི་རྡོ་རྗེ་ལྟ་བུའི་སེམས་ཏེ། བདུད་དང་
སྡིག་གྲོགས་ཀྱིས་མི་ཕྱེད་པའོ། །བླ་མའི་ཁུར་ཐམས་ཅད་ཁུར་བ་ས་ལྟ་བུའི་སེམས་ཏེ། ཁུར་
ཐམས་ཅད་ཁུར་བས་ཡོངས་སུ་མི་སྐྱོ་བའོ། །ཁུར་ཁུར་བ་ན་ཇི་ལྟར་བྱ་བ་དྲུག་ལས། ཁོར་ཡུག་
གི་རི་ལྟ་བུའི་སེམས་ནི། སྡུག་བསྔལ་ཅི་བྱུང་ཐམས་ཅད་ཀྱིས་མི་སྒུལ་བའོ། །བྲན་ལྟ་བུའི་
སེམས་ནི། ངན་ལས་ཐམས་ཅད་ཉམས་སུ་བླངས་པས་ཡིད་མི་སྐྱོ་བའོ། །ཕྱག་དར་བ་ལྟ་བའི་
སེམས་ནི། ང་རྒྱལ་དང་ཆེ་བའི་ང་རྒྱལ་ཐམས་ཅད་རྣམ་པར་སྤོང་ཞིང་། རང་བླ་མ་ལས་དམའ་
བར་འཛིན་པའོ། །དགེ་བཤེས་སྟོན་པའི་ཞལ་ནས། ང་རྒྱལ་གྱི་སྒང་བུ་ལ་ཡོན་ཏན་གྱི་ཆུ་མི་
འཆག་གསུངས་སོ། །ཐག་པ་ལྟ་བུའི་སེམས་ནི། བླ་མའི་བྱ་བ་ཤིན་ཏུ་ཁུར་ལྕི་བ་རྣམས་ཀྱང་སྤྲོ་
བཞིན་དུ་འཛིན་པའོ། །ཁྱི་ལྟ་བུའི་སེམས་ནི། བླ་མས་བརྙས་ཤིང་བཤེས་ཀྱང་མི་ཁྲོ་བ་སྟེ།
དགེ་བཤེས་ལྷ་བཟོ་ལ། སྟོད་ལུང་པས་མཇལ་རེས་ཀྱིས་བཀའ་སྐྱོན་དྲག་པོ་རེ་མཛད་པས། ལྷ་
བཟོ་བའི་སློབ་མ་ཞིག་ན་རེ། སློབ་དཔོན་འདི་འོ་སྐོལ་དཔོན་སློབ་རང་ལ་སྡང་བ་ཞིག་འདུག་
བྱས་པས། ཁྱོད་ཀྱིས་བཀའ་སྐྱོན་དུ་གོའམ། ཁོ་བོ་ལ་ནི་འདི་ལྟ་བུ་རེ་མཛད་རེས་གྱིས། ཧེ་རུ་
ཀས་བྱིན་གྱིས་བརླབས་པ་འདྲ་བ་རེ་འོང་གསུང་ངོ་། །བརྒྱད་སྟོང་པ་ལས་ཀྱང་། གལ་ཏེ་ཆོས་
སྨྲ་བ་དག །ཆོས་འདོད་པ་དག་ལ་བརྙས་ཤིང་། མི་སེམས་པར་བལྟ་ན་ཡང་། དེ་ལ་ཕྱིར་བདོ་
བར་མི་བྱ་སྟེ། ལྷག་པར་ཡང་ཆོས་དོན་དུ་གཉེར་བ་དང་། གུས་ཤིང་མི་སྐྱོ་བས་དེའི་ཕྱི་བཞིན་
འབྲང་བར་བྱའོ། །ཞེས་གསུངས་སོ། །གྲུ་ལྟ་བུའི་སེམས་ནི། བླ་མའི་བྱ་བ་ཅི་ཙམ་ལ་ཞུགས་
ཀྱང་འགྲོ་ཞིང་འོང་བས་མི་སྐྱོ་བའོ། །
གཉིས་པ་རྩ་བ་དད་པ་སྦྱང་བ་ནི། ཆོས་བཅུ་པའི་མདོ་ལས། གང་གིས་འདྲེན་པ་ངེས་
འབྱུང་ལ། །དད་པ་ཐེག་པའི་མཆོག་ཡིན་ཏེ། །དེར་ནི་བློ་དང་ལྡན་པའི་མིས། །དད་པའི་
རྗེས་སུ་འབྲང་བ་བསྟེན། །མ་དད་པ་ཡི་མི་དག་ལ། །དཀར་པོའི་ཆོས་རྣམས་མི་སྐྱེ་སྟེ། །ས་
བོན་མེ་ཡིས་ཚིག་པ་ལ། །མྱུ་གུ་སྔོན་པོ་ཇི་བཞིན་ནོ། །ཞེས་རྗེས་སུ་འགྲོ་ལྡོག་གི་སྒོ་ནས་དད་པ་
ཡོན་ཏན་ཐམས་ཅད་ཀྱི་གཞིར་གསུངས་སོ། །ཇོ་བོའི་ཞལ་ནས། ཐེག་ཆེན་གྱི་ཡོན་ཏན་ཆེ་སྐྱེ་
ཆུང་སྐྱེ་ཐམས་ཅད་བླ་མ་ལ་བསྟེན་ནས་སྐྱེ་བ་ལ། ཁྱེད་བོད་ལ་བླ་མ་ལ་ཐ་མལ་པའི་འདུ་ཤེས་
ལས་མི་འདུག །དེ་འདྲ་ལ་ག་ན་སྐྱེ་གསུང་། ཡང་ཇོ་བོ་ལ། ཨ་ཏི་ཤ་གདམས་ངག་ཞུ། ཞེས་4
22



༄༅ །།སྐྱེས་བུ་གསུམ་གྱི་འཨ་རི་མ་རྒྱས་པ་ཁྲིད་དུ་སྦྱར་བ།
ES
སྐད་ཆེན་པོས་ཞུས་པས། ཧི་ཁོ་བོ་ལ་རྣ་བ་གསང་པོ་དག་བདོག་སྟེ། མན་ངག་བྱ་བ་དད་པ་
ལགས། དད་པ་དད་པ་གསུངས་སོ། །དེས་ན་སྤྱིར་དཀོན་མཆོག་དང༌། ལས་འབྲས་དང་།
བདེན་བཞི་ལ་དད་པ་མང་དུ་ཡོད་ཀྱང་། འདིར་ནི་བླ་མ་ལ་དད་པའོ། །ལག་ན་རྡོ་རྗེ་དབང་
བསྐུར་བའི་རྒྱུད་ལས་ཀྱང་། གསང་བའི་བདག་པོ་སློབ་དཔོན་ལ་སློབ་མས་ཇི་ལྟར་བལྟ་བར་བྱ་
ཞེ་ན། སངས་རྒྱས་བཅོམ་ལྡན་འདས་ལ་ཇི་ལྟར་བལྟ་བ་དེ་བཞིན་དུའོ། །དེ་ཡི་སེམས་ནི་དེ་ལྟ་
ན། །རྟག་ཏུ་དགེ་བ་སྐྱེ་བར་འགྱུར། །དེ་ནི་འཇིག་རྟེན་ཐམས་ཅད་ལ། །ཕན་པར་བྱེད་པའི་
སངས་རྒྱས་འགྱུར། །ཞེས་དང་། སློབ་དཔོན་གྱི་ནི་ཡོན་ཏན་བཟུང་། ། སྐྱོན་ནི་ནམ་ཡང་
བཟུང་མི་བྱ། །ཡོན་ཏན་བཟུང་ན་དངོས་གྲུབ་ཐོབ། ། སྐྱོན་རྣམས་བཟུང་ན་དངོས་གྲུབ་
ཉམས། །ཤེས་གསུངས་པ་ལྟར་བླ་མའི་སྐྱོན་ཡོན་ཤེས་གང་ཆེ་ཡང་། ཡོན་ཏན་གྱི་ངོས་ནས་
བལྟ་བར་བྱའོ། །དཀོན་མཆོག་སྤྲིན་ལས་ཀྱང་། བླ་མ་ཐོས་པ་ཆེའམ་ཆུང་ངམ། ཤེས་སམ་མི་
ཤེས་སམ། ཚུལ་ཁྲིམས་དང་ལྡན་ནམ། འཆལ་ཡང་རུང་སྟེ་སངས་རྒྱས་དངོས་ཀྱི་འདུ་ཤེས་
བསྐྱེད་དོ། །དེ་ལྟ་ན་དགེ་བ་འཕེལ་ཞིང་སྡིག་པ་དག་པར་འགྱུར་རོ། །ཞེས་གསུངས་པའི་ཕྱིར་
རོ། །
གསུམ་པ་བཀའ་དྲིན་དྲན་པ་ནི། ཆོས་བཅུ་པ་ལས། དགེ་བའི་བཤེས་གཉེན་ནི།
བདག་ཡུན་རིང་དུ་འཁོར་བར་འཁྱམས་པ་ཚོལ་བྱེད་དང་། གཏི་མུག་གིས་བསྒྲིབས་ཤིང་མ་
རིག་པའི་གཉིད་ལོག་པ་སད་བྱེད་དང་། སྲིད་པའི་རྒྱ་མཚོའི་ནང་དུ་བྱིང་བ་འབྱིན་བྱེད་དང་།
ལམ་ངན་པར་ཞུགས་པ་ལ། ལམ་བཟང་པོ་སྟོན་བྱེད་དང་། སྲིད་པའི་བཙོན་རར་བཅིངས་པ་
གྲོལ་བྱེད་དང་། ཡུན་རིང་པོར་ནད་ཀྱིས་ཉམ་ཐག་པ་ལ་སྨན་པ་དང་། བདག་འདོད་ཆགས་ལ་
སོགས་པའི་མེས་ཀུན་དུ་འབར་བ་ཞི་བར་བྱེད་པའི་ཆར་སྤྲིན་གྱི་འདུ་ཤེས་བསྐྱེད་དེ། ཞེས་དང།
སྡོང་པོ་བཀོད་པ་ལས། གཞོན་ནུ་ནོར་བཟང་དགེ་བའི་བཤེས་གཉེན་ནི། །ངན་སོང་རྣམས་ལ་
སྐྱོབ་པར་བྱེད་པའི་སྐྱབས། །མཉམ་ཉིད་ཆོས་རྣམས་སྟོན་པར་བྱེད་པའི་བཤེས། །ཐམས་ཅད་
མཁྱེན་པའི་གྲོང་ཁྱེར་ལམ་སྟོན་པའོ། །ཐམས་ཅད་མཁྱེན་པའི་གནས་སུ་སྐྱེལ་མཁན་ནོ། །
ལེགས་པའི་ཡོན་ཏན་སྟོན་པ་ཕ་ལྟ་བུ། །ཡོན་ཏན་འོ་མ་སྡུད་པ་མ་ལྟ་བུ། །རྒ་ཤི་མཐར་བྱེད་
སྨན་པ་ལྟ་བུ་སྟེ། །བདུད་རྩིའི་ཆར་འབེབས་ལྷ་དབང་བརྒྱ་བྱིན་འདྲ། །ཅེས་སོགས་ངག་ཏུ་
འདོན་ཞིང་ཡིད་ལ་དྲན་པས་བཀའ་དྲིན་བསམ་པར་བྱའོ། །
23



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
གཉིས་པ་སྦྱོར་བས་བསྟེན་ཚུལ་ནི། བླ་མ་ལྔ་བཅུ་པ་ལས། འདིར་མང་སྨོས་ནི་ཅི་ཞིག་
དགོས། །བླ་མ་དགེས་བྱེད་ཐམས་ཅད་བྱ། །མི་མཉེས་བྱེད་ཀུན་སྤང་བ་ནི། །དེ་དང་དེ་ལ་
འབད་ཏེ་བརྟག །དངོས་གྲུབ་སློབ་དཔོན་རྗེས་འབྲང་ཞེས། །རྡོ་རྗེ་འཛིན་པ་ཉིད་གསུང་
བར། །ཤེས་ནས་དངོས་པོ་ཐམས་ཅད་ཀྱིས། །བླ་མ་ཡོངས་སུ་མཉེས་པར་བྱ། །ཞེས་དང་།
མདོ་སྡེ་རྒྱན་ལས། བཀུར་བསྟི་རྙེད་པ་དག་དང་རིམ་གྲོ་དང་། ། སྒྲུབ་པའི་སྒོ་ནས་བཤེས་
གཉེན་བསྟེན་པར་བྱ། །ཞེས་དང་། ལྔ་བཅུ་པ་ལས། རང་གི་དམ་ཚིག་སློབ་དཔོན་ནི། །
སྦྱིན་མིན་བུ་དང་ཆུང་མ་དང་། །རང་སྲོག་གིས་ཀྱང་བསྟེན་བྱ་ན། །ལོངས་སྤྱོད་གཡོ་བ་སྨོས་ཅི་
དགོས། །ཤེས་དང་། དེ་བྱིན་སངས་རྒྱས་ཐམས་ཅད་ལ། །རྟག་ཏུ་ཕུལ་བ་ཉིད་དུ་འགྱུར། །
དེ་ཕུལ་བསོད་ནམས་ཚོགས་ཡིན་ཏེ། །ཚོགས་ལས་དངོས་གྲུབ་ཐོབ་པར་འགྱུར། །ཞེས་དང་།
ལག་སོར་བའི་ཞལ་ནས། བཟང་པོ་ཡོད་བཞིན་དུ་ངན་པ་ཕུལ་ན་དམ་ཚིག་ཉམས་ཏེ། ལྔ་བཅུ་
པ་ལས། མི་ཟད་དེ་ཉིད་འདོད་པ་ཡིས། །ཅུང་ཟད་ཡིད་འོང་གང་ཡིན་པ། །ཤིན་ཏུ་ཁྱད་པར་
གྱུར་པ་ཉིད། །དེ་དང་དེ་ནི་བླ་མར་ཕུལ། །ཅེས་གསུངས་སོ། །དེ་ཡང་སློབ་མའི་ངོས་ནས་
ཚོགས་བསོག་པའི་ཐབས་ཡིན་པས་དེ་འདྲ་བ་ཞིག་དགོས་ཀྱི། བླ་མའི་ངོས་ནས་དེ་ལ་མི་
གཟིགས་པ་ཞིག་དགོས་ཏེ། ཤ་ར་བའི་ཞལ་ནས། སྒྲུབ་པས་མཉེས་ཤིང་ཟང་ཟིང་ཅུང་ཟད་
ཙམ་ལ་མི་བལྟ་བ་ཞིག་ལ་བླ་མ་ཟེར་བ་ཡིན། དེ་ལས་ཟློག་པས་རྣམ་གྲོལ་སྒྲུབ་པའི་བླ་མ་མི་འོང་
གསུང་ངོ་། ། གཞན་ཡང་ལྷུང་གཡོག་སོགས་དང་། གདམས་ངག་གནང་བ་རྣམས་དང་མི་
འགལ་བར་སྒྲུབ་ཅིང་ཉན་པ་ཡིན་ཏེ། སྐྱེས་རབས་ལས། ཕན་པའི་ལན་དུ་མཆོད་པར་བྱ་བ་ནི།
བསྒོ་བའི་ཚིག་བཞིན་ཉམས་སུ་ལེན་པ་ཡིན། ཞེས་སོ། །འོན་ཀྱང་བླ་མ་དེས། མ་རིག་པའི་
ལམ་དུ་འཁྲིད་པ་དང་། སྡོམ་པ་གསུམ་དང་འགལ་བའི་བྱ་བ་ལ་སྦྱོར་ན། འདུལ་བ་མདོ་ལས།
ཆོས་མ་ཡིན་པར་སྨྲ་ན་བཟློག་པར་བྱའོ། །ཞེས་དང་། དཀོན་མཆོག་སྤྲིན་ལས་ཀྱང་། དགེ་
བའི་ཆོས་ལ་དེ་དག་མཐུན་པར་སྤྱོད་ལ། མི་དགེ་བ་ལ་མི་མཐུན་པར་སྤྱོད་དོ། །ཞེས་དང་། བླ་
མ་ལྔ་བཅུ་པ་ལས། མི་ནུས་དེ་ལ་ཚིག་གིས་སྦྱང་། །ཞེས་སོགས་གསུངས་པ་ལྟར། ཚིག་གིས་
ལེགས་པར་བརྡ་བཀྲོལ་ནས་ཞུ་བ་ཡིན་གྱི། འོན་ཀྱང་དེ་དག་རྒྱུ་མཚན་དུ་བྱས་ནས། མི་གུས་
པ་དང་། བརྙས་སྨོད་སོགས་གཏན་ནས་བྱར་མི་རུང་ངོ་། །
བཞི་པ་བསྟེན་པའི་ཕན་ཡོན་ནི། སངས་རྒྱས་ཀྱི་གོ་འཕང་ལ་ཉེ་བ་དང་། རྒྱལ་བ་
24



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
རྣམས་དགེས་པ་དང་། དགེ་བའི་བཤེས་གཉེན་གྱིས་མི་ཕོངས་པ་དང་། ངན་འགྲོར་མི་ལྟུང་བ་
དང་། ལས་ངན་པ་དང་ཉོན་མོངས་པས་ཐུབ་དཀའ་བ་དང་། བྱང་ཆུབ་ཀྱི་སེམས་དང་མི་
འབྲལ་ཞིང་དྲན་ཤེས་བཞིན་དང་ལྡན་པས་ཡོན་ཏན་གྱི་ཚོགས་ཇེ་མཐོ་ཇེ་མཐོར་འགྱུར་ཞིང་
གནས་སྐབས་དང་། མཐར་ཐུག་གི །རང་གཞན་གྱི་དོན་ཆེན་པོ་འགྲུབ་པར་འགྱུར་བ་བཤེས་
གཉེན་དམ་པ་བསྟེན་པའི་ཕན་ཡོན་ཡིན་ཏེ། བསྡུད་པ་ལས། སངས་རྒྱས་ཆོས་རྣམས་དགེ་
བའི་བཤེས་ལ་བརྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུང་། །ཞེས་
པ་ལ་སོགས་པ་དགེ་བའི་བཤེས་གཉེན་བསྟེན་པའི་ཕན་ཡོན་མཐའ་ཡས་ཤིང་། ད་ལྟ་ཡང་
བཤེས་གཉེན་དམ་པས་ཟིན་པའི་མི་དེ། ཁྲོམ་རྒན་ཞིག་ལས་མེད་ཀྱང་། ཕྱིས་ཞི་དུལ་དང་ཡོན་
ཏན་ཅན་འབྱུང་སྟེ། རྒྱུ་མཚན་ཡང་བཤེས་གཉེན་དམ་པས་ཟིན་ཙ་ན། དེ་ལ་ལེགས་པ་ཐབས་
ཅད་སློབ། ཉེས་པ་ཐམས་ཅད་འཆོས་པ་ཡིན། ཕན་ཡོན་འདི་རྣམས། བདག་ལྟ་བུ་སྙིགས་
དུས་ཀྱི་སློབ་དཔོན་དུ་རྫུ་བ་རྣམས་ལ་མི་འབྱུང་སྟེ། དེའི་རྒྱུ་མཚན་སློབ་མ་དེ་ལ་དགོས་པའི་ལྷ་
ཆོས་རྣམ་དག་མི་སློབ་པར། མི་དགོས་པའི་མི་ཆོས་ཆགས་སྡང་སློབ། རང་སྐྱོན་ཅན་དུ་གོ་
ཡང་། གམ་དུ་མ་བསྡད་ན་འཁོན་འཛིན་གྱི་གནོད་པ་སྐྱེ་ལ། གཞན་ཡོན་ཏན་ཅན་གྱི་དྲུང་དུ་
ཕྱིན་ན་ཕྲག་དོག་བྱེད། མདོར་ན་རང་གཞན་གཉིས་ཕུང་ལ་སྦྱོར་བའི་སློབ་དཔོན་ངན་པ་ནི།
སྡིག་པའི་གྲོགས་པོ་རང་དུ་སྣང་བས། ཡང་དག་པའི་བཤེས་གཉེན་བསྟེན་པའི་ཕན་ཡོན་ནི་
མཐའ་ཡས་སོ། །སྐྱེས་རབས་ལས་ཀྱང་། དམ་པ་རྣམས་ནི་སུས་ཀྱང་མི་སྲིང་སྟེ། །དུལ་བའི་
ཚུལ་གྱིས་དགེ་བ་བསྟེན་པར་བྱ། །དེ་དང་ཉེ་ན་དེ་ཡི་ཡོན་ཏན་རྡུལ། །ཆེད་དུ་མ་སྒོས་ན་ཡང་
གོས་པར་འགྱུར། ཅེས་སོ། །
ལྔ་པ་མ་བསྟེན་པའི་ཉེས་དམིགས་ནི། བཤེས་གཉེན་དུ་བྱས་ནས་བསྟེན་ཚུལ་
ལོག་ན། ལོང་བ་འཁར་བ་དང་བྲལ་བ་ལྟར། འདོད་པའི་ས་རུ་མི་སླེབ་པར། མི་འདོད་པའི་
སར་ལྟུང་བ་ཡིན་ཏེ། མདོ་ལས། ལོང་བ་རང་དགར་རི་བོ་ལ། །འཛེག་པར་འགྱུར་བ་བདེ་མ་
ཡིན། །ཞེས་དང་། བླ་མ་ལྔ་བཅུ་པ་ལས། སློབ་དཔོན་ལ་ནི་སྨོད་པ་དེ། །ཡམས་དང་མཛེ་
དང་ནད་རྣམས་དང་། །གདོན་དང་རིམས་དང་དུག་རྣམས་ཀྱིས། །རྨོངས་ཆེན་དེ་ནི་འཆི་བ་
འགྱུར། །རྒྱལ་པོ་མི་དང་སྦྲུལ་གདུག་དང༌། །ཆུ་དང་མཁའ་འགྲོ་རྐུན་པོ་དང་། །གདོན་དང་
ལོག་འདྲེན་རྣམས་ཀྱིས་ཀྱང་། །བསད་ནས་སེམས་ཅན་དམྱལ་བར་འགྲོ། །ནམ་ཡང་སློབ་
25



p༄༅།།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
2
.དཔོན་དག་གི་ནི། །ཀུན་ནས་སེམས་དཀྲུག་མི་བྱ་སྟེ། །གལ་ཏེ་རྨོང་པས་བྱས་གྱུར་ན། །
དམྱལ་བར་ངེས་པར་འཚེད་པར་འགྱུར། །མནར་མེད་ལ་སོགས་འཇིགས་རུང་བའི། །དམྱལ་
བ་བསྟན་པ་གང་ཡིན་པ། །སློབ་དཔོན་ལ་ནི་སྨོད་པ་རྣམས། །དེར་ནི་གནས་པར་ཡང་དག་
བཤད། །ཅེས་དང་། ཤནྟི་པའི་དགྲ་ནག་དཀའ་འགྲེལ་ལས། ཚིག་བཅད་གཅིག་ཙམ་མཉན་
པ་ལའང་། །གང་གིས་བླ་མར་མི་འཛིན་པ། །ཁྱི་ཡི་སྐྱེ་གནས་བརྒྱར་སྐྱེས་ནས། །སྨེ་ཤ་ཅན་
། བཤེས་གཉེན་གྱི་ཡོངས་འཛིན་མེད་ན། ལེགས་པ་།
ལ་བསྐུལ་མཁན་མེད། ཉེས་པ་ལས་ཟློག་མཁན་མེད་པར། ཕལ་ཆེར་སྐྱོན་ཅན་འཁོར་བའི་དུ་སྐྱེ་བར་
འགྱུར་ 
ཉེས་
ཆོས་ལ་ངང་གིས་འགྲོ་སྟེ། འཁོར་བའི་ཆགས་སྡང་གི་གཏམ་ཞིག་བྱུང་ན་རྣ་བ་རོངས་ཀྱིས་འོང་།
སྐྱོན་མེད་མྱང་འདས་ཀྱི་ཆོས་ལ་འཆད་ཉན་བྱེད་ན། གཉིད་དང་རྨུགས་པ་ཐིབས་ཀྱིས་འོང་།
དེས་ན་སྡིག་གྲོགས་མང་ལ་དེ་དང་འགྲོགས་བདེ། བཤེས་གཉེན་ཉུང་ལ་དེ་དང་འགྲོགས་
དཀའ་བའི་དུས་འདིར། ཆོས་རྣ་མཆོག་ཏུ་མི་འགྲོ་བ་ངུ་བྲོ་བར་འདུག་སྟེ། ཕྱེ་མ་ལེབ་མེ་ལ་
མཆོང་བ་བཞིན་བཟློག་ཀྱང་མི་ཉན་པར་སྣང་ངོ་། །དགེ་བཤེས་སྟོན་པའི་ཞལ་ནས། ཐ་མི་
ཞིག་བཤེས་གཉེན་བཟང་པོ་ལ་འགྲོགས་ཀྱང་འབྲིང་ལས་མི་ཡོང་ རབ་ཅིག་གྲོགས་ངན་པ་
དང་འགྲོགས་ན། ཐ་མར་འགྲོ་བ་ལ་ཚེགས་མེད་གསུངས་ཏེ་ཤིན་ཏུ་མང་ངོ་། །
དྲུག་པ་དོན་བསྡུ་བ་ནི། དེ་ལྟར་ན་བླ་མའི་རྣལ་འབྱོར་ཞེས་ཡོངས་སུ་གྲགས་པའི་
གདམས་པ་ཡང་། སྔར་བཤད་པ་ལྟར་གོ་དགོས་ཀྱི། དམིགས་པ་ཐུན་རེ་ཙམ་ལ་སྦྱངས་པས་ནི་
གར་ཡང་མི་སླེབ། སྙིང་ཐག་པ་ནས་ཆོས་ཤིག་བྱེད་ན་ནི། ལམ་མ་ནོར་བར་འཁྲིད་པའི་བླ་མ་
དམ་པ་ལ་རྒྱུན་རིང་དུ་བསྟེན་དགོས་སོ། །འཆར་ཁ་བའི་ཞལ་ནས། བླ་མ་བསྟེན་པའི་རྩིས་
བྱས་པས། སྤངས་དོགས་ཡོད་གསུངས་པ་ལྟར། བསྟེན་ཚུལ་མི་ཤེས་པར་བསྟེན་ན་ནི། ཁྱེ་མི་
ཐོན་གྱི་སྟེང་དུ་གྱོང་འཇུག་པས། བཤེས་གཉེན་བསྟེན་པའི་ཆོས་སྐོར་འདི་རྣམས་ནི། ཅི་ནས་
ཀྱང་གལ་ཆེ་བ་གཏན་གྱི་འདུན་མའི་རྩ་བར་འདུག་པས། རགས་རིམ་ཞིག་དྲི་མ་མེད་པའི་
གསུང་རབ་དང་། དགོངས་འགྲེལ་རྣམས་དང་། གོ་སླ་ཞིང་ཡིད་འཁུལ་བའི་དམ་པ་རྣམས་ཀྱི་
གསུང་བགྲོས་ཀྱིས་བརྒྱན་ཏེ་མདོར་བསྡུས་པ་ཡིན། རྒྱས་པར་གཞན་དུ་ཤེས་པར་བྱའོ། །འོ་
སྐོལ་ཉོན་མོངས་རགས་ཤིང་ཤེས་རབ་ཆུང་བ་རྣམས་ཀྱིས། བླ་མ་བསྟེན་ཚུལ་མི་ཤེས། ཤེས་
ཀྱང་མི་བྱེད་པར་ཆོས་ཉན་པ་རྣམས་ལ། བླ་མ་ལ་བརྟེན་པའི་ཉེས་ལྟུང་ཁ་ན་མ་ཐོ་བ་དཔག་
26



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ་
མེད་འབྱུང་ཞིང་། དེ་ལ་བཤགས་སྡོམ་བྱེད་པའི་བློ་འབྱུང་དཀའ་བས། སྔར་བཤད་པ་ལྟར་
ཕན་ཡོན་དང་ཉེས་དམིགས་རྣམས་ཡང་ཡང་བསམས་ཏེ། ཉེས་ལྟུང་གིས་མ་གོས་ན་དགའ་བ་
སྒོམ། གལ་ཏེ་བྱུང་ན་བཤགས་སྡོམ་དྲག་པོ་བྱ། ཚོགས་བསག་སྨོན་ལམ་མང་དུ་བཏབ། དེ་
ལྟར་བྱས་ན་རིང་པོ་མི་ཐོགས་པར་སྙིང་སྟོབས་ཕུལ་དུ་བྱུང་པའི་རྒྱལ་སྲས་ལྟག་ཏུ་ངུ་དང་།
བཤེས་གཉེན་ཚོལ་བས་ངོམས་མི་ཤེས་པའི་གཞོན་ནུ་ནོར་བཟང་དང་། བླ་མས་ཅི་གསུང་སྒྲུབ་
པའི་རྣལ་འབྱོར་མི་ལ་རས་ཆེན་ལྟ་བུར་འགྱུར་རོ། །
བདུན་པ་སྐྱོང་ཚུལ་མདོར་བསྡུས་ཏེ་བསྟན་པ་ལ། གསེར་གླིང་པའི་རྣམ་ཐར་ཡིན་པས།
གནས་ཁང་བྱི་དོར་བྱས་ལ། སྐུ་གསུང་ཐུགས་ཀྱི་རྟེན་ལེགས་པར་བཀྲམ། མཆོད་པ་སྐྱོན་མེད་
བཙལ་ལ་བཀོད་པ་མཛེས་པར་བཤམ། གནས་མལ་བདེ་བ་ལ་ལུས་དྲང་པོར་བསྲང་སྟེ། སྐྱིལ་
ཀྲུང་ལ་སོགས་པ་ཇི་ལྟར་བདེ་བའི་སྤྱོད་ལམ་གྱིས་འདུག་ལ། རྒྱུད་དང་འདྲེས་ངེས་ཀྱི་སྐྱབས་
འགྲོ་སེམས་བསྐྱེད་བྱ། མདུན་གྱི་ནམ་མཁའ་ལ། རྒྱ་ཆེན་སྤྱོད་པ་དང་། ཟབ་མོ་ལྟ་བའི་
བརྒྱུད་པའི་བླ་མ་རྣམས་དང་། གཞན་ཡང་སངས་རྒྱས་དང་བྱང་ཆུབ་སེམས་དཔའ་རྣམས་
དང་། ཉོན་རང་འཕགས་པ་རྣམས་དང་། བཀའ་སྡོད་སྲུང་མ་དང་བཅས་པ་དཔག་ཏུ་མེད་པ་
བཞུགས་པར་བསམས་ལ། ཚོགས་ཞིང་གསལ་བཏབ། དེ་ནས་ལམ་རྒྱུད་ལ་སྐྱེ་བའི་མཐུན་
རྐྱེན་ཚོགས་བསག་པ་དང་། འགལ་རྐྱེན་སྒྲིབ་པ་སྦྱོང་བའི་ལྷན་ཅིག་བྱེད་རྐྱེན་མེད་ན། ཉེར་
ལེན་གྱི་རྒྱུ་དམིགས་རྣམ་སྐྱོང་བ་ཙམ་ལ་འབད་ཀྱང་ལམ་ཤིན་ཏུ་སྐྱེ་དཀའ་བས། བསག་སྦྱང་གི་
གནད་རྣམས་བསྡུས་པའི་ཡན་ལག་བདུན་པས་རྒྱུད་སྦྱང་དགོས་སོ། །དེའང་ཇི་སྙེད་སུ་དག །
ཅེས་སོགས་ཀྱི་ཡན་ལག་བདུན་རྒྱུས་བསྡུས་ཅི་རིགས་པ་དང། བླ་མའི་རྣལ་འབྱོར་ལེགས་པར་
བྱས་ནས་གསོལ་བ་དྲག་ཏུ་བཏབ། དང་པོར་བླ་མ་བསྟེན་པའི་ཕན་ཡོན་སངས་རྒྱས་མྱུར་དུ་
ཐོབ་པ་སོགས་དང་། མ་བསྟེན་པའི་ཉེས་དམིགས་འདི་དང་ཕྱི་མར་སྡུག་བསྔལ་བསྐྱེད་པ་ལ་
སོགས་པ་བསམ། དེ་ནས་བླ་མའི་སྐྱོན་རྟོག་པའི་བློ་ཡེ་མ་ཤར་བར་བྱ་སྙམ་པའི་སེམས་མང་དུ་
བཏང་ལ། ཚུལ་ཁྲིམས་དང་། ཏིང་ངེ་འཛིན་དང་། ཤེས་རབ་དང་ཐོས་པ་སོགས་རང་གིས་
གང་རྟོགས་པ་རྣམས་བསམས་ཏེ། སེམས་དང་བའི་རྣམ་པ་ཅན་གྱི་དད་པ་མ་སྐྱེས་ཀྱི་བར་དུ་
བསྒོམ་པར་བྱའོ། །དེ་ནས་རང་ལ་ཕན་བཏགས་པ་དང་། འདོགས་པར་འགྱུར་བའི་བཀའ་
དྲིན་རྣམས་སྔར་མདོ་སྡེ་ནས་དྲངས་པ་ལྟར་བསམས་ཏེ། སྙིང་ཐག་པ་ནས་གུས་པ་མ་སྐྱེས་ཀྱི་
27



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
བར་དུ་བསྒོམ་མོ། །མཇུག་ཏུ། བསགས་པའི་དགེ་བ་རྣམས་བཟང་པོ་སྤྱོད་པ་དང་། སྨོན་
ལམ་བདུན་ཅུ་པ་ལ་སོགས་པའི་སྒོ་ནས། གནས་སྐབས་དང་མཐར་ཐུག་གི་སྨོན་གནས་རྣམས་
སུ་འདུན་པ་དྲག་པོས་བསྔོ་བར་བྱའོ། །དེ་ལྟ་བུ་དེས་ཐོ་རངས་དང་། སྔ་དྲོ་དང་། ཕྱི་དྲོ་དང་།
སྲོད་ཐུན་ཏེ་བཞི་པ་སྒོམ་སྟེ། དང་པོ་ཡུན་རིང་ན་བྱིང་རྒོད་ཀྱི་དབང་དུ་འགྲོ་སླ་ཞིང་། དེ་ལ་
གོམས་ན་བློ་འཆོས་དཀའ་བས་ཐུན་ཆུང་ལ་གྲངས་མང་བ་བྱ། སྒོམ་འདོན་པའི་འཕྲོ་ལ་བཙད་
ཀྱིན་བྱས་པས། ཕྱི་ནས་འཇུག་སྙིང་འདོད། ཐུན་ཆེས་ན་འཇུག་ཏུ་མལ་མཐོང་བའི་ཚེ་སྐྱུག་
ལོག་ལོག་འོང་གསུང་། ཅུང་ཟད་བརྟན་དུ་སོང་བ་དང་ཐུན་སྲིང་། དེ་ཐམས་ཅད་ལ་སྦྱོར་བ་ཧ་
ཅང་དམ་པ་དང་། ལྷོད་དྲགས་པའི་སྐྱོན་དང་བྲལ་བར་བྱ་སྟེ། དེས་ནི་གེགས་ཉུང་ཞིང་དུབ་པ་
དང་བྱིང་རྨུགས་སོགས་ཞི་བར་འགྱུར་རོ། །ཐུན་མཚམས་རྣམས་སུ་ཡང་དམིགས་པ་རྣམས་ལ་
དྲན་ཤེས་མ་བསྟེན་པར་རྒྱ་ཡན་དུ་བཏང་ན་སྐྱེད་ཤིན་ཏུ་ཆུང་བས། ཐུན་མཚམས་སུ་ཡང་དེ་
སྟོན་པའི་ཆོས་རྣམས་ལ་བལྟ་བ་དང། ཡང་ཡང་དྲན་པར་བྱ། ཡོན་ཏན་སྐྱེ་བའི་མཐུན་རྐྱེན་
ཚོགས་སྒོ་དུ་མ་ནས་བསག །འགལ་རྐྱེན་སྒྲིབ་པ་ཐབས་སྣ་ཚོགས་ཀྱིས་སྦྱང་། ཁས་བླངས་པའི་
དམ་ཚིག་དང་སྡོམ་པ་རྣམས་ལ་སྲོག་སྡོས་བྱས་ནས་བསྲུང་ཞིང་། ཁྱད་པར་འདིའི་མན་ངག་
ཐམས་ཅད་བླ་མའི་ཞལ་ལས་ཤེས་པར་བྱ་ཞིང་། འདིར་ཚིག་མང་བས་འཇིགས་ནས་མ་སྤྲོས་
སོ། །
གསུམ་པ་ལམ་ གྱི་ རང་ བཞིན་ཉམས་སུ་ལེན་པའི་ཚུལ་ལ་གསུམ། སྦྱོར་བ་
དཔྱིད་ལས་དང་འདྲ་བར་བརྡར་ཤ་དཔྱོད་པ་དལ་འབྱོར་མི་རྟག་ཅིང་། ངན་སོང་གིས་འཇིགས་
ནས་དཀོན་མཆོག་གསུམ་ལ་སྐྱབས་སུ་འགྲོ་བ།
ས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ དང་། དངོས་གཞི་
དབྱར་ལས་དང་འདྲ་བར་ཉམས་སུ་བླང་བ། བདེན་བཞི་འཕགས་པའི་ལམ་སྐྱེས་བུ་འབྲིང་དང་
ཐུན་མོང་གྱི་རིམ་པ་དང་། རྗེས་སྟོན་ལས་དང་འདྲ་བར་འབྲས་བུ་བསྡུད་པ་བྱམས་སྙིང་རྗེ་དང་།
ཕར་ཕྱིན་དྲུག་ལྡན་ཞི་ལྷག་ཉམས་སུ་ལེན་པ། སྐྱེས་བུ་ཆེན་པོའི་ལམ་གྱི་རིམ་པ་དང་གསུམ།
དང་པོ་སྦྱོར་བ་ལ་བཞི་སྟེ། བློ་ཆོས་སུ་འགྲོ་ བའི་ཁྲིད། ཆོས་ལམ་དུ་འགྲོ་བའི་ཁྲིད།
ལམ་འཁྲུལ་བ་སེལ་བའི་ཁྲིད། འཁྲུལ་པ་བྱང་སེམས་སུ་འཆར་བའི་ཁྲིད་དོ། །
དང་པོ་ལ་གཉིས།. དལ་འབྱོར་རྙེད་དཀའ་བསྒོམ་པ་དང་། འཆི་བ་མི་རྟག་པ་བསྒོམ་པ་t
::
28



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གཉིས་སོ། །དང་པོ་ལ་གསུམ། དལ་འབྱོར་ངོས་བཟུང་བ་དང་། དེ་དོན་ཆེ་བར་བསམ་པ།
དོན་ཆེན་དེ་རྙེད་པར་དཀའ་བ་བསམ་པའོ། །དང་པོ་ལ་གཉིས། དལ་བ་ངོས་བཟུང་བ་དང་།
འབྱོར་པ་ངོས་བཟུང་བའོ། །དང་པོ་ནི། ཡོན་ཏན་རིན་པོ་ཆེ་བསྡུད་པ་ལས། ཁྲིམས་ཀྱིས་
དུད་འགྲོ་འགྲོ་བ་དུ་མའི་ངོ་བོ་དང་། །མི་ཁོམ་བརྒྱད་སྤོང་དེ་ཡིས་དལ་བ་རྟག་ཏུ་རྙེད། །ཅེས་
གསུངས་པ་ལྟར། མི་ཁོམ་པ་བརྒྱད་དང་བྲལ་བ་ནི་དལ་བའོ། །མི་ཁོམ་པ་བརྒྱད་ནི། བཤེས་
སྤྲིང་ལས། ལོག་པར་ལྟ་བ་འཛིན་དང་དུད་འགྲོ་ཉིད། །ཡི་དྭགས་ཉིད་དང་དམྱལ་བར་སྐྱེ་བ་
དང་། །རྒྱལ་བའི་བཀའ་མེད་པ་དང་མཐའ་འཁོབ་ཏུ། །ཀླ་ཀློར་སྐྱེ་དང་གླེན་ཞིང་ལྐུགས་པ་
ཉིད། །ཚེ་རིང་ལྷ་དང་གང་ཡང་རུང་བར་ནི། །སྐྱེ་བ་ཞེས་བགྱི་མི་ཁོམ་སྐྱོན་བརྒྱད་པོ། །དེ་
དག་དང་བྲལ་ཁོམ་པ་རྙེད་ནས་ནི། །སྐྱེ་བ་ཟློག་པའི་སླད་དུ་འབད་པར་མཛོད། །ཅེས་དང་།
གཞན་ཡང་། དམྱལ་བ་ཡི་དྭགས་དུད་འགྲོ་དང་། །ཚེ་རིང་ལྷ་དང་ཀླ་ཀློ་དང་། ། ལོག་ལྟ་
སངས་རྒྱས་ཀྱིས་སྟོང་བ། །ལྐུགས་པ་འདི་དག་མི་ཁོམ་བརྒྱད། །ཅེས་སོ། །དམྱལ་བ་དང་།
ཡི་དྭགས་དང། དུད་འགྲོ་དང་། ལྷ་ཚེ་རིང་པོ་སྟེ། མི་མ་ཡིན་པའི་འགྲོ་བ་བཞི་དང་། འཁོར་
རྣམ་བཞི་མི་རྒྱུ་བའི་ཡུལ་མཐའ་འཁོབ་ཀླ་ཀློ་དང་། དཀོན་མཆོག་གསུམ་དང་ལས་འབྲས་མི་
བདེན་པར་འཛིན་པའི་ལོག་ལྟ་ཅན་དང་། རྒྱལ་བའི་བཀའ་མེད་པའི་ས་ཕྱོགས་དང། མིག་
དབང་སྐྱོན་ཅན་ལོང་བ་དང་། རྣ་དབང་སྐྱོན་ཅན་འོན་པ་དང་། ལྕེ་དབང་སྐྱོན་ཅན་ལྐུགས་པ་
དང་། ཡིད་དབང་སྐྱོན་ཅན་གླེན་པ་སྟེ། གཞན་ཡང་ཆོས་བྱར་མི་ཁོམ་པ་སོགས། དེ་དག་
ཐམས་ཅད་ལྐུགས་པའི་ཁོངས་སུ་བསྡུས་ན་མིའི་འགྲོ་བ་བཞིའོ། །ཁ་ཅིག་འདོད་པའི་བྱ་བས་
དུས་རྟག་ཏུ་ཡེངས་ནས་ཆོས་བྱར་མི་ཁོམ་པའི་འདོད་ལྷ་ལ་ཡང་ཟེར་ཏེ། དེ་བགྲང་ན། མཐའ་
འཁོབ་ཀླ་ཀློ་དང་། རྒྱལ་བའི་བཀའ་མེད་པའི་ཞིང་སྟོང་གཉིས་གཅིག་ཏུ་བགྲང་ངོ༌། །དེ་ཡང་
མཐའ་འཁོབ་པ་དང་། གླེན་ལྐུགས་དང་། རྒྱལ་བའི་བཀའ་མེད་པ་དང་གསུམ་གྱིས་ནི་བླང་
དོར་མི་ཤེས། ལོག་ལྟ་ཅན་ནི་ཆོས་ལ་མི་མོས། དུད་འགྲོས་ནི་བླང་དོར་མི་ཤེས། དམྱལ་བ་ཡི་
དྭགས་གཉིས་ནི། ཆོས་ཀྱི་བློ་ཅུང་ཟད་སྐྱེས་ཀྱང་སྡུག་བསྔལ་གྱིས་མནར་བས་བྱེད་མི་ནུས། ལྷ་
ཚེ་རིང་པོ་ནི། འདུ་ཤེས་མེད་པ་དང་། གཟུགས་མེད་པ་གཉིས་ལ་བཤད་དེ། འདུ་ཤེས་མེད་
པ་ནི། བསམ་གཏན་བཞིའི་གནས་འབྲས་བུ་ཆེ་བའི་ཕྱོགས་གཅིག་ན། གྲོང་ལས་དགོན་པའི་
ཚུལ་དུ་ཡོད་ཅིང་། དེར་སྐྱེས་མ་ཐག་དང་འཆི་བའི་ཚེ་མ་གཏོགས། སེམས་སེམས་བྱུང་གི་རྒྱུ་ས
29
པ



༄༅།།དཔལ་ལྡན་ས་སྐྱཔའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
བ་འགགས་ནས་བསྐལ་ཆེན་མང་པོར་གནས་པར་མངོན་པ་ནས་གསུངས་སོ། །དེས་ན་དེ་
དག་ལ་མི་ཁོམ་པ་ཞེས་བྱ་སྟེ། གནས་བརྒྱད་པོ་དེ་དག་ཏུ་དགེ་བ་བྱ་བའི་དལ་བ་མེད་པས་ན་མི་
ཁོམ་པ་ཞེས་བྱའོ། །
གཉིས་པ་པ་འབྱོར་བ་ལ་གཉིས་ལས། རང་འབྱོར་ལྔ་ནི། མི་ཉིད་དབུས་སྐྱེས་དབང་པོ་
ཚང་། །ལས་མཐའ་མ་ལོག་གནས་ལ་དད། ཅེས་པའོ། །དེ་ལ་དབུས་སུ་སྐྱེས་པ་ནི། འཁོར་
རྣམ་བཞི་ཡོད་པའི་ས་ཕྱོགས་སུ་སྐྱེས་པའོ། །དབང་པོ་ཚང་བ་ནི། གླེན་ལྐུགས་སུ་མ་སོང་བ།
ཡན་ལག་ཉིང་ལག །མིག་སྣ་སོགས་དབང་པོ་ཐམས་ཅད་ཚང་བའོ། །ལས་མཐའ་མ་ལོག་པ་
ནི། མཚམས་མེད་བྱས་པའམ་བྱེད་དུ་བཅུག་པ་མ་ཡིན་པའོ། །གནས་ལ་དད་པ་ནི། འཇིག་
རྟེན་དང་འཇིག་རྟེན་ལས་འདས་པའི་དཀར་ཆོས་ཐམས་ཅད་སྐྱེ་བའི་གནས། འདུལ་བ་ལ་
དད་པ་སྟེ། འདུལ་བ་ནི་འདིར་སྡེ་སྣོད་གསུམ་ཀ་ལ་བྱའོ། །གཙོ་བོར་ནི་རང་ཉིད་མི་ཡིན་པ་སྟེ།
ལྔ་པོ་དེ་རང་གི་རྒྱུད་ཀྱིས་བསྡུས་ཤིང་ཆོས་སྒྲུབ་པའི་ཆ་རྐྱེན་ཡིན་པས་ན། རང་གི་འབྱོར་བ་ཞེས་
བྱའོ། །
གཉིས་པ་གཞན་འབྱོར་ལྔ་ནི། སྟོན་པ་བྱོན་དང་ཆོས་གསུངས་དང་། །བསྟན་པ་
གནས་དང་རྗེས་འཇུག་ཡོད། །གཞན་ཕྱིར་སྙིང་བརྩེ་གཞན་འབྱོར་ལྔ། །ཞེས་སོ། །སངས་
རྒྱས་འཇིག་རྟེན་དུ་བྱོན་པ་དང་། དེས་དམ་པའི་ཆོས་གསུངས་པ། གསུངས་པའི་བསྟན་པ་
གནས་པ། བསྟན་པ་ལ་རྗེས་སུ་འཇུག་མཁན་ཡོད་པ། དེ་ལ་སྦྱིན་བདག་དད་པ་ཅན་གྱིས་
བསྙེན་བཀུར་འབུལ་མཁན་ཡོད་པ་སྟེ། དེ་ལྔ་གཞན་རྒྱུད་ལ་ཡོད་ཅིང་། ཆོས་སྒྲུབ་པའི་ཆ་རྐྱེན་
གཞན་ལ་རག་ལས་པས་ན། གཞན་འབྱོར་ལྔ་ཞེས་བྱའོ། །
གཉིས་པ་དལ་འབྱོར་དོན་ཆེ་བར་བསམ་པ་ནི། ད་ལན་དལ་འབྱོར་མི་ལུས་ཐོབ་པའི་
དུས་འདིར། སྡུག་བསྔལ་ཆུ་བོའི་གཉེར་མ་དང་འདྲ་བ་སངས་དུས་མེད་པ་འདི་བཟློག་དགོས་
པར་འདུག །ད་ལན་བཟློག་དགོས་པའི་རྒྱུ་མཚན་ཡང་། མི་ལུས་རིན་པོ་ཆེ་འདི་ལས་ལྷག་པའི་
ཆོས་སྒྲུབ་པའི་རྟེན་གཞན་མེད་དེ། སྤྱོད་འཇུག་ལས། གང་ཚེ་དགེ་སྦྱོང་སྐལ་ལྡན་ཡང་། །
དགེ་བ་བདག་གིས་མ་བྱས་ན། །ངན་སོང་སྡུག་བསྔལ་ཀུན་རྨོངས་པ། །དེ་ཚེ་བདག་གིས་ཅི་
བྱར་ཡོད། ཅེས་དང་། དམ་པས། ད་ལྟ་མི་ཁོམ་ཁོམ་དུས་ནམ་ཞིག་ཡིན། །སྒྲུབ་པ་ནམ་
བྱེད་བལྟའོ་དིང་རི་བ། །ཞེས་དང་། སློབ་དཔོན་ཙནྡྲ་གོ་མིས། བདེ་བཤེགས་ལམ་བརྟེན་འགྲོ་i, ''
30



༄༅ །སྐྱེས་བུ་གསུམ་གྱི་འམ་རིམ་རྒྱུས་པ་ཁྲིད་དུ་སྤྱར་བ།
བ་འདྲེན་པར་ཆས་གྱུར་ན། །སེམས་ཀྱི་སྟོབས་ཆེན་མི་ཡིས་རྙེད་པ་གང་ཡིན་པ། །ལམ་དེ་ལྷ་
དང་ཀླུ་ཡིས་མ་ཡིན་ལྷ་མིན་དང་། །མཁའ་ལྡིང་རིག་འཛིན་མིའམ་ཅི་དང་ལྟོ་འཕྱེས་མིན། །
ཞེས་གསུངས་པས། སྤྱིར་དེ་ལྟ་བུའི་ཆོས་སྒྲུབ་པ་དང་། ཁྱད་པར་ཐེག་ཆེན་གྱི་ལམ་སྒྲུབ་པ་ནི།
རྟེན་གང་རུང་རུང་གིས་མི་ཆོག་པས། སྔར་བཤད་པའི་རྟེན་དལ་འབྱོར་མི་ལུས་ཐོབ་དགོས་ཏེ།
མངལ་དུ་འཇུག་པའི་མདོ་ལས། མིར་སྐྱེས་ན་ཡང་དེ་ལྟར་སྡུག་བསྔལ་མཐའ་ཡས་པ་དང་ལྡན་
ཡང་། གནས་མཆོག་ཡིན་པས་བསྐལ་པ་བྱེ་བར་ཡང་རྙེད་དཀའོ། །ལྷ་དག་འཆི་བ་ན་ཡང་།
ལྷ་གཞན་དག་ཁྱོད་བདེ་འགྲོར་སྐྱེ་བར་གྱུར་ཅིག །བདེ་འགྲོ་ནི་མིའི་འགྲོ་བའོ། །ཞེས་མིའི་རྟེན་
ནི་ལྷ་རྣམས་ཀྱང་སྨོན་པའི་གནས་སུ་བྱེད་པའི་ཕྱིར་རོ། །
གསུམ་པ་དལ་འབྱོར་རྙེད་དཀའ་བ་བསམ་པ་ལ་བཞི། རྒྱུ་དང་། དཔེ་དང། གྲངས་
དང་། བསྒོམ་ཐབས་སྟོན་པ་དང་བཞིའོ། །དང་པོ་རྒྱུ་ནི། ཚུལ་ཁྲིམས་རྣམ་པར་དག་པ་
བཟང་ལ་འཕན་མེད་པ་ཞིག་བསྲུང་དགོས་པ་ཡིན་ལ། སེམས་ཅན་གྱི་ནང་ན་སྤྱིར་ཚུལ་ཁྲིམས་
བསྲུང་བ་དཀོན་ལ། བྱེ་བྲག་ཏུ་ཚུལ་ཁྲིམས་རྣམ་པར་དག་པ་བསྲུང་བ་ཤིན་ཏུ་དཀོན་པར་
འདུག །ཚུལ་ཁྲིམས་བསྲུང་དགོས་པའི་གནད་ཀ་ཡང་། ཚུལ་ཁྲིམས་མེད་ན་བསྐལ་པ་བྱེ་བ་
བརྒྱུར་ཡང་བདེ་འགྲོའི་སྒྲ་ཡང་ཐོས་པར་མི་འགྱུར་ཏེ། སྤྱོད་འཇུག་ལས། དགེ་བ་དག་ཀྱང་མ་
བྱས་ཤིང་། །སྡིག་པ་དག་ཀྱང་ཉེར་བསགས་ན། །བསྐལ་པ་བྱེ་བ་བརྒྱར་ཡང་ནི། །བདེ་
འགྲོའི་སྒྲ་ཡང་ཐོས་མི་འགྱུར། །ཞེས་གསུངས་པས། དེའི་རྒྱུ་མཚན། སྤྱིར་ཡང་ས་བོན་མེད་པ་
ལ་འབྲས་བུ་མི་འབྱུང་། མི་ལུས་རྒྱུ་མེད་ལ་འོང་ན། ཤེས་བྱ་ཐམས་ཅད་མི་ལུས་ཀྱིས་གང་བའི་
ཚོད་ཡིན། མི་ལུས་བེམ་པོ་ཙམ་ལ་འོང་ན་རི་ཀླུང་ཐམས་ཅད་འགགས་པའི་ཚོད་ཡིན། སྡིག་པ་
སྤྱད་པས་མི་ལུས་ཐོབ་ན་ངན་འགྲོ་ཐམས་ཅད་ཀྱང་མི་ལུས་ཀྱིས་གང་བའི་ཚོད་ཡིན་པས། ངོ་བོ་
ཚུལ་ཁྲིམས་རྣམ་པར་དག་པ་བསྲུངས་པ་ལས་མི་ལུས་འབྱུང་སྟེ། དྲི་མེད་ཚུལ་ཁྲིམས་རྣམ་པར་
དག་པ་འདི། །དལ་འབྱོར་མི་ལུས་ཐོབ་པའི་རྒྱུ་ཡིན་ཏེ། །ཁས་བླངས་སྡོམ་གསུམ་ཉེས་ལྟུང་དྲི་
མ་ཅན། །དལ་འབྱོར་སྟོང་ལོག་བྱེད་པར་ཁྱོད་དྲན་ནམ། །ཞེས་ཡང་ཡང་བརྗོད་ཅིང་དྲག་ཏུ་
བསམ་མོ། །
གཉིས་པ་དཔེའི་སྒོ་ནས་རྙེད་པར་དཀའ་བ་ནི། ལུང་བཞི་ལས། ངན་འགྲོ་ནས་ཤི་
འཕོས་ནས་ངན་འགྲོར་སྐྱེ་བ་ནི་ས་ཆེན་པོའི་རྡུལ་ཙམ་མོ། །དེ་ནས་བདེ་འགྲོར་སྐྱེ་བ་ནི། སྟོན་
31



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
པའི་ཕྱག་སེན་གྱི་རྩེ་མོས་བླངས་པའི་ས་རྡུལ་ཙམ་མོ། །བདེ་འགྲོ་ནས་ཤི་འཕོས་ནས་ངན་
འགྲོར་འགྲོ་བ་ནི་ས་ཆེན་པོ་དང་། བདེ་འགྲོ་ནས་བདེ་འགྲོར་འགྲོ་བ་ནི། ཕྱག་སེན་གྱིས་བླངས་
པའི་སའི་རྩེ་མོ་ཙམ་མོ། །ཞེས་སོ། །འོ་ན་དེ་ཙམ་རིང་རྙེད་པར་དཀའ་བ་ཅི་ཡིན་སྙམ་ན།
བཞི་བརྒྱ་པ་ལས། ཕལ་མོ་ཆེར་ན་མི་རྣམས་ནི། །དམ་པ་མ་ཡིན་ཕྱོགས་ཡོངས་འཛིན། །དེས་
ན་སོ་སོ་སྐྱེ་བོ་རྣམས། །ཕལ་ཆེར་ངེས་པར་ངན་འགྲོར་འགྲོ། །ཞེས་དང་། ཞོལ་འཇམ་ངོས་ལ་
སྲན་མ་ཆག་པའམ། །རྒྱ་ཁབ་མིག་ཏུ་ཡུངས་དཀར་ཚུད་པའམ། །བྱེ་མའི་སྒྲོ་བ་ཁ་ཕུབ་བྱས་
དང་མཚུངས། །གཞན་ཡང་ཞི་བ་ལྷས། རྒྱ་མཚོ་ཆེར་གཡེངས་གཉའ་ཤིང་གི །བུ་གར་རུས་
སྦལ་མགྲིན་ཆུད་ལྟར། །མི་ཉིད་ཤིན་དུ་ཐོབ་དཀར་གསུངས། །ཞེས་གསུངས་ཏེ། དཔེར་ན།
སྟོང་གསུམ་འདི་རྒྱུ་མཚོ་ཆེན་པོར་གྱུར་ལ། དེའི་ནང་ན་རུས་སྦལ་ལོང་བ་ཞིག་ལོ་བརྒྱ་བརྒྱ་ནས་
སྟེང་དུ་ལན་རེ་ཐོན་པ་ལས། མཚོ་དེའི་སྟེང་ན་གཉའ་ཤིང་བུ་ག་གཅིག་པ་གཅིག་ཤར་ཕྱོགས་ཀྱི་
རླུང་གིས་ནུབ་དང་། དེ་བཞིན་དུ་ཕྱོགས་མཚམས་ཀུན་ཏུ་འགྲོ་བ་ལ། རུས་སྦལ་ཐོན་པའི་
མགྲིན་པ་བུ་ག་དེར་ཆུད་པ་སྲིད་མཐའ་མི་ཁེགས་པ་ཙམ་ཞིག་ཡིན་ཏེ། དེ་བཞིན་དུ་མི་ལུས་
ཐོབ་པ་སྲིད་མཐའ་མི་ཁེགས་པོ་ཙམ་དུ་ཟད་དོ། །དལ་འབྱོར་འདི་ནི་སྲིད་མཐའ་མི་ཁེགས་
ཙམ། །སྟེས་དབང་ཐོབ་པའི་མི་ལུས་རིན་ཆེན་འདི། །ཞག་རེའི་ཕག་ཏུ་ཞག་རེ་མ་ཚོར་
བར། །ཡེངས་པའི་ངང་ལ་ཟད་པ་མ་ཚོར་རམ། །ཞེས་བརྗོད་ཅིང་བསམ་མོ། །
གསུམ་པ་གྲངས་སམ་ངོ་བོའི་སྒོ་ནས་རྙེད་པར་དཀའ་བ་ནི། དབྱར་སེམས་ཅན་མང་
བའི་དུས་སུ། ཕྱི་ནང་གང་དུ་བལྟས་ཀྱང་སེམས་ཅན་དུ་ཤིག་ཤིག་འདུག་སྟེ། རྡོ་ལེབ་གཅིག་གི་
འོག་གི་གྲོག་ཚང་གཅིག་གི་གྲངས་ཀྱང་མི་ཆོད་པ་ལྟ་བུ་ཡོད། ཉི་མ་ཤར་བ་ཙམ་ལ་ནམ་མཁའ་
ལ་བལྟས་པས་སྦྲང་མའི་གྲངས་ཀྱང་མི་ཆོད། རང་གི་མདུན་ན་ཇི་ལྟར་ཡོད་པ་དེ་ནི་ཕྱོགས་
ཐམས་ཅད་ན་ཡོད། གཞན་ཟུར་དུ་བཞག་ཅིང་། རང་གི་ལུས་ལ་སྲིན་བུའི་རིགས་མི་གཅིག་པ་
སྟོང་ཕྲག་དུ་མ་ཡོད་པར་གསུངས། དེ་དག་ནི་ཁ་འཐོར་བ་ཡིན། རྒྱ་མཚོ་ཆེན་པོའི་བྱིངས་ན་ནི་
དེ་བས་ཀྱང་བསམ་གྱིས་མི་ཁྱབ་སྟེ། ཆང་ཆུ་རྫོགས་ཀྱི་སྦང་མ་ཙམ་ཡོད་པར་གསུངས། ལུས་མ་
ཐོབ་པའི་བར་དོའི་སེམས་ཅན་དང་། འགྲོ་བ་རིགས་དྲུག་གི་སེམས་ཅན་རྣམས་བར་དོ་མང་
བར་གསུངས་པ་མེད་དེ། དབྱར་འཛམ་བུ་གླིང་ཐམས་ཅད་ཤས་བཀང་ན་དེ་ཐམས་ཅད་འབུ་
རུ་འགྲོ་བའི་ཕྱིར་རོ། །གཞན་ཡང་ཤིང་རྟའི་འཕང་ལོ་གཅིག་གི་ཁྱོན་ན། སངས་རྒྱས་ཀྱིས་
32



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གཟིགས། གཞན་གྱིས་མི་མཐོང་བའི་སེམས་ཅན། སྟོང་གསུམ་གྱི་ལྷ་དང་མི་ལ་ཡང་མེད།
ཅེས་གསུངས་ཏེ། ནམ་མཁའ་བྱ་སྦྲང་སོགས་ཀྱིས་ཟང་ཟིང་གང་། །ས་གཞི་གྲོག་སྦུར་སོགས་
ཀྱིས་ཤིག་ཤིག་འགགས། །རྒྱ་མཚོ་ཉ་ལྕོང་སོགས་ཀྱིས་མེར་མེར་གཡོ། །ལུས་མེད་བར་དོའི་
སེམས་ལ་གཟུགས་མཆིས་ན། །ཁམས་གསུམ་ནམ་མཁའ་ཐམས་ཅད་སྣོད་དུ་ཆུང་། །ཞེས་
དང་། ས་གཞི་རི་ཀླུང་དུད་འགྲོས་འགགས་ཚུལ་འདིས། ངན་འགྲོ་གཞན་གྱི་མང་ཉུང་སུ་ཡིས་
འཇལ། །མི་ལུས་ཉིན་སྐར་ལྟ་བུ་མཆིས་གྱུར་ན། །ཚེ་ལ་སྟོང་ལོག་བྱེད་པར་ཁྱོད་དྲན་ནམ། །
ཞེས་བརྗོད་ཅིང་དྲག་ཏུ་བསམས་ལ། དེ་ནས་མདུན་གྱི་དངོས་པོ་གང་སྣང་ཞིག་གི་སྟེང་དུ།
མིག་མ་འགུལ་བར་གཏད་ལ་ཧད་དེ་འདི་ཡིན་མེད་པ་ལ་འཇོག་པ་ཡུན་ཅི་འགྲོ་རེ་སྤེལ་ཏེ། འདི་
ནི་སྙོམས་ལས་སུ་མི་འཆོར་བར་བྱ་བ་དང་། དམིགས་པ་ལ་ངེས་ཤེས་བསྐྱེད་པར་བྱ་བ་དང་།
ཞི་གནས་ཞར་ལ་སྐྱེ་བའི་ཐབས་ཁྱད་པར་ཅན་ཡིན་པས་དམིགས་པ་ཐམས་ཅད་ལ་སྦྱར་བར་
བྱའོ། །
བཞི་པ་སྒོམ་ཚུལ་ལ་དྲུག །བསྒོམས་པའི་ཕན་ཡོན། མ་བསྒོམས་པའི་ཉེས་དམིགས།
སྒོམ་ཚུལ་གྱི་རང་བཞིན། མ་སྐྱེས་པའི་གེགས་སེལ། སྐྱེས་པའི་བོགས་འདོན། བརྟན་པའི་
ཚད་དོ། །དང་པོ་ནི། དལ་འབྱོར་རྙེད་པར་དཀའ་བའི་ཕུ་ཐག་ཆོད་པའི་དམིགས་པ་སྐྱེས་ན།
དལ་འབྱོར་ལ་སྙིང་པོ་ལེན་པའི་བསམ་པ་སྐྱེ་བས། ཆོས་ཐམས་ཅད་ཀྱི་འགྲམ་གཞི་བྱེད་དེ།
ཕན་ཡོན་ཤིན་ཏུ་ཆེའོ། །གཉིས་པ་ནི། དལ་འབྱོར་རྙེད་དཀའ་བའི་རང་མཚང་མ་རིག་ན་ཚེ་
འདིའི་དབང་དུ་སོང་ནས་ལས་མི་དགེ་བ་སྤྱད་དེ། སླར་ཡང་ངན་འགྲོར་འཁྱམས་པས་ཉེས་
དམིགས་ཤིན་ཏུ་ཆེའོ། །གསུམ་པ་སྒོམ་ཚུལ་དངོས་ནི། འོ་ན་སྡུག་བསྔལ་ཆུ་བོའི་གཉེར་མ་
དང་འདྲ་བ་འདི་ད་ལན་མ་བཟློག་ན། དེ་ནས་མི་ཟློག་པའི་རྒྱུ་མཚན་ཅི་ཡིན་སྙམ་ན། འུ་ཅག་
གི་བྱེད་ཚུལ་འདི་དང་བསྟུན་ན་ངན་འགྲོར་སྐྱེ་བར་འདུག །དེར་སྐྱེས་ན་སྡུག་བསྔལ་གྱིས་
མནར་བས་ཆོས་བྱེད་པའི་སྐབས་མེད་དེ། དུད་འགྲོ་རྣམས་ལ་ཕལ་ཆེར་ཆོས་སྟོན་པའི་བཤེས་
གཉེན་མེད། ཡོད་ཀྱང་ཆོས་མི་གོ་བར་མངོན་སུམ་དུ་མཐོང་བ་འདི་ཡིན། ཡི་དྭགས་རྣམས་
་ཆོས་གོ་ཡང་ཕལ་ཆེར་ཆོས་སྟོན་པའི་བཤེས་གཉེན་མེད། ཡོད་ཀྱང་བཀྲེས་སྐོམ་གྱིས་ཉེན་
ནས་ཟས་ཚོལ་ཚོལ་ནས་ཆོས་བྱེད་པའི་སྐབས་མེད་དོ། །དམྱལ་བ་ལ་ནི་ཆོས་ཧ་ཅང་ཆེ་སྟེ།
ཤེས་པ་རྣལ་དུ་ཕེབས་པའི་སྐབས་ཀྱང་མེད་པར་རྟག་ཏུ་སྡུག་བསྔལ་གྱིས་དུས་འདའོ། །གལ་
33



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
སྲིད་ལྷར་སྐྱེས་སྲིད་ཀྱང་། འདོད་ཡོན་གྱིས་གཡེངས་ནས་ཕལ་ཆེར་ཆོས་བྱེད་པའི་སྐབས་མེད།
དེའི་རྒྱུ་མཚན། རང་རེ་ཆོས་པར་སྒོམ་པ་རྣམས་ཀྱང་། ཉིན་སྟོན་དུམ་རེས་ཀྱང་གཡེངས་ནས་
ཆོས་བྱེད་པ་མི་འོང་བ་འདུག་ན། ལྷ་རྣམས་ཤིན་ཏུ་གཟུགས་མཛེས་པའི་ལྷ་མོ་རྣམས་ཀྱི་གླུ་
དབྱངས་དང་། འདོད་ཡོན་སྣ་ཚོགས་ལ་གཡེངས་པ་དེ་དག་བདེན་ཐད། སྐྱེས་བུ་དམ་པ་ཁྱད་
པར་ཅན་ཡིན་ན་ཆོས་རང་ཤུགས་ཀྱིས་འོང་བར་འདུག་སྟེ། འུ་ཅག་ནི་དེའི་ཚོད་དུ་མི་འདུག །
མདོར་ན། མི་ཡི་གྲུ་ལ་བརྟེན་ནས་ནི། །སྡུག་བསྔལ་ཆུ་བོ་ཆེ་ལས་སྒྲོལ། །གྲུ་འདི་ཕྱི་ནས་རྙེད་
པར་དཀའ། །རྨོངས་པ་དུས་སུ་གཉིད་མ་ལོག །ཅེས་དང་། ད་ལྟ་མི་ཁོམ་ཁོམ་དུས་ནམ་ཞིག་
ཡིན། །སྒྲུབ་པ་ནམ་བྱེད་བལྟའོ་དིང་རི་བ། །ཞེས་ཡང་ཡང་རྗོད་ཅིང་དྲག་ཏུ་བསམ་པར་
བྱའོ། །བཞི་པ་གེགས་སེལ་ནི། དེ་ལྟར་བསམས་ཀྱང་དལ་འབྱོར་རྙེད་དཀའི་སྒོམ་རྣམ་དག་
རྒྱུད་ལ་མི་སྐྱེ་འདུག་ན། རྗེ་དཀོན་མཆོག་ལ་གསོལ་བ་བཏབ་པ། མ་འགྲོ་དྲུག་གི་བཀའ་དྲིན་
བསམ་པ། བདག་རང་གཅུད་ལ་བོར་བའི་མན་ངག་རྣམས་བྱའོ། །དེ་ལ་དང་པོ་ནི། དོན་
མེད་ཚེ་འདིའི་བྱ་བ་སྒྲུབ་སྒྲུབ་ནས། །དོན་ཆེན་ཡལ་བར་ཤོར་བའི་སྙིང་མེད་པོ། །དལ་འབྱོར་
མི་ལུས་སྟོང་ལོག་བྱེད་ཉེན་གདའོ། །ཚེ་འདི་བློ་ཡིས་ཐོང་བར་བྱིན་གྱིས་རློབས། །ཞེས་དང་།
མི་ལུས་རིན་ཆེན་རྙེད་དཀའ་མ་ཤེས་པར། །མི་ཚེ་རླུང་གིས་ཁྱེར་རོ་ཆོས་ཀྱི་རྗེ། །བྱེད་ཚུལ་འདི་
ལ་ནམ་ཕུགས་ཇི་འདྲར་མཆི། །རྙེད་དཀའ་རྒྱུད་ལ་སྐྱེ་བར་བྱིན་གྱིས་རློབས། །ཞེས་སོགས་
ཡང་ཡང་བརྗོད་ཅིང་གསོལ་བ་བཏབ་བོ། །
གཉིས་པ་འགྲོ་དྲུག་གི་དྲིན་བསམ་པ་ནི། རང་དོན་གཞན་དོན་གང་ཡང་མི་སྒྲུབ་
པར། །མི་ཚེ་སྟོང་ཟད་བྱེད་པའི་སྙིང་རུལ་ལོ། ། ཤིན་ཏུ་རྙེད་དཀའི་དལ་འབྱོར་ཐོབ་དུས་
འདིར། །ཕ་མའི་དྲིན་ལན་ཙམ་ཡང་མི་འཇལ་ལམ། །འདི་འདྲའི་དུས་སུ་དྲིན་ཅན་ཕ་མ་
ལའང་། །དྲིན་ལན་སྣ་རེ་ཙམ་ཡང་མི་འཇལ་བར། །དལ་འབྱོར་རླུང་ལ་བསྐུར་བའི་ཡི་མུག་
ཁྱོད། །དྲིན་ཅན་སུ་ལའང་མཐོང་བརྫུན་བྱེད་དམ་ཅི། །ཞེས་པའམ། ཕ་མའི་དྲིན་ལན་ད་
ལན་མི་འཇལ་བར། ། རིན་ཆེན་གླིང་ནས་སྟོང་ལོག་བྱས་གྱུར་ན། །ངན་སོང་འཁོར་བར་
འཁྱམས་ཚེ་མི་འགྱོད་དམ། །བསམ་མནོ་ལེགས་པར་ཐོངས་དང་སྙིང་རུལ་ལོ། །ཞེས་ཡང་ཡང་
བརྗོད་ཅིང་དྲག་ཏུ་བསམ་པར་བྱའོ། །གསུམ་པ་ནི། དལ་འབྱོར་འདི་ནི་རྙེད་པ་ཤིན་ཏུ་སླ། །
མི་མཆོག་ཁྱོད་རང་སྣང་བ་གང་དྲན་གྱིས། །སྔར་ཡང་ཁྱོད་ཀྱིས་འདི་བཞིན་བྱས་པ་ཡིས། །ད་
'
34



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
རྗེ་ལྟའི་འདུན་མའང་འདི་ལ་གཏུགས་པ་ཡིན། །ཞེས་བརྗོད་ཅིང་བསམ་མོ། །ལྔ་པ་བོགས་
འདོན་ནི། ཧ་ཅང་ལྟེངས་འགྲུས་མེད་པར་ཆུ་བོ་རྒྱུན་གྱི་རྣལ་འབྱོར་གྱིས་བསྐྱང་བར་བྱ་སྟེ།
ལྟེང་ན་ཡོན་ཏན་གྱི་རྩལ་མི་སྐྱེ། འགྲུས་དྲགས་ན་ཁམས་ལྡོག་ཅིང་ན་ཚ་དང་གེགས་འབྱུང་བས།
སྤྱོད་ལམ་གཟབ་ནས་ཆུ་བོ་རྒྱུན་གྱི་རྣལ་འབྱོར་གྱིས་བསྐྱང་བར་བྱའོ། །དྲུག་པ་བརྟན་པའི་ཚད་
ནི། དགེ་བའི་བཤེས་གཉེན་སྤྱན་སྔ་བ་ལྟ་བུ་རེ་དགོས་ཏེ། ཁོང་གིས་མནལ་ཡེ་མ་ལོག་བར་
ཐུགས་དམ་མཛད་པས། དགེ་བཤེས་རྣལ་འབྱོར་པས། བུ་སྐབས་སུ་ཁམས་བག་
བསངས་ན་ཁམས་ལྡོག་ཉེན་ཡོད་གསུངས་པས། དེ་དག་ལགས་ཏེ། དལ་འབྱོར་རྙེད་དཀའ་
འདི་བསམས་ན་གཉིད་ལོག་ལོང་རང་མི་གདའ་གསུངས་སོ། །
གཉིས་པ་འཆི་བ་མི་རྟག་པ་བློ་རྡེག་ཏུ་སྒོམ་པ་ལ་དྲུག སྒོམ་ཚུལ་དངོས། བསྒོམས་པའི་
ཕན་ཡོན། མ་བསྒོམས་པའི་ཉེས་དམིགས། མ་སྐྱེས་པའི་གེགས་སེལ། སྐྱེས་པའི་བོགས་
འདོན། བརྟན་པའི་ཚད་དོ། །དང་པོ་ལ་བཞི། ངེས་པར་འཆི་བ་བསམ་པ། མྱུར་དུ་འཆི་བ་
བསམ་པ། དེ་རིང་ཉིད་དུ་འཆི་བ་བསམ་པ། འཆི་ཆོས་རྣམ་དག་བྱ་བར་བསམ་པའོ། །དང་
པོ་ནི། རྙེད་དཀའི་དལ་འབྱོར་རིན་པོ་ཆེ་མ་ཐོབ་ན་སྡུག་བསྔལ་ཟློག་དགོས་ནའང་། དལ་
འབྱོར་རིན་པོ་ཆེ་ཐོབ་ཟིན་པས། སྡུག་བསྔལ་ཟློག་ཅི་དགོས་སྙམ་ན། མི་འཆི་ན་དེ་ཀ་ཡིན་
ནའང་། འཆི་བ་འོང་བས་ཆོས་བྱ་དགོས་ཏེ། ལུང་ལས། ཀྱེ་མ་འདུས་བྱས་རྣམས་མི་རྟག །
སྐྱེ་ཞིང་འཇིག་པའི་ཆོས་ཅན་ཡིན། ། སྐྱེས་ནས་མ་ཤི་གང་ཡང་མེད། །ཅེས་གསུངས་ཤིང་།
བསྟན་བཅོས་ལས་ཀྱང་། འདི་ལྟར་སྐྱེས་པ་ཐམས་ཅད་ཀྱི། །མདུན་ན་གནས་པ་འཆི་བ་
སྟེ། །སྐྱེས་ནས་ལ་ལ་མ་ཤི་བ། །མཐོང་ངམ་ཐོས་སམ་ཐེ་ཚོམ་ཟ། །དེས་ན་མ་ཤི་གཅིག་ཀྱང་
མེད། །ཅེས་པའི་རྒྱུ་མཚན་ནི། སྐྱེས་ཕྱིན་ཆད་མ་ཤི་བ་མེད་དེ། ཉི་ཤར་གྱི་རྗེས་ལ་ནམ་མ་
སྲོས་པ་མེད་པ་ཡིན། མདོར་ན། སྐྱེ་བའི་སྐྱེལ་མ་འདི་ནི་ཕྱི་ཐག་ཐུང་། །འཆི་བདོག་སུན་མ་
འདི་ནི་མེལ་ཚེ་ཚ། །བདག་ལ་འཛུར་ས་གཞན་ཡོད་མ་ཡིན་ན། །མི་རྟག་རྟག་བྱུས་བྱེད་པ་མ་
འཁྲུལ་ལམ། །ཞེས་བརྗོད་ཅིང་བསམ་མོ། །འོ་ན་མི་འཆི་བའི་སར་བྲོས་པས་ཆོག་གོ་སྙམ་ན།
དེ་ཡང་མ་ཡིན་ཏེ། བསྟན་བཅོས་ལས། གང་དུ་ཕྱིན་ཡང་འཆི་བས་མི་ཚུགས་པའི། །ས་
ཕྱོགས་དེ་ནི་གང་ནའང་ཡོད་མ་ཡིན། །ནམ་མཁའ་ལ་མེད་རྒྱ་མཚོའི་གཏིང་ནའང་མེད། །རི་
བོ་ཀུན་གྱི་ཕུག་ཏུ་ཞུགས་ཀྱང་མེད། །ཅེས་གསུངས་པ་ཡིན། དེ་ལྟར་ངེས་པར་འཆི་བ་ཤེས་
35



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
བཞིན་དུ་དེ་ལ་མི་འཇིགས་པར་བཏང་སྙོམས་སུ་སྡོད་པ་ནི་ཤིང་དུ་སྨད་པའི་གནས་ཡིན་ཏེ།
སྐྱེས་རབས་ལས། ལམ་རྣམས་ཐམས་ཅད་འཆི་བདག་ཉིད་ཀྱིས་བཀག །དོགས་པ་མེད་པར་
རབ་ཏུ་དགའ་ཞིང་སྡོད། །འགྲོ་བ་འདི་ལྟ་བུར་ནི་གནས་པ་ལ། །སྐྱེ་བོ་འཇིགས་པ་མེད་པ་ངོ་
མཚར་ཆེ། །ཞེས་གསུངས་པ་ཡིན་པས། འདི་ལ་གཞན་ཀུན་འོང་དེ་མི་འོང་དེ། འཆི་བ་འདི་
འོང་ངོས་ཤེས་པ་ཡིན། དེས་ན་འཆི་ཆོས་དུམ་པ་རེ་ཅིས་ཀྱང་བྱ་དགོས་ཏེ། རིན་པོ་ཆེ་བསོད་
ནམས་གྲགས་པའི་གསུང་ནས། ད་ལྟ་མི་ཀུན་གྲོས་བྱེད་ཙ་ན། ཤི་ན་མ་གཏོགས། མ་ཤི་ན་
འདི་འདྲར་བྱེད་ཟེར། དེ་ནི་གྲོས་རྩ་བ་ནས་ནོངས་ཏེ། འོང་ངོས་ཤེས་པའི་འཆི་བ་གྲོམ་ཁོག་ཏུ་
མ་བཅུག་འདུག་གསུངས་པ་ཤིན་ཏུ་མང་ངོ་། །འོང་ངོས་ཤེས་པ་འཆི་བ་ཡིན་ཏེ། སྐྱེས་རབས་
ལས། དང་པོ་མངལ་དུ་ཞུགས་པའི་ནུབ་མོ་ནས། །དེ་ནས་བཟུང་སྟེ་འཇིག་རྟེན་འདི་དག་ན།
ལམ་དུ་ཞུགས་ཏེ་ལམ་གཞན་མ་གོལ་བར། །འཆི་བདག་དྲུང་དུ་དེ་ནི་ངེས་པར་འགྲོ། །ཞེས་
གསུངས་པ་ཡིན། ཡང་སྔོན་གྱི་བཀའ་གདམས་པའི་སྒོམ་ཆེན་པ་ཀུན། དང་པོ་ཕོལ་ས་རེར་
འཚོགས་ཏེ་གླེང་མོ་དི་རི་རི་བྱེད་པ་ལ། དྲེན་འཛིན་ཆེ་བ་ཅིག་གིས་འཆི་བ་འོང་ཟེར་ནས་སྒོམ་
ཁང་དུ་དགེ་སྦྱོར་ལ་འགྲོ །དེ་བཞིན་དུ་ཐམས་ཅད་བྱེད་པ་ཡིན་ཟེར། ཁྱད་པར་དུ་རྣལ་འབྱོར་
གྱི་དབང་ཕྱུག་ཆེན་པོ་མི་ལ་རས་པ་ཞེས་བགྱི་བ་དེ་ཉིད། རྫོང་དྲུག་ལ་སོགས་པར་སྒྲུབ་པ་མཛད་
པ་ན། ལོང་མེད་ཀྱི་མི་རྟག་པ་ཐུགས་དམ་དུ་མཛད་པའི་ཚེ། ཞལ་ནས་ཀྱང་འཆི་བ་འོང་
གསུངས། ཐུགས་ལའང་དེ་ལྟར་སེམས་ཏེ་སྒོ་གསུམ་ཐམས་ཅད་ཧཱུྃ་གཅིག་ཏུ་དྲིལ་ནས། སྟེང་
ན་ལྡིང་བའི་སྤྲིན། འོག་ན་རྒྱུགས་པའི་ཆུ། ཉིན་པར་ཉི་མའི་འཆར་ནུབ། མཚན་མོ་རྒྱུ་སྐར་
གྱི་འཆར་ཐུབ་དེ་རྣམས་ཕལ་ཆེར་མི་རྟག་པ་སྟོན་པའི་སློབ་དཔོན་དུ་འཆར་བར་འདུག །དེ་
ལྟར་རང་རེ་རྣམས་ཀྱང་འཆི་བ་འོང་། །ཞེས་པ་དང་། འཇིག་རྟེན་འདི་ནི་འགྱུར་ལྡོག་ཤིན་ཏུ་
མང་། །ཕུན་ཚོགས་ཐབས་ཅད་རྒུད་པའི་མཐའ་ལ་བརྟེན། །སྐྱེས་པའི་མཐའ་ནི་ངེས་པར་
འཆི་བས་ན། །ཅི་འདྲའི་དུས་ཤིག་བདག་ལ་ནམ་འོང་ངམ། །ཞེས་བརྗོད་ཅིང་དྲག་ཏུ་བསམ་
པར་བྱའོ། །
གཉིས་པ་མྱུར་བར་འཆི་བ་ལ་གསུམ་གྱི་དང་པོ་ནི། འོ་ན་མཐར་འཆི་ཡང་ལོ་རེ་ལོ་
གཉིས་མི་འཆི་ངེས། ཆོས་བྱེད་པ་ལ་དེ་ཙམ་དང་རིང་མི་དགོས་སྙམ་ན། ཚེ་ལོ་དཔག་མེད་ཐུབ་
ན་དེ་ལྟར་ཡིན་དུ་ཆུག་ཀྱང་། འོ་སྐོལ་རྣམས་སྙིགས་མ་ལྔ་བདོ་བས། ཚེའི་སྙིགས་མའི་དུས་""
རྗེ
36



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
འདིར་སྐྱེས་པ་རྣམས་ཚེ་ཤིན་ཏུ་ཐུང་བ་ཡིན་ཏེ། དེ་ཉིད་ཀྱང་ལྟག་ཆུ་བཅད་པའི་རྫིང་བཞིན་དུ་
སོན་པ་ནི་མེད་ལ་འབྲི་བ་དང་བཅས་པས་མྱུར་དུ་འཆི་བ་ཡིན་ཏེ། ལུང་ལས། ཚེ་ནི་མི་རྟག་
མྱུར་དུ་འཆི་བར་འགྱུར། །ལྟག་ཆུ་ཟད་པའི་རྫིང་བུ་ཁ་རལ་འདྲ། །ཞེས་དང་། བཞི་བརྒྱ་
པར། །གསོད་སར་ཁྲིད་པའི་ཕྱུགས་རྣམས་ལྟར། །འཆི་བ་ཀུན་གྱི་ཐུན་མོང་ཞིང་། །མྱུར་
བར་འཆི་བ་འོང་གྱུར་ན། །འཆི་བདག་ལ་ཁྱོད་ཅི་མི་འཇིགས། །ཞེས་དང་། འཆི་རྐྱེན་མང་
ཞིང་གསོན་རྐྱེན་ཉུང་བས་ཀྱང་མྱུར་བར་འཆི་སྟེ། རིན་ཆེན་ཕྲེང་བར། འཆི་བའི་རྐྱེན་ནི་མང་
བ་སྟེ། །གསོན་པའི་རྐྱེན་ནི་ཉུང་ཟད་ཅིག །དེ་ཡང་ཕལ་ཆེར་འཆི་བའི་རྐྱེན། །དེ་བས་རྟག་ཏུ་
ཆོས་མཛོད་ཅིག །ཅེས་གསུངས་པས། དེ་ལ་འཆི་རྐྱེན་མང་ཞིང་གསོན་རྐྱེན་ཉུང་བའི་རྒྱུ་
མཚན་ནི། གསོན་རྐྱེན་ཡང་འཆི་རྐྱེན་དུ་འགྲོ་བར་སྣང་ན། གཞན་ལྟ་སྨོས་ཀྱང་ཅི་དགོས། ཁ་
ཟས་གསོན་རྐྱེན་ཡིན་ཏེ། ཟ་མ་ལེགས་པར་དུག་ཏུ་སོང་ནས་འཆི་བར་འདུག གོས་སླག་
གསོན་རྐྱེན་ཡིན་ཏེ། གོན་མ་ལེགས་ན་འཚུབས་པ་སོགས་ཀྱིས་འཆི་བར་འདུག །ཁང་པ་
གསོན་རྐྱེན་ཡིན་ཏེ། སྤྱོད་མ་ལེགས་པར་རྡིབ་པ་སོགས་ཀྱིས་འཆི་བར་འདུག །དེས་ན་མྱུར་
བར་འཆི་བས་ད་ལྟ་ནས་ཆོས་བྱ་དགོས་ཏེ། ཞི་བ་ལྷས། མྱུར་བ་ཉིད་དུ་འཆི་འགྱུར་བས། །དེ་
སྲིད་དུ་ནི་ཚོགས་བསག་བྱ། །ཞེས་དང་། དམ་པས། ཚེ་ལ་ལོང་མེད་འཆི་རྐྱེན་བསམ་མི་
ཁྱབ། །འདི་ལ་ལེ་ལོ་མི་ཁོམ་དིང་རི་བ། །ཞེས་ཡང་ཡང་བརྗོད་ཅིང་སྒོམ། གཉིས་པ་དཔེ་དོན་
ལ་སྦྱར་ཏེ་སྒོམ་པ་ནི། རྒྱལ་བ་ཡང་དགོན་པས། སྟོན་ཁའི་སྤྲིན་གྱི་དཔེ། གར་ལ་ལྟ་བའི་དཔེ།
གློག་ཕྲན་གཡོ་བའི་དཔེ། རི་གཟར་ཆུ་འབབ་ཀྱི་དཔེ། རླུང་ནང་མར་མེའི་དཔེ་ལ་སོགས་པ་
མང་པོ་གསུངས། ཁྱད་པར་དུ་མགོན་པོ་ཀླུ་སྒྲུབ་ཀྱིས། ཆུ་བུར་གྱི་དཔེ། རླུང་ནང་མར་མེའི་
དཔེ་ལ་སོགས་པ་དང་། ཞི་བ་ལྷས། བརྙན་པོའི་དཔེ་ལ་སོགས་པ་དང་སྦྱར་ཞིང་སྒོམ་པར་བྱ་
སྟེ། ཚེ་འདི་མི་རྟག་སྟོན་ཁའི་སྤྲིན་དང་འདྲ། །ཚེ་འདི་མི་རྟག་གར་མཁན་འདུ་བྱེད་འདྲ། །ཚེ་
འདི་མི་རྟག་ནམ་མཁའི་གློག་ཕྲན་འདྲ། །ཚེ་འདི་མི་རྟག་རི་གཟར་འབབ་ཆུ་འདྲ། །ཚེ་འདི་མི་
རྟག་རླུང་ནང་མར་མེ་འདྲ། །ཚེ་འདི་མི་རྟག་ཆུ་ཡི་ཆུ་ལྦུར་འདྲ། །ཚེ་འདི་མི་རྟག་བརྙན་པོ་
གཡར་བ་འདྲ། །ཞེས་དང་། དམ་པས། ཆུ་ཕྲན་ཐམས་ཅད་རྒྱ་མཚོ་སྙེགས་པ་ལྟར། །
སེམས་ཅན་ཀུན་ཀྱི་འགྲོ་ས་འདི་རང་ཡིན། །ཇི་ལྟར་ཧྲུལ་པོ་གསར་པར་མི་འགྱུར་ལྟར། །
ཟད་ནད་ལ་སྨན་པས་ཕན་མི་ཐོགས། །སྐྱིད་ཀྱང་མི་སྡོད་རིན་ཆེན་གླིང་གི་མི། །གཏན་ཡུལ་མ་ཚེ་
་་༌
37



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ
ཡིན་འགྲོན་པོ་ངལ་གསོ་ཙམ། །ཚེ་འདི་མི་རྟག་ནམ་མཁའི་འཇའ་ཚོན་འདྲ། ། རྟག་པར་
བསྡད་ལོང་མེད་དོ་དིང་རི་བ། །ཞེས་དང་། ལང་ཚོ་ཉིན་ཕྱེད་ལོ་ཟླའི་ནུབ་རིས་བསྒྲིབས། །
ལུས་ཀྱི་རི་ཀླུང་རྒས་པའི་གྲིབ་མས་ནོན། །འཆི་བའི་མུན་ནག་མྱུར་དུ་འབྱུང་ངེས་ན། །སོས་
དལ་སྐྱིད་ཆོས་བྱེད་པར་ཁྱོད་ ཁོམ་མམ། ། ཞེས་ཡང་ཡང་བརྗོད་ཅིང་དྲག་ཏུ་བསམ་པར་
བྱའོ། །
གསུམ་པ་དོན་གྱི་འགྲོས་ཀྱི་སྒོམ་ཚུལ་ནི། དེ་ལྟ་ནའང་ཚེ་སྟོད་ལ་མི་ཆོས་བྱས་ལ། ཚེ་
སྨད་ལ་ལྷ་ཆོས་བྱ་སྙམ་ན། ཚེ་རིང་ཐུབ་ཏུ་ཆུག་ནའང་། མི་ཚེ་ཕྱེད་སུམ་གཉིས་རེ་སོང་
འདུག །ཚེ་གཞུག་གང་ཡོད་ལའང་། ཞག་ཕྱེད་མཚན་མོས་འདའ། མཚན་མོ་ནི་ཕལ་ཆེར་
གཉིད་དུ་འགྲོ། ཉིན་མོ་ཡང་ལུས་ལ་ན་ཚ་དང་སེམས་ལ་སྡུག་བསྔལ་སྣ་ཚོགས་ཀྱི་དབང་དུ་སོང་
ནས། ཤེས་པ་རྣལ་དུ་ཕེབས་པའི་སྐབས་ཙམ་རང་མི་འདུག་པས། ལྷ་ཆོས་བྱེད་པ་མ་འཕྱིས་
ནའང་། སྔས་པའི་སྐྱོན་ནམ་ཡང་མེད་པ་ཡིན་ཏེ། ལུང་ལས། མི་རྣམས་ཚེ་ནི་རབ་ཐུང་ལ། །
དེ་ཕྱེད་མཚན་མོས་འདའ་བར་བྱེད། །ན་རྒས་ཉོན་མོངས་ཕོངས་པ་ཡིས། །ཕྱེད་པོ་དེ་ཡང་
ཚང་མ་མིན། །ཞེས་དང་། གཞན་ཡང་རྒས་རྒས་སྡོད་དུ་ཆུག་ཀྱང་། ད་ལྟ་ལུས་སེམས་དར་ལ་
བབ་ཅིང་། འགལ་རྐྱེན་མེད་དུས་མ་བྱས་ན། རྒས་ཐུག་ནས་ལུས་འདར། དབང་པོ་འགྲིབ།
ཤེས་པ་མི་གསལ་བས་ཆོས་རྣམ་དག་ཡོང་བ་དཀའ་སྟེ། དམ་པས། གཞོན་པའི་དུས་སུ་དཀའ་
ཐུབ་རེ་མལ་གྱིས། །རྒས་ནས་འབྱུང་བས་མི་འཆུན་དིང་རི་བ། །ཞེས་གསུངས་པས། རྒས་
རྒས་སྡོད་པའི་ངེས་པ་མེད་དེ། མངོན་ཤེས་བཟང་པོའམ། ཡི་དམ་བཟང་པོའི་ལུང་བསྟན་
ཐོབ་ན་མ་གཏོགས། དེ་མིན་ཐོག་ཏུ་འབབ་པའི་ངེས་པ་མེད་དེ། ནམ་ལེན་ཆ་མེད་ཀྱི་གཡར་
པོ་དང་འདྲ། བདུད་འཆི་བདག་ཁོ་ནམ་འོང་ཆ་མེད་པ་ཡིན་ཏེ། དེས་ན་ཁང་པ་འདིའི་ནང་།
གོས་འདིའི་འོག །ཙམ་ཁང་འདི་མ་ཟད་པ་ལ། ཁང་པ་འདི་ལ་རོ་ཁང་། གོས་འདི་ལ་རོ་གོས།
ཕྱེ་འདི་ལ་རོ་ཟན་བྱས་ནས་འཆི་དགོས་ཉེན་ཡོད། མདོར་ན། ཚེ་ནི་ངེས་པ་མེད་པ་ལ། །འཆི་
བའི་དུས་བཏབ་ཡོད་མ་ཡིན། །སྲོག་བདུད་ནག་པོ་འཆི་བདག་ཁོ། །འུ་ཡི་བྲེལ་ཁོམ་མི་རྩི་
ཡོད། །ཅེས་ཡང་ཡང་བརྗོད་ཅིང་དྲག་ཏུ་བསམ་པར་བྱའོ། །གསུམ་པ་དེ་རིང་ཉིད་དུ་འཆི་བ་
པ་ལ་གཉིས་ལས། དང་པོ་ནི། འོ་ན་ད་ལོ་ཆོས་རྒྱུགས་འདྲ་བསགས། བྲེལ་བ་ཚོ་ཐག་
བཅད་ནས། སང་ཕོད་ཆོས་བྱ་སྙམ་ན། སང་ཕོད་ཐུག་མི་འཆི་བའི་ངེས་པ་ཡོད་ན་བདེན་དུ་. ་.
38



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ཆུག་ཀྱང་། འོ་སྐོལ་གྱི་ཚེ་ཕྱི་མ་དང་སང་ཕོད་གང་སྔ་མི་ཤེས། དེ་བས་ཞག་ཕྱི་མ་དང་གང་སྔ་མི་
ཤེས། དེ་བས་ངང་དེ་རིང་རང་ལ་འཆི་ཉེན་ཡོད་དེ། ཞི་བ་ལྷས། འདི་ནི་མ་བྱས་བརྩམས་པ་
དང་། །འདི་ཕྱེད་བྱ་བར་གནས་པ་ལ། །གློ་བུར་འཆི་བདག་འོངས་ནས་ནི། ཀྱི་ཧུད་བཅོམ་
ཞེས་སེམས་པར་འགྱུར། །ཞེས་དང་། དེ་རིང་ཁོ་ན་མི་འཆི་ཞེས། །བདེ་བར་འདུག་པ་རིགས་
མ་ཡིན། །ཞེས་དང་། དམ་པས། ཡེངས་པའི་བར་ལ་འཆི་བདག་བདུད་ཀྱིས་འཛིན། །ད་ལྟ་
ཉིད་ནས་སྒྲུབས་ཤིག་དིང་རི་བ། །ཞེས་དང་། ཡང་དགོན་པས། ཚེ་ངེས་མེད་ལ་ནམ་འཆི་
དུས་བཏབ་མེད། །བདུད་འཆི་བདག་ཁོ་བྲེལ་ཁོམ་གྱི་བྱུས་མི་རྩི། །དེ་རིང་འབྱུང་བཞི་དང་
རྣམ་ཤེས་གྱེས་གྱུར་ན། །གདེང་དང་བློ་བདེ་ཚགས་སུ་ཆུད་དམ་སོམས། །ཤེས་གསུངས་ཏེ།
དེ་དག་གི་རྒྱུ་མཚན་ཡང་། བྱིས་པ་དང་། གཞོན་ནུ་དང་། དར་ལ་བབ་པ་མང་པོ། ད་ནང་
རང་ཁམིག་སྐྲོང་ངེ་ཡོད་འཕྲོ་ལ། གློ་བུར་དུ་ཤི་བ་དུ་མ་ཞིག་མཐོང་བ་ཡིན། དེ་ལྟར་རང་རེ་ལ་
ཡང་དེ་རིང་རང་ལ་ཐོག་བརྡིབས་ནས་འཆིའམ། སྐས་དང་གཡང་ལ་འགྲིལ་ནས་འཆིའམ།
གོས་ལ་འཐུམས་ནས་འཆིའམ། ཟ་ཉེས་ནས་འཆིའམ། ནད་སྟོད་གཟེར་སོགས་བྱུང་ནས་
འཆིའམ། གཟའ་གདོང་ཐུག་བྱུང་ནས་འཆིའམ། དེ་བཞིན་དུ་མེ་དང་ཆུ་དང་། འཐབ་མོ་
དང་། ཐོག་བབས་པ་ལ་སོགས་པ་མདོར་ན་དེ་རིང་རང་ལ་འཆི་རྐྱེན་བསམ་གྱིས་མི་ཁྱབ་པ་དང་
ཐུག་ཉེན་ཡོད་པ་ཡིན་ཏེ། དེས་ན་ད་ལྟ་ཐུག་མ་ཤི་བ་ཡང་འཁར་རྗེ་ཆེ་བ་ཡིན། སྔར་མ་
བསམས་པ་ཡིན། བསམས་ན་ནམ་འཆི་ངེས་མེད་ཀྱི་ཚེ་ཐུང་ཞག་འགའ་བོ་འདི་ལ་དུས་གཏན་
གྱི་བདེ་བ་ཞིག་སྒྲུབ་དགོས་པ་ཡིན་ཏེ། མདོར་ན། དེ་རིང་རང་ལ་འཆི་བ་ཡོང་ཉེན་ཡོད། །
འདི་ལ་འཆི་གྲབས་ཟིན་ནམ་སྙིང་རུལ་ལོ། །ཞེས་ཡང་ཡང་བརྗོད་ཅིང་དྲག་ཏུ་བསམ་པར་༔
བྱའོ། །
གཉིས་པ་གལ་ཆེ་འཆི་བ་ལྡོག་པ་ལ་གསུམ་གྱི་དང་པོ་ལྡོག་པ་དངོས་ནི། ཤི་ན་ཡང་ཤི་རུ་
ཆུག་མོད། དེ་ཙམ་རང་འཇིགས་རྒྱུ་ཅི་ཡོད་སྙམ་ན། དེ་ནི་སྔར་ཐོག་ཏུ་མ་བྱུང་བའི་ཚིག་སྦྱོད་
ཁ་སྟོང་ཡིན་ཏེ། ན་ཚ་དྲག་པོ་རེ་བྱུང་ནའང་བཟོད་ནུས་མཁན་འདུག་གམ། དེ་ལས་འཆི་བ་
ཁོ་འཇིགས་ཉེན་ཡོད་དེ། མིག་བསྐམ་པོར་སོང་། ཁ་སྣ་བརྗེས། སྒྲ་སོག་སོག་ངར་ངར་ཟེར།
འཆི་ལྟས་ཐམས་ཅད་ཤར་བ་ན། བསགས་པའི་ནོར་རྫས་ལ་ཁྱེར་དབང་མེད་པར་ནི་ཤེས།
འབྲེལ་བའི་གཉེན་བཤེས་དང་འགྲོགས་དབང་མེད་པར་ནི་ཤེས། བརྩིགས་པའི་ཁང་ཁྱིམ་དུ་
39



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
འབསྡད་དབང་མེད་པར་ནི་ཤེས་ཏེ། ཀུན་བཞག་གཅིག་པུར། ས་ཚུགས་མེད་པའི་ཕྱོགས་སུ་
འགྲོ་དགོས་པར་ཤེས་ནས། ཛི་ཚུབ་ཅིག་དེ་ཙ་ན་ལྡང་བ་ཡིན་ཏེ་སྙམ། གཞན་མི་དགོས་དེ་
རིང་དབང་བོ་ཆེ། གསོད་ངོས་ཤེས་པ་ཞིག་གིས་རང་འཛིན་དུ་བྱུང་ན་ཕར་རྒྱུག་ཚུར་རྒྱུག །ཅི་
དྲག་གང་དྲག་རྟབ་རྟབ་པོ་ཞིག་འོང་བ་ཡིན། དེས་ན་འཆི་བས་མི་འཇིགས་པ་ནི་ཆོས་བརྒྱད་
ཐམས་ཅད་ཀྱི་འདོད་པ་ཟད་པ་གཅིག་ཁོ་ན་འོང་བ་ཡིན་ཏེ། འུ་ཅག་ལ་དེའི་རེ་བ་ཅི་ཡོད། འུ་
ཅག་མལ་གྱི་ཐ་མ་ན་ནི་ཉལ། ཟས་ཀྱི་ཐ་མ་ནི་ཟ། གཏམ་གྱི་ཐ་མ་ནི་ལབ། གཉེན་བཤེས་
མཆི་མ་ཅན་གྱིས་ནི་མཐའ་བསྐོར། ཉེ་དུའི་གདོང་ལ་ནི་བལྟ། གཉེན་དང་གོས་ལ་ནི་འཇུ།
ང་འདྲ་ཞིག་འོང་བ་སྙམ་དུ་ནི་སེམས། སྡོད་འདོད་ཀྱང་བསྡད་དབང་ནི་མེད། འཚེར་ཀྱང་
འགྲོ་དགོས་འོང་བར་ནི་ཤེས། ཅི་ཡོད་ཐམས་ཅད་ནི་བོར། སྔར་བྱས་ཀྱི་ལས་ལ་ནི་འགྱོད། མི་
ཚེ་སྟོང་ཟད་སོང་བ་ནི་དྲན། ཕྱི་ནང་གི་དབུགས་རྒྱུ་བ་ནི་ཆད། ཕུང་པོའི་གྲབས་ཤོམ་ནི་བྱེད།
ཟས་ནོར་ནི་སུས་ཐོབ་ལ་སོང་། ལུས་པོ་འདི་ནི་རོ་ཐག་གིས་དྲིལ། རང་ཁྱིམ་གྱི་ཕྱི་སྒོ་ནས་ནི་
བཏོན། ལམ་སྲང་རྣམས་ངུ་ཆོང་གིས་ནི་བཀང་། རོ་སྣ་ལ་དུང་བུད། རོ་གཞུག་ལ་ཆོ་ངེས་
འདེབས། ཐམས་ཅད་ཀྱིས་ཁོ་ཤི་ཡོད་པ་འདུག་ནི་ཟེར། དགའ་མོད་ཡོད་ཅེས་མིང་སྟོང་ཞིག་
ཤུལ་དུ་བཞག་ནས་དུར་ཁྲོད་དུ་བསྐྱལ་ཏེ། ས་རྗེན་རྡོ་རྗེན་ལ་ནི་བསྒྱུར། ངའི་མགོ་ལ་མ་བརྡེག་
ཅེས། གཅེས་སྤྲས་སུ་བྱས་པ་དེ་ཉིད་ལ་རྡོལ་སྒོང་སྣོལ་རྡེག་གིས་ཇར་ཇིར་ལ་ནི་བཏང་། ངའི་
མིག་ཅེས་རྡུལ་ཕྲ་མོའི་ཟུག་ཀྱང་མི་བཟོད་པ་དེ་ནི་བྱ་རོག་ལ་སོགས་པས་བཏོན་ཅིང་ཁྱེར། ངའི་
སྐྲ་ཞེས་སྣུམ་ཤད་བྱས་པ་དེ་ནི། ལྷག་པས་ཟིང་ཟིང་དུ་ཁྱེར་ནས་ཕྱོགས་ཀུན་ཏུ་འཐོར། ངའི་
ལག་པ་དང་རྐང་པ་ཞེས་གཅེས་སྤྲས་སུ་བྱས་པ་དེ་ཉིད། བྱ། ཁྱི། ཝ། སྤྱང་ལ་སོགས་པའི་ཁ་
ན་ཡེར་ཡེར་ནི་ཁྱེར། ཡན་ལག་དང་ཉིང་ལག་ཐམས་ཅད་ཕྱོགས་དང་ཕྱོགས་མཚམས་སུ་ནི་
འཐོར། ཡང་ན་ནི། ལུས་པོ་འདི་ཉིད་ལ་སས་སྐུངས་བྱས། ཡང་ན་ནི་ཆུ་ལ་སྐྱུར། ཡང་ན་ནི་
མེ་ལ་བསྲེག །ཡང་ན་ནི་རུས་པའི་བར་དུ་རླུང་དང་ཉི་ཚན་ལ་སོགས་པས་སྐྱ་སོབ་སོབ་པོར་གྱུར་
ཏེ། འདི་ནི་མིའི་རུས་པར་འདུག་ཅེས་ལམ་གྱི་བར་དུ་ཁྱབ་པར་གྱུར་ཏོ། །དེས་ན་ཆོས་ཉིད་
འདི་ལྟ་བུ་བསམས་ནས། ཚེ་ཡང་མི་རྟག་གཡོ་བའི་ངང་ཚུལ་ཅན། །ལུས་ཀྱང་མི་རྟག་དུམ་
བུར་འགྱེས་པའི་ཚུལ། །སྐད་ཅིག་རེ་རེས་མི་རྟག་ཚུལ་སྟོན་ན། །ད་དུང་སྡོད་གྲབ་བྱེད་དམ་
སྙིང་རུལ་ལོ། །ཞེས་བརྗོད་དོ། །.::$
40



༄༅ །། སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གཉིས་པ་ལུང་རིགས་ཀྱི་སྒོ་ནས་ངེས་པ་བསྐྱེད་ནས་རྟག་འཛིན་ཟློག་པ་ལ། རྒྱལ་བའི་
བཀའ་དྲི་མ་མེད་པ་བསམ་པ་དང་། མཁས་གྲུབ་ཀྱི་བསྟན་བཅོས་བསམ་པ་དང་། རང་གི་
རིགས་པས་དཔྱད་པ་དང་གསུམ་ལས། དང་པོ་ནི། སྟོན་པ་བཅོམ་ལྡན་འདས་ཀྱིས་རྒྱལ་པོ་ལ་
གདམས་པ་ལས། རྒྱལ་པོ་ཆེན་པོ་འཆི་བདག་གིས་བཟུང་ཞིང་བཏབ་པའི་མི་རྣམས་ནི། ཚེ་
འདིའི་འདུ་བྱེད་གཏོང་དུ་ཉེ་བ་ན། བརྒྱགས་པ་དང་ནི་བྲལ། མགོན་སྐྱབས་དང་དཔུང་
གཉེན་ནི་མེད། འཆི་བས་ནི་འཇིགས། རུས་ཚིགས་རྣམས་ནི་བྱེ། ཤ་ཁྲག་ནི་བསྐམས། ལུས་
ནི་ནད་ཀྱིས་གདུང་། སྐོམ་པས་ནི་གདུང་། བཞིན་ནི་འགྱུར། རྐང་ལག་ནི་གཡུབ། ལུས་སྒུལ་
སྐྱོད་ནི་མི་ནུས། ནུས་མཐུ་ནི་ཟད། ཁ་ཆུ་དང་གཤང་གཅི་དང་། ངན་སྐྱུགས་ནི་ལུས་ལ་གོས།
མིག རྣ་བ། སྣ། ལྕེ། ལུས། ཡིད་ཀྱི་དབང་པོ་རྣམས་ནི་འགགས། སྐྱགས་པ་ནི་འབྱུང་།
སྒྲ་ངར་ངར་པོ་ནི་འདོན། སྨན་པ་དང་། སྨན་དང་། ཁ་ཟས་དང་། བཟའ་བཏུང་ཐམས་
ཅད་སླེས་ལ་བོར་ཏེ། འཇིག་རྟེན་ཕ་རོལ་ཏུ་འགྲོ་བ་ལ། མལ་གྱི་ཐ་མར་ནི་ཉལ། ཐོག་མ་མེད་
པའི་ལས་ངན་པ་སྣ་ཚོགས་ཀྱིས་ནི་གདུང་། སྲོག་གི་ལྷག་མ་ཅུང་ཟད་ཅིག་ནི་ལུས། གཤིན་
རྗེའི་སྐྱེས་བུ་རྣམས་བྲིབ་ཧྲིབ་ནི་མཐོང་། སྡུག་བསྔལ་གྱི་དབང་དུ་ནི་སོང་། ལ་ལས་ག་གསལ་ནི་
འདེབས། དབུགས་རྒྱུ་བ་ནི་ཆད། ཁ་དང་སྣ་ནི་གདངས། སོ་ནི་གཙིགས། ལས་ཀྱི་སྲིད་
ནས། ཡང་སྲིད་ལ་ནི་འཇུག གཅིག་པུ་གཉིས་སུ་མེད་ཅིང་གྲོགས་མེད་པར་འཇིག་རྟེན་འདི་
ནི་འདོར། ཕ་རོལ་ཏུ་ནི་འགྲོ། སྐྱེས་ཆེན་ནི་འདེགས། གཡང་ཆེན་པོ་ལ་ནི་ལྟུང་། ཁྲོད་སྟུག་
པོར་ནི་འཇུག །དགོན་པ་ཆེན་པོར་ནི་འགྲོ། རྒྱ་མཚོ་ཆེན་པོས་ནི་ཁྱེར། ལས་ཀྱི་རླུང་གིས་ནི་
བདས། ས་ཚུགས་མེད་པའི་ཕྱོགས་སུ་འགྲོ་བ་ན། ཆོས་མ་གཏོགས། གཞན་མགོན་ནི་མེད།
སྐྱབས་ནི་མེད། དཔུང་གཉེན་གཞན་མེད་དོ། །ཞེས་གསུངས་ཤིང་། ཁྱད་པར་དུར་ཁྲོད་དུ་
བོར་བའི་ཚུལ་ཡང་། བུ་མོ་བདུན་གྱི་རྟོགས་པ་བརྗོད་པ་ལས། ཤེལ་གྱི་གནས་ཁང་ཤིན་ཏུ་
ཉམས་དགའ་བར། །དར་ཟབ་འབོལ་བའི་ཁྲི་དང་སྙིང་སྡུག་གི །འཇམ་པའི་འདབས་སུ་ཉལ་
བ་གང་ཡིན་པ། །དེ་རིང་འདིར་ནི་ས་ལ་གཅེར་བུར་སྐྱུར། །གཞོན་ནུའི་ཚེ་ན་མ་ཡིས་ལྷས་
མར་ལྡན་པའི་སྐྲ་བྱས་ཤིང་། །ལང་ཚོ་ལྡན་ལ་རིན་ཆེན་ནོར་བུས་མཛེས་པའི་ཕྲེང་བ་མཆོག་
བཅིངས་ལ། །བྲམ་ཟེ་རྣམས་ཀྱི་མེ་ཏོག་དང་བཅས་ཆུ་ཐིགས་འཐོར་ཞིང་ཤིས་པ་བརྗོད་པའི་
མགོ ། དེ་རིང་འདིར་ནི་ལྤགས་པ་བཤུས་ནས་ཁྭ་ཏ་རྣམས་ཀྱིས་འཐོག་པ་འདི་ནི་ཉོན་མོངས་“པ་
41



༄༅།།ད་པའི་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
སོ། །གང་གི་བག་མའི་དུས་ན་དྲི་ཞིམ་སྣུམ་གྱིས་ལེགས་བྱུགས་ནས། །མ་ཡི་ལག་པས་དགེ་
མཚན་བཀྲ་ཤིས་བྱས་གྱུར་པའི། །སྐྲ་དེ་དེ་རིང་རབ་སྐྲག་རླུང་གིས་བསྐྱོད་ནས་ནི། །དུར་ཁྲོད་
དག་གི་ཡིད་ལ་རྔ་ཡབ་ཉིད་དུ་འགྱུར། །དགོད་པའི་ཚེ་ན་རྣམ་པར་འདར་ཞིང་དལ་གྱིས་གཡོ་
བའི་རྣ་རྒྱན་རིན་ཆེན་འོད་འབར་དང༌། །འགྲན་པར་འདོད་ནས་བཞིན་གྱི་དཀྱིལ་འཁོར་ཟླ་བ་
ཉ་བའི་དཔལ་རྒྱས་དབུས། །པདྨ་གཞོན་ནུའི་སྙིང་པོ་ལྟ་བུར་འཇམ་པའི་མཁུར་ཚོས་གང་ཡིན་
དེ། །དེ་རིང་འདི་ན་བྱ་རྣམས་ཀུན་གྱིས་ཁྲག་བཅས་མཆུ་དང་སྡེར་མོ་རྣམས་ཀྱིས་འཚོག་ཅིང་
འབྲད། །སྔོན་ནི་རབ་མཛེས་ཨུཏྤལ་རྒྱས་འདྲའི་མིག་གིས་རྣམ་པར་བལྟས་པ་ནི། །ཆགས་
ཅན་རྣམས་ཀྱིས་མཐོང་བར་གྱུར་ཚེ་བཞིན་རས་འགྱུར་ཞིང་ཉམས་བྱེད་དེ། །དེ་རིང་འདི་ནི་བྱ་
རྣམས་ཀུན་གྱིས་སྟོབ་ཤ་བྱས་ནས་མཆུ་ཡིས་ཕྱུང་ནས་ནི། །མིག་འབྲས་བཏོན་པའི་ཁུང་བུ་
རྣམས་ནི་འཇིགས་རུང་བྲག་ཕུག་འདྲེ་ཅན་བཞིན། །གང་དག་རང་གི་ཁང་པའི་ས་གཞི་མེ་ཏོག་
སིལ་མས་གཏོར་བར་ནི། །གསེར་གྱི་རྐང་གདུབ་སྒྲ་སྙན་སྒྲོགས་ཤིང་དལ་ཞིང་སྒེག་པར་འགྲོ་
བྱེད་ལ། །སྙིང་སྡུག་ལག་པས་བརླ་ཤའི་བར་དུ་དྲངས་ཤིང་ལྡེམས་པར་བྱེད་པ་གང་། །བུད་
མེད་དེ་ཡི་རྐང་ལག་ཤ་ནི་གཅན་གཟན་རྣམས་ཀྱིས་འདྲུད་ཅིང་ཟ། །གང་གི་སྔོ་ནི་འདི་སྐྱིད་
ཅིང་། །གསེབ་ནང་དག་ཏུ་གནས་བྱས་ནས། །ལུས་ཀྱི་ཤིང་འདི་སྤངས་ནས་ནི། །སེམས་ཀྱི་
སྤྲེའུ་གང་དུ་སོང་།གཡོ་དང་མི་གཡོའི་སྒོ་དགུ་ཅན། །མི་གཙང་འདིར་ནི་སྤྱོད་སྤྱོད་པ། །ལུས་ཀྱི་
ཁང་སྟོང་བོར་ནས་སུ། །རྣམ་ཤེས་མགྲོན་པོ་གང་དུ་སོང་། །ཡན་ལག་དང་ནི་ཉིང་ལག་གི །
ཆགས་པའི་དྲ་བར་གནས་འཆའ་བར། །ཀྱེ་མ་ལུས་ཀྱི་གསེབ་འདི་ནས། །སེམས་ཀྱི་བྱ་དེ་གང་
དུ་འཕུར། །ཞེས་གསུངས་པ་ལྟར་ཡིན་ཏེ། །མདོར་ན། རྒྱལ་བའི་གསུང་རབ་དྲི་མེད་མེ་ལོང་
ལ། །མི་རྟག་འཆི་བའི་བཞིན་རས་གསལ་བ་འདི། །རྟག་འཛིན་བློ་ཡི་དྲི་མ་མི་འཁྲུད་ན། །
བདག་གི་དོན་སྙིང་རུལ་བར་གདོན་མི་ཟ། །ཞེས་བརྗོད་ཅིང་བསམ་མོ། །1
གཉིས་པ་མཁས་གྲུབ་ཀྱི་བསྟན་བཅོས་བསམ་པ་ལ་ཡང་། དངོས་དང་། རེ་འདོད་
དགག་པ་གཉིས་ལས། དང་པོ་ནི། གྲུབ་ཐོབ་གོང་མ་རྣམས་ཀྱི་བསྟན་བཅོས་དང་། གསུང་
བགྲོས་དཔག་ཏུ་མེད་པ་གསུངས་པ་རྣམས་ཀྱི་ནང་ནས་ཧྲིལ་དྲིལ་ནས་འཆི་བ་མི་རྟག་པ་རྣམས་
བསྡུས་ནས་བསྟན་ན། སྐྱེ་བའི་སྐྱེལ་མ་ཕྱི་ཐག་ཐུང་ཞིང་འཆི་བདག་བསུན་མ་མེལ་ཚེ་ཚ་བས་
མྱུར་དུ་བཅོམ་ན་ཅི་ཞིག་དྲན། །འཁོར་བའི་གནས་འདིར་འཆི་བདག་བུང་བ་རང་དགར་
42



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བའབབ་འགྲོ་སྲོག་གི་མེ་ཏོག་གེ་སར་ཟ་བ་སུ་ཡིས་བཟློག །ཅ་ཅོས་འཁྲུགས་པའི་བྱེའུའི་ཚོགས་ལ་
བྱ་ཁྲ་སྟོབས་ཆེན་ཐོགས་མེད་རྒྱུག་ལ་ཁ་ནས་ཐར་བ་སུ་ཡིན་དྲང་། །ཆོས་ཀྱི་སྟོབས་བྲལ་སྲོག་
ལུག་འཚོ་བའི་རྫི་བོ་རྣམས་ཀྱིས་འཆི་བདག་སྤྱང་ཁྱི་ཐོགས་མེད་རྒྱུ་བ་སུ་ཡི་བཟློག །འཁོར་བའི་
སྤྲིན་ནག་འཁྲུག་པའི་ཁྲོད་ཀྱི་ཚེ་སྲོག་གློག་ཕྲེང་འགྱུ་བ་འདི་ནི་ཡུན་རིང་གནས་པ་ག་ལ་སྲིད། །
ལས་ངན་རླུང་གི་ཁྲོད་ན་གནས་པའི་སྲོག་གི་མར་མེ་གཡོ་ལྡན་འདི་ནི་མྱུར་དུ་རྣལ་བ་ཁོ་ནར་
ངེས། །སྟོབས་ཆེན་ལས་ཉོན་རྒྱུན་དྲག་འབབ་པར་སྲོག་གི་ཆུ་བུར་སྐྱེས་པ་འདི་ནི་མྱུར་དུ་
འཇིག་པ་ཁོ་ནར་ངེས། །སྟེང་ན་རླུང་སྤྲིན་འོག་ན་ཆུ་རླུང་བར་གྱི་ནགས་ཚལ་གཡོ་བ་འདི་དག་
བདག་སྲོག་ངེས་པར་འཆི་བར་མངོན། །མལ་གྱི་ཐ་མར་ཉལ་ཤིང་གོས་ཀྱི་ཐ་མ་གྱོན་ལ་ཟས་ཀྱི་
ཐ་མ་རབ་ཟ་གཏམ་གྱི་ཐ་མ་སྨྲ་བྱེད་མིག་གི་ཐ་མས་མིག་ཚུགས་བལྟ་བའི་འཆི་མིག་ཅན། །
འཐེན་པ་བཞིན་དུ་བ་སྤུ་གྱེན་ལངས་སྐྱུར་བ་བཞིན་དུ་གཤང་གཅི་མཐུར་སྐྱོད་བཅོས་པ་བཞིན་
དུ་ཁྱད་ཤ་ཕྱིར་སྦོས་སྡིགས་པ་བཞིན་དུ་མིག་འབྲས་ནང་དུ་བྲོས་པ་ཅན། །གཤང་གཅི་མཐོང་
ལྟར་ཟས་ཀྱི་ཞེན་ལོག་ཡི་དྭགས་ལྟ་བུར་སྐོམ་གྱི་སྲིད་འཕེལ་ཕ་བོང་ཆེ་ལྟར་ལུས་སྐྱོན་མི་ནུས་
རླུང་ལྟར་གཡོ་བའི་སེམས་ནི་རབ་གཡོ་ཕ་རོལ་འགྲོ། །ཀུན་བཞག་གཅིག་པུར་འགྲོ་དགོས་ཤེས་
ནས་རིག་རིག་མིག་གིས་ཉེ་དུ་ལྟ་ཞིང་ཚེ་འདིར་ཞེན་ཕྱིར་གཡང་སར་ལྟུང་བ་ཤིང་ལ་འཇུ་ལྟར་
ནོམ་ནོམ་ལག་པས་གོས་ལ་འཇུ། །ངར་ངར་དབུགས་ཀྱི་ཕྲེང་བ་འཆད་ཅིང་ཕྱང་ཕྱང་མགོ་བོ་
ཐུར་དུ་འཕྱང་ལ་ཤིག་ཤིག་རུས་ཚུགས་མི་ཐུབ་ཤོར་ཚེ་འཇིགས་འཇིགས་གཤིན་རྗེའི་ཕོ་ཉ་རྣམ་
མཐོང་ཕྱིར་ཕྱུར་མཚོན་ཆ་མི་བཟད་འཕྱར་ཞིང་ངམ་ངམ་བདག་ལ་འདེབས་པར་བྱེད། །ཇི་
ལྟར་ཇི་སྙེད་མ་རིག་མཐུ་ཡིས་དངོས་དང་དངོས་མེད་ལོག་པར་མཐོང་ནས་ཐུབ་ཀྱིས་བརྡུང་
ཞིང་རྦ་ཀློང་དུ་འཁོར་མེ་ལྕེས་ཀུན་བསྲེག་རླུང་གིས་རབ་ཁྱེར་འཇིགས་སྣང་ཀུན་ཤར་གཤིན་རྗེའི་
ཕོ་ཉས་གཤིན་རྗེའི་ཁྲིམས་རར་འཁྱེར་བར་འགྱུར། །བརྩིགས་པའི་མཁར་དུ་སྡོད་པའི་དབང་
མེད་བསགས་པའི་ཟས་ནོར་སྤྱོད་པའི་དབང་མེད་འབྲེལ་བའི་གཉེན་དང་བཤེས་པའི་དབང་
མེད་མཐུན་པའི་གྲོགས་དང་འགྲོགས་དབང་མེད་པར་གཤིན་རྗེའི་ཞགས་པས་སྐྱེ་ལག་བཅིངས་
ནས་གཤིན་རྗེའི་དྲུང་དུ་འཁྱེར་བར་འགྱུར། །སྐབས་དེར་ལུས་འདི་རོ་ཐག་གིས་བཅིངས་རོའི་
ཁྲི་ལ་རོ་འགྱེལ་བྱས་ནས་རོ་སྣ་དག་ལ་རོ་དུང་འབུད་ཅིང་རོ་གཞུག་ངུ་ཆོ་ངེ་ཅི་ཡང་འདེབས་ལ་རོ་
ལྡན་དུར་ཁྲོད་འཇིགས་པའི་གནས་སུ་རོ་ཚོགས་གཞན་དང་ལྷན་ཅིག་བསྒྱུར། །བདག་གི་ལུས་པ
43



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
འདི་དུར་ཁྲོད་དུ། །མགོ་བོ་བརྡུང་ཞིང་ཡན་ལག་བཤས། །རྒྱུ་ལྟོ་ཚོགས་རྣམས་བཅད་ཅིང་
བསྐྱུར། །རེས་འགའ་བྱས་ཀྱང་ཟ་མི་འགྱུར། །གཟུགས་དེ་མྱ་ངན་ལྡང་བའི་གཟུགས། །སྒྲ་ནི་
དུ་ཆོང་ཤི་བའི་གཏམ། །དྲི་ནི་རུལ་དྲིས་ལུང་བ་འགེངས། །རོ་ནི་རོ་ཟན་འགྱེད་ལ་སོགས། །
ཡང་ན་རོ་དེ་ས་ལ་སྐུངས། །ཡང་ན་རོ་དེ་ཆུ་ལ་སྐྱུར། །ཡང་ན་མེ་ལ་སྲེག་པར་བྱེད། །ཐ་མར་
རླུང་གིས་རྗེས་མེད་བྱས། །སྔ་མའི་ཞག་ལ་རང་དང་འགྲོགས་པ་ཡི། །རྒན་དང་གཞོན་དང་དེ་
བཞིན་བར་མ་དང། །སྐྱེས་པ་བུད་མེད་རབ་ཏུ་བྱུང་བ་སོགས། །ཤི་བའི་རོ་ཀུན་ཚོགས་ལྟར་
གནས་དེར་ཁྱབ། །ཅེས་དང་། མདོར་ན། དེ་རིང་ལུས་ཀྱི་ཁང་གོག་སྟོང་བར་བཞག །སྙིང་
མེད་རོ་ནི་ས་ལ་རྗེན་པར་སྒྱུར། །ཀུན་བཞག་གཅིག་པུར་ག་ཤེད་འགྲོ་དགོས་ན། །རུས་པའི་
གཏིང་ནས་དུ་སྙིང་མི་འདོད་དམ། །ཞེས་ཡང་ཡང་བརྗོད་ཅིང་དྲག་ཏུ་བསམ་པར་བྱའོ། །
གཉིས་པ་རེ་འདོད་བཀག་པ་ནི། འོ་ན་འཆི་བས་འཚེར་ཡང་། བསགས་པའི་ནོར།
འབྲེལ་བའི་གཉེན། བརྩིགས་པའི་མཁར་སོ། ཚེ་འདིའི་ཕུན་ཚོགས་ཀྱིས་ཕན་ནོ་སྙམ་ན།
འཆི་བའི་ཚེ་དེ་རྣམས་ཀྱིས་ཀྱང་མི་ཕན་ཏེ། གཉེན་བཤེས་འཁོར་གཡོག་མང་པོས་ར་མདའ་བྱ་
ས་མེད། མཁར་བཙན་པོས་ཐུབ་ས་མེད། དཔའ་བོའི་སྟོབས་ཀྱིས་བཟློག་ཏུ་མེད། ཁ་དྲག་
པོས་དབང་ཆེ་བྱ་ས་མེད། དྲུང་པ་སྤྱང་པོས་འཛུར་ས་དང་། ཐབས་བྱ་ས་མེད་དེ། མདོ་ལས།
རྒྱལ་པོ་ཆེན་པོ། ན་བས་ནི་ནད་མེད་པ་འཇོམས་ཤིང་འོང་ངོ་། །རྒས་པས་ནི་དར་ལ་བབ་པ་
འཇོམས་ཤིང་འོང་ངོ་། །རྒུད་པས་ནི་ཕུན་སུམ་ཚོགས་པ་འཇོམས་ཤིང་འོང་ངོ། །འཆི་བས་ནི་
སྲོག་འཇོམས་ཤིང་འོང་ངོ༌། །དེ་ལ་མགྱོགས་པས་འབྲོས་པའམ་སྟོབས་ཀྱིས་ཟློག་པའམ། ནོར་
གྱིས་སླུ་བའམ། རྫས་དང་། སྔགས་དང་སྨན་གྱིས་ཞི་བར་སླ་བ་མ་ཡིན་ནོ། །ཞེས་དང་།
སྤྱོད་འཇུག་ལས། བདག་ནི་མལ་ན་འདུག་བཞིན་དུ། །གཉེན་བཤེས་རྣམས་ཀྱིས་མཐའ་
།
བསྐོར་ཀྱང་། སྲོག་འཆད་པ་ཡི་འཚོ་བ་དག །བདག་ཉིད་གཅིག་པུས་མྱོང་བར་འགྱུར། །
གཤིན་རྗེའི་ཕོ་ཉན་ཟིན་པ་ལ། །གཉེན་གྱིས་ཅི་ཕན་བཤེས་ཅི་ཕན། །དེ་ཚེ་བསོད་ནམས་
གཅིག་སྐྱབས་ན། །དེ་ཡང་བདག་གིས་མ་བསྟེན་ཏོ། །ཞེས་དང་། ཆོས་རྗེ་པས། རིག་རིག་ན
མིག་ནི་ཉེ་དུའི་གདོང་ལ་བལྟ། །ནོམ་ནོམ་ལག་པས་རང་གི་གོས་ལ་འཇུ། །ངར་ངར་དབུགས་
ཀྱི་ཕྲེང་བ་འཆད་ལ་ཉེ། །འཇིགས་འཇིགས་འདྲ་བའི་གཤིན་རྗེས་ཟིན་པའི་ཚེ། །གཉེན་
བཤེས་བརྩེ་གདུང་ཆེ་ཡང་ཅི་བྱར་ཡོད། །ཅེས་དང་། གང་ཚེ་འདུ་ཤེས་བྲལ་ཞིང་མིག་མི་
44



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
སགཡོ། །དབུགས་ནི་འཆོད་ཅིང་སྐྱེས་བུ་འབྱུང་ལ་ཉེ། །ཕྱོགས་སླད་འགྲོ་བའི་གཏོལ་མེད་གྱུར་
པ་ན། །དེ་ཚེ་བུ་དང་ཆུང་མས་ཅི་བྱར་ཡོད། ཅེས་དང་། སྡིག་སྡུག་གཏམ་ངན་ཁྱད་བསད་
ནས། །ཕངས་སྲིས་བྱས་པའི་ནོར་གྱིས་ཀྱང་། །ཁམ་གཅིག་ཁྱེར་དབང་མེད་པས་ན། །དགོས་
བ་མེད་པའི་ནོར་གྱིས་ཅི། །མཐུན་འཇུག་ངོ་བསྲུངས་བྱེད་བྱེད་ནས། །སྡུག་རོགས་བྱས་
པའི་གཉེན་གྱིས་ཀྱང་། །གོམ་གང་སྐྱེལ་མཁན་མེད་པས་ན། །དགོས་དུས་མེད་པའི་གཉེན་
གྱིས་ཅི། །སྒོ་གསུམ་རྡུལ་དུ་རབ་རླགས་ཏེ། །འབད་པས་བརྩིགས་པའི་ཁང་པས་ཀྱང་། །
འཆི་བདག་ནད་གཅིག་མི་ཐུབ་ན། །དགོས་ཁར་མེད་པའི་ཁང་པས་ཅི། །ཞེས་དང་། ཚོལ་
བའི་ཚེ་ན་ཉོན་མོངས་བརྒྱ་ཡིས་རྟེན། །རྙེད་ནས་སྤྱོད་པར་མི་ནུས་སེར་སྣའི་གཞི། །གལ་ཏེ་
གཞན་གྱིས་ཕྲོགས་ན་སྨྲེ་སྔགས་རྒྱུ། །ཤི་ནས་ཕན་པ་མེད་པའི་ནོར་གྱིས་ཅི། །དང་པོ་འགྲོགས་
པའི་ཚེ་ན་ཆགས་པའི་རྟེན། །གྲགས་ནས་འགྲོགས་པའི་ཚེ་ན་འཁོན་གྱི་གཞི། །གལ་ཏེ་གཞན་
དང་འགྲོགས་ན་ཕྲག་དོག་རྒྱུ། །ཤི་ནས་ཕན་པ་མེད་པའི་གཉེན་གྱིས་ཅི། །རྩིག་པའི་ཚེ་ན་
སྡུག་བསྔལ་བརྒྱ་ཡིས་རྟེན། །བརྩིགས་ནས་འཁོལ་བར་འདོད་ཚེ་ཆགས་པའི་གཞི། །གཞན་
གྱིས་ཆུད་ཟོས་བྱས་ན་འཁྲུག་པའི་རྒྱུ། །ཤི་ནས་ཕན་པ་མེད་པའི་ཁང་པས་ཅི། །ཞེས་བརྗོད་
ཅིང་དྲག་ཏུ་བསམ་མོ། །གལ་ཏེ་འཆི་བ་རང་མི་ཟློག་ཀྱང་ ནོར་ཤིད་ལ་གཏོང་པ་ལ་ཕན།
གཉེན་གྱིས་གྲོགས་བྱེད་པ་ལ་ཕན། ཁང་པས་ཤི་བ་དུར་གྱི་གྲོགས་སྡོངས་ལ་ཕན་ནོ་སྙམ་ན།
ནོར་ལ་མ་ཆགས་ན་མ་ཤི་གོང་དུ་བཏང་བས་ཆོག་པ་ལ། ཤི་སྦྱར་འཐམས་ནས་གཏོང་ཨེ་ནུས་
པར་འདུག་གེ །རང་ཤི་སྦར་འཐམས་པའི་ནོར་དེ་གཞན་གྱིས་བཏང་ཡང་རང་ལ་ཕན་ཆུང་བ་
ཡིན། ཕལ་ཆེར་གཞན་གྱིས་གཏོང་བའི་ངེས་པ་ཡང་མེད་དེ། དེའི་ཚེ་འདི་ལ་རང་རང་ལ་
དགོས་མང་འབོད་འོང་བ་ཡིན། ཆོས་པར་སྒོམ་པ་རྣམས་ཀྱང་བཟའ་རྒྱུ་བྱུང་ན། གཤིན་ནོར་
ལ་ཧབ་ཤ་བྱེད་པར་འདུག །འཁྱེར་མཁན་རྣམས་ལ་ཅུང་ཟད་ཕན་ཀྱང་རང་རེ་ལ་ཕན་སེམས་
ཡོད་པར་དཀའ་བས། བསོད་ནམས་ཙམ་མི་ཐོབ་ཀྱི་སྟེང་དུ། རང་གིས་སྔར། ཕུད་ནོར་ཁོ་
སོག་པའི་དུས་ཀྱི་སྡིག་སྡུག་གཏམ་ངན་གྱི་བགོ་ཤ་གཞན་སུས་ཀྱང་མི་ཁུར་བར་རང་གི་གཉའ་
གོང་དུ་ལྕི་བ་ཡིན་ཏེ། བཤེས་སྤྲིང་ལས། ཁྱོད་ཀྱིས་ལྷ་དང་བྲམ་ཟེ་དྲང་སྲོང་དང་། ཡབ་ཡུམ་
བཙུན་མོ་སྲས་དང་བློན་པོ་དང་། །འཁོར་གྱི་སླད་དུའང་སྡིག་པ་མི་བགྱི་སྟེ། །དམྱལ་བའི་སྡུག་
བསྔལ་སྐལ་ནོད་འགའ་མ་མཆིས། །ཞེས་གསུངས་ཏེ། དེ་ལྟར་རང་གི་སྡིག་གཞན་གྱིས་མི་
45



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
42.ལེན་ཀྱང་། རང་ཤི་སྦྱར་འཐམས་པའི་གཤིན་པོའི་རྫས་དེ་རྣམས་ལ་སུས་ཐོབ་བྱས་ཀྱང། སྡིག་
པ་ཆེན་པོས་ཁྱབ་པས། མེ་འགམ་པ་དང་འདྲ་བ་ཡིན། དེས་ན་ཆགས་ཞེན་གྱིས་བསགས་པའི་
ཕུང་ནོར་ཁོས། ཐོག་མཐའ་བར་གསུམ་དུ་མི་དགེ་བའི་རྣམ་ཐར་བཤད་ན། རྐང་གི་ཁོང་ནས་
ངུ་བྲོ་བ་ཡིན། དེ་བཞིན་དུ་གཉེན་གྱིས་གྲོགས་བྱེད་ན། སྔ་གོང་དུ་ཡང་གྲོགས་ཡང་དག་བྱས་
པས་ཆོག་པ་ལ། ཚིག་རྩེགས་རེས་ཀྱང་བརྒྱངས་ནས་ཇི་བཞིན་མི་ཕན་པར་འདུག །ལན་
གཉིས་གསུམ་རེ་རྩེགས་ན་འཁོན་མཛུགས། དེ་ནས་མཛའི་བཅུག་བྱས་ཀྱང་ཕན་པར་དཀོན།
དེས་ན་ཤིད་གྲོགས་ཡང་དག་བྱེད་པའི་ངེས་པ་མེད། ཞག་རེ་ཞིག་གཉིས་གྲོགས་བྱེད་པ་ཙུག་
བྱེད་ཀྱང་། རང་དོན་རེ་ཕུགས་སུ་བཅུག་ནས་གཤིན་པོ་ལ་གང་ཕན་བྱེད་པ་དཀོན་པ་ཡིན།
གལ་ཏེ་རང་ལ་བརྩེ་བའི་གྲོགས་ཤིག་ཡིན་ན་ནི། དེའི་མྱ་ངན་དང་སྡུག་བསྔལ་སངས་དུས་མེད་
པས། མི་ཕན་གྱི་སྟེང་དུ་གསོན་གཤིན་གཉིས་ཀ་ལ་གནོད་པར་འདུག །མི་མཛའ་བའི་གྲོགས་
ཀྱིས་ནི་གང་གནོད་ངེས་བྱེད། དེ་བཞིན་དུ་ཁང་པ་སོགས་དང་མཚུངས་སོ། །འོ་ན་ཡོ་བྱད་དེ་
རྣམས་ཀྱིས་འཆི་བ་ལ་མི་ཕན་ཡང་། ཚེ་འདིར་ཕན་པ་རེ་ཞིག་ཟས་ནོར་སོགས་བསྒྲུགས་ལ།
དེ་ནས་འཆི་ཆོས་བྱ་སྙམ་ན། དེ་ཡང་ཚེ་འདིར་ཅུང་ཟད་ཕན་ཡང་། ཚེ་ཕྱི་མར་ཕུང་ལ་སྦྱོར་བ་
ངོས་ཐུ་ཞིང། ལས་བྱས་པ་ཟིན་མེད་ཆུའི་རི་མོ་འདྲ་བས། འབྲེལ་ཆོད་དུས་གཅིག་མི་འོང་
པས། ད་ལྟ་ནས། འཆི་ཆོས་བྱ་དགོས་ཏེ། དམ་པས། བྲེལ་དོན་ཚར་ནས་ཆོས་ལ་ཕྱིན་པ་
མེད། །དྲན་པའི་ཚེ་ན་སྒྲུབས་ཤིག་དིང་རི་བ། །ཞེས་གསུངས་ཤིང་། ཟས་ནོར་གྱི་རྩོལ་སྒྲུབ་
དགོས་སྙམ་ཡང་འགྲུབ་པའི་ངེས་པ་མེད་དེ། ལ་ལས་ཐང་ཤ་ཆོད་ཆེད་འབད་ཀྱང། བཟར་
མེད་བགོར་མེད་དུ་འདུག་ཅིང་། ལ་ལས་དལ་བར་བསྡད་ཀྱང་ལྷུག་གེ་འབོ་ལེ་འོང་གིན་འདུག་
པ་ཡིན། ཁྱད་པར་དུ་སྔར་བཤད་པ་ལྟར་དེ་རིང་རང་ལ་འཆི་ཉེན་ཡོད་པས། ཐོག་ཏུ་མི་འབབ་
ཅིང་ཉེས་ཆེ་བའི་གྲབ་ཤོམ་དེ་ཚོ་བཞག་ནས། དགོས་པའི་འཆི་ཆོས་ལ་འབད་པ་དྲག་སྟེ། ཆོས་
རྗེ་པས། ཕྱི་ཚིས་གྲབ་ཤོམ་གྲོག་སྐམ་ཉ་རྒྱ་འདྲ། །བསམ་པའི་ཐོག་ཏུ་མི་འབབ་འདོད་འདུན་
སྐྱུངས། །ཅིས་ཀྱང་དྲན་ན་འབྱོར་རྒྱུད་འདུ་འབྲལ་སོམས། །ལྟོས་ཐུབ་ཆོས་ལས་འདུག་གེ་མ་
ཎི་བ། །ཞེས་གསུངས་པ་ལྟར་རོ། །གལ་ཏེ་ཟས་ནོར་སོགས་ཕུལ་རྒྱུ་མེད་ན་བླ་མ་ཡང་མི་
མཉེས་ཤིང་། མི་ཁྱུ་རུ་ཡང་མི་ཆུད་པས། ཟས་ནོར་ཅུང་ཟད་བསགས་ལ་ཆོས་བྱ་སྙམ་ན། དེ་
འདྲ་ནི་བླ་མ་སློབ་དཔོན་གྱི་མིང་བཏགས་པར་ཟད་ཀྱི། དོན་ལ་སྡིག་པའི་གྲོགས་པོ་རང་ཡིན།
46



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཟས་ནོར་ཕུལ་བ་ལ་མཉེས། མ་ཕུལ་བ་ལ་མི་དགའ་བར་བྱེད་པའི་བླ་མ་དེས་བླ་མ་མི་འོང་།
འཇིག་རྟེན་ཆོས་བརྒྱད་སྤངས་ནས་མི་ཁྱུ་ནས་བུད་པའི་དབང་ཕྱུག་མི་ལ་རས་ཆེན་ལྟ་བུ་ཞིག་
དགོས་པ་ཡིན། དགེ་བའི་བཤེས་གཉེན་ཡིད་བཞིན་ནོར་བུ་དང་འདྲ་བས། དེ་ལ་ཟང་ཟིང་
འབད་མེད་དུ་འདུ་སྟེ། ཁ་དཔེ་ལ། མ་སེམས་བཟུང་བས་མི་ཟིན་བཏང་བས་ཟིན། །ཟས་
ནོར་བསགས་པས་མི་སོག་གཏོར་བས་སོག །ཟེར་བ་དེ་ཡིན། མདོར་ན། ཕུན་ཚོགས་སྔོན་ལ་
བསྒྲུབས་ནས་ཕྱི་ནས་ནི། འཆི་ཆོས་རྣམ་དག་སྒྲུབ་བོ་བསམ་ན་ཡང་། །ཚེ་ལ་ལྟོས་པ་ཁྱེལ་བ་མི་
འདུག་པས། དྲན་པའི་མོད་ལ་སྒྲུབས་ཤིག་སྙིང་རུལ་ལོ། །ཞེས་བརྗོད་ཅིང་བསམ་མོ། །
གསུམ་པ་རང་གི་རིགས་པས་དཔྱད་ནས་སྒོམ་པ་ནི། དཔེར་ན་དེ་རིང་འཆི་བར་ཐག་
བཅད་པའི་མི་གཅིག་ལ། རྫས་དངོས་པོ། བཟའ་བཏུང་། འདོད་ཡོན་ཡིད་དུ་འོང་བ་གང་ལ་
ཡང་ཡིད་མི་འཆགས་པར། འཆི་བའི་མྱ་ངན་འབའ་ཞིག་ཡིད་ལ་བྱེད་པ་མ་གཏོགས། གླུ་
གཞས་བྲོ་བརྡུང་བ། ཛར་སྒེག་ཆོས་ང་རྒྱལ་ཁྱད་གསོད་ཀུ་རེ་ཆགས་གཏམ་སོགས་ཀྱི་སྐབས་
མེད་པར་ཐམས་ཅད་མྱ་ངན་གྱི་ཁོངས་སུ་ཆུད་པ་རང་རེ་རྣམས་ཀྱིས་མངོན་སུམ་དུ་མཐོང་བ་དེ་
ཡིན་ཏེ། མདོར་ན། རྨས་པའི་མི་ལ་གོ་ཆ་འགེབས་པ་དང་། །ནད་པ་འཆི་ཁར་ཁྱིམ་ཐབ་སྒྲིག་
པ་བཞིན། །དགོས་མེད་བྱ་བ་ཐམས་ཅད་སྐྱུར་ནས་ནི། །མི་རྟག་འཆི་བ་སྒོམས་ཤིག་སྙིང་རུལ་
ལོ། །ཞེས་ཡང་ཡང་བརྗོད་ཅིང་དྲག་ཏུ་བསམ་པར་བྱའོ། །གསུམ་པ་འཆི་བ་དངོས་ཀྱི་སྡུག་
བསྔལ་བསམ་པ་ནི། འོ་ན་འཆི་བའི་ཚེ་ན། འཆི་ཆོས་མེད་པའི་མི་ལ་སྡུག་བསྔལ་ཇི་ལྟ་བུ་ཞིག་
འབྱུང་སྙམ་ན། ལས་ངན་པ་སྤྱད་པའི་དབང་གིས་འཁྲུལ་སྣང་སྣ་ཚོགས་འཆར་ཏེ། སྤྱོད་
འཇུག་ལས། སྐྱེ་བོ་ཡན་ལག་གཅོད་པའི་སར། །དེ་རིང་ཁྲིད་པའང་བྱེད་གྱུར་ཏེ། །ཁ་སྐམས་
མིག་རྩ་ཞན་ལ་ སོགས། ། སྔ་ལས་གཞན་དུ་འགྱུར་སྣང་ན། ། གཤིན་རྗེའི་ཕོ་ཉ་འཇིགས་
འཇིགས་ལྟའི། །ཤ་ཚུགས་ཅན་གྱིས་བཟུང་གྱུར་ཅིང་། །འཇིགས་ཆེན་ནད་ཀྱིས་ཐེབས་གྱུར་
པ། །རབ་ཏུ་ཉམ་ཐག་སྨོས་ཅི་དགོས། །ཞེས་དང་། རང་སྡིག་དྲན་པས་གདུང་བ་དང་། །
དམྱལ་བའི་སྒྲ་ནི་ཐོས་པ་ཡིས། །སྐྲག་པས་མི་གཙང་གོས་གྱུར་ཅིང་། །རབ་ཏུ་འགྱོད་ཚེ་ཅི་བྱར་
ཡོད། །ཅེས་གསུངས་ཏེ། གནད་གཅོད་ཀྱི་སྡུག་བསྔལ་དང་། འཇིགས་སྐྲག་མཐའ་ཡས་པ་
འབྱུང་བས། ད་ལྟ་དབང་ཡོད་དུས་སྡིག་སྤོང་དགེ་བ་བསྒྲུབ་པ་ལ་འབད་དགོས། དེ་ལྟར་མི་
བྱེད་ན་ཧ་ཅང་མི་རིགས་ཤིང་གཏི་མུག་པ་ཡིན་ཏེ། ཞི་བ་ལྷས། བདག་ལ་མི་འཇིགས་སུ་ཡིས་ས
47



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
བྱིན། །འདི་ལས་ཇི་ལྟ་ངེས་ཐར་འགྱུར། །གདོན་མི་ཟ་བར་མེད་གྱུར་ན། །ཅི་ཕྱིར་འདི་ལྟར་
བདེ་བར་གནས། །བདག་ནི་མལ་ན་འདུག་བཞིན་དུ། །ལམ་ནི་ཀུན་ནས་བཀག་ནས་སུ། །
འཆི་བདག་གིས་ནི་བལྟས་བཞིན་ལ། །ཇི་ལྟར་ཁྱོད་ནི་ཟ་དགའ་ཞིང་། །འདི་ལྟར་གཉིད་ལོག་
ཇི་ལྟར་དགའ། །ཞེས་དང་། ད་ལྟའི་སྡུག་བསྔལ་ཕྲ་མོའང་མི་བཟོད་ན། །འཆི་དུས་གནད་
གཅོད་སྡུག་བསྔལ་སུ་ཡིས་བཟོད། །མི་བཟོད་ན་ཡང་མི་འདོད་ཐོག་ཏུ་འབབ། །ལེགས་པར་
བསམ་མནོ་ཐོངས་དང་སྙིང་རུལ་ལོ། །ཞེས་བརྗོད་ཅིང་དྲག་ཏུ་བསམ་མོ། །
བཞི་པ་འཆི་ཆོས་རྣམ་དག་བྱ་བར་བསམ་པ་ལ་ཡང་ལྔ་ལས། དང་པོ་གང་ཕན་བསམ་
པ་ནི། འོ་ན་ཅིས་ཀྱང་མི་ཕན་པར་འཆི་བ་ཡིན་པར་འདུག་ཅིང་། འཆི་བའི་ཚེ་ན་སྡུག་བསྔལ་
ཆེན་པོ་འབྱུང་བར་འདུག་པས། དེ་ལ་གང་གིས་ཕན་སྙམ་ན། ཚེ་ཕྱི་མར་ཡང་བཅོལ་མ་བཞིན་
བླངས་པས་ཆོག །དགོས་པའི་དུས་སུ་ངོ་ཤེས་བྱེད། ཕ་མཁར་བཟང་པོའི་ཁྱིམ་དུ་བུ་འགྲོ་བ་
བཞིན་དུ་ཞུགས་པས་ཆོག་པ་དང་། ཡིད་བཞིན་གྱི་ནོར་བུ་རིན་པོ་ཆེ་ལྟར་དགོས་འདོད་ཐམས་
ཅད་འབྱུང་བ་ནི་དམ་པའི་ཆོས་ཡིན་ཏེ། མདོ་ལས། རྒྱལ་པོ་ཆེན་པོ། དེའི་ཚེ་དེའི་དུས་ན།
ཆོས་ནི་གླིང་དང། གནས་དང་། མགོན་དང་། སྐྱབས་དང་། དཔུང་གཉེན་དང་། རྟེན་དུ་
འགྱུར་རོ། །ཞེས་གསུངས་པས། འཆི་བའི་ཚེ་ཆོས་མིན་པ་གཞན་སུས་ཀྱང་ཕན་པ་མི་འདུག་
པས། ཚེ་འདིའི་འདུན་མ་ལ་སྙིང་པོ་ཅི་ཡང་མེད་སྙམ་དུ་བསམ་ནས། ཚེ་འདི་བློས་གཏོང་བ་
གལ་ཆེ་སྟེ། བློས་མ་བཏང་ན། ཚེ་འདིའི་བྱ་བ་ལ་མི་ཚེ་ཤོར་ནས་ཆོས་མི་དྲན། རྒྱ་ལ་དྲན་ནས་
སྦྱིན་པ་ཞིག་གཏོང་ནའང་། ཚེ་འདིའི་ནད་ཞི་གདོན་ཞིའམ། སྙན་གྲགས་ཀྱི་དབང་དུ་སོང་།
ཚུལ་ཁྲིམས་ཤིག་བསྲུང་ན་ཡང་ཚེ་འདིའི་རྙེད་བཀུར་གྱི་ནོར་དུ་སོང་། ཐོས་བསམ་སྒོམ་གསུམ་
གང་བྱེད་ཀྱང་ཚེ་འདིའི་ཆེ་ཐབས་སུ་སོང་། དེ་ལྟ་བུའི་ཆོས་དེས་ཚེ་ཕྱི་མ་ལ་ཡང་མི་ཕན་ན།
ཐར་པ་ཐོབ་པ་ལ་ལྟ་ཞོག །སྐབས་རེ་ཙམ་འཆི་ཆོས་དྲན་ཡང་འཇིག་རྟེན་གྱི་བྱ་བས་གཡེང་ནས་
བྱེད་མི་ཁོམ། བྱེད་ལོ་བྱས་ཀྱང་མགོ་མི་ཐོན། དེས་ན་སྙིང་ནས་ཆོས་ཤིག་བྱེད་ན། འཇིག་
རྟེན་འདིའི་བྱ་བ་ལ་བློ་ཐག་རྦད་ཀྱིས་བཅད་ནས། བསམ་རྒྱུ་དང་བྱ་རྒྱུ་ཆོས་མིན་པ་མེད་པ་
ཞིག་དགོས་ཏེ། ཚེ་འདིའི་རྒྱུ་ཁ་མ་ཉམས་པ་དང་། ཕྱི་མའི་ལམ་སྣ་ཟིན་པ་གཉིས་མི་འགྲུབ།
གནག་ལ་ཕྲད་པའི་ཁྱི་རྒན་གཅིག་གིས། དམར་ལ་འཁྱུག་པའི་ཝ་གཉིས་མི་ཟིན་ཟེར་བ་བཞིན་
ཡིན། ནད་གདོན་སོགས་ཆོས་ཀྱི་གེགས་སུ་བྱེད་ཀྱང་། རང་གི་བློ་ལས་སུ་རུང་ན་གྲོགས་སུ་འ
48



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
འགྲོ་བ་སྲིད་ཀྱང་ཚེ་འདི་ལ་ཞེན་པས་ནི། གེགས་ཁོ་ན་བྱེད་པ་འདི་ལས་བར་ཆད་ཆེ་བ་མེད་
པས། འདི་སྤོང་བ་ཤིན་ཏུ་གལ་ཆེའོ། །མདོར་ན། དགོས་པའི་དུས་སུ་ཕན་པ་དམ་ཆོས་
ཡིན། །འདི་ལ་བཤོལ་ཐབས་ནམ་ཡང་མི་འདུག་པས། །དུད་འགྲོ་ལྟ་བུའི་སྤྱོད་པ་སྤངས་ནས་
ནི། །རང་ལ་ཕྱི་ཐག་བསྲིངས་ན་མི་ལེགས་སམ། །ཞེས་བརྗོད་དོ། །
གཉིས་པ་འཆི་ལུགས་ཀྱི་ཁྱད་པར་བསམ་པ་ནི། འོ་ན་ཆོས་བྱས་ཀྱང་འཆིའོ་སྙམ་ན།
འཆི་ལུགས་མི་གཅིག་སྟེ། ཆོས་པ་རབ་གཅིག་འཆི་བ་ལ་བྲོད་དུང་ངེ་འོང་སྟེ། མ་གཅིག་རི་
མའི་ ་གསུང་གིས། བུད་མེད་ཅིག་འཆི་བ་ལ་ང་བས་ཉམས་དགའ་བ་མེད། ངའི་འཆི་བ་འདི་
ཀུན། དཔེར་ན་རི་ཆེན་པོའི་འོག་ནས་ཐོན་པའི་ཚོད་ཡིན་གསུངས། དེ་བཞིན་དུ་ཉམས་
དགའ་ཡལ་ལེ། ཤེས་པ་སྤྲོ་སིང་ངེ། བག་བྲོ་ཧུར་རེ། བློ་བདེ་འབོལ་ལེ་འཆི་བ་ཡིན་གསུངས།
དེ་ལྟར་འཆི་བ་དེ་ལ་སྡུག་བསྔལ་འདོད་ཀྱང་མི་མྱོང་སྟེ། གླང་ཐང་པ་ཆེན་པོ་སྐུ་འདའ་ཁ་རུ་ཆ་
ཙ་ན། ངས་དམྱལ་བར་སྐྱེ་བར་འདོད་ནས་སྨོན་ལམ་མང་པོ་བཏབ་པ་ཡིན་ཏེ། ངའི་སྨོན་ལམ་
དེ་མི་འགྲུབ་པ་འདྲ། ད་ལྟ་ང་ལ་དག་པའི་སྣང་བ་འབའ་ཞིག་ལས། ཐ་མལ་གྱི་སྣང་བ་ཙམ་མི་
འདུག་གསུངས་སོ། །ཆོས་རྗེ་པ་སྐུ་འདའ་ཁར་འགའ་ཞིག་གིས། གལ་ཏེ་མི་འདོད་པར་
འགྲོངས་པ་མ་ལགས་སམ་ཞུས་པས། ཉིད་ཅིག་ཟེར་བས་ང་ལ་མི་འདོད་པ་བྱུང་ན་ཟེར་བར་
འདུག་སྟེ། ང་འཆི་བ་འདོད་པ་ཡིན། སྔར་དུ་ངས་ཁོ་འོང་གྲབ་ཏུ་བཅུགས་ནས་འཆི་གྲབ་ཀྱང་
ཟིན་ཡོད་གསུངས། རེད་འདའ་བ་ཆེན་པོས། གདོང་ན་འཚེར་བའི་ལས་ངན་བསགས་པ་
མེད། །ཤུལ་ན་འཕྲེང་བའི་ཟས་ནོར་ལུས་པ་མེད། །ཐེག་ཆེན་བསླབ་པའི་བསམ་སྦྱོར་ཉམས་
པ་མེད། །ད་སྒྱུ་མའི་ལུས་སེམས་བྲལ་ཡང་འགྱོད་པ་མེད། །ཅེས་གསུངས་སོ། །འཆད་ཁ
བའི་ཞལ་ནས། སྔོན་སྦྱངས་ལས་འཕྲོ་སད་པའི་མཐུས། །སྡུག་བསྔལ་གཏམ་ངན་ཁྱད་བསད་
ནས། །བདག་འཛིན་འདུལ་བའི་མན་ངག་ཞུས། །ད་ནི་ཤི་ཡང་མི་འགྱོད་དོ། །ཞེས་སོགས་
གོང་མ་རྣམས་ཀྱི་གསུང་འགྲོས་མང་དུ་ཡོད་དེ་མ་བྲིས་སོ། །དེས་ན་ཆོས་པ་རབ་འཆི་བ་ལ་
དགའ། འབྲིང་མི་འཚེར། ཐ་མ་འཆི་ན། འཆི་ཁ་བར་དོ། སྐྱེ་བ་ཕྱི་མ་རྣམས་སུ་སྡུག་བསྔལ་
མང་པོ་མྱོང་བས། ཐ་མའང་མི་འགྱོད་པ་རེ་བྱེད་དགོས་ཏེ། འཆི་བདག་གཤིན་རྗེའི་སྦར་མོར་
ཚུད་ན་ཡང་། །ཡིད་ལ་ཇི་སྙམ་མེད་པའི་སྙིང་རིང་པོ། །ཉིན་མོ་རྣམ་གཡེང་མཚན་མོ་རོ་
བཞིན་ཉལ། །འདི་འདྲ་ཕོད་པར་འདུག་གམ་སྙིང་རུལ་པོ། ། ཞེས་ཡང་ཡང་བརྗོད་ཅིང་
49



༄༅ །།དང་ལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བསམ་མོ། །
:
LAVགསུམ་པ་རྒྱལ་བའི་བཀའ་དང་། མཁས་གྲུབ་ཀྱི་གསུང་རབ་ལ་བསམ་པ་ནི། མི་རྟག་
པ་སྒོམ་པ་ཆོས་ཐམས་ཅད་ཀྱི་རྩ་བ་ཡིན་ཏེ། སྟོན་པ་བཅོམ་ལྡན་འདས་ཀྱིས་ཀྱང་། དང་པོ་
རབ་ཏུ་འབྱུང་བའི་དུས་སུ། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་སྐྱེ་འཆི་
གར་ལ་བལྟ་དང་མཚུངས། ། སྐྱེ་འགྲོའི་ཚེ་སྲོག་རི་གཟར་འབབ་ཆུ་འདྲ། །རླུང་ནང་མར་མེ་
བཞིན་དུ་མྱུར་མགྱོགས་འགྲོ། །ཞེས་སོགས་མི་རྟག་པས་བསྐུལ་ནས་རབ་ཏུ་བྱུང་། བར་དུ་
ཆོས་འཁོར་བསྐོར་བའི་ཚེ་ཡང་། དགེ་སློང་དག །རྗེས་ཐམས་ཅད་ཀྱི་ནང་ན། གླང་པོ་ཆེའི་།
རྗེས་མཆོག་ཡིན་ནོ། །དེ་བཞིན་དུ་འདུ་ཤེས་ཐམས་ཅད་ཀྱི་ནང་ནས་མི་རྟག་པའི་འདུ་ཤེས་ནི་
མཆོག་ཡིན་ནོ། །ཞེས་དང་། མཐར་མྱ་ངན་ལས་འདའ་བའི་ཚེའང་། དགེ་སློང་དག་འདུ་
བྱེད་ཐམས་ཅད་ནི་འདི་ལྟ་བུའི་རང་བཞིན་མི་རྟག་པ་ཡིན་ནོ། །ཞེས་མི་རྟག་པའི་ཆོས་ཀྱིས་
མཇུག་བསྡུས་པ་ཡིན་ནོ། །གཞན་ཡང་མཁས་གྲུབ་ཐམས་ཅད་མི་རྟག་པ་སྒོམ་པ་ལ་ག ཚིགས་
སུ་ཆེ་བའི་རྒྱུ་མཚན་ཤིན་ཏུ་མང་སྟེ། པོ་ཏོ་བའི་ཞལ་ནས། བྱང་གསེར་ཁར་མི་ཞིག་ན་བ་ལ་
ཕན་དུ་རེ་ནས་བཤོས་བུ་ཤིག་བཏང་ནས། གཅིག་གིས་བླངས་ནས་ཟོས་པས། གཞན་རྣམས་
འཕྱ་བ་ལ་ཁོ་ན་རེ། ངན་ནའང་ངན་གྱི། བྱང་གསེར་ཁའི་བཤོས་བུ་འདི་རྙེད་པ་རང་གྱིས་དང་
ཟེར་རོ། །དེ་བཞིན་དུ་ངའི་མི་རྟག་པ་སྒོམ་པའི་ཆོས་འདི་ངན་ངན་པོར་བྱེད་ཀྱིན་འདུག་སྟེ།
ངན་ནའང་ངན་རང་རྒྱུད་ལ་སྐྱེ་བ་རང་མཛོད་དང་དེས་ཆོག་གི་གསུངས། མི་རྟག་པ་སྒོམ་པའི་
དུས་སུ་དམིགས་པ་སྤོ་བར་ཞུ་ཞུས་པས། དམིགས་པ་སྤོ་རྒྱུ་རང་མེད། འདི་ཁོ་ན་བསྒོམས།
འདི་ལས་ལྷག་པའི་ཆོས་མེད་གསུངས། ཡང་ལོ་རག་པས་པོ་ཏོ་བ་ཆེན་པོ་ལ། ཉིད་ཅག་སྒོམ་
ཆེན་ལགས་ན་ཆོས་སུ་མི་རྟག་པ་ཀ་ལས་མེད་པ་ལགས་སམ་ཟེར་བ་ལ། ཁོང་པའི་ཞལ་ནས།
དེ་ཨ་ཅང་། ང་མི་གཅིག་པོའི་ཆོས་གཅིག་པོ། ཆོས་གཅིག་པོའི་གོ་ཆོད་པོ། གོ་ཆོད་པོའི་
འཕྲད་ཁྱེགས་པོ་བྱ་བ་ཡིན་ཏེ། གཞན་སྒོམ་མཁན་མང་པོ་མེད་པས། མི་གཅིག་པོའི་ཆོས་
གཅིག་པོ། ཁོའི་ཡོན་ཏན་བརྗོད་ཀྱིས་མི་ལང་བས་གོ་ཆོད་པོ་ཟེར། ཁོས་ལུས་ལོངས་སྤྱོད་ ལ་
ཞེན་པ་ལོག་ཙ་ན། ངན་སོང་དུ་ལྡོག་པས་ཕུལ་ཡང་མི་འགྲོ་བས། འཕྲད་ཁྱེགས་པོ་ཟེར། ཟབ་
པའི་དོན་ཡང་། བློ་ཆོས་སུ་འགྲོ་བ་དང་། ཆོས་ལམ་དུ་འགྲོ་བ་དང་། ལམ་མཐར་ཕྱིན་པའི་
ཐབས་འདི་ལས་ཟབ་པ་མེད་དེ། མི་རྟག་པ་སྐྱེས་ན་དང་པོར་ཆོས་ལ་འཇུག་པའི་རྒྱུ་བྱེད། བར་
50



༄༅།། སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
དུ་བརྩོན་འགྲུས་ཀྱི་ལྕག་བྱེད། མཐར་འོད་གསལ་ཆོས་སྐུ་ཐོབ་པའི་རྒྱུ་བྱེད་དོ་གསུངས་སོ། །
དེས་ན་མི་རྟག་པ་གཤའ་མ་ཞིག་མ་སྐྱེས་ན། བརྒྱ་བཤད་སྟོང་བཤད་མི་སྒོམ་དགུ་སྒོམ་ཀྱི་ཆོས་
གཞན་མང་པོ་བྱེད་པ་ཙུག་བྱས་ཀྱང་། རྩ་བ་ནས་གྲུལ་མི་ཐུབ་སྟེ། འཁྱག་ཐོག་ཏུ་མཁར་
བརྩིགས་པ་ལ་བརྟན་པོ་མི་འོང་། ང་མཁས་དང་། ང་ལྷག་གི་ང་རྒྱལ་བསྣན་པ་ཙམ་དུ་ཟད་དེ།
ང་རྒྱལ་གྱི་སྒང་བུ་ལ་ཡོན་ཏན་གྱི་ཆུ་མི་འཆགས་པས། ཆོས་སུ་འགྲོ་བ་འདི་ཤིན་ཏུ་བཀའ།
དེས་ན་རྒྱལ་བ་པའི་ཞལ་ནས། ཇོ་བོ་ཚོ་མི་ཤེས་དགུ་ཤེས་ཟེར་བའི་ཉག་ཉོག་མང་པོ་བས་འཆི་
བ་གཅིག་པོ་སྒོམས་དང་། ཆོས་གཅིག་དེ་ནས་འོང་གིས་གསུངས། ཞང་ཡེར་པའི་ཞལ་ནས།
སྔ་དྲོ་མི་རྟག་པ་སྐྱེས་ན་ཉིན་ཕྱེད་བར་དང་། ཉིན་ཕྱེད་ནས་དགོང་མོ་དང་། སྲོད་ནས་ནམ་
སྨད་བར་དང་། དེ་ནས་རིམ་ཀྱིས་ཞག་དང་། ཟླ་བ་དང་ ལོ་ལ་སོགས་པར་དགེ་སྦྱོར་གྱི་ལྕག་
རྡེག་བྱེད་ཅིང་ཆོས་ལམ་དུ་འགྲོ་བའི་གྲོགས་བྱེད་དོ། །ཤ་ཕོ་སྒང་པའི་སློབ་མ་ཀུན་གྱིས། ཕག་
ཏུ་འུའི་བླ་མ་འདི་རྟོགས་པ་མཐོ་ཟེར་ཏེ། ཆོས་སུ་མི་རྟག་པ་དང། ཚེ་འདིའི་ཉེས་དམིགས་
སྟོན་པ་མིན་པ་གསུང་རྒྱུ་མི་འདུག་ཟེར་བ་གསན་པས། ངས་ནི་ཆོས་ཙམ་ཞུས་ཀྱང་། ཚེ་འདི་
ལ་སྐྱོན་དང་ཉེས་དམིགས་སུ་མ་མཐོང་བའི་ཆོས་མ་ཐོས་གསུངས། དེ་ལྟར་རྩིགས་ཆེ་བའི་མི་
རྟག་པ་ཡིད་བཞིན་གྱི་ནོར་བུ་འདི། སེམས་ཀྱི་ཁང་པར་ཆུད་བའི་དུས་སུ་གཉེར་བ་མ་བྱས་ན།
སྣང་ཤས་ཀྱི་ཆོམ་རྐུན་དང་། བདག་འཛིན་གྱི་དགྲས་ཁྱེར་དུ་འོང་བས། དྲན་པའི་སྒོ་ལྕགས་
བཅུག་ནས་ཤེས་བཞིན་གྱི་སོ་པས་ཉིན་མཚན་གཉིད་མེད་པ་ལྟ་བུར་བྱས་ནས་བསྲུང་དགོས་ཏེ།
མི་རྟག་ཡིད་བཞིན་ནོར་བུ་སྒོམ་པ་འདི། །འཆི་ཆོས་སྒྲུབ་པའི་རྩ་བར་འདུག་པས་ན། །དྲན་
ཤེས་བྱ་རས་ཉིན་མཚན་ཐམས་ཅད་དུ། །ཡེངས་མེད་རྒྱུན་དུ་སྐྱོངས་ཤིང་སྙིང་རུལ་ལོ། །ཞེས་
བརྗོད་ཅིང་དྲག་ཏུ་བསམ་མོ། །
བཞི་པ་དྲན་པ་འཛིན་ཚུལ་ནི། སྤྱིར་དུ་མི་རྟག་པའི་དོན་ལ་ཡེངས་མེད་དུ་འཇོག་ཅིང་།
ཁྱད་པར་ཁང་པ་ལ་བལྟས་ཏེ་ཞག་རེ་ཞག་གཉིས་ཀྱི་ཁང་པ་ཡིན། དེ་བཞིན་དུ་ཡོ་བྱད་དང།
ཁྱིམ་མཚེས་དང་། གཉེན་བཤེས་དང་། སྲང་ཁ་དང་། ལུང་པ་དང་། རི་ཁ་དང་། ནམ་
མཁའ་ལ་སོགས་པའི་དངོས་པོ་མིག་ལམ་དུ་སྣང་བ་ཐམས་ཅད་ལ་བལྟས་ཏེ། ཞག་རེ་ཞིག་
གཉིས་ཀྱི་ཡོ་བྱད་དང་། གཉེན་བཤེས་དང་། ཁྱིམ་མཚེས་དང། སྲང་ཁ་དང་། ལུང་པ་དང་།
རི་ཁ་དང་། ནམ་མཁའ་ལ་སོགས་པ་ཡིན། གཞན་ཡང་དངོས་པོ་མཐོང་ཚད་ལ་དེ་བཞིན་དུ་
51
… ༩:༩༩



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
སྒོམ་ཞིང་དུས་རྟག་ཏུ་བསྐྱུང་ངོ་། །གལ་སྲིད་རྟོག་པ་འོག་རྒྱུ་ལ་སོང་ན། ཅི་མིན་སྣ་བརྒྱད་ཀྱི་
དགྲས་འཁྱེར་བས། བར་སྐབས་སུ། ང་ཅི་མནོ་ཅི་བྱེད་སྙམ་དུ་ཤེས་བཞིན་ཀྱི་བྱ་ར་ཡང་ཡང་བྱ་
ཞིང་། གལ་ཏེ་གཡེང་བའི་དགྲས་ཁྱེར་འདུག་ན་དཀོན་མཆོག་ལ་ར་འདའ་ཞུ་ཞིང་། འཁོས་
སྡུག་པོ་ང་འདྲ་ཞིག་འོང་བ། སྔར་ཡང་འདི་ལྟར་བྱས་པས་འདི་བཞིན་དུ་སོང་། ད་ལྟ་ཡང་མི་
ཡིན་ཟེར་ནས། མི་ཟས་ཟ། གོས་སླག་གྱོན། མི་གྲལ་དུ་འཚོག མི་སྐད་ལབ་པ་ངོ་མི་ཚ་བ་
འདུག་གེ །ཞེས་རང་ལ་ཁྲེལ་འདེད་དྲག་པོ་བྱས་ཏེ། ཟ་དང་ཉལ་དང་འཆག་དང་གསུམ་པོ་
འདི། །དུད་འགྲོ་ཁྱོད་ཀྱི་སྤྱོད་པ་མ་ཡིན་ནམ། །ངན་སོང་གསུམ་གྱི་སྡུག་བསྔལ་འཇིགས་རུང་
གིས། །གདུང་བའི་ཚེ་ན་ཁྱོད་སྙིང་མི་འགྱོད་དམ། །ཞེས་བརྗོད་ཅིང་དགེ་སྦྱོར་གྱི་སྟེང་དུ་
བཞག་ལ་དྲན་པས་བསྐྱུང་ངོ། །
ལྔ་པ་རྟག་འཛིན་གྱི་དྲན་པ་རྒྱུན་གཅོད་པའི་ཐབས་ནི། དེ་ལྟར་སྣང་གྲགས་ཆོས་ཐམས་
ཅད་ལ་མི་རྟག་པར་བལྟས་ནས། དབྱར་སྤྲིན་ཆེན་འཁྲིགས་པའི་ནམ་མཁའ་ལ། །གློག་ད་ལྟ་
བྱུང་བ་ད་ལྟ་ཡལ། །ཚེ་མི་རྟག་པའི་སྡུག་བསྔལ་ཏུར་གྱིས་དྲན། །རྟག་འཛིན་གྲབ་ཤོམས་ཀྱི་ཁོ་
ཐག་དེ་ནས་ཆོད། །རྒྱུ་ཉི་ཆར་གྱི་རྟེན་འབྲེལ་འཛོམས་པ་ལས། །འཇའ་ད་ལྟ་བྱུང་བ་ད་ལྟ་
ཡལ། །བདེ་སྐྱིད་མི་རྟག་པའི་སྡུག་བསྔལ་ཏུར་གྱིས་དྲན། །མཛེས་ཆོས་འཕྱོར་སྒེག་གི་ཁོ་ཐག་
དེ་ནས་ཆོད། །རྒྱུ་ལྷངས་ཀྱི་ཀུ་ཅོ་བཏབ་པ་ན། །བྲག་ཆ་ད་ལྟ་བྱུང་བ་ད་ལྟ་ཡལ། །སྙན་
གྲགས་མི་རྟག་པའི་སྡུག་བསྔལ་ཏུར་གྱིས་དྲན། །ཆེ་འདོད་གྲགས་འདོད་ཀྱི་ཁོ་ཐག་དེ་ནས་
ཆོད། །ཡུལ་དབུས་ཀྱི་ཚོང་འདུས་འགྲོན་ཁང་དུ། །མགྲོན་པོ་སྔ་དྲོ་སླེབས་པ་ཕྱི་དྲོ་ཐེགས། །
གྲོགས་མི་རྟག་པའི་སྡུག་བསྔལ་ཏུར་གྱིས་དྲན། །གཉེན་མཐུན་འཇུག་གི་ཁོ་ཐག་དེ་ནས་
ཆོད། །དུས་ཡང་ཡང་སྦྲང་མས་བསགས་པ་ཡི། །སྦྲང་རྩི་གློ་བུར་དུ་འཇིག་པ་མཐོང་ཙ་ན། །
ཟས་ནོར་མི་རྟག་པའི་སྡུག་བསྔལ་ཏུར་གྱིས་དྲན། །ཟས་ནོར་གསོག་འཇོག་གི་ཁོ་ཐག་དེ་ནས་
ཆོད། །ཅེས་པ་ལྟ་བུ་ཕྱི་ནང་ཐམས་ཅད་ལ་ཁོ་ཐག་བཅད་དེ། །ཚེ་བློས་གཏོང་བ་ཁོ་རང་གླ་ཆེ་
བ་ཡིན། དེ་ལྟར་ཡང་། ཇོ་བོ་ཆེན་པོ་སྐུ་འདའ་ཁར། རྣལ་འབྱོར་པས། ཇོ་བོ་གཤེགས་པའི་
འོག་ཏུ་བདག་གིས་སྒོམ་བྱེད་པར་ཞུ་ཞུས་པས། སྒོམ་ཡང་ཆོས་སུ་འགྲོ་ཡེ་གསུངས། འོ་ན་
འཆད་པར་ཞུ་ཞུས་པས་སྔར་ལྟར་གསུངས། འོ་ན་ཇི་ལྟར་བགྱི་ཞུས་པས། ཁྱེད་ཐམས་ཅད་
དགེ་བཤེས་སྟོན་པ་ལ་བརྟེན་ལ་ཚེ་བློས་ཐོངས་གསུངས། ཡང་བཙུན་པ་ཞིག་གིས། ར་སྒྲེང་ལ་བགཾ
52



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།**
ཕྱི་སྐོར་བྱེད་ཀྱིན་ཡོད་པ་སྟོན་པ་དང་མཇལ་བས། སྟོན་པ་ན་རེ། ཇོ་བོ་སྐོར་བ་བྱེད་པའང་གློ་
བ་དགའ་སྟེ། དེ་བས་དང་ཆོས་ཤིག་བྱས་ན་མི་འཐད་དམ་གསུངས། ཁོའི་བསམ་པ་ལ་ཕྱག་
བྱས་པ་བསོད་ནམས་ཆེ་བ་ཡིན་ནམ་སྙམ་ནས་ཕྱག་བྱས་པ་དང་། ཆོས་བསྒྲགས་པ་དང་།
སྒོམ་བྱས་པས་ཀྱང་སྔར་བཞིན་གསུངས་ནས། འོ་ན་ཇི་ལྟར་བགྱི་ཞུས་པས། ཚེ་བློས་ཐོངས་བྱ་
བ་ལན་གསུམ་གསུངས། དམ་པས་ཀྱང་། །འཇིག་རྟེན་འདི་ནི་སྒྱུ་མའི་བསླུ་བྲིད་ཡིན། །ཚེ་
འདི་དོན་དུ་མ་གཉེར་དིང་རི་བ། །འཆི་བ་བསམས་ན་ཅིས་ཀྱང་ཕན་པ་མེད། །ཡིད་ལ་དྲན་
པར་གྱིས་ཤིག་དིང་རི་བ། །རིན་ཆེན་གླིང་ནས་སྟོང་ལོག་བྱེད་ཉེན་ཡོད། །འཆི་ཚེ་ནོམ་པ་
དགོས་སོ་དིང་རི་བ། ། ཞེས་ གསུངས་ པ་དང། ད་ལན་ལེགས་ན་ གཏན་ གྱི་འདུན་མ་
ལེགས། །ད་ལན་ཉེས་ན་གཏན་གྱི་འདུན་མ་ཉེས། །འདི་བས་ཁྱེ་ཉེན་ཆེ་བ་མི་འདུག་པས། །
ད་ལན་འདུན་མ་གཟོབས་ཤིག་སྙིང་རུལ་ལོ། །ཞེས་ཡང་ཡང་བརྗོད་ཅིང་དྲག་ཏུ་བསམ་པར་
བྱའོ། །
གཉིས་པ་བསྒོམས་པའི་ཕན་ཡོན་ནི། རྒྱལ་བ་ཡང་དགོན་པས། འཆི་བ་སྙིང་ཟུག་གི་
དབེན་གནས་སུ། །ཞེན་པ་གཏིང་ལོག་གི་སྒྲུབ་པ་པོ། །ཚེ་འདི་བློས་བཏང་གི་སྐུ་མཚམས་ཤིག་
བཅད་ནས། །སེམས་ཆོས་བརྒྱུད་ཀྱི་མི་དང་འཕྲད་མཇལ་མེད། །ཅེས་གསུངས་པ་དེ་ནི་ཤིན་
དུ་མད་དེ། འཆི་བ་སྙིང་ལ་ཟུག་པ་དེ་དབེན་གནས་ཡིན། དེ་ལ་འཇིག་རྟེན་གྱི་འདུ་འཛི་རྣམ་
གཡེང་གི་སྒྲ་མི་གྲག །འཆི་བ་སྙིང་ལ་མ་ཟུག་ན། དབེན་པར་འདག་ཆར་ལ་ལོ་བརྒྱ་བསྡད་ཀྱང་
གྲོང་ན་གནས་པ་དང་ཁྱད་མེད་དེ། ཚེ་འདིའི་ཆེ་ཐབས་འབའ་ཞིག་ལས་མ་འདས། འགའ་
ཞིག་ཕྱི་སྒོས་ཉེས་པ་བཞིན་འདག་ཆར་བྱས་ནས། སྟེང་ནས་འགྲིམ་འགྲུལ་མགྲོན་པོ་བས་མང་
བ་བྱེད། ལ་ལ་དགོས་པ་མེད་པ་སྐད་ཟེར་ནས། ནང་དུག་སོག་སྲུན་བྱི་བ་བས་ཚ། ཇོ་མོ་ལ་ལ་
དགེ་སྦྱོར་སྐྱོང་བ་སྐད་ཟེར་ནས་འབྲས་བུ། གྲུའུ་དང་ཕུང་བ་སུ་མང་འགྲན། བྲང་ཁང་མཐོན་
པོའི་མཐོངས་ཁ་ནར། གྲུའུ་བཞུད་པའི་ལག་པ་གཡོན་གྱེར་ཀྱེར་འདུག་ཟེར་ཏེ་བྲང་ནག་བརྡུང་
བའི་རྟགས་སུ་གདའ། འོ་ན་འཆི་བ་སྙིང་ལ་ཟུག་པའི་ཕན་ཡོན་ཅི་འབྱུང་ན། ཞེན་པ་གཏིང་
ནས་ལོག་པ་ཞིག་འབྱུང་སྟེ། དེའི་རྒྱུ་མཚན་འཆི་བ་བྱུང་བའི་ཚེ། བསགས་པའི་ཡོ་བྱད་ཁབ་
སྐུད་རྡོག་ཅིག་ཀྱང་ཁྱེར་དབང་མེད། འབྲེལ་བའི་གཉེན་བཤེས་ཀྱིས་གོམ་གང་ཙམ་ཡང་སྐྱེལ་
མཁན་མེད། བརྩིགས་པའི་ཁང་པར་དར་ཅིག་ཙམ་ཡང་སྡོད་དབང་མེད་པར། ཀུན་བཞག་
53



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
owགས་བྱས།
ཡུལ་
ལ་ཁོ་ཐག་ཆོད་པའི་མི། །
གྱང་ཁང་
-གཅིག་པུར་འགྲོ་དགོས་པ་ཤེས་ནས། ལུས་ལོངས་སྤྱོད་སོགས་འདུ་འཛི་གང་ལའང་མ་ཆགས་
པ་ཞིག་འབྱུང་བ་ཡིན་ཏེ། སྔོན་མི་ཞིག་ལ་མཛེ་བྱུང་བས། མྱུར་དུ་འཆི་སྙམ་ནས། རི་ཞིག་ལ་
དགེ་སྦྱོར་བྱེད་དུ་ཕྱིན་པས། ཐེངས་ཤིག་སྒོང་ཁ་ཞིག་ཏུ་ཁམས་གསེང་ལ་ཕྱིན་པས། ཁོང་རང་
གི་ཁང་ཞིང་སོགས་མཐོང་ཡང་དེ་ཚོ་ལ་ཆགས་ཞེན་མ་སྐྱེས་པར། དེ་ཚོ་དང་ང་ལ་འབྲེལ་མེད་
སྙམ་ནས་
མཐོང་ཡང་དགའ་རྒྱུ་མེད། །ཞིང་ལ་ཁོ་ཐག་ཆོད་པའི་མི། །སྒང་བུ་མཐོང་ཡང་དགའ་རྒྱུ་
མེད། །རྟ་ལ་ཁོ་ཐག་ཆོད་པའི་མི། །རྐྱང་རྒོད་མཐོང་ཡང་དགའ་རྒྱུ་མེད། །བཤེས་ལ་ཁོ་ཐག་
ཆོད་ཀྱི་མི། །ཉེ་དུ་མཐོང་ཡང་དགའ་རྒྱུ་མེད། །ཟེན་ཏེ་ཕོ་སྐྱེས་པའི་གཏམ་དུ་གདའ། དེ་ལྟ་
བུའི་ཞེན་པ་གཏིང་ནས་ལོག་པ་ཞིག་བྱུང་ན། སྐྱེས་པ་ཡིན་ན་སྒྲུབ་ཆེན་པ་ཟེར། བུད་མེད་
ཡིན་ན་སྒྲུབ་ཆེན་མ་ཟེར་བ་ཡིན། འཁོར་བ་ལས་ཐར་པ་སྒྲུབ་པ་ནི། སྒྲུབ་པ་པོ་ཡིན་ལ། ཞེན་
ཆགས་མེད་པའི་མི་དེ་འཁོར་བར་འཁྱམས་དོགས་མེད། རྒྱུ་མེད་པའི་འབྲས་བུ་མི་སྲིད་དེ།
དཔལ་ཆོས་ཀྱི་གྲགས་པའི་ཞལ་སྔ་ནས། ལོག་ཤེས་རང་གི་དེ་ལས་བྱུང་། །སྲེད་པ་སེམས་པའི་
དབང་དག་གིས། ། སྨིན་ནས་འགྲོ་བ་སྐྱེ་བ་ཡིན། །དེ་ཕྱིར་དེ་བཅད་འགྲོ་མི་འགྱུར། །ཞེས་
གསུངས་པས། ཞེན་པ་གཏིང་ནས་མ་ལོག་ན། ལོ་སྒྲུབ་ལ་ལོ་བརྒྱ་བསྡད་ཀྱང་ཐ་མལ་པ་དང་
ཁྱད་མེད་དེ། འཁོར་པའི་རྩ་བ། དུག་སྐྱེ་བའི་ས་གཞི། བྱེད་མཁན་གྱི་བླ་མ་ཅང་ཏི་བ་ཞེན་
ཆགས་འདི་རང་ཡིན་ན། དེའི་དབལ་ཁ་མ་ཕྲི་བའི་སྒྲུབ་པ་བྱས་ཟེར་བ་ནི། ཁ་པོ་ཚ་བ་ཡིན།
ད་ལྟའང་སྦྱོར་དྲུག་ཐོབ། རིམ་ལྔ་ཐོབ། ནཱ་རོ་ཐོབ། ནི་གུ་ཐོབ། ལམ་འབྲས་ཐོབ། ཁྲིད་
བརྒྱ་ཐོབ། སྟོང་ཐོབ་ཀྱིས་ལུང་པ་བཀང་ནས། ཆགས་སྡང་དང་ཀོ་ལོང་སུ་བས་རེམ་པ་ཞིག་
འདུག །ང་རྒྱལ། ཚེ་འགྱིངས་སུ་ལས་མཐོ་བ་ཞིག་འདུག །འདུ་འཛི་སོགས་འཇོག་སུ་ལས་
གྱེར་བ་ཞིག་འདུག་སྟེ། མཐོང་ན་སྐྱུག་ལོག་པ་དང་། གཞིག་ན་ངུ་བྲོ་བའི་ཆོས་པར་འདུག །
བཅོམ་ལྡན་འདས་ཀྱི་ནི། ཆོས་ཐམས་ཅད་བདག་འཛིན་འདུལ་བའི་གཉེན་པོར་གསུངས་པ་
ཡིན་པས། དེའི་རྒྱུ་མཚན། ཆོས་བྱ་བ་འཁོར་བའི་སྡུག་བསྔལ་བཟློག་པ་ཞིག་དགོས་པ་ཡིན།
སྡུག་བསྔལ་གྱི་རྩ་བ་བདག་འཛིན་དུ་འདུལ་གསུངས། འདིའི་འཕྲོས་རྒྱས་པར་འོག་ནས་འོང་།
ཞེན་པ་གཏིང་ལོག་ཉིད་ལ་ཚེ་བློས་བཏང་ཟེར་བ་ཡིན་ཏེ། དེ་ལ་ཚེ་འདིའི་སྣང་ཤས་རྣམས་མེ་
འགམ་པ་དང་འདྲ་བར་མཐོང་བ་ཞིག་འོང་བ་ཡིན། ཞེན་པ་མ་ལོག་ན། ཚེ་འདི་བློས་བཏང་པ་
54



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་གྱུར་པ་
..ཡིན་ཟེར་ཡང་ཚོང་འཁྱམ་བྱེད་པ་དང་འདྲ། ཡོ་བྱད་རེ་ཁུགས་པའམ། བསྟོད་ར་རེ་ཐོས་ན་བྲོ་
བརྡུང་བ་བཞིན་དགའ། ཡིད་ལ་འདོད་པ་བཞིན་མ་བྱུང་བའམ། སྨད་ར་རེ་ཐོས་ན་བྲང་
བརྡུང་བ་བཞིན་ངུ་བྲོ། དེ་འདྲ་ཀུན་གྲོད་པ་འབྲངས་པ་ཙམ་དོན་དུ་གཉེར་བ་ཁྱི་འཁྱམ་གྱི་ཆོས་
སུ་གདའ། ད་ལྟའང་ཆོས་པར་སྒོམ་པ་མང་པོ་འདུག་སྟེ། དུག་ཧྲུལ་རེ་གྱོན། དེའི་སྡུག་ཡུས་
ཐམས་ཅད་ལ་འཚོང་། ལུས་ཀྱི་བྱ་བྱེད་སྒོ་བརྡུང་ཁྱི་འཐག །ངག་གི་བྱ་བྱེད་ཁ་ནས་ར་ཐོན་
ལུག་ཐོན་ལ་རྩིགས་སུ་བྱེད། ཡིད་ཀྱི་བྱ་བྱེད་ཆགས་སྡང་རྨོངས་གསུམ་གྱི་ཡོ་ལང་ལ་བྱེད་པར་
འདུག་སྟེ། གཟུགས་བརྙན་གྱི་ཆོས་པ་འདི་ཀ་མང་བར་འདུག ཚེ་བློས་ཐོངས་པ་དེ་ཀ་ལ་
མཚམས་དམ་པོ་ཟེར་བ་ཡིན་ཏེ། དེ་ལ་ཡང་མི་དང་འཕྲད་མཇལ་མེད་པ་ཞིག་འོང་བ་ཡིན། མི་
ཟེར་ཡང་མ་འགྲོ་དྲུག་གི་སེམས་ཅན་ལ་ཟེར་བ་མིན་ཏེ། བྱང་ཆུབ་སྒྲུབ་པ་ལ་དེ་རྣམས་དང་ཅི་
ནས་འཕྲད་འཇལ་དགོས་པར་འདུག དེས་ན་སེམས་འཇིག་རྟེན་གྱི་ཆོས་བརྒྱུད་མཁན་འདི་
ཉིད་དང་འཕྲད་དུ་མི་བཏུབ་པ་དང་། འགྲོགས་སུ་མི་བཏུས་པའི་མི་ཟེར་བ་ཡིན། དེ་ལྟར་འཆི་
བ་མི་རྟག་པ་དང་། ཚེ་བློས་བཏང་འདི་ལ་ཕན་ཡོན་ཅི་འབྱུང་ན། འགལ་རྐྱེན་ལས་ངན་ཐམས་
ཅད་འཛད་ཅིང་། མཐུན་རྐྱེན་ཚེ་འདིའི་ཕུན་ཚོགས་ཐམས་ཅད་ཀྱང་འགྲུབ་པ་ཡིན། དེའི་རྒྱུ་
མཚན། ཟ་འདོད་པའི་ཁ་རྩེར་མི་འོང་བར། སྡུག་མེར་བའི་སྣ་རྩེར་འོང་ཟེར་བ་དེ་ཡིན་ཏེ། རྗེ་
བཙུན་གྲགས་རྒྱལ་གྱི་སློབ་མ་དགེ་བཤེས་ཁ་རག་པ་བྱ་བའི་ཡོན་ཏན་ཅན། སྐུ་བསོད་ནམས་
ཆེན་པོ་བྱས་པ་ཞིག་ལ་མཛེ་བྱུང་ནས། ཐབས་སྣ་ཚོགས་བྱས་ཀྱང་མ་ཕན་པར་སྡུག་བསྔལ་ཆེན་
པོ་བྱུང་། ནུབ་ཅིག་ལ། འདིས་མི་ཁྱུ་རུ་མི་ཆུད་པར་འདུག་པས། ད་མི་ཁྱུ་ནས་འབུད་ངོས་
ཤེས་ཞིག་བྱ། ལོངས་སྤྱོད་གང་ཡོད་དགེ་ཕྱོགས་སུ་བཏང་ལ། སྡོད་ས་ཁྱི་མོ་རྫ་འཕྲང་གི་རྫ་འོག་
ཅིག་ཏུ་བྱས་ཏེ། ལྟོ་བ་ལམ་ཟན་ལ་བྱས་ནས་མ་ཎི་བགྲང་སྙམ་པ་གཅིག་བྱུང་བས། དེ་ཀའི་
ནུབ་མོ་རྨི་ལམ་དུ་གཙང་པོས་ཁྱེར་བ་ལ། མི་དཀར་པོ་ཞིག་བྱུང་ནས་ཁོང་ཆུ་ནས་བཏོན་ཏེ།
ཉལ་ས་བྱ་སྙམ་པའི་བྲག་ཐོག་དེར་བཞག་སོང་བས། ལུས་ལས་ཆུ་མང་པོ་ཟགས་པ་རྨིས།
གཉིད་སད་ཙ་ན། མལ་ཐམས་ཅད་ཆུས་ཁེངས་འདུག །མཛེ་ཡང་སངས་གྲག་འདུག་ཟེར་རོ།
།གཅོད་བྱས་པས་ནད་གདོན་དྲག་ཟེར་བ་དེ་ཡང་གཞན་མ་ཡིན། ལུས་ལོངས་སྤྱོད་བློས་བཏང་
བའི་རྟགས་སུ་འདུག །ལས་ངན་པ་ཡང་འཛད་པར་འདུག །ཚེ་འདིའི་ཕུན་ཚོགས་ཟས་ནོར་
སྙན་གྲགས་ཐམས་ཅད་ཀྱང་འབྱུང་བ་ཡིན་ཏེ། ལུང་ལས། ཁྱོད་ཀྱིས་འདུ་འཛི་སྤང་ནུས་ན། །
55



༄༅།།དཔལ་ལྡན་ས་སྐྱ་པའི་གསུང་ར་བ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
:::
Y',
4འཚོ་བ་གཞན་ནས་བཙལ་མི་དཀའི། །ཕུན་ཚོགས་ཐམས་ཅད་གྲིབ་མ་བཞིན། །ཆོས་ལྡན་སྐྱེ་
བོའི་རྗེས་སུ་འབྲང་། །ཞེས་གསུངས་ཤིང་། དམ་པས་ཀྱང་། སོ་ནས་སེམས་ལ་བྱས་ན་ལྟོ་གོས་
མོད། །ལྟོ་རྒྱབ་ཞར་ལ་བྱུང་ངོ་དིང་རི་བ། །ཞེས་གསུངས་ལ། པོ་ཏོ་བ་ཆེན་པོའི་ཞལ་སྔ་ནས།
ཇོ་བོ་ནན་ཏན་ཚེ་འདིའི་འདུན་མ་ཞིག་བྱེད་ན། ཞེན་པ་ལྡོག་ལ་ཆོས་ཤིག་གྱིས་དང་གསུངས།
དེ་ཤིན་ཏུ་མད་དེ། ད་ལྟའང་ཆོས་པ་རབ་གཅིག་ལ་འབུལ་འདེབས་རོབ་ཅིག་འོང་ འབྲིང་ལ་
འབྲིང་འོང་བར་སྣང་། དེས་ན་ཆོས་གཤའ་མ་ཞིག་བྱེད་པའི་མི་དེ་ལ། སྡིག་ཅན་ཕལ་ཆེ་ཡང་།
དད་པ་སྐྱེས་ནས་འཁོས་ཀ་དང་བསྟུན་པའི་ཞབས་ཏོག་བྱེད་པར་སྣང། འདི་ལ་འཕྲོས་མང་པོ་
ཡོད་དེ་རྗེས་སུ་མཆི། མདོར་ན། འཆི་བ་མི་རྟག་རྒྱུད་ལ་སྐྱེས་གྱུར་ན། །འཇིག་རྟེན་ཕུན་
ཚོགས་གང་ཡང་དགོས་པ་མེད། །མི་འདོད་དེ་ལ་ཕུན་ཚོགས་ཐམས་ཅད་འབྱུང་། །བསམ་
མནོ་ལེགས་པར་ཐོངས་དང་སྙིང་རུས་ལོ། །ཞེས་ཡང་ཡང་བརྗོད་ཅིང་དྲག་ཏུ་བསམ་མོ།
གསུམ་པ་མ་བསྒོམས་པའི་ཉེས་དམིགས་ནི། རང་སེམས་བདག་འཛིན་དང་རྟག་
འཛིན་གྱི་འགོང་པོས་ཁྱེར་ནས། ཅི་མིན་ཐམས་ཅད་དྲན་ཅིང་བྱས་པས། འཁོར་བར་གཏན་
འཁྱམས་ལ་འགྲོ་ཞིང་། ངན་སོང་གི་སྡུག་བསྔལ་སྣ་ཚོགས་མྱོང་སྟེ། མི་རྟག་འཆི་བ་ནམ་འོང་མི་
སྒོམ་པར། །ཚེ་འདིའི་ཟས་ནོར་ཕུན་ཚོགས་ལྷུར་བླངས་ན། །ངན་སོང་འཁོར་བའི་གནས་སུ་
གཏེན་འཁྱམས་ལ། །རང་གིས་རང་ཉིད་བཏང་ངོ་སྙིང་རུལ་ལོ། །ཞེས་བརྗོད་ཅིང་ཉེས་
དམིགས་བསམས་ལ་མི་རྟག་པ་བསྒོམ་པར་བྱའོ། །བཞི་པ་མ་སྐྱེས་པའི་གེགས་སེལ་ནི། དེ་།
ལྟར་ཐབས་སྣ་ཚོགས་ཀྱིས་བསྒོམས་ཀྱང་མི་རྟག་པ་རྒྱུད་ལ་མི་སྐྱེ་འདུག་ན། རྗེ་དཀོན་མཆོག་ལ་
གསོལ་བ་བཏབ་པ། མ་འགྲོ་དྲུག་གི་དཔེ་ལ་ལྟ་བ། བདག་རང་ལ་གཅུད་ལ་འབོར་བའི་མན་
ངག་དང་གསུམ་མོ། །དང་པོ་ནི། དེ་རིང་ཙམ་ཡང་མི་འཆི་གདེང་མེད་ཀྱང་། །རྟག་ཏུ་སྡོད་
གྲབ་བྱེད་པའི་ངང་རིང་བོ། །འཆི་ཁར་བྲང་ལག་འཐབ་མོ་འཆོར་ཉེན་གདའོ། །འཆི་བ་རྗེས་
སུ་དྲན་པར་བྱིན་གྱིས་རློབས། །ཞེས་སམ། མི་རྟག་འཆི་བ་རྒྱུད་ལ་མ་སྐྱེས་པ། །ཅི་མིན་སྣ་
བརྒྱད་བྱས་སོ་ཆོས་ཀྱི་རྗེ། །ལུས་འདི་ཐ་མ་རུས་པ་སྤར་མོ་གང་། །ལོང་མེད་འཆི་བ་དྲན་པར་
བྱིན་གྱིས་རློབས། །ཞེས་ཡང་ཡང་བརྗོད་ཅིང་གསོལ་བ་གདབ་པར་བྱའོ། །གཉིས་པ་ནི། བླ་
མ་སློབ་དཔོན། དཔོན་རིགས་ཉེ་དུ། མཛའ་བཤེས་གྲོགས་མཆེད། ཁྱིམ་མཚེས་གཡས་
གཡོན་སོགས་ཤི་བ་རྣམས་དྲན་པར་བྱས་ཏེ། འདིའང་ཤི། འདིའང་ཤི། དེ་ལྟར་འབུ་དོང་;
56



ཙྩ༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
.
་ནས། བྱེའུས་ཏོག་ཏོག་འཁྱེར་བ་བཞིན་ནམ། ཤན་པའི་ལག་ཏུ། ལུག་གྲལ་བརྡང་ལ་ཁྲིག་
ཁྲིག་འགྲོ་བ་བཞིན། ང་ལ་ཡང་འགྲོ་སྤུ་བབ་འདུག་པ་ཙུག་བྱེད། རྒན་གཞོན་བར་མའི་གོ་རིམ་
མ་ངེས་པར། །ཐམས་ཅད་འཆི་བའི་གྲོང་ཁྱེར་བསྙེགས་ནས་སོང་། །བདག་ལའང་འཆི་བའི་
དུས་ཤིག་མྱུར་འོང་ན། །འཆི་གྲབ་ཚགས་སུ་ཚུད་དམ་སྙིང་རུལ་ལོ། །ཞེས་པའམ། ཕྱི་མའི་
གནས་སུ་གྲོགས་པོ་ཐམས་ཅད་ཐལ། །ཟླ་རོགས་རྒྱགས་ཕྱེ་ཡོད་དམ་དིང་རི་བ། །ཞེས་སོགས་
བརྗོད་ཅིང་དྲག་ཏུ་བསམ་མོ། །དེ་བཞིན་དུ་ནད་དྲག་པོ་རེས་ཐེབས་པའི་ཚེ་ན། བུད་མེད་
ཡིན་ན་སྐུ་མདུན་དུ་བུབ། སྐྱེས་པ་ཡིན་ན་ཡི་དྭགས་ཀྱི་མགོ་ཐབས་ཀྱིས་སླེབ། སང་འཆི་
གནང་འཆི་ལ་འདུག་པ་ཀུན་མཐོང་ཙ་ན། ང་ཡང་འདི་དང་འདྲ་སྙམ་དུ་བསམ། དེ་བཞིན་དུ།
དབུགས་ཀྱི་ཐག་པ་ཆད། མགོ་རྐང་རྡོ་བཞིན་སོང་། ཕུང་པོའི་གྲབ་ཤོམ་བྱེད་པ་མཐོང་ཙ་ན།
ང་ཡང་འདི་དང་འདྲ་སྙམ་དུ་བསམ། དེ་བཞིན་དུ། རོ་སྣ་ལ་དུང་འབུད། རོ་གཞུག་ལ་ཆོ་
ངེས་འདེབས་པ་མཐོང་ཙ་ན། ང་ཡང་འདི་དང་འདྲ་སྙམ་དུ་བསམ། དེ་བཞིན་དུ། ཁ་སང་
ཕན་ཆད་ཚ་མི་བཟོད་གྲང་མི་བཟོད་པ་ཞིག་ཡོད་པས། གོང་གསུམ་དུ་ཁ་ཚུབ་དང་ངར་བ་ལ་
བསྒྱུར། གཞན་ཡང་བམ་པོ་དང་། རྣམ་པར་བམ་པ་ཞེས་སོགས་ནས། རུས་པ་དུང་དང་ཐི་།
བའི་མདོག་ལྟ་བུ་མཐོང་ན། དེ་རེ་རེ་ལ་ང་ཡང་འདི་དང་འདྲ་སྙམ་དུ་བསམས་ན་མི་རྟག་པ་
རྒྱུད་ལ་མི་སྐྱེ་མི་སྲིད་དོ། །གསུམ་པ་ནི། དེ་ལྟར་བྱས་ཀྱང་མི་སྐྱེས་ན། དང་པོར་ཟློག་སྒོམ་བྱ་
སྟེ། ཁྱོད་འདྲ་ལ་འཆི་བ་མི་ཡོང་བར་ཐོག་ཆོད་འདུག་པས་གང་དྲན་གྱིས། དེ་བཞིན་དུ་མི་
གཞན་ཡང་ཤི་བ་མ་ཚོར། གཏམ་ཡང་མ་ཐོས་པས། ཉི་མ་གང་ཤར་གྱི་ལྕམ་པ་ལྷ་མོ་འདི་ཀ་་
གྱིས་གོ་ཡམ། སྔར་ཡང་ཁྱོད་འཆི་བ་མ་དྲན་པར། མི་དགོས་པ་ཐམས་ཅད་ལག་ཏུ་བླངས།
དགོས་པ་ཐམས་ཅད་ཡལ་བར་དོར་ནས་བྱ་བ་འདི་བཞིན་སོང་བ་ཡིན། མདོར་ན། ཁྱོད་ལ་
འཆི་བ་ནམ་ཡང་མི་འོང་བས། མི་མཆོག་ཁྱོད་རང་སྣང་བ་གང་དྲན་གྱིས། །སྔར་ཡང་ཁྱོད་
རང་འདི་བཞིན་བྱས་པ་ཡིས། །ད་ལྟའི་འདུན་མ་འདི་ལ་གཏུགས་པ་ཡིན། །ཞེས་ཡང་ཡང་
བརྗོད་ཅིང་དྲག་ཏུ་བསམ་པར་བྱའོ། །
ལྔ་པ་སྐྱེས་པའི་བོགས་འདོན་ནི། ཧ་ཅང་ལྟེང་འགྲུས་མ་བྱས་པར་ཆུ་བོ་རྒྱུན་གྱི་རྣལ་
འབྱོར་སྒོམ་པར་བྱ་སྟེ། དེ་ཡང་ཚེ་དང་སྒྲུབ་པ་མཉམ་ནས་བརྟན་པ་ནམ་ཐོབ་ཀྱི་བར་དུ་སྒོམ་
དགོས་པ་ཡིན་ཏེ། མི་བརྟན་ན་འདི་ཕྱི་ཐམས་ཅད་དུ་ཕུང་ལ་གཏོང་ཞིང་། བསྟན་ན་འདི་ཕྱི་ང
57
འ:



༄༅།།དཔལ་ལྡན་ས་སྐྱ་པའི་གསུང་ར་བ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
རོང་ཐམས་ཅད་དུ་འདུན་མ་རྩེག་འཚེང་ལ་འགྲོ་བས། མི་རྟག་པ་ཡིད་བཞིན་གྱི་ནོར་བུ། གྲོང་ཁྱེར་
སྐྱིད་པའི་འབྱུང་གནས་ཞེས་བྱ་བ་ཡིན་ནོ། །དེའི་རྒྱུ་མཚན། ཁོ་ཡོད་ན་ཞེན་པ་ལོག་པས་སྡུག་
བསྔལ་ཐམས་ཅད་ཀྱི་རྩ་བ་སེལ་བ་ཡིན་ཏེ། དཔེར་ན། དགེ་བཤེས་པོ་ཏོ་བ་ལྟ་བུའམ།
པོའི་བུ་མོ་ལྟ་བུ་ཡིན། རོང་པོའི་བུ་མོ་ནི། གཞན་ཐམས་ཅད་བལ་འཁལ། ཐག་འཐག །གྲུའུ་
བཞུ་བ་སོགས་བྱེད་པས། བུ་མོ་གཅིག་མི་བྱེད་འདུག །ཁྱོད་ལག་ལས་མི་བྱེད་པ་ཅི་ཡིན་བྱས་
པས། མོ་ན་རེ། འཆི་བ་ལ་ནི་མི་ཕན། དེ་ཀུན་སྡུག་བསྔལ་ལས་འདུག་གེ་ཟེར་ཏེ། ཕྱིས་དེ་ལ་
ཆོས་པ་བཟང་མོ་ཞིག་བྱུང་ངོ་། །སྐྱིད་ཀྱི་འབྱུང་གནས་ཡིན་ཏེ། འཆི་བ་མི་རྟག་པ་རྒྱུད་ལ་སྐྱེས་
པའི་མི་དེ། ཚེ་འདིའི་ཕུན་ཚོགས་ཐམས་ཅད་ལ་བློ་ལོག་ནས། ཐར་པ་འབའ་ཞིག་སྒྲུབ་པ་ཞིག་
འོང་། དེ་བསྒྲུབས་པས་འཁོར་བ་དང་གཏན་བྲལ་བྱས་ཏེ། བདེ་སྐྱིད་ཀྱི་མཐར་ཐུག་པ་ཐོབ་
བོ། །ཡང་དག་རྫོགས་པའི་སངས་རྒྱས་བཅོམ་ལྡན་འདས། །འདོད་པའི་རྩ་བ་ཟད་ལས་བྱུང་
བ་ཡིན། །འཇིག་རྟེན་ཚེ་འདིའི་ཕུན་ཚོགས་རབ་སྤངས་ནས། །མི་རྟག་རྒྱུད་ལ་ཁོལ་དང་སྙིང་
རུས་ལོ། །ཞེས་བརྗོད་ཅིང་བསམ་མོ། །
དྲུག་པ་བརྟན་པའི་ཚད་ནི། དམ་པ་ལ་ལ་ཅི་རིགས་གསུང་ཡང་། གཉན་སྟོན་ཤཱཀ་
འབྱུང་དང་། དེ་བས་དང་ཡེར་བའི་ཞང་བཙུན་དང་། དེ་བས་རང་ཁ་རག་སྒོམ་ཆུང་ལྟ་བུ་
ཡིན། གཉན་སྟོན་པས། ང་དགའ་ལྡན་དུ་འགྲོ། ཁྱོད་རང་ཡང་གསོལ་བ་ཐོབ། ཁྱོད་ཀྱི་ཚེ་
གཞུག་ལ་མཛེ་ཞིག་བྱུང་ན་ལས་ཀྱི་གཞུག་ཟད་དེ། ཁྱོད་ཀྱང་དགའ་ལྡན་དུ་སྐྱེས་ནས་འཕྲད་
པར་འདུག་གསུངས། དེར་སྟོན་པས་མཛེ་མ་བྱུང་བ་ལ་ཐུགས་ཁྲལ་ཆེན་པོ་མཛད་ནས།
དཀོན་མཆོག་ལ་གསོལ་བ་བཏབ་པས། མཇུག་ཏུ་མཛེ་ནད་གཡའ་བད་བྱུང་བས་ཤིན་ཏུ་
མཉེས་པ་ཡིན་གསུངས། དེ་ལ་སོགས་པའི་རྣམ་ཐར་མང་པོ་ཡོད་དེ་འདིར་མ་སྤྲོས་སོ། །དེ་
བས་ན། ཤི་བས་མི་ཆོག་འཁོར་བར་སྐྱེ་དགོས། ཁྱད་པར་དུ་འུ་ཅག་གི་བྱེད་སྤྱོད་འདི་ལ་
བལྟས་ན། ངན་འགྲོར་ངེས་པར་སྐྱེ་དགོས་ཏེ། མི་ཚེ་ཕལ་ཆེར་སྡིག་པའི་ངང་ལས་འདས། །
མདུན་ནས་བསུ་མཁན་ངན་འགྲོའི་གནས་ལས་མེད། །ད་དུང་བཟའ་བཏུང་དྲན་པའི་སྙིང་
རུལ་ལོ། །ལེགས་པར་བསམ་མནོ་བཏང་ན་མི་ལེགས་སམ། །ཞེས་ངག་ཏུ་བརྗོད་ཅིང་བསམ་
པར་བྱའོ། །
གཉིས་པབྱེ་བྲག་སོ་སོར་བསམ་པ་ལ་གསུམ། མི་དགེ་བའི་རྒྱུ་འབྲས་བསམ་པ་དང་།༔
58



༄༅།།སྐྱེས་བུ་གསུམ་གྱི་འམ་རིམ་རྒྱུས་པ་ཁྲིད་དུ་སྦྱར་བ།
དགེ་བའི་རྒྱུ་འབྲས་བསམ་པ་དང་། དགེ་སྡིག་གཉིས་ཀའི་རྒྱུ་འབྲས་བསམ་པའོ། །དང་པོ་ལ་
མི་དགེ་བ་ངོས་བཟུང་བ་དང། དེའི་འབྲས་བུ་སྡུག་བསྔལ་བསམ་པ་དང་། དོན་བསྡུ་བ་དང་
གསུམ་གྱི་དང་པོ་ལ། མཚན་ཉིད། ངོ་བོ། རབ་དབྱེ་དང་གསུམ། དང་པོ་ལ་མཚན་ཉིད་ནི།
རྣམ་སྨིན་སྡུག་བསྔལ་སྟེར་བྱེད་དེ་མི་དགེ་བའི་མཚན་ཉིད་དོ། །གཉིས་པ་ལས་མི་དགེ་བའམ་
སྡིག་པའི་ངོ་བོ་ནི། གཞན་ལ་གནོད་པ་གཞི་དང་བཅས་པ་ཡིན་ཏེ། གཞན་ལ་གནོད་པ་ནི་ཞེ་
སྡང་གིས་གཞན་ལ་གནོད་པའོ། །དེའི་གཞི་མི་ཆགས་པའི་ཡུལ་ལ་གཞན་གྱིས་གནོད་པ་བྱས་
ན། ཞེ་སྡང་ངེས་པར་སྐྱེས་ཤིང་། ཆགས་པའི་མཚན་ཉིད་ཀྱང་། ཆོས་རྣམས་ལ་བླང་དོར་གྱི་
ཤེས་རབ་མེད་པས། དེ་ཁོ་ན་ཉིད་མི་མཐོང་བར་འདོད་ཡོན་ལ་ཆགས་པའི་རྒྱུ་ནི་གཏི་མུག་ཡིན་
པས། དེས་ན་དུག་གསུམ་བསྐྱེད་པའི་རྩ་བ་ནི་གཏི་མུག་ཡིན་ནོ། །ཞེ་སྡང་མི་སྐྱེ་བའི་འདོད་
ཆགས་སམ། གཏི་མུག་ཙམ་ནི་ཉོན་མོངས་པ་ཡིན་གྱི། ཞེས་གསུངས་པ་ལྟར་ཡིན་ནོ། །ལ་ལ་
ན་རེ། མི་རྟག་པ་སྒོམ་པ་ནི་བློ་ཆོས་སུ་འགྲོ་བའི་ཐབས་ཙམ་ཡིན། ཆོས་སམ། ལམ་དངོས་
རང་མ་ཡིན་ཟེར་བར་འདུག་སྟེ། མི་རྟག་པ་ཡང་དག་ཅིག་སྐྱེས་ན། ཞེན་པ་གཏིང་ནས་ལོག་
ནས་འཆི་མེད་འདོད་ཅིང་། འཁོར་བ་གཏན་ནས་མི་འདོད་པ་ཅིག །དེ་ཡང་རྒྱུད་ཀྱི་མི་རྟག་
པའི་དབང་དུ་བྱས་པ་ཡིན། སྐད་ཅིག་གིས་མི་རྟག་པ་མཐོང་ནས་ངེས་པ་ནི། འཕགས་པའི་
ལམ་ཁོ་ན་ཡིན་ནོ། །སྐད་ཅིག་ཙམ་ཡང་སྡོད་པའི་གྲབ་མེད་པར། །འཇིག་རྟེན་འཁོར་བ་འདི་
ལ་བློ་ལོག་ནས། །ཕྱི་རྩིས་གྲབ་ཤོམ་རྒྱང་ཐག་བསྲིངས་ནས་ནི། །ཇི་དགུ་ཐེད་ལ་བོར་ཅིག་སྙིང་
རུལ་ལོ། །ཞེས་ཡང་ཡང་བརྗོད་ཅིང་དྲག་ཏུ་བསམས་ལ། བརྟན་པའི་ཚད་ནམ་སྐྱེས་ཀྱི་བར་
དུ་བསྒོམ་མོ། །
གཉིས་པ་ཆོས་ལམ་དུ་འགྲོ་བའི་ཁྲིད་ལ་གཉིས། ལས་རྒྱུ་འབྲས་བསམ་པ་དང་།
ངན་འགྲོ་ལས་ཐར་པའི་ཐབས་ཚོལ་བའོ། །དང་པོ་རྒྱུ་འབྲས་སྤྱིར་བསམ་པ་དང་། བྱེ་བྲག་སོ་
སོར་བསམ་པ་གཉིས། དང་པོ་ལ་གསུམ། བསམ་པའི་ཕན་ཡོན། མ་བསམ་པའི་ཉེས་
དམིགས། བསམ་ཚུལ་དངོས་སོ། །དང་པོ་ནི། ཆད་ལྟ་སྤངས་པས་རྒྱང་འཕེན་པའི་རིགས་སུ་
མི་སྐྱེ། སྡིག་པ་སྤངས་པས་ངན་འགྲོར་མི་སྐྱེ། དགེ་བ་བསྒྲུབས་པས་བདེ་འགྲོར་ཚེ་འཕོ། ཐར་
ལམ་བསྒྲུབས་པས་བྱང་ཆུབ་ཐོབ་སྟེ། མདོར་ན། འཁོར་བ་སྡུག་བསྔལ་དུ་ཤེས་པས་ཆགས་པ་
མེད་པ། གོ་ཆ་ལག་ལེན་སྦྱོར་བས་ཞེ་སྡང་མེད་པ། བླང་དོར་ཕྲ་ཞིབ་ལ་མཁས་པས་གཏིཔ་གཏི་མུག་
59



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
*པ་སངས་མེད་པ་སྟེ། རྒྱུ་དུག་གསུམ་མེད་པས་འབྲས་བུ་སྡུག་བསྔལ་མི་འབྱུང་། མི་འདོད་ཚད་ཟློག་པས་
འདོད་དགུ་ཐོབ་པ་ཡིན་པས། ལས་རྒྱུ་འབྲས་ཤེས་པར་བྱས་ལ་བླང་དོར་ཕྱིན་ཅི་མ་ལོག་པར་
བྱེད་པ་ནི། མཁས་པའི་རི་ལ་བསྒོམ་པའི་ཉི་མ་ཤར་བ་བྱ་བ་ཡིན། གཏི་མུག་གི་མུན་
པས། ཐར་པའི་ནམ་ལངས་པ་བྱ་བ་ཡང་ཡིན། དེ་བས་ན་ད་ལྟ་ཇི་ཙམ་དུ་མཁས། མཁས་
ཙམ་ན་དུལ། དུལ་ཙམ་ན་ཆོས་ཀྱི་དེ་ཉིད་མཐོང་། མཐོང་ཙམ་ན་གྲོལ་བ་ཡིན་ནོ། །མདོར་
ན། ཉེས་པ་ཀུན་ལས་སྐྱོབ་པར་བྱེད་པ་དང་། །ལེགས་པའི་ལམ་ལ་འཇུག་པར་བྱེད་པའི་
ཐབས། །བླང་དོར་གསལ་བའི་རྒྱུ་འབྲས་མེ་ལོང་ལ། །ཡང་ཡང་ལྟོས་ལ་སོམས་ དང་སྙིང་རུལ་
ལོ། །ཞེས་སོ། །གཉིས་པ་ཉེས་དམིགས་ནི། ལས་རྒྱུ་འབྲས་མི་ཤེས་ན། མུན་ནག་གི་ལམ་དུ་
འགྲོ་བཞིན་ལམ་བཟང་ངན་མི་མཐོང་། ཅུང་ཟད་མཐོང་ཡང་ལམ་ཁ་རག་པར། མི་རྒྱུ་མེད་
ཚོས་གར་འགྲོ་མི་ཤེས་པ་བཞིན་དུ། འོལ་ཚོད་བྱས་ཕྱིན་ཡང་འཁོར་བའི་གཡང་སར་ལྟུང་།
ངན་འགྲོའི་གཤེད་མས་འཇོམས། ཉོན་མོངས་ཀྱི་ཆོམ་པོས་འཕྲོག །ལས་ངན་གྱི་བཙོན་རར་
འཁྱམས་ནས། འདོད་པ་ཐམས་ཅད་མི་འོང་གི་སྟེང་དུ། མི་འདོད་པ་ཐམས་ཅད་གཉའ་གོང་
དུ་བབས་ཏེ་འཁོར་བར་གཏན་འཁྱམས་དང་། ཕན་འགྲོའི་འགྲམ་རྡོ་བྱེད་དགོས་པ་ཡིན། ད་
ལྟའང་མུ་སྟེགས་པའི་རིགས་ཅན་མང་པོ་དང་། སངས་རྒྱས་པར་སྒོམ་པ་མང་པོ་མི་རྟག་པ་ཐོར་
བུ་སྐྱེས་ཏེ། འཁོར་བ་ལས་ཐར་བ་འདོད་ཀྱང་དགེ་སྡིག་བླང་དོར་མ་ཤེས་པས། ཆོས་ཕྱིན་ཅི་
ལོག་བྱས་ནས་འཁོར་བ་དང་ངན་སོང་གི་གཡང་ལ་ལྟུང་བ་ཀ་མང་བར་འདུག་པས། ལས་
འབྲས་མ་གོ་བ་རྣམས་ལྟ་སྨོས་ཀྱང་ཅི་དགོས། ཡང་ལས་འབྲས་ཀྱི་དོན་ཤེས་ཀྱང་བག་མེད་པ་ལ་
སོགས་པའི་དབང་གིས། བླང་དོར་ལོག་པར་སྤྱོད་པ་རྣམས་ནི། མིག་ཅན་གཡང་ལ་མཆོང་བ་
ཡིན་ཅིང་། དེ་ཡང་གཡང་ཆུང་ངུ་ལ་འཆོང་བ་མ་ཡིན་གྱི། བསྐལ་པ་ནམ་ཞིག་བར་དུ་ཐར་མེད་
ཀྱི་གཡང་ལ་ལྕེབ་པ་རང་ཡིན་ཏེ། རང་གི་བཞིན་ལ་བལྟ་ན་མེ་ལོང་དགོས། །བླང་དོར་གསལ་
བར་བྱེད་པའི་རྒྱུ་འབྲས་ལ། །ལེགས་པར་དཔྱོད་པའི་ཤེས་རབ་མིག་གིས་ནི། །ཡང་ཡང་།
དཔྱད་ཅིང་ལྟོས་དང་སྙིང་རུལ་ལོ། །ཞེས་སོ།
དངོས་ནི།
མ་ཟད་པ་རྣམས་ལན་གཅིག་ཤི་ཡང་འཁོར་བར་སྐྱེ་དགོས་པ་ཡིན་ཏེ། མདོ་ལས། ལུས་ཅན་
དག་གི་ལས་རྣམས་ནི། །བསྐལ་པ་བརྒྱར་ཡང་ཆུད་མི་འཛའ། །ཚོགས་ཤིང་དུས་ལ་བབ་པ་:
ངའི་
གསུམ་པ་བརུལ་ལོ། 
ཞི་
ནས་མི་སྐྱེ་ན་དེ་ག་ཡིན་ནའང། འུ་ཅག་ལས་ཉོན་
60



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ན། །འབྲས་བུ་ཉིད་དུ་སྨིན་པར་འགྱུར། །ཞེས་སོགས་བསམ་གྱིས་མི་ཁྱབ་པ་ཞིག་གསུངས་
པས། རྒྱང་འཕེན་པའི་རིགས་ཅན་རྣམས་དང་། སྡིག་ཅན་གྱི་གླེན་པ་ཆད་ལྟ་ཅན་ཚོའང་ཟེར་
ཏེ། དེ་ཙམ་རང་འཆི་བ་ལ་འཚེར་རྒྱུ་ཅི་ཡོད། འཆི་བ་ཆོས་ཉིད་ཡིན། ཐམས་ཅད་འཆི་བ་
ལས་མ་འདས། ཤི་ནས་སྐྱེ་རྒྱུ་མེད་དེ། མ་ཤི་བར་དུ་དགའ་མགུར་སྤྱོད། །ཤི་ནས་དེ་ཡི་སྤྱོད་
ཡུལ་མིན། །མི་ཤི་ཐལ་བ་རླུང་ཁྱེར་འདྲ། །སླར་སྐྱེ་བ་ནི་ག་ལ་ཡོད། །ཅེས་དང་། མི་ཚེ་ནམ་
ཕུགས་འཕྲལ་གང་ཡིན། །འདོད་པ་སུས་སྤྱོད་རྒྱལ་བ་ཡིན། །ཚེ་འདིར་བདེ་སྐྱིད་མ་བསྐྱངས་
ན། །ཕྱི་མ་ཡོད་མེད་ཅི་ཆ་ཟེར། །སྙམ་དུ་སེམས་ན། སྔར་ཡང་ཡང་བཤད་པ་ལྟར། ལས་
ཉོན་མ་ཟད་པས་སྐྱེ་དགོས་ཏེ། སྟོན་པ་བཅོམ་ལྡན་འདས་ཀྱིས་ལས་བརྒྱ་བ་སོགས། ལས་
འབྲས་བསམ་གྱིས་མི་ཁྱབ་པ་ཞིག་གསུངས་པས། ཁོ་བོ་ནི་ཆུ་བུར་གྱི་མིག་བས་ཀྱང་། སྟོན་
པའི་བཀའ་ལ་ཚད་མར་བྱེད་དེ། ཤི་སྐྱེ་བ་ཆད། རྒས་མ་ལེ་བོག་ཀྱང་སྟོན་པ་ཁོ་ན་ལ་ཡིད་ཆེས་
བྱེད་པ་ཡིན། ཡང་དེ་ཚོ་མདོ་ལ་མི་རྩི་ཟེར་བ་དང་། ཡང་ལ་ལ་རྩི་ཡང་། མདོ་ལ་ལ་དགོངས་པ་
སྣ་ཚོགས་ཡིན་པས་བདེན་ཚེ་རང་ཡང་མེད་སྙམ་ན། ཁྱེད་མདོ་ལ་མི་རྩི་ཡང་། མདོ་ཡང་ཁྱེད་
ལ་མི་རྩི་སྟེ། འཕམ་པ་ནི་ཁྱེད་རང་ག་ལ་འོང་། དེའི་རྒྱུ་མཚན་ཁྱེད་ལུང་ལ་མི་རྩི་ཡང་། རིགས་
པ་རྣོན་པོ་ལ་སུས་ཀྱང་བཟློག་ཏུ་མེད་དེ། དཔལ་ཆོས་ཀྱི་གྲགས་པའི་ཞལ་སྔ་ནས། མི་ལུས་རྒྱུ་
མེད་ལ་འོང་ན། ཤེས་བྱ་ཐམས་ཅད་མི་ལུས་ཀྱིས་གང་བའི་ཚོད་ཡིན། མི་ལུས་སེམས་སྔ་མ་
སྔོན་དུ་མ་སོང་བར། བེམ་པོ་ཙམ་ལ་འོང་ན། ས་རྡོ། རི་ཀླུང་ཐམས་ཅད་མི་ལུས་སུ་སོང་བའི་
ཚོད་ཡིན། གསུངས་ཏེ། ཆད་ལྟ་བ་རྣམས་ལ་ཐོག་བབས་པ་དང་འདྲ་བ་ཡིན། དེས་ན་རྒྱུའམ་
སེམས་སྔ་མ་ཞིག་སྔོན་དུ་མ་སོང་བར་འབྲས་བུ་མི་འགྲུབ་སྟེ། དབུ་མ་སྙིང་པོ་ལས། བེའུ་ཡང་
ནི་སྐྱེས་མ་ཐག །འོ་མའི་དོན་དུ་རྩོལ་བར་བྱེད། ། ཅེས་དང་། རྒྱུ་མེད་གཞན་ལ་་མི་ལྟོས་
ཕྱིར། །རྟག་ཏུ་ཡོད་པའམ་མེད་པར་འགྱུར། །ཞེས་དང་། དབུ་མ་འཇུག་པ་ལས། གལ་ཏེ་
རྒྱུ་མེད་ཁོ་ནར་སྐྱེ་བར་འགྱུར་ན་ནི། །འཇིག་རྟེན་པ་དག་འབྲས་བུ་འགྲུབ་ཕྱིར་ལ་ཐོག་
སོགས། །བརྒྱ་ཕྲག་སྒོ་ནས་བསྡུད་པར་བྱེད་པར་མི་འགྱུར་རོ། །ཞེས་སོགས་གསུངས་པའི་
ཕྱིར་རོ། །གཞན་ཡང་མཁས་གྲུབ་མངོན་ཤེས་མངའ་བ་རྣམས་ཀྱིས་གཟིགས་པས་ཀྱང། རང་
གཞན་གྱི་བར་དོ་དང། སྐྱེ་བ་སྔ་ཕྱི་དྲན་པའི་རྣམ་ཐར་ཤིན་ཏུ་མང་ཞིང་། ཕྱི་རོལ་པའི་དྲང་
སྲོང་མངོན་ཤེས་ཅན་རྣམས་ཀྱིས་ཀྱང་སྐྱེ་བ་བརྒྱད་བཅུ་དྲན་པ་ལ་སོགས་པ་འབྱུང་བ་ཡིན་
61



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
ནོ། །འོ་ན་ནམ་མཁའ་ལ་འཕུར་བ་ལ་སོགས་པ་གློ་བུར་དུ་འོངས་ནས་གར་སོང་ཆ་མེད་པ་དང་།
དབྱར་དུས་གསེར་ཤ་མ་ལ་སོགས་པ་འོངས་ནས་དགུན་གར་སོང་ཅི་ཡིན་སྙམ་ན། དེ་དག་
ལའང་སྤྲིན་དང་དྲོད་གཤེར་ལ་སོགས་པའི་ས་བོན་ཡོད་ཅིང། དཔེར་ན་ཉི་ཆར་རྟེན་འབྲེལ་
འཛོམ་པ་ལ་འཇའ་ཚོན་འབྱུང་བ་ལྟ་བུའོ། །ཆར་འོང་བའི་རྒྱུ་སྤྲིན་ཡིན། རྒྱུ་མེད་དུ་འོང་ན་
ཤེས་བྱ་ཐམས་ཅད་ཆར་གྱིས་གང་བའི་ཚོད་ཡིན། ཡང་ལ་ལ་ཆར་འོང་བ་འདི་རྣམས་སྲོག་
ཆགས་འོང་བ་ཡིན་ཟེར་མཁན་ཡོད་དེ། ཨང་ཏ་འཆུགས་པ་ཡིན། འོ་ན་ཚེ་སྔ་ཕྱི་ཡོད་ན་
མཐོང་རྒྱུ་འདྲ་ཡོད་དམ་སྙམ་ན། ཁྱོད་ཀྱིས་མ་མཐོང་བ་དང་། སྡུར་པས་སྐས་ལས་འཛེགས་པ་
ཤིན་ཏུ་མང་སྟེ། ཁྱོད་རང་གི་ཁོག་ན་གློ་སྙིང་དང་། རྒྱུ་འགུལ་དུ་ཡོད་དང་། ཁོང་ན་ན་ཚ་ཡོད་
པ་རྣམས་མཐོང་གིན་འདུག་གམ། འོག་ས་འདི་མན་ཆད་དང་། རི་ཕ་ཀི་ཕན་ཆད་དང་།
དགུང་གནམ་ཡ་གི་ཡན་ཆད་ཡང་ཅང་མེད་དམ། འོ་ན་གློ་བུར་དུ་བེམ་པོ་སེམས་ཅན་དུ་འགྲོ་
སྟེ། རྟ་རྔ་རྫིང་ཆུ་ལ་བཅུག་པས་སེམས་ཅན་དུ་འགྲོ་བ་ལ་སོགས་གྲངས་མང་ ཆར་ཡང་དེ་
དང་འདྲའོ་ཞེ་ན། དེ་ཡང་མ་ཡིན་ཏེ། རྟ་རྔ་དེ་དང་ཆུ་དེས་རྐྱེན་བྱས་ནས་སེམས་ཅན་འབྱུང་
བ་ཡིན་གྱི། རྟ་རྔ་དེ་རང་སེམས་ཅན་དུ་སོང་བ་མེད་དེ། བེམ་པོ་སེམས་ཅན་དུ་འགྲོ་ན་སྔར་
བཤད་པ། ས་རྡོ་ཐམས་ཅད་སེམས་ཅན་དུ་འགྲོ་དགོས་པའི་ཕྱིར་རོ། །མི་ལུས་ནི་སྟེས་དབང་
ཙམ་ཡིན་ཏེ། བར་དོ་ལ་བལྟས་ན། ལུས་ཅན་གཞན་རྣམས་ཀྱང་དེ་ལྟའོ། །འོ་ན་ལས་འབྲས་
འདེན་ན་འགའ་ཞིག་སྡིག་པ་ཅི་བྱས་ཀྱང་འཁོར་ལོངས་སྤྱོད་སོགས་ཐོབ་སྟེ། བདེ་སྐྱིད་འབྱུང་
བ་དང་། ལ་ལས་ཆོས་བྱས་ཀྱང་དབུལ་བ་དང་། ནད་མང་བ་སོགས་སྡུག་བསྔལ་བ་མཐོང་ངོ་
སྙམ་ན། ཁོའི་བདེ་སྐྱིད་དེ་ཉིད་ཀྱི་རྒྱུ་སྔོན་གྱི་དགེ་བ་ཡིན་གྱི། སྡིག་པ་ཡིན་པ་མི་སྲིད། ཚེ་
འདིར་རྒྱུ་སྡིག་པ་བསགས་པ་དེ་ཉིད་ཀྱི་འབྲས་བུ་སྡུག་བསྔལ་ཕྱི་མ་ལ་མྱོང་རྒྱུ་ཡིན། སྡིག་ཅན་
འགའ་ཞིག་འཕྲལ་སྐྱིད་དུ་འགྲོ་བ་ནི། དགེ་བའི་འབྲས་བུ་ཚེ་ཕྱི་མ་ཕན་ཆད་མྱོང་རྒྱུ་རྣམས།
འགའ་ཞིག་སྟོབས་ཆེ་བའི་དབང་གིས། ཚེ་འདིར་འབྲངས་ནས་ཚེ་འཕོས་པ་དང་གཏན་བརླག་
ཏུ་འགྲོ་བའི་ངན་རྟགས་སོ། །ཆོས་བྱས་པས་སྡུག་བསྔལ་མང་བ་ཡང་མདོ་ལས། ཆོས་ལ་སྤྱོད་
པའི་བྱང་ཆུབ་སེམས་དཔའ་ལ་མནར་ཞིང་རབ་ཏུ་མནར་བར་འགྱུར་ཏེ། དེ་མ་འོངས་པ་ན་ད
སྡུག་བསྔལ་ཆེན་པོ་མྱོང་བར་འགྱུར་བའི་སྡུག་བསྔལ་ཆེན་པོ་ཚེ་འདིར་སྨིན་ཏོ། །ཞེས་བཀའ་
སྩལ་པས། ལས་ངན་པས་ཕྱི་མར་དམྱལ་བའི་སྡུག་བསྔལ་མྱོང་འགྱུར་རྣམས། ད་ལྟ་ཕོ་ལོང་:::



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
བརྡབས་པ་ཙམ་གྱི་ཚོད་དུ་སྨིན་པར་འཛད་པའི་བཟང་རྟགས་ཡིན་ཏེ། དགེ་སློང་མ་དཔལ་
མོའམ། དགེ་བཤེས་སྟོན་པ་ལ་སྐུ་ཚེའི་མཇུག་ཏུ་མཛེ་ནད་བྱུང་བ་ལྟ་བུ་ཡིན་ཏེ། དགེ་སློང་མ་
དཔལ་མོ་ལ་ནད་དྲག་པོ་དེ་ལ་བརྟེན་ནས། ཚེ་འདི་ལ་མཆོག་གི་དངོས་གྲུབ་ཐོབ་པ་དང།
དགེ་བཤེས་སྟོན་པས། ཇོ་བོ་ཆེན་པོ་སྐུ་འདའ་ཁར། ཕྱི་མ་ཡང་མཇལ་བར་ཐུགས་རྗེས་
གཟིགས་འཚལ་ཞུས་པ་ལ། ཉེ་གནས་ཀྱིས། དབྱར་ཤིང་གྲབ་བྱེད་རན་གདའ་ཞུས་པས།
སྡོད་མི་སྡོད་ཆ་མེད་པའི་ཤིང་གྲབ་དེས་ཅི་བྱེད། སྡོད་ན་ཚུར་སྟོན་ཅིག་འོང་གིས་གསུངས་ནས་
ཐོག་རེའང་བཞུགས་རྩིས་མི་མཛད། ཞང་བཙུན་ལ་སྙུང་བ་བག་རེ་བྱུང་ཙ་ན། སྙད་འདོགས་
ཡིན། ད་རེས་རང་ཆ་གསུངས་ནས། ཀ་ཅ་ཕྲན་ཚེགས་གཞན་ལ་བསྔོས་ནས། མ་ཤི་བར་
གཡར་དུ་ཐོང་ཅིག །ཤི་ནས་ཁྱེད་རང་སྣོམས་ཤིག་གསུངས་ནས་ཞག་རེའང་མི་བཞུགས་པ་ལྟ་
བུའི་སྤྱོད་པ་མཛད། རྗེ་ཁ་རག་པ་ཆེན་པོ། ཁ་རག་བྲག་ཕུག་ན་བཞུགས་ཙ་ན། བྲག་ཕུག་གི་
སྒོ་ན་ཚེར་ཕུང་ཞིག་འདུག་པ། ཡར་གཤེགས་མར་གཤེགས་ལ་ན་བཟའ་འཐོགས་ནས། སྟ་
ཟུར་གཉིས་ཟད་འདུག་པ་ལ། འདི་བཅད་དགོས་པ་འདུག་དགོངས་པ་རེ་བྱུང་ཙ་ན། དེ་མ་
ཐག་མི་རྟག་པ་དུར་དུར་དྲན་ཏེ། ཅི་བྱེད། གཏོར་མ་གཏོང་ས་རུ་འཆི་ཉེན་ཡོད། ཅེས་ཟ་
གཅིག་ཟ་རན་ཡང་བཞུགས་རྩིས་མི་མཛད་འདུག །དེས་ན་སྐད་ཅིག་ཙམ་ཡང་སྡོད་རྩིས་མི་
མཛད་པ་དེ་ལ། སྐད་ཅིག་གི་མི་རྟག་པ་བརྟན་པའི་ཚད་ཡིན་པས། རགས་པ་རྒྱུན་གྱི་མི་རྟག་
པ་བརྟན་པའི་རབ་ཚད་ཁོང་གི་དེ་ཀ་ཙམ་ཀ་ཡིན། དེས་ན་རང་རེ་རྣམས་ཀྱང་མི་རྟག་པ་ལ་
བརྟན་པ་ཐོབ་པ་རེ་བྱས་ནས་འཆི་ཆོས་ཁོ་ན་བྱེད་དགོས་ཏེ། གཞན་མ་ཀུན། ནོར་གྱི་གསོག་
འཇོག་ཆེ་བ། གཉེན་གྱི་མཐུན་འཇུག་རེམ་པ། ཕྱི་རྩིས་གྲབ་ཤོམ་ཆེ་བ་བྱུང་ན། ཕོ་གྲུང་མོ་
གྲུང་དུ་བྱེད་པ་འདུག་སྟེ། དེ་པ་ལས་གླེན་ཚབས་ཆེ་བ་མེད། དབུགས་འཆད་ཁད་ནང་པར་
བག་མ་ལེན་ཤོམས་བྱེད་མཁན་བཞིན་དུ་ཡོད། དེས་ན། འཆི་ཆོས་རྣམ་དག་བྱེད་ན་ཕོ་གྲུང་
མོ་གྲུང་ཡིན་ཏེ། དམ་པའི་ཞལ་ནས། ཕོ་མོ་མདོ་དོན་ཆེ་ཆུང་ད་ངེས་ཤེས། །ཚེ་ལ་སྟོང་ལོག་མ་
བྱེད་དིང་རི་བ། །ཞེས་དང་། ཕོ་གྲུང་མོ་གྲུང་ཟེར་བ་མང་ཡོད་ཀྱང་། །འཆི་ཚེ་བློ་བདེར་ཐུབ་
པ་ཇི་ཙམ་ཡོད། །ཅེས་དང་། ཡང་དགོན་པས། མི་སྙིང་ཅན་ཀུན་རང་འཕྱི་ཐག་བསྲིངས་ལ།
རང་ནི་བསླུ་ན་འགྱོད་མེད་ཀྱི་འཆི་ཚེ་མི་མཇེད་སྡིག་པ་མ་ཡིན་ནོ། །
གསུམ་པ་རབ་དབྱེ་ལ་བཅུ། སྲོག་གཅོད་པ་དང་། མ་བྱིན་པར་ལེན་པ་དང་། འདོད་
63
པ -



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
པས་ལོག་པར་གཡེམ་པ་སྟེ། ལུས་ཀྱི་ལས་གསུམ་དང་། རྫུན་སྨྲ་བ་དང་། ཚིག་རྩུབ་པོ་དང་།
ཕྲ་མ་དང་། ངག་འཁྱལ་ཏེ་ངག་གི་ལས་བཞི་དང་། བརྣབ་སེམས་དང་། གནོད་སེམས་དང་།
ལོག་པར་ལྟ་བ་སྟེ་ཡིད་ཀྱི་ལས་གསུམ་རྣམས་སོ། །དབྱེ་ན། ཉོན་མོངས་པ་བརྒྱད་ཁྲི་བཞི་སྟོང་
ལ་སོགས་པ་མང་དུ་ཡོད་ཀྱང་། བསྡུ་ན། ལུས་ངག་ཡིད་གསུམ་ཀྱི་མི་དགེ་བ་དེ་རྣམས་སུ་
འདུས་སོ། །འོན་ཀྱང་། སྲོག་གཅོད་པ་ལ་སོགས་པ་ལུས་ངག་གི་ལས་བདུན་པོ་དེ་རྣམས།
གཞན་དོན་དུ་སྙིང་རྗེ་ལ་སོགས་པའི་དགེ་བའི་སེམས་འབའ་ཞིག་གིས་ཟིན་ན། མི་དགེ་བར་མི་
འགྱུར་གྱི་སྟེང་དུ་བསོད་ནམས་ཆེན་པོ་ཐོབ་པ་ཡིན་ནོ། །ཡང་མི་དགེ་བ་དེ་རྣམས་ཀུན་སློང་
དྲག་ཞན་ལ་སོགས་པའི་བྱེ་བྲག་གིས། ཆུང་ངུ་དང་འབྲིང་དང༌། ཆེན་པོ་གསུམ་ཡིན་ལ། དེ་
དག་གི་ཆེ་བས་དམྱལ་བ། འབྲིང་གིས་ཡི་དྭགས། ཆུང་ངུས་དུད་འགྲོར་སྐྱེ་བ་ཡིན་ནོ། །ཡང་
ཞེ་སྡང་གིས་དམྱལ་བ་དང་། འདོད་ཆགས་སམ། སེར་སྣས་ཡི་དྭགས་དང་། གཏི་མུག་གིས་
དུད་འགྲོར་སྐྱེ་བའི་རྒྱུ་ཡིན་ནོ། །
གཉིས་པ་དེ་དག་གི་འབྲས་བུ་སྡུག་བསྔལ་བསམ་པ་ལ་གསུམ་སྟེ། དམྱལ་བ་
དང་། ཡི་དྭགས་དང་། དུད་འགྲོའི་སྡུག་བསྔལ་བསམ་པའོ། །དང་པོ་ལ་ཡང་བཞི་སྟེ། ཚ་
དམྱལ་དང། ཉེ་འཁོར་བ་དང་། གྲང་དམྱལ་བ་དང་། ཉི་ཚེ་བའི་སྡུག་བསྔལ་བསམ་པའོ། །
དང་པོ་ལ་ཡང་བརྒྱད། ཡང་སོས་དང་། ཐིག་ནག་དང་། བསྡུས་འཇོམས་དང་། ངུ་འབོད་
དང། ངུ་འབོད་ཆེན་པོ་དང་། ཚ་བ་དང་། རབ་ཏུ་ཚ་བ་དང། མནར་མེད་རྣམས་སོ། །དེ་
ཐམས་ཅད་ལ་ཡང་རྒྱུ་དང་། གནས་དང་། སྡུག་བསྔལ་དང་། ཚེ་ཚད་ཀྱི་ཁྱད་པར་བཞི་བཞིར་
ཡོད་དོ། །དང་པོ་རྒྱུ་ནི། སྤྱིར་མི་དགེ་བ་བཅུ་ཞེ་སྡང་དང་བཅས་པ་ཡིན་ཅིང་། བྱེ་བྲག་ཏུ་རང་
རང་གི་ཐད་དུ་སྟོན་པ་རྣམས་ཡིན་ནོ། །གཉིས་པ་གནས་ཀྱི་ཁྱད་པར་ནི། འདི་ནས་དཔག་
ཚད་སུམ་ཁྲི་ཉིས་སྟོང་གི་འོག་ན་ཡང་སོས་ཡོད་ལ། དེ་ནས་དཔག་ཚད་བཞི་སྟོང་གིས་ཆོད་པ་
ན་གཞན་བདུན་ཡོད་དོ། །དེ་ཐམས་ཅད་ལ་ལྕགས་བསྲེགས་རབ་ཏུ་འབར་བའི་ས་གཞི་ཁོ་ན་
ཡིན་ནོ། །གསུམ་པ་སྡུག་བསྔལ་གྱི་རྒྱུ་དང་འབྲས་བུ་སོ་སོར་སྟོན་པ་ནི། ཡང་སོས་ཀྱི་རྒྱུ་ནི།
ཆགས་དང་གཏི་མུག་འཇིགས་དང་ཁྲོ། །མི་གང་མི་ནི་གསོད་པའམ། །དུད་འགྲོ་སྐྱེད་ནས་
བསད་བྱས་ན། །དེ་དག་ངེས་པར་ཡང་སོས་འགྲོ། །དེར་སྐྱེས་པའི་སེམས་ཅན་ཕན་ཚུན་
འདུས་ནས། ལས་ལ་གྲུབ་པའི་མཚོན་ཆ་སྣ་ཚོགས་རིམ་གྱིས་བྱུང་ནས་གཅིག་ལ་གཅིག་སྣུན་4
64



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
པར་བྱེད་དོ། །དེ་ནས་བརྒྱལ་ཏེ་ས་ལ་འགྱེལ་བ་དང་། ནམ་མཁའ་ལས་ཁྱེད་རྣམས་ཡང་སོས་
པར་གྱུར་ཅིག་ཅེས་པའི་སྒྲ་འབྱུང་ངོ་། །དེ་ནས་ཀྱང་ལངས་ནས་སྔར་ལྟར་སྣུན་པར་བྱེད་པའི་
སྡུག་བསྔལ་དཔག་ཏུ་མེད་པ་ཉི་མ་རེ་ལ་བྱེ་བ་ཕྲག་བརྒྱ་བརྒྱ་བྱེད་དོ། །གཞན་ཡང་། སྡོམ་པ་
མེད་པས་དད་རྫས་དང་ལོག་འཚོ་སྤྱད་པས། འདམ་གྱི་དམྱལ་བ་ཞེས་བྱ་བ། འདམ་ནང་དུ་
ཟངས་ཞུན་ཤིན་ཏུ་ཚ་བས་འཚེད་པ་དང་། ལྕགས་ཀྱི་སྲིན་བུས་ལུས་ཀྱི་ཕྱི་ནང་ཟ་ཞིང་འབུགས་
པ་དང་། ར་ལུག་དང་མ་ཧེ་སོགས་བསད་པས། འཁོར་ནི། དེ་འདྲ་བས་ཟ་བ་དང། ལུས་ཅན་དེ་
དག་གཅིག་ལ་གཅིག་གསོད་པའི་ཕྱིར་གཡུལ་དུ་འཁྲུག་པ་བྱས་པའི་རྣམ་སྨིན། སྒྱུར་བ་ཞེས་བྱ་བའི་དམྱལ་བ་
ལྕགས་ཁང་འབར་བར་བསྲེག་པ་དང་། རལ་གྲི་ལ་སོགས་པའི་མཚོན་ཆ་སྣ་ཚོགས་ཀྱིས་ལུས་
དུམ་བུར་བཏུབ་པ་དང་། མ་ཉེས་པ་གཞན་ཚར་གཅོད་པའི་ཕྱིར་ཚ་འཇུ་བྱས་པའི་རྣམ་སྨིན། བཙོ་བཞེས་
པའི་དམྱལ་བ་ལྕགས་སྣོད་འབར་བའི་ནང་དུ་འཚོད་ཅིང་ཤ་རུས་འབྲལ་བ་དང་། གཞན་བྲག་དང་
གཡང་ལ་སྒྲིལ་བ་སོགས་བྱས་པའི་རྣམ་སྨིན། གནོད་པ་མ་ཞི་ཞེས་བྱ་བའི་དམྱལ་བ་ཤིང་གི་བར་འཚིར་བ་
དང་། བྲག་རིའི་བར་དུ་ལྷུང་བ་དང་། འཇུར་མིག་ནས་འདྲེན་པ་དང་། གཅོད་པ་དང་
དུད་འཐུམས་དང་། མགོ་ལ་འཁོར་ལོ་བསྐོར་བ་དང་། ལྤགས་པ་བཤུ་བ། སྣ་རུ་ལྕགས་རྣོན་
འཛུད་པ། རྡོ་དང་སོ་ཕྱག་གིས་འཚིར་བ་སོགས་སོ། །གཞན་དོང་བུ་འཛུད་པ་སོགས་བྱས་ན། ཡང་
མུན་པ་ཞེས་བྱ་བའི་དམྱལ་བ། བྲག་རིའི་དབར་དུ་ཕྱེ་མར་འཐག་པ་དང་། སྤུ་གྲི་ལྟ་བུའི་རླུང་
གིས་བཏུབ་པ། སོ་སྤག་མེ་འབར་བས་ལུས་བསྲེག་པའོ། །གཞན་གྱི་མིག་འདོན་པ་དང་རྐང་ལག་གཅོད་
པ་སོགས་བྱས་པའི་རྣམ་སྨིན། ཡང་ཀུན་ཏུ་མི་དགའ་ཞེས་པའི་དམྱལ་བ། བྱ་སྣ་ཚོགས་དང་ཝ་ལ་
སོགས་པའི་གཅན་གཟན་སྣ་ཚོགས་དང་། སྲིན་པོ་དང་ཤ་ཟ་རྣམས་ཀྱིས་ཡན་ལག་དང་། ཉིང་
ལག་དང་། ཁ་སྣ་རྣམས་གཅོད་ཅིང་ཟ་བ་ཡོད་དོ། །
གཉིས་པ་ཐིག་ནག་གི་རྒྱུ་ནི། ཕ་དང་མ་དང་གྲོགས་དང་གཉེན། །བཤེས་གཉེན་ལ་ནི་
འཁུ་བྱེད་ཅིང་། །སྲོག་གཅོད་ཕྲ་མ་རྫུན་དུ་སྨྲ། །ཐིག་ནག་ཏུ་ནི་འགྲོ་བར་བཤད། །འབྲས་བུ་
ནི། དེར་སྐྱེས་པའི་སེམས་ཅན་རྣམས་དམྱལ་སྲུང་རྣམས་ཀྱིས་ཟུར་བཞི་འམ། བརྒྱད་དམ།
རྣམ་པ་སྣ་ཚོགས་སུ་ཐིག་ནག་པོ་བཅལ་ནས། དེའི་སྟེང་ནས་མཚོན་གྱིས་གཤོག་ཅིང་འཇོག་
པར་བྱེད་པའི་སྡུག་བསྔལ་ཉམས་སུ་མྱོང་བར་འགྱུར་རོ། །ཇོ་བཙུན་སོགས་ལ་བཀྱིག་བརྡུང་དྲག་པོ་བྱས་
པའི་རྣམ་སྨིན། འཁོར་ནི། རབ་ཏུ་ཉམ་ཐག་ཅེས་པའི་དམྱལ་བ། ལྕགས་ཐག་མེ་འབར་བས་འཆིང་འi
65



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ་
བ་དང་། ལྕགས་སྲེག་ས་གཞི་ལ་སྤུ་གྲིའི་མཚོན་ཆོས་འདེབས་པ་དང་། ཁྱི་མཚེ་རྣོན་གྱི་ཟ་
བའོ། །མཁན་སློབ་དང་ཕ་མ་ལ་མིག་ལོག་བལྟ་བའི་རྣམ་སྨིན། མི་ཟད་ཅེས་པའི་དམྱལ་བ། བྱ་རོག་དང་
ཕག་རྒོད་ཀྱིས། མིག་དང་ཡན་ལག་གཅོད་པའོ། ། ཕ་མ་དང་མཛའ་བཤེས་རྫུན་གྱིས་བསླུས་ན། ཡང་
འཇིག་པ་ཞེས་བྱ་བའི་དམྱལ་བ་དཔག་ཚད་ཙམ་གྱི་ས་གཞི་འབར་བར། གཤིན་རྗེའི་མིས་
མཚོན་ཆ་སྣ་ཚོགས་ཀྱིས་ལུས་དུམ་བུར་བཏུབ་བོ། །
གསུམ་པ་བསྡུས་འཇོམས་ཀྱི་རྒྱུ་ནི། ར་དང་ལུག་དང་བ་གླང་དང་། །རི་བོང་ཕྱི་བ་རི་
དྭགས་ཕག ། གཞན་ཡང་ སྐྱེད་ནས་བསད་བྱས་ན། ། བསྡུས་འཇོམས་ སུ་ ནི་ འགྲོ་བར་
འགྱུར། །འབྲས་བུ་དེར་སྐྱེས་པའི་སེམས་ཅན་རྣམས་དམྱལ་སྲུང་ཀྱིས་ལྕགས་ཀྱི་རི། རའི་
གདོང་བ་ལྟ་བུ་གཉིས་ཀྱི་བར་དུ་འཛུད་དོ། །དེ་མ་ཐག་རི་དེ་གཉིས་ཕྱིར་བཀྱེད་ནས་བར་དུ་
འཚིར་ལ། སྒོ་ཐམས་ཅད་ནས་ཁྲག་གི་རྒྱུན་འབབ་བོ། །དེ་བཞིན་དུ་ལུག་དང། རྟ་དང་གླང་
པོ་ཆེ་དང་སེང་གེ་དང་སྟག་གི་གདོང་པ་ལྟ་བུས་ཀྱང་འཚིར་བར་བྱེད་དོ། །ཡང་འདུས་པ་ན་
ལྕགས་ཀྱི་འཁྲུལ་འཁོར་ཆེན་པོའི་ནང་དུ་བཅུག་ནས་བུར་ཤིང་བཞིན་དུ་འཚིར་རོ། །ཡང་
འདུས་པ་ན། སྟེང་ནས་ལྕགས་ཀྱི་ཕ་བོང་ཆེན་པོས་ལྕགས་སྲེག་ས་བཞིའི་སྟེང་དུ་གཅོད་པ་
དང་། འབྱེད་པ་དང་། བརྡུང་བ་དང་། དམྱལ་བར་བྱེད་དོ། །ཐོས་བསམ་མི་བྱེད་པར་བསོད་སྙོམས་
ཟ་བ་དང་། རྫོང་འཛུགས་པ་དང། ཆུ་ནང་གི་ཉ་སོགས་ཟ་བའི་རྣམ་སྨིན། འཁོར་གཞན་ཡང་། ཕུར་པས་གང་བ་
ཞེས་པའི་དམྱལ་བ། བྱ་རྒོད་ཀྱིས་རྒྱུ་མ་ཟ་བ་དང་། ཆུ་ནང་རྩང་གིས་གང་བར་སྐྱུར་བ་དང་།
ཁ་རུ་ཟངས་ཁུ་ལྡུགས་པ། ཝ་ཁྱི་རྣམས་ཀྱིས་ཟ་བ། རྫུན་སྨྲས་གཞན་གྱི་མགོ་བོ་བསྐོར་ནས་ནོར་བསླུས་པ་
དང་། ཚོང་བྱས་པའི་རྣམ་སྨིན། མི་སྙན་པའི་སྒྲ་སྣ་ཚོགས་སྒྲོགས་ཤིང་ལྕགས་གཏུན་གྱིས་མགོ་བོ་
བརྡུང་བ་སོགས་སོ། །ངོ་ཚ་སྟེར་བའི་བུད་མེད་ལ་འདོད་ལོག་སྤྱད་ན། ཁ་ཅིག་གསལ་ཁ་ཅིག་གསལ་ཤིང་གིས་རོ་སྨད་འབིགས་པ་
དང་དུད་འགྲོའི་རླིག་པ་བཏོན་པའི་རྣམ་སྨིན། རླིག་པ་གཅོད་པ་དང་། ཕྲ་མ་བྱས་པའི་རྣམ་སྨིན། གཤིན་རྗེའི་
སྐྱེས་བུས་ཁར་ཕུར་བུ་བརྡུངས་ནས་ལྟག་པར་འདོན་པ་དང་། བྱི་རྒྱུགས་པའི་རྣམ་སྨིན། ཆུ་རྟེན་གྱི་
སྦུབས་སུ་ལྕགས་སྲེག་བརྡེག་པ་དང་ཟངས་ཁུ་ལྡུགས་པ་སོགས་བྱེད་དོ། །རྟ་རྨིག་ལྡུམ་ལ་སོགས་ལ་
འདོད་ཆགས་སྤྱད་ན། ཡང་འཁུམས་པ་ཞེས་པའི་དམྱལ་བ་ནི། ལྕགས་སྲེག་གི་རྒོད་མའི་མངལ་དུ་
སྲེག་པར་བྱེད་དོ། །བྱིས་པ་ལ་འཁྲིག་པ་སྤྱད་ན། ཡང་ཉམ་ང་ཞེས་པ་ནི། ལྕགས་སྲེག་ཀྱི་རྫ་མར་རོ་
སྨད་འཚོད་པ་དང་། བྱམཆུ་རྣོན་གྱིས་ཟ་བར་བྱེད་དོ། །རང་གི་ལག་པས་ས་བོན་ཕབ་ན། གནོད་མི་.
66



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྒྱུར་བ།
ལ;ཟད་པ་ནི། རྐང་གཉིས་ཤིང་ལ་གྱེན་དུ་བཏགས་ནས་བསྲེག་ཅིང་ངུས་པས། ཁ་རུ་མེ་འདག་
འཇུག་གོ །ར་ལུག་མོ་ཆགས་ལ་འདོད་ཆགས་སྤྱད་ན། ཨ་ཚ་ཚ་ཞེས་པ་ནི་ལྕགས་ཀྱི་གྲོག་སྦུར་གྱིས་ལྟོ་
ནང་གི་ཤ་ཁྲག་ཟའོ། །བ་ལ་སྤྱད་ན། གྱི་ཆུང་ཞེས་པའི་དམྱལ་བ་ལྕགས་རི་མེ་འབར་བ་ལ་འཛེག་
ཅིང་། འདོད་ཆགས་ཀྱི་ཕྱིར་དུ། བུད་མེད་ལ་མིག་གི་བརྡ་ཆོས་བྱེད་པ་དང་། ཆགས་པའི་གཏམ་ལབ་པ་དང་། སེན་མོ་
འདེབས་པ་དང་། རྡེའུ་བརྡེག་པ་དང་། འཁྱུད་པ་དང་། ཁ་བློན་པ་དང་། མགུལ་པ་ནས་འཁྱུད་པ་སོགས་བྱས་པའི་རྣམ་
སྨིན། ལྕགས་ཀྱི་བྱ་མ་རུངས་པས་ཀླད་པ་དང་མིག་འབྲུ། གློ་སྙིང་དང་ལྕེ་མཆུ་འཐོག་གོ །དགེ་
སློང་མའམ། དགེ་ཚུལ་མ་ལ་བྱས་པའི་རྣམ་སྨིན་གཉིས་ཀ་ལ་འོང་། མཆི་མ་ཞེས་པ་སྡུག་ཅིང་ངུས་པས་མཆི་མ་
མེ་རུ་འཛག་ཅིང་། ཆགས་པའི་མིག་གིས་དགེ་སློངས་མ་ལ་བལྟས་ན། མིག་ ཏུ་སེང་ལྡེང་གི་ཚལ་པ་
འཛུགས་ཤིང་བརྡུང་ངོ༌། །བུད་མེད་ཀྱི་རྐུབ་ལ་འདོད་པ་སྤྱད་པའི་རྣམ་སྨིན། འགགས་པ་ཞེས་པ་མེའི་
ཕྲེང་བ་བཅུ་གཅིག་གི་དབུས་སུ་འཚོད་ཅིང་ལྕགས་སྦྲུལ་མིག་ཏུ་ཞུགས་ནས་ཟའོ། །བུད་མེད་ཡིད་
ལ་དྲན་པར་བྱས་ནས་ལག་པས་ས་བོན་ཕྱུང་ནའོ། མཐའ་མེད་པ་ཞེས་པའི་དམྱལ་བ་མཚོན་སྣ་ཚོགས་ཀྱིས་
ལག་པ་བཏུབ་བོ། །རྨི་ལམ་དུ་བུད་མེད་ལ་ཞོན་པ་རྨིས་ནས། དེ་ལ་དགའ་ཞིང་རོ་མྱངས་ན། འགགས་པ་ཞེས་
པ་རྫ་བུམ་འབར་བའི་ནང་དུ་འཚོད་དོ། །བུད་མེད་ཀྱི་འདབས་སུ་ཉལ་ན། ཆེར་གས་ཞེས་པ་ཆུ་ཚན་
གྱི་ནང་དུ་སྐོལ་ཞིང་དེ་ནས་བྲོས་ན་དམྱལ་སྲུང་རྣམས་ཀྱིས་མཚོན་ཆ་བརྡེག་གོ །ཆགས་པའི་སེམས་
ཀྱིས་བུད་མེད་ཀྱི་གཏམ་གླེང་བ་དང། དགོད་པ་དང་། རྩེ་བ་དང་། གླུ་དང་གར་ལ་ཉན་པ་དང་། བཟའ་བཏུང་སྟེར་བ་
དང་། མཛའ་མོ་བྱེད་ནའོ། །མེ་ཐབ་ཅེས་པ་མེ་འབར་བའི་ཐབ་ཏུ་བསྲེག་ཅིང་། ཤི་སྐད་བཏོན་པ་ན།
མིག་དང་རྣ་བར་རོ་ཉེ་སྐོལ་བ་ལྡུགས་ཤིང་བརྡུང་ངོ་། ། ཚུལ་ཁྲིམས་མེད་བཞིན་དུ་ཡོད་རྫུན་བྱས་ན།
འབར་བ་ཞེས་པ་ཁར་ལྕགས་སྲེག་འབར་བ་བཅུག་པས་ལུས་ཐམས་ཅད་མེ་རུ་འབར་རོ། །བུད་
མེད་ལ་ཆགས་ནས་དེའི་གོས་སླག་སོགས་གོན་ན། འདག་མ་ཞེས་པ། ལྕགས་གྲུ་བཞིའི་ནང་དུ་ལྕགས་སྲེག་
འདག་མའི་ཆར་བབས་ནས་བསྲེག་གོ །
བཞི་པ་ངུ་འབོད་དུ་འགྲོ་བའི་རྒྱུ་ནི། ལྷད་འཛུད་འཇལ་གཡོ་བྱེད་ཅིང་། །བསླབ་སྡོམ་
ཚུལ་བཞིན་མི་བསྲུང་པར། །ཆང་འཐུངས་སྡོམ་པ་ཉམས་པའི་མི། །ངུ་འབོད་དུ་ནི་འགྲོ་བར་
འགྱུར། །འབྲས་བུ་ནི། དགེ་སློང་གིས་ཆང་འཐུང་ནས་བཟི་ན། འཁོར་ནི། སེམས་ཅན་དེ་གནས་ཚོལ་
ཞིང་ཕྱིན་པས། ལྕགས་ཀྱི་ཁང་པ་མཐོང་ནས་དེར་ཕྱིན་པས། ནང་དུ་སླེབས་པ་དང་། སྒོ་
འགྲིག་ནས་དེར་སྲེག་པར་བྱེད་དོ། །མེ་འབར་ཞིང་དུ་བ་འཁྱིལ་བའི་ནང་དུ་ངུ་ཞིང་ཆོ་ངེས་བ
67



རྩ།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
.
..
ན།འདེབས་ལ། ཉམ་ཐག་པར་འགྱུར་རོ། །ཡང་བརྡུང་བ་ཞེས་པའི་དམྱལ་བ། ཁྲ་རྐམ་འབར་
བས་ཁ་ཕྱེ་ནས་ཟངས་ཞུན་བླུགས་པས། ནང་ཁྲོལ་ཀུན་རོ་སྨད་དུ་ལུག་ནས་ཁོག་པའི་ནང་མེ་རུ་
འབར་རོ། །སྡོམ་པ་བླངས་ནས་ཆང་འཐུང་ན། ཡང་འབོད་པ་ཞེས་པ་ནི། ལྕགས་ཁང་འབར་བ་དུ་བ་
འཐིབས་པའི་ནང་དུ་ངུས་པས་ཁ་ནང་ཟངས་ཁུ་ལྡུགས་སོ། ། བསྙེན་གནས་བསྲུངས་པས་ཆང་འཐུང་
ན། སྒྲ་ཆེན་ཞེས་པ་ཁྲོ་ཆུ་ཁར་བླུགས་ནས་ངུས་པས་དམྱལ་སྲུང་རྣམས་ཀྱིས་ཐོ་བ་མེ་འབར་བས་
བརྡུང་ངོ་། ། དགེ་བསྙེན་མ་ལ་ཆང་གི་ཡོན་ཏན་བརྗོད་ན། འབར་བ་ཞེས་པའི་སྐྱེ་དང་ལུས་ལ་མེ་འབར་
ཞིང་བྱ་ཁྱི་རྣམས་ཀྱིས་ཟའོ། །ཆང་བཙོངས་ན། མེ་སྲིན་ཞེས་པ་དེའི་ལུས་ལ། སྲིན་བུའི་རིགས་དུ་
མས་ཤ་དང་རུས་པའི་བར་དུ་ཟ་བ་དང་། དུད་འགྲོ་ཆང་གིས་བྲིད་ནས་བསད་ན། གཏུན་ཤིང་འབར་
བས་བརྡུང་ཞིང་སྤུ་གྲིས་ཡན་ལག་ཐམས་ཅད་གཅོད་དོ། །གླང་པོ་ཆེ་ལ་ཆང་བླུད་ན། མེ་ལྕེ་ཁར་
འབབ་ཅེས་པ་གླང་ཆེན་མེ་འབར་བས་རྐང་འོག་ཏུ་རྫིའོ། །བུད་མེད་འོས་མ་ཡིན་པ་ལ་ཆང་བླུད་ནས་ཉལ་
འཆི་མེད་ཅེས་པ་ཁྱི་དང་འུག་པས་རླིག་པ་བཅད་ཅིང་ཟའོ། །ཆང་ལ་དུག་བཏབ་ནས་བྱིན་ན།
ལྕགས་ཚལ་དགོན་པ་ཞེས་པ། ལྕགས་ཐག་གིས་བཅིངས་ནས་འཁོར་ལོ་བསྐོར་ཞིང་ཉུངས་འབྲུ་
ཙམ་དུ་བཏུབ་པར་བྱེད་དོ། །ཆང་གི་རིན་བྱིན་ན། བསགས་པ་ཞེས་པ་མུན་པའི་གླིང་དུ་མེ་ནང་དུ་
བསྲེག་ཅིང་སོག་ལེས་གཤོག་གོ །བུ་བཙས་པ་ལ་ཆང་བྱིན་ན། འཚམ་དགོན་ཞེས་པ་འབར་བའི་
མདུང་གིས་ལུས་ཐམས་ཅད་འབིགས་པར་བྱེད་དོ། །བུད་མེད་ཡོད་ཏན་ཅན་ལ་ཆང་བྱིན་ན། བསྲེག་པ་
ཞེས་པ་ལྕགས་ཁང་དཔག་ཚད་ལྔ་བརྒྱ་ཙམ་གྱི་ནང་དུ་བསྲེག་གོ །དགྲ་བསད་པའི་ཕྱིར་དུ་ཆོམ་རྐུན་ནམ།
རྒྱལ་པོའམ། གཞན་གང་ཡང་རུང་བ་ལ་ཆང་བླུད་ནའོ། །དུད་ཚལ་ཞེས་པ་མེ་འདག་སྤུ་གྲི་ལྟ་བུའི་རླུང་
ལངས་ཏེ། སེམས་ཅན་དེའི་ལུས་ཕྱེ་མ་བཞིན་དུ་འཐོར་རོ། །ཕྱི་རོལ་པ་ལ་རྣམ་པར་ཞེན་པ་ལ་བསླུ་བའི་
བསམ་པས་ཆང་བླུད་ན། གློག་གིན་འུན་ཞེས་པ་མེ་དོང་ཆེན་པོའི་ནང་དུ་ཐལ་བ་མི་མངོན་པར་
བསྲེགས་ཀྱང་སླར་འཚོའོ། །རྔོན་པའམ་གཞན་ཡང་རུང་བ་ལག རི་དྭགས་སམ་སེམས་ཅན་གསོད་པའི་ཕྱིར་དུ།
ཆང་བླུད་ནའོ། །ཀུན་ཏུ་རྟོག་བྱེད་ཅེས་པ་དམྱལ་སྲུང་རྣམས་ཀྱིས་ལུས་དུམ་བུར་རྒྱུན་དུ་བཏུབ་
བོ། །
ལྔ་པ་ངུ་འབོད་ཆེན་པོའི་རྒྱུ་ནི། གང་ཞིག་ལྷའམ་བྲམ་ཟེའམ། །བླ་མའི་རྫས་འཕྲོག་
རྫུན་དུ་སྨྲ། །གཞན་ཡང་བཅོལ་མ་འཕྲོག་པ་ནི། །ངུ་འབོད་ཆེན་པོར་འགྲོ་བར་འགྱུར། །་
འབྲས་བུ་ནི། སྔར་ལྟར་བྱིན་པ་ལྕགས་ཀྱི་ཁང་པ་ཉིས་རིམ་པའི་ནང་དུ་ཁྲག་དང་ཚིལ་བུ་ཚིར་
68



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་པ།
ཚོར་བ་ཚིར་ཟེར་ཞིང་། བྲང་རུས་ཞག་ཏུ་ལྷག་ལྷག་འབར་ལ། སྒྲ་ཆེན་པོ་དང་བཅས་ཤིང་སྡུག་བསྔལ་
ལོ། །མི་མཐུན་པ་གཉིས་འདྲིར་བྱུང་ནས་ཉེ་རིང་བྱས་ཏེ་རྫུན་སྨྲ་བའི་རྣམ་སྨིན། ཁ་ནས་དྲི་རྣམ་ཞེས་པ། འཁོར་
ནི། ལྕེ་ཁ་ནས་བཏོན་ནས་དཔག་ཚད་དུ་བཀྲམ་སྟེ་ཐོང་བས་རྨོ་བ་དང་། མཚོན་བརྡེག་པ་དང་།
སྲིན་བུས་ཟ་བ་དང་། རྩ་རྒྱུས་འདོན་པ་སོགས་དུ་མ་བྱེད་དོ། ། གཉིས་རྩོད་པའི་ཚེ་ཁ་འཛིན་བྱས་ན།
ཤིན་དུ་སྐྲ་ཞེས་པ་དམྱལ་སྲུང་གིས་མིད་པ་གཤགས་ནས། ལྕེ་ལྐོག་མར་བཏོན་ནས་སྲོག་ཆགས་
རྣམས་ཀྱིས་ཟ་བར་བྱེད་དོ། །རང་གི་སྡེ་ལ་སོགས་པའི་ཁ་བཟུང་ནས། ངན་འགྲོས་བསླབས་ན།
དཔག་མེད་ཅེས་པ་ལྕེ་ལ་ཕུར་བུས་བརྡེག་ཅིང་བསྲེགས་སོ། ། རང་གི་ཉེ་འཁོར་གྱི་ཕྱིར་དུ་རྫུན་སྨྲས་ན།
བཟོད་དཀའ་ཞེས་པ་སྲིན་བུ་དུ་མས་ཟ་ཞིང་སྲེག་པར་བྱེད་དོ། །བཟའ་བཏུང་གི་ཕྱིར་དུ་རྫུན་སྨྲས་ན།
དཔེ་མེད་ཅེས་པ་ལྕགས་ཀྱི་སོལ་མལ་དུ་སྤུངས་པས་བསྲེག་ཅིང་ཐོ་བས་བརྡུང་ངོ་། །གཞན་གྱི་བུད་
མེད་ལ་ཉལ་ནས་མ་ཉལ་ཞེས་སྙོན་བཙུགས་ན། ཐམས་ཅད་མུན་པ་ཞེས་ལྕེ་སྤྱི་བོར་ནར་བཏོན་ནས་རལ་
གྲིས་གཅོད་ཅིང་བསྲེག་གོ །ཉོ་ཚོང་གི་ཕྱིར་དུ་རྫུན་སྨྲས་ན། མུན་དུད་ཅེས་པ་ཡན་ལག་ཐམས་ཅད་
གཅོད་དོ། །དགེ་འདུན་གྱི་རྫས་རིན་ཆུང་ངུས་ཉོས་ན། ཕྱེ་ལེབ་ལྟ་བུ་ཞེས་པ་སྟེ། སྟེའུ་འབར་བས་ཤ་
བཞོགས་ནས་ཁྱི་ལ་སྟེར། རྐང་མར་བཏོན་ནས་ཁར་བཅུག་པ་སོགས་སོ། །ཆོམ་རྐུན་ཡོད་པ་ལ་མེད་
ཅེས་སྨྲས་ན། ཤི་ནས་འཚོ་ཞེས་པ་རྐང་པ་མེད་པར་མེ་ལ་བསྲེག་གོ །རང་རྒྱལ་བའི་ཕྱིར་དུ་རྫུན་སྨྲས་ན།
གཞན་འགྱུར་ཞེས་པ་སྔོན་གྱི་ཉེ་འབྲེལ་མཐོང་ནས་ཕྱིན་པས་མ་འདག་ཆེན་པོའི་མཚོར་བྱིང་
ནས་བསྲེག་པ་སོགས་སྡུག་བསྔལ་དུ་མ་ཡོང་ངོ་། །ནད་པ་སོགས་ལ་སྟེར་བར་ཁས་བླངས་ནས་མ་བྱིན་ན།
དགའ་མེད་ཅེས་པ་ལྟོགས་ནས་རྒྱུགས་པས་ཐོ་ལུམ་འབར་བ་ཁར་བཅུག་སྟེ། མིག་བྲུལ་བ་ལ་
སོགས་པའི་སྡུག་བསྔལ་ལོ། །མལ་ཆ་སྟེར་རོ་ཞེས་ཁས་བླངས་ནས་མ་བྱིན་ན། ཟངས་མཆུ་ཞེས་པ་ཟངས་
ལེབ་འབར་བའི་ནང་དུ་བཅུག་ནས་བསྲེག་གོ །གཡོ་ཐབས་ཀྱིས་རྫུན་བྱས་ན། ཕན་ཚུན་གནོད་པ་
ཞེས་པ་རང་ཤ་བཅད་ནས་ཁར་བཅུག་པས་ལྕགས་སྲེགས་སུ་འགྲོའོ། །ཆད་པས་འཇིགས་ནས་རྫུན་
བྱས་ན། མེ་འཆེད་ཅེས་པ་ལྕགས་ཀྱི་ཚལ་འབར་བར་བསྲེག་གོ །དགེ་འདུན་ལ་དངོས་པོ་འབུལ་བར་ཁས་
བླངས་ནས་མ་བྱས་སོ་ཞེས་རྫུན་བྱས་ན། ཚོར་བ་རིང་པོ་ཞེས་པ་འབར་བའི་ཁབ་རྩེས་ལུས་ལ་འཚོག་ཅིང་
ངུས་པས་ལྕགས་བསྲེགས་ས་གཞི་ལ་འགྲེ་ལྡོག་བྱེད་དོ། །དགེ་འདུན་གྱི་ནང་དུ་ནད་པ་ལ་སྨན་སྟེར་རོ་ཞེས་
བྱས་ནས་མ་བྱིན་ན། རྡོ་རྗེ་མཆུ་ཅན་ཞེས་པ་གཤིན་རྗེ་རྡོ་རྗེའི་མཆུ་ཅན་དུ་མས་ཤ་བཅད་ཅིང་
ཟའོ། །རྒྱལ་བློན་སོགས་ཕབ་ན། ཁྲག་དང་ཤ་ཟ་ཞེས། ལྕགས་ཐག་འབར་བས་ལུས་བཅིངས་ནས་
69



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
མེ་ནང་དུ་སྤྱིའུ་ཚུགས་སུ་གཅོད་པ་ཡོད་དོ། །གཉིས་མི་མཐུན་བ་ལ་གསུག་ཟོས་ནས་ཞལ་ཆེ་བཅད་ན། བཅུ་
གཅིག་པ་ཞེས་པ། རང་གི་ལུས་ལ་མེ་ཕུང་བཅུ་གཅིག་བྱུང་ནས་རང་བསྲེག་པ་ཡོད་དོ། །
དྲུག་པ་ཚ་བའི་རྒྱུ་ནི། ལོག་པར་ལྟ་བ་འཛིན་པ་དང་། །ནགས་ཚལ་མེ་ལ་བསྲེག་པ་
དང་། །སེམས་ཅན་དུ་མ་བསྲེག་པ་ནི། །ཚ་བའི་དམྱལ་བར་སྐྱེ་བར་འགྱུར། །འབྲས་བུ་ནི།
ལྕགས་སྲེག་ས་གཞི་འབར་བར་ཉེ་བཞིན་བསྲེག་པ་དང་། ལྕགས་ཀྱི་གསལ་ཤིང་འབར་བས་
འཕོངས་ནས་སྤྱི་བོར་ཕུག་པས་ཁ་མིག་སོགས་བུ་ག་དགུ་དང་། བ་སྤུའི་བུ་ག་ཐམས་ཅད་ནས་
མེ་ལྕེ་འབར་བ་དང་། རེས་འགའ་གན་རྐྱལ་ལམ། ཁ་བུབ་ཏུ་བཞག་སྟེ་ཐོ་བས་རྡུང་བར་བྱེད་
དོ། །སྟོང་སྐད་ཆེན་པོ་སྨྲས་ན། འཁོར་ནི། རབ་བསྲེག་ཅེས་པའི་དམྱལ་བ་ནི་རང་གི་ལུས་ལ་མེ་བྱུང་
ནས་རང་བསྲེག་གོ །ཟས་མི་ཟ་བས་མཐོ་རིས་ཐོབ་བོ་ཞེས་རོང་ཡང་བྱེད། གཞན་ལའང་སྟོན་ནི། པད་མ་༧
དཀར་པོ་ཞེས་པ་ནི། པད་མ་དཀར་པོས་བརྒྱན་པའི་མཚོ་མཐོང་ནས་རྒྱུགས་ཏེ་ཕྱིན་པས། མེ་
འདག་གིས་གང་བའི་མཚོར་ལྟུང་སྟེ། ལུས་ལ་མེ་འབར་ཞིང་སྲིན་བུ་དུ་མས་མིག་སོགས་ཟོས་
ནས་ལོང་ཞིང་འཐོམས་པར་འགྱུར་རོ། །དངོས་པོ་འདི་དག་རྒྱུ་མེད་ལ་སྐྱེའོ་ཞེས་སྨྲས་ན། རུས་པ་རྡོ་རྗེ་
ཞེས་པ། གཤིན་རྗེ་རྣམས་ཀྱིས་ཤ་ཟ་ཞིང་རུས་པ་བརྡུང་བ་སོགས་སྡུག་བསྔལ་མཐའ་ཡས་པ་
ཡོད་དོ། །
བདུན་པ་རབ་ཏུ་ཚ་བའི་རྒྱུ་ནི། མེད་པར་ལྟ་བ་འགའ་ཞིག་གིས། །ཆོས་དང་ཆོས་མིན་
ལོག་པ་སྟོན། ། ཁྲོས་པས་གཞན་ལ་ཉོན་མོངས་བྱེད། །རབ་ཏུ་ཚ་བར་སྐྱེ་བར་འགྱུར། །
འབྲས་བུ་ནི། ལྕགས་ཀྱི་གསལ་ཤིང་འབར་བ་རྩེ་གསུམ་པ་འཕོངས་ནང་བཅུག་སྟེ། རྩེ་མོ་ཕྲག་
པ་གཡས་གཡོན་གཉིས་མགོ་བོ་དང་གསུམ་ནས་འབིགས་སོ། །དེ་ལ་བརྟེན་ནས་ཁ་སྣ་སོགས་
དབང་པོའི་སྒོ་ཐམས་ཅད་མེ་ལྕེར་འབར་རོ། །ལྕགས་ལེབ་ཚ་ཞིང་འབར་བས་ལུས་ལ་བཀྲི་བ་
དང་། ལྕགས་ཟངས་ཆེན་པོར་འགྱུར་བྱེད་སྐོལ་བས་གང་བའི་ནང་དུ་སྤྱིའུ་ཚུགས་སུ་བཅུག་
ནས་སྐོལ་བས་ཕྱོགས་ཀུན་ཏུ་ཡེང་ཡེང་འགྲོའོ། །དེའི་ཚེ་ལྤགས་པ་དང་ཤ་ཁྲག་རྣམས་ཚིག་
ནས། ཀེང་རུས་འབའ་ཞིག་ལུས་པའི་ཚེ། ཕྱིར་ཕྱུང་ནས་ལྕགས་ཀྱི་ས་གཞི་ལ་བསྡེབས་སོ། །
དེ་ནས་ལྤགས་པ་དང་ཤ་ཁྲག་སྐྱེས་པ་དང་། ཡང་ནང་དུ་འཇུག་གོ །དགེ་སློང་མ་ལ་སུན་ཕྱུང་ཞིང་ལོག་
ལྟ་ལ་སྦྱར་ན། མེ་ཕུར་ཅན་ཞེས་པ། དཔག་ཚད་ལྔ་བརྒྱའི་མེ་དོང་དུ་སྐྱུར་ནས་ལྕགས་སྲང་འབར་
བ་ལུས་ལ་འཛུགས་པར་བྱེད་དོ། ། དགེ་སློང་མ་ལ་སྐུར་པ་བཏབ་ནི། རབ་བསྲེག་ཅེས་པ་བར་སྣང་ལ་
70



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
མེ་འབར་བའི་ནང་དུ་བསྲེག་ཅིང་ལྕག་མ་འབར་བས་ལུས་ལ་དཀྲིས་ནས་མགོ་ཐུར་དུ་འཕྱང་བ་
ལ་ཁྲག་བྱུང་ནས་དེས་ཀྱང་སླར་སྲེག་པར་བྱེད་དོ། །རང་གི་ལུས་སུན་ཕྱུང་བའམ་ལྕེབས་ན། སྒྲ་འབྱིན་
ཞེས་པ། དེའི་ལུས་དཔག་ཚད་ཙམ་དུ་ཡོད་པ། སེན་མོ་ཙམ་དུ་བཏུབ་པས་ཤི་སྐད་འབྱུང་བ་ན་
དམྱལ་སྲུང་རྣམས་ཀྱིས་བརྡེག་ཅིང་འཚོག་གོ །
བརྒྱད་པ་མནར་མེད་ཀྱི་རྒྱུ་ནི། མཚམས་མེད་ལྔ་དང་ཉེ་བ་ལྔ། །ཡོན་ཏན་དག་གིས་
ལྷག་པ་ལ། ། གནོད་པ་དྲག་པོ་བྱས་གྱུར་ན། ། མནར་མེད་དམྱལ་བར་སྐྱེ་བར་འགྱུར། །
འབྲས་བུ་སྡུག་བསྔལ་ནི། ཕྱོགས་ཐམས་ཅད་ནས་ཤིན་ཏུ་འཇིགས་པའི་མེའི་སྒྲ་ཆེན་པོ་དང་
བཅས་པ་ཤུགས་དྲག་པོས་འོངས་ཏེ། སྐད་ཅིག་ལ་སེམས་ཅན་དམྱལ་བ་དེའི་ལྤགས་པ་ཤ་རུས་
རྣམས་བཤིག་ནས་སྡུག་སྐད་ལྷང་ལྷང་འདོན་པ་མ་གཏོགས་མེ་དང་དམྱལ་བ་གང་ཡིན་མི་ཤེས་
པར། ངལ་གསོ་བ་སོགས་ཀྱི་བར་མཚམས་ཡང་མེད་པར་ལས་ནམ་ཟད་ཀྱི་བར་དུ་སྲེག་པར་
བྱེད་དོ། །དེ་ལས་ཐུ་བ་མནར་དུ་མེད་པས། མནར་མེད་ཅེས་པའི་མིང་ངོ་། །དགེ་སློང་མ་དགྲ་
བཅོམ་མ་སུན་ཕྱུང་ན། འཁོར་ནི། ས་འོག་ཅེས་པ་ལྕགས་ཀྱི་ས་གཞི་མེ་འབར་བའི་དོང་བརྐོས་ནས་
སྤྱིའུ་ཚུགས་སུ་བཅུག་ནས་སྟེའུས་བཞོགས་ནས་ཁྲོ་ཆུ་ལྡུགས་སོ། །མ་ལ་ཉལ་པོ་བྱས་ན། སྡུག་
བསྔལ་མཐའ་ཞེས་པ། དེའི་དབང་པོའི་སྦུགས་སུ་ལྕགས་བསྲེགས་བརྡེག་ཅིང་ཡན་ལག་ཐམས་
ཅད་ཐོ་བས་བརྡུང་ངོ། །འཕགས་པ་ལ་སྐུར་པ་བཏབ་ན། ཝ་སྐད་ཅན་ཞེས་པ། ལྕགས་ཀྱི་ཝ་རྣམས་
ཀྱིས་ལྕེ་དང་ནང་ཁྲོལ་ཀུན་ཟ་ཞིང་ལྕགས་སྲེག་ལ་བལྡག་ཏུ་འཛུད། ལྕེ་དུམ་བུར་བཏུབ་པ་དང་
རྨོ་བ་སོགས་བྱེད་དོ། །དགེ་འདུན་ཀྱི་གཙུག་ལག་ཁང་མེས་བསྲེགས་ན། ཟབ་ཞེས་པ་དཔག་ཚད་ཀྱི་ལུས་
མགོ་བོ་བཅུ་གཅིག་ལ་དམྱལ་སྲུང་རྣམས་ཀྱིས་ལྕགས་རྡོ་བརྒྱབ་ནས་ཕྱེ་མར་གཏོར་བ་སོགས་
སོ། །དཀོན་མཆོག་གི་དཀོར་བརྐུས་ན། ལྟོ་ནག་ཅེས་པ་ལྕགས་བུམ་འབར་བའི་ནང་དུ་འཚོད་ཅིང་།
སྦྲུལ་ལྟེ་བ་ནག་པོས་ཟ་བ་སོགས་མཐའ་ཡས་སོ། །དགེ་འདུན་གྱི་དཀོར་ལ་འབགས་ན། འཇིགས་བྱེད་
ཅེས་པ་ལྕགས་ཀྱི་ལུང་པ་འབར་བའི་ནང་དུ་བཅུག་ནས་བརྡུང་བ་དང་། གཤོག་པ་དང་འདྲད་
པ་སོགས་བྱེད་དོ། །ནད་པ་ལ་གཞན་གྱིས་བྱིན་པའི་ཟས་བརྐུས་ན། ལུས་ཞུམ་ཞེས་པ་སྤྱི་བོ་ནས་ལྕགས་
སྡོང་འབར་བ་སྐྱེས་ནས་བརྡེག་པ་སོགས་སྡུག་བསྔལ་མཐའ་ཡས་སོ། །ལྷ་ཞུགས་ལ་འབགས་ན།
བོ་བརྩེགས་ཞེས་པ་མེའི་ཕུང་པོ་བཅུ་གཅིག་གིས་བསྲེག་ཅིང་། མཚོན་ཆའི་ཆར་ལུས་ལ་འབབ་
ཅིང་ལྕེ་ཡང་གཅོད་དོ། །ཆུ་ཆེན་པོ་གལ་དུ་སྐྱུར་ན། ཛཾལྷ་སྒྲ་འབྱིན་ཞེས་པ་སྐོམ་ནས་ཆུ་འཐུངས་པས་རི་
71



༄༅།།དཔལ་ལྡན་ས་སྐྱ་པའི་གསུང་རང་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ཁྲོ་ཆུར་སོང་ནས་སྡུག་སྐད་བཏོན་པས་དམྱལ་སྲུང་རྣམས་ཀྱིས་བརྡུང་། དེ་ནས་བྲོས་པས། བྱ་
ཛམ་ལྷགླང་ཆེན་ཙམ་གྱིས་བཟུང་ནས་གནམ་ལ་འཕངས་ནས་ས་ལ་བརྡབས་པའི་སྡུག་བསྔལ་
མང་པོ་ཡོད་དོ། ། སྐར་ཕྲེང་ཞེས་པ་རྫ་དོང་དམར་པོར་འཚོད་ཅིང་འདྲེ་ལྡོག་བྱེད་པ་དང་།
རླུང་སྤུ་གྲིས་བཏུབ་བོ། །ཆོས་ཉན་འདོད་པ་དང་ཆོས་བྱེད་པ་རྣམས་བཞག་ན། སྡུག་བསྔལ་ཀུན་གྱིས་ཉེན་
ཞེས་པ། མི་ལ་ཟངས་ཞུན་དམར་པོ་ལྕགས། སོག་ལེས་རྐང་ལག་གཅོད། རྫ་མར་འཚོད་པ་
སོགས་ཡོད་དོ། །དགེ་འདུན་བཞུགས་པའི་གནས་ཁང་ལ་གནོད་པ་བྱེད་པ་དང་། ཡོ་བྱད་འཕྲོག་པ་དང་། གསུང་
རབ་ལ་གནོད་པ་བྱེད་པ་རྣམས་ཀྱི་རྣམ་སྨིན་ཡིན་ནོ། །བསྲེག་པ་ཞེས་སྦྲུལ་གྱིས་གང་བའི་ར་བར་སྐྱེས་ནས།
དུག་གི་མེ་ཡིས་ལུས་ཐམས་ཅད་བསྲེག་ཅིང་། མཚོན་ཆ་སྣ་ཚོགས་ཀྱིས་བཏུབ་པ་སོགས་མཐའ་
ཡས་པ་ཡོད་དོ། །དེ་དག་ནི་རགས་པ་ཙམ་ཡིན་གྱི། ཞིབ་ཏུ་བརྗོད་ན་མཐའ་ཡས་སོ། །འདི་
རྣམས་ནི། སའི་དངོས་གཞི་དང་། མདོ་སྡེ་རྣམས་ནས་གསུངས་པ་རྣམས་རགས་རིམ་བྲིས་
པའོ། །འོ་ན་ཡུན་ཅི་ཙམ་ཞིག་མྱོང་དགོས་སྙམ་ན། བཤེས་སྤྲིང་ལས། དེ་ལྟར་སྡུག་བསྔལ་
ཤིན་ཏུ་མི་ཟད་ལོ། །བྱེ་བ་ཕྲག་བརྒྱར་ཉམས་སུ་མྱོང་ཡང་ནི། །ཇི་སྲིད་མི་དགེ་དེ་ཟད་མ་གྱུར་
པ། །དེ་སྲིད་སྲོག་དང་འབྲལ་བར་མི་འགྱུར་རོ། །ཞེས་གསུངས་པ་ལྟར་ཇི་སྲིད་ལས་མ་ཟད་ཀྱི་
བར་དུ་མྱོང་དགོས་སོ། །
བཞི་པ་ཚེ་ཚད་ཀྱི་ཁྱད་པར་ནི། མི་རྣམས་ཀྱི་ལོ་ལྔ་བཅུ་ལ་རྒྱལ་ཆེན་རིས་བཞི་པའི་ཞག་
གཅིག དེ་སུམ་ཅུ་ལ་ཟླ་བ། ཟླ་བ་བཅུ་གཉིས་ལ་ལོ་བྱས་པའི་ལོ་ལྔ་བརྒྱ་རྒྱལ་ཆེན་རིས་བཞི་
བའི་ཚེ་ཚད་ཡིན། ཡང་རྒྱལ་ཆེན་རིས་བཞི་པའི་ཚེ་ཚད་དེ་ཐམས་ཅད་ལ་ཞག་གཅིག། ཞག་
སུམ་ཅུ་ལ་ཟླ་བ། ཟླ་བ་བཅུ་གཉིས་ལ་ལོ་རུ་བྱས་པའི་ལོ་ལྔ་བརྒྱ་ནི། ཡང་སོས་པའི་ཚེ་ཚད་
དོ། །དེ་བཞིན་དུ་རིགས་པ་བགྲེས་ནས་མི་ལོ་བརྒྱ་དང་། ཉིས་བརྒྱ་དང་། བཞི་བརྒྱ་དང་།
བརྒྱད་བརྒྱ་དང་། སྟོང་དྲུག་བརྒྱ་ལ་རིམ་པ་བཞིན། སུམ་ཅུ་རྩ་གསུམ་པ་དང་། འཐབ་བྲལ་བ་
དང་། དགའ་ལྡན་པ་དང་། འཕྲུལ་དགའ་བ་དང་གཞན་འཕྲུལ་དབང་བྱེད་པའི་བར་རྣམས་
ཀྱི་ཞག་རེ་རེ་བྱེད། དེ་རྣམས་ཀྱང་རིམ་པ་བཞིན། ཞག་སུམ་ཅུ་ལ་ཟླ་བ། ཟླ་བ་བཅུ་གཉིས་ལ་
ལོ་རུ་བྱས་པའི་ལོ་སྟོང་དང་། ཉིས་སྟོང་དང་། བཞི་སྟོང་དང་། བརྒྱད་སྟོང་དང་། ཁྲི་དྲུག་།
སྟོང་འདོད་ལྷ་དེ་རྣམས་ཀྱིས་རིམ་པ་བཞིན་ཐུབ་བོ། །ཡང་ལྷའི་ལོ་དེ་རྣམས་ལ། རིམ་པ་
བཞིན་དུ། དམྱལ་བ་ཐིག་ནག་དང་། བསྡུས་འཇོམས། ངུ་འབོད། ངུ་འབོད་ཆེན་པོ། ཚ་བ་
72



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ས
༔རྣམས་ཀྱི་ཞག་རེ། ཞག་སུམ་ཅུ་ལ་ཟླ་བ། ཟླ་བ་བཅུ་གཉིས་ལ་ལོ་རུ་བྱས་པའི་རང་ལོ་སྟོང་དང་།
ཉིས་སྟོང་དང་། བཞི་སྟོང་དང་། བརྒྱད་སྟོང་། ཁྲི་དྲུག་སྟོང་རྣམས་རིམ་པ་བཞིན་ཐུབ་བོ། །
རབ་ཏུ་ཚ་བའི་ཞག་གཅིག་ལ་བར་བསྐལ་ཕྱེད་དང་། མནར་མེད་ཀྱི་ཞག་གཅིག་ལ་བར་བསྐལ་
གཅིག་ཐུབ་བོ། །མངོན་པ་མཛོད་ལས་ཀྱང་། མི་རྣམས་ལོ་ནི་ལྔ་བཅུ་ལ། །འདོད་པ་དག་གི་
ལྷ་རྣམས་ཀྱི། །འོག་མ་དག་གི་ཉིན་ཞག་གཅིག །གོང་མ་གཉིས་ཀ་ཉིས་འགྱུར་རོ། །ཞེས་
དང་། ཡང་སོས་ལ་སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །ཞེས་
གསུངས་ཏེ། སའི་དངོས་གཞི་ཡང་དེ་དང་འདྲའོ། །དེས་ན། ལྕགས་སྲེག་ས་གཞི་འབར་བར་
ལུས་ལྷུང་སྟེ། །བསྐལ་མེ་བས་ཀྱང་ཚ་བའི་མེ་ལ་བསྲེགས། །ཚེ་ཡི་ཚད་ནི་ཁྲི་སྟོང་ས་མ་ཡ། །
འདི་ལ་བཟོད་ཐབས་འདུག་གེ་སྙིང་རུལ་ལོ། །འདི་ན་ཉིན་གཅིག་སོལ་མེ་འབར་བ་ལ། །ལག་
པ་བསྲེགས་ན་སྡུག་སྐད་ཇི་ཙམ་འཆོར། །དུས་མཐའི་མེ་བས་ཚ་བའི་མེ་ནང་དུ། །དམྱལ་ཚེ་
འཁྱོལ་དུས་མེད་པ་སུ་ཡིས་བཟོད། །ཅེས་ཡང་ཡང་བརྗོད་ཅིང་དྲག་ཏུ་བསམ་མོ། །
གཉིས་པ་ཉེ་འཁོར་བའི་སྡུག་བསྔལ་བསམ་པ་ནི། བརྒྱད་པོ་ཀུན་ལ་ལྷག་བཅུ་དྲུག །
རྩིག་པ་བཞི་དང་སྒོ་བཞི་པ། །གནམ་ཆེན་རིས་སུ་ཆད་པ་ཡིན། །མེ་མ་མུར་དང་རོ་མྱགས་
འདམ། །སྤུ་གྲི་ལམ་སོགས་ཆུ་བོ་ཡིན། །ཞེས་པ་ལྟར་དམྱལ་བ་བརྒྱད་པོ་རེ་རེ་ལ་ཡང་རྩིག་
ངོས་བཞི་བཞི་དང་། སྒོ་བཞི་བཞི་ཡོད་ལ། དེ་དག་གི་ཕྱི་རོལ་ཏུ་ལྕགས་ཀྱི་ར་བས་བསྐོར་ཞིང་
ར་བ་རེ་རེ་ལ་ཡང་སྒོ་བཞི་བཞི་ཡོད་དོ། །སྒོ་རེ་རེ་ན་སེམས་ཅན་དམྱལ་བ་ལྷག་པ་བཞི་བཞི་ཡོད་
དོ། །མེ་མ་མུར་གྱི་འོབས་དང༌། རོ་མྱགས་ཕྱི་སའི་འདམ་དང། སྤུ་གྲིའི་ལམ་སོགས་དང་།
ཆུ་བོ་རབ་མེད་དོ། །དང་པོ་ནི། །མེ་མ་མུར་པུས་ནུབ་ཙམ་ཡོད་ལ། སེམས་ཅན་དེ་དག་
གནས་ཚོལ་དུ་འགྲོ་བ་ན། དེར་རྐང་པ་བཞག་པའི་ཚེ་ཤ་རུས་ཀུན་འཇིག་ལ། བཏེག་པའི་ཚེ་
སླར་སྐྱེ་བར་འགྱུར་རོ། །གཉིས་པ་ནི། དེ་དང་འདབ་ཆགས་པ་ན། ཕྱི་སའི་འདམ་རོ་ལྟར་
རྣམ་པ་ཡོད་ལ། སེམས་ཅན་གནས་ཚོལ་བ་དག་གིས་རྒལ་བ་ན། དེར་འགྱེལ་ནས་མགོ་མན་
ཆད་བྱིང་སྟེ་འབུ་མཆུ་རྣོན་དག་གིས་རུས་པའི་བར་དུ་འབིགས་ཤིང་། རྐང་ལག་གཏུབས་ནས་
འབྲུ་བའི་སྡུག་བསྔལ་མཐའ་ཡས་ཡོད་དོ། །གསུམ་པ་ནི་དེ་དང་འདབ་ཆགས་པ་ན། སྤུ་གྲིའི་
སོ་གཏམས་པའི་ལམ་ཡོད་དེ། སེམས་ཅན་གནས་ཚོལ་བ་དག་དེར་སོང་ནས་རྐང་པ་བཞག་ན་
ནི་རུས་པའི་བར་དུ་གཅོད་ལ། བཏེག་ན་དེ་དག་སླར་སྐྱེའོ། །དེ་དང་འདབ་ཆགས་པ་ན།མ
73



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
Aནགས་ཚལ་རལ་གྲི་ལོ་མ་ཅན་ཡོད་དེ། སེམས་ཅན་གནས་ཚོལ་བ་དེ་དག་དེར་སོང་སྟེ་གྲིབ་མ་
ལ་འཁོད་པས། ཤིང་ལས་རལ་གྲི་ལྷུང་སྟེ་ཡན་ལག་དང་ཉིང་ལག་གཅོད་ཅིང་འབིགས་སོ། །
དེར་འགྱེལ་བ་ནི། ཁྱི་སྲེའོ་དག་འོངས་ནས་བཤུལ་ཤ་ཟའོ། །དེ་དང་འདབ་ཆགས་པ་ན།
ལྕགས་ཀྱི་ཤིང་ཤལ་མ་རིའི་ཚལ་ཡོད་དེ། སེམས་ཅན་གནས་ཚོལ་བ་དེ་དག་དེར་སོང་བ་དང།
ལྕགས་ཀྱི་ཝ་ཁྱིས་དེད་ནས་ཤིང་ལ་འཛེགས་ཏེ། དེའི་ཚེ་ཚེར་མ་ཁ་ཐུར་དུ་ལྟ་བས་རྩ་རྒྱུས་ཀྱི་
བར་དུ་འབྲད་དོ། །ཡང་སྟེང་དུ་སླེབ་པའི་ཚེ་ན། ཁ་ཏ་ལྕགས་ཀྱི་མཆུ་ཅན་གྱིས་མིག་དང་རྒྱུ་ལྟོ་
འདོན་ཅིང་ཟ་བ་མ་བཟོད་ནས་མར་ལ་བབས་པས། ཚེར་མ་སོར་བཅུ་དྲུག་པའི་ཁ་གྱེན་ལ་ལྟ་
བས་སྔར་བཞིན་ནོ། །དེ་དག་ནི་མཚོན་གྱི་གནོད་པ་འབབ་པ་འདྲ་བས་གཅིག་ཏུ་བྱས་སོ། །
བཞི་པ་ནི། ཡང་སྐྱེ་བ་སྔ་མའི་བུད་མེད་དང་འགྲོགས་པ་རྣམས། ཤིང་གི་རྩ་བ་ན་རང་འདུག་པའི་ཚེ་རྩེ་ནས་འབོད།
དེར་ཆགས་པའི་དབང་གིས་གྱེན་ལ་འཛེག་ལ། རྩེ་མོར་སླེབ་པའི་ཚེ་ན། རྩ་བ་ནས་ཡང་སྔར་བཞིན་འབོད་པས་ཐུར་ལ་
འབབ་པའི་སྡུག་བསྔལ་ཚད་མེད་པ་མྱོང་སྟེ། བྱི་བོ་བྱས་པའི་རྣམ་སྨིན་ཡིན་ནོ། །ཤལ་མ་རི་དང་འདབ་ཆགས་པ་
ན། ཆུ་ཀླུང་རབ་མེད་ཅེས་བྱ་བ་འགྱུར་བྱེད་ཀྱི་ཆུ་སྐོལ་ཞིང་འབར་བ་ཡོད་དེ། དེར་གནས་ཚོལ་
བས་དེ་དག་ཏུ་ལྷུང་ནས་སྟེང་འོག་ཏུ་འགྲོ་ཞིང་འཚེད་པ་ནི། ཟངས་ཆུ་ཁོལ་བའི་ནང་དུ་འབྲས་
སྲན་བླུགས་པ་བཞིན་ནོ། །ཆུ་ཀླུང་དེའི་འགྲམ་དེའི་འགྲམ་ན་དམྱལ་སྲུང་རྣམས་ཀྱིས་བསྲུང་
ཞིང་། རྒྱ་ལ་ཕྱིར་ཐོན་ནའང་། ལྕགས་བསྲེགས་ཀྱི་ས་གཞི་ལ་གན་རྐྱལ་དུ་བཞག་སྟེ། ཅི་
འདོད་ཅེས་དྲིའོ། །དེ་དག་གིས། བདག་གིས་ཅང་ཡང་མི་ཤེས་ཤིང་མི་མཐོང་སྟེ། འོན་ཀྱང་
བཀྲེས་ཤིང་སྐོམ་མོ་བྱས་པས། ལྕགས་ཀྱི་ཐོ་ལུམ་མེ་འབར་བ་ཁར་འཛུད་ཅིང་ཟངས་ཁུ་ལྕགས་
སོ། །ཚེ་ལ་ངེས་པ་མེད་དོ། །ཆུ་བོ་རབ་མེད་མེ་འདྲར་ལྷུང་གྱུར་ཏེ། །འགྱུར་བྱེད་ཆུ་ཡིས་རུས་
པའི་བར་དུ་འཚེད། །ཚེ་ཡི་ཚད་ནི་བརྒྱ་སྟོང་ས་མ་ཡ། །འདི་ལ་བཟོད་ཐབས་འདུག་གེ་སྙིང་
རུལ་ལོ། །ཞེས་བརྗོད་ཅིང་བསམ་མོ། །
གསུམ་པ་གྲང་དམྱལ་ལ་ཡང་། རྒྱུ་དང་། གནས་དང་། སྡུག་བསྔལ་དང་། ཚེ་ཚད་ཀྱི་
ཁྱད་པར་སྔར་ལྟར་རོ། །དང་པོ་རྒྱུ་ནི། གྲང་དམྱལ་རྒྱུ་ནི་སེར་བ་འབེབས་པ་དང་། །དཀོན་
མཆོག་གསུམ་གྱི་མར་མེ་ཤིང་དང་གནས། །གོས་དང་སྟན་འཕྲོག་ཆུ་བོ་གལ་དུ་སྐྱུར། །དུད་
འགྲོ་ཆུར་གསོད་རྟེན་ལ་ཆུ་དགྲ་འཛུགས། །ཆོམ་པོ་བྱས་ནས་གཞན་དག་འཁྱགས་རིར་ཤི། །
བརྩེ་མེད་གྲུང་བའི་གནས་སུ་གཞན་འཁོལ་བའོ། །གཉིས་པ་གནས་ནི། ཚ་དམྱལ་བརྒྱད་ཀྱི་A
19
74



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཐད་སོ་དཔག་ཚད་ཁྲི་ཕྲག་རེའི་ཕ་རོལ་ན་ཡོད་ཅིང་། འདི་ནས་དཔག་ཚད་གསུམ་ཁྲི་ཉིས་སྟོང་
གི་འོག་ན་ཆུ་བུར་ཅན་ཡོད་ལ། དེ་ནས་དཔག་ཚད་ཉིས་སྟོང་ཉིས་སྟོང་གིས་ཆོད་པ་ན་གཞན་
བདུན་ཡོད་དོ། །གསུམ་པ་སྡུག་བསྔལ་དང་མིང་ནི། ཆུ་བུར་ཅན་ནི། ལྷགས་པ་ཆེན་པོས་
བཏས་པས། ལུས་ཐམས་ཅད་ཆུ་བུར་བྱུང་བ་བཞིན་དུ་འཁུམས་པའོ། །ཆུ་བུར་རྡོལ་བ་ནི།
ཆུ་བུར་དེ་ཡང་རྡོལ་ནས་འཁུམས་པའོ། །སོ་ཐམ་ནི། གྲང་བས་ཉེན་ནས་སོ་འཐམས་པའོ། །
ཀྱི་ཧུད་ནི། གྲང་བས་ཉེན་ནས་ཀྱི་ཧུད་ཅེས་ཐོན་ཙམ་མོ། །དེ་བཞིན་དུ་གྲང་བས་ཉེན་ནས་ཨ་
ཆུ་ཟེར་བ་ཐོན་ཙམ་ལ་མིང་བཏགས་པའོ། །ཨུཏྤལ་ལྟར་གས་པ་ནི། ལྷག་པ་ཆེན་པོས་བཏས་
པས། ཁ་དོག་སྔོ་ཞིང་ཚལ་པ་ལྔ་འམ་དྲུག་ཏུ་གས་པའོ། །པད་མ་ལྟར་གས་པ་ནི། གྲང་བའི་
རྐྱེན་གྱིས་སྔོན་པོ་ལས་འདས་ནས་དམར་བར་གྱུར་ཏེ། ཁ་བཅུ་འམ་དེ་ལས་མང་བར་གས་
པའོ། །པད་ཆེན་ལྟར་གས་པ་ནི། ཤིན་ཏུ་གྲོང་དྲགས་པས་ཚལ་པ་བརྒྱ་འམ་དེ་ལས་མང་བ་
གས་པའོ། །གྲང་དམྱལ་བརྒྱད་པོ་དེའི་མིང་དང་སྡུག་བསྔལ་གཅིག་གོ །དམྱལ་བ་དེ་རྣམས་
མུན་པ་ཤིན་ཏུ་གནག་པའི་ནང་ན་ཡང་ཡོད་པར་གསུངས་ཏེ། སྐྱེས་རབས་ལས། མེད་པར་ལྟ་
བ་ཚེ་རབས་ཕྱི་མ་ལ། །གནས་པ་དེ་ན་མུན་ནག་རླུང་གྲང་ལྡང་། །དེས་ནི་རུས་པའང་འཇིག་
པའི་ནད་སློང་ན། །བདག་ལ་ཕན་འདོད་སུ་ཞིག་དེ་རུ་འཇུག ། ཅེས་ཆད་ལྟ་བ་ཡང་དེར་སྐྱེ་
བར་གསུངས་སོ། །
བཞི་པ། ཚེ་ཚད་ནི། མདོ་ལས་བཅོམ་ལྡན་འདས་ཀྱིས། དགེ་སློང་དག །དཔེར་ན་
ཡུལ་མ་ག་དྷའི་བྲེའི་ཏིལ་གྱིས་སྦྱང་ཁལ་བརྒྱད་བཅུ་གཅིག་ཏིལ་གྱིས་བྱུར་བུར་བཀང་སྟེ། དེ་ལ།
ལ་ལ་ཞིག་གིས་ལོ་གིས་ལོ་བརྒྱ་བརྒྱ་འདས་པ་ན། ཏིལ་རྡོག་རེ་ཕྱིར་སྐྱུར་ན། དེ་མ་ལུས་པར་ཟད་པ་
ཆེས་མྱུར་གྱི། ཆུ་བུར་ཅན་གྱི་ཚེ་ཡོངས་སུ་གཏུགས་པ་རང་མི་སྨྲའོ། །དགེ་སློང་དག་དེ་བཞིན་
དུ་འོག་མ་རྣམས་ནི་ཉི་ཤུ་འགྱུར་རོ། །ཞེས་དང་། ཏིལ་གྱི་སྦྱང་ཁལ་བརྒྱད་བཅུ་ལ། །ལོ་བརྒྱ་
སོང་ནས་ཏིལ་རེ་ཕྱུང་། །དེ་ཟད་ཆུ་བུར་ཅན་གྱི་ཚེ། །འོག་མ་རྣམས་ནི་ཉི་ཤུ་འགྱུར། །ཞེས་
སོ། །མདོར་ན། འཁྱག་པའི་གཅོང་རོང་ནང་དུ་ལུས་ལྷུང་སྟེ། །གྲང་བས་ཉེན་ནས་ཤ་རུས་
ཚལ་བར་གས། །ཚེ་ཡི་ཚད་ནི་ཁྲི་སྟོང་ས་མ་ཡ། །འདི་ལ་བཟོད་ཐབས་འདུག་གེ་སྙིང་རུལ་
ལོ། །འདི་ན་ཉིན་གཅིག་འཁྱག་པའི་གཅོང་རོང་དུ། །རོ་སྟོད་བཅུག་ན་སྡུག་སྐད་ཇི་ཙམ་
འཆོར། །ལུས་པོ་ཚེག་ཚེག་འགས་པའི་འཁྱག་ཁྲོད་དུ། །དམྱལ་ཚེ་འཁྱོལ་དུས་མེད་པ་སུ་ཡིས་
75



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
་
ཟླབཟོད། །ཅེས་ཡང་ཡང་བརྗོད་ཅིང་དྲག་ཏུ་བསམ་མོ། །
བཞི་པ་ཉི་ཚེ་བའི་རྒྱུ་ནི། ལས་སྣ་ཚོགས་ཡིན་ལ། གནས་ནི་ཚ་དམྱལ་དང། གྲང་
དམྱལ་ཀྱི་ཉེ་འཁོར་ན་ཡང་ཡོད། མེའི་ཡུལ་དང་། ཆུ་བོ་དང་། རི་དང་། ས་འོག་དང་། མྱ་
ངམ་གྱི་ཕྱོགས་དག་ན་ཡང་ཡོད་པར་གསུངས་སོ། །སྡུག་བསྔལ་གྱི་ཁྱད་པར་ཡང་སྣ་ཚོགས་པ་
ཡིན་ཅིང་། དགེ་འདུན་བསྲུངས་དང་། ཁྱིམ་བདག་དཔལ་སྐྱེས་དང་། མཛའ་བོའི་བུ་མོ་ལ་
སོགས་པ་རྣམས་ལས་དཔགས་ཏེ་ཤེས་པར་བྱའོ། །ཉི་ཚེ་ཉེ་འཁོར་གཉིས་ཀའི་ཚེ་ལ་ངེས་པ་
མེད་དེ། ལས་མ་ཟད་ཀྱི་བར་དུ་མྱོང་དགོས་སོ། །སྣ་ཚོགས་ཡུལ་དང་ཚ་སྒོ་ཅན་སོགས་སུ། །
ཚ་གྲང་གསོད་གཅོད་སྡུག་བསྔལ་བསམ་མི་ཁྱབ། །ཚེ་ཡི་ཚད་ནི་བརྒྱ་ཕྲག་ས་མ་ཡ། །འདི་ལ་
བཟོད་པར་འདུག་གམ་སྙིང་རུལ་ལོ། ཞེས་བརྗོད་ཅིང་དྲག་ཏུ་བསམ་མོ། ། གཞན་ཡང་
སྤྱོད་འཇུག་ལས། དམྱལ་བ་ཡི་ནི་ལས་བྱས་ནས། །ཅི་ཕྱིར་འདི་ལྟར་བདེ་བར་གནས། །ཞེས་
དང་། བཤེས་སྤྲིང་ལས། སྡིག་ཅན་དབུགས་ཕྱུང་འགག་པ་ཙམ་ཞིག་གི །དུས་ཀྱི་བར་དུ་ཆོད་
རྣམས་དམྱལ་བ་ཡི། །སྡུག་བསྔལ་གཞལ་ཡས་ཐོས་ནི་གནམ་སྟོང་དུ། །མི་འཇིགས་གང་
ལགས་རྡོ་རྗེའི་རང་བཞིན་ནོ། །དམྱལ་བ་བྲིས་པ་མཐོང་དང༌ཐོས་པ་དང་། །དྲན་དང་
བཀླགས་དང་གཟུགས་སུ་བགྱིས་རྣམས་ཀྱང་། །འཇིགས་པ་བསྐྱེད་པར་འགྱུར་ན་མི་བཟད་
པའི། །རྣམ་སྨིན་ཉམས་སུ་མྱོང་རྣམས་སྨོས་ཅི་འཚལ། །ཞེས་དང་། བཤེས་སྤྲིང་ལས། བདེ་
བ་ཀུན་གྱི་ནང་ན་སྲེད་ཟད་པ། །བདེ་བའི་བདག་པོ་བགྱིད་པ་ཇི་ལྟ་བར། །དེ་བཞིན་སྡུག་
བསྔལ་ཀུན་གྱི་ནང་ན་ནི། །མནར་མེད་དམྱལ་བའི་སྡུག་བསྔལ་རབ་མི་བཟོད། །འདི་ན་ཉིན་
གཅིག་མདུང་ཐུང་སུམ་བརྒྱ་ཡིས། །རབ་ཏུ་དྲག་བཏབ་སྡུག་བསྔལ་གང་ལགས་པ། །དེས་ནི་
དམྱལ་བའི་སྡུག་བསྔལ་ཆུང་ངུ་ལའང་། ། ཁྲོལ་ཡང་མི་མཆི་ཆར་ཡང་མི་ཕོད་དོ། །ཞེས་
གསུངས་པས། དེ་ལྟ་བུའི་སྡུག་བསྔལ་དེ་རྣམས་བསྐྱེད་པའི་རྒྱུ་ནི། རང་གི་སྒོ་གསུམ་གྱི་ཉེས་
སྤྱོད་ཁོ་ན་ལས་བྱུང་སྟེ། སྤྱོད་འཇུག་ལས། ལྕགས་སྲེག་ས་གཞི་སུ་ཡིས་བྱས། །མེ་ཚོགས་དེ་
དག་ཅི་ལས་བྱུང་། དེ་འདྲ་དེ་དག་ ཐམས་ཅད་ནི། ། སྡིག་ སེམས་ཡིན་པར་ཐུབ་པས་
གསུངས། །ཞེས་གསུངས་པས། སྒོ་གསུམ་གྱི་ལས་ཀྱི་རྒྱུ་སྔོན་དུ་སོང་ན། སྐྱེ་བ་ཕྱི་མ་ལ་ཅིས་
ཀྱང་སྨིན་ནོ། །དེས་ན་བཤེས་སྤྲིང་ལས། མི་དགེའི་ལས་འབྲས་རྣམས་ཀྱི་ས་བོན་རྣམས། །
ལུས་ངག་ཡིད་ཀྱི་ཉེས་སྤྱོད་ཁྱོད་ཀྱིས་ནི། །ཅི་ནས་དེ་རྡུལ་ཙམ་ཡང་མ་མཆིས་པར། །དེ་ལྟར་
76



༄༅།།སྐྱེས་བུ་གསུམ་གྱི་ཉམ་རིམ་རྒྱུས་པ་ཁྲིད་དུ་སྦྱར་བ།
ས
1ཉིད་ཀྱི་རྩལ་གྱིས་འབད་པར་མཛོད། །ཅེས་པ་ལྟར་སྡུག་བསྔལ་གྱི་རྒྱུ་མི་འབྱུང་བ་ལ་འབད་པར་
བྱའོ། །
གསུམ་པ་ཡི་དྭགས་ཀྱི་སྡུག་བསྔལ་བསམ་པ་ལ་ཡང་། རྒྱུ་དང་། གནས་དང་། སྡུག་
བསྔལ་དང་། ཚེ་ཚད་ཀྱི་ཁྱད་པར་དང་བཞིའོ། །དང་པོ་རྒྱུ་ནི། ཀུན་སློང་ཆགས་པའི་སེམས་
ཀྱིས་མི་དགེ་བ་འབྲིང་དུ་སྤྱད་པ་དང་། གཞན་ཡང་། མ་བྱིན་ལེན་དང་འདོད་ལོག་སྤྱོད་པ་
དང་། །ལྡན་གྲོལ་མེད་ཟ་ལོག་འཚོས་འཚོ་བ་དང་། ལོག་འཚོ་ནི། ཚུལ་འཆོས་རྙེད་དང་བཀུར་སྟིའི་
ཕྱིར། །དབང་པོ་སྡོམ་པར་བྱེད་པ་དང་། །ཁ་གསག་རྙེད་དང་བཀུར་སྟིའི་ཕྱིར། །ཚིག་འཇམ་སྔར་ནི་སྨྲ་བའོ། །གཞོགས་
སློང་དེ་ནི་ཐོབ་བྱའི་ཕྱིར། །གཞན་གྱི་རྫས་ལ་བསྔགས་པ་སྟེར། །ཐོབ་ཀྱི་འཇལ་ལ་རྙེད་པའི་ཕྱིར། །མངོན་སུམ་གཞན་ལ་
རྨོངས་བྱེད་པའོ། །རྙེད་པས་རྙེད་པ་རབ་འདོད་པས། །སྔར་ཐོབ་པ་ལ་བསྔགས་པ་བྱེད། །ཅེས་སོ། །བརྣབ་སེམས་
ལྡན་ཞིང་ལོངས་སྤྱོད་དོན་གཉེར་བ། །དེ་ལྟར་འབྱུང་རྣམས་ཡི་དྭགས་འགྲོ་བར་འགྱུར། །
ཞེས་སོ། །གཉིས་པ་གནས་ནི། མཛོད་འགྲེལ་ལས། ཡི་དྭགས་རྣམས་ཀྱི་རྒྱལ་པོ་ནི་གཤིན་རྗེ་
ཞེས་བྱ་བ་ཡིན་ནོ། །གཤིན་རྗེ་རྒྱལ་པོ་དེའི་གནས་ནི། འཛམ་བུ་གླིང་འདིའི་འོག་དཔག་ཚད་
ལྔ་བརྒྱས་བཅད་པ་ན་ཡོད་དེ། དེ་ཀ་ལ་རྒྱལ་པོའི་ཁབ་ཟེར་ཏེ། དེའི་ཉེ་འཁོར་ཀུན་དང་།
གཞན་ཡང་ཁ་འཐོར་བ་ནི་ཕྱོགས་ཀུན་དང་། ས་སྟེང་དང་། རྒྱལ་མཚོའི་འགྲམ་ལ་སོགས་པ་ན་
ཡང་ཡོད་པར་གསུངས་སོ། །
གསུམ་པ་སྡུག་བསྔལ་བསམ་པ་ལ་ལྔ་ལས། དང་པོ་ཟས་སྐོམ་ལ་ཕྱིའི་སྒྲིབ་པ་ཅན་ནི།
བཀྲེས་སྐོམ་གྱིས་ཉེན་ནས་ཤ་ལྤགས་སྐམ། ངམ་གནག་ཅིང་གདོང་སྐུ་ཡིས་ཁེབས་པ། དྲི་མ་
ཅན་སོལ་དུམ་འདྲ་བ་དེ། ཆུ་མིག་དང་། མཚོ་དང་། མཚེའུ་རྣམས་སུ་རྒྱུ་བ་ན། དེར་མཚོན་
ཆ་ཐོགས་པ་རྣམས་ཀྱིས་བསྲུང་ཞིང་། ཆུ་ཡང་རྣག་ཁྲག་ཏུ་མཐོང་ནས་བཏུང་དུ་མི་འདོད་ཅིང་།
བསྐལ་པར་ཟས་སྐོམ་མི་རྙེད་པར། གངྒཱའི་ཆུ་འགྲམ་དུ་བརྟོལ་ཙམ་ལ་སྐམ་མོ། །དེ་དང་རིགས་
མཐུན། བཟའ་བཏུང་མཐོང་ཡང་དབང་ཆེ་བས་ཕྲོག་ནས་སླར་ཡང་སྡུག་བསྔལ་བསྐྱེད་དོ། །
མི་དབུལ་པོའི་འཚོ་བ་བསླུས་ན། ཀུན་ཏུ་སྟོན་ཞེས་པ། ལུས་མགལ་དུམ་འདྲ་བ། བཟའ་
བཏུང་བཙལ་བས་རྐང་ལག་རྡོལ་ནས་སྡུག་བསྔལ་ཞིང་མི་རྙེད་དོ། ། ནོར་ལ་བལྟས་ནས་གཞན་
བཙོན་དུ་བཟུང་ན། ས་འོག་གནས་ཞེས་པ་ལུས་དཔག་ཚད་གསུམ་ཙམ་ཡོད་པ། མུན་པའི་ནང་དུ་
དུག་སྦྲུལ་གྱིས་དཀྲིས་ནས་བཀྲེས་སྐོམ་དཔག་ཏུ་མེད་དོ། །གཉིས་པ་ནང་སྒྲིབ་ཅན་ནི། རང་གི་པ་
ཡོད
།
77



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ཟས་ནོར་ལ་སེར་སྣ་བྱས་ན། ཁ་ཁབ་མིག །འཁུར་བ་བྲག་ཕུག་ཙམ་ལ། མགྲིན་པ་གཞུ་རྒྱུད། ལྟོ་བ་
ཡུལ་ལྗོངས། རྐང་པ་གྲོ་སོག་ཙམ་སྟེ་བཟའ་བཏུང་མི་རྙེད། རྙེད་ཀྱང་ཟ་མི་ནུས་སོ། །དེ་དང་
རིགས་མཐུན། གཞན་གྱི་ནོར་བཅོལ་བ་མ་གཏད་ན། ལྟོ་ཁུག་ཅན་ཞེས་པ། མུན་པའི་ནང་དུ་བཟའ་
བཏུང་མེད་ཀྱི་སྟེང་དུ་ལུས་པོ་རི་ཡིས་འཚིར་རོ། །ནོར་རྫས་གཞན་ལ་སྟེར་བ་ལ་གེགས་བྱས་ན། ཁབ་
ལྟར་ཕྲ་བ་ཞེས་པ། ཁ་ཁབ་ཙམ་ལ་ལྟོ་བ་རི་ཙམ་གྱི་ནང་སྲིན་བུ་དུ་མ་དང་ཕྱི་ནས་ཤ་སྦྲང་དུ་
མས་ཟའོ། །གསུམ་པ་མེ་ལྕེའི་ཕྲེང་བ་ཅན་ནི། དགེ་འདུན་གྱི་དཀོར་ལ་འབགས་པའི་རྣམ་སྨིན་ནི།
བཟའ་བཏུང་ཟོས་པས་ཁོག་པར་མེ་འབར་ཞིང་ཁ་སྣ་ཀུན་ནས་དུད་པ་འཐུལ་ལོ། །དེའི་རིགས་
མཐུན་ནི། སེམས་ཅན་རྟོགས་རིར་བསད་ན། ཟས་མེད་ཅེས་པ་ཟས་མེད་པས་ཁྲོས་ཏེ་ཕྱི་ནང་ཀུན་ཏུ་
མེ་འབར་བ་ཡོད། གཡོ་ཐབས་ཀྱིས་ཡུལ་ལྗོངས་ལ་རྔན་བསྐྱལ་ན། མཚན་མོ་ལུས་འབར་ཞེས་པ། གྲོང་
འདབས་དང་། རི་བྲག་ཀུན་ཏུ་ཟས་ཚོལ་བ་ལ་རྒྱུགས་པས་ཚིགས་ཆེན་བརྒྱད་ལ་མེ་འབར་རོ།
དགེ་འདུན་ལ་ཟས་ཕུལ་བ་ལ་སེར་སྣ་བྱས་ན། མེའི་ཕུར་བུ་ཞེས་པ་ལུས་ཚིག་ཅིང་མེ་ཆར་ལྟ་བུ་ཟ་བ་ཡོད་
དོ། །འཕགས་པ་ལ་མེ་འགོམ་ཞེས་བྱས་ན། མེ་འབར་ཞེས་པ། མཚན་མོ་ཁ་ལ་མེ་འབར་ཞིང་བྱེ་མ་
འབར་བ་ཟ་བ་ཡོད་དོ། །
བཞི་པ་ལྦ་བ་ཅན་ནི། གཞན་གྱི་ཟས་ནོར་ཕག་དུ་ཟ་བ་དང་། གསུག་ཟ་བ་དང་། ལུས་ལ་ཝ་བ་རི་
ཙམ་བྱུང་ནས་སྦ་བ་ལ་ལུས་འབྱར་བ་ལྟ་བུ། ལྔ་བའི་རྣག་ཁྲག་ཟ་བའོ། །དེའི་རིགས་མཐུན།
གཞན་ལ་ངན་པ་བྱིན། རང་གིས་བཟང་བ་ཟོས་པའི་རྣམ་སྨིན། ལྗན་ལྗིན་ཟ་ཞེས་པ། ལུས་ལྦ་བ་དང་ལྡན་
ཞིང་མི་གཙང་བ་ཟ་བའོ། །བུད་མེད་ཀྱིས་ཁྱོའི་ཕག་ཏུ་ཟོས་ནའོ། སྐྱུགས་པ་ཟ་ཞེས་པ། ལུས་དཔག་
ཚད་ཙམ་བཀྲེས་ནས་ངུ་ཞིང་ཆུ་འཚོལ་དུ་ཕྱིན་པས་མ་རྙེད་པར་སྐྱུགས་པ་ཟའོ། དགེ་སྦྱོང་དང་བྲམ་
ཟེ་ལ་ཕག་ཏུ་ལྷག་མ་སྲེས་ན། ཕྱི་ས་ཟ་བ་ཞེས་པ་བཟའ་བཏུང་མི་རྙེད་པར་གཅིན་རྟོག་ཟ་བའོ། །རང་
གཅིག་པུས་ཟོས་ནས་བུ་སྨད་ལ་མ་བྱིན་ན། སྤོས་དྲི་ཟ་བ་ཞེས་པ་བཟའ་བཏུང་འདོད་པས་ངུ་ཞིང་ཕྱོགས་
ཀུན་ཏུ་བཙལ་བས་མཆོད་རྟེན་ལ་ཕུལ་བའི་སྤོས་དྲི་ཙམ་མྱོང་ངོ་། །ལོག་འཚོའི་འཚོ་བ་ཟས་ན། ཆོས་
སྦྱིན་ཟ་ཞེས་པ་ལུས་གནག་ལ་སྐྲ་རྟ་རྔོག་ལྟར་འཛིངས་པ། རུས་པ་ལྤགས་པས་གཡོགས། མིག་
ཁྲོན་ཁུང་ལྟ་བུ་མཆི་མས་གང་བ་ལྷག་མའི་གཏོར་མ་ཙམ་ཟ་བའོ། །ཆང་ཆུས་བསླད་ནས་བཙོངས་ན།
ཆུ་འཐུང་ཞེས་པ་ཆུ་སྦྱིན་ཙམ་འཐུང་ངོ་། ། དགེ་འདུན་གྱི་ཟས་ལ་མཆིལ་མ་སོང་བའི་རྣམ་སྨིན།མཆིལ་
མ་ཟ་ཞེས་པ་སྐྱེ་བོའི་མཆིལ་མ་ཙམ་ལས་གཞན་རྙེད་པའི་སྐལ་བ་མེད་དོ། ། དགེ་འདུན་གྱི་ལག་བདེ་
78



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བྱེད་པ་ནི་བཀའ་བཅག་ན་རང་ཕྱོགས་ལ་བཟང་བ་སྟེར་གཞན་ལ་ངན་པ་བྱིན་ན། སྲང་ཁ་མི་གཙང་ཞེས་པ། ཉིན་
བར་ལུས་མི་མཐོང་ཞིང་མཚན་མོ་གྲོང་སྲང་དང་རི་བྲག་ཏུ་མི་གཙང་བ་ཟའོ། །དགེ་སྦྱོང་དང་བྲམ་ཟེ་
ལ་ཟས་འདྲེན་ནོ་ཞེས་ཁས་བླངས་ནས་མ་བྱིན་ནའོ། །རླུང་ཟ་ཞེས་པ་བཟའ་བཏུང་ཚོལ་བས་ལུས་དུབ་སྟེ་ཁ་
གདངས་པས་རླུང་ལ་ཟས་རེ་བའོ། །གཞན་ཡང་། ཛེ་ཏ་རིའི་གཏམ་རྒྱུད་དང་། རྐྱང་ཆུ་དང་། གཞན་
གྱི་བཅོལ་མ་ངན་སྡུངས་པ་དང་། སྣབས་ལུད་ཟ་བ་དང་། སེར་སྣ་བྱས་པའོ། གཏོར་ཁུང་དུ་འབབ་པ་ཟ་
བའོ། །
ལྔ་པ་ཡི་དྭགས་མཐུ་བོ་རྣམས་ནི། དཀོན་མཆོག་ལ་ཕུལ་བའི་ཕྲེང་བ་བརྐུས་ན། མཆོད་རྟེན་ལ་
སོགས་པར་གནས་ཏེ། ལེགས་ཉེས་རྨི་ལམ་སོགས་སུ་སྟོན་མ་དགའ་ན་གཞན་ལ་འཚེ། མི་
རྣམས་ཀྱིས་མེ་ཏོག་གིས་མཆོད་པའོ། །ཤ་ཁྲག་བུ་དང་ཆུང་མའི་ཕག་ཏུ་ཟོས་ན། ཁྲག་ཟ་ཞེས་པ་ཤ་ཁྲག་
གིས་མཆོད་དགོས་སོ། །ཤ་ཟོས་པའི་རིན་མ་བཅལ་ན། ཤ་ཟ་ཞེས་པ་ལམ་སྲང་དུ་ར་དང་མ་ཧེ་ལ་
སོགས་པའི་ཁྲག་གཏོར་གྱིས་མཆོད་དགོས་སོ། ། དཀོན་མཆོག་ལ་ཕུལ་བའི་སྤོས་བརྐུས་ནས་འཇིག་རྟེན་
པའི་ལྷ་ལ་ཕུལ་ན། རྫུ་འཕྲུལ་ཆེན་པོ་ཞེས་པ་སུམ་མདོ་དང་། ལམ་སྲང་དང་། ཁྱིམ་དང་། ཀུན་
དགའ་ར་བ་དང་། སྐྱེད་ཚལ་དང་། མཆོད་རྟེན་ལ་གནས་ནས། མེ་ཏོག་དང་། བྱུག་སྤོས་
དང་། ཟས་དང་རོལ་མོ་ལ་སོགས་པས་མཆོད་དགོས་སོ། ། མཆོད་རྟེན་དང་ལྷ་ཁང་ལ་སྨད་ན།
འཇིགས་སྟོན་ཞེས་པ་དུར་ཁྲོད་ཀྱི་གནོད་སྦྱིན་ཏེ་སྐྱེ་བོ་རྣམས་ཀྱིས་མཆོད་དགོས་སོ། །སྦྱིན་པ་མི་
གཏོང་ན། གླགས་ལྟ་ཞེས་པ་མི་ཤི་བའི་ཆ་བྱད་དུ་བརྫུས་ནས་འཇིག་རྟེན་པ་བསླུའོ། བུད་མེད་ཀྱིས་
སྨད་འཚོང་བྱས་ནས་སྐྱེས་པ་བསླུས་ན། འདོད་གཟུགས་ཞེས་པ་གཟུགས་སྣ་ཚོགས་སུ་སྤྲུལ་ནས་ཁྱིམ་པ་
རྣམས་སྐྱེས་ལ་རྐུ། ནད་པའི་དོན་དུ་སྲོག་བཅད་ན། རེས་འགའ་ལྷ་མིའི་གཟུགས་སུ་སྤྲུལ་ནས་དགའ་
སྟོན་ཟ། བུད་མེད་དུ་སྤྲུལ་ནས་སྐྱེས་པ་བསླུའོ། །གླ་རྔན་ཟོས་ནས་གྲོགས་མ་བྱས་ན། མདངས་འཕྲོག་
ཅེས་པ་བླ་དང་ཚེ་སྲོག་རྐུ། མའི་མདངས་འཕྲོག་གོ །གཞན་ཡང་། དགེ་འདུན་གྱི་ཤིང་བརྐུས་ན།
དྲག་ཤུལ་སྤྱོད་དང་ཤིང་ནང་ཡི་དྭགས་དང་། རང་བཟང་པོར་བརྫུས་ནས་བསླུས་ན། དགོན་པར་
གནས་དང་མདངས་འཕྲོག་ཡི་དྭགས་དང། ནད་པའི་དོན་དུ་སྲོག་བཅད་ན། གླགས་ལྟ་དང་ནི་
བདུད་རིགས་ཡི་དྭགས་དང་། གཞན་ལྟོགས་སུ་བཅུག་ན། མེ་འདག་ཟ་དང་གཤིན་རྗེའི་ཡི་དྭགས་
དང། བྲེ་སྲང་ལ་གཡོ་སྒྱུ་བྱས་ན། མགོ་འཁོར་ཟིལ་ཐིགས་ལུས་འབར་ཡི་དྭགས་དང་། དཀོན་མཆོག་ལ་
འབུལ་རྒྱུའི་མེ་ཏོག་བརྐུས་ནས་བཙོངས་ན། དུར་ཁྲོད་དང་ནི་བདུད་རིགས་ཡི་དྭགས་སོ། །གཞན་ཡང་
79



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
པ
,བཤེས་སྤྲིང་ལས། ཡི་དྭགས་ན་ཡང་འདོད་པས་ཕོངས་པ་ཡིས། །སྐྱེད་པའི་སྡུག་བསྔལ་རྒྱུན་
ཆགས་མི་འཆོས་པ། །བཀྲེས་སྐོམ་གྲང་དྲོ་ངལ་དང་འཇིགས་པ་ཡི། ། སྐྱེད་པས་ཤིན་ཏུ་མི་
བཟད་རྟེན་འཚལ་ལོ། །ཞེས་པ་ཡི་དྭགས་སྤྱི་ལ་སྡུག་བསྔལ་ནགས་ལྗོངས་མཐོང་ནས་བསིལ་བ་
འདོད་དེ་སོང་བས་ནགས་བསྲེགས་མགལ་དུམ་དུ་འགྲོ་བ་དང་། ༼ ཆུ་བོ་ཆེན་པོ་མཐོང་ནས་
འཐུང་བར་འདོད་ནས་ཕྱིན་པས་གྲོག་པོ་སྟོང་བར་འགྲོ་བ་དང་། བྱེ་ཚན་གྱི་ཆར་ལུས་ལ་འབབ་
པ་དང་། ལྕགས་མདའ་དང་ཐོག་སེར་ལུས་ལ་འབབ་པ་དང་། ཚ་བའི་ཚེ་ན་ཁ་ཆེར་ཡང་མེ་རུ་
འགྱུར་ཞིང་། གྲང་བའི་དུས་སུ་མེ་དང་ཉི་མ་ཡང་རླུང་དང་ངར་བར་འགྱུར་རོ། །བཤེས་སྤྲིང་
།
ལས་ཀྱང་། ཡི་དྭགས་རྣམས་ལ་སོས་ཀའི་དུས་སུ་ནི། ། ཟླ་བའང་ཚ་ལ་དགུན་ནི་ཉི་མའང་
གྲང་། །ལྗོན་ཤིང་འབྲས་བུ་མེད་འགྱུར་དེ་དག་གིས། །བལྟས་པ་ཙམ་གྱིས་རླུང་ཡང་སྐམ་པར་
འགྱུར། །ཞེས་སོ། །ཡང་ཡི་དྭགས་མཐུ་བོ་ཆེ་དེ་རྣམས་ནི་འཁོར་བར་ཡུན་རིང་དུ་མི་དགེ་བ་
སྤྱད་ནས་མཐར་དམྱལ་བར་འགྲོའོ། །
བཞི་པ་ཚེ་ཚད་ནི་བཤེས་སྤྲིང་ལས། བར་ཆད་མེད་པར་སྡུག་བསྔལ་རྟེན་གྱུར་པ། །
ཉེས་པ་སྤྱད་པའི་ལས་ཀྱི་ཞགས་པ་ནི། །སྲ་བས་བཅིངས་པའི་ལུས་ཅན་ཁ་ཅིག་ལོ། །ལྔ་སྟོང་
དག་དང་ཁྲིར་ཡང་འཆི་མི་འགྱུར། །ཞེས་དང་། སའི་དངོས་གཞི་དང་། མཛོད་ལས། མི་
རྣམས་ཀྱི་ཟླ་བ་གཅིག་ལ་ཡི་དྭགས་ཀྱི་ཞག་གཅིག་བྱས་པའི་རང་ལོ་ལྔ་བརྒྱ་ཐུབ་པར་གསུངས་
སོ། །མཐུ་བོ་ཆེ་རྣམས་ལ་ངེས་པ་མེད་དེ་བསྐལ་པར་སྡོད་པ་ཡང་ཡོད་དོ། །མདོར་ན། སེར་
སྣ་ཅན་ནི་ཡི་དྭགས་གནས་སུ་སྐྱེ། །མི་ཚེ་ཐམས་ཅད་སེར་སྣའི་ངང་ལ་འདས། །བཟར་མེད་ཡི་པ
དྭགས་གྲལ་དུ་འགྲོ་དགོས་ན། །སྡུག་བསྔལ་བཟོད་ཐབས་འདུག་གེ་སྙིང་རུལ་ལོ། །ཞེས་བརྗོད་
ཅིང་དྲག་ཏུ་བསམ་མོ། །
གསུམ་པ་དུད་འགྲོའི་སྡུག་བསྔལ་བསམ་པ་ལ་ཡང་བཞིའོ། །དང་པོ་རྒྱུ་ནི། གཏི་མུག་
གིས་ཀུན་ནས་བསླངས་པའི་ལས་སྣ་ཚོགས་སོ། །གནས་ནི། རྒྱ་མཚོའི་བྱིང་དང་ཁ་འཐོར་བ་
རྣམས་སོ། ། སྡུག་བསྔལ་ནི། བཤེས་སྤྲིན་ལས། དུད་འགྲོའི་སྐྱེ་གནས་ན་ཡང་གསོད་པ
དང་། །བཅིང་དང་རྡེག་སོགས་སྡུག་བསྔལ་སྣ་ཚོགས་པ། །ཞི་འགྱུར་དགེ་བ་སྤངས་པ་རྣམས་
ལ་ནི། །གཅིག་ལ་གཅིག་ཟ་ཤིན་ཏུ་མི་བཟད་པ། །ཁ་ཅིག་མུ་ཏིག་བལ་དང་རུས་པ་ཁྲག །ཤ་
དང་ལྤགས་པའི་ཆེད་དུ་འཆི་བར་འགྱུར། །དབང་མེད་གཞན་དག་རྡོག་པ་ལག་པ་དང་། །༔
g
།
80



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ལྕག་དང་ལྕགས་ཀྱུ་གདབ་པས་བཏབ་སྟེ་འཁོལ། །ཞེས་གསུངས་པ་ལྟར་དུད་འགྲོ་ནི་བྱིང་ན་
གནས་པ་དང་ཁ་འཐོར་བ་གཉིས་ལས། དང་པོ་ནི། རྒྱ་མཚོ་ཆེན་པོའི་བྱིང་ན་ཆང་ཆུ་རྫོགས་ཀྱི་
སྦྱང་མ་ཙམ་ཡོད་ལ། ཉི་ཟླ་ལ་སོགས་པའི་སྣང་བ་མེད་པར་ཉིན་ཤ་ཉིན་གིས་ཟ་བ་དང༌། །དོག་
ཅིང་འབྱེར་བ་དང་། སྟོབས་ཆེ་བས་ཆུང་བ་གསོད་ཅིང་རྡུང་བ་ལ་སོགས་པའི་སྡུག་བསྔལ་
མཐའ་ཡས་སོ། །ཁ་འཐོར་བ་རྣམས་ལ་ཡང་མཐུ་ཆེ་བས་ཆུང་བ་བསོད་པ་དང་། ཟ་བ་དང་
རྡུང་བ་དང་། ལ་ལ་ཤ་དང་ལྤགས་པ་དང་སྤུ་ལ་སོགས་པའི་ཆེད་དུ་མཚོན་དང་རྒྱ་རྙི་ལ་སོགས་
པ་ཐབས་སྣ་ཚོགས་ཀྱིས་གསོད་པ་ལ་སོགས་པ་དང་། ལ་ལ་རི་ཆེན་པོ་ལ་མེ་ཤོར་ནས་བསྲེག་པ་
དང་། ཆུ་ཆེན་པོ་གམ་དུ་བསྐུར་ནས་འཆི་བ་སོགས་མཐའ་ཡས་སོ། །ཡང་འགའ་ཞིག་ནི་ལྷ་
དང་མིའི་ནོར་ཡོ་བྱད་དུ་གྱུར་ཏེ། རང་ལ་རང་དབང་མེད་པར་གཞན་དབང་དུ་གྱུར་ཏེ་གསོད་
པ་དང་། འཁོལ་བ་དང་། རྡུང་བ་དང་། རྡེག་པ་ལ་སོགས་པ་དང་། ལ་ལ་རྨོ་བ་དང་། ཞོན་
པ་དང་། ཁལ་འགྱེལ་བ་དང་། སྤུ་འབྱིད་པ་དང་། སྣ་འབིགས་པ་དང་། བཀྲེས་སྐོམ་དང་
ངལ་དུབ་ཀྱིས་གཟིར་བ་དང་། གྲོང་ལྷག་དང་ཆར་ཆུ་ལུས་ལ་འབབ་པ་དང། སྐྱོ་ཞིང་ཡི་མུག་
པ་ལ་སོགས་པའི་སྡུག་བསྔལ་མཐའ་ཡས་སོ། །ཚེ་ཚད་ནི་མཛོད་ལས། དུད་འགྲོ་མཆོག་རིང་
བསྐལ་པའོ། །ཞེས་ཚེ་རིང་བ་རྣམས་ཀྱིས་བསྐལ་པ་ཐུབ་ཅིང་གཞན་རྣམས་ལ་ངེས་པ་མེད་
དོ། །ངན་སོང་གསུམ་པོ་འདིའི་ལུས་ཚད་ལ་ངེས་པ་མེད་དེ། ལ་ལ་རི་ཆེན་པོ་ཙམ་དང་། ལ་ལ་མིག་གིས་ཟིན་ཙམ་དང་།
དུད་འགྲོ་ལ་སོགས་པ་རང་གིས་མཐོང་བ་འདི་རྣམས་དང་། ཆུ་སྲིན་དང་། ཉ་ཆེན་རྣམས་ཀྱིས་ཉི་ཟླ་འགྲིབ་པ་ཙམ་ཡང་
ཡོད་པར་གསུངས་སོ། །ངེས་མེད་པ་དང་མི་ལག་འཁྱམས་གྱུར་ཏེ། །གསོད་གཅོད་འཁོལ་རྩོག་སྡུག་
བསྔལ་བསམ་མི་ཁྱབ། །ཚེ་ཚད་རིང་བ་བསྐལ་པའི་བར་དུ་གནས། །སྡུག་བསྔལ་བཟོད་ཐབས་
འདུག་གེ་སྙིང་རུལ་ལོ། །ཞེས་ཡང་ཡང་བརྗོད་ཅིང་དྲག་ཏུ་བསམ་པར་བྱའོ། །
གསུམ་པ་དོན་བསྡུ་བ་ནི། དེ་བས་ན་སྤྱོད་འཇུག་ལས། གང་ཚེ་དགེ་སྦྱོང་སྐལ་ལྡན་
ཡང་། །དགེ་བ་བདག་གིས་མ་བྱས་ན། །ངན་སོང་སྡུག་བསྔལ་ཀུན་རྨོངས་པ། །དེ་ཚེ་བདག་
གིས་ཅི་བྱར་ཡོད། །ཅེས་གསུངས་པ་ལྟར་འུ་ཅག་གི་བྱེད་སྤྱོད་ལ་བལྟས་ན་ངན་འགྲོར་ངེས་
པར་སྐྱེ་དགོས་པར་འདུག་པས་ད་ལྟ་སྡུག་བསྔལ་དེ་རྣམས་ལ་དྲག་ཏུ་བསམས་ཏེ། བསོད་
ནམས་བསག་པ་དང་། སྨོན་ལམ་གྱིས་ཁ་བསྒྱུར་བ་དང་། མང་པོར་སྤེལ་བ་དང་། གསར་དུ་
འཇུག་པ་ལ་སོགས་པ་ཉི་མ་རེ་ལ་ངལ་བ་དོན་ཅན་བྱར་ཡོད་པའི་དུས་འདིར་འབད་དགོས་ཏེ།ང
པ
81



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
མདོར་ན། ལས་ནི་གྲིབ་མ་བཞིན་དུ་རྗེས་སུ་འབྲང་། །མི་ཚེ་ཕལ་ཆེར་སྡིག་པའི་ངང་ལ་
སོང། །མདུན་ནས་བསུ་མཁན་ངན་འགྲོའི་གནས་ལས་མེད། །འདི་ལ་བསམ་མནོ་ཐོངས་
དང་སྙིང་རུལ་ལོ། །ཞེས་བརྗོད་ཅིང་བསམ་མོ།
གཉིས་པ་དགེ་བའི་རྒྱུ་འབྲས་བསམ་པ་ལ་ཡང་གསུམ། དགེ་བ་ངོས་བཟུང་བ།
དེའི་འབྲས་བུ་བདེ་བ་བསམ་པ། དོན་བསྡུ་བའོ། །དང་པོ་ལ་ཡང་གསུམ་སྟེ། མཚན་ཉིད།
ངོ་བོ། རབ་དབྱེ་དང་གསུམ་མོ། །དང་པོ་ནི། རྣམ་སྨིན་བདེ་བ་སྟེར་བྱེད་དེ་དགེ་པའི་མཚན་
ཉིད་ཡིན་ནོ། །གཉིས་པ་ངོ་བོ་ནི། གཞན་ལ་ཕན་པའི་སེམས་བསྐྱེད་དེ་དུག་གསུམ་དང་མ་
འདྲེས་པའི་དགེ་བ་ལ་སྤྱོད་ཅིང་ཆོས་བརྒྱད་ཀྱིས་མ་གོས་པའོ། ། གསུམ་པ་རབ་དབྱེ་ནི།
གཉེན་པོ་བརྒྱད་ཁྲི་བཞི་སྟོང་ལ་སོགས་པ་བསམ་གྱིས་མི་ཁྱབ་པ་ཞིག་གསུངས་ནའང་བསྡུ་ན་
ལུས་ངག་ཡིད་གསུམ་གྱི་དགེ་བར་འདུས་སོ། །གཉིས་པ་འབྲས་བུ་བདེ་བ་བསམ་པ་ལ་ཕྱི་སྣོད་
ཀྱི་འཇིག་རྟེན་གནས་ཚུལ་དང་། ནང་བཅུད་ཀྱི་སེམས་ཅན་རྟེན་ཚུལ་གཉིས། དང་པོ་ལ་ཡང་
སྤྲུལ་སྐུ་དང་ལོངས་སྐུའི་ཞིང་ཁམས་ཀྱི་ཚད་དང་། མི་མཇེད་ཀྱི་ཞིང་འདི་ཉིད་ཀྱི་ཚུལ་བརྗོད་པ་
དང༌། སྣོད་ཆགས་ཚུལ་དང་གསུམ་མོ། །དང་པོ་ནི་སྡུད་པ་ལས། མཁའ་ལ་རླུང་བརྟེན་དེ་ལ་
ཆུ་ཡི་ཕུང་པོ་བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་བ་འདི་དག་བསྟེན། །སེམས་ཅན་
ད་ལ་སྤྱོད་པའི་མཐུ་ནི་དེ་འདྲ་སྟེ། །ས་ལ་རི་དང་མཚོ་དང་གླིང་དང་བྲག་རྣམས་བརྟེན། །
མཁའ་ལ་སྤྲིན་བཞིན་ལྷ་ཡི་གཞལ་མེད་ཁང་རྣམས་སོ། །གླིང་བཞི་པ་དང་ཉི་ཟླ་དང་། །རི་
རབ་དང་ནི་འདོད་ལྷ་དང་། ཚངས་པའི་འཇིག་རྟེན་སྟོང་ལ་ནི། །སྟོང་ནི་སྤྱི་ཕུད་ཡིན་པར་
འདོད། །དེ་སྟོང་ལ་ནི་སྟོང་གཉིས་པ། །བར་མའི་འཇིག་རྟེན་ཁམས་སུ་འདོད། །དེ་སྟོང་ལ་
ནི་སྟོང་གསུམ་སྟེ། །མཉམ་དུ་འཇིག་ཅིང་འབྱུང་བ་ཡིན། །སྤྲུལ་པའི་སྐུ་ཡི་ཞིང་ཁམས་སོ། །
སྟོང་གསུམ་བྱེ་བ་ཕྲག་བརྒྱ་ལ། །མཚམས་སྦྱོར་འཇིག་རྟེན་ཁམས་སུ་འདོད། །མཚམས་སྦྱོར་
བྱེ་བ་ཕྲག་བརྒྱ་ལ། །རྒྱུད་ཀྱི་འཇིག་རྟེན་ཁམས་སུ་འདོད། །རྒྱུད་ཀྱི་འཇིག་རྟེན་བྱེ་བ་བརྒྱ། །
བར་མའི་འཇིག་རྟེན་ཁམས་ཡིན་ནོ། །བར་མ་བྱེ་བ་ཕྲག་བརྒྱ་ལ། །བཀོད་པ་རབ་འབྱམས་
འཇིག་རྟེན་ཁམས། །ལོངས་སྐུའི་ཞིང་ཁམས་ཡིན་པར་འདོད། །སྤྱིར་དུ་འཇིག་རྟེན་མཐའ་
མེད་ཅིང་། །ནམ་མཁའི་ཁམས་ཀྱང་མཐའ་མེད་ལ། །སེམས་ཅན་ཁམས་ཀྱང་མཐའ་མེད་
དོ། །
82



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།*
གཉིས་པ་མི་མཇེད་ཀྱི་ཞིང་ནི། མངོན་པ་མཛོད་ཀྱི་གནས་གསུམ་པའི་འགྲེལ་པ་ལས།
སངས་རྒྱས་གངས་ཆེན་མཚོའི་ལྷུང་བཟེད་ཀྱི་ནང་ན། སྟོང་གསུམ་ཉི་ཤུ་རྩ་ལྔ་བརྩེགས་ཡོད་
པའི་བཅུ་གསུམ་པ་མི་མཇེད་ཀྱི་འཇིག་རྟེན་གྱི་ཁམས་འདི་ཡིན། སྟེང་འོག་གི་འཇིག་རྟེན་གྱི་
ཁམས་རྣམས་ཁ་ཅིག་ཟླ་བ་སྐམ་པ་ལྟ་བུ། ཁ་ཅིག་པད་མའི་དབྱིབས་ལྟ་བུ། ཁ་ཅིག་ཤིང་རྟའི་
དབྱིབས་ལྟ་བུ། སྟེང་གཡོགས་མེད་པ་དང་། སྨེལ་བཞི་དང་། སྤྱིའུ་ཚུགས་ལ་སོགས་པའི་དབྱེ་
བ་དང་། འཇིག་རྟེན་གྱི་ཁམས་ཁ་ཅིག་ན་ཉི་ཟླ་མེད་པར་སངས་རྒྱས་ནོར་བུ་བརྩེགས་པའི་རྒྱལ་
པོ་ཞེས་བྱ་བ་སྨིན་མཚམས་ཀྱི་མཛོད་སྤུའི་འོད་ཀྱིས་གསལ་བར་བྱེད་པ་དང་། སྟོང་གསུམ་
གཅིག་ན་ཉི་ཟླ་གཅིག་གིས་བྱེད་པ་ལ་སོགས་པ་མང་དུ་གསུངས་ནའང་། མི་མཇེད་ཀྱི་ཞིང་
འདིར་གླིང་གཞི་རི་རབ་དང་བཅས་པ་རེ་རེ་ལ་ཉི་ཟླ་རེ་རེས་བྱ་བ་བྱེད་དོ། །
གསུམ་པ་སྣོད་ཀྱི་ཆགས་ཚུལ་ལ། ཚེ་ལོ་བརྒྱད་ཁྲི་པ་ནས་བཅུ་པའི་བར་ལ་བར་གྱི་བསྐལ་
པ་དང་པོ། ཡང་བཅུ་པ་ནས་བརྒྱད་ཁྲིའི་བར་ལ་གཉིས་པ། དེ་གཉིས་ཀ་ལ་ཡང་མར་གྱི་དུས་
སུ་བརྒྱད་བརྒྱ་ནས་རེ་རེ་འབྲི་བ་དང་། ཡར་གྱི་དུས་སུ་བརྒྱ་བརྒྱ་ནས་རེ་རེ་སྣོན་པ་ཡིན་ནོ། །
དེ་ལྟར་རྩིས་པའི་འཇིག་རྟེན་འཇིག་པ་ལ་ཡང་བར་བསྐལ་ཉི་ཤུ་ཐོགས། ཆགས་པ་ལ་ཡང་དེ་
དང་འདྲ་སྟེ། དང་པོར་སེམས་ཅན་གྱི་ལས་ལ་གྲུབ་པའི་རླུང་གྱི་དཀྱིལ་འཁོར། དེའི་སྟེང་དུ་
སྤྲིན་གསེར་གྱི་སྙིང་པོ་ཅན་ཞེས་བྱ་བ་འཁྲིགས་ནས། ཆར་གྱི་རྒྱུན་གཤོལ་མདའ་དང་། རྟོག་ཡུ་
དང་ སྣས་སྙུག་སོགས་རིམ་པར་བར་གྱི་བསྐལ་པར་འབབ། དེ་ལས་ཀྱི་རླུང་གིས་བསྲུབས་
པས། ཐོག་མར་རི་རབ་ལྷུན་པོ་དབུས་སུ་འཆགས། དེ་ནས། གཉའ་ཤིང་འཛིན། གཤོལ་
མདའ་འཛིན། སེང་ལྡེང་འཛིན། ལྟ་ན་སྡུག །ལྟ་རྣ་འཛིན། མུ་ཁྱུད་འཛིན། རྣམ་པར་
འདུད་པ་རྣམས་ཏེ་གསེར་གྱི་རི་བདུན། དེ་དག་གི་རིམ་པ་བཞིན་གྲུ་བཞིར་བསྐོར་བའི་ལྷུན་པོ་
གྲུ་བཞི་པ། ཆུ་མཚམས་ཡན་ཆད་ལ་དཔག་ཚད་བརྒྱད་ཁྲི་ཡོད་པའི། གཉའ་ཤིང་འཛིན་བཞི་
ཁྲི། དེ་ནས་རིམ་པ་བཞིན་ཉི་ཁྲི། ཁྲི་ཚོ་ལྔ་སྟོང་། ཕྱེད་དང་སུམ་སྟོང་། སྟོང་ཉིས་བརྒྱ་ཉི་ཤུ་
རྩེ་ལྔ། དྲུག་བརྒྱ་བཅུ་གསུམ་རྣམས་རིམ་པས་བསྐོར་བའོ། །གསེར་གྱི་རི་བདུན་གྱི་བར་དུ་
རོལ་མཚོ་བདུན་ཏེ། ཆུ་བསིལ་བ། ཞིམ་པ། ཡང་བ། འཇམ་པ། དྭངས་པ། དྲི་མ་མེད་པ།
འཐུང་ན་མགྲིན་པ་བདེ་བ། ལྟོ་ལ་མི་གནོད་པ་སྟེ་ཡན་ལག་བརྒྱད་ལྡན་ནོ། །ཆུ་དེ་རྣམས་ལ་ཀླུ་
ཆེན་བརྒྱད་རོལ་བའོ། །དེ་ནས་འཛམ་བུ་གླིང་དང་། དེ་ནས་གླིང་གཞན་གསུམ་དང། གླིང་
83



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
སཕྲན་བརྒྱད་རྣམས་འཆགས་སོ། །དེ་རྣམས་མཚོ་ལ་དོ་ལྟ་བུ་དང། ཉི་ཟླ་གཟའ་སྐར་ཐམས་
ཅད་རྒྱུ་ལ་འབུར་ལྟ་བུར་སྣང་བས་རྒྱ་མཚོ་ཆེན་པོ་ཞེས་པའི་མིང་བཏགས་སོ། །འདི་གླིང་བཞི་
རི་རབ་དང་བཅས་པ་གཅིག་གི་དབང་དུ་བྱས་པ་ཡིན་ནོ། །ཁྱད་པར་འཛམ་བུ་གླིང་གི་དབུས་
ན་རྡོ་རྗེ་གདན། དེའི་བྱང་ཕྱོགས་ན་ཕར་རི་ནག་པོ་དགུ་འདས་པའི་ཕ་རོལ་ན་རི་བོ་གངས་
ཅན། དེའི་བྱང་ཕྱོགས་ན་སྤོས་ངད་ལྡན། དེ་གཉིས་ཀྱི་བར་ན་མཚོ་མ་དྲོས་པ་ན་ཀླུ་རྒྱལ་མ་
དྲོས་པ་གནས་སོ། །ཆུ་བོ་ཡན་ལག་བརྒྱད་ལྡན། ཞེས་དང་ཟབས་སུ། དཔག་ཚད་ལྔ་བཅུ་པ།
ཁོར་ཡུག་ཏུ་དཔག་ཚད་ཉིས་བརྒྱ་པ། དེ་ལ་ཆུ་བོ་ཆེན་པོ་བཞི་འབབ་སྟེ། གངྒཱ་གླང་པོའི་ཁ་
ནས་ཤར་དང་། སིན་དྷུ་ཁྱུང་མཆོག་གི་ཁ་ནས་ལྷོ་དང་། པཀྵ་རྟའི་ཁ་ནས་ནུབ་དང་། སི་ཏཱ་
སེང་གེའི་ཁ་ནས་བྱང་དུ་འབབ་བོ། །དེ་དག་ཀྱང་ཆུ་ཕྲན་ལྔ་བརྒྱ་ལྔ་བརྒྱ་དང་བཅས་ཏེ་ཕྱིའི་རྒྱ་
མཚོར་འབབ་ཅིང་། ཆུ་བོ་བཞི་པོ་དེའི་སྟོབས་ཀྱིས་རྒྱ་མཚོ་རིན་པོ་ཆེའི་འབྱུང་གནས་སུ་འགྱུར་
རོ། །ནུབ་བ་གླང་སྤྱོད་ཀྱི་གླིང་གི་དུ་བས་ནར་ཆུ་ས་པ་ཀ་ཞེས་བྱ་བ་དབུས་བཤགས་ནས་ཐིག་
ནག་པོ་བཏབ་པ་འདྲ་བ་ཡོད་པར་མདོ་ལས་གསུངས་སོ། །མཚོ་མ་དྲོས་པའི་འགྲམ་ན་ཤིང་
འཛམ་བུ་ཞེས་བྱ་བ་ཡོད་དེ། དྲི་རོ་ཕུན་སུམ་ཚོགས་པ། དེ་ཆུ་ནང་དུ་ལྷུང་བས། དྲི་དང་འོད་
ཕུན་སུམ་ཚོགས་པ་འབྱུང་བ་ལ་བརྟེན་ནས་གླིང་འདི་ལ་འཛམ་བུའི་གླིང་ཞེས་གྲགས་སོ། །དེའི་
ཆ་ཤས་ཙམ་ཞིག་སེར་སྐྱའི་གྲོང་ན་ཡང་ཡོད་དེ། བྱང་ཆུབ་སེམས་དཔའ་འཛམ་བུའི་ཤིང་
གྲིབ་མ་ལ་བསམ་གཏན་མཛད་ཅེས་གྲགས་སོ། །མཚོ་མ་དྲོས་པ་དང་ཉེ་བ་ན། བྲག་གསེར་གྱི་
བྱ་སྐྱིབས་སུ་འདུག་པ་ལྷ་མ་ཡིན་གྱི་ངོས་ཞེས་བྱ་བ། ཆུ་ཞེང་དུ་དཔག་ཚད་ལྔ་བཅུ་པ། གྱེན་དུ་
རྫིང་
ཡོད་ལ། དེ་རང་ཉེ་བ་ན་ཤིང་ས་ལའི་རྒྱལ་པོ་རབ་བརྟན་བྱ་བ། ཡལ་ག་རིམ་པ་བདུན་གྱིས་
བསྐོར་བ། རིམ་པ་དང་པོ་ལ་དཔག་ཚད་བཅུ་གསུམ། གཉིས་པ་ལ་བཅུ་གཉིས། གསུམ་པ་ལ་
བཅུ་གཅིག །བཞི་པ་ལ་བཅུ། ལྔ་པ་དགུ། དྲུག་པ་ལ་བརྒྱད། རིམ་པ་ཐ་མ་ལ་དཔག་ཚད་
བདུན་པའོ། །རྩ་བ་གཞུ་འདོམ་བཞི་བཅུ་ཐུར་དུ་ཟུག་པའོ། །དེ་ཡང་དྲི་དང་། འབྲས་བུ་རྫ་
མ་ཙམ་མོ། །གཞན་ཡང་རྫིང་བུ་དེ་ན་པདྨ་རབ་ཏུ་རྒྱས་པའི་ཚལ་ཡོད་དེ། སྡོང་པོ་ནི་གཤོལ་
འདའ་ཙམ། འདབ་མ་ནི་བ་གླང་གི་ཀོ་བ་ཙམ། མེ་ཏོག་ནི་ཤིང་རྟའི་འཕང་ལོ་ཙམ། རོའི་
ཁྱད་པར་སྦྲང་རྩི་ལྟ་བུ་ཡོད་དོ། །རྫིང་བུ་དེ་ལ་རྫིང་བུ་བརྒྱ་ཕྲག་བཅུ་གསུམ་གྱི་འཁོར་དང་ལྡན་ཕྱེད་དང་བཞི་པ་ཡོད་དོ། །ཡང་མཚོ་མ་དྲོས་ར་ཏུ
། ད་ལྔ་བཅུ་པ། གྱེན་དུ་
|
84



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
སོནོ། །ལྷུན་པོ་བང་རིམ་བཞི་པའི་བང་རིམ་དང་པོ་གསུམ་ལྷ་རིགས་གསུམ་གྱི་གནས་དང་།
བཞི་པ་ནི་རྒྱལ་ཆེན་རིས་བཞིའི་གནས་ཏེ། ཤར་ན་ཕོ་བྲང་ཡུལ་འཁོར་བསྲུང་དང་། ལྷོ་ན་ཕོ་
བྲང་འཕགས་པར་ལྡན་དང་། ནུབ་ན་སྣ་ཚོགས་གཟུགས་དང༌། བྱང་ན་ཕོ་བྲང་ལྕང་ལོ་ཅན་
རྣམས། ཆུ་ཞེང་དུ་དཔག་ཚད་ཉིས་བརྒྱ་ལྔ་བཅུ་ལྔ་བཅུ་དང་། ཁོར་ཡུག་ཏུ་དཔག་ཚད་སྟོང་
སྟོང་གི་འཁོར་བ། དབྱིབས་གྲུ་བཞི་པ། ལམ་སྲང་དང་། སྐྱེད་མོས་ཚལ་དང་། དཔག་བསམ་
ཤིང་དང་། རིན་པོ་ཆེའི་ཐེམ་སྐས་དང་། ཁྲུས་ཀྱི་རྫིང་བུ་ལ་སོགས་པ་བཀོད་པ་ཕུན་སུམ་
ཚོགས་པ་དང་ལྡན་པའོ། །བང་རིམ་འོག་མ་གསུམ་གྱི་ལྷ་གནས་ཐམས་ཅད་ཀྱང་རིན་པོ་ཆེའི་
གཞལ་ཡས་ཁང་དང་དཔག་བསམ་གྱི་ཤིང་ལ་སོགས་པ་ཕུན་སུམ་ཚོགས་པ་ཡོད་དོ། །ཡང་ཆུ་
མཚམས་མར་བཅད་ལ་ཡང་དཔག་ཚད་བརྒྱད་ཁྲི་ཡོད་པའི་ནང་ལྷ་མ་ཡིན་གྱིས་བཟུང་ཡོད་དེ།
བཀོད་པ་ནི་རྒྱལ་ཆེན་རིས་བཞི་པ་བཞིན་ནོ། །ཆུ་མཚམས་ནི་ཀླུའི་གནས་ཏེ། བསོད་ནམས་
ཆེ་ཆུང་དང་བསྟུན་པའི་གནས་ཀྱི་ཁྱད་པར་སྣ་ཚོགས་ཡོད་དོ། ཡང་ཀླུའི་གནས་རྒྱ་མཚོ་ཆེན་
པོའི་མཐའ་ལ་ཡོད་དོ། །ལྷུན་པོའི་རྩེ་ན་སུམ་ཅུ་རྩ་གསུམ་པའི་ལྷ་གནས་ཡོད་དེ། སུམ་ཅུ་རྩ་
གསུམ་ཞེས་པ་དེ་ལྷའི་དབང་པོ་དང་ཉེ་དབང་སུམ་ཅུ་རྩ་གཉིས་ཡོད་པས། གཙོ་བོ་དེ་རྣམས་ཀྱི་
མིང་ལས་ལས་ཆགས་སོ། །རི་རབ་ཀྱི་རྩེ་མོའི་ཕྱོགས་བཞིའི་ཕྱོགས་རེ་རེ་ལ་ཡང་དཔག་ཚད་བརྒྱད་ཁྲི་
བརྒྱད་ཁྲི་ཡོད་དེ། རིན་པོ་ཆེའི་ས་གཞི་སྟེ། ཚོན་སྣ་བརྒྱ་རྩ་གཅིག་གིས་མཛེས་པར་བྱས་སོ། །
གྲོང་ཁྱེར་སྤྱིའི་བཀོད་པ་ནི། རྩིག་སྐྱིབས་རིན་པོ་ཆེ་སྣ་བཞི་དང་ལྡན་པ། སྒོ་སྟོང་དུ་གཅིག་གིས་
མ་ཚང་བ། སྒོ་རེ་རེ་ལ་ཡང་སྒོ་སྲུང་ལྔ་བརྒྱ་ལྔ་བརྒྱ་ཡོད་པ། ཀ་བ་དྲུག་ཁྲི་དང་ལྡན་པ། ལམ་
སྲང་དང་རྫིང་བུ་དང་སྐྱེད་མོས་ཚལ་ལ་སོགས་པའི་བཀོད་པ་མཛེས་པ། དེ་རྣམས་ཀྱི་དབུས་ན་
བརྒྱ་བྱིན་གྱི་ཕོ་བྲང་རྣམ་པར་རྒྱལ་བྱེད་ཅེས་བྱ་བ། གྲོང་ཁྱེར་གཞན་ཐམས་ཅད་ཟིལ་གྱི་གནོན་
པ། ངོས་རེ་རེ་ལ་དཔག་ཚད་ཉིས་བརྒྱ་ལྔ་བཅུ་ལྔ་བཅུ་ཡོད་པ། གྱེན་དུ་གྲོང་ཁྱེར་ལྟ་ན་སྡུག་
ལས་ཀྱང་དཔག་ཚད་ཕྱེད་དང་ལྔ་འཕགས་པ། རིན་པོ་ཆེ་སྣ་བཞི་ལ་བྱས་པ། བ་གམ་བརྒྱ་རྩ་
བརྒྱུད་ཀྱིས་མཛེས་པ། བ་གམ་རེ་རེ་ལ་རྩེག་ཁང་བདུན་བདུན། རྩོག་ཁང་རེ་རེ་ནས་ཐམས་
ཁང་བདུན་བདུན། དེ་རེ་རེ་ན་ལྷ་མོ་བདུན་བདུན། ལྷ་མོ་རེ་རེ་ལ་གཡོག་མོ་བདུན་བདུན།
དེ་རེ་རེ་ལ་གསོལ་སྙན་བདུན་བདུན་དང་ལྡན་པའི་བཀོད་པ་རྒྱ་ཆེ་བར་ཡོད་ཀྱང་མང་པས་མ་
བྲིས་སོ། །གྲོང་ཁྱེར་ལྟ་ན་སྡུག་ནས་ཤར་ཕྱོགས་སུ་དཔག་ཚད་ཉི་ཤུའི་ཕ་རོལ་ན། ཤིང་རྟ་སྣ་:
85
%E



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ཚོགས་འདྲེན་པའི་སྐྱེད་མོས་ཚལ། ཤིང་རྟ་སྣ་ཚོགས་པ་ཞེས་བྱ་བ་ཆུ་ཞེང་དུ་དཔག་ཚད་ཉིས་
བརྒྱ་པ། འཕང་དུ་དཔག་ཚད་གཅིག །ཁོར་ཡུག་ཏུ་དཔག་ཚད་སྟོང་ཡོད་པ་རྩིག་སྐྱོབས་དང་།
ཐེམ་སྐས་དང་། རྫིང་བུ་དང་། ཤིང་དང་། གོས་དང་། རྒྱན་དང་། བཟའ་བཏུང་སྣ་ཚོགས་
དང་ལྡན་པ་ཡོད་དོ། །ལྷོ་ན་རྩུབ་འགྱུར་གྱི་ཚལ་ཞེས་བྱ་བ་སྟེ། ལྷ་མ་ཡིན་དང་འཐབ་དགོས་ན་
དེར་ཕྱིན་པས་སེམས་འཁྲུག་ཅིང་རྩུབ་པར་འགྱུར་རོ། །ནུབ་ཕྱོགས་ན་འདྲེས་པའི་ཚལ་ཞེས་བྱ་
བ་དེར་ལྷ་རྣམས་ལྷན་ཅིག་འདྲེས་ནས་འདོད་པའི་ཡོན་ཏན་ལ་ལོངས་སྤྱོད་དོ། །བྱང་ཕྱོགས་ན་
དགའ་བའི་ཚལ་ཞེས་བྱ་བ་ཡོད་དེ། དེར་ཕྱིན་པས་ཡིད་རབ་ཏུ་ཞི་ཞིང་བྱམས་པར་འགྱུར་
རོ། །ཤིང་རྟ་སྣ་ཚོགས་ཅན་ནས་དཔག་ཚད་ཉི་ཤུའི་ཕ་རོལ་ན་གཞི་བཟང་པོ་ཤིང་རྟ་ཅན་ཞེས་
བྱ་བ་དང། དེ་བཞིན་དུ་རྩུབ་འགྱུར་གྱི་ལྷོ་ཕྱོགས་ན། གཞི་བཟང་པོ་རྩུབ་འགྱུར་ཅན་ཞེས་བྱ་
བ་དང་། འདྲེས་ཚལ་གྱི་ནུབ་ཕྱོགས་ན། གཞི་བཟང་པོ་འདྲེས་པ་ཅན་ཞེས་བྱ་བ་དང་།
དགའ་བའི་ཚལ་གྱི་བྱང་ཕྱོགས་ན། གཞི་བཟང་པོ་དགའ་བ་ཅན་ཞེས་བྱ་བ་རྣམས་ཕན་ཚུན་
འགྲོན་པ་བཞིན་དུ་གནས་སོ། །དེ་དག་གི་ཚད་དང་བཀོད་པ་ནི་སྔ་མ་ཇི་ལྟ་བ་བཞིན་ནོ། །
བྱང་ཤར་གྱི་མཚམས་ན་ཤིང་ཡོངས་འདུ་ས་བརྟོལ་ཞེས་བྱ་བ། རྩ་བ་དཔག་ཚད་བརྒྱ་ཐུར་དུ་
ཟུག་པ། བརྒྱ་གྱེན་དུ་འཕགས་པ། ཕྱོགས་མཚམས་ཀུན་ཏུ་ཡལ་གས་དཔག་ཚད་ལྔ་བཅུ་ཁྱབ་
པ། རྫི་ཕྱོགས་སུ་དཔག་ཚད་བརྒྱ་དང་། རྫི་མེད་པར་ལྔ་བཅུ་ཁྱབ་པའོ། །ལྷོ་ནུབ་མཚམས་ན་
ལྷ་རྣམས་ཀྱི་འདུན་ས་ཆོས་བཟང་ཡོད་དེ། བརྒྱ་བྱིན་ཆོས་འཆད་པའི་ཁྲི། ལྭ་ཝ་དཀར་པོའི་རྡོ་
ལེབ་ཅེས་བྱ་བ། ངོས་རེ་རེ་ལ་དཔག་ཚད་ལྔ་བཅུ་ལྔ་བཅུ་ཡོད་པ། ཚོན་སྣ་བརྒྱ་རྩ་གཅིག་གིས་
མཛེས་པར་བྱས་པ། རྔམས་སུ་དཔག་ཚད་ཕྱེད་དང་དྲུག་པ་མེ་ཏོག་སྣ་ཚོགས་བཀྲམ་པ།
དབུས་ན་བརྒྱ་བྱིན་གྱི་གདན་དང་། ཉེ་འཁོར་ན་ཉེ་དབང་རྣམས་ཀྱི་གདན་ཡོད་དོ། །གཞན་
ཡང་བརྒྱ་བྱིན་བཞོན་པ། གླང་པོ་ཆེ་ས་སྲུང་དང་། རབ་བརྟན་གཉིས་ཡོད་ལ། དེ་གཉིས་
གའང། མེ་ཏོག་ཀུ་མུ་ཏ་ལྟར་དཀར་ཞིང་མཆེ་བ་དྲུག་དང་ལྡན་པ། གཟུགས་བཟང་ཞིང་།
བལྟ་ན་སྡུག་པ། མགོ་དམར་ཞིང་ཡན་ལག་བདུན་ལེགས་པར་གནས་པ། སྲིད་དུ་དཔག་ཚད་
ཕྱེད་དང་གསུམ་པ། ཞེང་དུ་དཔག་ཚད་གཅིག་པ། ཁོར་ཡུག་ཏུ་དཔག་ཚད་བདུན་པའོ། །
གཉིས་ཀ་ལའང་འཁོར་གླང་པོ་སྟོང་ཕྲུག་དང་ལྡན་པ། ས་སྲུང་གི་གནས་ནི་སུམ་ཅུ་རྩ་གསུམ་
ཡིན་ལ་ལྷ་རྣམས་འདོད་པའི་ཚལ་དུ་སྙེག་པའི་གཞོན་པ་ཡིན་ཏེ། ལྷ་རྣམས་སྐྱེད་མོས་ཚལ་དུ་གི
86



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
འགྲོ་བ་ན་མགོ་བོ་སུམ་ཅུ་རྩ་གསུམ་དུ་སྤྲུལ། མགོ་བོ་རེ་རེ་ལ་མཆེ་བ་དྲུག་དྲུག མཆེ་བ་རེ་རེ་ལ་
རྫིང་བུ་བདུན་བདུན། རྫིང་བུ་རེ་རེ་ལ་པད་མོ་བདུན་བདུན། པདྨ་རེ་རེ་ལ་ལྷ་མོ་བདུན་བདུན།
ལྷ་མོ་རེ་རེ་ལ་གཡོག་མོ་བདུན་བདུན། དེ་རེ་རེ་ལའང་གསོལ་སྙན་བདུན་བདུན་སྤྲུལ་ཅིང་།
མགོ་དབུས་མའི་སྟེང་དུ་བརྒྱ་བྱིན་ཞོན་ཅིང་། མགོ་གཞོན་མ་རྣམས་ལ་ཉེ་དབང་སོ་གཉིས་
སོ། །འཁོར་གྱི་གླང་པོ་རྣམས་ལ་ལྷ་ཕྲན་རྣམས་ཞོན་ནས། མགྱོགས་ཁྱད་འགྲོ་འོང་མི་ཚོར་བ་
ལྟ་བུའོ། །ལྷ་རྣམས་སྐྱེལ་བསུ་བྱས་ཟིན་པ་དང་། རྫུ་འཕྲུལ་བཏང་སྟེ་ལྷའི་ལུས་སུ་སྤྲུལ་ནས་
འདོད་ཡོན་ལ་སྤྱོད་དོ་ཞེས། རྒྱས་པར་དཀོན་མཆོག་ཏ་ལ་ལ་སོགས་པར་བལྟའོ། །ཡང་རབ་
བརྟན་ནི། གཡུལ་ངོར་སྤྱོད་པའི་གླང་པོ་སྟེ། གནས་ནི། འཛམ་བུའི་གླིང་མཚོ་མ་དྲོས་
པའོ། །དགུན་ཟླ་བ་བཞི་བྲག་གསེར་གྱི་བྱ་སྐྱིབས་དང་། དཔྱིད་ཟླ་བ་བཞི་ཤིང་ས་ལ་རབ་
བརྟན་དང་། དབྱར་ཟླ་བ་བཞི་རྫིང་བུ་དལ་གྱིས་འབབ་ཏུ་གནས་སོ། །ལྷ་རྣམས་ལྷ་མིན་དང་
འཐབ་པ་ན་བརྒྱ་བྱིན་གྱི་སེམས་ལ་ངའི་གླང་པོ་རབ་བརྟན་ཡོད་ན་སྙམ་པ་ཙམ་ལ་དྲུང་དུ་འོང་སྟེ།
མགོ་བོ་ལ་སོགས་པ་སྔར་ལྟར་སྤྲུལ་ནས་ལས་ཀྱི་བྱ་བ་ཚར་ནས་སྔར་བཤད་པའི་གནས་སུ་འདོང་
ངོ། །དེ་ཡར་ཆད་ཀྱི་ལྷ་རྣམས་ཀྱི་གནས་ནི། ནམ་མཁའ་ལ་གཞལ་ཡས་ཁང་ཕུན་སུམ་ཚོགས་
པ་ལ་བརྟེན་ནས། ཆུ་དང་གསེར་ལ་སོགས་པའི་རིམ་པ་དུ་མ་ཡོད་དོ། །མིའི་གནས་གླིང་གཞི་
གླིང་ཕྲན་རྣམས་ནི། ཤར་ཕྱོགས་པ་ཟླ་གམ་དང་། ལྷོ་སོག་ཁ། ནུབ་ཟླུམ་པོ། བྱང་ཕྱོགས་པ་
གྲུ་བཞི་སྟེ་ཐམས་ཅད་ས་གཞི་ལ་བརྟེན་པའོ། །
གཉིས་པ་ནང་བཅུད་ཀྱི་སེམས་ཅན་གནས་ཚུལ་ལ། མི་དང་འདོད་ལྷ་དང། ཁམས་
གོང་དང་ལྷ་མིན་ནོ། །དང་པོ་མི་ལ་ཡང་རྒྱུ་དང། ལོངས་སྤྱོད་དང་། གཟུགས་དང་། ཁ་དོག་
དང༌། ཚེ་ཚད་དང་ལྔའོ། ། དང་པོ་རྒྱུ་གཏི་མུག་དང་ལྡན་པས་དགེ་བ་བཅུ་སྤྱད་ཅིང་ཚུལ་
ཁྲིམས་བསྲུང་བ་ལས་བྱུང་ངོ་། །གཉིས་པ་ལོངས་སྤྱོད་ནི། སྒྲ་མི་སྙན་པ་ལ་མ་སྨོས་པའི་ལོ་ཏོག་
དང་། དཔག་བསམ་གྱི་ཤིང་ལ་ལོངས་སྤྱོད་དོ། །གླིང་གཞན་གསུམ་བསོད་ནམས་དང་བསྟུན་
པའི་འབྱོར་པ། ད་ལྟ་མིག་གིས་མཐོང་ཞིང་རྣ་བས་ཐོས་པ་དང་། རང་རེ་རྣམས་ཀྱིས་ཉམས་
སུ་མྱོང་བ་འདི་རྣམས་ཡིན་ནོ། །གསུམ་པ་གཟུགས་ཚད་ནི། འཛམ་བུ་གླིང་པ་ལ་རང་རང་གི་
ཁྲུ་བཞིའམ་ཕྱེད་དང་བཞིའོ། །ལུས་འཕགས་པོ་ལ་ཚེ་ལོ་བརྒྱ་པའི་དུས་ཀྱི་ཁྲུ་བརྒྱད། བ་གླང་
སྤྱོད་པ་ལ་ཁྲུ་བཅུ་དྲུག །སྒྲ་མི་སྙན་པ་ལ་སོ་གཉིས་སོ། །བཞི་པ་ཁ་དོག་ནི། ཤར་ཕྱོགས་པ་
87



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
;
སོདཀར་བ། ནུབ་ཕྱོགས་དམར་བ། བྱང་ཕྱོགས་གསེར་བ། འཛམ་བུ་གླིང་པ་ལ་མདངས་སྔོན་
པོ་དང་མི་ཤ་ཀ་སོགས་ཡོད་ཅིང་། བྱད་ཀྱི་བཀོད་པ་ཡང་གླིང་བཞིའི་རང་རང་གི་དབྱིབས་ལྟ་
བུའོ། །ལྔ་པ་ཚེ་ཚད་ནི། འཛམ་བུ་གླིང་པའི་ཚེ་ལ་ངེས་པ་མེད་དེ། བསྐལ་པ་དང་པོའི་མི་
རྣམས་ཀྱི་ཚེ་གྲངས་ཀྱི་ཡང་མི་ཆོད། ཤིན་ཏུ་ཐུང་བའི་གནས་སྐབས་ཚེ་ལོ་བཅུ་པ་ལ་བྱེད། སྒྲ་
མི་སྙན་པས་ལོ་སྟོང་། བ་གླང་སྤྱོད་པས་ལྔ་བརྒྱ། ལུས་འཕགས་པོས་ཕྱེད་དང་སུམ་བརྒྱའོ། །
གཉིས་པ་འདོད་ལྷ་རྣམས་ལ་ཡང་ལྔ་ལས། དང་པོ་རྒྱུ་ནི། འདོད་ཆགས་ཀྱིས་ཀུན་ནས་
བསླངས་པའི་དགེ་བ་བཅུ་དང་། ཚུལ་ཁྲིམས་རྣམ་པར་དག་པ་བསྲུངས་པའོ། །གཉིས་པ་
ལོངས་སྤྱོད་ནི། རྒྱལ་ཆེན་རིགས་བཞི་པའི་ལྷ། རི་རབ་ཀྱི་བང་རིམ་འོག་མ་ལ་གཞོང་ཐོགས་
ཤེས་བྱ་བ། རིན་པོ་ཆེའི་གཞོང་པ་ཐོགས་ནས་བདུད་རྩི་ལ་ལོངས་སྤྱོད་དོ། །བང་རིམ་གཉིས་
པ་ལ་ཕྲེང་ཐོགས་ཤེས་པ་རིན་པོ་ཆེའི་ཕྲེང་བ་ཐོགས་ནས་བརྩེ་བའི་རིགས་སོ། ། གསུམ་པ་ལ་
རྟག་མྱོས་ཤེས་པ། ཆང་གི་བྱེ་བྲག་སྣ་ཚོགས་ལ་ལོངས་སྤྱོད་དོ། །བཞི་པ་ལ་ནི། རྒྱལ་ཆེན་
རིགས་བཞི་པ་སྟེ། རིན་པོ་ཆེ་དང་། དཔག་བསམ་གྱི་ཤིང་། བདུད་རྩིའི་ཟས་ལ་སོགས་པ་
འདོད་ཡོན་སྣ་ཚོགས་ལ་ལོངས་སྤྱོད་དོ། །སུམ་ཅུ་རྩ་གསུམ་པ་ནི། དེ་བས་ཀྱང་ཆེས་ཁྱད་པར་
དུ་འཕགས་པའི་འདོད་ཡོན་སྣ་ཚོགས་ལ་ལོངས་སྤྱོད་དོ། །སུམ་ཅུ་རྩ་གསུམ་གྱི་སྟེང་ན་འཐབ་
བྲལ་ཞེས་པའི་དོན་ཡང་། ལྷ་མིན་དང་འཐབ་རྩོད་མི་དགོས་པའི་དོན་ནོ། །དེའི་གོང་ན་ཡིད་
རབ་ཏུ་དགའ་བ་དང་ལྡན་ཞིང་སྐྱེ་བ་གཅིག་གིས་ཐོགས་པས་དགའ་ལྡན་ནོ། །དེའི་གོང་ན་
འདོད་ཡོན་གང་དགོས་རང་གིས་སྤྲུལ་ནས་དེ་ལ་ལོངས་སྤྱོད་པས་ན་འཕྲུལ་དགའོ། །དེའི་གོང་
ན་གཞན་གྱིས་སྤྲུལ་པ་ལ་ལོངས་སྤྱོད་པས་ཆོག་པས་ན་གཞན་འཕྲུལ་ད་བང་བྱེད་དོ། །འདི་མར་
ཆད་འདོད་ཡོན་ལ་སྤྱོད་དེ། རྒྱལ་ཆེན་རིས་བཞི་དང་། སུམ་ཅུ་རྩ་གསུམ་པ་ནི་དབང་པོ་གཉིས་
ཁུ་བ་མེད་དོ། །བྲལ་བ་ནི།
ཕན་ཚུན་སྐེད་པ་དང་མགུལ་པ་ནས་འཁྱུད་པའོ། །ཕན་ཚུན་ལག་
ཞི་བ་ནི་དགའ་ལྡན་པའོ། །ཕན་ཚུན་དགོད་པ་ཙམ་ནི་འཕྲུལ་དགའོ། །ཕན་ཚུན་ཆགས་པའི་
མིག་གིས་བལྟས་པ་ཙམ་གྱིས་ཆགས་པ་ཞི་བ་ནི་གཞན་འཕྲུལ་དབང་བྱེད་པའོ། །ལྷ་ཐམས་
ཅད་རྫུས་ནས་སྐྱེ་བ་ཡིན་གྱི། འདོད་པ་སྤྱད་ནས་བུ་དང་བུ་མོ་སྐྱེ་བའི་ཐ་སྙད་འདོགས་པ་ནི།
མི་དང་དུད་འགྲོ་ལ་སོགས་པ་ཡིན་ནོ། །རྒྱལ་ཆེན་རིགས་བཞི་པའི་ལྷ་མོ་རྣམས་ཀྱི་པང་དུ།སྦྱར་ནས་འཁྲིག་པ་སྟེ། འོན་ཀྱང་རླུང་གི་
འམག་
<
་
པས་ཆགས་པ་
88



༄༅།། སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
འཛམ་བུ་གླིང་པའི་བྱིས་པ་ལོ་ལྔ་ལོན་པ་གཅེར་བུར་བུའམ། བུ་མོ་འབྱུང་སྟེ། དེ་གཉིས་ཀ་བུ་
ཚ་དང་ཕ་མར་འཛིན་ནོ། །དེ་བཞིན་དུ་སུམ་ཅུ་རྩ་གསུམ་པ་ལ་ལོ་དྲུག་པ། འཐབ་བྲལ་པ་ལ་
བདུན་པ། དགའ་ལྡན་པ་ལ་བརྒྱུད་པ། འཕྲུལ་དགའ་བ་ལ་དགུ་པ། གཞན་འཕྲུལ་བ་ལ་ལོ་
བཅུ་ལོང་པ་ཙམ་འབྱུང་ངོ། །
གསུམ་པ་གཟུགས་ཚད་ནི། རྒྱལ་ཆེན་རིས་བཞི་པ་གཞུ་འདོམ་བརྒྱ་ཉེར་ལྔ། སུམ་ཅུ་རྩ་
གསུམ་པ་ལ་ཕྱེད་དང་སུམ་བརྒྱ། འཐབ་བྲལ་བ་ལ་སུམ་བརྒྱ་བདུན་ཅུ་རྩ་ལྔ། དགའ་ལྡན་པ་
རྒྱང་གྲགས་གཅིག་ཡིན་པ་གཞུ་འདོམ་ལྔ་བརྒྱའོ། །འཕྲུལ་དགའ་བ་ལ་དྲུག་བརྒྱ་ཉི་ཤུ་རྩ་ལྔ།
གཞན་འཕྲུལ་དབང་བྱེད་པ་ལ་གཞུ་འདོམ་བདུན་བརྒྱ་ཉི་ཤུ་རྩ་ལྔའོ། །བཞི་པ་ཁ་དོག་དང་འོད་
ནི་ཕུན་སུམ་ཚོགས་པའོ། །ལྔ་པ་ཚེ་ཚད་ནི། མི་ལོ་ལྔ་བཅུ་ལ་རྒྱ་ཆེན་རིས་བཞི་པའི་ཞག་གཅིག་
བྱེད། དེ་སུམ་ཅུ་ལ་ཟླ་བ་བཅུ་གཉིས་ལ་ལོ་བྱས་པའི་ལྔ་བརྒྱ་རྒྱལ་ཆེན་རིས་བཞི་པས་ཐུབ་བོ། །
རྒྱལ་ཆེན་རིས་བཞི་པའི་ཚེ་ལ་མི་ལོ་བྱེ་བ་ཕྲག་དགུ་འོང་ངོ་། །མི་ལོ་བརྒྱ་ལ་ཞག་གཅིག་ཏུ་བྱས་
པའི་ལོ་སྟོང་སུམ་ཅུ་རྩ་གསུམ་པས་ཐུབ། ལྷའི་ལོ་སྟོང་ལ་མི་ལོ་ས་ཡ་གཅིག་དང་བྱེ་བ་ཕྲག་
བརྒྱད་དོ། །མི་ལོ་ཉིས་བརྒྱ་ལ་ཞག་གཅིག་བྱས་པའི་ལོ་ཉིས་སྟོང་འཐབ་བྲལ་བས་ཐུབ། ལྷའི་
ལོ་ཉིས་སྟོང་ལ་མི་ལོ་ས་ཡ་གསུམ་དང་བྱེ་བ་ཕྲག་དྲུག་གོ །མི་ལོ་བཞི་བརྒྱ་ལ་དགའ་ལྡན་པའི་
ཞག་གཅིག་བྱས་པའི་ལོ་བཞི་སྟོང་ཐུབ། ལྷའི་ལོ་བཞི་སྟོང་ལ། མི་ལོ་ས་ཡ་བདུན་དང་བྱེ་བ་
ཕྲག་གཉིས་སོ། །མི་ལོ་བརྒྱད་བརྒྱ་ལ་ཞག་གཅིག་བྱས་པའི་སྟོང་ཚོ་བརྒྱད་འཕྲུལ་དགའ་བས་
ཐུབ། ལྷའི་ལོ་སྟོང་ཚོ་བརྒྱད་ལ་མི་ལོ་དུང་ཕྱུར་གཅིག་ས་ཡ་བཞི་བྱེ་བ་བཞིའོ། །མི་ལོ་སྟོང་དྲུག་
བརྒྱ་ལ་ཞག་གཅིག་བྱས་པའི་ལོ་ཁྲི་དྲུག་སྟོང་གཞན་འཕྲུལ་དབང་བྱེད་པས་ཐུབ། ལྷ་ལོ་ཁྲི་དྲུག་
སྟོང་ལ་མི་ལོ་དུང་ཕྱུར་ཕྲག་གཉིས་ས་ཡ་བརྒྱད་བྱེ་བ་བརྒྱད་དོ། །
གསུམ་པ་ ཁམས་ གོང་མ་ལ་ཡང་ གཉིས། གཟུགས་ཁམས་དང་། གཟུགས་མེད་
པའོ། །དང་པོ་ལ་ཡང་། རྒྱུ་དང་འབྲས་བུ་བདེ་བའི་ཁྱད་པར་དང་། གཟུགས་དང་། འོད་
དང། ཚེ་ཚད་དང་ལྔའོ། །དང་པོ་རྒྱུ་ནི། ཚུལ་ཁྲིམས་རྣམ་པར་དག་ཅིང་དགེ་བ་བཅུ་སྤྱད་
ནས་བསམ་གཏན་བསྒོམས་པ་ལས་བྱུང་ངོ། །འབྲས་བུ་ནི། སྡིག་པ་མི་དགེ་བ་ལ་ཚངས་པས་
ན་ཚངས་པའོ། །དེའི་རིས་སུ་གཏོགས་པས་ན་ཚངས་རིས་སོ། །ཚངས་པ་ཆེན་པོའི་མདུན་ན་
འདོན་ལྟ་བུར་ཉེ་བར་འདུག་པས་ན། མདུན་ན་འདོན་ནོ། །བསམ་གཏན་ཁྱད་པར་ཅན་
89



༄༅།།དཔལ་ལྡན་ས་སྐྱ་པའི་ཡ་སུང་རབ་རྒྱགས་ཆེན་བཅོ་བརྒྱུད་པས པོད་བཅོ་བརྒྱད་པ།
བསྒོམས་པས་ཐོག་མར་སྐྱེ་ཞིང་མཐར་འཆི་བས་ཚངས་པ་ཆེན་པོའོ། །འདི་བཞི་བསམ་གཏན་
དང་པོའི་ལྷ་རིགས་སོ། །འོད་ཁྱོན་དང་གསལ་བ་གཉིས་ཀ་རང་གི་གནས་གཞན་གྱིས་ཆུང་བས་
འོད་ཆུང་ངོ་། །རྒྱ་ཁྱོན་ཆེ་བས་ཚད་མེད་འོད་དོ། །རྒྱ་དང་གསལ་བ་གཉིས་ཡོད་པས་འོད་
གསལ་ལོ། །འདི་གསུམ་བསམ་གཏན་གཉིས་པའོ། །སེམས་ཀྱི་བདེ་བ་ཆུང་བས་དགེ་ཆུང་
ངོ༌། །སེམས་ཀྱི་བདེ་བ་ཆེ་བས་ཚད་མེད་དགེའོ། །དེ་ཉིད་ཆེར་འཕེལ་བས་དགེ་རྒྱས་སོ། །
འདི་གསུམ་བསམ་གཏན་གསུམ་པའོ། །འོག་གཞི་སྤྲིན་ལྟ་བུ་འདབ་ཆགས་པ་མེད་པས་སྤྲིན་
མེད་དོ། །བྱམས་པ་བསྒོམས་པའི་བསོད་ནམས་ཤིན་ཏུ་གོམས་པ་ལས་སྐྱེས་པས་ན་བསོད་
ནམས་སྐྱེས་སོ། །སོ་སོ་སྐྱེ་བོའི་གནས་གཞན་མཆོག་ཏུ་གྱུར་པས་ན་འབྲས་བུ་ཆེ་བའོ། །
བསམ་གཏན་སྤེལ་མ་ཆུང་བ་སྒོམས་པས་མི་ཆེ་བའོ། །འདོད་པ་མེད་པའི་ཏིང་ངེ་འཛིན་ལས་
སྐྱེས་པས་མི་གདུང་བའོ། །ཡོན་ཏན་མི་སྨད་པས་ན་གྱ་ནོམ་སྣང་བའོ། །ལྟ་བ་བཟང་བས་ན་
ཤིན་ཏུ་མཐོང་བའོ། །གནས་གཞན་ཐམས་ཅད་ཀྱི་གོང་མར་གྱུར་པས་ན་འོག་མིན་ནོ། །འདི་
རྣམས་དམིགས་རྣམ་གཅིག་པས་བསམ་གཏན་བཞི་པའོ། །དབེན་པ་ལས་སྐྱེས་པའི་བདེ་བ་སྐྱེ་
བ་ནི་བསམ་གཏན་དང་པོ་སྟེ། འདོད་པ་མི་དགེ་བ་ལས་ཐོག་མར་འབེན་པའི་ཕྱིར། དབེན་པ་
ཡིན་ལ། དེ་ལས་སྐྱེས་པའི་བདེ་བ་ནི། དངོས་སུ་བསམ་གཏན་དང་པོའི་དངོས་གཞི་ཡིན་
ཞིང་། རྒྱུ་སྙོམས་འཇུག་དེ་ལས་སྐྱེས་པའི་བསམ་གཏན་དེའི་འབྲས་བུ་སྐྱེ་བ་ཡང་བདེ་བ་དང་
བཅས་ཏེ། དེས་ན། དབེན་པ་ལས་སྐྱེས་པའི་བདེ་བ་ཞེས་བྱའོ། །ཏིང་ངེ་འཛིན་ལས་སྐྱེས་
པའི་བདེ་བ་སྐྱེ་བ་ནི་བསམ་གཏན་གཉིས་པ་རྟོག་པ་དང་དཔྱོད་པ་དང་བྲལ་བའི་ཏིང་ངེ་འཛིན་
ཁྱད་པར་ཅན་ཡིན་ཏེ། དེ་དང་བྲལ་བའི་དགའ་བདེ་ནི་བསམ་གཏན་གཉིས་པའི་དངོས་གཞི་
ཡིན་ཞིང་། དེའི་འབྲས་བུ་སྐྱེ་བའང་དེ་སྐད་ཅེས་བྱའོ། །དགའ་བ་མེད་པའི་བདེ་བ་སྐྱེ་བ་ནི།
བསམ་གཏན་གསུམ་པ། གཉིས་པའི་ཡིད་བདེ་བ་གཡོ་བ་དང་བཅས་ཤིང་མ་ཞི་བའི་སྐྱོན་ལས་
འདས་པ་ནི། དགའ་བ་མེད་པ་ཡིན་ལ། བདེ་བ་བརྟན་པ་དང་ལྡན་པས་གསུམ་པའི་དངོས་
གཞི་ནི། ཏིང་ངེ་འཛིན་གྱི་དགའ་བ་མེད་པའི་བདེ་བའོ། །དེ་ལས་སྐྱེས་པའི་གསུམ་པའི་
འབྲས་བུ་སྐྱེ་བ་མེད་པ་ཡང་དགའ་བ་མེད་པའི་བདེ་བ་སྐྱེས་པ་ཞེས་བྱའོ། །བསམ་གཏན་དང་
པོ་ནི་གླིང་བཞི་ལྕགས་རིས་བསྐོར་བ་ཙམ་མོ། །གཉིས་པ་ནི་སྟོང་ཆུང་ངུའི་ཚད་ཙམ་མོ། །
གསུམ་པ་ནི་སྟོང་གཉིས་བར་མའི་ཚད་ཙམ་མོ། །བཞི་པ་ནི་སྟོང་ཆེན་པོའི་ཚད་ཙམ་མོ། །,



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ང་सवགསུམ་པ་གཟུགས་ནི། ཚངས་རིས་པ་དཔག་ཚད་ཕྱེད། མདུན་ན་འདོན་གཅིག །ཚངས་
ཆེན་པ་ཕྱེད་དང་གཉིས། འོད་ཆུང་བ་གཉིས། དེ་ཡང་ཚད་ཉིས་འགྱུར་འགྲོ་བས་ཚད་མེད་
འོད་བཞི། འོད་གསལ་བརྒྱད། དགེ་ཆུང་བ་བཅུ་དྲུག །ཚད་མེད་དགེ་སུམ་ཅུ་རྩ་གཉིས།
དགེ་རྒྱས་པ་དྲུག་བཅུ་རྩ་བཞི། སྤྲིན་མེད་པ་བརྒྱ་ཉི་ཤུ་རྩ་ལྔ། བསོད་ནམས་སྐྱེས་པ་ཉིས་བརྒྱ་
ལྔ་བཅུ། འབྲས་བུ་ཆེ་བ་ལྔ་བརྒྱ། མི་ཆེ་བ་སྟོང་། མི་གདུང་བ་ཉིས་སྟོང་། གྱ་ནོམ་པ་བཞི་
ཤིན་ཏུ་སྣང་བ་བརྒྱད་སྟོང་། འོག་མིན་པའི་གཟུགས་ལ་དཔག་ཚད་ཁྲི་དྲུག་སྟོང་ངོ། །
བཞི་པ་འོད་ནི། ཉི་ཟླའི་འོད་ཟིལ་གྱིས་གནོན་ཅིང་། དེ་ཡང་གོང་མ་གོང་མ་ཉིས་འགྱུར་ཉིས་
འགྱུར་གྱིས་ཆེའོ། །ཚེ་ཚད་ནི། གཟུགས་ཁམས་པ་ལ་ཉིན་ཞག་མེད་པས་ལོ་ཟླའི་ཚད་གཞག་
ཏུ་མི་རུང་ལ། རང་ལུས་ལ་གཞལ་བའི་བསྐལ་པ་བགྲངས་ཏེ། ཚངས་རིས་པ་བསྐལ་པ་ཕྱེད།
མདུན་ན་འདོན་པ་གཅིག །ཚངས་ཆེན་ཕྱེད་དང་གཉིས། འོད་སྲུང་གཉིས། ཚད་མེད་འོད་
བཞི། འོད་གསལ་བརྒྱད། དགེ་ཆུང་བཅུ་དྲུག །ཚད་མེད་དགེ་སུམ་ཅུ་རྩ་གཉིས། དགེ་རྒྱས་
པ་དྲུག་བཅུ་རྩ་བཞི། སྤྲིན་མེད་པ་བརྒྱ་ཉི་ཤུ་རྩ་ལྔ། བསོད་ནམས་སྐྱེས་པ་ཉིས་བརྒྱ་ལྔ་བཅུ།
འབྲས་བུ་ཆེ་བ་ལྔ་བརྒྱ། མི་ཆེ་བ་སྟོང། མི་གདུང་བ་ཉིས་སྟོང་། གྱ་ནོམ་པ་བཞི་སྟོང་། ཤིན་
ཏུ་མཐོང་བ་བརྒྱད་སྟོང་། འོག་མིན་པའི་ཚེ་ཚད་བསྐལ་པ་ཁྲི་དྲུག་སྟོང་ངོ། ། གཉིས་པ་
གཟུགས་མེད་བཞིའི་རྒྱུ་ནི། མི་གཡོ་བའི་བསམ་གཏན་བསྒོམས་པ་ལས་བྱུང་བའོ། །འབྲས་བུ་
བདེ་བ་ནི། ནམ་མཁའ་མཐའ་ཡས་སྐྱེ་མཆེད་ནི། ནམ་མཁའ་མཐའ་ཡས་སོ་སྙམ་པའི་བསམ་
པས་གཟུགས་དང་། ཐོགས་པའི་འདུ་ཤེས་ཐམས་ཅད་ཡོངས་སུ་གཤིག་ཅིང་། ནམ་མཁའ་
ཙམ་དུ་སེམས་རྩེ་གཅིག་ཏུ་བྱེད་པའོ། །རྣམ་ཤེས་མཐའ་ཡས་སྐྱེ་མཆེད་ནི། ནམ་མཁའ་
མཐའ་ཡས་སོ་སྙམ་དུ་བྱེད་པའི་རྣམ་ཤེས་དེ་ཉིད་ཀྱང་མཐའ་ཡས་སོ་སྙམ་དུ་སེམས་རྩེ་གཅིག་ཏུ་
བྱེད་པའོ། །ཅི་ཡང་མེད་པའི་སྐྱེ་མཆེད་ནི། གཟུང་བྱ་རྣམ་པ་ཅི་ཡང་མེད་དོ་སྙམ་དུ་སེམས་རྩེ་
གཅིག་ཏུ་བྱེད་པའོ། །འདུ་ཤེས་མེད་མིན་སྐྱེ་མཆེད་ནི། འདུ་ཤེས་རགས་པ་ཡོད་པ་ཡང་མ་
ཡིན་ལ། ཕྲ་བ་གཏན་མེད་པ་ཡང་མ་ཡིན་པ་ནི། ཞི་བ་གྱ་ནོམ་པ་ཆེན་པོའོ་སྙམ་དུ་སེམས་རྩེ་
གཅིག་ཏུ་བྱེད་པའོ། །གསུམ་པ་ཚེ་ཚད་ནི། ནམ་མཁའ་མཐའ་ཡས་པས་བསྐལ་པ་སྟོང་ཕྲག་
ཉི་ཤུ། རྣམ་ཤེས་མཐའ་ཡས་པས་བཞི་བཅུ། ཅི་ཡང་མེད་པས་དྲུག་བཅུ། སྲིད་རྩེ་བས་བསྐལ་
པ་སྟོང་ཕྲག་བརྒྱད་བཅུའོ། །བཞི་པ་ལྷ་མ་ཡིན་དུ་སྐྱེ་བའི་རྒྱུ་ནི། ཞེ་སྡང་གིས་ཀུན་ནས་
91



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།w
བསླངས་པའི་དགེ་བཅུ་སྤྱད་པའོ། །འབྲས་བུ་བདེ་བའི་ཁྱད་པར་ནི། དཀར་ཕྲེང་བ་དང་།
མགུལ་ཕྲེང་བ་རྒྱལ་ཆེན་རིས་བཞི་པ་དང་མཚུངས་ལ། འོག་མ་བ། ལྷ་མིན་སྤྱི་དང་སུམ་ཅུ་རྩ་
གསུམ་པ་སྤྱི་མཐུན་ལ། ལྷའི་དབང་པོ་དང་། ལྷ་མ་ཡིན་གྱི་དབང་པོ་ཐག་བཟང་རིས་ལ་སོགས་
པ་ཐམས་ཅད་ལོངས་སྤྱོད་དང་། གནས་ཀྱི་བཀོད་པ་དང། ཚེ་ཚད་ཐམས་ཅད་འདྲ་བར་
མངོན་ནོ། །གཞན་ཡང་རྒྱུ་དགེ་བཅུ་སྤྱད་ཅིང་འོད་གསལ་བསྒོམས་པ་ལ་བརྟེན་ནས། ཉི་མ་
དང་ཟླ་བའི་གནས་སུ་ཡང་སྐྱེ་བར་འགྱུར་ཏེ། དེ་ཡང་ཉི་མ་ལ་དཔག་ཚད་ཁྲི་དང་། ཟླ་བ་ལ་
སྟོང་ལ་སོགས་པ་ཡོད་ཅིང་། དེར་ལམ་སྲང་དང་། རྟ་བབས་དང་། སྐྱེད་མོས་ཚལ་དང་།
དཔག་བསམ་ཀྱི་ཤིང་དང་། ཁྲུས་ཀྱི་རྫིང་བུ་དང་། གཞལ་ཡས་ཁང་ལ་སོགས་པའི་འདོད་ཡོན་
ཕུན་སུམ་ཚོགས་པ་དང་། བདེ་བའི་ཁྱད་པར་མཐའ་ཡས་པ་དང་། ཚེ་རིང་བ་ལ་སོགས་པ་
བསོད་ནམས་ཀྱིས་མངོན་པར་བརྒྱན་པ་ཡོད་དོ། །གསུམ་པ་དོན་བསྡུ་བ་ནི། མདོར་ན།
ལས་ནི་གྲིབ་མ་བཞིན་དུ་རྗེས་སུ་འབྲང་། །བདེ་སྐྱིད་ཕུན་ཚོགས་ཐོབ་པར་འདོད་ན་ནི། །དགེ་
བའི་ལས་ལ་སུ་ཞིག་འབད་མི་བྱེད། །འདི་ལ་འབུངས་གསུམ་ཐོན་དང་སྙིང་རུལ་ལོ། །ཞེས་
ཡང་ཡང་བརྗོད་ཅིང་དགེ་བ་སྒྲུབ་པ་ལ་འབད་པར་བྱའོ། །
གསུམ་པ་གཉིས་ཀའི་འབྲས་བུ་གཏན་ལ་དབབ་པ་ལ། དཀར་ནག་གི་ལས་
འབྲས་སྣ་ཚོགས་བསམ་པ་དང་། དགེ་མི་དགེའི་ལས་ལམ་བཅུ་གཏན་ལ་དབབ་པ་དང། དེ་ལ་
འཇུག་ལྡོག་བྱ་བའི་ཚུལ་དང་གསུམ་མོ། ། དང་པོ་ནི། ཉེས་ལེགས་སྟོན་པའི་མདོ་ལས།
གཞན་གྱི་ཆུང་མ་ལ་གཡེམ་ན། སྐྱེ་བ་ཕྱི་མ་ལ་ངང་པར་སྐྱེ་བར་འགྱུར་རོ། །དེས་སྐྱེ་བ་སྔ་ཕྱིའི་
རིགས་འགྲེ་ཤེས་པར་བྱས་ཏེ། དེ་བཞིན་དུ། ཉེ་དུ་ལ་གཡེམ་ན་མཆིལ་པ་དང་། ཆོས་ལ་སེར་
སྣ་བྱས་ནས་གཞན་ལ་མི་སྟོན་ན་ཤིང་གི་སྲིན་བུ་དང་། གོས་རིང་པོ་གྱོན་ན་སྲིན་བུ་མཇུག་རིང་
དང་། ཉལ་ཞིང་ཟ་ན་ཕག་དང་། ཀུ་རེ་ཀྱལ་ཁ་ལ་དགའ་ན་ནེ་ཙོ་དང་། ཕྲ་མས་སྦྲུལ་དང་།
ཉེས་མེད་ལ་འཚེ་ན་སྲིན་བུ་འཁོན་འཛིན་དང་། དབྱེན་གྱིས་སྲིན་བྱ་དང་། དམོད་མོས་ཝ།
གཞན་ལ་དངངས་སྐྲག་བྱས་ན་ཤ་བ་དང་། ལྷམ་གྱོན་ནས་ལྷ་ཁང་དུ་ཕྱིན་ན་རྟ་དང་། འཕྱེན་
གཏོང་བ་དང་། སྒོག་པ་ཟོས་ནས་ལྷ་ཁང་དུ་ཕྱིན་ན་བསེ་མོ་དང། དགེ་འདུན་གྱི་གཏུན་དང་
རང་ཐགས་སྤྱོད་ན་སྲིན་བུ་མགོ་རྡེབས་དང་། དགེ་འདུན་གྱི་ཆུ་བརྐུས་ན་ཉ་དང་ཆུ་སྲིན་དང་།
དགེ་འདུན་གྱི་ས་གཞི་མི་གཙང་བས་སྦགས་ན་སྡུག་པའི་ནང་གི་སྲིན་བུ་དང་། དགེ་འདུན་གྱི་
92



༄༅ །། སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཤིང་ཐོག་རྐུ་ན་འཇིམ་རྫབ་ཀྱི་ནང་གི་འབུ་དང་། དགེ་འདུན་གྱི་དཀོར་ལ་རྐུ་བ་དང་། ནན་
གྱིས་སློང་བ་དང་བསྐྱི་ན། གླང་དང་བོང་བུ་དང་ཕུག་རོན་དང་། དགེ་འདུན་ལ་འཕྱ་ཤིང་
དམོད་ན་གླང་གི་གཉའ་བའི་སྲིན་བུ་དང་། དགེ་འདུན་གྱི་ལོ་མ་རྐུ་ན་ལོ་ནང་གི་སྲིན་བུ་དང་།
དགེ་འདུན་གྱི་ཁྲི་སྟན་ལ་འདུག་པ་དང་། ཡོ་བྱད་སྣ་ཚོགས་རྐུ་ན་སྲིན་བུ་འཇུག་རིང་དང་། ཕྱེ་
མ་ལེབ་དང། རུས་པ་ཐོགས་ནས་ལྷ་ཁང་དུ་ཕྱིན་ན་བྱ་མཆུ་རིང་དང་། དམར་རྩིས་བྱུགས་
ནས། གཙུག་ལག་ཁང་དུ་ཕྱིན་ན་བྱ་མཆུ་དམར་དང་། གོས་ཚོན་ཅན་གྱོན་ནས་ ལྷ་ཁང་དུ་ཕྱིན་ན་
བྱ་སེར་ཁྲ་དང་། གཙུག་ལག་ཁང་དུ་ཁྱོ་ཤུག་ཉལ་པོ་བྱས་ན་བྱ་མགོ་སྔོན་དང་། གཙུག་ལག་
ཁང་དུ་ལྷམ་གྱོན་ནས་ཕྱིན་ན་སྦལ་པ་དང་། མཆོད་རྟེན་སློག་ན་རྔ་མོ་དང་། ཆོས་ཉན་པའི་
ནང་དུ་གླེང་ཅོར་སྨྲས་ན། བྱ་ལྕེ་བརྒྱད་ལྡན་པ་དང་། གཞན་གྱི་གོས་བཤུས་ན་དར་གྱི་སྲིན་
བུར་སྐྱེ་བ་ཡིན་ནོ། །ཡང་ཀུན་སློང་གི་རྒྱུའི་སྐྱེ་ཚུལ་ནི། ཆེ་བའི་ང་རྒྱལ་གྱིས་ཁྱི་དང་། བོང་བུ་
དང་། སེར་སྣ་ཕྲག་དོག་གིས་སྤྲེའུ་དང་། གཏི་མུག་ཞེ་སྡང་གིས་དོམ་དང་ ཁོང་ཁྲོ་ང་རྒྱལ་
གྱིས་སྤྲ་དང་། ཞེ་སྡང་གདུག་རྩུབ་ཀྱིས་སྟག་དང་། ཕྲག་དོག་ཞེར་འཛིན་གྱིས་གཟིག་དང།
གཏི་མུག་མི་སྙན་པས་གླང་པོ་དང་། གཏི་མུག་རྫུན་ལྡན་མ་ཧེ་དང་། གཏི་མུག་སྡང་ལྡན་སྦྲུལ་
དང་། གཏི་མུག་སྦྱིན་ལྡན་རྟ་དང་། རང་བཞིན་མི་བརྟན་ཁྲ་དང་། ཞེ་སྡང་གཏི་མུག་གིས་མི་
སྡུག་པ་དང་། ཁྲོ་དང་སེར་སྣས་བྱི་ལྷ་དང་། ཆགས་པས་ཚུལ་ཁྲིམས་ཉམས་ན་དུད་འགྲོ་ཤིན་
ཏུ་ལེགས་པ་དང་། ཞེ་སྡང་གིས་ཚུལ་ཁྲིམས་ཉམས་ན་དུད་འགྲོ་མི་སྡུག་པ་དང་། གཏི་མུག་
གིས་ཚུལ་ཁྲིམས་ཉམས་ན་དྲི་མི་ཞིམ་པའི་དུད་འགྲོ་རྣམས་སུ་སྐྱེ་བར་འགྱུར་རོ། །གཞན་ཡང་།
བཞིན་སྡུག་པ་ནི་བཟོད་པ་སྒོམ་པ་དང་། མི་སྡུག་པ་ནི་ཁོང་ཁྲོ་དང་། སེར་སྣས་དབུལ་པོ་དང་།
གཞན་ལ་ ཕྱག་དང་གུས་པ་བྱས་པས་ཡ་རབས་དང་། ང་རྒྱལ་བྱས་པས་མི་རབས་དང་།
མཆོད་འོས་ལ་བཀུར་སྟི་བྱས་པས་ལུས་ཆེ་ཞིང་བཟང་བ་དང་། ཆོས་ལ་བརྙས་པས་གཟུགས་
ཐུང་བ་དང་། སྟེན་གྱི་སྣང་གསལ་བསྒྲིབས་པས་མདོག་གནག་ཅིང་རིང་བ་དང་། མཆོད་རྟེན་
གྱི་དཀོར་མྱངས་པས་ཁ་མཆུ་མི་སྡུག་པ་དང་། མར་མེ་ལ་སེར་སྣ་བྱས་པས་མིག་རྩིག་པ་དང་།
དུད་འགྲོའི་མིག་བྲུས་པས་མིག་མི་གསལ་བ་དང་། རྟེན་ལ་དུད་པ་བདུག་ན་ལྐུགས་ཤིང་ལྕེ་དོར་
བ་དང། ཡང་དཔལ་བ་མི་མཛེས་པ་ནི་སྐུ་གཟུགས་ལ་ཕྱག་མ་བྱས་པ་དང། གཉའ་བ་ཐུང་བ་
ནི་བླ་མ་མཐོང་བས་མགོ་བོ་སྨད་པ་དང་། མཛེ་བྱུང་བ་ནི་མ་ཉེས་པའི་ནོར་བླངས་པ་དང་།14
93
བ ས



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་འཨ་ པོད་བཅོ་བརྒྱུད་པ།
Aaahདབུགས་ཐུང་བ་ནི་གྲང་དུས་བྱིན་པ་དང་། བུ་ཚ་མེད་པ་ནི་བྱའི་ཕྲུ་གུ་བསད་པ་དང་། བུ་ཚ་
མང་བ་ནི་སེམས་ཅན་གསོ་བར་དགའ་བ་དང་། “ཚེ་རིང་བ་ནི་བྱམས་པ་སྒོམ་པ་དང་། ཐུང་བ་
ནི་སྲོག་གཅོད་པ་དང་། ཕྱུག་པ་ནི་སྦྱིན་པ་བཏང་བ་དང་། དབུལ་བ་ནི་བརྐུས་པ་དང་།
དབང་པོ་གསལ་བ་ནི་མདོ་སྡེ་འདྲི་ཞིང་ཁ་དོན་བྱས་པ་དང་། བྲན་དུ་གྱུར་པ་ནི་བུ་ལོན་མ་
བཅལ་བ་དང་། ཞ་གྲུམ་ནི་གཞན་བཀྱིགས་པ་དང་། རྨ་ཤུ་སོས་དཀའ་བ་ནི་གཞན་ལ་བརྡེག་
འཚོག་བྱས་པ་དང་། དབང་པོ་ཚང་བ་ནི་ཚུལ་ཁྲིམས་བསྲུངས་པ་དང་། མ་ཚང་བ་ནི་ཚུལ་
ཁྲིམས་འཆལ་བ་དང་། ཝ་བ་ཅན་ནི་ཕག་ཟས་བྱས་པ་དང་། ཁ་ལ་དྲི་མི་ཞིམ་པ་ནི་གཞན་ལ་
ཚིག་ངན་སྨྲས་པ་དང་། མ་ནིང་སོགས་ནི་དུད་འགྲོའི་རླིག་པ་བཅད་པ་དང་། ལྕེ་མི་བདེ་བ་
དང་ཐུང་བ་སོགས་ནི་བླ་མ་ལ་མི་སྙན་པ་བརྗོད་པ་ལས་བྱུང་སྟེ། དེ་ལ་སོགས་པའི་རྣམ་གྲངས་
རྒྱས་པར་མདོ་སྡེ་རྣམས་སུ་བལྟ་བར་བྱའོ། ཀླུ་དབང་པོ་བརྟུལ་བ་རྣམས་ནི་དུད་
འགྲོའི་རིགས་སུ་གཏོགས་ལ། རིགས་མཐོ་བ་དང་དབང་པོ་གསལ་བ་རྣམས་ནི་མིའི་རིགས་སུ་
བགྲང་བ་ཡང་ཡོད་དོ། །དེ་ལ་དབང་བརྟུལ་རྣམས་ཀྱི་ལས་ནི། གཏི་མུག་ལ་སོགས་པ་དུད་
འགྲོའི་རྒྱུ་འབའ་ཞིག་སྤྱད་པ་ལས་བྱུང་ངོ་། །དབང་པོ་རྣོ་བའི་རིགས་རྣམས་མི་ལུས་ཐོབ་དུས།
ཚུལ་ཁྲིམས་དང་། ཆོ་ག་དང། འཚོ་བ་དང་ ལྟ་བ་དང་། བཞི་ལས། ཕྱི་མ་མ་ཉམས་ཤིང་།
སྔ་མ་གསུམ་མ་དག་པར། ཆ་འགའ་རེ་ཉམས་པ་ལས་ཀླུར་སྐྱེས་པར་གསུངས་ཏེ། ཀླུ་རྒྱུ་
མཚོས་ཞུས་པ་ལས། བཅོམ་ལྡན་འདས་གང་གི་ཚེ། བདག་བསྐལ་པ་དང་པོར་རྒྱ་མཚོའི་ནང་
དུ་གནས་པ་དང་། བཅོམ་ལྡན་འདས་འཁོར་བ་འཇིག་འཇིག་རྟེན་དུ་བྱོན་པ་དེའི་ཚེ། རྒྱ་མཚོ་
ཆེན་པོའི་ནང་ན་ཀླུ་དང་། ཀླུའི་བུ་དང་བུ་མོ་དག་ཉུང་བར་གྱུར་ཏེ། བདག་ཀྱང་འཁོར་ཤིན་ཏུ་
ཉུང་ལ། ད་ལྟ་ནི་རྒྱ་མཚོ་ཆེན་པོའི་ནང་ན་ཀླུ་དང་ཀླུའི་བུ་དང་། བུ་མོ་ཤིན་ཏུ་མང་ཞིང་ཚད་མ་
མཆིས་ཏེ། གྲངས་ཀྱིས་མི་ཆོད་པ་དེའི་རྒྱུ་དང་རྐྱེན་གང་ལགས། བཅོམ་ལྡན་འདས་ཀྱིས་
བཀའ་སྩལ་པ། ཀླུའི་བདག་པོ་གང་ལེགས་པ་གསུངས་པའི་ཆོས་འདུལ་བ་ལ་རབ་ཏུ་བྱུང་བ་
རྣམས་ཚུལ་ཁྲིམས་དག་པ་རྫོགས་པ་མ་བྱས་ཏེ། ཆོ་ག་ཉམས་པ་དང་། འཚོ་བ་ཉམས་པ་དང་།
ཚུལ་ཁྲིམས་ཉམས་པ་ཡིན་ལ། དེ་དག་གི་ལྟ་བ་ནི་དྲང་པོ་གྱུར་ཏེ། དེས་ན་དེ་དག་སེམས་ཅན་
དམྱལ་བ་རྣམས་སུ་ཡང་མི་སྐྱེ། ཤི་འཕོས་ནས་ཀླུའི་སྐྱེ་གནས་རྣམས་སུ་སྐྱེས་པར་གྱུར་ཏོ། །
འོན་ཀྱང་དེ་དག་གི་སྦྱོར་བ་མ་དག་ཀྱང། བསྟན་པ་ལ་ཡིད་ཆེས་པའི་བསམ་པ་མ་ཉམས་པས།
94



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྱེད་དུ་སྦྱར་བ།
ཀླུ་ནས་ཤི་འཕོས་ནས་ལྷ་དང་མིར་སྐྱེ་བ་འཛིན་པར་བྱེད་དོ། །ཞེས་གསུངས་སོ། །དེས་ན།
དཀར་ནག་ལས་འབྲས་འདི་ནི་ཕྲ་ཞིང་ཞིབ། །སྒོ་གསུམ་སྤྱོད་པ་འདི་ནི་ཧྲལ་མ་རྡུལ། །ཁས་
བླངས་སྡོམ་པ་ཉེས་ལྟུང་དྲི་མ་ཅན། །བསམ་མནོ་སེམས་ལ་ཐོངས་དང་སྙིང་རུལ་ལོ། །ཞེས་
བརྗོད་དོ། །གཉིས་པ་དགེ་མི་དགེའི་ལས་ལམ་གཏན་ལ་དབབ་པ་ལ། སྤྱིར་བསམ་ཚུལ་དངོས་
དང་། སོ་སོར་ཕྱེ་སྟེ་བསམ་པའོ། །དང་པོ་ལ་བཞི། ལས་ངེས་པ། ལས་འཕེལ་ཆེ་བ། ལས་
མ་བྱས་པ་དང་མི་འཕྲད་པ། ལས་བྱས་པ་ཆུད་མི་འཛའ་བའོ། །དང་པོ་ལས་ངེས་པའི་ཚུལ་ནི།
སོ་སོ་སྐྱེ་བོ་དང་འཕགས་པ་གང་ཡིན་ཡང་ཚོར་བ་སིམ་པའི་རྣམ་པ་ཅན་གྱི་བདེ་བ་ཐ་ན་དམྱལ་
བར་སྐྱེས་པ་ན། རླུང་བསིལ་བ་ལ་བརྟེན་ནས་སྐྱེས་པ་ཡན་ཆད་ནི། དགེ་བའི་ལས་བསགས་པ་
ལས་འབྱུང་གི །མི་དགེ་བ་ལས་བདེ་བ་འབྱུང་བའི་གནས་མེད་དོ། །དེ་བཞིན་དུ་ཚོར་བ་སྡུག་
བསྔལ་གྱི་རྣམ་པ་ཅན། ཐ་ན་དགྲ་བཅོམ་པའི་རྒྱུད་ལ་ཡོད་པ་ཡན་ཆད་སྔར་དང་འདྲ་ཞིང་ལས་
དགེ་བ་ལ་འབྲས་བུ་སྡུག་བསྔལ་མི་འབྱུང་སྟེ། རིན་ཆེན་ཕྲེང་བ་ལས། མི་དགེ་བ་ལས་སྡུག་
བསྔལ་ཀུན། །དེ་བཞིན་ངན་འགྲོ་ཐམས་ཅད་དོ། །དགེ་ལས་བདེ་འགྲོ་ཐམས་ཅད་དང་། །
སྐྱེ་བ་ཀུན་ཏུ་བདེ་བ་དག །ཅེས་གསུངས་སོ། །དེས་ན་བདེ་སྡུག་རྣམས། རྒྱུ་མེད་དང་།
གཙོ་བོ་དང་། དབང་ཕྱུག་སོགས་ཀྱིས་རྒྱུ་མེད་ལས་བྱུང་བ་མ་ཡིན་ཅིང་། ལས་དགེ་མི་དགེའི་
འབྲས་བུར་ཤེས་པ་འདི། ནང་པ་སངས་རྒྱས་པ་ཐམས་ཅད་ཀྱི་ཡང་དག་པའི་ལྟ་བ་ཞེས།
དཀར་པོའི་ཆོས་ཀུན་གྱི་གཞིར་བསྔགས་སོ། ། གཉིས་པ་ལས་འཕེལ་ཆེ་བ་ནི། ལས་དགེ་བ་
ཆུང་ངུ་ལས་འབྲས་བུ་བདེ་བ་ཤིན་ཏུ་ཆེ་བ་དང་། མི་དགེ་བ་ཆུང་ངུ་ལ་སྡུག་བསྔལ་ཤིན་ཏུ་ཆེ་བ་
འབྱུང་བ། ནང་གི་རྒྱུ་འབྲས་ཀྱི་འཕེལ་འདྲ་བ་ཕྱི་རོལ་གྱི་རྒྱུ་འབྲས་ལ་མེད་དེ། ཚོམས་ལས།
སྡིག་པ་ཆུང་ངུ་བྱས་པས་ཀྱང་། །འཇིག་རྟེན་ཕ་རོལ་འཇིགས་ཆེན་དང་། །ཕུང་ཁྲོལ་ཆེན་པོ་
བྱེད་འགྱུར་ཏེ། །ཁོག་པར་སོང་བའི་དུག་བཞིན་ནོ། །བསོད་ནམས་ཆུང་ངུ་བྱས་པས་ཀྱང་། །
འཇིག་རྟེན་ཕ་རོལ་བདེ་ཆེན་འདྲེན། །དོན་ཆེན་དག་ཀྱང་བྱེད་འགྱུར་ཏེ། །འབྲུ་རྣམས་ཕུན་
ཚོགས་སྨིན་པ་བཞིན། ཞེས་སོ། །ལས་ཆུང་ངུ་ལས་འབྲས་བུ་ཆེན་པོ་འབྱུང་བ་དེ། སྔོན་བྱུང་
བའི་མཐའ་བརྗོད་ནས་ངེས་པ་བསྐྱེད་པ་ནི། ལུང་བཞི་ལས། གནག་རྫི་དགའ་བོ་དང་། དེའི་
འཁར་བས་རྫིས་པའི་སྦལ་པ་དང་། ངང་པ་དང་། ཉ་དང་། རུས་སྦལ་ལྔ་བརྒྱ་དང་། ཞིང་པ་
དང་། གླང་ལྔ་བརྒྱ་དང་། མཛངས་བླུན་ནས་གསེར་ལྷ་དང་། གསེར་དབྱིག་དང་། གླང་པོ་
95



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
.. ་ ་སྐྱོང་གི་བྱུང་བའི་མཐའ་བཞིན་ཏེ། ལུང་དང་། མཛངས་བླུན་དང་། ལས་བརྒྱ་པ་སོགས་ལ་
ངེས་པར་བྱའོ། །དེས་ན་དཀར་ནག་གི་ལས་ཕྲ་མོ་ཡང་རྗེས་སུ་འབྲང་སྟེ་བདེ་སྡུག་ཆེན་པོ་
བསྐྱེད་པའི་ངེས་པ་དྲག་པོས་དགེ་བ་ཕྲ་མོ་ནས་སྒྲུབ་པ་དང་། སྡིག་ལྟུང་ཕྲ་མོ་ནས་སྤོང་བ་ལ་
འབད་པར་བྱ་སྟེ། ཚོམས་ལས། མཁའ་ལ་བྱ་དག་གནས་པ་དེའི། །གྲིབ་མ་ལྷན་ཅིག་འགྲོ་བ་
བཞིན། །ལེགས་པར་བྱས་དང་ཉེས་བྱས་དང་། །དེ་དག་འགྲོ་བའི་རྗེས་སུ་འབྲང་། །ཞེས་
དང་། དགེ་སྡིག་ཆུང་ངུ་བྱས་པ་ཡང་། །ཕྱི་བཞིན་མི་འོང་མ་སེམས་ཤིག །ཆུ་ཡི་ཐིགས་པ་ལྷུང་
བ་ཡིས། །སྣོད་ཆེན་ཡོངས་སུ་འགེངས་པ་བཞིན། །ཅུང་ཟད་ཙམ་གྱི་དགེ་སྡིག་གིས། །བདེ་
སྡུག་འབྲས་བུ་ཆེན་པོ་བསྐྱེད། །ཅེས་གསུངས་པ་ལྟར་ངེས་པར་བྱའོ། །
གསུམ་པ་ལས་མ་བྱས་པ་དང་མི་འཕྲད་པ་ནི། བདེ་སྡུག་མྱོང་བའི་རྒྱུར་གྱུར་པའི་ལས་མ་
བསགས་ན། ལས་དེའི་འབྲས་བུ་བདེ་སྡུག་གཏན་མི་མྱོང་སྟེ། སྟོན་པ་ཚོགས་གྲངས་མེད་པ་
བསགས་པའི་འབྲས་བུ་ལ་སྤྱོད་པ་རྣམས་ཀྱིས་ཀྱང་། དེའི་རྒྱུ་ཐམས་ཅད་བསག་མི་དགོས་ཀྱང་།
ཆ་གཅིག་བསག་དགོས་པ་ཡིན་ནོ། །བཞི་པ་ལས་བྱས་པ་ཆུད་མི་འཛའ་བ་ནི། ལས་དགེ་བ་
དང་མི་དགེ་བ་བྱས་པ་རྣམས་ཀྱིས། ཡིད་དུ་འོང་བ་དང་མི་འོང་བའི་འབྲས་བུ་འབྱིན་པ་སྟེ།
ཁྱད་པར་འཕགས་བསྟོད་ལས། བྲམ་ཟེ་རྣམས་ནི་དགེ་སྡིག་དག །བྱིན་པ་ལེན་ཞིང་འཕོ་བར་
སྨྲ། །ཁྱོད་ཀྱིས་བྱས་ཆུད་མི་ཟ་དང་། །མ་བྱས་པ་དང་འཕྲད་མེད་གསུངས། ། ཤེས་དང་
ཏིང་ངེ་འཛིན་རྒྱལ་པོ་ལས་ཀྱང་། དེ་ཡང་བྱས་ན་རེག་པར་མི་འགྱུར་མིན། །གཞན་གྱིས་བྱས་
པ་ཚོར་བར་འགྱུར་བའང་མེད། །ཅེས་དང་། འདུལ་བ་ལུང་ལས་ཀྱང་། ལས་རྣམས་བསྐལ་པ་
བརྒྱུར་ཡང་ནི། །ཆུད་མི་ཟ་བའང་ཚོགས་དང་དུས། །རྙེད་ན་ལུས་ཅན་རྣམས་ལ་ནི། །
འབྲས་བུ་དག་ཏུ་འགྱུར་བ་ཉིད། ཅེས་གསུངས་སོ། །
གཉིས་པ་སོ་སོར་ཕྱེ་སྟེ་བསམ་པ་ལ་གཉིས། ལས་ལམ་བཅུ་གཙོ་བོར་བསྟན་པ་དང་།
ལས་དང་འབྲས་བུ་གཏན་ལ་དབབ་པའོ། །དང་པོ་ནི། དེ་ལྟར་བདེ་སྡུག་གི་འབྲས་བུ་སོ་སོར་
ངེས་པ་དང་། ལས་འཕེལ་ཆེ་བ་དང་། མ་བྱས་པ་དང་མི་འཕྲད་ཅིང་། བྱས་པ་ཆུད་མི་ཟ་བར་
རིག་པ་དེས། ལས་དང་འབྲས་བུའི་ཚུལ་ཇི་འདྲ་བ་ཞིག་ལ་ཐོག་མར་ངེས་པ་བསྐྱེད་ནས་བླང་
དོར་བྱ་ཞེ་ན། སྤྱིར་ལེགས་སྤྱོད་དང་ཉེས་སྤྱོད་འཇུག་པའི་སྒོ་ནི་གསུམ་དུ་ངེས་ལ། སྒོ་གསུམ་
གྱི་དགེ་མི་དགེ་ཐམས་ཅད་ལས་ཀྱི་ལམ་བཅུར་མ་འདུས་ཀྱང་། དགེ་མི་དགེ་རྣམས་ཀྱི་ཆེ་ལོང་:
-
96



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་
ངམ། རགས་པ་ཁ་ན་མ་ཐོ་བའི་གཞི་ཤིན་ཏུ་ཆེ་བ་རྣམས། བཅོམ་ལྡན་འདས་ཀྱིས་གནད་
བསྡུས་ནས། ནག་པོའི་ལས་ལམ་བཅུར་གསུངས་ཤིང་། དེ་དག་སྤངས་ན་དོན་ཤིན་ཏུ་ཆེ་བའི་
གནད་རྣམས་ཀྱང་བཅུར་འདུས་པ་གཟིགས་ནས་དཀར་པོའི་ལས་ལམ་བཅུ་ གསུངས་ཏེ།
མཛོད་ལས། དེ་ལས་ཆེ་ལོང་བསྡུས་ནས་ནི། །དགེ་དང་མི་དགེ་ཅི་རིགས་པར། །ལས་ཀྱི་ལམ་
ནི་བཅུར་གསུངས་སོ། །ཤེས་དང་། ལུང་རྣམ་འབྱེད་ལས་ཀྱང་། ངག་རྣམས་བསྲུང་ཞིང་ཡིད་
ཀྱིས་རབ་བསྡམས་ཏེ། །ལུས་ཀྱིས་མི་དགེ་བ་དག་མི་སྤྱད་ཅིང་། །ལས་ལམ་གསུམ་པོ་འདི་དག་
རབ་སྦྱངས་ན། །དྲང་སྲོང་གསུངས་པའི་ལམ་ནི་ཐོབ་པར་འགྱུར། །ཞེས་གསུངས་སོ། །ནག་
པོའི་ལས་ལམ་བཅུ་འབྲས་བུ་དང་བཅས་པ་ཤེས་ནས། དེ་དག་གི་ཀུན་སློང་ཙམ་ནས་ཀྱང་
བསྡམས་ཏེ་སྒོ་གསུམ་དེ་དག་དང་ཡེ་མ་འདྲེས་པར་བྱེད་པའི་དགེ་བ་བཅུའི་ལས་ཀྱི་ལམ་བསྟན་
པ་འདི་ནི། ཐེག་པ་གསུམ་ཐམས་ཅད་དང་། སྐྱེས་བུའི་དོན་གཉིས་སྒྲུབ་པའི་གཞིར་མེད་དུ་མི་
རུང་བས་རྒྱལ་བས་སྒོ་དུ་མ་ནས་ཡང་དང་ཡང་དུ་བསྔགས་པ་ཡིན་ནོ། །
གཉིས་པ་ལས་དང་འབྲས་བུ་གཏན་ལ་དབབ་པ་ལ་གསུམ། ནག་པོའི་ལས་
འབྲས་དང་། དཀར་པོའི་ལས་འབྲས་དང་། ལས་ཀྱི་རྣམ་དབྱེ་གཞན་བསྟན་པའོ། །དང་པོ་
ལ་གསུམ། ནག་པོའི་ལས་ལམ་དངོས་དང་། ལྕི་ཡང་གི་ཁྱད་པར་དང་། དེའི་འབྲས་བུ་བསྟན་
པའོ། །དང་པོ་ནི། སྲོག་གཅོད་པ་གང་ཞེ་ན། འདི་ལ་གཞི། བསམ་པ། སྦྱོར་བ། མཐར་
ཐུག་དང་བཞིའོ། །དང་པོ་གཞི་ནི་སྲོག་དང་ལྡན་པའི་སེམས་ཅན་ནོ། །དེ་ཡང་གསོད་པ་པོ་
རང་ཉིད་གསོད་ན་སྦྱོར་བའི་སྡིག་པ་མཐར་ཐུག་མེད་པ་ལ་དགོངས་ནས། རྣལ་འབྱོར་སྤྱོད་
པའི་ས་ལས་སྲོག་ཆགས་ཕ་རོལ་པོ་ཞེས་གསུངས་སོ། །བསམ་པ་ལ་གསུམ་ལས། འདུ་ཤེས་ནི་
བཞི་སྟེ། གཞི་སེམས་ཅན་ལྟ་བུ་ལ་སེམས་ཅན་དུ་འདུ་ཤེས་པ་དང་། སེམས་ཅན་མིན་པར་
འདུ་ཤེས་པ་དང་། སེམས་ཅན་མིན་པ་ལ་མིན་པར་འདུ་ཤེས་པ་དང་། སེམས་ཅན་དུ་འདུ་
ཤེས་པ་སྟེ། དང་པོ་དང་གསུམ་པ་ནི་མ་འཁྲུལ་བ་དང། གཉིས་པ་དང་བཞི་པ་ནི་འཁྲུལ་
བའོ། །འདི་ལ་ཀུན་སློང་བྱེ་བྲག་ཅན། དཔེར་ན་ལྷ་སྦྱིན་ཁོ་ན་གསོད་སྙམ་ནས་སྦྱོར་བ་
བརྩམས་པ་ན། མཆོད་སྦྱིན་དུ་ནོར་ནས་བསད་ན། དངོས་གཞིའི་སྡིག་པ་མེད་པས་དེ་ལྟ་བུ་
ལ་འདུ་ཤེས་མ་འཁྲུལ་བ་དགོས་ཤིང་། སྦྱོར་བའི་དུས་སུ་གང་བྱུང་ཡང་གསོད་སྙམ་པ་ཀུན་སློང་
སྤྱི་ལ་ཞུགས་ཡོད་ན་འདུ་ཤེས་མ་འཁྲུལ་བ་མི་དགོས་སོ། །ཚུལ་འདི་ནི་ལྷག་མ་དགུ་པ་ཡང་
97



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
11རིགས་པར་ཤེས་པར་བྱའོ། །ཉོན་མོངས་པ་ནི་དུག་གསུམ་གང་རུང་ངོ་། །ཀུན་སློང་ནི་གསོད་
པར་འདོད་པའོ། །སྦྱོར་བ་ནི་རང་གིས་བྱས་སམ། གཞན་བྱེད་དུ་འཇུག་པ་གཉིས་གང་བྱས་
ཀྱང་འདྲ་སྟེ། སྦྱོར་བའི་ངོ་བོ་ནི། མཚོན་ནམ། དུག་གམ་མཐུ་སོགས་གང་ཡང་རུང་བའོ། །
མཐར་ཐུག་ནི། སྦྱོར་བ་དེའི་རྐྱེན་གྱིས་ཕ་རོལ་པོ་དེའི་ཚེའམ། དུས་གཞན་གྱི་ཚེ་ཤི་བའོ། །དེ་
ཡང་མཛོད་ལས། སྔ་དང་མཉམ་དུ་ཤི་བ་དང་། །དངོས་མེད་ལུས་གཞན་སྐྱེས་ཕྱིར་རོ། །ཞེས་
གསུངས་པ་ནི་འདིར་ཡང་འདྲའོ། །གཉིས་པ་མ་བྱིན་ལེན་གྱི་གཞི་ནི། གཞན་གྱིས་ཡོངས་སུ་
བཟུང་བའི་རྫས་གང་ཡང་རུང་བའོ། །བསམ་པ་ལ་གསུམ་ལས་འདུ་ཤེས་དང་ཉོན་མོངས་ནི་
སྔར་བཞིན་ནོ། །ཀུན་སློང་ནི་མ་གནང་ཡང་ཕ་རོལ་ལས་འབྲལ་བར་འདོད་པའོ། །སྦྱོར་བ་ལ་
སྦྱོར་བ་པོ་ནི་སྔར་དང་འདྲ་ལ། སྦྱོར་བའི་ངོ་བོ་ལ་མཐུས་འཕྲོག་པ་དང་། འཇབ་ནས་རྐུ་བ་
གང་བྱེད་ཀྱང་འདྲའོ། །དེ་ཡང་བུ་ལོན་དང་བཅོལ་མ་ལ་གཡོ་བྱས་པ་དང་། གཡོ་ཐབས་ཀྱིས་
ཀྱང་མ་བྱིན་པར་ལེན་པ་དང་། རང་ངམ་གཞན་གྱི་དོན་ནམ་ཕ་རོལ་ལ་གནོད་པ་ལ་སོགས་པའི་
ཕྱིར་དུ་བྱེད་ནའང་འདྲ་སྟེ། མ་བྱིན་ལེན་ནོ། །མཐར་ཐུག་ནི། བསྡུ་པ་ལས། གནས་གཞན་དུ་
སྤོས་པའོ། །ཞེས་གསུངས་སོ། །འདིའི་དོན་ལ་མི་མཐུན་པ་མང་ཡང་། རྫས་གནས་གཞན་དུ་
སྤོས་པ་མཚོན་བྱེད་ཙམ་ཡིན་ཏེ། ཞིང་ལ་སོགས་པ་ལ་གནས་སྤོར་མེད་ཀྱང་། མཐར་ཐུག་
གཞག་དགོས་པ་བཞིན་ནོ། །དེས་ན་ཐོབ་བློ་སྐྱེས་པའོ། །དེ་ཡང་འཕྲོག་ཏུ་འཇུག་གམ། རྐུར་
བཅུག་ན་དེ་ལ་སྐྱེས་པས་ཆོས་ཏེ། དེའི་དོན་རང་གིས་ཤེས་ཀྱང་མངགས་པས་ཕ་རོལ་པོ་བསད་
ན། དེ་ནམ་ཤི་བ་དང་གསོད་དུ་འཛུད་མཁན་ལ་དངོས་གཞིའི་སྡིག་པ་འབྱུང་བ་བཞིན་ནོ།
གསུམ་པ་ལོག་གཡེམ་གྱི་གཞི་ནི། འཇུག་བྱ་མ་ཡིན་པ་དང་། ཡན་ལག་མ་ཡིན་པ་དང་།
གནས་མ་ཡིན་པ་དང༌། དུས་མ་ཡིན་པ་དང་བཞིའོ། །དང་པོ་བགྲོད་བྱ་མ་ཡིན་པའི་བུད་མེད་
དང་། སྐྱེས་པ་ཐམས་ཅད་དང་། མ་ནིང་ངོ་། །དེ་ལ་དང་པོ་ནི་བསྡུ་བ་ལས། མ་སྲིང་དང།
མའི་རིགས་བདུན་བརྒྱུད་སོགས་མདོ་ལས་ཇི་སྐད་གསུངས་པ་རྣམས་འཇུག་བྱ་མ་ཡིན་ཏེ།
སློབ་དཔོན་རྟ་དབྱངས་ཀྱིས། བགྲོད་བྱ་མིན་ཞེས་བྱ་བ་ནི། །གཞན་བཟུང་ཆོས་ཀྱི་རྒྱལ་མཚན་
ལྡན། །རིགས་ཀྱིས་བསྲུངས་དང་རྒྱལ་པོས་བསྲུངས། །གཞན་གྱིས་བླངས་པའི་སྨད་འཚོང་
དང་། །ཉེ་དུ་དག་དང་འབྲེལ་པ་དང་། །དེ་དག་བགྲོད་བྱ་མིན་པ་ཡིན། །ཞེས་གསུངས་ལ།
གཞན་ནི་གོ་སླ་ལ། རིགས་ཀྱིས་བསྲུངས་པ་ནི། བག་མར་མ་སོང་བ་རང་གི་ཕ་མའམ། “གྱོས་.:
>
98



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
སསྒྱུག་གམ། གཉེན་བཤེས་སོགས་ཀྱིས་བསྲུངས་པའོ། །གཉིས་པ་ཡན་ལག་མིན་པ་ནི། སློབ་
དཔོན་གྱིས། ཁ་དང་གཤང་ལམ་བྱིས་པ་དང་། །བརླ་བསྡམས་ལག་པས་བསྐྱོད་པ་ཡིན། །
ཞེས་སོ། །གསུམ་པ་གནས་མིན་པ་ནི། སློབ་དཔོན་གྱིས། དམ་ཆོས་མཆོད་རྟེན་སྐུ་གཟུགས་
དང་། །བྱང་ཆུབ་སེམས་དཔའི་བཞུགས་གནས་སོགས། །མཁན་པོ་དང་ནི་སློབ་ དཔོན་
དང་། །ཕ་མ་དྲུང་ན་གནས་པ་ནི། །ཡུལ་མིན་དེ་རུ་མི་བྱའོ། །ཞེས་གསུངས་སོ། །ཕ་མ་ནི་
གཉིས་ཀར་གྱི་ཕ་མ་གང་རུང་ངོ་། །བཞི་པ་དུས་མིན་ནི། ཟླ་མཚན་འཛག་དང་སྦྲུམ་མ་
དང་། །བུ་ཆུང་དང་བཅས་མི་མོས་དང་། །སྡུག་བསྔལ་ཡིད་མི་བདེ་སོགས་དང་། །ཡན་ལག་
བརྒྱད་གནས་དུས་མ་ཡིན། །ཞེས་གསུངས་སོ། །ཚོད་ནི་ལན་ལྔ་ལས་ལྷག་པ་དང། ཉིན་མོ་
དང་། ཡན་ལག་མིན་པ་སོགས་འོག་མ་གསུམ་ནི། རང་གི་ཆུང་མ་ལ་ཡང་ལོག་གཡེམ་ 
དུ་
འགྱུར་ན། གཞན་ལ་ལྟ་ཅི་སྨོས། བསམ་པ་ལ་གསུམ་སྟེ། འདུ་ཤེས་ནི་བསྡུ་བ་ལས། མ་
འཁྲུལ་བ་ལ་དགོངས་ལ། འདུལ་བ་ནས་འཁྲུལ་མ་འཁྲུལ་འདྲ་བར་གསུངས་སོ། །ཉོན་མོངས་
ནི་དུག་གསུམ་གང་རུང་ངོ་། །ཀུན་སློང་ནི་མི་ཚངས་པ་སྤྱོད་པར་འདོད་པའོ། །སྦྱོར་བ་ནི་རྩོམ་
པའོ། །མཐར་ཐུག་ནི། གཉིས་ཀྱིས་གཉིས་སྤྲད་པའོ། །བཞི་པ་བརྫུན་གྱི་གཞི་ནི། མཐོང་བ།
ཐོས་པ། བྱེ་བྲག་ཕྱེད་པ། རྣམ་པར་ཤེས་པ་བཞི་དང་། དེ་ལས་ཟློག་པ་བཞི་སྟེ། གོ་བྱའི་ཡུལ་
ནི་ཕ་རོལ་པོ་དོན་གོ་བའོ། །བསམ་པ་ལ་གསུམ། འདུ་ཤེས་ནི། མཐོང་བ་ལ་མ་མཐོང་བར་
སྒྱུར་བ་དང་། མ་མཐོང་བ་ལ་མཐོང་བར་སྒྱུར་བ་སོགས་སོ། །ཉོན་མོངས་ནི་གསུམ་མོ། །
ཀུན་སློང་ནི་འདུ་ཤེས་སྒྱུར་ཏེ་སྨྲ་བར་འདོད་པའོ། །སྦྱོར་བ་ནི་སྨྲ་བའམ་མི་སྨྲ་བར་དང་དུ་ལེན་
པའོ། །དགོས་པ་རང་གཞན་གྱི་ཕྱིར་དུའོ། །འདིར་རྫུན་དང་ཕྲ་མ་དང་། ཚིག་རྩུབ་གསུམ་ལ།
བཅོལ་ཡང་དེ་གསུམ་དུ་འགྱུར་ཞིང་། མཛོད་རྩ་འགྲེལ་དུ། ངག་གི་བཞི་ཀ་བཅོལ་བས་ལས་
མ་དུ་འགྱུར་བར་བཤད་དོ། །འདུལ་བ་ལས་ནི་རང་གིས་སྨྲ་དགོས་པར་བཤད་དོ། །མཐར་
ཐུག་ནི་ཕ་རོལ་པོས་དོན་གོ་བའོ། །དེ་ནི་ཕྲ་མ་དང་ཚིག་རྩུབ་གཉིས་ལ་ཡང་འདྲའོ། །ལྔ་པ་ཕྲ་
མའི་གཞི་ནི། སེམས་ཅན་མཐུན་པ་དང་མི་མཐུན་པ་རྣམས་སོ། །བསམ་པ་ལ་གསུམ། འདུ་
ཤེས་དང་ཉོན་མོངས་ནི་སྔར་བཞིན་ནོ། །ཀུན་སློང་ནི། མཐུན་པ་དབྱེ་བར་འདོད་པ་དང་
མི་མཐུན་པ་ལ་སྡུམ་པའོ། །སྦྱོར་བ་ནི། བདེན་པ་དང་མི་བདེན་པའི་ཚིག་གང་ཡང་རུང་བས་
བརྗོད་བྱ་སྙན་མི་སྙན་གང་རུང་བརྗོད་པའང་། དགོས་པ་རང་གཞན་གང་རུང་གི་ཕྱིར་དུ་སྨྲ་
99



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
..བའོ། །མཐར་ཐུག་འབྱེད་ཚིག་སྨྲས་པ་གོ་བའོ། །དྲུག་པ་ཚིག་རྩུབ་པོའི་གཞི་ནི། ཀུན་ནས་
མནར་སེམས་ཀྱི་གཞིར་གྱུར་པའི་སེམས་ཅན་ནོ། །བསམ་པ་ལ་འདུ་ཤེས་དང་ཉོན་མོངས་ནི་
སྔར་བཞིན་ནོ། །ཀུན་སློང་ནི་ངག་རྩུབ་པོ་སྨྲ་བ་འདོད་པའོ། །སྦྱོར་བ་བདེན་མི་བདེན་གང་
ཡང་རུང་བས། རིགས་སམ། ལུས་ཀྱི་སྐྱོན་ནམ། ཚུལ་ཁྲིམས་སམ་ཀུན་སྤྱོད་ཀྱི་སྐྱོན ལས་
བརྩམས་ཏེ་མི་སྙན་པར་སྨྲའོ། །མཐར་ཐུག་ནི་ཡུལ་དེས་དོན་གོ་བའོ། །བདུན་པ་ངག་འཁྱལ་
གྱི་གཞི་ནི། དོན་མེད་པ་དང་ལྡན་པའི་དོན་ནོ། །བསམ་པ་ལ་གསུམ་ལས། འདུ་ཤེས་ནི་དེ་ལ་
དེར་འདུ་ཤེས་པའོ། །འདི་ལ་གོ་བྱའི་ཡུལ་མི་དགོས་སོ། །ཉོན་མོངས་ནི་དུག་གསུམ་གང་རུང་
ངོ་། །ཀུན་སློང་ནི། མ་འབྲེལ་བའི་བྱུང་རྒྱལ་དུ་སྨྲ་བའོ། །སྦྱོར་བ་ནི། ངག་ཀྱལ་པ་སྨྲ་བར་
རྩོམ་འདོད་དོ། །མཐར་ཐུག་ནི། ངག་ཀྱལ་སྨྲས་ཟིན་པའོ། །བརྒྱད་པ་བརྣབ་སེམས་ཀྱི་གཞི་
ནི། རང་ངམ་གཞན་གྱི་ནོར་རམ་མིའོ། །བསམ་པ་ལ་གསུམ་ལས་འདུ་ཤེས་ནི། དེ་ལ་དེར་
འདུ་ཤེས་པའོ། །ཉོན་མོངས་ནི་གསུམ་གང་རུང་ངོ། །ཀུན་སློང་ནི། རང་གི་ངོ་ལོག་སོགས་
དང་། གཞན་གྱི་བདག་གིར་བྱ་བར་འདོད་པའོ། །སྦྱོར་བ་ནི། དེ་ལ་རྩོལ་བར་བྱེད་པའོ། །
མཐར་ཐུག་ནི། དེ་བདག་གིར་བྱ་བར་ངེས་པའོ། །དགུ་པ་གནོད་སེམས་ཀྱི་གཞི་དང་། འདུ་
ཤེས་དང་། ཉོན་མོངས་ནི་ཚིག་རྩུབ་པོ་ཇི་ལྟ་བ་བཞིན་ནོ། །ཀུན་སློང་ནི། རྡེག་པ་ལ་སོགས་
པར་འདོད་དེ་བསད་པ་དང་། བཅིང་པ་དང་། གཞན། རང་གི་ངང་གིས་ལོངས་སྤྱོད་རྒུད་ན་
།
ཅི་མ་རུང་སྙམ་པ་སོགས་སོ། །སྦྱོར་བ་ནི། བསམ་པ་དེ་ལ་སྦྱོར་བ་བྱས་པའོ། །མཐར་ཐུག་ནི།
བརྡེག་པ་སོགས་བྱ་བར་ངེས་པའམ་ཐག་བཅད་པའོ། །བཅུ་པ་ལོག་པར་ལྟ་བའི་གཞི་ནི།
ཡོད་པའི་དོན་ནོ། །བསམ་པ་ལ་གསུམ་ལས། འདུ་ཤེས་ནི་སྐུར་བ་འདེབས་པའི་དོན་ལ
བདེན་པར་འདུ་ཤེས་པའོ། །ཉོན་མོངས་ནི་གསུམ་པོ་གང་ཡང་རུང་ངོ་། །ཀུན་སློང་ནི་སྐུར་བ་
འདེབས་པར་འདོད་པའོ། །སྦྱོར་བ་ནི། བསམ་པ་དེ་ལས་སྦྱོར་བར་བརྩམས་པའོ། །དེ་ཡང་
གཞི་སྟེ། རྒྱུ་དང་། འབྲས་བུ་དང་། བྱེད་པ་དང་། ཡོད་པའི་དངོས་པོ་ལ་སྐུར་བ་འདེབས་
པའོ། །རྒྱུ་ལ་སྐུར་བ་ནི། ལེགས་སྦྱར་དང་ཉེས་སྦྱར་སོགས་མེད་དོ་ཞེས་པའོ། །འབྲས་བུ་ལ་
སྐུར་བ་ནི། དེ་གཉིས་ཀྱི་རྣམ་སྨིན་མེད་དོ་ཞེས་པའོ། །བྱེད་པ་ལ་སྐུར་བ་ར་བ་ལ་གསུམ་ལས།
བོན་འདེབས་པ་དང་འཛིན་པའི་བྱེད་པ་ལ་སྐུར་བ་ནི། ཕ་དང་མ་མེད་དོ་ཞེས་པའོ། །འགྲོ་
འོང་གི་བྱེད་པ་ལ་སྐུར་བ་ནི། འཇིག་རྟེན་སྔ་ཕྱི་མེད་དོ་ཞེས་པའོ། །སྐྱེ་བར་འགྱུར་པའི་བྱེད་པ་A
::
100



:::'::'༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ལ་སྐུར་བ་ནི། སེམས་ཅན་རྫུས་ཏེ་སྐྱེ་བ་མེད་དོ། །ཞེས་པའོ། །ཡོད་པའི་དངོས་པོ་ལ་སྐུར་བ་
ནི། དགྲ་བཅོམ་པ་མེད་དོ་ཞེས་པའོ། །མཐར་ཐུག་ནི་སྐུར་བ་བཏབ་པར་ངེས་པའོ། །འདི་
རྣམས་ལ་ཡན་ལག་ལྔ་ཚང་དགོས་མི་དགོས་སོགས་དབྱེ་བ་མང་དུ་ཡོད་ནའང་མང་པས་མ་བྲིས་
སོ། །ལོག་པར་ལྟ་བ་གཞན་ཡང་ཡོད་མོད་ཀྱང་། འདི་ཁོ་ན་ལ་ལོག་ལྟ་ཞེས་གསུངས་པ་ནི།
འདི་དགེ་རྩ་ཐམས་ཅད་གཅོད་པའི་སྡིག་ཆེ་ཤོས་ཡིན་པའི་ཕྱི་རོ། །དེ་ལ་སྲོག་གཅོད་ཚིག་རྩུབ་
གནོད་སེམས་རྣམས་ནི། དུག་གསུམ་གྱིས་རྩོམ་པར་བྱེད་ལ། ཞེ་སྡང་གིས་མཐར་འབྱིན་པར་
བྱེད་དོ། །མ་བྱིན་ལེན། ལོག་གཡེམ། བརྣབ་སེམས་རྣམས་ཀྱང་དུག་གསུམ་གྱིས་རྩོམ་པར་
བྱེད་ལ་འདོད་ཆགས་ཀྱིས་མཐར་འབྱིན་ནོ། །རྫུན་ཕྲ་མ་ཚིག་ཀྱལ་བ་རྣམས་ནི། རྩོམ་པ་དང་
མཐར་འབྱིན་གཉིས་ཀ་གསུམ་ཆར་གྱིས་བྱེད་ཅིང་། ལོག་ལྟ་ནི། དུག་གསུམ་གྱིས་རྩོམ་པར་
བྱེད་ལ། གཏི་མུག་གིས་མཐར་འབྱིན་བྱེད་དོ། །དེ་དག་ལས་སེམས་པ་ནི་ལས་ཡིན་ལ། ལས་
ཀྱི་ལམ་མ་ཡིན་ནོ། །ལུས་ངག་གི་བདུན་ནི་ལས་ཀྱང་ཡིན་ལ། སེམས་པ་འཇུག་པའི་གཞི་ཡིན་
པས་ལས་ཀྱི་ལམ་ཡང་ཡིན་ནོ། །བརྣབ་སེམས་སོགས་ཡིད་ཀྱི་གསུམ་ནི། ལས་ཀྱི་ལམ་ཡིན་གྱི་
ལས་ནི་མ་ཡིན་ནོ། །
གཉིས་པ་ལྕི་ཡང་བསྟན་པ་ལ་གཉིས། ལས་ལམ་བཅུའི་ལྕི་ཡང་དང་། ཞར་ལ་སྟོབས་
ལྡན་གྱི་ལས་ཀྱི་སྒོ་བསྡུས་ཏེ་བསྟན་པའོ། །དང་པོ་ལ་ལྔ་ལས། དང་པོ་སྲོག་གཅོད་པ་ལ་མཚོན་
ན། བསམ་པས་ལྕི་བ་ནི་དུག་གསུམ་དྲག་པོ་བསྐྱེད་པའོ། །གཉིས་པ་སྦྱོར་བས་ལྕི་བ་ནི། སྲོག་
གཅོད་རང་ངམ། གཞན་བྱེད་དུ་བཅུག་པ་དང་། དེ་ལ་དགའ་ཞིང་ཡི་རང་བ་དང་། ལན་
གྲངས་མང་དུ་བྱེད་པ་དང་། ཉམ་ཐག་ཅིང་སྨྲེ་སྔགས་འདོན་བཞིན་དུ་གསོད་པའོ། །གསུམ་
པ་གཉེན་པོ་མེད་པས་ལྕི་བ་ནི། དུས་བཟང་པོ་ལ་མི་འཛེམ་པ་དང་། དཀོན་མཆོག་ལ་ཕྱག་
མཆོད་དང་བཤགས་པ་མི་བྱེད་པ་དང་། ངོ་ཚ་དང་ཁྲེལ་མེད་པ་དང་། ཆོས་མངོན་པར་རྟོགས་
པ་ལ་མི་དགེ་བའོ། །བཞི་པ་ལོག་པར་མངོན་པར་ཞེན་པས་ལྕི་བ་ནི། ལོག་པའི་ལྟ་ངན་ལ་
བརྟེན་ནས་མཆོད་སྦྱིན་བྱེད་པ་སོགས་སོ། །ལྔ་པ་གཞི་ལས་ལྕི་བ་ནི། དུད་འགྲོ་བོངས་ཆེན་པོ་
དང་། རྣམ་ཤེས་བཀྲ་བ་དང་། མིའམ་མིར་ཆགས་པ་དང་། ཕ་མ་དང་ཕུ་ནུ་དང་། བླ་མ་ལྟ་
བུ་དང་། ཡིད་གཅུགས་དང་། སློབ་པ་དང་། བྱང་སེམས་དང་། དགྲ་བཅོམ་དང། རང་
སངས་རྒྱས་གསོད་པ་དང་། དེ་བཞིན་གཤེགས་པ་བཀྲོངས་མི་ནུས་ཀྱང་། ཤེས་བཞིན་དུ་ངན་
101



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
.སེམས་ཀྱིས་ཁྲག་འབྱིན་པའོ། །རྒྱུ་ལྔ་པོ་དེ་དག་ལས་ཟློག་པ་ནི་སྲོག་གཅོད་པ་སྤངས་པའོ། །
ལྷག་མ་དགུ་ཡང་། བཞི་པ་མ་གཏོགས་པ་སྲོག་གཅོད་པ་ལྟར་ཤེས་པར་བྱ་ལ། མ་བྱིན་ལེན་་
བཞི་ལས་ལྕི་བ་ནི། མང་པོ་དང་། བཟང་པོ་དང་། ཡིད་བརྟན་པ་ལ་འཁུ་བ་དང་། དམན་པ་
དང་། བཀྲེན་པ་དང། རབ་ཏུ་བྱུང་བ་དང་། ཆོས་འབྲི་བ་ལས་འཕྲོག་པ་དང་། སློབ་པ་
དང་། དགྲ་བཅོམ་པ་དང་། རང་སངས་རྒྱས་དང་། དགེ་འདུན་དང་། མཆོད་རྟེན་གྱི་རྫས་
འཕྲོག་པའོ། །ལོག་གཡེམ་གཞི་ལས་ལྕི་བ་ནི། སྐྱེས་པ་ཡིད་གཅུགས་པའི་ཆུང་མའམ། རབ་
བྱུང་མ་སྡོམ་ལྡན་སོགས་དང། ཁ་སོགས་དང་། བསྙེན་གནས་ལ་གནས་པ་དང་། སྦྲུམ་མ་ཟླ་
བ་ཚང་བ་དང་། ནད་མ་དང་། མཆོད་རྟེན་ཉེ་འཁོར་དང་། ཀུན་རར་ཉལ་པོ་བྱེད་པའོ། །
རྫུན་གཞི་ལས་ལྕི་བ་ནི། གཞན་འབྲིད་ཅིང་སླུ་བར་འདོད་པས། དོན་མང་པོས་རྫུན་སྨྲ་བ་
དང་། ཕ་མ་ནས་སངས་རྒྱས་ཀྱི་བར་དང་། མཛའ་བོ་ལ་སྨྲ་བ་སོགས་སོ། །དགེ་འདུན་དབྱེ་
བའི་ཕྱིར་དུ་སྨྲ་བ་ནི་ཤིན་ཏུ་ལྕི་བའོ། །ཕྲ་མ་གཞི་ལས་ལྕི་བ་ནི། དགེ་བའི་བཤེས་གཉེན་དང་།
ཕ་མ་དང་བུའམ་དགེ་འདུན་འབྱེར་པ་དང་། ལུས་ཀྱི་གསུམ་ལྕི་བ་བསྐྱེད་པའི་ཕྲ་མའོ། །ཚིག་
རྩུབ་གཞི་ལས་ལྕི་བ་ནི། ཡང་དག་དང་། དེ་ཁོ་ན་ཉིད་མ་ཡིན་པ། ཕ་མ་དང་། བླ་མ་སློབ་
དཔོན་ལ། མངོན་སུམ་དུ་གཤེ་བ་དང་། སྤྱི་བ་དང་། བརྒྱད་བཀག་སྨྲ་བའོ། །ངག་ཀྱལ་པ་
གཞི་ལས་ལྕི་བ་ནི། འཐབ་མོ་དང་། མཚང་འདྲུ་བ་དང་ རྩོད་པ་དང་། ཆགས་སེམས་ཀྱིས་།།ན
ཕྱི་རོལ་པའི་བསྟན་བཅོས་ཀློག་པ་སོགས་དང་། ཕ་མ་དང་ཉེ་དུ་དང་། བླ་མ་ལྟ་བུ་ལ་སྙིང་སླད་
དང་། ཅོ་འདྲི་དང་། མི་བཤའ་བ་བརྗོད་པའོ། །བརྣབ་སེམས་གཞི་ལས་ལྕི་བ་ནི། དགེ་
འདུན་དང་མཆོད་རྟེན་རྒྱལ་པོ་དང་དཀོན་མཆོག་གི་རྫས་ལ་བརྣབ་པའོ། །གནོད་སེམས་གཞི་
ལས་ལྕི་བ་ནི། བླ་མ་ཕ་མ་ཉེ་དུ་དང་། བཀྲེན་དང་སྡུག་བསྔལ་སྙིང་རྗེའི་གནས། །ཉེས་བྱས་
སྙིང་ནས་བཤགས་པ་བྱེད། །དེ་ལ་གནོད་སེམས་བསྐྱེད་པའོ། །ལོག་ལྟ་གཞི་ལས་ལྕི་བ་ནི།
གཞི་ཐམས་ཅད་ལ་སྐུར་བ་འདེབས་པ་དེ་ནི་ལོག་ལྟ་གཞན་ཐམས་ཅད་པས་ཀྱང་ལྕི་ལ། དགྲ་
བཅོམ་པ་དང་ཡང་དག་པར་སོང་བ་དང་། ཞུགས་པ་མེད་ཅེས་པ་ཡང་ལྕིའོ། ། སའི་དངོས་
གཞི་ནས། ལྕི་བའི་ཚུལ་དྲུག་གསུངས་ཏེ། མངོན་པར་འདུ་བྱེད་པ་ནི། དུག་གསུམ་མམ། དེ་
གསུམ་མེད་པ་དྲག་པོས་ཀུན་ནས་སློང་པའོ། །གོམས་པ་ནི་དགེ་མི་དགེའི་ལས་གཉིས་ཡུན་རིང་
པོ་ནས་ཀུན་ཏུ་བསྟེན་ནས་གོམས་པ་ལན་གྲངས་མང་དུ་བྱས་པའོ། །ངོ་བོ་ནི་ལུས་ངག་གི་:
སྣ་
102



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བདུན་སྔ་མ་སྔ་མ་ལྕི་ཞིང་། ཡིད་ཀྱི་གསུམ་ནི་ཕྱི་མ་ཕྱི་མ་ལྕིའོ། །གཞི་ནི་བླ་མ་དང་དཀོན་
མཆོག་གསུམ་ལྟ་བུ་ལ་ཕན་གནོད་བྱེད་པའོ། །མི་མཐུན་ཕྱོགས་ནི་ཇི་སྲིད་འཚོའི་བར་དུ་མི་
དགེ་བ་ཁོ་ན་བྱེད་ལ། དགེ་བ་ལན་གཅིག་ཀྱང་མི་བྱེད་པའོ། །དེ་སེལ་བ་ནི། མི་དགེ་བའི་
ཕྱོགས་སྤངས་ཏེ་དགེ་བ་ལ་སྤྱོད་པའོ། །བཤེས་སྤྲིང་ལས། རྟག་པར་མངོན་པར་ཞེན་དང་
གཉེན་པོ་མེད། །ཡོན་ཏན་གཙོར་ལྡན་གཞི་ལས་བྱུང་བའི་ལས། །དགེ་དང་མི་དགེ་རྣམ་ལྔ་
ཆེན་པོ་སྟེ། །དེ་ལས་དགེ་བ་སྤྱོད་ལ་བརྩོན་པར་བགྱི། །ཞེས་གསུངས་སོ། །དེ་ཡང་དཀོན་
མཆོག་ལ་སོགས་པ་ཡོན་ཏན་དང་ལྡན་པའི་གཞི་དང་། ཕ་མ་ལ་སོགས་པ་ཕན་འདོགས་ཀྱི་
གཞི་གཉིས་སུ་ཕྱེ་བས་ལྔའོ།
གཉིས་པ་ཞར་ལ་སྟོབས་ལྡན་གྱི་སྒོ་བསྡུས་ཏེ་བསྟན་པ་ལ་བཞི་ལས། དང་པོ་ཞིང་གི་སྒོ་
ནས་སྟོབས་ཆེ་བ་ནི། བླ་མ་དང་དཀོན་མཆོག་གསུམ། ཕ་མ་ལ་སོགས་པ་འདི་དག་ལ་ནི།
བསམ་པ་ཤུགས་དྲག་པོ་མེད་ཀྱང་ཕན་གནོད་ཆུང་ངུ་ཞིག་བྱས་ནའང་དགེ་སྡིག་ཁ་ན་མ་ཐོ་བ་ཆེ་
བའི་ཕྱིར་རོ། །དེ་ཡང་མདོ་དྲན་པ་ཉེར་གཞག་ལས། ཇི་སྐད་དུ། དཀོན་མཆོག་གསུམ་གྱི་
རྫས་ནི། ཆུང་ངུ་ཆུང་ངུ་ཞིག་བླངས་ན་ཡང་ཆེན་པོར་འགྱུར་ཏེ། སླར་ཕུལ་ཡང་སངས་རྒྱས་
དང་ཆོས་ཀྱི་ནི་དག་པར་འགྱུར་གྱི། དགེ་འདུན་གྱི་བརྐུས་པ་ནི་ཚོར་བ་མ་མྱོང་གི་བར་དུ་དག་
པར་མི་འགྱུར་ཏེ། །ཞིང་ལྕི་བའི་ཕྱིར་རོ། །གལ་ཏེ་ཞལ་དུ་འདུ་བའི་སྒོ་ཞིག་ཡིན་ན་ནི་སེམས་
ཅན་དམྱལ་བ་ཆེན་པོར་ལྷུང་ལ། གལ་ཏེ་ཞལ་དུ་འདུ་བའི་སྒོ་མིན་ན་ནི། དེའི་ནང་གི་བར་
མནར་མེད་པའི་འཁོར། མུན་ནག་ཆེན་པོ་ལ་སོགས་པར་སྐྱེ་བར་འགྱུར་རོ། །ཞེས་གསུངས་
སོ། །གཞན་ཡང་དགེ་འདུན་གྱི་རྫས་སྟེར་བ་དང་། བསྐྱི་བ་སོགས་ཀྱང་བྱར་མི་བཏུབ་སྟེ།
མདོ་དེ་ཉིད་ལས། སྤུ་གྲི་རྣོན་པོ་དག་གིས་སུ། །རང་གི་ཡན་ལག་གཏུབ་པ་དང་། །མེ་ལྕེ་
འབར་བ་ལྟ་བུ་ཡི། །ལྕགས་ཀྱི་ཐོ་ལུམ་ཟ་བ་དང་། །ལྷུན་པོ་དང་ནི་འདྲ་བའི་མེ། །བླང་བར་
བྱས་ཏེ་ཟོས་པ་སླའི། །དགེ་འདུན་ཟས་དང་ལོངས་སྤྱོད་ནི། །ཁྱིམ་པ་རྣམས་ལ་སྦྱིན་མི་བྱ། །
ཞེས་གསུངས་ཤིང་། དེ་བས་ཀྱང་བྱང་ཆུབ་སེམས་དཔའི་དགེ་འདུན་ལྕི་སྟེ། རབ་ཏུ་ཞི་བ་རྣམ་
པར་ངེས་པའི་ཆོ་འཕྲུལ་གྱི་མདོ་ལས། འཛམ་བུ་གླིང་གི་སེམས་ཅན་ཐམས་ཅད་ཀྱི་སྲོག་བཅད་
དམ། བདོག་པ་ཐམས་ཅད་ཕྲོགས་པ་ལས། བྱང་སེམས་ཀྱི་རྫས་ཟན་ཆངས་གཅིག་གམ།
དགེ་བ་ལ་བར་ཆད་བྱས་ན་སྡིག་ཆེས་གྲངས་མེད་པ་བསྐྱེད་པར་གསུངས་པས་ཤིན་ཏུ་གཟབ་བ
103



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
པར་བྱའོ། །
གཉིས་པ་རྟེན་གྱི་སྒོ་ནས་སྟོབས་ཆེ་བ་ནི། ལྕགས་ཀྱི་གོང་བུ་ཆུང་ཡང་ཆུའི་གཏིང་དུ་
འབྱིང་ལ། དེ་ཉིད་སྣོད་དུ་བྱས་པ་ནི་ཆེ་ཡང་སྟེང་དུ་འཕྱོ་བ་བཞིན་དུ། མི་མཁས་པ་དང་།
མཁས་པས་བྱས་པའི་སྡིག་པ་ཡང་། ལྕི་བ་དང་ཡང་བར་གསུངས་ཏེ། འདས་ཆེན་ལས། གཏི་
མུག་ཅན་ནི་སྦྲང་བུ་ངར་སྣབས་ལ་འབྱོར་བ་འབྱུང་མི་ནུས་པ་ལྟར། ཉེས་པ་ཆུང་ངུ་ལས་ཀྱང་
འབྱུང་མི་ནུས་ལ། དཔེར་ན་ཆུ་ཉུང་ངུའང་ལན་ཚྭ་ཕུལ་གང་བཏབ་ན་བཏུང་དཀའ་བ་བཞིན་
ནམ། གཞན་གྱི་དོང་ཚེ་གཅིག་ཆགས་ན་འཇའ་མི་ནུས་ཤིང་སྡུག་བསྔལ་མྱོང་བ་དང་འདྲའོ། །
ཤེས་རབ་ཅན་ནི། ལོ་བརྒྱ་ལོན་པའི་མུན་ཁང་དུ་མར་མེ་བཏེག་པ་བཞིན་དུ། བྱང་ཆུབ་ཀྱི་
སེམས་ཁྱད་པར་ཅན་ནམ། ལྟ་བ་རྣམ་པར་དག་པས་སྡིག་པ་སྦྱོང་ནུས་སོ། །དེས་ན་ཤེས་རབ་
ཚེ་བ་དང་། བྱང་ཆུབ་ཏུ་སེམས་བསྐྱེད་པའི་གང་ཟག་དང་། སྡོམ་ལྡན་རྣམས་སྟོབས་ཆེ་བར་
གསུངས་སོ། །དེས་ན་སྦྱིན་གཏོང་སོགས་བྱེད་པའི་ཚེ་ཡང་། བསྙེན་གནས་ཀྱི་སྡོམ་པ་བླངས་
ནས་གཏོང་བ་དང་། སྡོམ་པ་མེད་པར་གཏོང་བ་དགེ་རྩ་སྟོབས་ཆེ་ཆུང་མཐའ་ཡས་སོ། །
གསུམ་པ་དངོས་པོའི་སྒོ་ནས་སྟོབས་ཆེ་བ་ནི། སེམས་ཅན་ལ་སྦྱིན་པ་གཏོང་བ་ལ་ཆོས་ཀྱི་སྦྱིན་
པ་དང། སངས་རྒྱས་མཆོད་པ་ལ་སྒྲུབ་པའི་མཆོད་པ་ནི། ཟང་ཟིང་གི་སྦྱིན་པ་དང་མཆོད་པ་
ལས་ཆེས་ཕུལ་དུ་བྱུང་བ་སྟེ། དེས་མཚོན་ནས་གཞན་ཡང་ཤེས་པར་བྱའོ། །བཞི་པ་བསམ་
པའི་སྒོ་ནས་སྟོབས་ཆེ་བ་ནི། རིན་པོ་ཆེའི་ཕུང་པོ་ལས། སྟོང་གསུམ་གྱི་སེམས་ཅན་ཐམས་ཅད་
སོ་སོ་ནས་སངས་རྒྱས་ཀྱི་མཆོད་རྟེན་རི་རབ་ཙམ་བྱ་སྟེ། དེ་དག་ལ་བསྐལ་པ་བྱེ་བ་སྙེད་དུ་
མཆོད་པ་བྱས་པ་བས། བྱང་སེམས་ཀྱིས་ཐམས་ཅད་མཁྱེན་པའི་སེམས་དང་མ་བྲལ་བར་མེ་
ཏོག་གཅིག་ཙམ་དོར་ན་དེ་བསོད་ནམས་མང་བར་གསུངས་སོ། །དེ་བཞིན་དུ་ཐོབ་བྱ་མཆོག་
དམན་ལ་དམིགས་པ་དང་། རང་གཞན་གྱི་དོན་ལ་དམིགས་པ་ལ་སོགས་པའི་བསམ་པའི་ཁྱད་
པར་དང་། དེ་ཡང་ཤུགས་དྲག་ཞན་དང་། ཡུན་རིང་ཐུང་སོགས་ཀྱི་སྒོ་ནས་ཤེས་པར་བྱའོ། །
ཉེས་སྤྱོད་རྣམས་ལའང་དེ་དང་འདྲ་ཞིང་ཁོང་ཁྲོ་ནི་ཤིན་ཏུ་སྟོབས་ཆེ་སྟེ། སྤྱོད་འཇུག་ལས།
བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །ལེགས་བྱས་
གང་ཡིན་དེ་ཀུན་ཡང་། །ཁོང་ཁྲོ་གཅིག་གིས་འཇོམས་པ་བྱེད། །ཅེས་སོ། །དེས་ན་བྱམས་པ་
དང་སྙིང་རྗེ་ལ་ནན་ཏན་བྱའོ། །.1
།
POS
104



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གསུམ་པ་དེ་དག་གི་འབྲས་བུ་ལ་གསུམ། རྣམ་སྨིན་གྱི་འབྲས་བུ་ནི་ལས་ལམ་བཅུ་པོ་རེ་
རེ། གཞི་དུག་གསུམ་ཆུང་འབྲིང་ཆེ་གསུམ་ལ་བརྟེན་པས་གསུམ་གསུམ་མོ། །དེ་ལ་སྲོག་གཅོད་
སོགས་ཆེན་པོ་བཅུ་པོ་རེ་རེས་དམྱལ་བ་དང་། འབྲིང་བཅུ་པོ་རེ་རེས་ཡི་དྭགས་དང་། ཆུང་ངུ་
བཅུ་པོ་རེ་རེས་དུད་འགྲོ་སྐྱེ་བར་སའི་དངོས་གཞིར་གསུངས་ལ། ས་བཅུའི་མདོ་ལས་ནི། ཆུང་
འབྲིང་གཉིས་ཀྱི་འབྲས་བུ་བཟློག་སྟེ་གསུངས་སོ། །འོ་ན་མི་དགེ་བ་ཆེན་པོས་དམྱལ་བར་སྡུག་
བསྔལ་ཇི་ལྟ་བུ་མྱོང་ན། སྲོག་གཅོད་ཀྱི་རྣམ་སྨིན་གྱིས། མེའི་ཕུང་པོ་བཅུ་གཅིག་གི་གསེབ་ནར་
འབོགས་ཀྱིན་ཕྱིན་ནས་བདེ་བ་འདྲ་ཡོད་དམ་སྙམ་ན། གཡང་སའི་ངམ་འབྲོག་བྱ་བར་ལས་ཀྱི་
རླུང་ལངས་ནས། རླུང་གིས་དཔག་ཚད་སུམ་འབུམ་བཏེག་ནས་བརྡབས་པས། ལྕགས་
བསྲེགས་ཀྱི་ས་གཞི་ལ་བྲ་ཁུར་བརྡབས་པ་བཞིན་ཕྱེ་མར་སོང་ནས་ཚིག་པའི་སྡུག་བསྔལ་དང་།
ལྕགས་ཀྱི་འཁོར་ལོ་མགོ་ལ་བསྐོར་བ་དང་། ལྕགས་ཀྱི་བྱ་མེ་འབར་བས་ཀླད་པ་དང་མིག་དང་།
རྒྱུ་མ་དང་། རྐང་འདོན་པ་སོགས་པ་སྡུག་བསྔལ་དཔག་ཏུ་མེད་དོ། །མ་བྱིན་ལེན་ལ། གསེར་
དངུལ་སོགས་གང་བརྐུས་པའི་དངོས་པོ་དེ་མཐོང་ནས་ལོངས་སྤྱོད་སྙམ་ནས་ཕྱིན་པས། དམྱལ་
སྲུང་རྣམས་ཀྱིས་ས་གཞི་ལ་བརྡབས་ནས་སིལ་བུར་འགྲོ་བའི་སྡུག་བསྔལ་དང་། འདོད་ལོག་
གིས་ནི། ཕྱོགས་ལོག་པར་མཐོང་སྟེ། སྐྱེས་པ་ལ་བུད་མེད་དང་། བུད་མེད་ལ་སྐྱེས་པའི་སྣང་
བ་བྱུང་སྟེ་འདོད་པ་སྤྱོད་སྙམ་ནས་ཕྱིན་པ་དང་། སྤུ་གྲིས་གཅོད་པ་དང་། མཚན་མར་ལྕགས་
བསྲེགས་འཛུད་པ་དང་། བརྡུང་བ་ལ་སོགས་པ་ཡོད་དོ། །རྫུན་ལ་ནི། ལྕེ་དཔག་ཚད་ལྔ་བརྒྱ་
བར་སོང་ནས་ཁྲ་སྐམ་གྱིས་བཏོན་ནས་གླང་བུ་ལྔ་བརྒྱས་རྨོ་བ་དང་། ཕྲ་མ་ལ་ལྕེ་དཔག་ཚད་
ཕྱེད་དང་སུམ་བརྒྱ་ལ་གླིང་བུ་ཕྱེད་དང་སུམ་བརྒྱས་རྨོད་པ་དང་། ཚིག་རྩུབ་ལ་ལྕེ་གཅོད་པ་
དང་། ངག་འཁྱལ་ལ་ཐོ་ལུམ་འབར་བ་འཛུད་པ་དང་། བརྣབ་སེམས་ལ་ལྕགས་ཁང་འབར་
བར་བསྲེག་པ་དང། གནོད་སེམས་ལ་སྟག་སེང་དང་། དོམ་དྲེད་དང་། སྦྲུལ་གདུག་པ་རྣམས་
ཀྱིས་ཟ་བ་དང་འཁྲིལ་བ་སོགས་དང་། ལོག་ལྟའི་རྣམ་སྨིན་ནི། མཚོན་ཆའི་ཆར་དང་རྡོ་དང་།
གནམ་ལྕགས་དང་། བྱེ་ཚན་གྱི་ཆར་དཔག་ཏུ་མེད་པ་འབབ་པའི་སྡུག་བསྔལ་མཐའ་ཡས་
སོ། །
གཉིས་པ་རྒྱུ་མཐུན་ལ་གཉིས། མྱོང་བ་རྒྱུ་མཐུན་ནི། གལ་ཏེ་མིར་ནི་སྐྱེས་སྲིད་ཀྱང་། །
གསོད་པ་ཡིས་ནི་ཚེ་ཐུང་འགྱུར། །རྐུ་བས་ལོངས་སྤྱོད་ཕོངས་ཤིང་དབུལ། །བྱི་པོ་བྱེད་པ་དགྲ་
105



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ཟླར་བཅས། །རྫུན་དུ་སྨྲ་བས་སྐུར་བ་འབྱུང་། །ཕྲ་མ་ཡིས་ནི་བཤེས་དང་འབྱེད། །ཚིག་རྩུབ་
ཀྱིས་ནི་མི་སྙན་ཐོས། །ངག་འཁྱལ་ཀྱིས་ནི་ཚིག་མི་བཙུན། །བརྣབ་སེམས་ཡིད་ལ་རེ་བ་
འཇོམས། །གནོད་སེམས་མི་འདོད་ཐོག་ཏུ་འབབ། །ལོག་པར་ལྟ་བས་ལྟ་ངན་ཉིད། །ཅེས་
པ་རྣམས་སོ། །གཉིས་པ་བྱེད་པ་རྒྱུ་མཐུན་ནི། སྲོག་གཅོད་པ་སོགས་དེ་དག་ལ་དགའ་ཞིང་
བྱེད་ལ། དེ་དག་ལ་ངམ་ངམ་ཤུགས་ཀྱིས་འཇུག་གོ །གསུམ་པ་བདག་པོའམ་དབང་གི་འབྲས་
བུ་ནི། སྲོག་བཅད་པ་ལས་ཕྱི་སྣོད་ཀྱི་འཇིག་རྟེན་གྱི་བཟའ་བཏུང་དང་འབྲས་བུ་ལ་སོགས་པ་
མཐུ་ཆུང་བ་དང་། སྙེམས་པ་དང་། ནུས་པ་དང་སྟོབས་ཆུང་བ་དང་། འཇུ་དཀའ་ཞིང་ནད་
བསྐྱེད་པ་དང་། ཕལ་ཆེར་ཚེ་མ་ཟད་པར་འཆི་བར་འགྱུར་རོ། །མ་བྱིན་ལེན་ལ། འབྲས་བུ་
ཉུང་བ་དང་། མི་གྲུང་བ་དང་ལོང་བ་དང་། ཐན་པ་དང་ཆར་ཆེ་བ་དང། འབྲས་བུ་སྐམ་པ་
དང་། མེད་པ་འགྱུར་རོ། །ལོག་གཡེམ་ལ། གཤང་གཅི་དང་འདམ་རྫབ་དང་། ལྗན་ལྗིན་མི་
གཙང་བ་དང་། དྲི་ང་བ་དང་། ཉམ་ང་བ་དང་། ཉམས་མི་དགའ་བར་འགྱུར་རོ། །རྫུན་ལ།
ཞིང་ལས་དང་། གྲུ་སྤྱོད་ཀྱི་ལས་ཀྱི་མཐའ་རྒྱས་པར་མི་འགྱུར་བ་དང༌། ཕལ་ཆེར་སླུ་བ་དང་།
འཇིགས་པ་དང་། འཇིགས་སུ་རུང་བའི་རྒྱུ་མང་པོ་དང་ལྡན་པའོ། །ཕྲ་མ་ལ་ས་ཕྱོགས་འབར་
འབུར་ཅན་དང་། ལྕང་ལྗོངས་དང་། མཐོ་དམན་དང་། བགྲོད་དཀའ་བ་དང་། འཇིགས་པ་
དང་། འཇིགས་སུ་རུང་བའི་རྒྱུ་མང་པོ་དང་ལྡན་པའོ། །ཚིག་རྩུབ་ལ། ས་ཕྱོགས་སྡོང་དུམ་
དང་། ཚེར་མ་དང་། རྡོ་དང་། གསེག་མ་དང་། གྱོ་མོ་དང་ རྩུབ་པའོ། །ངག་འཁྱལ་ལ།
མི་སྣུམ་པ་དང་། འབབ་ཆུ་དང་། མཚོ་དང་། ལྟེང་ཀ་མེད་པ་དང་། སྐམ་པ་དང་། ཚ་སྒོ་
དང་། དགོན་ཐུང་དང་། ཐ་ཆད་དང་། སྡིག་པ་ཅན་གྱི་ས་གཞི་དང་། འཇིགས་པའི་རྒྱུ་མང་
པོ་དང་ལྡན་པའོ། །བརྣབ་སེམས་ཀྱིས་ནི། ཕུན་སུམ་ཚོགས་པ་ཐམས་ཅད། ལོ་རེ་རེ་དང་།
དུས་ཚིགས་དང་ ཟླ་བ་དང་། ཞག་རེ་རེར་ཡང་ཉམས་ཤིང་འབྲི་ལ། མི་འཕེལ་བ་དང་།
གནོད་སེམས་ལ། ཡམ་དང་གནོད་པ་དང་། ནད་འགོ་བ་དང་། འཁྲུག་པ་དང་། གཅན་
གཟན་གདུག་པ་དང་། སྦྲུལ་གདུག་དང་། སྡིག་སྲིན་དང་། གནོད་སྦྱིན་གདུག་པ་དང་།
ཆོམ་རྐུན་ལ་སོགས་པ་མང་བའོ། །ལོག་ལྟ་ལ་ནི། སྣོད་ཀྱི་འཇིག་རྟེན་ན་འབྱུང་ཁུངས་མཆོག་
དང་གཙོ་བོ་དག་ནུབ་པར་འགྱུར་བ་དང་། དངོས་པོ་མི་གཙང་བ་དང་། སྡུག་བསྔལ་བ་དང་།
མཆོག་ཏུ་རྩང་བ་དང་བདེ་བར་སྣང་བ་དང་། གནས་དང་། སྐྱོབ་པ་དང་། སྐྱབས་མེད་པར་.:
106



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ
འགྱུར་བའོ། །
གཉིས་པ་དཀར་པོའི་ལས་འབྲས་བསམ་པ་ལ་གཉིས། ལས་དང་འབྲས་བུའོ། །དང་པོ་
ལས་ནི་བཅུ་སྟེ། སྲོག་གཅོད་སྤངས་ནས་སྲོག་འདོན་དང་། དེ་བཞིན་དུ་མི་དགེ་བ་དགུ་སྤངས་
ལ། སྦྱིན་གཏོང་དང་། ཚངས་སྤྱོད་དང་། དྲང་པོར་སྨྲ་བ་དང་། འཁོན་བསྡུམ་པ་དང་།
གསོང་པོར་སྨྲ་བ་དང་། དོན་ལྡན་སྨྲ་བ་དང་། ཆོག་ཤེས་པ་དང་། སྙིང་རྗེ་སྒོམ་པ་དང་།
དཀོན་མཆོག་གསུམ་ལ་དད་ཅིང་གུས་པར་བྱ་བ་རྣམས་སོ། །དེ་རྣམས་ལ། གཞི། བསམ་པ།
སྦྱོར་བ། མཐར་ཐུག་རྣམས་ཅི་རིགས་པར་སྦྱར་ཏེ། སྲོག་གཅོད་པ་སྤོང་བའི་ལས་ལམ་ལ་
མཚོན་ཏེ། གཞི་ནི་སེམས་ཅན་ནོ། །བསམ་པ་ནི་ཉེས་དམིགས་མཐོང་ནས་སྤོང་བར་འདོད་
པའོ། །སྦྱོར་བ་ནི་གསོད་པགསོད་པ་ཡང་དག་པར་སྡོམ་པའི་འདུ་བྱེད་དོ། །མཐར་ཐུག་ནི་ཡང་དག་
པར་བསྡམས་པ་རྫོགས་པའི་ལས་སོ། །ཚུལ་དེས་གཞན་དགུ་ལ་ཡང་ཤེས་པར་བྱའོ། །འབྲས་
བུ་ལ་གསུམ་ལས། རྣམ་སྨིན་ནི། དགེ་བའི་ལས་ཆུང་ངུ་དང་། འབྲིང་དང་། ཆེན་པོས། མི་
དང། འདོད་པའི་ལྷ་དང་། ཁམས་གོང་མ་གཉིས་ཀྱི་ལྷར་སྐྱེའོ། །རྒྱུ་མཐུན་དང་བདག་
འབྲས་ནི། མི་དགེ་བ་ལས་བཟློག་སྟེ་སྦྱར་རོ། །ས་བཅུ་པ་ལས་ནི། བཅུ་པོ་འདི་དག་འཁོར་
བས་སྐྲག་ནས་སྙིང་རྗེ་དང་བྲལ་བར་གཞན་གྱི་རྗེས་སུ་འབྲངས་ནས་སྒོམ་པས་ནི་ཉན་ཐོས་ཀྱི་
འབྲས་བུ་འགྲུབ་བོ། །ཡང་སྙིང་རྗེ་མེད་པར་གཞན་གྱི་དྲིང་མི་འཇོག་པར། རང་ཉིད་འཚང་རྒྱུ་
བར་འདོད་ནས་རྟེན་ཅིང་འབྲེལ་བར་འབྱུང་བ་ཤེས་པས་སྦྱངས་ན་ནི་རང་རྒྱལ་འགྲུབ་བོ། །
སེམས་རྒྱུ་ཆེས་བས་སྙིང་རྗེ་དང་། ཐབས་མཁས་པ་དང་། སྨོན་ལམ་ཆེན་པོ་དང་། སེམས་
ཅན་ཡོངས་སུ་མི་གཏོང་བ་དང། སངས་རྒྱས་ཀྱི་ཡེ་ཤེས་ཤིན་དུ་རྒྱས་པ་ལ་དམིགས་པ་སྦྱངས་
ན་བྱང་ཆུབ་སེམས་དཔའི་ས་དང་། ཕ་རོལ་དུ་ཕྱིན་པ་ཐམས་ཅད་འགྲུབ་བོ། །དེ་རྣམ་པ་
ཐམས་ཅད་དུ་ཆེས་སྦྱངས་པ་ལ་ནི་སངས་རྒྱས་ཀྱི་ཆོས་ཐམས་ཅད་འགྲུབ་པར་གསུངས་སོ། །དེ་
ལྟར་ལས་ལམ་བཅུ་ཚན་གཉིས་འབྲས་བུ་དང་བཅས་པའི་གཞུང་གཞན་ནས་འབྱུང་བའི་གསལ་
ཁ་མེད་པ་ཐམས་ཅད་ནི། སའི་དངོས་གཞི། གཏན་ལ་དབབ་པ་བསྡུ་བའི་དགོངས་པ་བཞིན་
བཤད་པའོ། །
གསུམ་པ་ལས་གྱི་དབྱེ་བ་གཞན་བསྟན་པ་ལ་འཕེན་རྫོགས་ཀྱི་དབྱེ་བ་དང་མྱོང་བར་ངེས་
པ་དང་མ་ངེས་པའི་ལས་དང་། བྱས་པ་དང་བསགས་པའི་ཁྱད་པར་དང༌། མྱོང་འགྱུར་གྱི་ཁྱད་ས
107



༄༅།  །དཔལ་ལྡན་ས་སྐྱ་པའི་གཞུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
:བཔར་དང་བཞིའོ། །དང་པོ་ནི། བདེ་འགྲོར་འཕེན་པའི་ལས་དགེ་བ་དང་། ངན་འགྲོར་འཕེན་
པའི་ལས་མི་དགེ་བ་ཡིན་ལ། རྫོགས་བྱེད་ལ་ངེས་པ་མེད་དེ། བདེ་འགྲོར་ཡང་དབང་པོ་མ་ཚང་
བ་དང་། མདོག་མི་སྡུག་པ་དང་། ཚེ་ཐུང་བ་དང། ནད་མང་བ་དང་། དབུལ་ཕོངས་སོགས་
ནི་དགེ་བས་འཕངས་ནས་མི་དགེ་བས་རྫོགས་པ་ཡིན་ལ། དུད་འགྲོ་དང་ཡི་དྭགས་ལ་ཡང་བདེ་
སྐྱིད་དང་དཔལ་འབྱོར་ཕུན་ཚོགས་ཡོད་པ་ནི། མི་དགེ་བས་འཕངས་ནས་དགེ་བས་རྫོགས་
པའོ། །ལྷ་མིའི་ལུས་ཕུན་ཚོགས་ཐོབ་ནས་བདེ་སྐྱིད་དང་ལྡན་པ་ནི་འཕེན་རྫོགས་གཉིས་ཀ་དགེ་
བའོ། །མནར་མེད་སོགས་པར་མཚམས་མེད་པར་སྡུག་བསྔལ་མྱོང་བ་ནི་འཕེན་རྫོགས་གཉིས་
ཀ་མི་དགེ་བའོ། །ཀུན་ལས་བཏུས་ལས། འཕེན་པ་ནི་གང་གི་རྣམ་སྨིན་དགེ་སྡིག་གིས་འཕེན་
པའོ། །ཡོངས་སུ་རྫོགས་པར་བྱེད་པ་ནི་གང་གིས་སྐྱེས་པ་ན་འདོད་པ་དང་མི་འདོད་པ་མྱོང་
བའོ། །ཞེས་དང་། མཛོད་ལས། གཅིག་གིས་སྐྱེ་བ་གཅིག་འཕེན་ནོ། །ཡོངས་རྫོགས་བྱེད་པ་
དུ་མ་ཡིན། །ཅེས་པ། ལས་གཅིག་གིས་སྐྱེ་བ་གཅིག་འཕེན་གྱི་དུ་མ་མི་འཕེན་ལ། རྫོགས་བྱེད་
དུ་མ་ཡོད་པ་དང་། དུ་མས་གཅིག་མི་འཕེན་པར་བཤད་དོ། །ཡང་ཀུན་ལས་བཏུས་ལས།
ལས་གཅིག་གིས་ལུས་གཅིག་འཕེན་པའི་ལས་ཀྱང་ཡོད་དོ། །ལས་གཅིག་གིས་ལུས་དུ་མ་
འཕེན་པའི་ལས་ཀྱང་ཡོད་དོ། ། ལས་དུ་མས་ལུས་གཅིག་འཕེན་པ་ཡང་ཡོད་དོ། །ཅེས་
གསུངས་ཏེ། འགྲེལ་བ་ལས། ལས་ཀྱི་སྐད་ཅིག་གཅིག་གིས་ཚེ་གཅིག་ཁོ་ནའི་རྣམ་སྨིན་གྱི་ས་
བོན་གསོ་བ་དང་། ལས་དེས་ཚེ་རབས་དུ་མའི་རྣམ་སྨིན་གྱི་ས་བོན་གསོ་བ་དང་། ལས་ཀྱི་སྐད་
ཅིག་མང་པོས་གཅིག་པོ་དེ་ཉིད་ཀྱི་ས་བོན་ཡང་ཡང་གསོ་བ་དང་། མང་པོ་ཕན་ཚུན་ལྟོས་ནས་
ཚེ་རབས་གཅིག་ནས་གཅིག་ཏུ་བརྒྱུད་པའི་ས་བོན་ཡང་ཡང་གསོ་བ་ལ་བཤད་དོ། །
གཉིས་པ་མྱོང་བར་ངེས་མ་ངེས་ཀྱི་ལས་ནི། སའི་དངོས་གཞི་ལས། མྱོང་བར་འགྱུར་བ་
ངེས་པའི་ལས་ནི། བསམ་བཞིན་དུ་བྱས་པ་དང་བསགས་པ་གང་ཡིན་པའོ། །མྱོང་བར་འགྱུར་།
བ་མ་ངེས་པའི་ལས་ནི་བསམ་བཞིན་དུ་བྱས་ལ་མ་བསགས་པ་གང་ཡིན་པའོ། །ཞེས་གསུངས་
པ་ལྟར་རོ། །གསུམ་པ་བྱས་པ་དང་བསགས་པའི་ཁང་པར་ནི། མདོ་དེ་ཉིད་ལས། བྱས་པའི་
ལས་གང་ཞེ་ན། བསམ་པའི། བསམ་ནས་ཀྱང་ལུས་དང་ངག་གི་ཀུན་ནས་བླང་བ་གང་ཡིན་
པའོ། །ཞེས་དང་། བསགས་པའི་ལས་ནི། ལས་རྣམ་པ་བཅུ་མ་གཏོགས་པ་སྟེ། བཅུ་ནི། རྨི་
ལམ་དུ་བྱས་པ་དང་། མ་ཤེས་པར་བྱས་པ་དང་། བསམ་བཞིན་མིན་པར་བྱས་པ་དང་། དྲག་བ
108



''༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
པོ་དང་རྒྱུན་ཆགས་མིན་པར་བྱས་པ་དང་། ནོར་པར་བྱས་པ་དང་། བརྗེད་པས་བྱས་པ་དང་།
མི་འདོད་བཞིན་བྱས་པ་དང་། ལུང་མ་བསྟན་དང་། འགྱོད་པས་བསལ་བ་དང་། གཉེན་པོས་
བསལ་བ་སྟེ། ལས་རྣམ་པ་བཅུ་པོ་འདི་དག་ལས་མ་གཏོགས་པའི་ལས་གཞན་གང་ཡིན་
པའོ། །མ་བསགས་པའི་ལས་ནི། རྣམ་པ་བཅུ་པོ་ཇི་སྐད་བསྟན་པ་ཉིད་དོ། །ཅེས་གསུངས་པ་
ལྟར་རོ། །གཞན་ཡང་མུ་བཞི་སོགས་རྩི་བ་ཡང་ཡོད་དོ། །
བཞི་པ་མྱོང་འགྱུར་གྱི་ཁྱད་པར་ལ་བཞི་ལས། དང་པོ་མཐོང་ཆོས་ལ་མྱོང་འགྱུར་ནི། བླ་
མ་དང་ཕ་མ་སོགས་ཡུལ་གཉན་པོ་ལ་སྡིག་པ་བསགས་ན་རྣམ་སྨིན་ཚེ་དེ་ཉིད་ལ་སྨིན་པ་ཡང་
ཡོད་དོ། ། གཉིས་པ་སྐྱེ་གནས་ལ་མྱོང་འགྱུར་ནི། ཚེ་ཕྱི་མ་ལ་མྱོང་བའོ། ། གསུམ་པ་ལན་
གྲངས་གཞན་ལ་མྱོང་འགྱུར་ནི། ཚེ་གསུམ་པ་ཕན་ཆད་དུ་སྨིན་པར་འགྱུར་པའོ། །བཞི་པ་ལྕི་
ཡང་གི་ཁྱད་པར་ནི། དགེ་མི་དགེའི་ལས་མང་པོ་རྒྱུད་ལ་ཡོད་པ་རྣམས་ཀྱི་སྨིན་ཚུལ་ནི། ལས་
གང་ལྕི་བ་དེ་ཐོག་མར་སྨིན་ནོ། །ལྕི་ཡང་མཉམ་ན་འཆི་བའི་དུས་སུ་གང་མངོན་དུ་གྱུར་པ་དེ་
ཐོག་མར་སྨིན་ནོ། །དེ་ཡང་འདྲ་ན་གང་གོམས་ཤས་ཆེ་བ་དེའོ། །དེ་ཡང་འདྲ་ན་གང་སྔོན་ལ་
བྱས་པ་དེ་སྨིན་པར་གསུངས་ཏེ། མཛོད་འགྲེལ་དུ། ལས་ཀྱིས་འཁོར་བར་ལྕི་གང་དང་། །ཉེ་
བ་གང་དང་གོམས་པ་གང་། ། སྔོན་བྱས་གང་ཡིན་དེ་ལས་ནི། ། སྔ་མ་སྔ་མ་རྣམས་སྨིན་
འགྱུར། །ཞེས་གསུངས་པ་ལྟར་རོ། །གཉིས་པ་བྱེ་བྲག་ཏུ་བསམ་པ་ནི། མི་དགེ་བ་བཅུ་སྤོང་
གིས་ཀྱང་རྟེན་བཟང་པོ་ཅིག་རྙེད་མོད་ཀྱང་། རྣམ་མཁྱེན་སྒྲུབ་པའི་རྟེན་མཚན་ཉིད་ཚང་བ་
ཅིག་གྲུབ་ན། ལམ་སྒོམ་པའི་ཆོད་པ་གཞན་དང་མི་འདྲ་བས་རྟེན་དེ་སྒྲུབ་པ་བྱའོ། །འདི་ལ་
གསུམ། རྣམ་སྨིན་གྱི་ཡོན་ཏན་དང་། འབྲས་བུ་དང་། རྒྱུའོ། །དང་པོ་ལ་བརྒྱུད། ཚེ་དང་།
ཁ་དོག་དང་། རིགས་དང་། ལོངས་སྤྱོད་རྣམས་ཕུན་སུམ་ཚོགས་པ་དང་། དབང་ཆེ་བ་དང་།
བཙུན་པ་དང་། ཕོ་ལུས་དང་། སྟོབས་དང་ལྡན་པ་རྣམས་ཐོབ་བོ། །གཉིས་པ་འབྲས་བུ་ལ་
ཡང་བརྒྱད། རང་གཞན་གྱི་དོན་ཆེན་པོ་ཐོབ་པ་དང་། གདུལ་བྱ་འདུ་བ་དང་། བསྒོ་བ་བཞིན་
སྒྲུབ་པ་དང་། སྦྱིན་པས་སེམས་ཅན་སྨིན་པ་དང་། སྙན་པར་སྨྲ་དང་དོན་སྤྱོད་དོན་མཐུན་
གྱིས་སེམས་ཅན་རྣམས་བསྡུད་ཅིང་སྨིན་པ་དང་། བྱས་པ་བཟོ་ཞིང་བསྒོ་བ་ཉན་པ་དང་། ཡོན་
ཏན་ཐམས་ཅད་ཀྱི་སྣོད་དུ་འགྱུར་ཞིང་མཐར་ཕྱིན་པ་དང་། རང་གཞན་གྱི་དོན་ཐམས་ཅད་ལ་་
༔
མི་སྐྱོ་ཞིང་སྟོབས་དང་། མངོན་ཤེས་མྱུར་བའོ། །གསུམ་པ་རྣམ་སྨིན་
གྱི་ ，
109
#ig;



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ་
སེམས་ཅན་ལ་མི་འཚེ་བ་དང་། མི་འཚེ་བའི་བསམ་པ་བསྟེན་པ་དང་། མར་མེ་ལ་སོགས་པའི་
སྣང་བ་དང་། གོས་གསར་པ་སྦྱིན་པ་དང་། ང་རྒྱལ་བཅོམ་ནས་བླ་མ་སོགས་ལ་གུས་པར་བྱ་བ་
དང་། སློང་བ་པོ་ལ་བརྟགས་ནས་ཅི་རིགས་པར་ཕན་འདོགས་པ་དང་། ངག་གི་མི་དགེ་བ་
སྤོང་བ་དང། ཕྱི་མ་རང་ལ་ཡོན་ཏན་སྣ་ཚོགས་སྒྲུབ་པར་སྨོན་ལམ་འདེབས་ཤིང་། དཀོན་
མཆོག་ག་གསུམ་དང་ཕ་མ་སོགས་མཆོད་འོས་རྣམས་མཆོད་པའོ། །བུད་མེད་ཀྱི་དངོས་པོ་ལ་མི་
དགའ་ཞིང་སྐྱེས་པའི་ཡོན་ཏན་ལ་དགའ་བ་དང་། གཞན་གྱིས་སྟོན་མི་ནུས་པ་རང་གི་བྱེད་པ་
སོགས་ཕུན་སུམ་ཚོགས་པའོ། །རྒྱུ་བརྒྱད་པོ་དེ་རྒྱུ་གསུམ་དང་ལྡན་ན་རྣམ་པར་སྨིན་པ་ཕུལ་དུ་
བྱུང་བ་ཐོབ་པར་འགྱུར་རོ། །རྒྱུ་གསུམ་ལ་སེམས་རྣམ་པར་དག་པ་ནི། རྒྱུ་སྒྲུབ་པའི་དགེ་བ་
རྣམས་གཞན་དོན་དུ་བླ་མེད་བྱང་ཆུབ་ཏུ་བསྔོ་ཞིང་རྣམ་སྨིན་ལ་མི་རེ་བའོ། །སྦྱོར་བ་རྣམ་དག་
རང་ལ་ལྟོས་པ་ནི། དུས་རིང་བ་དང་། བར་མ་ཆད་པ་དང་། ཤུགས་དྲག་པའོ། །ཞིང་དག་
པ་ནི། བསམ་སྦྱོར་དེ་ཉིད་འབྲས་བུ་མང་ཞིང་བཟང་བ་སྟེར་བས་ཞིང་དུ་འདྲ་བས་སོ། །དེ་
དག་ནི་བྱང་ས་ནས་གསུངས་པའི་དོན་རགས་རིམ་རྣམས་བསྡུས་པའོ། །
གསུམ་པ་འཇུག་ལྡོག་བྱ་བའི་ཚུལ་ལ་གསུམ། སྤྱིར་བསྟན་པ་དང་། ལས་རྒྱུ་འབྲས་ལ་
ངེས་པ་བསྐྱེད་ནས་བོགས་དབྱུང་བ་དང། དེ་རྣམས་ཀྱི་དོན་བསྡུ་བའོ། །དང་པོ་ནི། སྤྱོད་
འཇུག་ལས། །མི་དགེ་བ་ལས་སྡུག་བསྔལ་འབྱུང་། །དེ་ལས་ཇི་ལྟར་ངེས་ཐར་ཞེས། །ཉིན་
མཚན་རྟག་ཏུ་བདག་གིས་ནི། །འདི་ཉིད་འབའ་ཞིག་བསམ་པར་བྱ། །ཞེས་པ་དང་། དགེ་
བའི་ཕྱོགས་ནི་ཐམས་ཅད་ཀྱི། །རྩ་བ་མོས་པར་ཐུབ་པས་གསུངས། །དེ་ཡི་རྩ་བ་རྟག་ཏུ་ནི། །
རྣམ་སྨིན་འབྲས་བུ་སྒོས་པས་སོ། །ཞེས་གསུངས་པ་ལྟར། དཀར་ནག་གི་ལས་དང་འབྲས་བུ་
ཤེས་པར་བྱས་ནས། ཤེས་ཙམ་ལ་མི་འཇོག་པར་ཡང་དང་ཡང་དུ་བསྒོམ་པར་བྱ་སྟེ། འདི་ཤིན་
དུ་ལྐོག་ཏུ་གྱུར་པས་ངེས་ཤེས་ཆེས་རྙེད་པར་དཀའ་བའི་ཕྱིར་རོ། །དེ་ཡང་ཏིང་ངེ་འཛིན་རྒྱལ་
པོ་ལས། ཟླ་བ་སྐར་མར་བཅས་པ་གནས་ལྟུང་ཞིང་། །རི་དང་གྲོང་དུ་བཅས་པའི་ས་གཞི་ལ།
ནམ་མཁའི་ཁམས་ནི་རྣམ་པ་གཞན་གྱུར་ཀྱང་། །ཁྱོད་ནི་མི་བདེན་པ་ཡི་ཚིག་མི་གསུང་། །
ཞེས་གསུངས་པ་ལྟར། དེ་བཞིན་གཤེགས་པའི་གསུང་ལ་ཡིད་ཆེས་པར་བྱས་ལ་བསྐྱང་སྟེ།
འདི་ལ་བཅོས་མིན་གྱི་ངེས་པ་མ་རྙེད་ན། ཆོས་གང་ལ་ཡང་རྒྱལ་བ་དགེས་པའི་ངེས་པ་མི་རྙེད་
།ཁ་ཅིག །སྟོང་ཉིད་ལ་ངེས་པ་རྙེད་པ་སྐད་ཟེར་ནས་ལས་རྒྱུ་འབྲས་ལ་མི་རྩི་བ་ནི། སྟོང་
110



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
བཉིད་ཀྱི་གོ་བ་ཕྱིན་ཅི་ལོག་ཏུ་སོང་སྟེ། སྟོང་ཉིད་གོ་ན་ནི། དེ་ཉིད་རྟེན་འབྲེལ་གྱི་དོན་དུ་མཐོང་
ནས་ལས་འབྲས་ལ་ངེས་པ་སྐྱེ་བའི་གྲོགས་སུ་འགྱུར་ཏེ། མདོ་དེ་ཉིད་ལས། སྒྱུ་མ་ཆུ་བུར་སྨིག་
རྒྱུ་གློག་འདྲ་ཞིང་། །ཆོས་རྣམས་ཐམས་ཅད་ཆུ་ཡི་ཟླ་བ་བཞིན། །ཤི་ནས་འཇིག་རྟེན་ཕ་རོལ་
འགྲོ་བ་ཡི། །སེམས་ཅན་ཤེད་ལས་སྐྱེས་པ་མི་དམིགས་ཀྱང་། །ལས་རྣམས་བྱས་པ་མེད་པར་
མི་འགྱུར་ཏེ། །དཀར་ནག་ཇི་བཞིན་འབྲས་བུ་སྨིན་པར་བྱེད། །རིགས་པའི་ཚུལ་གྱི་སྒོ་འདི་
བཟང་པོ་སྟེ། །ཕྲ་ཞིང་མཐོང་དཀའ་རྒྱལ་བའི་སྤྱོད་ཡུལ་ཡིན། །ཞེས་གསུངས་སོ། །དེས་ན་རྒྱུ་
འབྲས་ལ་ངེས་པ་བསྐྱེད་ཅིང། ཉིན་མཚན་ཀུན་དུ་རང་གི་སྒོ་གསུམ་ལ་རྟོག་པ་གཅིག་གིས་
ངན་འགྲོ་གཅོད་ཀྱི། ཐོག་མར་རྒྱུ་འབྲས་ཀྱི་རྣམ་དབྱེ་ལ་མི་མཁས་ཤིང་། ཅུང་ཟད་ཤེས་ཀྱང་སྒོ་
གསུམ་བག་ཡངས་སུ་འཇུག་པ་ནི། ངན་འགྲོའི་སྒོ་འབྱེད་པ་ཁོ་ན་ཡིན་ནོ། །རྒྱ་མཚོས་ཞུས་པ་
ལས། ཀླུའི་བདག་པོ་བྱང་ཆུབ་སེམས་དཔའ་རྣམས་ཆོས་གཅིག་དང་ལྡན་ན། ངན་སོང་ངན་
འགྲོ་ལོག་པར་མི་ལྟུང་ངོ། །གཅིག་གང་ཞེ་ན། འདི་ལྟ་སྟེ། བདག་ཇི་ལྟར་གྱུར་སྙམ་དུ་ཉིན་
མཚན་འདའ་ཞིང་དགེ་བའི་ཆོས་རྣམས་ལ་སོ་སོར་རྟོག་པར་བྱེད་པའོ། །ཞེས་གསུངས་སོ། །
དེས་ན་དགེ་སྡིག་གི་རྒྱུ་ཤིན་ཏུ་ཆུང་ངུ་རེས་ཀྱང་འབྲས་བུ་ཆེན་པོ་བསྐྱེད་དེ། ངག་གི་ཉེས་པ་ཕྲ་
མོ་རེ་ལའང་རྣམ་སྨིན་ཤིན་ཏུ་ཆེ་སྟེ། དགེ་སློང་མ་ཅིག་གིས་གྲོགས་རྣམས་ལ། ཁྱི་མོ་ཁྱེད་འདྲ་
ཞེས་བརྗོད་པས་སྐྱེ་བ་ལྔ་བརྒྱར་ཁྱིར་སྐྱེས་པ་དང་། སློབ་མས་སློབ་དཔོན་གྱི་འཕྱོངས་པ་ཆེ་བ་ལ་
བསྟོད་པར་བསྒོམས་ནས་སྤྲེའུ་འདྲ་ཞེས་བརྗོད་པས་སྐྱེ་བ་ལྔ་བརྒྱར་སྤྲེའུ་སྐྱེས་པ་དང་། གནས་
བརྟན་རྒན་པ་ལ། གཞོན་པས་མུན་ཁུང་བེར་ལོ་ཟུག་བཅུ་བཞུགས་ཤིག་བྱས་པ། སྐྱེ་བ་ལྔ་
བརྒྱར་མའི་མངལ་དུ་ལོ་དྲུག་བཅུ་དྲུག་བཅུ་བསྡད་པ་སོགས་མཐའ་ཡས་སོ། །མདོར་ན་ངག་གི་
ཉེས་པ་ཕྲ་མོ་རེ་རེས་ཀྱང་། སྐྱེ་བ་ལྔ་བརྒྱར་སྡུག་བསྔལ་མྱོང་དགོས་ན། །བརྫུན་དང་དགོས་
མེད་ངག་འཁྱལ་སྤངས་ནས་ནི། གཟུངས་སྔགས་བཟླས་བརྗོད་བྱས་ན་མི་ལེགས་སམ། །ཞེས་
སོ། །ཡང་འཕགས་པ་ཀ་ཏ་རི་ལ། རྒན་མོ་ལྷུང་བཟེད་ཕུལ་བས་ལྷར་སྐྱེས་པ་དང་། གནས་
བརྟན་བྷ་ཀུ་ལས་རང་སངས་རྒྱས་ཅིག་ལ། ཨ་རུ་ར་རྡོག་པོ་གཅིག་ཕུལ་བས་སྐུ་ཚེ་ལ་ལྷུང་བ་མི་
མངའ་བ་དང་། འཕགས་པ་ཤཱ་རིའི་བུས། སྔོན་ཁབ་གཅིག་ཕུལ་བས་ཤེས་རབ་ཆེ་བ་དང་།
དགེ་སློང་ཅིག་གིས་མཆོད་རྟེན་ལ་ཕྱག་བྱས་པས། ལུས་ཀྱི་འོག་ཏུ་ཆུད་པའི་ས་དབང་ཆེན་ལ་
ཐུག་པའི་བར། སའི་རྡུལ་དང་མཉམ་པའི་འཁོར་ལོས་བསྒྱུར་རྒྱལ་ཐོབ་པ་སོགས་རྒྱས་པར་མདོ་
111



༄༅ །jདཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
སྡེ་ན་བཞུགས་པར་བལྟའོ། །དེས་ན། མཆོད་རྟེན་མཆོག་ལ་ཕྱག་རེ་བཙལ་བས་ཀྱང་ །
འཁོར་ལོས་བསྒྱུར་རྒྱལ་གྲངས་མེད་ཐོབ་གྱུར་ན། །ད་ནི་ཚེ་གཞུག་མིང་ལོག་ལྟ་བུ་འདི། །ཕྱག་
འཚལ་བསྐོར་བ་བྱས་ན་མི་གྲག་གམ། །ཞེས་བརྗོད་ཅིང་ལག་ལེན་ལ་འབད་དོ། །
གཉིས་པ་ངེས་པ་བསྐྱེད་ནས་བོགས་དབྱུང་བ་ལ། དམིགས་པ་མ་སྐྱེས་པའི་གེགས་སེལ།
སྐྱེས་པའི་བོགས་འདོན། བརྟན་པའི་ཚད་དང་གསུམ་མོ། །དང་པོ་ལ། རྗེ་དཀོན་མཆོག་ལ་
གསོལ་བ་བཏབ་པ། ཕོ་བཀའ་བརྒྱུད་ཀྱི་དཔེ་ལ་བལྟ་བ། བདག་རང་ལ་བཅུད་བོར་གྱི་མན་
ངག་རྣམས་བྱའོ། །དང་པོ་ནི། ད་ལྟའི་སྡུག་བསྔལ་ཕྲ་མོའང་མི་བཟོད་ཀྱང། ལས་འབྲས་
ཁྱད་དུ་གསོད་པའི་སྙིང་ཁམས་ཅན། །འཇིགས་རུང་ངན་འགྲོའི་གཡང་སར་འཕྱོར་བར་
གདའོ། །ཉིན་མཚན་ཆོས་ཀྱི་འདའ་བར་བྱིན་གྱིས་རློབས། །ཞེས་དང་། ལས་འབྲས་མི་ཤེས་
ཅུང་ཟད་ཤེས་གྱུར་ཀྱང་། མིག་ཅན་གཡང་ལ་འཕྱོངས་སོ་ཆོས་ཀྱི་རྗེ། །སེམས་ཅན་ལས་ཀྱི་
འབྲས་བུ་བསམ་མི་ཁྱབ། རྩེ་གཅིག་དམ་ཆོས་ནུས་པར་བྱིན་གྱིས་རློབས། །ཞེས་ཡང་ཡང་
བརྗོད་ཅིང་གསོལ་བ་བཏབ་བོ། །གཉིས་པ་ནི། སྟོན་པ་སངས་རྒྱས་ཀྱིས། ལྗོན་ཤིང་གཅིག་
གི་དྲུང་དུ་དབུ་སྟོང་དང་གཅིག་བཏང་བ་དང་། ནོར་བཟང་གིས་བཤེས་གཉེན་བསྟེན་པའི་
ཕྱིར་དུ་དཀའ་བ་ཇི་ཙམ་སྤྱད། བྱང་ཆུབ་སེམས་དཔའ་རྟག་ཏུ་ངུས་ཆོས་ཚོལ་བ་ནི་དཀའ་བ་ཇི་
ཙམ་སྤྱད། རྗེ་ནཱ་རོ་པས་དོ་ཤི་ངོ་ཆད་ཀྱི་དཀའ་ཆེན་བཅུ་གཉིས་སོགས་དཀའ་ཐུབ་ཇི་འདྲ་སྤྱད།
རྗེ་མི་ལ་རས་ཆེན་གྱིས། བླ་མའི་ཞབས་ཏོག་གི་དོན་དུ་སྒལ་ཚིགས་ལྔ་གདོལ་ལ་སོང་ཞིང་།
སྒྲུབ་པ་མཛད་པའི་དུས་སུ་སྐུ་སྨད་རྨེན་པར་སོང་བ་སོགས་དཀའ་སྤྱད་ཇི་ཙམ་མཛད། གཞན་
ཡང་མཁས་གྲུབ་གོང་མ་རྣམས་ཀྱིས་ཆོས་ཀྱི་དོན་དུ་བཀའ་ཐུབ་ཞེ་བཅང་། སྡུག་སྐུར་ཅི་ཙམ་
ཅིག་ཉམས་སུ་བཞེས། ཁྱོད་ཀྱིས་མ་ལ་སྐྱེས་ནས་ད་ལྟའི་བར་དུ་གྲོང་དུ་འདོད་པའི་འདུན་མ་
རང་ཅི་བྱས། མནོ་མི་ཤེས་པར་མང་དུ་བསྡད། མནོ་ཤེས་ནས་ལོ་བཅོ་ལྔ་བཅུ་དྲུག་གི་བར་
རྩེད་འཕྲོའི་དབང་དུ་སོང་། དེ་ནས་སུམ་ཅུ་ཐ་ཐོའི་བར་བག་མེད་ཀྱི་དབང་དུ་སོང་། གྲོགས་
བཟང་པོས་ལེགས་པ་བསླབས་ན་འཁོན་དུ་འཛིན། གྲོགས་ངན་ལ་དགའ་ཞིང་། ཅི་མིན་སྣ་
བརྒྱད་དང་། སྣང་བ་གང་དྲན་བྱེད། བྱས་ན་དགའ་བ་ཚོ་བོར་ནས། མི་བྱས་པས་ཆོག་པ་ཚོ་
བྱེད། དེའི་རྒྱུ་མཚན། སྡོམ་པ་ཅི་བླངས་ཀྱང་ཉེས་ལྟུང་གིས་མ་གོས་པ་གང་ཡོད། བཙུན་པ་
ཡིན་ན་སོ་ཐར་རེ་ལེན་ལོ་བྱས། ཁྱིམ་པ་ཡིན་ན་དབང་བསྐུར་རེ་ཞུ་ལོ་བྱས་ཀྱང་། བསྲུང་སྡོམ་
112



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ཀྱི་གནད་མི་ཤེས། ཐར་བསླབ་བྱ་རེ་ཡང་བློ་ལ་མེད། ཡོད་ཀྱང་ཉམས་ལེན་མི་བྱེད་པར།
དཀོར་ཟས་དཀོར་ཆུ་ཅི་ཐོབ་གང་ཐོབ་བྱས་ནས། སངས་རྒྱས་ཀྱིས་གསུངས་པ་སྣ་རེ་ཡང་མགོ་
ཐོན་རྒྱུ་མེད། གང་མ་གསུངས་པ་དེ་སེམས་ལ་ཤར་ཚད། ལག་ཏུ་ལོངས་ཚད་བྱས་ནས་དུས་
གཏན་གྱི་འདུན་མ་གཏན་རླག་ལ་གཏོང་པ་འདི། སྙིང་མ་རུལ་ན་འདི་བས་ཡི་མུག་པ་དང་ངུ་
བྲོ་བ་མེད། ད་དུང་ཡང་བདེ་བ་འདོད་ཅིང་སྡུག་བསྔལ་མི་འདོད་ན། བཀའ་བརྒྱུད་གོང་མའི་
རྣམ་ཐར་སོགས་ལ་སྐྱེད་བལ་ཐག་ཙམ་ཐོན། བློ་སྣ་ཞིང་ཆུང་ལྟར་སྒྱུར་དགོས་པར་འདུག་སྟེ།
དེ་ཡང་། ཡང་དགོན་པའི་ཞལ་ནས། དལ་འབྱོར་མི་ལུས་རྙེད་པར་དཀའ། །ཐོབ་དཀའི་མི་ཚེ་
ཡེངས་ལ་ཟད། །ནམ་འཆི་ཆ་མེད་རྟིང་ནས་གཏུགས། །ཤི་ནས་གར་སྐྱེ་རང་དབང་མེད། །
བརྩོན་འགྲུས་བློ་བསྐྱེད་འདོན་ནུས་ན། །འོ་སྐོལ་དཔོན་སློབ་གྲོས་མཐུན་འཆམ། །ལྟོགས་
རིར་ཤི་ཡང་ལོག་འཚོ་སྤོང་། །ལྟོས་མེད་བློ་ཕུགས་སྤྲང་ལ་གཏོད། །འཕྱ་རུང་སྨོད་རུང་མི་ཆོས་
བཤོལ། །ཚེ་དང་སྒྲུབ་པ་སྙོམ་ནུས་ཤིང་། །ཇི་དགུ་ཐེང་ལ་འབོར་ནུས་ན། །འོ་སྐོལ་དཔོན་
སློབ་གྲོས་མཐུན་འཆམ། །གཟུགས་བརྙན་སྒྱུ་མའི་རིང་སྨུས་ཀྱིས། །དྲེད་པོའི་གཉའ་ལྟ་མི་
མཛད་ཅིང་། ངན་པའི་མར་དཔེ་མི་བལྟ་བར། །ཆོས་སྤྱན་གྱེན་ལ་གཟིགས་ནས་ཀྱང་། །
བཀའ་བརྒྱུད་མི་རྗེས་སྙོག་ནུས་ན། །འོ་སྐོལ་དཔོན་སློབ་གྲོས་མཐུན་འཆམ། །ཞེས་གསུངས་
པ་ལྟ་བུ་ཡིན། མདོར་ན། དམ་པ་རྣམས་ཀྱིས་དཀའ་སྤྱད་མཛད་པ་ཡིས། །ཐུགས་ལ་བཞེད་
དགུའི་གྲུབ་པ་ཐོབ་ནས་སོང་། །ཁྱོད་ཀྱི་བྱ་སྤྱོད་འདི་ལ་བལྟས་ཙ་ན། །ད་དུང་ངན་འགྲོའི་
འགྲམ་རྡོ་བྱེད་པར་ངེས། །རང་གིས་རང་ལ་ཕྱི་ཐག་བསྲིངས་ནས་ནི། །མིག་ཅན་གཡང་ལ་
འཕྱོང་བ་འདི་བོར་ལ། །བཀའ་བརྒྱུད་གོང་མའི་རྣམ་ཐར་མིག་གིས་ལྟོས། །ད་ནི་བློ་སྐྱེད་ཐོན་
ཅིག་སྙིང་རུལ་ལོ། །ཞེས་ཡང་ཡང་བརྗོད་ཅིང་དྲག་ཏུ་བསམ་མོ། །གསུམ་པ་ནི། དེ་ལྟར་བྱས་
ཀྱང་མ་སྐྱེས་ན། དང་པོར་ཟློག་སྒོམ་བྱ་སྟེ། ཁྱོད་ཀྱིས་འདྲ་སྡིག་པ་ནི་གཏན་ནས་མ་བསགས།
གལ་ཏེ་བསགས་ཀྱང་ཁྱོད་འདྲ་ངན་འགྲོར་སྐྱེ་དོགས་མེད། དེས་ན་ཁྱོད་ཀྱི་བྱ་སྤྱོད་འདི་སྔར་
ཡང་ལེགས་འདུག །ད་དུང་ལེགས་པ་འོང་བས་འདི་ཀ་ལ་ཐག་ཆོད། ཞེང་དུ་ཡང་འདི་ཆེ་ཞིང་།
དཀྱུས་སུ་ཡང་འདི་རིང་བས། སྣང་བ་གང་དྲན་གྱིས་ལ། མི་དགོས་པོ་ཐམས་ཅད་ལག་ཏུ་
ལོང་། དགོས་པ་ཐམས་ཅད་ཡལ་བར་དོར་ཅིག ། སྡིག་མེད་ཁྱོད་འདྲ་ངན་འགྲོར་མི་སྐྱེ་
པ
བས། །མི་མཆོག་ཁྱོད་རང་སྣང་བ་གང་དྲན་གྱིས། ། སྔར་ཡང་ཁྱོད་ཀྱིས་འདི་བཞིན་བྱས་པ་
113



༄༅།།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
*****ཡིས། །ད་ལྟའི་འདུན་ནས་འདི་ལ་གཏུགས་པ་ཡིན། །ཞེས་བརྗོད་ལ་དྲག་ཏུ་བསམ་མོ། །
གཉིས་པ་བོགས་འདོན་ནི། ཧ་ཅང་ལྟེང་འགྲུས་མེད་པར་ཆུ་བོ་རྒྱུན་གྱི་རྣལ་འབྱོར་གྱིས་བསྐྱང་
བར་བྱ་སྟེ། དེ་ཡང་ཚེ་དང་སྒྲུབ་པ་མཉམ་ནས་བརྟན་པ་ནམ་ཐོབ་ཀྱི་བར་དུ་སྒོམ་དགོས་པ་
ཡིན་ནོ། གསུམ་པ་བརྟན་པའི་ཚད་ནི། ལོ་ཆེན་རིན་ཆེན་བཟང་པོ་དང་། འབོན་གུང་རྒྱལ་ལྟ་
བུ་ཡིན་ཏེ། ལོ་ཆེན་གྱིས་སྒྲུབ་ཁང་སུམ་རིམ་གྱི་སྒོ་ལ་རིམ་པ་བཞིན། མི་དགེ་བ་དང་། ཆོས་
མིན་དང་། རང་འདོད་ཀྱི་རྟོག་པ་སྐྱེས་ན། ཆོས་སྐྱོང་རྣམས་ཀྱིས། ངའི་མགོ་བོ་ཚལ་བར་
ཁོས་ལ་ཕྱི་མ་མནར་མེད་དུ་སྐྱུར་ཅིག །ཅེས་མནའ་བོར་ནས་བསྒྲུབས་པས་ལོ་དྲུག་ལ་མཆོག་གི་
དངོས་གྲུབ་ཐོབ་སྟེ། མཁའ་སྤྱོད་དུ་གཤེགས་པ་ཡིན་ནོ། །འབན་གྱིས། ཉོན་མོངས་ཀྱི་མཁར་
སྒོར། གཉེན་པོའི་མདུང་ཐུང་བཟུང་ནས། ཁོ་སྒྲིམ་ན་ངའང་སྒྲིམ། ཁོ་གློད་ན་ངའང་གློད་
པས། རིང་པོ་མ་ཐོགས་པར། ཉོན་མོངས་པའི་གཡུལ་ལས་རྒྱལ་ཏེ་གྲུབ་པ་ཐོབ་བོ། །དེས་ན་
རང་རེ་རྣམས་ཀྱང་ཚེ་གཞུག་ཟེན་ལྷག་ཙམ་འདི་ལ་སྙིང་རུས་བསྐྱེད་ནས་འབད་པར་བྱའོ། །
གསུམ་པ་དོན་བསྡུ་བ་ནི། །བླང་དོར་ཉམས་སུ་ལེན་ཚུལ་དེ་ཡང་བསམ་པ་གཙོ་ཆེ་སྟེ། སྦྱོར་
རྗེས་མ་ཚང་ན་དངོས་གཞི་ཆེན་པོ་བྱས་ཀྱང་། བྱས་ལ་མ་བསགས་པའི་ལས་དང་། སྦྱོར་རྗེས་
ཚང་ན། དངོས་གཞི་མ་ཚང་ཡང་། མ་བྱས་ལ་བསགས་པའི་ལས་ཡིན་ཏེ། དགེ་བཤེས་འབན་
ལ་ཡོན་བདག་འདྲ་མཇལ་དུ་འོང་བ་ཡོད་པས། དེའི་སྔ་གྲོ་ལྷག་པར་རྟེན་གསུམ་ལ་ཞབས་ཏོག་
ཨ་ཐོབ་ཅིག་བྱས་འདུག །དེའི་ཀུན་སློང་ལ་བརྟགས་པས། གཞན་གྱི་མིག་སྔར་མཛེས་ཆོས་སུ་
འདུག་ནས། རྟེན་མཆོད་ལ་ཐལ་བ་སྦར་གང་གཏོར་ནས། དགེ་སློང་རང་ཟག་ཟོག་མ་བྱེད་
པར་བཞུགས་ཅིག་གསུང་། དེ་ཕ་དམ་པས་གསན་པས། བོད་ཀྱི་མཆོད་པ་ཅིག་ལ་འབན་ནག་
གུང་རྒྱལ་གྱི་ཐལ་བ་སྦར་གང་པོ་དེ་བཟང་བར་འདུག་གསུང་ངོ་། །ཡང་སློབ་དཔོན་ཇོ་བཙུན་བྱ་
བ་དགེ་བཤེས་བཟང་པོ་ཅིག་གིས། བླ་མའི་དུས་མཆོད་བཅག་པས། ཁོང་གི་སློབ་མ་གཅིག་ལ་
འཚལ་བའི་དཔོན་དགའ་བདེན་རེ། ད་ལྟ་དབུས་ན་དགེ་བཤེས་ཁོང་བཟང་བར་འདུག་པས།
བླ་མའི་དུས་མཆོད་བཅོག་པ་ནི་མི་འཐད་ཟེར་བ་བདེན་སྙམ་ནས་ཁོང་པ་ལ་ཞུས་པས། ང་བླ་
མ་ལ་མོས་གུས་ཆུང་བའམ་ཆ་རྐྱེན་ཕངས་ནས་བཅོག་པ་མིན་ཏེ། དུས་མཆོད་ལ་དམིགས་ནས་
ཚོང་པ་མང་པོ་འོང་བར་གདའ། དེས་དགེ་འདུན་རྣམས་གཡེངས་ནས་དགེ་སྦྱོར་མང་པོ་
འཆག །བཙུན་པ་གཉེན་པོ་ཆུང་བ་རེ་རེ་ཙམ་ཆུད་འཛའ་བར་འདུག་སྙམ་ནས་བཅག་པ་ཡིན་
114



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
གསུང་། དེ་ལ་མཁས་པ་མང་པོ་ཞལ་མཐུན་པར། དུས་མཆོད་རང་རེ་དངོས་བཟང་བར་
འདུག །ཤིན་ཏུ་ངོ་མཚར་ཆེ་གསུང་། དེ་ལྟར་ཀུན་སློང་ལ་བརྟགས་ནས། ད་ནས་སངས་
རྒྱས་མ་ཐོབ་ཀྱི་བར་དང། ཇི་སྲིད་མ་ཤིའི་བར་དང་། ལོ་འདི་དང་ཟླ་བ་འདིའི་བར། ཞག་
འདི་ལ་སྡིག་པ་སྲོག་གི་ཕྱིར་ཡང་མི་བྱ་སྙམ་པའི་འདུན་པ་དྲག་པོ་བཏང་ནས། ཉིན་བར་ཡང་
དྲན་ཤེས་བཞིན་གྱིས་སྒོ་གསུམ་བསྲུང་ཞིང་། གལ་ཏེ་ཆགས་པས་ཀུན་ནས་བླང་བའི་རྩེད་འཇོ་
དང་། འཆོར་སྒེག་སོགས་དང་། ཞེ་སྡང་གི་ཀུན་ནས་བསླང་བའི་བརྡེག་བརྡུང་འཐབ་མོ་
སོགས་དང་། གཏི་མུག་གིས་ཀུན་ནས་བསླང་བའི་མུ་སྟེགས་ཀྱི་རྣམ་ཐར་དང་སྤྱོད་ལམ་ལ་
གནས་པར་མཐོང་ན། དུག་ཁོང་དུ་སོང་བ་བས་ཀྱང་འགྱོད་པར་བྱ་སྟེ། ཁྱོད་འདྲ་ཅིག་འོང་བ།
དྲུང་པ་ལ་ཤུལ་མེད། ཟོས་པ་ལ་མདོག་མེད། ལབ་པ་ལ་པ་ ལ་སྐྱེད་མེད། བསམས་པ་ལ་སྙིང་མེད།
བྱེད་ཚུལ་འདི་བཞིན་སོང་ཡང་ཁ་ཐོ་ཕྱོགས་བཅུར་འཕྱར་བ་ངུ་བྲོ་བ་ལས་འདུག་གེ །མདོར་ན།
ཞི་བ་ལྷས། ཁྱོད་ཀྱི་སྤྱོད་པ་འདི་འདྲས་ནི། །མི་ཡི་ལུས་ཀྱང་ཐོབ་མི་འགྱུར། །མི་ལུས་ཐོབ་
པར་མ་གྱུར་ན། །སྡིག་པ་འབའ་ཞིག་དགེ་བ་མེད། །ཤིན་ཏུ་རྙེད་དཀའ་ཕན་པའི་ས། །ཇི་
ཞིག་ལྟར་དེ་རྙེད་གྱུར་ན། །བདག་ཉིད་ཤེས་དང་ལྡན་བཞིན་དུ། ། ཕྱིར་ཡང་དམྱལ་བ་དེར་
ཁྲིད་ན། །སྔགས་ཀྱིས་རྨོངས་པ་བྱས་པ་བཞིན། །བདག་ལ་འདིར་སེམས་མེད་དུ་ཟད། །ཞེས་
བརྗོད་ཅིང་བསམ་པར་བྱའོ། །སྒོ་གསུམ་གྱི་ནང་ནས་ཀྱང་ཁྱད་པར་དུ་སེམས་བསྲུང་ལ་འབད་
པར་བྱ་སྟེ། ཞི་བ་ལྷས། བསླབ་པ་བསྲུང་བར་འདོད་པ་ཡིས། །རབ་ཏུ་སྒྲིམས་ནས་སེམས་
བསྲུང་སྟེ། །སེམས་བསྲུང་བརྟུལ་ཞུགས་མ་གཏོགས་པ། །བརྟུལ་ཞུགས་མང་པོས་ཅི་ཞིག་
བྱ། །སེམས་བསྲུང་འདོད་པ་རྣམས་ལ་ནི། །དྲན་པ་དང་ནི་ཤེས་བཞིན་དག །སྲོག་ལ་བབ་
ཀྱང་བསྲུངས་ཤིག་ཅེས། །བདག་ནི་དེ་སྐད་འདོམས་པར་བྱེད། །ཅེས་གསུངས་པ་ལྟར་ཡིན་
ཅིང་། ཡང་སྲིད་ལ་ཉལ་ཁར་ཉིན་བར་གྱི་སྤྱོད་པ་ལ་བརྟགས་ནས་སྡིག་པ་མ་བྱུང་བ་ལ་དགའ་
བ་བསྐྱེད། གལ་ཏེ་མི་དགེ་བ་བཅུ་གང་བྱུང་འདུག་ཀྱང་། འདིས་འཁོར་བ་ཐོག་མེད་ནས་ད་
བར་ཕུང་དུ་བཅུག་པར་མ་ཟད། ད་རང་འཇུག་པར་འདུག་པས། ད་ནི་ཅི་ནས་ཀྱང་མི་འབྱུང་
བར་བྱ་ཞེས་བསམས་ཏེ། ཞི་བ་ལྷས། ཉེས་པ་བྱུང་བ་རེ་རེ་ཞིང་། །བདག་ལ་སྨད་ནས་ཅི་
ནས་ཀྱང་། །བདག་ལ་ཕྱིས་འདི་མི་འབྱུང་བ། །དེ་ལྟར་བྱ་ཞེས་ཡུན་རིང་བསམ། །ཅེས་
གསུངས་པ་ལྟར་བྱའོ། །མདོར་ན། བྱད་ཀྱི་སྐྱོན་ཡོན་མེ་ལོང་ནང་ན་གསལ། །སྤྱོད་པའི་སྐྱོན་
115



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
"
ཡོན་ཆོས་ཀྱི་ནང་ན་གསལ། །ལས་འབྲས་གསལ་བའི་རྒྱུ་འབྲས་མེ་ལོང་ལ། །བལྟས་ནས་བླང་
དོར་བྱས་ན་མི་ལེགས་སམ། །ཞེས་ཡང་ཡང་བརྗོད་ཅིང་དྲག་ཏུ་བསམས་ལ་ལག་ལེན་ལ་འབད་
པར་བྱའོ། །
གཉིས་པ་ངན་འགྲོ་ལས་ཐར་བའི་ཐབས་འཚོལ་བ་ལ། དགེ་ལེགས་ཐམས་ཅད་ཀྱི་སྔོན་
དུ་འགྲོ་བ་ཡིད་ཆེས་ཀྱི་དད་པ་དང་ངེས་འབྱུང་བསྐྱེད་པ། ངན་འགྲོ་ལས་སྐྱོབ་པར་བྱེད་པའི་
སྐྱབས་ཁྱད་པར་ཅན་བསྟེན་པ། ངན་འགྲོར་སྐྱེ་བའི་རྒྱུ་སྡིག་སྒྲིབ་ཐམས་ཅད་སྟོབས་བཞིའི་སྒོ་
ནས་སྦྱང་བ། དེ་ཐམས་ཅད་ཀྱི་དོན་བསྡུ་བ་དང་བཞི་ལས། དང་པོ་ནི། དལ་འབྱོར་རྙེད་
དཀའ་ནས་བཟུང་ནས། ངན་སོང་གི་སྡུག་བསྔལ་བསམ་པ་ཡན་ཆད་ལ། ཡིད་ཆེས་པའི་དད་
པ་དང་ངེས་འབྱུང་བཅོས་མ་མ་ཡིན་པ་བསྐྱེད་ལ་སྙིང་གི་དཀྱིལ། རྐང་གི་ཁོང་རུས་པའི་གཏིང་
ནས་བསམས་པས། ངེས་པ་ཅུང་ཟད་སྐྱེས་པ་དང། དཔེར་ན་མི་སྣང་བ་དེ། མིང་དུ་ཡང་
མེད། བཏོན་དུ་ཡང་མེད་པ་ལྟར་འཇིགས་ཤིང་སྐྲག་པའི་བློ་གཅིག་སྐྱེས་པ་དང་། ད་གཟོད་
འཇིགས་པ་དེ་རྣམས་ལས་སྐྱོབ་པའི་སྐྱབས་ཚོལ་བའི་བློ་སྐྱེའོ། །
གཉིས་པསྐྱབས་ཁྱད་པར་ཅན་ལ་བརྟེན་པ་དང་སྐྱབས་སུ་འགྲོ་དགོས་
པའི་རྒྱུ་མཚན། སོང་བའི་ཕན་ཡོན། མ་སོང་བའི་ཉེས་དམིགས། སྐྱབས་སུ་འགྲོ་ཚུལ་
དངོས་སོ། །དང་པོ་ནི། དཔེར་ན་མི་གཅིག་གང་གཡང་ཆེན་པོ་གཏིང་རིང་བ་ཅིག་ལ་ལྷུང་སྟེ།
ལག་པས་སྟོབས་པས་སྟེས་དབང་གིས་ལམ་ཕྱེད་ཙམ་དུ་རྩྭ་ཕོན་ཅིག་ཟིན་ནས། རྐང་པ་གཉིས་
བརྟེན་པའི་སྟེགས་ཅུང་ཟད་ཅིག་ཀྱང་བྱུང་ནས་དེར་ལུས་པས། སྦྲང་ཚང་ཅིག་འདུག་པ་དེ་
ཡང་འདོན་པ་དང་། ཟ་བའི་བརྩམས་འདྲ་ལ་སེམས་ཡེངས་པའི་བར་ལ། རྩྭ་ཐོན་དེའི་རྩ་བ་ཕྱི་
བ་དཀར་ནག་གཉིས་ཀྱི་ཉིན་མཚན་གཉིས་ལ་རེ་རེ་བཅད་ནས་ཁྱེར། གང་གཡང་དེའི་གཏིང་
ན་ཡང་མེའི་འོབས་དང་། འཁྱག་པའི་གཡང་དང་། མཚོན་གྱི་ར་བ་དང་། གསོད་བྱེད་ཀྱི་
གཤེད་མ་སོགས་འཇིགས་རུང་ཁྲི་འཁྲུགས་པ་ཡོད་དོ། །སྐབས་ཅིག་ཏུ་ལྷགས་པ་དྲག་པོ་ཅིག་
གིས་རྐྱེན་བྱས་ནས་འཇིགས་ཟིང་བ་ཅིག་བྱུང་ནས་དྲན་པ་ཅིག་རྙེད་དེ། ཁོ་རང་དེ་ལ་བལྟས་
པས། ངས་རྩྭ་ཕོན་འདི་ཟིན་པ་དག་སྟེས་ལེགས་འདུག་སྟེ། མི་སྲིད་པའི་ཆོད་ཅིག་དང་སྲིད་
འདུག་སྙམ་དུ་བྱུང་ནས། ཡང་བསྟས་པས་རྩྭ་ཐོན་གྱི་རྩ་བ་དེ་བྱི་བ་དཀར་ནག་གཉིས་ཀྱིས་ཟོས་
ནས་འཆད་ལ་ཁད་དུ་སོང་འདུག་པས་འདི་ནི་ནང་པར་གནང་ལ་འཆད་པར་འདུག །ད་འདི་
116



A 991༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
：
༧ན་མར་འདྲིལ་ན་ཇི་ཙུག་བྱེད་སྙམ་ནས་བལྟས་པས། མེ་འོབས་འཇིགས་རུང་དང་། ཆུ་དང་།
མཚོན་ཆ་སྣ་ཚོགས་མཐོང་བས་སྐྲག་སྟེ། མཆི་མ་གཏོང་བའི་སྤོར་ལས་མི་འདུག །གཡང་དེའི་
ཕྱོགས་གང་ལ་བལྟས་ཀྱང་བདེ་བའི་སྐབས་ནི་མི་འདུག །དེས་ན་གཞན་བྱེད་རྒྱུ་མི་འདུག །རྩེ་
ཡ་གི་ན་མི་རེ་ཙམ་ཡོད་དམ། ཉིན་མེད་མཚན་མེད་བོས་ན་ཐོས་པ་འདྲ་འོང་ངམ། གལ་ཏེ་
ཐོས་ནའང་ཐར་རམ་སྙམ་ནས་ཉིན་མེད་མཚན་མེད་དུ་ཞིང་འབོད་པ་ཅིག་འོང་ངོ་། ། དེ་
བཞིན་དུ་འཁོར་བའི་གད་གཡང་ན་ལྷུང་། རྩྭ་ཡོན་དང་འདྲ་བའི་མི་ལུས་སྔོ་བད་ནི་ཐོབ། སྦྲང་
ཚང་ལ་ཡེངས་ནས་རྩྭ་ཕོན་ཆད་པ་མ་ཚོར་བ་དང་འདྲ་བར། འདོད་ཡོན་ཐལ་བ་སྤར་གང་ལ་
ཡེངས་ནས་འཆི་བ་མ་དྲན། བྱི་བ་དཀར་ནག་དང་འདྲ་བའི་ཉིན་མཚན་གཉིས་ཀྱིས་ཟོས་ནས་
མི་ཚེ་ཟད། གང་གཡང་དང་འདྲ་བའི་ངན་སོང་དུ། ལྷགས་པ་དྲག་པོ་དང་འདྲ་བའི་ནད་དྲག་
པོས་བཏབ་སྟེ། ད་འདིའི་ངང་ལ་ཤི་ན་ཙུག་བྱེད་སྙམ་དུ་ཁོ་རང་གི་ཚུལ་ལ་བལྟས་ཏེ་བསམ་
མནོ་གཏོང་བ་དང་འདྲ། རྩྭ་སྟེས་དབང་གིས་ཟིན་པ་ཇི་འདྲ་ཞིག་སྙམ་པ་དེ་དལ་འབྱོར་རྙེད་
དཀའ་སྒོམ་པ་དང་འདྲ། ཟིན་ཀྱང་འཆད་ལ་ཁད་པ་དེ་འཆི་བ་མི་རྟག་པ་སྒོམ་པ་དང་འདྲ།
ཆད་ནས་གཡང་དྲག་པོར་ལྷུང་བ་དེ་བསགས་པ་སྡིག་པ་ལས་མེད་ཙ་ན། ཤི་ནས་ཀྱང་འགྲོ་ས་
ངན་སོང་ལས་མེད་སྙམ་དུ་རྒྱུ་འབྲས་སྒོམ་པ་དང་འདྲ། ཕྱོགས་གང་ལ་བལྟས་ཀྱང་བདེ་བ་མེད་
པར་མཐོང་བ་དེ་འཁོར་བའི་ཉེས་དམིགས་སྒོམ་པ་དང་འདྲ། གཞན་བྱེད་རྒྱུ་མི་འདུག་སྙམ་དུ་
ཉིན་མཚན་མེད་པར་སྐྱབས་ཚོལ་བའི་ཆོ་ངེས་འདེབས་པ་དེ་བཅོས་མིན་གྱི་སྐྱབས་འགྲོ་བྱེད་པ་
དང་འདྲ། དེས་ན་བཅོས་མིན་གྱི་སྐྱབས་འགྲོ་འོང་བ་ལ་སྔོན་འགྲོའི་ཆོས་འདི་ཚོ་མཐར་ཕྱིན་པ་
བསྐྱང་དགོས་པ་ཡིན། འདི་རྣམས་ལ་མཐར་ཕྱིན་རེ་བྱུང་བཙུག་བྱས་ནས་ཀྱང་། ཁ་ཚིག་ཙམ་
གྱི་སྐྱབས་འགྲོ་ཡིན། ངེས་པ་གཏིང་ནས་མ་རྙེད་པའི་སྐྱབས་འགྲོ་དེ་བྱེད་ལོ་བྱས་ཀྱང་། དེའི་
ངང་ལ་གཉེན་བྱུང་ན་ཆགས་ཞེན་མི་སྤོང་། དགྲ་བྱུང་ན་ཞེ་སྡང་སྐྱེ། ཁྱི་རྐུན་བྱུང་ན་མགོ་བོ་
བརྡུང། ན་ཆུང་བྱུང་ན་ཀུ་རེ་ལབ། ལོང་གཏམ་བྱུང་ན་རྣ་བ་གཏོད། དེས་ན་འདི་འདྲ་ནི་
བྲང་བརྡུང་བའི་སྐྱབས་འགྲོ་ཡིན། མ་བྱས་པ་རང་དྲག །དཔེར་ན་གཡང་དུ་ལྷུང་བའི་མི་དེ་ལ་
འཇིགས་རྐྱེན་མ་བྱུང་གི་བར་ལ་སྐྱབས་འཚོལ་བྱས་ཀྱང་རྣ་ཁུང་དུ་མི་འགྲོ། །འཇིགས་རྐྱེན་དེ་
རྣམས་བྱུང་ན་རང་འཚང་ལེགས་པར་རིག་ནས། ཉིན་མཚན་མེད་པར་སྐྱབས་ཚོལ་བ་རེ།
གཞན་གྱིས་བསླབ་མི་དགོས། ད་ལྟ་ཡང་། གཙང་པོ་ཆེན་པོའི་ཀོ་བ་ལ་འགྲོ་བའམ། ས་
117



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
དོགཡོས་ཆེན་པོ་བྱུང་དུས་སྐྱབས་འགྲོ་དིར་དིར་བྱེད་ཀྱིན་འདུག་པ་དེ་རྣམས་ཤི་བས་འཇིགས་པ་
ཡིན། དེས་ན་འཆི་བ་མི་རྟག་པ་རྣལ་མ་ཅིག་རྒྱུད་ལ་སྐྱེས་ན། ད་གཟོད་སྐྱེ་འགྲོ་རང་ཤུགས་ལ་
འོང་བ་ཡིན་ནོ། །གཉིས་པ་ཕན་ཡོན་ནི། མདོ་ལས། དཀོན་མཆོག་གསུམ་ལ་སྐྱབས་སུ་འགྲོ་
བདེ། ལོག་པ་ལ་མོས་པའི་སྒྲིབ་པ་ཟད་པར་འགྱུར་བ་དང། སྐྱེས་བུ་དམ་པའི་ནང་དུ་བགྲང་
།།
བ་དང་། དཀར་ཕྱོགས་ཀྱི་ལྷ་རྣམས་ཀྱིས་བསྲུང་བ་དང་། ལམ་གྱི་བར་ཆད་ཞི་བ་དང་།
བསོད་ནམས་ཆེན་པོ་དང་། དགའ་བ་ཆེན་པོ་དང་། ཏིང་ངེ་འཛིན་དང་། རྣམ་པར་དག་པ་
སྟེ་བརྒྱད་ཐོབ་པར་གསུངས་སོ། །གཞན་ཡང་བཟང་པོ་ལྔའི་ཡོན་ཏན་འབྱུང་སྟེ། ཚེ་འདིར་
བཟང་བ་ནི། དཀོན་མཆོག་ལ་བློ་བཀལ་བས་སྐྱིད་དུ་སོང་ཟེར་བ་དུ་མ་ཅིག་འདུག་ཅིང་མདོ་
ལས་ཀྱང་གསུངས། འཆི་དུས་བཟང་བ་ནི། བླ་མ་དང་དཀོན་མཆོག་བཞུགས་པའི་སར་འཆི་
ཞིང་བྱིན་རླབས་དང་འཕོ་བ་འདེབས་པ་སོགས་དང་། ཤི་ནས་བར་དོར་བཟང་བ་ནི། རྨི་ལམ་
དུ་བསྐྱེད་རིམ་དྲན་པ་བཞིན་དཀོན་མཆོག་དྲན་པས་འཇིགས་པ་སེལ་བ་ཅིག་འོང་བ་ཡིན། སྐྱེ་
བ་ཕ་རོལ་བཟང་བ་ནི། སྐྱེས་མ་ཐག་དཀོན་མཆོག་དང་མཇལ་ཞིང་སྐྱབས་འགྲོ་བྱེད་པ་བླ་མ་
གསེར་གླིང་པ་ལྟ་བུ་ཡིན། ཁོང་པ་འཁྲུངས་མ་ཐག་དཀོན་མཆོག་ལ་སྐྱབས་འགྲོ་མཛད་པས།
མུ་སྟེགས་པ་རྣམས་ཀྱི་བློ་ལ་མ་རན་ཡང་། རྒྱལ་པོའི་སྲས་སུ་སོང་བས་ཅི་ཡང་བྱེད་མ་ནུས། ལོ་
དྲུག་བདུན་ལོན་དུས་ནགས་གསེབ་དུ་བྱོན་པས། སྟོན་པའི་གསེར་སྐུ་མཐོ་གང་ཙམ་ཅིག་རྙེད་
ནས། དེ་ལ་ཕྱག་མཆོད་འབའ་ཞིག་མཛད་པས་ཐུགས་འདོད་བཞེད་དགུ་འགྲུབ་བོ། །དེས་ན་
ཇེ་བཟང་ལ་འགྲོ་བ་ནི། ལྷ་གསོལ་གྱིན་ལོ་ལེགས། ལོ་ལེགས་ཀྱིན་ལྷ་གསོལ་ཟེར་བ་ལྟ་བུ་ཡིན།
ཡང་ཕན་ཡོན་བརྒྱད་ཐོབ་སྟེ། གནོད་པ་ཞི་བའི་ཕན་ཡོན་བཞི། ཕུན་ཚོགས་ཐོབ་པའི་ཕན་
ཡོན་བཞིའོ། །དང་པོ་གཞན་གྱིས་མི་གནོད་པ་ནི། སྔོན་བྲག་ཕུག་ཏུ་མི་གསུམ་གྱིས་ཉལ་བའི་
ལོ་རྒྱུས་དང་། ཡང་མུ་སྟེགས་རླུང་གི་ཞགས་པ་ཅན་གྱིས་བྱིས་པ་ཐམས་ཅད་དབང་དུ་བྱས་པས་
དཀོན་མཆོག་གསུམ་ལ་སྐྱབས་འགྲོ་བྱེད་པའི་མི་གཅིག་ལ་རླུང་ཞགས་ཆད་ནས་མ་ཐེབས་པ་ལྟ་
བུ་དང་། མི་གཅིག་གིས་ཟམ་འོག་ཏུ་སྐྱབས་འགྲོ་བྱེད་ལོ་བྱས་པས། མི་མ་ཡིན་མང་པོའི་
འགྲུལ་ཆད་པ་ལྟ་བུ་ཡིན། ཡང་སེམས་ཅན་མ་ཡིན་པའི་གནོད་པ་ཞི་བ་ནི། མདོ་ལས་དུ་མ་
ཞིག་གསུངས་ཤིང་། མི་ཅིག་གཡང་ཆེན་པོ་ལ་འདྲིས་པས་སྐྱབས་འགྲོ་བྱས་པས། ཁོ་རང་གིས་
ཁུར་བའི་རྔའི་སྟེང་དུ་ཆགས་ནས་མ་རྡོ་བ་དང་། ཆོས་རྗེ་པས་སྒྲོལ་མ་ལ་གསོལ་བ་བཏབ་པས།;
118



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ཆུས་ཁྱེར་བའི་མི་ཐོན་པ་སོགས་མང་ཞིང་། རང་རེ་རྣམས་ཀྱིས་མྱོང་བས་གྲུབ་པ་མང་ངོ། །
ལས་ངན་པའི་སྡིག་པ་ཞི་བ་ཡང་། མཁན་པོ་ཞིག་ལ་རྩ་ལྟུང་བྱུང་བ་ལ་སྐྱབས་འགྲོ་བྱས་པས།
ནམ་ཞིག་ཚེ་འཕོས་ཏེ་དམྱལ་བར་སྐྱེས་པས། དམྱལ་པའི་མེ་དམར་ལམ་མེ་འདུག་པས། སྔར་
གྱི་བག་ཆགས་དྲན་ཏེ། འདི་དགེ་འདུན་གྱི་སྲོ་ཁང་ཡིན་ནམ་བྱས་པས། དམྱལ་བསྲུངས་
མཚོན་ཆ་ཐོགས་པ་མང་པོ་བྱུང་ནས་། འཆལ་པ་ཁྱོད་ལ་སྲོ་ཁང་ཅིག་གང་ན་ཡོད་ཟེར་ནས་
བརྒྱབ་པས། དེ་ཉིད་དུ་ཚེ་འཕོས་ཏེ་ལྷར་སྐྱེས་སོ། །གཞན་ཡང་། ངན་འགྲོར་མི་ལྟུང་བ་དང་།
ཚེ་རིང་ཞིང་ནད་མི་འབྱུང་བ་དང་། དགོས་འདོད་ཕུན་སུམ་ཚོགས་པ་དང་། བར་ཆད་སེལ་བ་
སོགས་ཀྱི་གཏམ་རྒྱུད་ཤིན་དུ་མང་ཞིང་། རྒྱས་པར་མདོ་སྡེ་རྣམས་ན་བཞུགས་སོ། །བྱང་ཆུབ་
ཕུན་སུམ་ཚོགས་པ་ཐོབ་པ་ནི། སྡོམ་པ་གསུམ་བསྲུངས་པ་ལ་འབྱུང་། སྡོམ་པ་ཐམས་ཅད་ཀྱི་
རྩེ་བའམ་གཞི་རྟེན་ནི། དཀོན་མཆོག་གསུམ་ལ་སྐྱབས་སུ་འགྲོ་བ་ཡིན་ཏེ། མདོ་སྡེ་རྒྱན་ལས།
འཇིག་རྟེན་ཇི་སྲིད་སེམས་ཅན་གྱི། །སྣོད་དང་ཕུན་སུམ་ཚོགས་པ་ཀུན། །ཟློག་དང་འབྱོར་པ་
བྱ་ཕྱིར་དུ། །སངས་རྒྱས་སྐྱབས་ཆེན་ཉིད་དུ་འདོད། །ཅེས་སོ། །སྐྱབས་སོང་བསོད་ནམས་
འདི་ལ་གཟུགས་མཆིས་ན། །ཁམས་གསུམ་ནམ་མཁའ་འདི་ཡང་སྣོད་དུ་ཆུང་། །དེ་ཕྱིར་སྒོ་
གསུམ་གུས་པས་ཉིན་མཚན་དུ། །ཡེངས་མེད་སྐྱབས་སུ་སོང་ན་མི་ལེགས་སམ། །ཞེས་བརྗོད་
ཅིང་བསམ་མོ། །
གསུམ་པ་ཉེས་དམིགས་ནི། ཐར་བ་སྒྲུབ་པའི་ལམ་ཐམས་ཅད་ཀྱི་རྩ་བ་ཡིན་པས། དེ་
ཆད་ནས་འཁོར་བ་ངན་སོང་དུ་གཏན་འཁྱམས་ལ་འགྲོ་ཞིང་། མི་དགེ་བའི་ཕྱོགས་ཐམས་ཅད་
འཕེལ་ནས་དཀོན་མཆོག་གསུམ་གྱི་སྒྲ་ཙམ་ཡང་མི་ཐོས་པར། མཐའ་འཁོབ་དང་། གླིང་
དབར་གྱི་མུན་ཁྲོད་དང་། དུད་འགྲོའི་སྐྱེ་གནས་བརྒྱུད་པ་ལ་སོགས་པ་ཉེས་དམིགས་མཐའ་
ཡས་པ་གསུངས་སོ། །དམ་པ་ཆོས་ཀྱི་སྒྲ་ཙམ་མི་ཐོས་པར། ། ཐར་མེད་ངན་སོང་གནས་སུ་
གཏན་འཁྱམས་ན། །སྡུག་བསྔལ་དཔག་མེད་མྱོང་བ་འདི་སོམས་ལ། །སྒོ་གསུམ་སྐྱབས་སུ་
སོང་ཅིག་སྙིང་རུལ་ལོ། །ཞེས་སོ། །བཞི་པ་སྐྱབས་སུ་འགྲོ་ཚུལ་དངོས་ལ་བཞི། གང་ལ་བརྟེན་
ནས་སྐྱབས་སུ་འགྲོ་བའི་རྒྱུ། དེ་ལ་བརྟེན་ནས་སྐྱབས་སུ་འགྲོ་བའི་ཡུལ། ཇི་ཙམ་གྱིས་སྐྱབས་སུ་
སོང་བའི་ཚུལ། སྐྱབས་སུ་སོང་ནས་བསླབ་པར་བྱ་བའི་རིམ་པའོ། །དང་པོ་ནི། སྔར་བཤད་པ་
ལྟར། ཚེ་འདིར་མི་སྡོད་པར་མྱུར་དུ་འཆི་ཞིང་། ཤི་བའི་འོག་ཏུ་གར་སྐྱེ་རང་དབང་མེད་པའི་
119



༄༅།།དཔལ་ལྡན་ས་སྐྱ་པའི་གསུང་ར་པ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
.
ལལས་ཀྱི་གཞན་དབང་ཅན་ཡིན་ལ། དེའང་དཀར་པོའི་ལས་ཉམ་ཆུང་ཞིང་། ནག་པོའི་ལས་
སྟོབས་ཆེ་བས་ངན་འགྲོར་ལྟུང་པའི་ཚུལ་བསམས་ནས་འཇིགས་ཤིང་སྐྲག་པས་སྐྱབས་ཚོལ་བའི་
བློ་སྐྱེ་ཏེ། ཕྱོགས་ཀྱི་གླང་པོས། གཏིང་མཐའ་མེད་པའི་འཁོར་བ་ནི། །རྒྱ་མཚོའི་ནང་དུ་རྣམ་
པར་གནས། །འདོད་ཆགས་ལ་སོགས་མི་ཟད་པའི། །ཆུ་སྲིན་གྱིས་ནི་ལུས་ཟོས་པས། །དེ་
རིང་གང་ལ་སྐྱབས་སུ་མཆི། ། ཞེས་གསུངས་པ་ལྟར། རང་ངན་འགྲོས་འཇིགས་པ་དང་།
དཀོན་མཆོག་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པ་དང་གཉིས་དགོས་སོ། །གཉིས་པ་
དེ་ལ་བརྟེན་ནས་སྐྱབས་སུ་འགྲོ་བའི་ཡུལ་ལ་གཉིས། ཡུལ་ངོས་བཟུང་བ་དང་། དེ་སྐྱབས་སུ་
འོས་པའི་རྒྱུ་མཚན་ནོ། །དང་པོ་ནི། བསྟོད་པ་ལྔ་བཅུ་པ་ལས། གང་ཞིག་ལ་ནི་ཉེས་པ་
ཀུན། །གཏན་ནས་ཡོང་ཡེ་མི་མངའ་ཞིང་། ། གང་ལ་རྣམ་པ་ཐམས་ཅད་དུ། །ཡོན་ཏན་
ཐམས་ཅད་གནས་གྱུར་པ། །གལ་ཏེ་སེམས་ཤིག་ཡོད་ན་ནི། །དེ་ཉིད་ལ་ནི་སྐྱབས་འགྲོ་
ཞིང། །དེ་བསྟོད་དེ་ནི་བཀུར་བ་དང་། །དེ་ཡི་བསྟན་ལ་གནས་པ་རིགས། །ཤེས་གསུངས་པ་
ལྟར་སྐྱབས་དང་སྐྱབས་མ་ཡིན་པ་འབྱེད་པའི་བློ་ཞིག་ཡོད་ན་ནི། བསླུ་བ་མེད་པའི་སངས་རྒྱས་
བཅོམ་ལྡན་འདས་ལ་སྐྱབས་སུ་འགྲོ་བར་རིགས་སོ། །དེ་བཞིན་དུ། སངས་རྒྱས་ཆོས་དང་དགེ་
འདུན་ཏེ། །ཐར་པ་འདོད་པ་རྣམས་ཀྱི་སྐྱབས། །ཤེས་གསུངས་པ་ལྟར་རོ། །
གཉིས་པ་སྐྱབས་སུ་འོས་པའི་རྒྱུ་མཚན་ནི། བཞི་ལས། དང་པོ་རང་ཉིད་ཤིན་དུ་དུལ་
བའི་བདག་ཉིད་འཇིགས་པ་མེད་པའི་གོ་འཕང་ཐོབ་པའི་ཕྱིར་ཏེ། དེ་མ་ཐོབ་ན་འགྱེལ་བ་ལ་
འགྱེལ་བ་བརྟེན་པ་ལྟར་གཞན་འཇིགས་པ་ལས་སྐྱོབ་མི་ནུས་པའི་ཕྱིར་རོ། ། གཉིས་པ་ནི།
རྣམ་པ་ཐམས་ཅད་དུ་གདུལ་བྱ་འདུལ་བའི་ཐབས་ལ་མཁས་པའི་ཕྱིར་ཏེ། དེ་མེད་ན་སྐྱབས་སུ་
སོང་ཡང་དགོས་པ་མི་འགྲུབ་པའི་ཕྱིར་རོ། ། གསུམ་པ་ནི། ཐུགས་རྗེ་དང་ལྡན་པའི་ཕྱིར་ཏེ།
དེ་མེད་ན་སྐྱབས་སུ་སོང་ཡང་མི་སྐྱོབ་པའི་ཕྱིར་རོ། །བཞི་པ་ནི། ཟང་ཟིང་གི་མཆོད་པས་མི་
མཉེས། སྒྲུབ་པའི་མཆོད་པས་གཉེས་པའི་ཕྱིར་ཏེ། དེ་མེད་ན་ཕན་བཏགས་པ་ལ་བལྟོས་པས་
ཐམས་ཅད་ཀྱི་སྐྱབས་མི་བྱེད་པའི་ཕྱིར་རོ། །མདོར་ན། རང་ཉིད་འཇིགས་པ་ལས་གྲོལ།
གཞན་འཇིགས་པ་ལས་སྒྲོལ་བའི་ཐབས་ལ་མཁས་པ། ཀུན་ལ་ཐུགས་རྗེས་ཉེ་རིང་མེད་པར་
འཇུག །ཕན་བཏགས་མ་བཏགས་ཐམས་ཅད་ཀྱི་དོན་མཛད་པ་ཅིག་སྐྱབས་སུ་འོས་ལ། དེ་
སངས་རྒྱས་ཁོ་ན་ལ་ཡོད་ཀྱི། དབང་ཕྱུག་སོགས་ལ་མེད་པས། སངས་རྒྱས་སྐྱབས་ཡིན་ལ། དེ་བ
120



:༄༅ །།སྐྱེས་བུ་གསུམ་གྱི་ལཱམ་རིམ་རྒྱས་པ་ཁྲིད་དུ་སྦྱར་བ།
ཡིས་བསྟན་པའི་ཆོས་དང་། དེའི་སྲས་བྱང་ཆུབ་སེམས་དཔའ་ཡང་སྐྱབས་སུ་འོས་སོ། །
བསྔགས་འོས་བསྔགས་བསྟོད་ལས་ཀྱང་། ང་ནི་མགོན་མེད་ཁྱེད་རྣམས་ཀྱི། །གྲོགས་སུ་གྱུར་པ་
ཞེས་སྒྲོགས་ཤིང་། མཐའ་དག་མཁྱུད་པ་བཞིན་དུ་བཞུགས། ཅེས་དང༌། ཁྱོད་དང་མཚུངས་
པ་གཞན་མ་མཆིས། །གཞན་ནི་རང་གི་དོན་ཙམ་བྱེད། །ཁྱོད་ནི་གཞན་དོན་ཁོ་ན་མཛད། །
དེ་ཕྱིར་ཁྱོད་ལ་སྐྱབས་སུ་མཆི། །ཅེས་གསུངས་སོ། །
གསུམ་པ་ཇི་ཙམ་གྱིས་སྐྱབས་སུ་སོང་བའི་ཚུལ་ལ། བསྡུ་བ་ནས་གསུངས་པ་བཞི་སྟེ།
ཡོན་ཏན་ཤེས་པ་དང་། ཁྱད་པར་ཤེས་པ་དང་། ཁས་བླངས་པ་དང་། གཞན་དུ་མི་སྨྲ་བས་
སྐྱབས་སུ་སོང་བའོ། །དང་པོ་ཡོན་ཏན་ཤེས་ནས་སྐྱབས་སུ་འགྲོ་བ་ལ་གསུམ། སངས་རྒྱས་
དང་ཆོས་དང་དགེ་འདུན་གྱི་ཡོན་ཏན་ནོ། །དང་པོ་སངས་རྒྱས་ཀྱི་ཡོན་ཏན་ལ་ཡང་སྐུ་དང་
གསུང་དང་ཐུགས་དང་འཕྲིན་ལས་སོ། །དང་པོ་སྐུའི་ཡོན་ཏན་ནི། སངས་རྒྱས་ཀྱི་མཚན་དང་
དཔེ་བྱད་བཟང་པོ་རྣམས་ཡིད་ལ་དྲན་པར་བྱ་སྟེ། དཔེ་ལ་བསྟོད་པ་ལས། ཁྱོད་སྐུ་མཚན་གྱིས་
སྤྲས་གྱུར་པ། །མཛེས་གྱུར་མིག་གི་བདུད་རྩི་ནི། །སྤྲིན་མེད་སྟོན་ཁའི་ནམ་མཁའ་ལ། །སྐར་
མའི་ཚོགས་ཀྱིས་སྤྲས་པ་འདྲ། །ཐུབ་པ་གསེར་གྱི་མདོག་ལྡན་པ། །ཆོས་གོས་ཀྱིས་གཡོགས་
མཛེས་པའི་སྐུ། །གསེར་གྱི་རི་ཡི་རྩེ་མོ་ནི། །འཚམས་ཀྱི་སྤྲིན་གྱིས་དཀྲིས་པ་འདྲ། །མགོན་
ཁྱོད་རྒྱན་གྱིས་མ་བརྒྱན་ཡང་། །ཞལ་གྱི་དཀྱིལ་འཁོར་མདངས་གང་ཡིན། །ཟླ་བའི་དཀྱིལ་
འཁོར་རྒྱས་གྱུར་པ། །སྤྲིན་དང་བྲལ་ལའང་དེ་མ་མཆིས། །ཤེས་སོགས་དྲན་པར་བྱའོ།
གཉིས་པ་གསུང་གི་ཡོན་ཏན་ནི། འཇིག་རྟེན་གྱི་ཁམས་ཀྱི་སེམས་ཅན་གང་ཡོད་པ་ཐམས་ཅད་
ཀྱིས། དུས་གཅིག་ལ་དྲི་བ་མི་འདྲ་བ་རེ་རེ་དྲིས་ན། སེམས་ཀྱི་སྐད་ཅིག་གཅིག་དང་ལྡན་པའི་
ཤེས་རབ་ཀྱིས་བཟུང་ནས། གསུང་གཅིག་གིས་དྲི་བ་ཐམས་ཅད་ཀྱི་ལན་རང་རང་གི་སྐད་དུ་
ཤིན་དུ་གསལ་བ་གོ་བར་མཛད་དེ། བདེན་པ་དང་པོའི་ལེའུ་ལས། འདི་ལྟར་སེམས་ཅན་ཀུན་
གྱི་ངེས་པའི་ཚིག །མང་པོ་དག་གིས་དུས་གཅིག་ཞུ་ཞུས་ན། །གསུང་དབྱངས་གཅིག་གིས་སོ་
སོར་ལན་ཀྱང་འདེབས། །དེ་ལྟ་བས་ན་འདྲེན་པ་འཇིག་རྟེན་ན། །ཚངས་པའི་སྒྲ་དབྱངས་
གསུང་སྒྲོགས་མཁྱེན་པར་མཛོད། ཅེས་དང་། གསུང་གཅིག་ཉིད་དུ་གསུང་མོད་ཀྱི། དུ་མ་
ཉིད་དུ་སོ་སོར་གོ །ཅེས་སོ། །གསུམ་པ་ཐུགས་ཀྱི་ཡོན་ཏན་ལ་གཉིས། མཁྱེན་པའི་ཡོན་ཏན་
དང་། བརྩེ་བའི་ཡོན་ཏན་ནོ། །དང་པོ་ནི། ཤེས་བྱ་ཇི་ལྟ་བ་དང་ཇི་སྙེད་པ་ཐམས་ཅད་ལག་A
.
121



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ་
་པ་59/
༔མཐིལ་དུ་སྐྱུ་རུ་ར་བཞག་པ་ལྟར་མཁྱེན་པ་ཐོགས་པ་མི་མངའ་བ་འཇུག་པས། ཤེས་བྱ་མཐའ་
དག་ལ་ཐུབ་པའི་མཁྱེན་པས་ཁྱབ་ཀྱི། དེ་ལས་གཞན་པ་རྣམས་ཀྱིས་ནི་ཤེས་བྱ་རྒྱ་ཆེ་བ། ། ཤེས་
པ་རྒྱ་ཆུང་བས་མ་ཁྱབ་པའི་ཕྱིར་རོ། །དེའང་སྔགས་བསྟོད་ལས། ཁྱོད་འབའ་ཞིག་གི་ཡེ་ཤེས་
ཀྱིས། །ཤེས་བྱ་མཐའ་དག་ཁྱབ་ལགས་ཀྱི། །ཁྱོད་ལས་གཞན་པ་ཐམས་ཅད་ཀྱི། །ཤེས་བྱ་ཁོ་
ན་ལྷག་པ་ལགས། །ཤེས་སོ། །ཡོན་ཏན་ནི། སེམས་ཅན་རྣམས་ཉོན་
མོངས་ཀྱིས་རང་དབང་མེད་པར་བཅིངས་པ་བཞིན་དུ། ཐུབ་པ་ཡང་ཐུགས་རྗེ་ཆེན་པོ་རང་
དབང་མེད་པར་བཅིངས་པས། འགྲོ་བ་རྣམས་སྡུག་བསྔལ་བ་ལ་གཟིགས་ནས་ཐུགས་རྗེ་རྒྱུན་
ཆད་མེད་པར་སྐྱེ་སྟེ། བརྒྱ་ལྔ་བཅུ་པ་ལས། འགྲོ་བ་འདི་དག་ཐམས་ཅད་ནི། །ཁྱད་མེད་ཉོན་
མོངས་རྣམས་ཀྱིས་བཅིངས། །ཁྱོད་ནི་གྲོལ་བའི་ཉོན་མོངས་དང་། །གྲོལ་སླད་ཡུན་རིང་ཐུགས་
རྗེས་བསྡམས། །དང་པོ་ཁྱོད་ལ་ཕྱག་བགྱིའམ། །འོན་ཏེ་གང་གིས་འཁོར་བར་ཁྱོད། །སྐྱོན་
མཁྱེན་ཡུན་རིང་དེ་ལྟ་བུར། །བཞུགས་མཛད་ཐུགས་རྗེ་ཆེ་ལ་བགྱི། །ཅེས་སོ། 
།
བཞི་པ་འཕྲིན་ལས་ཀྱི་ཡོན་ཏན་ནི། སྐུ་གསུང་ཐུགས་ཀྱི་འཕྲིན་ལས་ལྷུན་གྱིས་གྲུབ་པ་
དང་། རྒྱུན་མི་འཆད་པ་གཉིས་ཀྱིས་སེམས་ཅན་ལ་ཕན་འདོགས་པར་མཛད་པའོ། །དེ་ཡང་
གདུལ་བྱའི་ངོས་ནས་དཀྲིར་རུང་ན། ཐུབ་པ་ལ་གདུལ་བྱ་དེ་ཕུན་ཚོགས་དང་མ་སྤྲད་པ་དང་
རྒུད་པ་དང་། མ་དྲངས་པ་མེད་པས་བགྱི་བར་འོས་པ་ཐམས་ཅད་ངེས་པར་མཛད་པ་ཡིན་ཏེ།
བརྒྱ་ལྔ་བཅུ་པ་ལས། ཁྱོད་ཀྱིས་ཉོན་མོངས་གཞོམ་པ་བཤད། །བདུད་ཀྱི་གཡོ་དག་བསྟན་པ་
མཛད། ། འཁོར་ བའི་ རང་ བཞིན་ མི་ ཟད་ བརྗོད། ། འཇིགས་ པ་ མེད་ པའི་ ཕྱོགས་ དང་
བསྟན། །ཕན་དགོངས་ཐུགས་རྗེ་ཅན་གྱིས་ནི། །སེམས་ཅན་རྣམས་ལ་བགྱི་འཚལ་བ། །གང་
ཞིག་ཁྱོད་ཀྱིས་མ་མཛད་པ། །གཞན་གོ་ཅི་ཞིག་མཆིས་ལགས་ཀྱེ། །ཞེས་དང་། བསྔགས་འོས་
བསྔགས་བསྟོད་ལས། ཁྱོད་ཀྱིས་གང་ལ་འགྲོ་བ་དག །མ་དྲངེས་རྒུད་པ་དེ་དག་མཆིས། །
གང་དང་འཇིག་རྟེན་པ་ཕྲད་པའི། །ཕུན་ཚོགས་དེ་ཡང་གང་ཞིག་མཆིས། །ཤེས་གསུངས་པ་
ལྟར་དྲན་པར་བྱའོ། །དེ་དག་སངས་རྒྱས་རྗེས་སུ་དྲན་ཚུལ་མདོར་བསྡུས་པ་སྟེ་སྒོ་སྣ་ཚོགས་
ནས་དྲན་པར་བྱས་ན་དད་པ་ཡང་སྒོ་དུ་མ་ནས་སྐྱེ་ལ། ཡང་དང་ཡང་དུ་དྲན་པར་བྱས་ན་།
ཤུགས་དྲག་ལ་རྒྱུན་རིང་བར་འགྱུར་ཏེ། དཀོན་མཆོག་གཞན་གཉིས་ཀྱི་ཡོན་ཏན་ཡང་དེ་དང་
འདྲའོ། །གཉིས་པ་ཆོས་ཀྱི་ཡོན་ཏན་ནི། སངས་རྒྱས་ལ་གུས་པ་རྒྱུ་མཚན་དུ་བྱས་ཏེ། སངས་A
122



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
རྒྱས་ཡོན་ཏན་མཐའ་ཡས་པ་ཅན་འདི་ནི། ཆོས་ལུང་དང་རྟོགས་པའི་ཆོས། འགོག་པ་དང་
ལམ་གྱི་བདེན་པ་སྐྱོན་སྤངས་པ། ཡོན་ཏན་སྒྲུབ་པའི་བདག་ཉིད་ཅན་མངོན་དུ་བྱས་པ་དང།
བསྒོམ་པ་ལས་བྱུང་བའོ་སྙམ་དུ་དྲན་པར་བྱ་སྟེ། ཆོས་ཡང་དག་པ་སྡུད་པ་ལས། གང་སངས་
རྒྱས་བཅོམ་ལྡན་འདས་དེ་དག་ནི་ཡོན་ཏན་མཐའ་ཡས་མུ་མེད་པ་སྟེ། དེ་དག་ནི་ཆོས་ལ་ སྐྱེས་
པ། ཆོས་ཀྱི་མགོ་སྐལ་ལ་སྤྱོད་པ། ཆོས་ཀྱི་སྤྲུལ་པ། ཆོས་བདག་པོར་གྱུར་པ། ཆོས་ལས་བྱུང་
བ། ཆོས་ཀྱི་སྤྱོད་ཡུལ་ཆོས་ལ་རྟོན་པ། ཆོས་ཀྱི་གྲུབ་པ་སྟེ་ཞེས་གསུངས་སོ། དེ་བས་ན། ལས་
སྒྲིབ་སྦྱོང་ཞིང་རེ་འདོད་སྐོང་བའི་ཆོས། །ཤེས་དང་། ཐོག་མ་བར་དང་མཐར་དགེ་བ། །རྣམ་
པར་དཀར་ལ་མ་འདྲེས་པ། །ངེས་པར་འབྱུང་བ་མཆོག་གི་ལམ། །དམ་པའི་ཆོས་ལ་སྐྱབས་སུ་
མཆི། །ཞེས་སོ། །
གསུམ་པ་དགེ་འདུན་གྱི་ཡོན་ཏན་ལ། གཙོ་བོ་ནི་འཕགས་པའི་གང་ཟག་རྣམས་ཡིན་ལ།
དེ་ཡང་ཆོས་ཀྱི་ཡོན་ཏན་དྲན་ཏེ། དེ་ཚུལ་བཞིན་དུ་སྒྲུབ་པའི་སྒོ་ནས་དྲན་པར་བྱེད་པ་སྟེ།
ཆོས་ཡང་དག་པར་བསྡུད་པ་ལས། དགེ་འདུན་ནི། ཆོས་སྨྲ་བ། ཆོས་སྦྱོང་བ། ཆོས་སེམས་
པ། ཆོས་ཀྱི་ཞིང་། ཆོས་འཛིན་པ། ཆོས་སྟོན་པ། ཆོས་ལ་མཆོད་པ། ཆོས་ཀྱི་བྱ་བ་བྱེད་པ།
ཆོས་ཀྱི་སྤྱོད་ཡུལ་བ། ཆོས་སྤྱོད་པ་ཕུན་སུམ་ཚོགས་པ། རང་བཞིན་གྱིས་དྲང་བ། རང་བཞིན་
གྱིས་དག་པ། སྙིང་རྗེའི་ཆོས་ཅན། སྙིང་རྗེ་དང་ལྡན་པ། རྟག་ཏུ་དབེན་པའི་སྤྱོད་ཡུལ་བ།
རྟག་ཏུ་ཆོས་ལ་གཞོལ་བ། རྟག་ཏུ་དཀར་པོ་སྤྱོད་པའོ། །ཞེས་སོ། །དེ་ཡང་། གྲོལ་ནས་གྲོལ་
བའི་ལམ་ཡང་སྟོན། །བསླབ་པ་དག་ལ་རབ་ཏུ་གུས། །ཞིང་གི་དམ་པ་ཡོན་ཏན་ཞིང་། །དགེ་
འདུན་ལ་ཡང་སྐྱབས་སུ་མཆི། །ཞེས་སོགས་ཀྱི་དོན་དྲན་བཞིན་དུ་བརྗོད་པར་བྱའོ། །
གཉིས་པ་ཁྱད་པར་ཤེས་ནས་སྐྱབས་སུ་འགྲོ་བ་ནི། བསྡུ་བ་ནས་བྱུང་བ་ལྟར་དཀོན་
མཆོག་གསུམ་ནང་ཕན་ཚུན་གྱི་ཁྱད་པར་ཤེས་ནས་སྐྱབས་སུ་འགྲོ་བའོ། །གསུམ་པ་ཁས་བླངས་
པས་སྐྱབས་སུ་འགྲོ་བ་ནི། སངས་རྒྱས་ལ་སྐྱབས་སྟོན་པ་དང་། ཆོས་མྱང་འདས་ལ་སྐྱབས་
དངོས་དང། དགེ་འདུན་ལ་སྐྱབས་སྒྲུབ་པའི་གྲོགས་སུ་བཟུང་བའི་སྒོ་ནས་སྐྱབས་སུ་འགྲོ་བ་སྟེ།
འདུལ་བ་རྒྱ་ཆེར་འགྲེལ་ལས་འབྱུང་བ་ལྟར་རོ། །བཞི་པ་གཞན་མི་སྨྲ་བས་སྐྱབས་སུ་འགྲོ་བ་ནི།
ནང་པ་དང་། ཕྱི་པའི་སྟོན་པ་དང་བསྟན་པ་དང་། དེ་ལ་སློབ་པ་རྣམས་ཀྱི་མཆོག་དམན་ཤེས་
ནས། དཀོན་མཆོག་གསུམ་ཁོ་ན་ལ་སྐྱབས་སུ་འཛིན་གྱི། དེ་དག་དང་མི་མཐུན་པའི་སྟོན་པ་
123



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
,སོགས་ལ་སྐྱབས་སུ་མི་འཛིན་པའོ། །དེ་གཉིས་ཀྱི་ཁྱད་པར་ལ་སྟོན་པའི་ཁྱད་པར་ནི། སངས་
རྒྱུས་ནི་སྐྱོན་མེད་ཅིང་ཡོན་ཏན་རྫོགས་ལ། གཞན་གྱི་སྟོན་པ་ནི་དེ་ལས་བཟློག་པ་སྟེ། ཁྱད་
བར་འཕགས་བསྟོད་ལས། བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་བདག་
སྐྱབས་མཆི། །ཅི་ཡི་སླད་དུ་ཞེ་ན་ཁྱོད། །སྐྱོན་མི་མངའ་ལ་ཡོན་ཏན་ལྡན། །ཞེས་དང། མུ་
སྟེགས་གཞན་གྱི་གཞུང་ལུགས་ལ། །ཇི་ལྟ་ཇི་ལྟར་རྣམ་བསམས་པ། །དེ་ལྟ་དེ་ལྟར་མགོན་
ཁྱོད་ལ། །བདག་གི་སེམས་འདི་དད་པར་གྱུར། །ཞེས་སོ། །བསྟན་པའི་ཁྱད་པར་ནི། རྒྱལ་
བའི་བསྟན་པ་ནི། ལམ་བདེ་བས་འབྲས་བུ་བདེ་བ་ཐོབ་པ་དང་། འཁོར་བའི་རྒྱུན་ལས་ཟློག་པ་
དང། ཉོན་མོངས་རྣམ་པར་བྱང་བར་བྱེད་པ་དང་། ཐར་འདོད་མི་སླུ་བ་དང་། གཅིག་ཏུ་
དགེ་བ་དང་། ཉེས་པ་དག་པར་བྱེད་ལ། ཕྱི་རོལ་པའི་བསྟན་པ་ནི་དེ་ལས་ཟློག་པ་སྟེ། ཁྱད་
པར་འཕགས་བསྟོད་ལས། གང་སླད་ཁྱོད་ཀྱི་བསྟན་པ་ནི། །བདེ་བས་བདེ་བ་ཐོབ་བགྱིད་
པ། །དེ་སླད་སྨྲ་བའི་སེང་ཁྱོད་ཀྱི། །གཞུང་ལུགས་ལ་ནི་འགྲོ་འདི་དང་། །ཅེས་གསུངས་སོ། །
དཀོན་མཆོག་གསུམ་གྱི་ཡོན་ཏན་བསམ་མི་ཁྱབ། །སྐྱབས་སོང་ཕན་ཡོན་འདི་ལའང་མཐའ་མ་
མཆིས། །འདི་ཕྱི་གཏན་གྱི་འདུན་མ་ལེགས་འདོད་ན། །རྩེ་གཅིག་སྐྱབས་འགྲོ་གྱིས་ཤིག་སྙིང་
རུས་ལོ། །ཞེས་བརྗོད་དོ། །
བཞི་པ་སྐྱབས་སུ་སོང་ནས་བསླབ་པར་བྱ་བའི་རིམ་པ་ལ་གཉིས། བསྡུ་པ་ལས་
པ་བྱུང་བ་
དང་། མན་ངག་ལས་བྱུང་བའོ། །དང་པོ་ལ་བཞི་ཚན་གཉིས་ལས། བཞི་ཚན་དང་པོ་ནི།
སྐྱེས་བུ་དམ་པ་བསྟེན་པ་ནི། སྔར་བཤད་པ་ལྟར་བཤེས་གཉེན་དམ་པ་ཡོན་ཏན་ཐམས་ཅད་ཀྱི་
འབྱུང་གནས་སུ་ཤེས་ནས་བསྟེན་པའོ། །གཉིས་པ་སངས་རྒྱས་ལ་སྐྱབས་སུ་སོང་བ་ནི། ལམ་
སྟོན་པ་སྐྱབས་སུ་འཛིན་པ་ཡིན་ལ། དེ་དང་རྗེས་སུ་མཐུན་པའི་སྒྲུབ་པ་བྱ་བ་ནི། ལམ་སྟོན་པ་
ལ་དངོས་སུ་བརྟེན་པ་ཡིན་པའི་ཕྱིར་རོ། །གསུམ་པ་ཆོས་ལ་སྐྱབས་སུ་སོང་བ་ནི། ལུང་དང་
རྟོགས་པའི་ཆོས་ལ་སྔོན་དུ་བྱ་བ་འཛིན་པ་ཡིན་ལ། དེ་དང་རྗེས་སུ་བ་སྒྲུབ་པར་བྱ་བ་
ནི་དེ་ཡིན་པའི་ཕྱིར་རོ། །བཞི་པ་དགེ་འདུན་ལ་སྐྱབས་སུ་སོང་བས་ནི། མྱང་འདས་སུ་བགྲོད་
པའི་གང་ཟག་ལ་གྲོགས་སུ་འཛིན་པ་ཡིན་ལ། དེ་དང་རྗེས་སུ་མཐུན་པའི་སྒྲུབ་པ་ནི་ཐར་པའི་
ཕྱིར་དུ་ཞུགས་པ་རྣམས་དང་མཐུན་པར་སློབ་པ་ཡིན་པའི་ཕྱིར་རོ། །བཞི་ཚན་གཉིས་པའི་དང་
པོ། དབང་པོ་མི་རྒོད་པར་བྱ་བ་ནི། དབང་པོ་ཡུལ་ལ་བག་ཡངས་སུ་སོང་བའི་རྗེས་སུ་ཡིད་..
*
124



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
འབྲངས་ནས་ཡུལ་རྣམས་རྒོད་པ་ལ་སྐྱོན་དུ་བལྟས་ནས་ཡིད་ཕྱིར་ཕྱོགས་པར་བྱེད་པའོ། །
གཉིས་པ་བསླབ་པའི་གཞི་ཡང་དག་པར་བླང་བར་བྱ་བ་ནི། སངས་རྒྱས་ཀྱིས་བཅས་པའི་
བསླབ་པའི་གཞི་ཅི་ནུས་སུ་ལེན་པའོ། །
གསུམ་པ་སེམས་ཅན་ལ་སྙིང་རྗེ་བར་བྱ་བ་ནི། རྒྱལ་བའི་བསྟན་པ་སྙིང་རྗེས་ཁྱད་པར་དུ་
བྱས་པས་དེ་ལ་སྐྱབས་སུ་སོང་བས་ཀྱང་སེམས་ཅན་ལ་སྙིང་བརྩེ་བར་བྱ་སྟེ་འཚེ་བ་སྤོང་བའོ། །
བཞི་པ་དུས་དུས་སུ་དཀོན་མཆོག་མཆོད་པ་ལ་བརྩོན་པར་བྱ་བ་ནི། ཉི་མ་རེ་རེ་ཞིང་དཀོན་
མཆོག་མཆོད་པར་བྱེད་པའོ། ། གཉིས་པ་མན་ངག་ལས་བྱུང་བ་ལ་གཉིས། སོ་སོ་བ་དང་།
ཐུན་མོང་གི་བསླབ་བྱའོ། །དང་པོ་ལ་གཉིས། དགག་པའི་དང་། སྒྲུབ་པའི་བསླབ་བྱའོ། །
དང་པོ་ནི། མྱ་ངན་ལས་འདས་པ་ལས། གང་ཞིག་གསུམ་ལ་སྐྱབས་འགྲོ་བ། །དེ་ནི་ཡང་དག་
དགེ་བསྙེན་ཏེ། ནམ་དུའང་ལྷ་ནི་གཞན་དག་ལ། །སྐྱབས་སུ་སོང་བ་མ་ཡིན་ནོ། །དམ་པའི་
ཆོས་ལ་སྐྱབས་འགྲོ་བ། །འཚེ་ཞིང་གནོད་པའི་སེམས་དང་བྲལ། །དགེ་འདུན་ལ་ཡང་སྐྱབས་
འགྲོ་བ། །མུ་སྟེགས་ཅན་དང་འགྲོགས་པ་མིན། །ཅེས་གསུངས་ཏེ། སངས་རྒྱས་ལ་སྐྱབས་སུ་
སོང་བས་འཇིག་རྟེན་པའི་ལྷ་དྲག་པོ་དང་ཁྱབ་འཇུག་སོགས་ལའང་སྐྱབས་སུ་མི་འཛིན་ན། ཡི་
དྭགས་སུ་གྱུར་པའི་ཀླུ་སོགས་ལ་ལྟ་ཅི་སྨོས། ཆོས་ལ་སྐྱབས་སུ་སོང་ནས། མི་དང་། དུད་འགྲོ་
སོགས་ལ་འཆིང་བ་དང་བརྡེག་པ་དང་། གོ་རར་བཞུགས་པ་དང་། སྣ་འབིགས་པ་དང་། མི་
ཐེག་བཞིན་ཁལ་འགེལ་བ་ལ་སོགས་པའི་བསམ་སྦྱོར་གཞན་ལ་གནོད་པ་སྤོང་ངོ་། །དགེ་འདུན་
ལ་སྐྱབས་སུ་སོང་བས་མུ་སྟེགས་ཅན་དང་མི་འགྲོགས་ཤིང་། དཀོན་མཆོག་གསུམ་ལ་སྐྱབས་སུ་
ཡིད་མི་ཆེས་ཤིང་སྐུར་པ་བྱེད་པ་རྣམས་དང་མཐུན་པར་མི་བྱེད་པའོ། །གཉིས་པ་སྒྲུབ་པའི་
བསླབ་བྱ་ནི། དེ་བཞིན་གཤེགས་པའི་སྐུ་གཟུགས། བླུགས་མའམ། སྡེར་སོའམ། རི་མོར་
བྲིས་པ་ལ་སོགས་ཏེ། ཇི་འདྲ་ཞིག་ཡན་ཆད་ལ་ཡང་བཅས་མི་བཏགས་ཤིང་། འོ་རྒྱལ་སར་མི་
བཞག་པ་དང་། སྟ་མར་འཇོག་པ་ལ་སོགས་པའི་མི་གུས་པ་དང་། བརྙས་ཐབས་སྤངས་ནས།
སྟོན་པ་ལྟར་བཀུར་བའི་ཞིང་དུ་བཟུང་སྟེ། བཤེས་སྤྲིང་ལས། ཇི་ལྟར་བདེ་གཤེགས་སྐུ་
གཟུགས་ཤིང་ལས་ཀྱང་། །བགྱིས་པ་ཅི་འདྲའང་རུང་སྟེ་མཁས་པས་མཆོད། །ཅེས་གསུངས་
པ་ལྟར། ཇོ་བོའི་ཕྱག་ཏུ། རྗེ་བཙུན་འཇམ་པའི་དབྱངས་ཀྱི་སྐུ་གཟིགས་པ་ཕུལ་བས། ཇོ་བོའི་
ཞལ་ནས། རྗེ་བཙུན་འཇམ་པའི་དབྱངས་ལ་མི་མཚར་བ་ཡི་མངའ། ལྷ་གཟོ་བ་ནི་འབྲིང་སོ
125



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།།
9གསུང་ངོ་། །ཆོས་ཚིག་བཞི་པ་ཅིག་ཡན་ཆད་ལ་ཡང་མ་གུས་པ་སྤང་ཞིང་། གླེགས་བམ་སྟ་མར་
འཇུག་པ་དང་། ཟོང་དུ་བྱེད་པ་དང་། ས་སྒྲ་བ་དང་། འོ་རྒྱལ་སར་འཇོག་པ་དང་། ལྷམ་དང་
སྦྲགས་ནས་ཁུར་བ་དང་། འགོམ་ཡུག་སོགས་མ་གུས་པ་ཐམས་ཅད་སྤངས་ཏེ་གུས་པར་བྱེད་
པའོ། །སྤྱན་སྔ་བ་རིན་པོ་ཆེ། གསུང་རབ་གདན་དྲངས་པ་མཐོང་བ་ན། ཐལ་མོ་སྦྱར་ནས་
ལྡང་། ཕྱི་མ་ལྡད་པ་མ་ནུས་པ་ཐལ་མོ་སྦྱར། ཇོ་བོ་མངའ་རིས་སུ་བྱོན་ཙམ་ན། སྔགས་པ་ཅིག་
ཁོང་ལ་ཆོས་མི་ཉན་པ་ལ། ཡིག་མཁན་ཅིག་སོ་རྩིས་ཆོས་ལ་བསྐུས་པ་གཟིགས་ནས། ཇོ་བོས་
མ་བཟོད་པར། ཨ་ཙ་ཨ་ཙ་མི་རུང་མི་རུང་གསུངས་པས། སྔགས་པ་དེ་དད་ནས་ཆོས་ཞུས་
སོ། །ཤར་བའི་ཞལ་ནས་ཀྱང་། རང་ཅག་ཚོ་ཆོས་ལ་རྩེད་མོ་ཅིའང་བྱེད་པར་འདུག་སྟེ། ཆོས་
དང་ཆོས་སྨྲ་བ་ལ་མ་གུས་པ་ཤེས་རབ་འཆལ་བའི་རྒྱུ་ཡིན། རྨོངས་པ་ད་ལྟའི་འདི་ཀས་ཆོག་
གི །རྨོངས་པའི་རྒྱུ་མ་བསོག འདི་ལས་རྨོངས་ནི་ཅི་བཏུབ་གསུང་ངོ་། །དགེ་འདུན་ནམ་
རབ་ཏུ་བྱུང་བ་དགེ་སྦྱོང་གི་རྟགས་ཙམ་འཛིན་པ་ལ་ཡང་མི་གཤེ་ཞིང་། ཁྱེད་དང་ངེད་ཞེས།
སྡེ་རིས་སུ་མི་གཅོད་པར་གུས་པར་བྱའོ། །ལྷག་བསམ་བསྐུལ་བའི་མདོ་ལས། ཡོན་ཏན་འདོད་
པ་ནགས་ན་གནས་པ་ཡིས། ། ཕ་རོལ་དག་གི་སྐྱོན་ལ་བརྟག་མི་བྱ། ། བདག་ནི་ཁྱད་པར་
འཕགས་ཤིང་བདག་མཆོག་ཅེས། །དེ་སྙམ་དུ་ནི་སེམས་བསྐྱེད་མི་བྱའོ། །ཅེས་སོ། །སྟོན་པ་
རིན་པོ་ཆེ་དང་། རྣལ་འབྱོར་པ་ཆེན་པོ་ཡང་། ལྷན་པ་སེར་མོ་རེ་ཙམ་འགོམ་པའི་སར་ཡོད་ན་
ཡང་མི་འགོམ། ས་སྤུགས་ནས་གཙང་སར་སྐྱེལ་བའི་ཕྱག་ལེན་ལྟར་བསླབ་པར་བྱ་སྟེ། རང་
ཉིད་དཀོན་མཆོག་ལ་ཅི་ཙམ་གུས་པ་དེ་ཙམ་དུ། འགྲོ་བ་རྣམས་ཀྱང་རང་ལ་ཆེས་ཆེར་གུས་པར་
འགྱུར་པའི་ཕྱིར་ཏེ། ཏིང་ངེ་འཛིན་རྒྱལ་པོ་ལས། ཅི་འདྲ་བ་ཡི་ལས་བྱས་པ། །འབྲས་བུ་དེ་
འདྲ་ཐོབ་པར་འགྱུར། །ཞེས་གསུངས་སོ། །
གཉིས་པ་ཐུན་མོང་གི་བསླབ་བྱ་ལ་དྲུག་ལས། དང་པོ་དཀོན་མཆོག་གསུམ་གྱི་ཁྱད་པར་
དང། ཡོན་ཏན་རྗེས་སུ་དྲན་པས་ཡང་དང་ཡང་དུ་སྐྱབས་སུ་འགྲོ་བ་ནི། སྔར་བཤད་པ་ལྟར།
ཕྱི་པ་དང་ནང་པའི་ཁྱད་པར་དང་། དེ་གསུམ་ནང་ཕན་ཚུན་གྱི་ཁྱད་པར་དང་། དེ་དག་གི་
ཡོན་ཏན་ལས་ཡང་ཡང་སེམས་པའོ། །གཉིས་པ་བཀའ་དྲིན་ཆེན་པོ་རྗེས་སུ་དྲན་པས་དུས་རྟག་
ཏུ་མཆོད་པ་ལ་བརྩོན་ཞིང་བཟའ་བ་དང་། བཅའ་བའི་ཕུད་ཀྱང་འབུལ་བ་ནི། ཏིང་ངེ་འཛིན་
རྒྱལ་པོ་ལས། སངས་རྒྱས་བསོད་ནམས་ཀྱིས་ནི་ཟས་རྙེད་ཀྱང་། །དེ་ལ་བྱིས་པ་བྱས་པ་བཟོ་མི་..
@
126



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གྱུར། །ཞེས་གསུངས་པ་ལྟར། ཁ་ཟས་རྙེད་པས་མཚོན་ནས། རང་ལ་བདེ་ལེགས་གང་བྱུང་
ཐམས་ཅད་དཀོན་མཆོག་གི་དྲིན་དུ་ཤེས་པར་བྱས་ལ། བྱས་པ་བཟོ་བའི་བསམ་པས་མཆོད་
པར་བྱའོ། །གསུམ་པ་མཆོད་པ་སྣ་ཚོགས་པས་མཆོད་པ་ལ། མཆོད་པ་བྱ་བ་དང༌། བྱེད་པའི་
བསམ་པ་གཉིས་སོ། ། དང་པོ་ལ་བཅུ་ལས། དང་པོ་སྐུ་ལ་མཆོད་པ་ནི། སངས་རྒྱས་ཀྱི་
གཟུགས་ཀྱི་སྐུ་དངོས་ལ་མཆོད་པའོ། ། གཉིས་པ་མཆོད་རྟེན་ལ་མཆོད་པ་ནི། སངས་རྒྱས་ཀྱི་
ཕྱིར་དུ་བཞེངས་པའི་མཆོད་རྟེན་ལ་མཆོད་པའོ། །གསུམ་པ་མངོན་སུམ་དུ་མཆོད་པ་ནི། དེ་
གཉིས་རང་གི་དབང་པོ་ལ་མངོན་དུ་གྱུར་པ་ལ་མཆོད་པའོ། །བཞི་པ་མངོན་སུམ་མ་ཡིན་པར་
མཆོད་པ་ནི། སངས་རྒྱས་དང་དེའི་མཆོད་རྟེན་མངོན་དུ་མ་གྱུར་པ་ལས་སངས་རྒྱས་དང་
མཆོད་རྟེན་ཐམས་ཅད་ཀྱི་ཕྱིར་དུ་མཆོད་པ་དང་། སངས་རྒྱས་མྱ་ངན་ལས་འདས་རྗེས་སུ་དེའི་
ཕྱིར་དུ་སྐུ་གཟུགས་དང་། མཆོད་རྟེན་གཅིག་ལ་སོགས་པ་བྱེད་པ་ཡང་མངོན་སུམ་མིན་པའི་
མཆོད་པའོ། །དེ་གཉིས་གང་རུང་ལ་མཆོད་པ་ནི། དེ་དག་གཅིག་གི་ཆོས་ཉིད་ནི་ཐམས་ཅད་
ཀྱི་ཆོས་ཉིད་དོ། །དེའི་ཕྱིར་མངོན་དུ་གྱུར་པའི་འདི་ལ་ཡང་མཆོད་ལ། དུས་གསུམ་གྱི་སངས་
རྒྱས་ཐམས་ཅད་དང་། ཕྱོགས་བཅུ་མུ་མེད་པའི་སངས་རྒྱས་ཐམས་ཅད་ལ་ཡང་མཆོད་དོ་སྙམ་
ནས་མཆོད་པ་ནི་མངོན་དུ་གྱུར་མ་གྱུར་སྤྱིའི་མཆོད་པ་སྟེ། སྔ་མ་ནི་བསོད་ནམས་རྒྱ་ཆེ་ལ།
གཉིས་པ་ནི་དེ་བས་ཀྱང་རྒྱ་ཆེ་བ་དང་། གསུམ་པ་ནི་དེ་བས་ཀྱང་ཤིན་ཏུ་རྒྱ་ཆེ་བར་གསུངས་
པས། སངས་རྒྱས་སམ་དེའི་སྐུ་གཟུགས་སོགས་གཅིག་ལ་མཆོད་པ་ན། ཆོས་ཉིད་དབྱེར་མེད་
པ་དྲན་པར་བྱས་ནས། ཐམས་ཅད་ལ་མཆོད་པའི་འཕེན་པ་གཏོང་བ་གལ་ཆེའོ། །ལྔ་པ་རང་
གིས་བྱས་པའི་མཆོད་པ་ནི། ལེ་ལོ་དང་སྙོམས་ལས་དང་བག་མེད་པའི་དབང་གིས་གཞན་བྱེད་
དུ་མི་འཇུག་པར། རང་གིས་ལག་ནས་བྱེད་འཇུག་པའོ། །དྲུག་པ་གཞན་བྱེད་དུ་བཅུག་པའི་
མཆོད་པ་ནི། རང་ལ་དངོས་པོ་ཆུང་ངུ་ཡོད་ལ། སེམས་ཅན་སྡུག་བསྔལ་བ་བསོད་ ་ནམས་ཆུང་
ཞིང་མི་ནུས་པ་འདི་དག་གི་མཆོད་པ་བྱས་ན་བདེ་བར་འགྱུར་རོ། །སྙམ་ནས་སྙིང་རྗེ་དང་ལྡན་
པས་གཞན་ཁོ་ན་མཆོད་དུ་འཇུག་པའོ། །
བདུན་པ་གཞན་ཡང་བསྡུ་བ་ནས་རང་གཞན་གཉིས་ཀས་བྱེད་པ་ནི། རང་གཞན་
གཉིས་ཀའི་ཐུན་མོང་བ་སྟེ། དེ་གསུམ་གྱི་བསོད་ནམས་ཀྱི་འབྲས་བུ་ཆེ་ཆུང་ནི་སྔ་མ་ དང་
འདྲའོ། །བརྒྱད་པ་རྙེད་པ་དང་བཀུར་སྟིས་མཆོད་པ་ནི། ན་བཟའ་དང་ཞལ་ཟས་ལ་སོགས་མ
127



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
་ ་་ ་པའི་ཡོ་བྱད་སྣ་ཚོགས་དང་ མེ་ཏོག་དང་བྱུག་པ་ལ་སོགས་པའི་མཆོད་པ་སྣ་ཚོགས་དང་།
ཕྱག་དང་། བསྐོར་བ་དང་། བསྟོད་པ་ལ་སོགས་པ་རྙེད་བཀུར་གྱི་མཆོད་པ་བཟང་ཞིང་རྒྱ་ཆེ་
བས་མཆོད་ལ་ཡོངས་སུ་བསྔོ་བར་བྱའོ། །དགུ་པ་ཀུན་ནས་ཉོན་མོངས་པ་མ་ཡིན་པའི་མཆོད་
པ་ནི། བག་མེད་པ་དང་། ལེ་ལོ་དང་། ཆོས་བརྒྱད་ཀྱིས་མ་སྦགས་པར། མི་མཐུན་པའི་
དངོས་པོ་བབ་ལས་འཇུག་པ་དང་། མར་ཁུས་འཁྲུ་བ་དང་། གུ་གུལ་གྱིས་བདུག་པ་དང།
ཨརྐའི་མེ་ཏོག་ལ་སོགས་པ་དང་། གཞན་ཡང་ཡོ་བྱེད་མི་རུང་བ་སྤངས་ལ། སྡིག་པ་དང་མ་
འདྲེས་པའི་མཆོད་པ་དངོས་སུ་འབྱོར་ཚད་དང་། དཀོན་མཆོག་སྤྲིན་དང་། དམ་ཚིག་གསུམ་
བཀོད་ནས་གསུངས་པ་ལྟར། བདག་པོས་མ་བཟུང་བའི་མེ་ཏོག་དང་། འབྲས་བུ་དང་། ཤིང་
དང་། རིན་པོ་ཆེ་ལ་སོགས་པ་རྣམས་ཀྱང་དབུལ་བར་བྱའོ། །བཅུ་པ་སྒྲུབ་པའི་མཆོད་པ་ནི།
ཐ་ན་སྐད་ཅིག་ཙམ་དུ་ཡང་ཚད་མེད་བཞི་སྒོམ་པ་དང་། ཆོས་གྱི་སྡོམ་བཞི་དང་། སྐྱབས་
གསུམ་དང་། ཕར་ཕྱིན་རྗེས་སུ་དྲན་པ་དང་། ཟབ་མོ་སྟོང་པ་ཉིད་ལ་མོས་ཤིང་མི་རྟོག་པར་
གནས་པ་དང་། ཚུལ་ཁྲིམས་ལ་སྡོམ་སེམས་བྱེད་པ་དང་། བྱང་ཆུབ་ཀྱི་ཕྱོགས་དང་ཕར་ཕྱིན་
དང་། བསྡུ་བ་བཞི་ལ་སྒོམ་པ་དང་བརྩོན་པའོ། །མཆོད་པ་བཅུ་པོ་དེས་དཀོན་མཆོག་གསུམ་
དང་མཆོད་རྟེན་ལ་མཆོད་པས་ནི་ཡོངས་སུ་རྫོགས་པའི་མཆོད་པའོ། །དེ་དག་གིས་མཆོད་པའི་
ཚེ་ན། དཀོན་མཆོག་གསུམ་གང་རུང་ལ་ཆུང་ངུ་ཞིག་བྱས་ཀྱང་། འབྲས་བུ་དཔག་ཏུ་མེད་པ་
འབྱུང་བའི་བསམ་པ་ནི་དྲུག་སྟེ། ཡོན་ཏན་གྱི་ཞིང་གོང་ན་མེད་པ་ཡིན་སྙམ་པ་དང་ ཕན་
འདོགས་པ་གོང་ན་མེད་དོ་སྙམ་པ་དང༌། སེམས་ཅན་ཐམས་ཅད་ཀྱི་མཆོག་གོ་སྙམ་པ་དང་།
ཨུ་དུམ་ཝ་རའི་མེ་ཏོག་ལྟར་དཀོན་ནོ་སྙམ་པ་དང་། སྟོང་གསུམ་གྱི་སྟོང་ཆེན་པོའི་འཇིག་རྟེན་
ན་གཅིག་ཁོ་ན་འབྱུང་བས་འབའ་ཞིག་པའོ་སྙམ་པ་དང་། འཇིག་རྟེན་ལས་འདས་མ་འདས་ཀྱི་
ཕུན་ཚོགས་ཀྱི་གཞི་ཡིན་ནོ་སྙམ་དུ་བསམས་ནས་མཆོད་པའོ། །དེ་དག་ནི་བྱང་ས་ལས་
གསུངས་པ་ལྟར་བྲིས་པའོ། །
གཉིས་པ་དུས་རྒྱུན་དུ་བྱེད་པ་ནི། དེ་དག་ཅི་རིགས་པར་བྱ་ལ། དུས་བཟང་དང་།
དུས་ཆེན་གྱི་ཚེ་ན་རང་གི་ནུས་པ་དང་བསྟན་པའི་མཆོད་པ་བཟང་པོ་རེ་བྱའོ། །གཞན་ཡང་
དུས་རྒྱུན་དུ་ཅི་ཟ་ཅི་འཐུང་གི་ཕུད་དང་། ཐ་ན་ཆུ་གཙང་ཡན་ཆད་སྙིང་ཐག་པ་ནས་གུས་པའི་
བློས་ཕུད་ཀྱིས་མཆོད་ན། ཚོགས་མང་པོ་ཚེགས་ཆུང་ངུས་རྫོགས་པར་འགྱུར་རོ། །དེ་ཡང་ཐུད་
128



༄༅ །།སྐྱེས་བུ་པ་སུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཀྱི་སྔོ་ས་དང་། ལོ་མའི་སེར་ས་ལྟ་བུ་ནས་མིན་པར་གང་བཟང་བཟང་ནས་བྱ་དགོས། དཔེར་
ན་ཞིང་ས་གཤིན་པ་ལ་ས་བོན་མ་བཏབ་པར་འཇོག་མི་ཕོད་པ་དང་འདྲ་བར། དད་པའི་ཞིང་ས་
ལ་དགེ་ལེགས་ཀྱི་ས་བོན་མི་འདེབས་པའི་དཔེ་མེད་དེ། བསྔགས་འོས་བསྔགས་བསྟོད་ལས།
ཁྱོད་དང་འདྲ་བའི་ཞིང་དག་ནི། འཇིག་རྟེན་གསུམ་ན་མ་མཆིས་ཏེ། །ཁྱོད་ནི་སྦྱིན་གནས་
རྣམས་ཀྱི་མཆོག །གྲལ་གཙང་མཛད་པའི་གཙང་མ་ལགས། །ནམ་མཁར་མཐར་ཐུག་མ་
མཆིས་པའི། །ཆུ་དང་ཞེང་དག་ཇི་ལྟ་བར། །ཁྱོད་ལ་སྨན་དང་གནོད་བགྱིས་པའི། །རྣམ་
པར་སྨིན་པ་ཐུག་མ་མཆིས། ། ཤེས་སོ། །དེས་ན་ཞིང་གི་མཆོག་དཀོན་མཆོག་ལ་ཐ་མལ་པའི་
མཐོང་བ་ཙམ་ཡང་མི་འདུག་པས། དེ་ལ་བསོད་ནམས་འོང་དོན་མེད། མཆོད་པ་ཡང་དངོས་
པོ་ལ་མ་ཐོགས། དད་པ་ལ་འཐོགས་བྱ་བ་ཡིན། དད་པ་ཡོད་ན་མཎྜལ་དང་ཆུ་དང་། མེ་ཏོག་
ལ་སོགས་པ་འབུལ་ཚད་ཡོད། ལ་ལ་ཡོད་ཀྱང་གཏོང་མི་ནུས་པས། བདག་ནི་བསོད་ནམས་མི་
ལྡན་བཀྲེན་ཆེན་ཏེ། །མཆོད་པའི་ནོར་གཞན་བདག་ལ་ཅང་མ་མཆིས། །ཟེར་བ་ནི་དམུས་
ལོང་གིས། མིག་ཅན་ལ་མགོ་སྐོར་བྱེད་པ་དང་འདྲའོ། །ཕོ་ཆུང་བའི་ཞལ་ནས། ངས་དང་པོ་
སྤང་སྤོས་སྣ་ཚ་ཆེ་ངེ་བ་ཕུལ། དེ་ནས་རེང་བུ་བཞི་སྦྱོར་དངར་སིང་ངེ་བ་དང་། ད་ལྟ་ཨ་ཀ་རུ་
དང་། དུ་རུ་ཀ་ལ་སོགས་པ་དྲིར་བསུང་ཆེ་ངེ་བ་ཕུལ་རྒྱུ་བྱུང་གསུང་བ་ལྟར། མཆོད་པ་ཆུང་ངུ་
ལ་བརྙས་ནས་མ་ཕུལ་ན། ཚེ་རིང་པོ་དེ་འདྲ་ཞིག་ཏུ་འགྲོ་ལ། ཆུང་རིམ་ནས་ནན་ཏན་བསྐྱེད་
ན་ཇེ་བཟང་དུ་འགྲོ་བས་ཁོང་གི་ཕྱག་ལེན་ལྟར་བསླབ་དགོས་ཏེ། ཁོང་པས་ལན་གཅིག་ལ་
གསེར་སྲང་ཉི་ཤུ་རྩ་གཉིས་ཀྱི་སྤོས་སྦྱར་སྐད། དེས་ན་དད་པ་དང་གུས་པ་ཆེན་པོས་དཀོན་
མཆོག་མཆོད་པ་ལ་བརྩོན་པར་བྱའོ། །བཞི་པ་སྙིང་རྗེ་དྲན་པས་འགྲོ་བ་གཞན་ཡང་ཚུལ་འདི་ལྟ་
བུ་ལ་ཉེ་བར་འགོད་པ་ནི། སེམས་ཅན་གཞན་མ་རྣམས་ཀྱང་སྐྱབས་སུ་འགྲོ་བ་ལ་ཅི་ནུས་ཀྱིས་
འགོད་པའོ། །ལྔ་པ་བྱ་བ་གང་བྱེད་དང་དགོས་པ་ཅི་ཡོད་ཐམས་ཅད། དཀོན་མཆོག་ལ་གསོལ་
བ་འདེབས་ཤིང་འཇིག་རྟེན་པའི་ཐབས་གཞན་སྤོང་བ་ནི། བྱ་བ་ཅི་འདྲ་བ་ཞིག་བྱེད་པ་དང་།
དགོས་པ་ཅི་འདྲ་བ་ཞིག་མཐོང་ཡང་དཀོན་མཆོག་གསུམ་ལ་བརྟེན་པ་དང་། དེ་དག་དང་རྗེས་
སུ་མཐུན་པའི་དཀོན་མཆོག་མཆོད་པར་བྱ་ཡིས། དེ་དག་དང་མི་མཐུན་པའི་ས་བོན་ལ་སོགས་
པ་རྣམས། དུས་ ཐམས་ཅད་དུ་བྱར་མི་རུང་བས་སྤངས་ལ་དཀོན་མཆོག་ལ་བློ་ཁྱེར་བར་
བྱའོ། །དྲུག་པ་ཕན་ཡོན་ཤེས་ནས་ཉིན་ལན་གསུམ་མཚན་ལན་གསུམ་དུ་སྐྱབས་སུ་འགྲོ་བ་ལ་
129



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
གསུམ། བསྡུ་བ་ལས་བྱུང་བའི་ཕན་ཡོན་དང་། མན་ངག་ལས་བྱུང་བ་དང་། ཉམས་པ་དང་
གཏོང་བའི་རྒྱུར་འགྱུར་ཚུལ་དང་གསུམ་མོ། །དང་པོ་ལ་གསུམ་ཚན་གཉིས་ལས། གསུམ་ཚན་
དང་པོ་ནི། འཆི་མེད་རྔ་སྒྲའི་གཟུངས་ལས། སངས་རྒྱས་བཅོམ་ལྡན་བསམ་མི་ཁྱབ། །དམ་
པའི་ཆོས་ཀྱང་བསམ་མི་ཁྱབ། །འཕགས་པའི་དགེ་འདུན་བསམ་མི་ཁྱབ། །བསམ་མི་ཁྱབ་ལ་
དད་རྣམས་ཀྱི། །རྣམ་པར་སྨིན་པའང་བསམ་མི་ཁྱབ། །ཅེས་དང་། ཕར་ཕྱིན་བསྡུས་པ་ལས་
ཀྱང་། །སྐྱབས་སོང་བསོད་ནམས་གཟུགས་ཡོད་ན། །ཁམས་གསུམ་འདི་ཡང་སྣོད་དུ་ཆུང་། །
རྒྱ་མཚོ་ཆེན་པོ་ཆུ་ཡི་གཏེར། །ཕུལ་གྱིས་གཞལ་བར་མི་ནུས་སོ། །ཤེས་གསུངས་པ་ལྟར་རོ། །
གཉིས་པ་དགའ་བ་དང་མཆོག་དུ་དགའ་བ་ཐོབ་པ་ནི། དྲན་པའི་ཚོམས་ལས། གང་ཞིག་ཉིན་
དང་མཚན་རྣམས་སུ། ། སངས་རྒྱས་རྗེས་སུ་དྲན་བྱེད་ཅིང་། །གང་དག་སངས་རྒྱས་སྐྱབས་
སོང་བ། །དེ་དག་མི་ཡི་རྙེད་པ་ཡིན། །ཞེས་གཞན་གཉིས་ལ་སྦྱར་ནས་གསུངས་པ་ལྟར་འདི་
འདྲ་བའི་སྐྱབས་གསུམ་ལ་བརྟེན་དུ་ཡོད་པ་ནི། བདག་གི་རྙེད་པ་ལེགས་པར་རྙེད་དོ་སྙམ་ནས་
དགའ་བ་ཇི་འཕེལ་དུ་འགྱུར་བའོ། །
གསུམ་པ་ཏིང་ངེ་འཛིན་རྣམ་པར་དག་པ་ཐོབ་པ་ནི། ཏིང་ངེ་འཛིན་དང་ཤེས་རབ་ཀྱི་
བསླབ་པས་གྲོལ་བར་འགྱུར་བའོ། །གསུམ་ཚན་གཉིས་པའི་བསྲུང་བ་ཆེན་པོ་དང་ལྡན་པ་པ་ནི་
ཆད་པར་འགྱུར་ཞིང་། ལོག་པར་མོས་པའི་སྒྲིབ་པ་ཐམས་ཅད་བསྲུབས་པ་དང་། ཡོངས་སུ་
ཟད་པ་དང་ཡོངས་སུ་གཏུགས་པ་འཐོབ་པ་ནི། སྟོན་པ་དང་ཆོས་དང་གྲོགས་ངན་པ་ལ་མོས་
ནས་སྐྱབས་སུ་བཟུང་བའི་དབང་གིས་ལས་ངན་པ་བསགས་པ་རྣམས་ཆུང་བ་དང་འདག་པར་
འགྱུར་རོ། །གཉིས་པ་དམ་པ་ཡང་དག་པར་སོང་བ་སྐྱེས་བུ་དམ་པ་རྣམས་ཀྱི་ནང་དུ་བགྲང་
བར་འགྱུར་བ་དང་། སྟོན་པ་དང་ཚངས་པ་མཚུངས་པར་སྤྱོད་པ་དང་། བསྟན་པ་ལ་དགའ་
བའི་ལྷ་རྣམས་ཀྱི་ཡིད་དུ་འོང་ཞིང་དགའ་བར་འགྱུར་བ་ནི། སྐྱེས་བུ་དམ་པར་ཚུད་ཅིང་སྟོན་པ་
ལ་སོགས་པ་དགེས་པའོ། །གསུམ་པ་ལྷ་རྣམས་ཇི་ལྟར་དགའ་བ་ནི། ཆེ་གེ་མོ་ཞིག་བདག་ཅག་
སྐྱབས་སུ་འགྲོ་བ་གང་དང་ལྡན་པས། དེ་ནས་ཤི་འཕོས་ནས་འདིར་སྐྱེ་བའི་སྐྱབས་སུ་འགྲོ་བ་དེ་
དང་ལྡན་ཞིང་ལན་མང་དུ་གནས་པས་ན། དེ་ནི་བདག་ཅག་གི་གྲོགས་སུ་འགྱུར་བར་འོང་
སྙམ་ནས་ཡིད་དགའ་ཞིང་། ཆེད་དུ་བརྗོད་པ་ཚད་དུ་བརྗོད་པའོ། །གཉིས་པ་མན་ངག་ལས་
བྱུང་བའི་ཕན་ཡོན་ལ་བརྒྱུད་ལས། དང་པོ་ནང་པ་སངས་རྒྱས་པར་ཆུད་པ་ནི། སྤྱིར་ཕྱི་ནང་ལ་:
130



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
འཇོག་ཚུལ་མང་པོ་སྣང་ནའང་། ཇོ་བོ་དང་། ཤནྟི་བ་སྐྱབས་འགྲོ་ལ་བྱེད་པར་གྲགས་པས།
སྐྱབས་འགྲོ་ཐོབ་ནས་མ་བཏབ་པ་ལ་བྱའོ། །དེས་ན་ཐོག་མར་སངས་རྒྱས་པར་ཚུད་པ་ལ་
དཀོན་མཆོག་གསུམ་སྙིང་ཐག་པ་ནས་སྟོན་པ་ལ་སོགས་པར་འཛིན་པ་དགོས་ཀྱི། དེ་མེད་ན་
དགེ་བ་གང་བྱས་ཀྱང་སངས་རྒྱས་པར་མི་ཚུད་དོ། །གཉིས་པ་སྡོམ་པ་ཐམས་ཅད་ཀྱི་རྟེན་དུ་
འགྱུར་བ་ནི། མཛོད་འགྲེལ་ལས། སྐྱབས་སུ་འགྲོ་བ་རྣམས་ནི། སྡོམ་པ་ཡང་དག་པར་བླངས་
པ་ཐམས་ཅད་ལ་སྒོར་འགྱུར་པ་ཡིན་ནོ། །ཞེས་དང་། སྐྱབས་འགྲོ་བདུན་ཅུ་པ་ལས་ཀྱང་།
དགེ་བསྙེན་གསུམ་ལ་སྐྱབས་འགྲོ་བ། །དེ་ནི་སྡོམ་བརྒྱུད་རྩ་བ་ཡིན། ། ཞེས་གསུངས་ཏེ།
སྐྱབས་འགྲོས་མྱང་འདས་ཀྱི་བསམ་པ་བརྟན་པར་བྱེད་ཅིང་། དེ་ལས་སྡོམ་པ་སྐྱེ་བ་ལ་དགོངས།
གསུམ་པ་སྔོན་བསགས་ཀྱི་ལས། སྒྲིབ་པ་རྣམ་པར་བསྲབས་ ཤིང་ཟད་པར་འགྱུར་བ་ནི།
བསླབ་བཏུས་སུ། སྐྱབས་སུ་འགྲོ་བས་སྡིག་པ་འདག་པར་སྟོན་པའི་སྐབས་སུ། འདིར་ཕག་གི་
རྟོག་པ་བརྗོད་པ་དཔེར་བྱའོ། །ཞེས་གསུངས་པས། ཕག་ཏུ་སྐྱེ་བར་འགྱུར་བའི་ལྷའི་བུས་
སྐྱབས་འགྲོ་བྱས་པས། དེར་མ་སྐྱེས་པ་ལྟ་བུ་སྟེ། སྐྱབས་འགྲོ་བྱས་པས་ངན་འགྲོའི་རྒྱུ་འདག་
པའི་ཕྱིར་རོ། །གང་དག་སངས་རྒྱས་སྐྱབས་འགྲོ་བ། །དེ་དག་ངན་འགྲོར་འགྲོ་མི་འགྱུར། །ལྷ་
ཡི་ལུས་ནི་སྤངས་ནས་སུ། །དེ་དག་ལྷ་ཡི་ལུས་ཐོབ་བོ། །ཞེས་ཆོས་དང་དགེ་འདུན་ལ་ཡང་དེ་
ལྟར་གསུངས་སོ། །དེས་ན་སྔོན་བསགས་པའི་སྡིག་པ། ལ་ལ་ནི་བསྲབ་པར་འགྱུར་ལ། ལ་ལ་
ནི་ཟད་པར་འགྱུར་རོ། །བཞི་པ་བསོད་ནམས་རྒྱ་ཆེན་པོ་བསགས་ཤིང་ངན་འགྲོར་མི་ལྟུང་བ་
ནི། སྔར་བཤད་པ་ལྟར་རོ། །
ལྔ་པ་མི་དང་མི་མ་ཡིན་གྱི་བར་ཆད་ཀྱིས་མི་ཚུགས་པ་ནི། མདོ་ལས། འཇིགས་པས་
སྐྲག་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང་། །ཀུན་དགའ་ར་དང་མཆོད་
གནས་ཀྱི། །ལྗོན་ཤིང་རྣམས་ལ་སྐྱབས་འགྲོ་སྟེ། །སྐྱབས་དེ་གཙོ་བོ་མ་ཡིན་གྱི། །སྐྱབས་དེ་
མཆོག་གྱུར་མ་ཡིན་ལ། ། སྐྱབས་དེ་ལ་ནི་བརྟེན་ནས་ཀྱང་། །སྡུག་བསྔལ་ཀུན་ལ་མི་གྲོལ་
ཞིང་། །གང་ཚེ་གང་ཞིག་སངས་རྒྱས་དང་། །ཆོས་དང་དགེ་འདུན་སྐྱབས་སོང་ལ། །སྡུག་
བསྔལ་སྡུག་བསྔལ་ཀུན་འབྱུང་དང་། །སྡུག་བསྔལ་ཡང་དག་འདས་པ་དང་། །འཕགས་ལམ་
ཡན་ལག་བརྒྱད་བདེ་བ། །མྱ་ངན་འདས་པར་འགྲོ་འགྱུར་དང་། །འཕགས་པའི་བདེན་པ་
བཞི་པོ་དག །ཤེས་རབ་ཀྱི་ནི་ལྟ་བྱེད་པ། །སྐྱབས་དེ་གཙོ་བོ་ཡིན་པ་སྟེ། །སྐྱབས་དེ་མཆོག་ཏུ་
131



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
གྱུར་པ་ཡིན། །སྐྱབས་དེ་ལ་ནི་བརྟེན་ནས་ཀྱང་། །སྡུག་བསྔལ་ཀུན་ལས་གྲོལ་བ་འགྱུར། །
ཞེས་གསུངས་པ་ལྟར་རོ། །དྲུག་པ་ཅི་བསམ་ཐམས་ཅད་འགྲུབ་པ་ནི། ཆོས་ལྡན་གྱི་བྱ་བ་གང་
སྒྲུབ་པའི་ཐོག་མར་དཀོན་མཆོག་ལ་མཆོད་ཅིང་སྐྱབས་སུ་སོང་ནས་འགྲུབ་པར་གསོལ་བ་བཏབ་
པས་བདེ་བླག་ཏུ་འགྲུབ་བོ། །བདུན་པ་དཀོན་མཆོག་གསུམ་མི་སྤང་བ་ནི། ལུས་སྲོག་ལོངས་
སྤྱོད་རྣམས་གདོན་མི་ཟ་བར་འབྲལ་བས། དེ་དག་གི་ཕྱིར་དུ་དཀོན་མཆོག་བཏང་ན་ནི། ཚེ་
རབས་ཀུན་དུ་སྡུག་བསྔལ་བརྒྱུད་མར་འབྱུང་བའི་ཕྱིར། ཅི་ལ་བབ་ཀྱང་སྐྱབས་མི་བཏང་ངོ་སྙམ་
དུ་ཡང་ཡང་ཞེ་དམ་བྱ་ཞིང་། བཞད་གད་ཙམ་གྱི་ཆེད་དུ་ཡང་སྐྱབས་གཏོང་བའི་ཚིག་སྨྲ་བར་མི་
བྱའོ། །ཕྱོགས་གར་འགྲོ་བའི་དེ་བཞིན་གཤེགས་པ་ལ་སྐྱབས་སུ་འགྲོ་བ་ལ་བསླབ་ཅེས། བླ་མ་
གོང་མ་རྣམས་གསུང་སྟེ་ཁུངས་ནི་མ་མཐོང་ངོ། །
བརྒྱད་པ་མྱུར་དུ་འཚང་རྒྱ་བ་ནི། སེངྒེས་ཞུས་པ་ལས། དད་པས་མི་ཁོམ་སྤོང་བར་
འགྱུར། །ཞེས་གསུངས་པ་ལྟར། ངལ་བ་ཁྱད་པར་ཅན་རྙེད་ཅིང་། སྐྱབས་དང་མཇལ་ནས་
ལམ་ཁྱད་པར་ཅན་ལ་སློབ་ལ། དེས་ནི་རིང་པོར་མི་ཐོགས་པར་འཚང་རྒྱའོ། །དེ་ལྟར་ཕན་
ཡོན་དྲན་པར་བྱས་ནས། ཞག་རེ་ལ་ཉིན་ལན་གསུམ་དང་། མཚན་ལན་གསུམ་དུ་སྐྱབས་སུ་
འགྲོ་བར་བྱའོ། །དེ་ལྟར་ཐུན་མོང་གི་བསླབ་བྱ་དྲུག་ནི། ལམ་སྒྲོན་འགྲེལ་པ་ལས་བྱུང་བ་ཡིན་
ལ། སོ་སོ་བའི་བསླབ་བྱ་དང་པོ་གསུམ་ནི་མདོ་སྡེ་ནས་བཤད་ཅིང་། ཕྱི་མ་གསུམ་ནི་སྐྱབས་
འགྲོ་ཡན་ལག་དྲུག་པ་ལས་འབྱུང་སྟེ། ཇི་སྐད་དུ། སྐུ་གཟུགས་ཚིགས་སུ་བཅད་པ་དང་། །
ལྷན་པ་སེར་མོ་བཏབ་པ་ལ། །དད་མོས་སྒོ་ནས་སྟོན་པར་བརྟག །ཞལ་ནས་གསུངས་པ་
མཐའ་དག་ལ། །སྐུར་བ་མི་བཏབ་སྤྱི་བོར་བླང་། །སེམས་ཅན་དག་དང་མ་དག་ལ། །དམ་
པར་བལྟ་བར་བྱ་བ་ཡིན། །ཞེས་སོ། །གཏན་ལ་དབབ་པ་བསྡུ་བ་ནས་འབྱུང་བ་རྣམས་ལ།
བཀའ་གདམས་པའི་གསུང་ནས། འདི་རྣམས་སྣེའུ་ཟུར་བ་གསུང་ཐང་བ་ལ། ངེད་མཉམ་པོར་
དགོན་པ་བ་ལ་ཐོས་གསུང་ཞིང་། ཁོང་ནས་ལུམ་པ་བ་ལ་བརྒྱུད་པའི་ལམ་རིམ་ནས་བྱུང་ངོ་། །
གསུམ་པ་ཉམས་པ་དང་ གཏོང་བའི་རྒྱུར་འགྲོ་ཚུལ་དང་། སླར་མི་ཉམས་
པར་བསྲུང་ཚུལ་ནི། ཁ་ཅིག་སོ་སོའི་བསླབ་བྱ་དང་པོ་གསུམ་དང། སྐྱབས་སུ་འགྲོ་བ་དང།
སྲོག་གི་ཕྱིར་ཡང་མི་གཏོང་བ་དང་། དཀོན་མཆོག་མཆོད་པ་སྟེ་དྲུག་དང་འགལ་ན་གཏོང་བར་
འདོད་ལ། ཁ་ཅིག་སོ་སོའི་བསླབ་བྱ་ཕྱི་མ་གསུམ་དང་འགལ་བ་སྟེ། དགུས་གཏོང་བར་འདོད་ལ
132



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བ
.དེ། ལྷག་མ་ཉམས་པའི་རྒྱུར་བྱེད་དོ། །འོན་ཀྱང་སྲོག་གི་ཕྱིར་ཡང་མི་གཏོང་བ་དང་འགལ་བ་
ནི། སྐྱབས་འགྲོ་གཏོང་བ་དངོས་ཡིན་ལ། དེ་བཞིན་དུ་དཀོན་མཆོག་གསུམ་མ་བཏང་ཡང་།
དེ་དང་མི་མཐུན་པའི་སྟོན་པ་ལ་སོགས་པ་གསུམ་ལ་གཉིས་འཛིན་བྱེད་ན་ཡང་། གཞན་དུ་མི་
སྨྲ་བ་དང་འགལ་ཞིང་། སྐྱབས་ལ་བློ་ཁེལ་བས་གཏོང་ལ། དེ་དག་མ་བྱུང་ན་བསླབ་བྱ་དང་
འགལ་བ་ཙམ་ཡིན་གྱི། གཏོང་རྒྱུ་མ་ཡིན་པར་སེམས་སོ། །དེལྟར་ན། སྐྱབས་སུ་འགྲོ་བ་ནི་
སངས་རྒྱས་ཀྱི་བསྟན་པ་ལ་འཇུག་པའི་སྒོ་ཆེན་པོ་ཡིན་ཞིང་། སྐྱབས་འགྲོ་ཚིག་ཙམ་མིན་པ་ཡོད་
ན། མཐུ་ཕུལ་དུ་བྱུང་བ་ལ་བརྟེན་པ་ཡིན་པས་ཕྱི་དང་ནང་གི་བར་ཆད་ཀྱིས་མི་རྫི་བ་དང་།
ཡོན་ཏན་གྱི་ཁྱད་པར་རྣམས་སྐྱེ་སླ་ཞིང་། ཉམས་དགའ་བས། གོང་ནས་གོང་དུ་འཕེལ་བར་
འགྱུར་བས་སྔར་བཤད་པ་ལྟར་འཇིགས་པ་དང་། ཡོན་ཏན་དྲན་པའི་སྒོ་ནས་སྐྱབས་སུ་བཟུང་
ཞིང་། དེའི་བསླབ་བྱ་དང་མ་འགལ་བར་བྱས་པ་ན། སྐྱབས་ཀྱིས་ཇི་ལྟར་སྐྱོབ་སྙམ་ན།
ཚོམས་ལས། སྲེད་པའི་ཟུག་རྔུ་གཅོད་བྱེད་ལམ། །ངས་ནི་ཁྱེད་ཅག་རྣམས་ལ་བསྟན། །དེ་
བཞིན་གཤེགས་པ་སྟོན་པ་སྟེ། །ཁྱོད་ཅག་རྣམས་ཀྱི་བྱ་དགོས་སོ། ། ཤེས་གསུངས་པ་ལྟར།
སངས་རྒྱས་ནི་སྐྱབས་སྟོན་པ་དང་། དགེ་འདུན་ནི་སྐྱབས་སྟོན་པའི་གྲོགས་ཡིན་པས། སྐྱབས་
དངོས་ནི་ཆོས་དཀོན་མཆོག་སྟེ་དེ་ཐོབ་པ་ན། འཇིགས་པ་ལས་གྲོལ་བའི་ཕྱིར་རོ། །མཐའི་
ཆོས་དཀོན་མཆོག་དེ་ཡང་ལས་དང་པོ་པའི་དུས་ཀྱི་སྐྱོན་ཕྱོགས་རེ་ཙམ་སྤོང་བའི་སྤངས་པ་དང་།
ཡོན་ཏན་ཕྱོགས་རེ་ཙམ་སྒྲུབ་པའི་རྟོགས་པ་གཉིས་གོང་ནས་གོང་དུ་ཁྱད་ཞུགས་པར་སོང་བ་ལ་
འཇོག་གི །དེ་ལས་གཞན་དུ་གློ་བུར་འབྱུང་བ་མ་ཡིན་ནོ། །དེས་ན་སྐབས་འདིར། དགེ་མི་
དགེ་འབྲས་བུས་དང་བཅས་པའི་རྣམ་དབྱེ་ལ་མཁས་པར་བྱས་ནས། འདོར་ལེན་ཚུལ་བཞིན་
དུ་སྒྲུབ་པ་ཅིག་ལ་ཆོས་སུ་བྱ་དགོས་ཤིང་། ལས་གཉིས་འབྲས་བུ་དང་བཅས་པ་རིང་དུ་བསམས་
ནས། བླང་དོར་ཚུལ་བཞིན་མ་བྱས་ན་ངན་འགྲོའི་རྒྱུ་མི་ལྡོག་པས། ངན་འགྲོ་ལ་འཇིགས་ཀྱང་
འཇིགས་པ་དེ་ལས་མི་གྲོལ་བའི་ཕྱིར་རོ། །དེའི་ཕྱིར་འབྲས་བུའི་དུས་སུ། ངན་འགྲོ་ལས་ས་སྐྱོབ་
པ་ལ། རྒྱུའི་དུས་ན་ཡིད་མི་དགེ་བ་ལ་འཇུག་པ་འཆོས་དགོས་ཤིང་། དེ་ཡང་ལས་འབྲས་ལ་
ཡིད་ཆེས་རྙེད་པ་ལ་རག་ལས་པས། ཡིད་ཆེས་ཀྱི་དད་པ་བསྐྱེད་ནས་དགེ་སྡིག་ཆུང་ངུ་ནས་
འདོར་ལེན་བྱེད་པ་དང་། དཀོན་མཆོག་གསུམ་ལ་སྔར་བཤད་པ་ལྟར་དད་གུས་བསྐྱེད་ལ།
གལ་ཏེ་སྐྱབས་འགྲོའི་བསླབ་བྱ་དང་འགལ་བའི་ཉེས་པ་བྱུང་ན་འོག་ནས་འཆད་པ་ལྟར་
133



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ་
::བཤགས་བསྡམ་དྲག་པོ་བྱས་ལ་སླར་ཡང་སྐྱབས་སུ་འགྲོ་བར་བྱའོ། །གང་ལ་སྐྱབས་ན་འདི་ཕྱི་
ཐམས་ཅད་དུ། །དགེ་ལེགས་ཡར་ངོའི་ཟླ་བཞིན་འཕེལ་བྱེད་པའི། །དཀོན་མཆོག་གསུམ་གྱི་
ཡོན་ཏན་བསམ་མི་ཁྱབ། །བློ་གཏད་བསླུ་བ་མེད་དོ་སྙིང་རུལ་ལོ། །ཞེས་པ་ཡང་ཡང་བརྗོད་
ཅིང་སྐྱབས་འགྲོ་བྱའོ། །
གསུམ་པ་སྟོབས་བཞིས་སྦྱང་ཚུལ་ནི། དེ་ལྟར་ཉེས་སྤྱོད་ཀྱིས་མ་གོས་པ་ལ་འབད་ཀྱང་།
བག་མེད་པ་དང་། ཉོན་མོངས་མང་བའི་དབང་གིས་ཉེས་པ་བྱུང་ན་ཇི་མི་སྙམ་པར་བཞག་ཏུ་མི་
རུང་བས། སྟོན་པ་ཐུགས་རྗེ་ཅན་གྱིས་ཕྱིར་བཅོས་པའི་ཐབས་གསུངས་པ་རྣམས་ལ་འབད་
དགོས་སོ། །དེ་ཡང་ལྟུང་བ་ཕྱིར་བཅོས་པ་ནི། སྡོམ་པ་གསུམ་སོ་སོ་ནས་གསུངས་པ་ལྟར་བྱ་ལ།
སྡིག་པ་ཕྱིར་བཅོས་པ་ནི། སྟོབས་བཞིས་བྱ་སྟེ། ཆོས་བཞི་བསྟན་པའི་མདོ་ལས། བྱམས་པ་
བྱང་ཆུབ་སེམས་དཔའ་ཆོས་བཞི་དང་ལྡན་ན་ནི། སྡིག་པ་བྱས་ཤིང་བསགས་པ་ཟིལ་གྱིས་
གནོན་པར་འགྱུར་རོ། །བཞི་གང་ཞེ་ན་འདི་ལྟ་སྟེ། རྣམ་པར་སུན་འབྱིན་པ་དང་། གཉེན་པོ་
ཀུན་དུ་སྤྱོད་པ་དང། ཉེས་པ་ལས་བཟློག་པ་དང་། རྟེན་གྱི་སྟོབས་སོ། །ཞེས་གསུངས་ཏེ།
བྱས་ཤིང་བསགས་པའི་ལས་མྱོང་ངེས་ཡིན་པས། དེ་ཟིལ་གྱིས་གནོན་ནུས་ན། མ་ངེས་པ་ལྟ་
ཅི་སྨོས། དེ་ལ་སྟོབས་དང་པོ་ནི། ཐོག་མ་མེད་པ་ནས་མི་དགེ་བའི་ལས་བྱས་པ་ལ་འགྱོད་པ་
མང་བ་ཡིན་ཏེ། འདི་སྐྱེ་བ་ལ་རྣམ་སྨིན་སོགས་ཀྱི་འབྲས་བུ་གསུམ་བསྐྱེད་ཚུལ་བསྒོམ་དགོས་
སོ། །ལག་ཏུ་ལེན་པའི་ཚེ་ནི་གསེར་འོད་དམ་པའི་བཤགས་པ་དང་། སངས་རྒྱས་སོ་ལྔའི་སྒོ་
ནས་བཤགས་པ་གཉིས་ཀྱིས་བྱའོ། །སྟོབས་གཉིས་པ་ལ་དྲུག་ལས། མདོ་སྡེ་ཟབ་མོ་ལ་བརྟེན་
པ་ནི། ཤེར་ཕྱིན་ལ་སོགས་པའི་མདོ་སྡེའི་ཚིག་ལེན་པ་དང༌། འཛིན་པ་དང་། ཀློག་པ་ལ་
སོགས་སོ། །སྟོང་པ་ཉིད་ལ་མོས་པ་ནི། བདག་མེད་ཅིང་འོད་གསལ་བའི་ཆོས་ཉིད་ལ་འཇུག་
ཅིང་གདོད་མ་ནས་དག་པར་ཡིད་ཆེས་པའོ། །བཟླས་པ་ལ་བརྟེན་པ་ནི། ཡི་གེ་བརྒྱ་པ་ལ་།
སོགས་པའི་གཟུངས་སྔགས་ཁྱད་པར་ཅན་རྣམས་ཆོ་ག་བཞིན་བཟླ་བའོ། །དཔུང་བཟང་གིས་
ཞུས་པ་ལས། སོ་ཀ་ནགས་མེས་མཆེད་པའི་མེ་ལྕེ་ཡིས། །མ་བསྒྲིབས་གཞིན་དུ་ཚང་ཚིང་ཀུན་
བསྲེག་ལྟར། །བཟླས་བརྗོད་མེ་ལ་ཚུལ་ཁྲིམས་ཀྱིས་སྤར་ནས། །བརྩོན་འགྲུས་ཆེན་པོའི་མེ་
ལྕེས་སྡིག་པ་བསྲེག །ཇི་ལྟར་གངས་ལ་ཉི་མའི་འོད་ཟེར་གྱིས། །གདུངས་ན་གཟི་བརྗིད་མི་
བཟོད་འཇུ་བ་བཞིན། །ཚུལ་ཁྲིམས་ཉི་མའི་འོད་ཟེར་བཟླས་བརྗོད་ཀྱིས། །གདུངས་ན་སྡིག་ང
:::::
134



༄༅ །སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
འཔའི་གངས་ཀྱང་ཟད་པར་འགྱུར། མུན་ནག་སྨག་ལ་མར་མེ་བྱུང་བ་ཡིས། །མུན་པ་མ་ལུས་
སེལ་བར་བྱེད་པ་བཞིན། །ཚེ་རབས་སྟོང་ནས་བསགས་པའི་སྡིག་པའི་མུན། །བཟླས་བརྗོད་
མར་མེས་མྱུར་དུ་སེལ་བར་བྱེད། །ཅེས་གསུངས་སོ། །དེ་ཡང་སྡིག་པ་དག་པའི་མཚན་མ་ནམ་
མཐོང་གི་བར་དུ་བྱའོ། །མཚན་མ་ནི། རྨི་ལམ་དུ་ཟས་ངན་སྐྱུགས་པ་དང་། རྣག་ཁྲག་འཛག་
པ་དང་། ཁྲུས་བྱས་པ་དང་། མ་ཧེ་དང་མི་ནག་ཐུབ་པ་དང་། ཞོ་དང་འོ་མ་འཐུང་པ་དང་།
ཉི་ཟླ་དང་། དགེ་སློང་དང་། དགེ་སློང་མ་དང་། དགེ་འདུན་རྣམས་མཐོང་བ་དང་། རང་གི་
བླ་མ་སློབ་དཔོན་ལ་ཆོས་ཞུས་པ་དང་། ནམ་མཁའ་ལ་འགྲོ་བ་དང་། མེ་འབར་དང་། འོ་མ་
འབྱུང་བའི་ཤིང་དང་། གླང་པོ་དང་། ཁྱུ་མཆོག་དང་། རི་དང་། སེངྒེའི་ཁྲི་དང་། ཁང་
བཟང་གི་སྟེང་དུ་འཛེགས་པ་དང་། ཆོས་ཉན་པ་རྨི་ན་སྡིག་པ་དག་པའི་རྟགས་ཡིན་པར།
བསྐུལཁྱེད་ཀྱི་གཟུངས་ལས་གསུངས་སོ། །སྐུ་གཟུགས་ལ་བརྟེན་པ་ནི། སངས་རྒྱས་ལ་དད་པ་
རྙེད་ནས་སྐུ་གཟུགས་བཞེངས་པའོ། །མཆོད་པ་ལ་བརྟེན་པ་ནི། སངས་རྒྱས་དང་། དེའི་
མཆོད་རྟེན་ལ་མཆོད་པ་སྣ་ཚོགས་བྱེད་པའོ། །མཚན་ལ་བརྟེན་པ་ནི། སངས་རྒྱས་དང་བྱང་
ཆུབ་སེམས་དཔའ་རྣམས་ཀྱི་མཚན་ནས་བརྗོད་ཅིང་ཕྱག་འཚལ་བའོ། །འདི་དག་ནི་བསླབ་
བཏུས་ནས་དངོས་སུ་བྱུང་བ་ཙམ་སྟེ། གཞན་ཡང་མང་པོ་ཡོད། སྟོབས་གསུམ་པ་ནི། མི་དགེ་
བ་བཅུ་ཡང་དག་པར་སྡོམ་པ་སྟེ། འདིས་ནི་སྲོག་གཅོད་སོགས་ཀྱི་སྒོ་ནས། སྒོ་གསུམ་གྱི་ལས་
དང་ཉོན་མོངས་པ་དང་། ཆོས་ཀྱི་སྒྲིབ་པ་བྱས་པ། བྱེད་དུ་བཅུག་པ། རྗེས་སུ་ཡི་རང་བ་
སོགས་སྔོན་ཅི་བྱས་པ་ཐམས་ཅད་འཇོམས་པར། ཉི་མའི་སྙིང་པོ་ལས་གསུངས་སོ། །ཞེ་ཐག་
པ་ནས་ཀྱི་སྡོམ་སེམས་མེད་པའི་བཤགས་པའི་ཚིག་ཙམ་དུ་འགྲོ་བ་ལ་དགོས་ནས་ཕྱིན་ཆད་སྡོམ་
མམ། །ཞེས་ལུང་ལས་གསུངས་པར། འདུལ་བའི་རྒྱ་ཆེར་འགྲེལ་ནས་བཤད་དོ། །དེའི་ཕྱིར་
ཕྱིན་ཆད་མི་བྱེད་པའི་སྡོམ་སེམས་གལ་ཆེ་ལ། དེ་སྐྱེ་བ་ཡང་སྟོབས་དང་པོ་ལ་རག་ལས་སོ། །
སྟོབས་བཞི་པ་ནི། སྐྱབས་འགྲོ་དང་བྱང་ཆུབ་ཀྱི་སེམས་སྒོམ་པའོ། །དེ་ལ་སྤྱིར་རྒྱལ་བས།
ལས་དང་པོ་པས་སྡིག་པ་སྦྱོང་པའི་སྒོ་སྣ་ཚོགས་གསུངས་ཀྱང་། གཉེན་པོ་ཡོངས་སུ་རྫོགས་པ་ནི་
སྟོབས་བཞི་ཚང་བའོ། །སྡིག་པ་འདག་ལུགས་ནི། ངན་འགྲོ་སྡུག་བསྔལ་ཆེན་པོར་སྐྱེ་བའི་
རྒྱུ། །སྡུག་བསྔལ་ཆུང་བར་སྐྱེ་བའི་རྒྱུར་སོང་བའོ། །ངན་འགྲོ་སྐྱེས་ཀྱང་། དེའི་སྡུག་བསྔལ་མི་
མྱོང་བའམ། ད་ལྟའི་རྟེན་ལ་མགོ་བོ་ན་བ་ཙམ་གྱིས་དག་ནས་འགྲོ་བ་དང་། དེ་བཞིན་དུ་རྒྱུན་t
135



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
རིང་པོར་མྱོང་དགོས་པ་རྣམས་ཡུན་ཐུང་བའམ། གཏན་མྱོང་མི་དགོས་པར་འགྱུར་ཏེ། དེ་
ཡང་སྦྱོང་མཁན་སྟོབས་ཆེ་ཆུང་དང་། གཉེན་པོ་སྟོབས་བཞི་རྫོགས་མ་རྫོགས་དང་། ཤུགས་
དྲག་མི་དྲག་དང་། རྒྱུན་རིང་ཐུང་ལ་སོགས་པའི་སྒོ་ནས་ཡིན་པས་མཐའ་གཅིག་ཏུ་ངེས་པ་མེད་
དོ། །མདོ་སྡེ་དང་། འདུལ་བ་ལས། ལས་རྣམས་བསྐལ་པ་བརྒྱར་ཡང་ནི་ཆུད་མི་ཟ། ཞེས་
གསུངས་པ་ནི། སྟོབས་བཞིའི་གཉེན་པོ་སྒོམ་མཁན་མེད་པ་ལ་དགོངས་ཀྱི། སྟོབས་བཞིའི་
གཉེན་པོས་བཤད་པ་ལྟར་སྦྱངས་ན་ནི། མྱོང་ངེས་ཀྱང་འདག་པར་གསུངས་ཏེ། བརྒྱད་སྟོང་
འགྲེལ་ཆེན་ལས། འདི་ལྟར་གང་དག་གཉེན་པོའི་ཕྱོགས་ཉེ་བ་ན་འགྲིབ་པའི་ཆོས་ཅན་ཡིན་
པས། དེ་དག་ནི་སྟོབས་དང་ལྡན་པའི་གཉེན་པོས་གཏན་ཟད་པར་སྲིད་པ་ཡིན་ཏེ། དཔེར་ན་
གསེར་གྱི་གཡའ་ལ་སོགས་པ་བཞིན་ནོ། །དམ་པའི་ཆོས་ཀྱི་སྒྲིབ་པ་ལ་སོགས་པ་ཐམས་ཅད་
ཀྱང་། ཇི་སྐད་བཤད་པའི་ཆོས་ཅན་ཡིན་ནོ། །ཞེས་གསུངས་པའི་རིགས་པས་རློམ་སེམས་ཀྱི་
ལྕང་བའི་གནས་ནི་མ་ལུས་པར་ཟད་པར་འགྱུར་བ་ཡིན་ནོ། །གང་ཡང་། ལས་རྣམས་བསྐལ་
པ་བརྒྱར་ཡང་ནི། །ཞེས་སོགས་གསུངས་པ་དེ་ནི་གཉེན་པོའི་ཕྱོགས་སྒོམ་པ་མེད་ན་ཞེས།
ཤེས་པར་བྱ་སྟེ། དེ་ལྟ་མིན་ན་རིགས་པ་དང་འགལ་བ་དང་། མདོ་སྡེ་མང་པོ་དང་འགལ་བར་
འགྱུར་རོ། །ངེས་པར་མྱོང་བར་གསུངས་པ་ཡང་འདི་ཉིད་ཀྱིས་བཤད་པ་ཡིན་ནོ། །མ་ངེས་
པར་གསུངས་པ་ནི། གཉེན་པོའི་ཕྱོགས་མ་བསྒོམས་སུ་ཟིན་ཀྱང་། འབྲས་བུ་རེས་འགའ་བ་
ཉིད་ལས་ཡིན་པར་ངེས་པར་བྱའོ། །ཞེས་སོ། །དེ་ལྟར་བཤགས་བསྡོམ་ལ་སོགས་པས་རྣམ་
སྨིན་འབྱིན་པའི་ནུས་པ་ཉམས་པར་བྱས་པ་རྣམས་ནི་རྐྱེན་གཞན་དང་ཕྲད་ཀྱང་རྣམ་སྨིན་
འབྱིན་བར་མི་འགྱུར་ལ། དེ་བཞིན་དུ་ལོག་ལྟ་སྐྱེས་པ་དང་། ཁོང་ཁྲོས་དགེ་རྩ་བཅོམ་པ་ལ་
ཡང་འདྲ་བར་གསུངས་ཏེ། རྟོག་གེ་འབར་བ་ལས། གང་གི་ཚེ་དགེ་བ་ཡང་ལྟ་བ་ལོག་པ་དང་།
གནོད་སེམས་ཀྱིས་ཉམས་པར་འགྱུར་བའམ། མི་དགེ་བ་ཡང་དམོད་པ་དང་། སྡོམ་པ་དང་།
འཆགས་པ་ལ་སོགས་པའི་གཉེན་པོས་སྟོབས་ཉམས་པར་གྱུར་པ་དེ་དག་ནི་རྐྱེན་ཚོགས་པ་ཡོད་
དུ་ཟིན་ཀྱང་། དགེ་བ་དང་མི་དགེ་བའི་ས་བོན་གྱི་ནུས་པ་ཉམས་པས་གང་ལས་འབྲས་བུ་གང་
ཞིག་འབྱུང་བར་འགྱུར། རྐྱེན་ཚོགས་པ་མེད་པས་དུས་ཀྱང་གཞན་དུ་འགྱུར་ན། ཇི་ལྟར་ན།
རྩ་བ་ནས་ཤིན་དུ་འབྱིན་པ་མིན་ཏེ། ཇི་སྐད་དུ། དམ་པའི་ཆོས་འཛིན་པར་བྱེད་པ་དེའི་མྱོང་
བར་ངེས་པའི་སྡིག་པ་ཡང་མཐོང་པའི་ཆོས་ལ་མྱོང་བར་འགྱུར་རོ། །ཞེས་བྱ་བ་དང། གཞན་A
136



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྤྱར་བ།
སཡང་ངན་འགྲོར་འགྲོ་བའི་ལས་རྣམས་དེ། །འདིས་ནི་མགོ་བོ་ཚ་བ་ཙམ་དུ་འགྱུར། །ཞེས་ཀྱང་
འབྱུང་ངོ་། གལ་ཏེ་མགོ་བོ་ཚ་བ་ཙམ་དུ་འགྱུར་བའི་འབྲས་བུ་ཡོད་ན་རྩ་བ་ནས་ཕྱུང་བ་ཇི་ལྟ་བུ་
ཡིན་ཞེ་ན། སྡིག་པའི་ལས་རྣམས་ཀྱི་འབྲས་བུ་མ་ལུས་པར་རྫོགས་པ་དམྱལ་བའི་སྡུག་བསྔལ་ཕྲ་
མོ་ཙམ་ཡང་ཉམས་སུ་མྱོང་བར་མ་གྱུར་པ་དེ་ཉིད་ཤིན་དུ་རྩ་བ་ནས་ཕྱུང་བ་ཇི་ལྟར་མིན། མགོ་
བོ་ཚ་བ་ལ་སོགས་པ་འདི་ལ་འབྱུང་བས་འབྲས་བུ་ཡེ་མེད་པར་འགྱུར་བ་ཡང་ཇི་ལྟར་ཡིན་ཞེས་
སོ། །ཉོན་མོངས་ཀྱི་ས་བོན་འཇོམས་པའི་གཉེན་པོ་མ་རྙེད་ཀྱང་འགལ་རྐྱེན་གྱིས་ཉམ་སྨད་
པས། རྐྱེན་གཞན་ཚོགས་ཀྱང་འབྲས་བུ་མི་འབྱིན་པ་ནི། ཕྱི་དང་ནང་གི་རྒྱུ་འབྲས་ལ་མང་པོ་
སྣང་ངོ་། །དེས་ན་དགེ་བ་མང་པོ་གསོག་པ་ལ་བརྩོན་ཡང་། དགེ་རྩ་འཇོམས་པའི་རྒྱུ་ཁོང་ཁྲོ་
སོགས་མ་བསྲུངས་ན། སྔར་ལྟར་གསུངས་པས་བསྲུང་བ་ལ་འབད་ཅིང་དགེ་བའི་ཕྱིར་བཅོས་ལ་
བརྩོན་དགོས་སོ། །ཤིན་ཏུ་སྟོབས་དང་ལྡན་པའི་ལས་ཀྱང་གཏན་སྦྱོང་བར་ནུས་ན། སྔོན་གྱི་
ལས་ཀྱི་རྣམ་པར་སྨིན་པ་མ་གཏོགས་སོ་ཞེས་གསུངས་པ་ཇི་ལྟར་ཡིན་ཞེ་ན། དམུས་ལོང་སོགས་
རྣམ་སྨིན་གྲུབ་པའི་ཚེ་ན། ད་ལྟར་གྱི་གཉེན་པོས་ཀྱང་སྦྱང་དཀའ་ལ། འབྲས་བུ་མ་གྲུབ་པའི་
རྒྱུའི་སྐབས་ན་བཟློག་པར་སླ་བ་ལ་དགོངས་ནས་གསུངས་པས་སྐྱོན་མེད་དེ། ཇི་ལྟར་ན་སོར་
མོའི་ཕྲེང་བ་དང། མ་སྐྱེས་དགྲ་དང་། སྤོ་ཀ་དང་། ཕ་གསོད་པ་དང། མྱ་ངན་མེད་ལ་སོགས་
པ་བསྟན་པ་བཞིན་ནོ། །གལ་ཏེ་མ་སྐྱེས་དགྲ་དང་། མ་གསོད་པ་དག་ལ་དགེ་བའི་སེམས་
གཞན་སྐྱེས་པ་ཡོད་བཞིན་དུ། ཅིའི་ཕྱིར་ལས་ཟད་པར་མ་གྱུར་ནས་མནར་མེད་དུ་སྐྱེས་ཤེ་ན།
དེའི་ལས་དང་འབྲས་བུ་ལ་ཡིད་ཆེས་པ་བསྐྱེད་པའི་ཕྱིར་མནར་མེད་པ་ལ་སོགས་པར་སྐྱེ་བ་
བསྟན་པ་ཡིན་གྱི། ལས་རྣམས་ལྷག་མ་མ་ལུས་པས་ཟད་པ་ནི་མ་ཡིན་ཏེ། དར་གྱི་ཕོ་ལོང་
བརྡབས་པ་ལས་འཕར་བ་བཞིན་དུ་དེར་སྐྱེས་ཤིང་ཐར་བ་ཡིན་ལ། དམྱལ་བའི་མེའི་ཕྲེང་བ་ལ་
སོགས་པས་ཀྱང་རེག་པ་མ་ཡིན་ཏེ། དེ་ལྟར་ན་སྡིག་པ་ཤིན་དུ་རྩ་བ་ནས་འབྱིན་པར་ཡང་
འགྲུབ་ལ་ལས་ལ་འབྲས་བུ་མང་བ་ཡང་མ་ཡིན་ནོ་ཞེས་སོ། །གང་ཟག་གི་ཁྱད་པར་འགའ་ཞིག་
ལ་མ་ངེས་པ་ནི། རྒྱལ་པོ་དཔའ་བ་བྱིན་གྱིས་མེ་ཏོག་ཟླ་མཛེས་དཀྲོངས་པ་ལ་འ་འགྱོད་ཏེ།
མཆོད་རྟེན་བྱས་ནས། མཆོད་པ་དང་། སྡིག་བཤགས་ལོ་སྟོང་ཕྲག་བྱེ་བ་ཕྲག་གོ་ལྔར་བྱས།
ཚུལ་ཁྲིམས་དག་པར་བསྲུངས་ཀྱང་ཚེ་འཕོས་ནས་མནར་མེད་དུ་སྐྱེས། བསྐལ་པ་བྱེ་བ་ཁྲག་
ཁྲིག་རེ་གཉིས་སུ་མིག་བཅར་བ་དང་། ཡན་ལག་བཅད་པ་སོགས་སྡུག་བསྔལ་མཐའ་ཡས་པ་བ
137



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
::::མྱོང་བར་ཏིང་ངེ་འཛིན་རྒྱལ་པོ་ལས་གསུངས་སོ། །དེ་ལྟར་ཡིན་ཡང་བཤགས་པ་དོན་མེད་དུ་མི་
འགྱུར་ཏེ། མ་བཤགས་ན་དེ་བས་ཀྱང་ཆེ་བ་དང་། རྒྱུན་རིང་པའི་སྡུག་བསྔལ་མྱོང་དགོས་པའི་
ཕྱིར་རོ། །བཤགས་བསྡམས་ཀྱིས་ལྷག་མ་མེད་པར་འདག་པ་ཡིན་དུ་ཆུག་ཀྱང་། དང་པོ་ནས་
ཉེས་པས་མ་གོས་པ་དང་། བཤགས་ནས་དག་པ་གཉིས་ཁྱད་ཆེ་སྟེ། དཔེར་ན་བྱང་ས་ལས།
རྩ་ལྟུང་བྱུང་བ་ལ་བྱང་སེམས་ཀྱི་སྡོམ་པ་བླངས་པས་ཕྱིར་འཆོས་ནུས་ཀྱང་། ཚེ་འདི་ལ་ས་དང་
པོ་ཐོབ་མི་སྲིད་པ་ལྟ་བུའོ། །རྣམ་པར་འཐག་པའི་མདོ་ལས་ཀྱང་། ཆོས་སྤོང་གི་སྡིག་བྱུང་ནས་
འགྱོད་བཞིན་དུ་ལོ་བདུན་གྱི་བར་དུ་ཉིན་གཅིག་བཞིན་དུ། དུས་གསུམ་དུ་ཉེས་པ་ལ་ཉེས་པར་
བཤགས་ན། དེའི་འོག་ཏུ་བྱང་བར་འགྱུར་ཏེ། དེ་ཕྱིན་ཆད་ཉུང་ནའང་བསྐལ་པ་བཅུས་
བཟོད་པ་ཐོབ་པར་འགྱུར་རོ། །ཞེས་གསུངས་སོ། །དེ་ནས་མ་ལུས་པར་དག་པའི་དོན་ནི་
འབྲས་བུ་ཡིད་དུ་མི་འོང་བ་འབྱིན་པ་མ་ལུས་པར་དག་པ་ཡིན་གྱི། ལམ་གྱི་རྟོགས་པ་སྐྱེ་བ་
སོགས་ནི་ཆེས་རིང་དུ་འགྲོ་བ་ཡིན་པས། དང་པོ་ནས་སྡིག་ལྟུང་མ་གོས་པ་ལ་འབད་པར་བྱའོ།
འཇིག་རྟེན་ན་ཡང་། རྐང་ལག་སོགས་སྣད་པ་ཕྱིར་བཅོས་སུ་ཡོད་ཀྱང་། དང་པོར་མ་སྣད་པ་
དང་མི་འདྲ་བ་བཞིན་ནོ། །དེ་ལྟར་ཡང་ཚོམས་ལས། སྡིག་པ་བྱས་ཤིང་བསོད་ནམས་མ་བྱས་
ལ། །ཆོས་དང་གོལ་ཞིང་ཆོས་མིན་ཐོབ་པའི་མི། ། སྡིག་པའི་ལས་ཅན་འཆི་བས་འཇིགས་
འགྱུར་ཏེ། །ཆུ་ཆེན་ནང་དུ་གྲུ་ངན་ཞིག་པ་བཞིན། །བསོད་ནམས་བྱས་ཤིང་སྡིག་པ་མ་བྱས་
ལ། །དམ་པ་རྣམས་ཀྱི་ལུགས་ཀྱི་ཆོས་སྤྱོད་པ། །དེ་ནི་ནམ་ཡང་འཆི་བས་འཇིགས་མེད་དེ། 
།
བརྟན་པའི་གྲུ་ཡིས་ཕ་རོལ་འགྲོ་བ་བཞིན། །ཞེས་སོགས་སྔ་མ་ལྟར་མི་བྱེད་པར། ཕྱི་མ་ལྟར་ཅི་
འགྱུར་བྱའོ། །དེ་ཡང་རིགས་པའི་ཚིག་མང་དུ་སྨྲས་ཀྱང་། བག་མེད་པར་འཇུག་ན་དོན་ཆུང་
ལ། ཆོས་ཉུང་ངུ་ལས་མི་ཤེས་ཀྱང་། གང་ཤེས་པ་ལ་འདོར་ལེན་གྱིས་སྒྲུབ་ན་དོན་ཆེ་སྟེ།
ཚོམས་ལས། གལ་ཏེ་རིགས་བཅས་མང་དུ་སྨྲས་ཀྱང་ནི། །བག་མེད་མི་དག་དེ་ལྟར་བྱེད་མི་
འགྱུར། །དཔེར་ན་ཕྱུགས་རྫིས་གཞན་གྱི་ཕྱུགས་འགྲང་ལྟར། །དེ་དག་དགེ་སྦྱོང་སྐལ་བ་ཐོབ་
པ་ཡིན། །གལ་ཏེ་རིགས་བཅས་ཉུང་ངུ་སྨྲ་བྱེད་ཀྱང་། །ཆོས་ཀྱི་རྗེས་སུ་ཆོས་ལ་སྤྱོད་པ་དང་། །
འདོད་ཆགས་ཞེ་སྡང་གཏི་མུག་སྤོང་བྱེད་པ། །དེ་དག་དགེ་སྦྱོང་སྐལ་བ་ཐོབ་པ་ཡིན། །ཞེས་
དང་། བཤེས་སྤྲིང་ལས་ཀྱང་། གལ་ཏེ་མཐོ་རིས་ཐར་པ་མངོན་བཞེད་ན། །ཡང་དག་ལྟ་ལ་
གོམས་པ་དག་ཏུ་མཛོད། །གང་ཟག་ལོག་པར་ལྟ་བས་ལེགས་སྤྱད་ཀྱང་། །ཐམས་ཅད་རྣམ་
138



''༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
པར་སྨིན་པ་མི་ཟད་ལྡན། །ཞེས་གསུངས་པ་ལྟར། །རྟེན་ཅིང་འབྲེལ་བར་འབྱུང་བའི་ལམ་
གཉིས། རྒྱུ་དང་འབྲས་བུར་བཅས་པ་ལ་ཚུལ་བཞིན་དུ་ལྟ་བ་འདི་ནི་ཐེག་པ་ཐམས་ཅད་དང་།
སྐྱེས་བུའི་དོན་ཐམས་ཅད་འགྲུབ་པའི་གཞིར་མེད་དུ་མི་རུང་བ་ཡིན་པས། སྔར་བཤད་པས་
མཚོན་ནས། དྲན་པ་ཉེར་བཞག་དང་། འཛངས་བླུན་དང་། ལས་བརྒྱ་པ་དང་། རྟོགས་
བརྗོད་བརྒྱ་པ་དང་། འདུལ་བ་ལུང་གི་རྒྱུད་གླེང་རྣམས་དང་། གསུང་རབ་གཞན་རྣམས་ཀྱང་
བལྟས་ནས། ངེས་པ་ཤུགས་དྲག་ལ་རྒྱུན་རིང་བསྐྱེད་པ་གནད་དུ་ཆེའོ། །ཐོག་མེད་དུས་ནས་
ད་ལྟ་ཡན་ཆད་དུ། །ངན་འགྲོར་སྐྱེ་བའི་སྡིག་ལྟུང་ཉེས་པའི་ཚོགས། །གཉེན་པོ་སྟོབས་བཞིའི་
སྒོ་ནས་བཤགས་བྱས་ནས། །སླན་ཆད་འགྱོད་པས་བསྡམས་ན་མི་ལེགས་སམ། །ཞེས་བརྗོད་
དོ། །
གསུམ་པ་དེ་དག་གི་དོན་བསྡུ་བ་ལ། བསམ་པ་དེ་སྐྱེས་པའི་ཚད་དང་། ལོག་རྟོག་
བསལ་བ་གཉིས། དང་པོ་ནི། སྔར་འཇིག་རྟེན་འདི་དོན་དུ་གཉེར་བ་ལ་བློ་བཅོས་མ་མ་ཡིན་
པ་ཡོད་ལ། ཕྱི་མ་དོན་གཉེར་ཚིག་ཙམ་ལས་མེད་དེ། གོ་ས་འཕོས་ནས་ཕྱི་མ་དོན་གཉེར་གཙོ་
བོར་བྱེད་པ་ཡིན་ནོ། །གཉིས་པ་ལོག་རྟོག་བསལ་བ་ནི། གསུང་རབ་ནས་འཁོར་བའི་ཕུན་
ཚོགས་ཐམས་ཅད་ལ་ཕྱིར་ཕྱོགས་དགོས་པར་གསུངས་པ་ལ། ད་ལྟ་ཕུན་ཚོགས་དང་མངོན་
མཐོ་ལ་དོན་གཉེར་བསྐྱེད་པ་མི་རིགས་སོ་སྙམ་ན། གནས་སྐབས་དང་མཐར་ཐུག་གི་དོན་
གཉེར་གཉིས་ལས། འཁོར་བའི་ཕུན་ཚོགས་དོན་གཉེར་ནི། །གྲོལ་བ་དོན་གཉེར་གྱིས་གནས་
སྐབས་སུ་དོན་དུ་གཉེར་དགོས་ཏེ། རྣམ་གྲོལ་དོན་དུ་གཉེར་བ་ལ་ལྷ་མིའི་ལུས་རྣམ་དག་ལ་
བརྟེན་དགོས་པའི་ཕྱིར་རོ། །ལུས་ལོངས་སྤྱོད་འཁོར་ཕུན་སུམ་ཚོགས་པའི་མངོན་མཐོ་གང་
ཡིན་ཐམས་ཅད་འཁོར་བས་བསྡུས་པ་མ་ཡིན་ཏེ། ལུས་ལ་སོགས་པ་ཕུན་སུམ་ཚོགས་པ་མཐར་
ཕྱིན་པ་ནི་གཟུགས་ཀྱི་སྐུ་དང་། དེའི་ཞིང་གི་འབྱོར་པ་དང། དེའི་འཁོར་རྣམས་ཡིན་པའི་ཕྱིར་
རོ། །དེས་ནི་རྣམ་མཁྱེན་སྒྲུབ་པ་རྣམས་ཀྱི་ཚུལ་ཁྲིམས་དང་། སྦྱིན་པ་དང་། བཟོད་པ་སོགས་
ཆེས་མང་ཞིང་ཕུལ་དུ་བྱུང་བ་རྣམས་དུས་རིང་པོར་བསྒྲུབས་པས་ན། དེ་དག་གི་འབྲས་བུ་ལུས་
ལ་སོགས་པའི་མངོན་མཐོ་ཡང་ཆེས་ཕུལ་དུ་བྱུང་བ་དོན་དུ་གཉེར་བ་ཡིན་ནོ། །མཐར་ཐུག་
ངེས་ལེགས་སྒྲུབ་པ་ནི། སྤྱོད་འཇུག་ལས། མི་ཡི་གྲུ་ལ་བརྟེན་ནས་སུ། །སྡུག་བསྔལ་ཆུ་བོ་ཆེ་
ལས་སྒྲོལ། །ཞེས་གསུངས་པ་ལྟར། མིས་མཚོན་པས་བདེ་འགྲོའི་རྟེན་ལ་བརྟེན་ནས་སྲིད་མཚོ་
139



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
རྒལ་བ་དང་། རྣམ་མཁྱེན་དུ་འགྲོ་དགོས་ལ། དེ་ཡང་ཚེ་དུ་མར་རྒྱུད་དགོས་པའི་ཕྱིར། ལུས་
དེ་སྒྲུབ་བྱེད་ཀྱི་རྒྱུ་དམ་པ། ཚུལ་ཁྲིམས་ནི་ལམ་གྱི་རྩ་བ་ཡིན་ནོ། །དལ་བའི་རྟེན་ལ་སྙིང་པོ་བླང་
བའི་ཕྱིར། ། ལས་འབྲས་ཕྲ་ཞིང་ཕྲ་ལའང་འཛེམ་པ་དང་། །རྣམ་པ་ཀུན་དུ་དྲན་དང་ཤེས་
བཞིན་གྱིས། །སྡིག་སྤོང་དགེ་བ་སྒྲུབས་ཅིག་སྙིང་རུལ་ལོ། །ཞེས་ཡང་ཡང་བརྗོད་ཅིང་རྣམ་པ་
ཀུན་དུ་དྲན་ཤེས་ཀྱིས་བསྐྱང་བར་བྱའོ། །ལམ་འཁྲུལ་པ་སེལ་བ་དང་། འཁྲུལ་པ་བྱང་སེམས་
སུ་འཆར་བ་རྣམས་ནི། སྐྱེས་བུ་ཆེན་པོའི་སྐབས་སུ་སྟོན་ཏོ། །ཐོག་མར་དལ་འབྱོར་ཤིན་ཏུ་
རྙེད་དཀའ་དང་། །རྙེད་ཀྱང་མྱུར་དུ་འཇིག་པའི་འཆི་བ་གཉིས། །ལེགས་པར་སྙིང་གི་དཀྱིལ་
ནས་མ་བསམས་ན། །ཆོས་རྣམས་ཀུན་ལ་དྲེད་པའི་རྒྱུ་ཡིན་ནོ། །དཀར་ནག་ལས་ཀྱི་འབྲས་
བུ་མི་སླུ་བས། །སྡིག་སྤོང་དགེ་བ་སྒྲུབ་ལ་མ་འབད་ན། །བག་ཆགས་གོམས་པའི་དབང་གིས་མི་
དགེ་བ། །སྤྱད་ནས་ངན་འགྲོའི་འགྲམ་རྡོ་བྱེད་ཉེན་གདའོ། །བསོད་ནམས་དགེ་བའི་ལས་ཀྱི་
འབྲས་བུ་ནི། །མཐོ་རིས་ལྷ་མིའི་དཔལ་གྱིས་རབ་བརྒྱན་པའི། །ཕུན་ཚོགས་མངོན་མཐོའི་
བདེ་ལ་སྤྱོད་རྣམས་ལ། །ཡིད་ཀྱི་སྨོན་པ་ཙམ་ལ་སྡུས་པར་གདའོ། །བཙོ་བསྲེག་བཤག་བཏུབ་
དམྱལ་བའི་སྡུག་བསྔལ་དང་། །བཀྲེས་ཤིང་སྐོམ་པ་ཡི་དྭགས་སྡུག་བསྔལ་དང་། །གླེན་ལྐུགས་
བཤའ་བཤུ་དུད་འགྲོའི་སྡུག་བསྔལ་ལ། །མི་འདོད་བཞིན་དུ་རྒུར་དགོས་འོང་བར་འདའོ། །
དེས་ན་དད་པའི་རྩ་བ་བརྟན་བྱས་ནས། །སླུ་མེད་རྒྱུ་འབྲས་ཆོས་ལ་ཡིད་ཆེས་ཤིང་། འདི་ཕྱི་
ཀུན་དུ་སྐྱོབ་པར་བྱེད་པའི་སྐྱབས། །དཀོན་མཆོག་གསུམ་ལ་སྐྱབས་ན་མི་ལེགས་སམ། །ཟ་
དང་ཉལ་དང་འཆག་དང་གསུམ་པོ་འདི། །དུད་འགྲོ་ཁྱོད་ཀྱི་སྤྱོད་པ་མ་ཡིན་ནམ། །འདོད་
ཆགས་ཞེ་སྡང་གཏི་མུག་གསུམ་པོ་འདི། །སྙིང་རུལ་པོ་ཡི་ཞེ་ནོར་མ་ཡིན་ནམ། །དམྱལ་བ་ཡི་
དྭགས་དུད་འགྲོ་གསུམ་པོ་འདི། །སྙིང་སྲིན་ཅན་གྱི་འགྲོ་ས་མ་ཡིན་ནམ། །ཚ་གྲང་བཀྲེས་སྐོམ་
གླེན་ལྐུགས་གསུམ་པོ་འདི། །རང་སླུས་པོ་ཡི་མྱོང་དགོས་མ་ཡིན་ནམ། །སྲིད་པ་འདི་ན་གང་
ཡང་ཅི་ཡང་སྲིད། །མི་སྲིད་སྲིད་པའི་སྡིག་པ་སྣ་ཚོགས་བྱས། །བྱས་པའི་རྣམ་སྨིན་རང་གི་ཐོག་
ཏུ་བྱུང་། །བྱུང་ཡང་བྱེད་པ་མེད་པའི་སྙིང་རིང་བདག །བདག་མེད་ལྟ་བའི་ལས་མཆོག་ཐོབ་
ཕྱིར་དུ། །དུ་མའི་སྒོ་ནས་རང་རྒྱུད་འདུལ་བའི་ཕྱིར། །ཕྱིར་མི་ལྡོག་པའི་ས་ལ་གནས་གྱུར་
ཅིག །བྱང་ཆུབ་ལམ་གྱི་སྒྲོན་མ་ལས། སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་ལ་བློ་
སྦྱང་བ་བཤད་ཟིན་ཏོ། །.:
140



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
བྱང་ཆུབ་ལམ་གྱི་སྒྲོན་མ།སྐྱེས་བུ་འབྲིང་དང་ཐུན་མོང་བ་ལ་བློ་སྦྱང་བ་བཞུགས་སོ། །
འཁོར་བའི་རང་བཞིན་གྲུབ་པར་མེད་པའི་དོན། །མ་རྟོགས་དབང་གིས་འཁོར་བར་འཁྱམས་
པ་ལ། །འཁོར་བའི་རང་བཞིན་མེད་པར་སྟོན་མཛད་པའི། །འཁོར་བའི་སྐྱབས་གཅིག་དཀོན་
མཆོག་གསུམ་ལ་འདུད། །དེ་ལྟར་འཆི་བ་རྗེས་སུ་དྲན་པ་དང་། ཤི་ནས་ངན་འགྲོར་ལྟུང་བའི་
ཚུལ་བསམས་ཏེ། འཇིག་རྟེན་འདི་ལ་བློ་ལོག་ནས་ཕྱི་མ་བདེ་འགྲོ་དོན་གཉེར་སྐྱེ་སྟེ། སྐྱབས་
འགྲོ་ཐུན་མོང་བ་དང་དཀར་ནག་གི་ལས་འབྲས་ངེས་པའི་སྒོ་ནས། སྡིག་པ་སྤོང་དགེ་བ་སྒྲུབ་པ་
ལ་འབད་པས། བདེ་འགྲོའི་གོ་འཕང་ཐོབ་མོད་ཀྱང་། འདིར་ནི་དེ་ཙམ་གྱིས་ཀྱང་ཆོག་པར་མི་
འཛིན་གྱི། སྐྱེས་བུ་ཆུང་ངུ་དང་། ཐུན་མོང་བའི་བསམ་པ་དེ་སྐྱེས་པ་དང་། འབྲིང་དང་ཐུན་
མོང་བ་འཁོར་བ་མཐའ་དག་ལ་ཞེན་པ་ལོག་པའི་བསམ་པ་བསྐྱེད་ནས། དེ་ལ་བརྟེན་ནས་བྱང་
ཆུབ་ཀྱི་མཆོག་ཏུ་སེམས་བསྐྱེད་དེ། སྐྱེས་བུ་ཆེན་པོར་འཁྲིད་པས། སྐྱེས་བུ་འབྲིང་གི་བསམ་པ་
སྦྱང་དགོས་སོ། །དེའི་རྒྱུ་མཚན། འདི་ལྟར་ལྷ་མིའི་གོ་འཕང་ཙམ་ཐོབ་ཀྱང་འདུ་བྱེད་ཀྱི་སྡུག་
བསྔལ་ལས་མ་འདས་པས། དེ་ལ་རང་བཞིན་གྱི་བདེ་བར་འཛིན་པ་ཕྱིན་ཅི་ལོག་ཡིན་པས།
ཡང་དག་པར་ན་བདེ་བ་མེད་ལ། སླར་ཡང་ངན་འགྲོར་ངེས་པར་ལྟུང་བས་མཐའ་ངན་པའི་
ཕྱིར་རོ། །དཔེར་ན་དེ་མ་ཐག་གཡང་སར་ལྷུང་བ་འགའ། གཡང་ས་ན་ངལ་སོ་བ་བཞིན་ཏེ།
སྤྱོད་འཇུག་ལས། བདེ་འགྲོར་ཡང་དང་ཡང་འོངས་ཏེ། །བདེ་བ་མང་པོ་སྤྱད་སྤྱད་ནས། །ཤི་
ནས་ངན་སོང་སྡུག་བསྔལ་ནི། །ཡུན་རིང་མི་ཟད་རྣམས་སུ་ལྟུང་། །ཅེས་གསུངས་པས། དེའི་
ཕྱིར་བདེ་འགྲོ་ལ་ཡང་། ངན་འགྲོ་དང་འདྲ་བར་ཤིན་དུ་སྐྱོ་བར་བྱ་དགོས་ཏེ། །བཞི་བརྒྱ་པ་
ལས། མཁས་པ་རྣམས་ ལ་མཐོ་ རིས་ ཀྱང་། ། དམྱལ་ བ་ དང་མཚུངས་འཇིགས་བསྐྱེད་
འགྱུར། །རྣམ་པ་ཀུན་དུ་དེ་རྣམས་ལ། །སྲིད་གང་འཇིགས་པ་མི་སྐྱེ་དཀོན། །ཞེས་དང་།
ཡོན་ཏན་རིན་ཆེན་བསྡུད་པ་ལས། འཁོར་བར་ཆགས་པའི་ཡིད་དང་ལྡན་རྣམས་རྟག་ཏུ་
འཁོར། །ཞེས་གསུངས་པ་ལྟར་ཐོག་མ་མེད་པ་ནས་སྲིད་པའི་ཕུན་ཚོགས་ལ་བདེ་བར་འཛིན་པ་
དང་། སྡུག་པའི་རྣམ་པར་སྒྲོ་འདོགས་པ་གོམས་པའི་གཉེན་པོར་སྡུག་པ་དང་མི་སྡུག་པ་གོམས་
པར་བྱས་ནས། དེ་དག་བཟློག་ལ་མ་བསྒོམས་ན། གཏི་མུག་དང་འདོད་ཆགས་འཕེལ་ནས་
སྲིད་པའི་འཁོར་ལོ་བསྐོར་བར་གསུངས་པས། སྲིད་པའི་ཉེས་དམིགས་སྒོམ་པ་བཞིན་དུ་གནད་
དུ་ཆེའོ། །དེའི་ཕྱིར་སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ་ཤིན་ཏུ་གལ་m7
141



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
༔
༔::ཆེ་སྟེ། དེ་སྦྱོང་བའི་ཚུལ་ལ་གསུམ། འཁོར་བ་མཐའ་དག་གི་ཉེས་དམིགས་བསགས་པ། ཐར་
པར་བགྲོད་པའི་ལམ་གྱི་རང་བཞིན་གཏན་ལ་དབབ་པ། དོན་བསྡུ་བ་དང་གསུམ་མོ། །
དང་པོ་ལ་སྒོམས་པའི་ཕན་ཡོན། མ་སྒོམས་པའི་ཉེས་དམིགས། སྒོམ་ཚུལ་དངོས།
འཁོར་བ་ཟློག་ཐབས་དང་བཞིའོ། །དང་པོ་ཕན་ཡོན་ནི། འཁོར་བ་མཐའ་དག་གི་ཉེས་
དམིགས་རྒྱུད་ལ་སྐྱེས་ན། འཁོར་བའི་ཕུན་ཚོགས་ཐམས་ཅད་དོན་དུ་མི་གཉེར། དེ་མ་གཉེར་
ན་ལས་དང་ཉོན་མོངས་པ་མི་བསོག །ལས་ཉོན་མ་བསགས་ན་འཁོར་བར་མི་སྐྱེ། འཁོར་བར་
མ་སྐྱེས་པ་ལ་བྱང་ཆུབ་ཐོབ་པ་ཟེར་བ་ཡིན། གཉིས་པ་ཉེས་དམིགས་ནི། ཟག་བཅས་ཀྱི་དགེ་
སྡིག་འདོར་ལེན་ཤེས་ཀྱང་། མངོན་མཐོ་ལྷ་མི་ཕུན་ཚོགས་ཙམ་དོན་དུ་གཉེར་བའི་ཆོས་དེ་ནི།
བཀྲེས་ནས་དུག་ཅན་གྱི་ཟས་ཟ་བ་དང་། སྐོམ་ནས་ལན་ཚྭའི་ཆུ་འཐུང་བ་དང་འདྲ་སྟེ། འཕྲལ་
ཅུང་ཟད་བདེ་བ་སྙམ་ཡང་། ནམ་ཕུགས་སྡུག་བསྔལ་གྱི་རང་བཞིན་ལས་མ་འདས་པར། ད་
དུང་ཡང་འཁོར་བར་འཁྱམས་དགོས་པ་ཡིན་པས། དེས་ན་ཕུག་རོན་གྱི་ཟུན་དང་འདྲ་སྟེ།
གང་བྱས་ཀྱང་སྡུག་བསྔལ་དུ་འཁོར་རེ། ཅི་བྱས་ཀྱང་འཁོར་བར་ཁྱུལ་ལེ། ལ་སྟོད་པའི་གཞས་
དང་འདྲ་སྟེ། ཁྲབ་བཀྲབས་ཀྱང་ད་ཀྱི་ཤུལ་ན་ཁྲིགས་སེ། སིག་བསིགས་ཀྱང་ད་ཀྱི་ཤུལ་ན་
འབིགས་སེ། ཞེས་པ་ལྟར། འཁོར་བ་ནས་ཇི་ཙམ་ཞིག་བཀྲབས་ཀྱང་། ཡང་དང་འཁོར་བ་ན་
ཀ་ཁྲིགས་སེ། ངན་སོང་ནས་ཇི་ཙམ་ཅིག་བསིགས་ཀྱང་། ངན་སོང་ན་ཀ་འབིགས་སེ་འདུག་པ་
ཡིན་ནོ། །
གསུམ་པ་སྒོམ་ཚུལ་དངོས་ལ། ཐར་པ་དོན་གཉེར་ཀྱི་བསམ་པ་སྦྱང་བ། སྐྱེས་པའི་
ཚད། དེ་ལ་ལོག་རྟོག་བསལ་བ་དང་གསུམ་མོ། །དང་པོ་ལ་གཉིས། ཐར་པ་དོན་གཉེར་གྱི་བློ་
ངོས་བཟུང་བ་དང་། དེ་བསྐྱེད་པའི་ཐབས་སོ། །དང་པོ་ནི། ཐར་པ་ཞེས་པ་ནི། བཅིངས་པ་
ལས་གྲོལ་བ་སྟེ། དེ་ཡང་ལས་དང་ཉོན་མོངས་གཉིས་ནི་འཁོར་བར་འཆིང་བྱེད་ཡིན་ལ། དེ་
གཉིས་ཀྱི་དབང་གིས་འདོད་ཁམས་ལ་སོགས་པ་ཁམས་གསུམ་དང་། འགྲོ་བས་ཕྱེ་ན་ལྷ་ལ་
སོགས་པ་ལྔའམ་དྲུག་དང་། སྐྱེ་གནས་ཀྱི་སྒོ་ནས་ཕྱེ་ན། མངལ་སྐྱེས་སོགས་བཞིར་ཕུང་པོ་
ཉིང་མཚམས་སྦྱར་བ་ནི། བཅིངས་པའི་ངོ་བོ་ཡིན་པས། དེ་ལ་མཐོ་རིས་གསུམ་ནི་ཅུང་ཟད་
ལྷོད་པ་ཡིན་ལ། ངན་སོང་གསུམ་ནི་དམ་དུ་བཅིངས་པ་ཡིན་པས། དེ་ལས་གྲལ་བ་ནི་ཐར་
པའོ། །དེ་ཐོབ་པར་འདོད་པ་ནི་ཐར་པ་དོན་དུ་གཉེར་བའི་བློའོ། །ཐར་པ་དེའང་ལས་ཉོན་གྱི་t
142



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ་
འདུ་བྱེད་བྱུང་ནས་ཞིག་པ་ལ་མི་བྱེད་དེ། སྐྱེས་པ་རྣམས་དུས་གཉིས་པར་མི་སྡོད་པ་ནི།
གཉེན་པོ་སྒོམ་པ་སོགས་ཀྱི་རྐྱེན་ལ་མི་ལྟོས་པས། ཐམས་ཅད་ཀྱང་འབད་པ་མེད་པར་གྲོལ་བའི་
སྐྱོན་དུ་འགྱུར་རོ། ། དེས་ན་གཉེན་པོ་མ་སྐྱེས་ནས་མ་འོངས་པར་ཉིང་འཚམས་སྦྱོར་བར་
འགྱུར་བ། གཉེན་པོ་སྐྱེས་པའི་སྟོབས་ཀྱིས་ཉིང་འཚམས་སྦྱོར་བ་ལོག་པའོ། །དཔེར་ན་སྐོམ
པའི་སྡུག་བསྔལ་ཞི་བ་ལ་ཐོབ་འདོད་འབྱུང་བ་དེ། སྐོམ་པས་གདུང་བ་ལ་མི་འདོད་པའི་རྣམ་
པར་མཐོང་བ་ལ་རག་ལས་པ་བཞིན་དུ། ཉེར་ལེན་གྱི་ཕུང་པོའི་སྡུག་བསྔལ་ཉེ་བར་ཞི་བའི་ཐར་
པ་ཐོབ་འདོད་འབྱུང་བ་ཡང་། ཉེར་ལེན་གྱི་ཕུང་པོ་སྡུག་བསྔལ་གྱི་རང་བཞིན་ཅན་གྱི་ཉེས་
དམིགས་མཐོང་བ་ལ་རག་ལས་པས། སྲིད་པའི་ཉེས་དམིགས་བསྒོམས་ནས། དེ་ལ་འདོར་
འདོད་ཀྱི་བློ་མ་སྐྱེས་ན། སྡུག་བསྔལ་དེ་ཞི་བ་ལ་ཐོབ་འདོད་མི་འབྱུང་སྟེ། བཞི་བརྒྱ་པ་ལས།
གང་ལ་འདིར་སྐྱོ་ཡོད་མིན་པ། །དེ་ལ་ཞི་གུས་ག་ལ་ཡོད། །རང་ཁྱིམ་ལ་བཞིན་སྲིད་པ་ནི། །
འདི་ལས་འབྱུང་བའང་བྱ་བ་དཀའ། །ཞེས་གསུངས་པའི་ཕྱིར་རོ། །
གཉིས་པ་ཐར་པ་དོན་གཉེར་བསྐྱེད་པའི་ཐབས་ལ་གཉིས། བདེན་ པ་ དང་ པོ་
གཉིས་ཀྱི་སྒོ་ནས་བསམ་པ་དང་། རྟེན་འབྲེལ་བཅུ་གཉིས་སྒོ་ནས་བསམ་པའོ། །དང་
པོ་ལ་གཉིས་ལས། སྡུག་བདེན་འཁོར་བའི་ཉེས་དམིགས་བསམ་པ་དང་། ཀུན་འབྱུང་འཁོར་
བའི་འཇུག་རིམ་བསམ་པའོ། །དང་པོ་ལ་གཉིས། སྡུག་བདེན། བདེན་བཞིའི་ཐོག་མར་
གསུངས་པའི་དགོས་པ་བསྟན་པ་དང་། སྡུག་བསྔལ་སྒོམ་པ་དངོས་སོ། །དང་པོ་ནི། ཀུན་
འབྱུང་ནི་རྒྱུ་དང་། སྡུག་བདེན་ནི་དེའི་འབྲས་བུ་ཡིན་པས། ཀུན་འབྱུང་སྔ་ལ་སྡུག་བདེན་ཕྱི་བ་
ཡིན་ན། ཅིའི་ཕྱིར། བཅོམ་ལྡན་འདས་ཀྱིས་དོན་གྱི་རིམ་པ་དེ་དང་མི་མཐུན་པར། དགེ་སློང་
དག །འདི་ནི་སྡུག་བསྔལ་འཕགས་པའི་བདེན་པའོ། །འདི་ནི་ཀུན་འབྱུང་འཕགས་པའི་
བདེན་པའོ། །ཞེས་གསུངས་ཞེ་ན། དེ་ལ་སྟོན་པས་རྒྱུ་འབྲས་ཀྱི་དམིགས་ལས་བཟློག་སྟེ་
གསུངས་པ་ནི། ཉམས་ལེན་གྱི་གནད་ཆེན་པོ་ཡོད་པས་སྐྱོན་མེད་དོ། །དེ་ཡང་གང་ཞེ་ན།
འདི་ལྟར་འདུལ་བྱ་རང་ཉིད་ལ་ཐོག་མར་འཁོར་བ་ལས་ཐར་འདོད་ཕྱིན་ཅི་མ་ལོག་པ་ཅིག་མ་
སྐྱེས་ན། རྩ་བ་ཆད་པས་རེ་ཐར་པར་རི་ལྟར་འཕྲིད། དེས་ན་ཐོག་མར་གདུལ་བྱ་མ་རིག་པའི་
མུན་པས་བསྒྲིབས་ནས་། འཁོར་བའི་ཕུན་ཚོགས་སྡུག་བསྔལ་ལ་བདེ་བར་འཛིན་པའི་ཕྱིན་ཅི་
ལོག་གིས་སླུས་པ་ནི། བཞི་བརྒྱ་པ་ལས། སྡུག་བསྔལ་རྒྱ་མཚོ་འདི་ལ་མཐའ། །རྣམ་པ་ཀུན་དུ་
143



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ཡོད་མིན་ན། །བྱིས་ཁྱོད་འདིར་ནི་བྱིང་བ་ལ། །འཇིགས་པ་ཅི་ནས་སྐྱེ་མི་འགྱུར། །ཞེས་
གསུངས་པ་ལྟར། འདི་ནི་ཡང་དག་པར་ན་བདེ་བ་མིན་གྱི། སྡུག་བསྔལ་ལོ་ཞེས་སྡུག་བསྔལ་གྱི་
རྣམ་པ་དུ་མ་གསུངས་ནས། སྐྱོ་བ་སྐྱེ་དགོས་པས་སྡུག་བསྔལ་གྱི་བདེན་པ་ཐོག་མར་གསུངས་
སོ། །དེས་ན་རང་སྡུག་བསྔལ་གྱི་རྒྱལ་མཚོར་ལྷུང་བ་མཐོང་ནས་དེ་ལས་ཐར་བར་འདོད་པ་ན།
སྡུག་བསྔལ་དེ་ཟློག་དགོས་པར་མཐོང་ལ། དེ་ཡང་རྒྱུ་མ་ཟློག་ན། མི་ཟློག་པར་ཤེས་ནས།
དེའི་རྒྱུ་ཇི་ལྟ་བུ་ཅིག་ཡིན་སྙམ་དུ། ཀུན་འབྱུང་གི་བདེན་པར་ཤེས་པར་བྱེད་པས། དེའི་འོག་
ཏུ་ཀུན་འབྱུང་གི་བདེན་པ་གསུངས་སོ། །དེས་ན་འཁོར་བའི་སྡུག་བསྔལ་ཟག་བཅས་ཀྱི་ལས་
ཀྱིས་བསྐྱེད་པ་དང་། ལས་ཀྱང་ཉོན་མོངས་ཀྱིས་བསྐྱེད་པ་དང་། ཉོན་མོངས་ཀྱི་རྩ་བ་བདག་
འཛིན་དུ་ཤེས་པས་ཀུན་འབྱུང་གི་བདེན་པ་ཤེས་པ་སྐྱེ་ཞིང་། བདེན་འཛིན་ཡང་བཟློག་དགོས་
པར་མཐོང་བ་ན། སྡུག་བསྔལ་འགགས་པའི་འགོག་པ་མངོན་དུ་བྱ་བར་ཡི་དམ་འཆའ་བས།
དེའི་འོག་ཏུ་འགོག་པའི་བདེན་པ་གསུངས་སོ། །འོ་ན་སྡུག་བདེན་བསྟན་པ་ན། ཐར་པ་ལ་
འདོད་པ་སྐྱེ་བས། སྡུག་བདེན་གྱི་འོག་ཏུ། འགོག་བདེན་སྟོན་པར་རིགས་སོ་ཞེ་ན། སྐྱོན་
མེད་དེ། དེའི་ཚེ་སྡུག་བསྔལ་ཞི་བའི་འགོག་པ་ཐོབ་ན་སྙམ་པའི་ཐར་འདོད་ཡོད་ཀྱང་། སྡུག་
བསྔལ་གྱི་རྒྱུ་ངོས་མ་ཟིན་ཅིང་། རྒྱུ་དེ་བཟློག་ནུས་སུ་མ་མཐོང་བས་འགོག་པ་མངོན་དུ་བྱའོ་
སྙམ་དུ་ཐར་པ་ཐོབ་བྱར་མི་འཛིན་པའི་ཕྱིར་རོ། །དེ་ལྟར་ཐར་པ་འགོག་པ་མངོན་དུ་བྱའོ་སྙམ་
དུ་འཛིན་པ་ན། དེར་འགྲོ་བའི་ལམ་གང་ཡིན་སྙམ་དུ། ལམ་གྱི་བདེན་པ་ལ་འཇུག་པས་ལམ་
བདེན་ཐ་མར་གསུངས་སོ། །དེ་ལྟར་ཡང་རྒྱུད་བླ་མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་
ལ། །བདེར་གནས་ཐོབ་བྱ་སྨན་ནི་བསྟེན་པར་བྱ་བ་ལྟར། །སྡུག་བསྔལ་རྒྱུ་དང་དེ་འགོག་པ་
དང་དེ་བཞིན་ལམ། །ཤེས་བྱ་སྤང་བྱ་རེག་པར་བྱ་ཞིང་བསྟེན་པར་བྱ། །ཞེས་གསུངས་སོ། །
དེ་ལྟར་ན་བདེན་བཞི་ནི། ཐེག་པ་ཆེ་ཆུང་ཐམས་ཅད་དུ་ལན་དུ་མར་གསུངས་ཤིང་། འཁོར་
བར་འཇུག་པ་དང། དེ་ལས་ཟློག་པའི་གནད་རྣམས། བདེ་བར་གཤེགས་པས་བསྡུས་པ་ཡིན་
པས། ། རྣམ་གྲོལ་སྒྲུབ་པ་ལ་ཤིན་དུ་གལ་ཆེ་ཞིང་། ཉམས་ལེན་གྱི་འགག་ཀྱང་ཆེ་བས། རིམ་པ་
དེ་ལྟར་དུ་སློབ་མ་འཁྲིད་དགོས་ཏེ། སྡུག་བདེན་བསམས་པའི་སྒོ་ནས་འཁོར་བ་ལ་ཞེན་ལོག་
རྣལ་མ་ཅིག་མེད་ན། ཐར་པ་ཐོབ་འདོད་ཚིག་ཙམ་དུ་འགྲོ་བས། ཅི་བྱས་ཀྱང་ཀུན་འབྱུང་དུ་
འགྲོ་ལ། ཀུན་འབྱུང་བསམས་པའི་སྒོ་ནས་འཁོར་བའི་རྩ་བ་ལས་དང་ཉོན་མོངས་རྣམས་མ་
144



༄༅ །།སྐྱེས་བུ་གསུམ་གྱི་འཨ་རིམ་རྒྱུས་པ་ཁྲིད་དུ་སྦྱར་པ།
དང་། སོ་སོའི་ཤེས་ན། འབེན་མ་མཐོང་བའི་མདའ་བརྡེག་པ་ལྟར་ལམ་གྱི་གནད་རྣམས་ཆད་ཅིང་། སྲིད་པ་
ལས་གྲོལ་བའི་ལམ་མིན་པ་ལ་ཡིན་པར་བཟུང་ནས། ངལ་བ་འབྲས་བུ་མེད་པར་འགྱུར་བའི་
ཕྱིར་དང་། སྤང་བྱ་སྡུག་ཀུན་མ་ཤེས་ན། དེ་ཉེ་བར་ཞི་བའི་ཐར་པ་ཡང་ངོས་མི་ཟིན་པས།
ཐར་པ་དོན་གཉེར་ཡང་རློམ་པ་ཙམ་དུ་ཟད་པའི་ཕྱིར་རོ། །སྡུག་བསྔལ་འབྱུང་བའི་རྒྱུ་ནི་ཀུན་
འབྱུང་སྟེ། །ཀུན་འབྱུང་ཤེས་པར་བྱས་ནས་འགོག་པ་དང་། །ལམ་གྱི་རང་བཞིན་མ་ནོར་
ཉམས་ལེན་ལ། །ལེགས་པར་འབད་འབུངས་ཐོན་ཅིག་སྙིང་རུལ་ལོ། །ཞེས་བརྗོད་དོ།
གཉིས་པ་སྡུག་བསྔལ་སྒོམ་པ་དངོས་ལ་གཉིས། འཁོར་བ་སྤྱིའི་སྡུག་བསྔལ་བསམ་པ་
སྡུག་བསྔལ་བསམ་པའོ། །དང་པོ་ལ་གསུམ། སྡུག་བསྔལ་བརྒྱད་བསམ་པ།
སྡུག་བསྔལ་དྲུག་བསམ་པ། སྡུག་བསྔལ་གསུམ་བསམ་པའོ། །དང་པོ་ནི། བཤེས་སྤྲིང་ལས།
ངེས་པ་འདོད་པ་ཡོངས་དང་འཆི་བ་དང་། ན་དང་རྒས་སོགས་སྡུག་བསྔལ་དུ་མ་ཡི། །འབྱུང་
གནས་འཁོར་བ་ལ་ནི་སྐྱོ་མཛད་ཅིང་། །ཞེས་གསུངས་པ་ལྟར་སྒོམ་པའོ། །དེ་ལ་འཁོར་བ་ལ་
སྐྱེ་བ་སྒོམ་པ་ནི། སྡུག་བསྔལ་དུ་མའི་འབྱུང་གནས་སུ་སེམས་པའོ། །སྡུག་བསྔལ་ནི་འདོད་
པས་ཕོངས་པ་སོགས་དངོས་སུ་བསྟན་པ་བཞི་དང་། སོགས་ཀྱི་སྒྲས་བསྡུས་པ་བཞི་སྟེ་བརྒྱད་
དོ། །བརྒྱད་པོ་འདི་ནི་བཅོམ་ལྡན་འདས་ཀྱིས་སྡུག་འདེན་ངོས་འཛིན་པའི་སྐབས་སུ་མདོ་དུ་
མར་གསུངས་སོ། །འདི་རྣམས་དཔྱད་སྒོམ་ཡིན་ཀྱང་། དགེ་མི་དགེ་ལུང་མ་བསྟན་དུ་མ་
བཞག་པར། གཉིད་རྨུགས་དང་བྱིང་རྒོད་ཀྱི་དབང་དུ་མ་སོང་བར་ཤེས་པ་གསལ་བས་ཕྲེང་
ཆགས་སུ་སྒོམ་པར་བྱ་སྟེ། སྤྱོད་འཇུག་ལས། བཟླས་བརྗོད་དང་ནི་དཀའ་ཐུབ་སོགས། །ཡུན་
རིང་དུས་སུ་སྤྱད་བྱས་ཀྱང་། །སེམས་གཞན་ཡེངས་པས་བྱས་པ་ནི། །དེ་ཉིད་རིག་པས་དོན་
མེད་གསུངས། །ཞེས་ཡིད་གཞན་དུ་ཡེངས་པའི་དགེ་སྦྱོར་ཐམས་ཅད་འབྲས་བུ་ཆུང་བར་
གསུངས་པའི་ཕྱིར་དང་། ཐེག་པ་ཆེན་པོ་ལ་དད་པ་སྒོམ་པའི་མདོ་ལས་ཀྱང་། རིགས་ཀྱི་བུ་
རྣམ་གྲངས་འདིས་ཀྱང་འདི་ལྟར་བྱང་ཆུབ་སེམས་དཔའ་རྣམས་ཀྱི་ཐེག་པ་ཆེན་པོ་ལ་དད་པ།
ཐེག་པ་ཆེན་པོ་ལ་འབྱུང་བ། གང་ཅི་ཡང་རུང་སྟེ། དེ་ཐམས་ཅད་ནི་རྣམས་པར་མ་གཡེངས་
པའི་སེམས་ཀྱི་དོན་དང་། ཆོས་ཡང་དག་པར་བསམས་པ་ལས་བྱུང་བར་རིག་པར་བྱའོ། །
ཞེས་གསུངས་སོ། །དེ་ལ་རྣམ་པར་མ་གཡེངས་པའི་སེམས་ནི། དགེ་བའི་དམིགས་པ་ལས་
གཞན་དུ་མི་གཡེང་བ་ཡིན་ལ། དོན་དང་ཆོས་ནི། དོན་དང་ཚིག་སྟེ། ཡང་དག་པར་བསམས་བ
145



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
པ་ནི། སོ་སོར་རྟོག་པའི་བློས་དཔྱད་ཅིང་སེམས་པའོ། །དེས་ནི་ཡོན་ཏན་གྱི་ཆོས་སྒྲུབ་པ་
ཐམས་ཅད་ལ་དེ་གཉིས་དགོས་པར་བསྟན་ཏོ། །དེས་ན་ཐེག་པ་གསུམ་གྱི་ཡོན་ཏན་སྒྲུབ་པ་
ཐམས་ཅད་ལ། སེམས་དགེ་བའི་དམིགས་པ་དེ་ལས་གཞན་དུ་མི་གཡེང་བར་གནས་པའི་རྩེ་
གཅིག་པ་ཞི་གནས་དངོས་སམ། དེ་དང་རྗེས་སུ་མཐུན་པ་ཅིག་དང་། དགེ་བའི་དམིགས་པ་ལ་
སོ་སོར་དཔྱོད་པའི་ཇི་ལྟ་བ་དང་ཇི་སྙེད་པའི་ལྷག་མཐོང་དངོས་སམ། དེ་དང་རྗེས་སུ་མཐུན་པ་
གཅིག་སྟེ། གཉིས་དགོས་པར་གསུངས་སོ། །དེ་ལྟར་ཡང་འཕགས་པ་དགོངས་འགྲེལ་ལས།
བྱམས་པ། ཡང་ཉན་ཐོས་རྣམས་ཀྱིའམ། བྱང་ཆུབ་སེམས་དཔའ་རྣམས་ཀྱིའམ། དེ་བཞིན་
གཤེགས་པ་རྣམས་ཀྱི་ཆོས། འཇིག་རྟེན་པའམ་འཇིག་རྟེན་ལས་འདས་པ་ཐམས་ཅད་ཀྱང་།
ཞི་གནས་དང་ལྷག་མཐོང་གི་འབྲས་བུར་རིག་པར་བྱའོ། ཞེས་གསུངས་སོ། །འདི་ལ་ཞི་ལྷག་
དངོས་དང་། རྗེས་མཐུན་པ་གཉིས་མ་བྱས་ན། ཐེག་པ་གསུམ་གྱི་ཡོན་ཏན་ཐམས་ཅད་ནི་ཞི་
ལྷག་དངོས་ཀྱི་འབྲས་བུར་འོང་བའི་ངེས་པ་མེད་དོ། །སྐྱེ་བ་སྡུག་བསྔལ་བ་ནི། སེམས་ཅན་
དམྱལ་བ་རྣམས་དང་། མཐའ་གཅིག་ཏུ་སྡུག་བསྔལ་བའི་ཡི་དྭགས་རྣམས་དང་། མངལ་ནས་
སྐྱེས་པ་རྣམས་དང་། སྒོ་ང་ལས་སྐྱེས་པ་སྟེ། བཞི་པོ་འདི་དག་ནི་སྐྱེ་བ་ན་སྡུག་བསྔལ་གྱི་ཚོར་བ་
དྲག་པོ་མང་པོ་དང་བཅས་པས་སྐྱེའོ། །དེ་བཞིན་དུ། རྒ་བ་དང་། ན་བ་དང། འཆི་བ་དང་།
དགྲ་མི་སྡུག་པ་དང་ཕྲད་པ་དང་། བྱམས་པ་དང་བྲལ་བ་དང་། འདོད་པ་མ་རྙེད་པ་དང་། མི་
འདོད་པ་ཐོག་ཏུ་བབས་པ་སོགས་བརྒྱད་པོ་ཐམས་ཅད་ཤས་གང་ཆེ་ཙམ་མ་གཏོགས་འཁོར་བ་
སྤྱིའི་སྡུག་བསྔལ་ཡིན་པས་རྒྱས་པར་ནི། མིའི་སྡུག་བསྔལ་བསམ་པའི་སྐབས་སུ་སྟོན་པས་དེར་
ཤེས་པར་བྱའོ། །
གཉིས་པ་སྡུག་བསྔལ་དྲུག་བསམ་པ་ནི། བཤེས་སྤྲིང་གི་འགྲེལ་པར། བདུན་གསུངས་
པའི་ཐ་མ་ནི། སོ་སོའི་ཉེས་དམིགས་ཡིན་པས་འདིར་དྲུག་བསམ་པར་བྱའོ། །དེ་ལ་དང་པོ་
ངེས་པ་མེད་པའི་ཉེས་པ་ནི། འཁོར་བ་ན་འཁོར་བཞིན་དུ་ཕ་མ་ལ་སོགས་པའི་གཉེན་རྣམས་ཚེ་
རབས་གཞན་དུ་དགྲར་འགྱུར་ཞིང་། དགྲ་རྣམས་ཀྱང་གཉེན་དུ་འགྱུར་པ་དང་། དེ་བཞིན་དུ་
ཕ་བུར་འགྱུར་ཞིང་། བུ་ཕར་འགྱུར་བ་དང་། མ་ཆུང་མར་འགྱུར་ཞིང་། ཆུང་མ་མར་འགྱུར་
བ་སོགས་སུ་རིམ་པ་བཞིན་འཕོས་ནས་འགྲོ་བ་ཁོ་ན་ཡིན་པས། ཡིད་བརྟན་དུ་ཡེ་མི་རུང་སྟེ།
བཤེས་སྤྲིང་ལས། ཕ་ནི་བུ་ཉིད་མ་ནི་ཆུང་མ་ཉིད། །སྐྱེ་བོ་དགྲར་གྱུར་པ་དག་བཤེས་ཉིད་-
2.
༔
146



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
དེ། །ཟློག་པ་ཉིད་དུ་མཆི་བས་དེ་སླད་དུ། །འཁོར་བ་དག་ན་ངེས་པ་འགའ་མ་མཆིས། །ཤེས་
གསུངས་སོ། །ཚེ་འདི་ཉིད་ལ་ཡང་དགྲ་གཉེན་ཕན་ཚུན་དུ་འགྱུར་ནས་འགྲོ་སྟེ། དཔུང་བཟང་
གིས་ཞུས་པ་ལས། རེ་ཞིག་ཅིག་ན་དགྲ་ཡང་འཛའ་བོར་འགྱུར། །མཛའ་བོ་ཡང་ནི་དེ་བཞིན་
དགྲ་ཡང་འགྱུར། །དེ་བཞིན་ཁ་ཅིག་ཀྱང་ནི་བར་མར་འགྱུར། །བར་མ་དེ་ཉིད་ཀྱང་ནི་དགྲ་
བོར་འགྱུར། །དེ་བཞིན་མཛའ་བཤེས་འགྱུར་བར་རིག་ནས་ནི། །བློ་གྲོས་ལྡན་པས་ནམ་ཡང་
ཆགས་མི་བྱ། །གཉེན་ལ་དགའ་བའི་སེམས་ཀྱི་རྣམ་རྟོག་དག ། ཟློག་ནས་དགེ་ལ་ཅི་བདེར་
བཞག་པར་བྱ། །ཞེས་གསུངས་པ་ལྟར་བསྒོམས་ནས། དགྲ་གཉེན་ལ་རིས་སུ་བཅད་ནས་
ཆགས་པ་དང་སྡང་བ་སྐྱེ་བ་བཀག་སྟེ། འཁོར་བའི་ཆོས་ལ་བློ་གཏད་གང་ཡང་མེད་པར་བལྟས་
ལ་སྐྱོ་བར་བྱའོ། །གཉིས་པ་ངོམས་མི་ཤེས་པའི་ཉེས་པ་ནི། རེ་རེས་རྒྱ་མཚོ་བཞི་ལས་ལྷག་པ་
ཡི། །འོ་མ་འཐུངས་ཏེ་ད་དུང་སོ་སོ་ཡི། །སྐྱེ་བོའི་རྗེས་སུ་འབྲང་བའི་འཁོར་བ་པས། །དེ་བས་
ཆེས་མང་ཉི་དུ་བཏུང་འཚལ་ལོ། །ཞེས་སེམས་ཅན་རེ་རེས་ཀྱང་། སྔར་མའི་ནུ་ཞོ་ཅི་ཙམ་
འཐུངས་པ་དང་། ད་དུང་ཡང་ཐར་པའི་ལམ་ལ་མ་བསླབས་ན། ཇི་ཙམ་འཐུང་བར་འགྱུར་
བར་སེམས་སོ། །འདི་ནི་མཚོན་པ་ཙམ་སྟེ། འཁོར་བའི་ཕུན་ཚོགས་དང་སྡུག་བསྔལ་ལ་འདི་
མ་མྱོང་བྱ་བ་མེད་པའི་ཚུལ་བསམས་ལ་ཡིད་སྐྱོ་བར་བྱ་དགོས་ཏེ། བདེ་བ་ལ་ལོངས་སྤྱོད་པ་ནི།
ཡིད་ཚིམ་པའི་ཕྱིར་ཡིན་ན། སྲིད་པའི་བདེ་བ་ནི་ཇི་ཙམ་སྤྱད་ཀྱང་ཚིམ་པ་མེད་པའི་ཕྱིར། སྲེད་
པ་འཕེལ་བར་འགྱུར་ཞིང་། དེས་ཀྱང་འཁོར་བར་རིང་དུ་འཁྱམས་ཏེ། བདེ་བ་དེ་དག་
ཤས་ཙམ་ཡང་མི་ཕོད་པའི་སྡུག་བསྔལ་ཤིན་དུ་བཟོད་དཀའ་བ་རྣམས་དུས་དཔག་ཏུ་མེད་པར་
མྱོང་པར་འགྱུར་རོ། །ཇི་ལྟར་ན། བཤེས་སྤྲིང་ལས། ཇི་ལྟར་མཛེ་ཅན་སྲིན་བུས་ཉེན་པ་
ནི། །བདེ་བའི་དོན་དུ་མེ་ལ་ཀུན་བརྟེན་ཀྱང་། །ཞི་བར་མི་འགྱུར་དེ་ཉིད་འདྲ་བར་ནི། །
འདོད་པ་རྣམས་ལ་ཆགས་པའང་མཁྱེན་པར་མཛོད། །ཅེས་དང་། ཕར་ཕྱིན་བསྡུས་པ་ལས་
ཀྱང། འདོད་པ་དེ་དག་ཐོབ་པ་དང་། །ཉིན་གཅིག་བཞིན་དུ་བསྟེན་པ་དང་། །མང་དུ་
བསགས་པས་མི་ངོམས་ན། །དེ་ལས་ནད་ཆེ་གང་ཞིག་ཡོད། །ཅེས་དང་། གཞན་ཡང་། མྱ་
ངན་བསལ་བ་ལས། ཡང་དང་ཡང་དུ་དམྱལ་བ་ན། །ཟངས་ཞུན་ཁོལ་བ་གང་འཐུངས་པ། །
རྒྱ་མཚོའི་ནང་གི་ཆུ་ལ་ཡང་། །དེ་ཡི་ཚད་ཙམ་ཡོད་མ་ཡིན། །ཅེས་སོགས་གསུངས་པ་ལྟར།
སྲིད་པའི་ཕུན་ཚོགས་ཇི་སྙེད་ཐོབ་ཀྱང་བསླས་པ་དང་། དོན་མེད་པའི་སྡུག་བསྔལ་དཔག་ཏུ་གི་ཚུ་
147
…



༧ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
མེད་པ་མྱོང་ནས། སྔར་ལྟར་ལུས་དཔག་ཏུ་མེད་པ་ཆུད་ཟོས་པ་དྲན་པར་བྱས་ནས་སྐྱོ་བ་
བསྐྱེད་ཅིང་། ཕྱིན་ཆད་འབད་ནས་ནན་ཏན་བྱའོ། །
གསུམ་པ་ལུས་ཡང་དང་ཡང་དུ་འདོར་པའི་ཉེས་པ་ནི། རེ་རེའི་བདག་ཉིད་རུས་པའི་
ཕུང་པོ་ནི། །ལྷུན་པོ་མཉམ་པ་རྙེད་ཅིང་འདས་གྱུར་ཏེ། །ཞེས་གསུངས་པ་ལྟར། སེམས་ཅན་
རེ་རེའི་ལུས་བླངས་ནས་དོར་བའི་རུས་པ་བསྡོམས་ན་ལྷུན་པོ་བས་ཀྱང་མང་ངོ་། །བཞི་པ་ཡང་
དང་ཡང་དུ་ཉིང་འཚམས་སྦྱོར་བའི་ཉེས་པ་ནི། མ་ཡི་ཐུག་མཐའ་རྒྱ་ཤུག་ཚིག་གུ་ཙམ། །རིལ་
བུར་བགྲངས་ཀྱང་ས་ཡིས་ལང་མི་འགྱུར། །ཞེས་གསུངས་ལ། འདི་སྔ་མ་རྣམས་སེམས་ཅན་ལ
གཅིག་གིས་མ་བྱས་པའི་གྲངས་ལ་སྦྱོར་བ་ནི་དོན་མ་ཡིན་ཏེ། དེའི་འགྲེལ་པར་མདོ་དྲངས་པ་
ལས། དགེ་སློང་དག་དཔེར་ན་སྐྱེས་བུ་འགའ་ཞིག་གིས། ས་ཆེན་པོ་འདི་ལ་རྒྱ་ཤུག་གི་ཚི་གུ་
ཙམ་གྱི་རིལ་བུ་ཐོགས་ཏེ། འདི་ནི་བདག་གི་མའོ། །འདི་ནི་བདག་གི་མ་དེའི་མའོ་ཞེས་འདོར་
བར་བྱེད་ན། དགེ་སློང་དག་ས་ཆེན་པོ་འདི་འཛད་པར་འགྱུར་གྱི། མི་རྣམས་ཀྱི་མ་བརྒྱུད་པ་ནི་
དེ་ལྟར་མ་ཡིན་ནོ། །ཞེས་གསུངས་པས། འདིས་སྐྱོ་བར་འགྱུར་ལུགས་ནི། བཞི་བརྒྱ་པ་ལས།
གང་ཚེ་གཅིག་གི་འབྲས་བུ་ཡང་། །ཐོག་མའི་རྒྱུ་ནི་སྣང་མིན་པ། །དེ་ཚེ་གཅིག་ལ་མང་རྒྱུས་
པར། །མཐོང་ནས་གང་ལ་འཇིགས་མི་འགྱུར། །ཞེས་གསུངས་པ་ལྟར་ཤེས་པར་བྱའོ། །ལྔ་པ་
ཡང་དང་ཡང་དུ་མཐོ་དམན་དུ་གྱུར་པའི་ཉེས་པ་ནི། བརྒྱ་བྱིན་འཇིག་རྟེན་མཆོད་འོས་གྱུར་
ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྟུང་། །འཁོར་ལོས་བསྒྱུར་རྒྱལ་ཉིད་དུ་གྱུར་
ནས་ཀྱང་། །འཁོར་བ་དག་ཏུ་ཡང་བྲན་ཉིད་དུ་འགྱུར། །མཐོ་རིས་བུ་མོའི་ནུ་མ་སྐེད་པ་ལ། །
རེག་པས་བདེ་བ་ཡུན་རིང་མྱོང་ནས་སླར། །དམྱལ་བར་འཐབ་རྩོད་འབད་པའི་འཁྲུལ་འཁོར་
གྱི། །རེག་པ་ཤིན་དུ་མི་བཟོད་བརྟེན་འཚལ་ལོ། ། རྐང་པའི་རེག་པ་ནེམ་པར་བདེ་བཟོད་
པ། །ལྷུན་པོའི་སྤོ་ལ་ཡུན་རིང་གནས་ནས་ནི། །སླར་ཡང་མེ་མུར་རོ་མྱགས་རྒྱུ་བ་ཡི། །སྡུག་
བསྔལ་མི་བཟོད་ ཕོག་སྙམ་བགྱིད་འཚལ་ལོ། །མཐོ་རིས་བུ་མོས་འགྲོགས་ཤིང་དགའ་བ་
དང་། །རྣམ་པར་མཛེས་ཚལ་སོན་པ་རྩེས་ནས་སླར། །འདབ་མ་རལ་གྲི་ཚལ་འདྲ་གནས་
རྣམས་ཀྱིས། །རྐང་ལག་རྣ་བ་སྣ་གཅོད་ཐོབ་པར་འགྱུར། །དལ་གྱིས་འབབ་པའི་ལྷ་ཡི་བུ་མོ་
ནི། །གདོང་མཛེས་གསེར་གྱི་པད་མ་ལྡན་ཞུགས་ནས། །སླར་ཡང་དམྱལ་བའི་ཆུ་བོ་རབ་མེད་
པ། །ཚུ་རྒོས་བཟོད་བརླག་ཆུ་ཚན་འཇུག་འཚལ་ལོ། ། ལྷ་ཡུལ་འདོད་བདེ་ཤིན་དུ་ཆེན་པོ་༣
148



༄༅།།སྐྱེས་བུ་གསུམ་གྱི་འཨ་རིམ་རྒྱས་པ་ཁྲིད་དུ་སྦྱར་བ།
པདང་། །ཚངས་ཉིད་ཆགས་བྲལ་བདེ་བ་ཐོང་ནས་སླར། །མནར་མེད་མེ་ཡི་བུད་ཤིང་གྱུར་པ་
ཡིས། །སྡུག་བསྔལ་རྒྱུན་མི་འཆད་པ་བསྟེན་འཚལ་ལོ། །ཉི་མ་ཟླ་བ་ཉིད་ཐོབ་རང་ལུས་ཀྱི། །
འོད་ཀྱིས་འཇིག་རྟེན་མཐའ་དག་སྣང་བྱས་ཏེ། །སླར་ཡང་མུན་ནག་སྨག་ཏུ་ཕྱིན་གྱུར་ནས།
རང་གི་ལག་པ་བརྐྱང་བའང་མཐོང་མི་འགྱུར། ། ཞེས་ སོགས་དང་། འདུལ་བ་ལུང་ལས།
བསགས་པ་ཀུན་གྱི་མཐའ་མཛད་ཅིང་། །མཐོན་པོ་རྣམས་ནི་མཐའ་ལྷུང་འགྱུར། །འཕྲད་
པའི་མཐའ་ནི་འབྲལ་བ་སྟེ། །གསོན་པའི་མཐའ་ནི་འཆི་བ་ཡིན། །ཞེས་སོགས་བསམ་མོ། །
དྲུག་པ་གྲོགས་མེད་པའི་ཉེས་པ་ནི། དེ་ལྟར་ནོངས་པར་འགྱུར་འཚལ་བསོད་ནམས་
ནི། །རྣམ་གསུམ་མར་མེའི་སྣང་བ་རབ་བཞེས་ཤིག །གཅིག་པུ་ཉི་མ་ཟླ་བས་མི་རྫི་བའི། །
མུན་ནག་མཐའ་ཡས་ནང་དུ་འཇུག་འཚལ་ལོ། །ཞེས་གསུངས་པས། མུན་ནག་མཐའ་ཡས་པ་
མ་རིག་པའི་མུན་པར་གྲོགས་མེད་པར་འཇུག་པ་ནི། སྤྱོད་འཇུག་ལས། ལུས་འདི་གཅིག་པུ་
བྱུང་བ་ཡང་། །ལྷན་ཅིག་སྐྱེས་པའི་ཤ་རུས་དག །ཞིག་སྟེ་སོ་སོར་འགྱེས་གྱུར་ན། །མཛའ་བ་
གཞན་ལྟ་ཅི་ཞིག་སྨོས། །སྐྱེ་ནའང་གཅིག་པུར་སྐྱེ་འགྱུར་ཞིང་། །འཆི་ནའང་དེ་ཉིད་གཅིག་
འཆི་སྟེ། །སྡུག་བསྔལ་སྐལ་གཞན་མི་ལེན་ན། །གེགས་བྱེད་མཛའ་བོས་ཅི་ཞིག་བྱ། ། ཞེས
གསུངས་པའོ། །དེ་ལྟར་དྲུག་ནི་གསུམ་དུའང་འདུས་སྟེ། འཁོར་བ་ལ་ཡིད་བརྟན་བྱ་བ་མེད་པ་
དང་། འཁོར་བའི་བདེ་བ་ལ་ཅི་ཙམ་སྤྱད་ཀྱང་ངོམས་པའི་མཐའ་མེད་པ་དང་། ཐོག་མ་མེད་
པ་ནས་ཞུགས་པའོ། །གསུམ་པ་སྡུག་བསྔལ་གསུམ་བསམ་པ་ནི། འདོད་ཆགས་ཀྱིས་ནི་ཕྱི་
མར་ངན་འགྲོར་སྐྱེ་བ་ལ་སོགས་པའི་སྡུག་བསྔལ་བསྐྱེད་ལ། ཞེ་སྡང་གིས་ནི་འདིར་མྱ་ངན་
སོགས་དང་། ཕྱི་མ་ངན་འགྲོའི་སྡུག་བསྔལ་བསྐྱེད་ཅིང་། གཏི་མུག་གིས་ནི་དེ་གཉིས་ཀྱིས་
བསྐྱེད་པའི་སྡུག་བསྔལ་གཉིས་ཀ་མི་གཏོང་བའི་ཕྱིར་ཞུགས་པའོ། །དེས་ན་ཚོར་བ་བདེ་བ་ལ་
སྡུག་བསྔལ་དུ་བལྟས་ལ་འདོད་ཆགས་དགག །ཚོར་བ་སྡུག་བསྔལ་ལ་ཕུང་པོ་འདི་སྡུག་བསྔལ་
གྱི་རྒྱུའི་ཚོགས་ཡིན་པས། དེ་ལ་ཟུག་རྔུ་ལྟར་བྱུང་བར་བསམས་ལ་ཞེ་སྡང་དགག །ཚོར་བ་
བཏང་སྙོམས་ལ་ནི་མི་རྟག་པ་དང་ཟད་ཅིང་འགོག་པའི་རང་བཞིན་ཅན་དུ་བལྟས་ལ་གཏི་མུག་
དགག་པ་སྟེ། ཚོར་བ་གསུམ་དུག་གསུམ་གྱི་རྒྱུར་མི་གཏོང་བའོ། །དེ་དག་ནི་རྣལ་འབྱོར་སྤྱོད་
པའི་ས་དང་། རྣམ་པར་གཏན་ལ་དབབ་པ་བསྡུ་བའི་དགོངས་པ་བཞིན་བཤད་པའོ། །
གཉིས་པ་སོ་སོའི་སྡུག་བསྔལ་བསམ་པ་ལ་དྲུག་ཡོད་པ་ལ། ངན་སོང་གསུམ་གྱི་སྡུག་*
ལ
བ
149



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བསྔལ་ནི། སྔར་དུ་སྐྱེས་བུ་ཆུང་ངུའི་སྐབས་སུ་རྒྱས་པར་བཤད་ཚར་ནའང་། འདིར་ཡང་
མདོར་བསྡུས་ཅིག་བརྗོད་ན། སྡིག་པ་ཆེ་འབྲིང་ཆུང་ངུ་རྣམ་གསུམ་གྱིས། །དམྱལ་བ་ཡི་དྭགས་
དུད་འགྲོ་གསུམ་དུ་སྐྱེ། །དེ་གསུམ་རིམ་པ་བཞིན་དུ་འདི་ལྟ་སྟེ། །དུས་མཐའི་མེ་ལས་ལྷག་
པར་ཚ་བའི་ལྕགས་སྲེགས་ས་གཞིའི་གནས་སུ་སྐྱེ་སྟེ་མེ་ཡིས་བསྲེགས་ཤིང་མཚོན་གྱིས་བཏབ་
པས་རེ་ཞིག་དྲན་མེད་བརྒྱལ་བར་གྱུར་ཀྱང་ལས་ཀྱི་རླུང་གིས་སྔར་བཞིན་དྲན་པ་སོས་པར་གྱུར་
ཏེ་བཟོད་རྒྱུ་མེད་པའི་སྡུག་བསྔལ་རྒྱས་འགྱུར་ཤི་ན་དགའ་ནའང་འཆི་རྒྱུ་མེད་དེ་ལས་ངན་དབང་
གིས་ལེགས་པའི་ལམ་རྣམས་འགགས་ཕྱིར་རོ། །ལུས་ལ་ཐིག་ནག་བརྒྱད་དམ་བཅུ་དྲུག་ངེས་
པར་བཏབ་ནས་སོག་ལེ་འབར་བས་ཤ་ཁྲག་ཚུབ་མ་རིང་རིང་འཐོར་བྱེད་ཤུགས་ཆེན་འགྲོ་ཞིང་
སྡུག་བསྔལ་གང་ཡང་ཅི་ཡང་ལྷགས་ཀྱང་སྐྱབས་མེད་འདྲེན་མེད་ཤིང་དུ་ཡི་མུག་འཆི་བར་འདོད་
ཀྱང་འཆི་རྒྱུ་མེད་དེ་ལས་ངན་དབང་གིས་མི་འདོད་ཐོག་ཏུ་འབབ་ཕྱིར་རོ། །ལུག་ཐུག་འཇིགས་
རུང་དྲག་ཏུ་འཐབ་འདྲའི་ལྕགས་བསྲེགས་རི་དག་ཐུག་ཐུག་འཐབ་པའི་འདུད་འགྱེད་བར་དུ་
འདི་ཡི་ལུས་ཀུན་བརྡུང་ཞིང་འཇོམས་པས་ཤ་དང་རུས་པ་འཇིག་འཕྲལ་འཚོ་ཞིང་འཚོ་འཕྲལ་
རབ་འཇིག་སྐྱེ་འཆིའི་སྡུག་བསྔལ་འཁོར་ལོ་འཁོར་འདྲས་ཤིན་དུ་ཉམས་ཐག་འཆི་བར་འདོད་
ནའང་འཆི་རྒྱུ་མེད་དེ་ལས་ངན་དབང་གིས་འདོད་པ་སྣ་གཅིག་འགྲུབ་མེད་ཕྱིར། གྲང་བས་
ཉེན་ནས་དྲོ་བར་འདོད་དེ་ཁང་པར་སོང་ལ་ལྕགས་བསྲེགས་ཁང་པ་ཚེག་ཚིག་ཆིལ་ཆིལ་མེ་ལྕེ་
འབར་བས་ལུས་ནི་མར་མེའི་སྡོང་བུ་ལྟ་བུར་རབ་ཏུ་བསྲེགས་གྱུར་བྲང་གི་རུས་པ་ཞག་ཏུ་ལྷག་
ལྷག་བཟོད་བླགས་མེད་པའི་སྡུག་བསྔལ་དཔག་མེད་ཤིན་དུ་རྒྱས་གྱུར་ཤི་ན་དགའ་ཡང་ཤི་བས་
བསླུས་ཏེ་ལས་ངན་དབང་གིས་དགའ་བ་ཐམས་ཅད་ཟད་ཕྱིར་རོ། །ལོག་སྲེད་དབང་གིས་སླར་
ཡང་ཁང་པ་དེ་འདྲར་སོང་བས་ལྕགས་བསྲེགས་ཁང་སྒྲུམ་འུར་འུར་མེ་ལྕི་ལྷག་ལྷག་འབར་བས་
ལུས་ནི་ཤིང་སྡོང་སྐམ་པོ་ལྟར་བསྲེགས་རུས་མགོའི་ཞུན་མའི་ཞུན་ཐིགས་ཀུན་འབབ་ངུ་འབོད་
ལྷང་ལྷང་ཅི་ཡང་བོས་ཀྱང་མགོན་མེད་གཉེན་མེད་རེ་ཐག་ཆད་དེ་ཤི་ན་བདེ་ཡང་ཤི་བས་བསླུས་
ནས་ལས་ངན་དབང་གིས་བདེ་སྐྱིད་ཐམས་ཅད་ཟད་ཕྱིར་རོ། །ཟངས་ཞུན་ཁོལ་ཁོལ་ལྷག་ལྷག་
དྲག་པོའི་ཁྲོ་ཆེན་ཡངས་པར་དམྱལ་བསྲུངས་རྣམས་ཀྱིས་ལུས་དེ་སྐྱུར་བས་གཏིང་དུ་ནུབ་ཚེ་རུས་
པར་འགྲོ་ཞིང་སྟེང་དུ་ལྡིངས་ཚེ་ཤ་ལྤགས་ཀུན་སྐྱེ་བར་མེད་ཟད་མེད་ཚ་ཟུག་མཐར་ཐུག་ཅི་ཡང་
སྐྱེ་ཞིང་བྱ་ཐབས་ཀུན་ཟད་འཆི་རུ་རེ་ནའང་འཆི་བས་བསླུས་ཏེ་ལས་ངན་དབང་གིས་རེ་ཐག་
150



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྱེད་དུ་སྦྱར་བ།
ཐམས་ཅད་ཆད་ཕྱིར་རོ། ། གསལ་ཤིང་འབར་བ་རྩེ་མོ་གསུམ་པས་རྐང་མཐིལ་གཉིས་དང་
གཤང་ལམ་ནས་ཕུག་དཔུང་པ་གཉིས་དང་མགོ་བོར་རབ་བྱུང་ཕྱི་ནང་མེ་ལྕེ་འུར་འུར་འབར་
བས་ལུས་ཀུན་བསྲེགས་ཀྱང་ཐལ་བར་མི་འགྱུར་དཔག་མེད་ཟད་མེད་ཀྱི་ཧུད་འདི་འདྲའི་ཚ་ཟུག་
འདི་མྱོང་ཤི་ན་སྨོན་ཀྱང་ཤི་བས་བསླུས་ཏེ་ལས་ངན་དབང་གིས་སྨོན་པ་འགྲུབ་སྐབས་མེད་ཕྱིར་
རོ། །ཕྱོགས་ཀུན་མེ་དང་ཉི་མ་ཀུན་གྱི་ཚ་ཟེར་འབར་བས་རེས་འགའ་བརྒྱལ་བས་གོ་སྐབས་
མེད་པར་སྡུག་སྐད་མ་གཏོགས་མེ་དང་སེམས་ཅན་རྣམ་དབྱེར་མེད་གྱུར་ལུས་ཀུན་མནར་བས་
བདེ་སྐྱིད་ཀུན་མེད་འདི་འདྲའི་སྡུག་བསྔལ་གང་ནའང་མེད་དེ་ཀྱི་ཧུད་འདི་འདྲ་འདི་ཡིས་མྱོང་བ་
མཐོང་ཚོར་དྲན་པའི་དུས་ཀྱང་བྱུང་ངོ་དཀོན་མཆོག་རྣམ་གསུམ་ར་འདའ་ཟློག །འཁྱག་པའི་
གཅོང་རོང་མུན་ཁྲོད་ནང་དུ་གྲང་བས་ཉེན་ནས་སོ་ཡང་འཐམས་ཤིང་ཨ་ཆུ་ཀྱི་ཧུད་སྨྲེ་སྔགས་
འདོན་ཅིང་ཤ་རུས་ཚལ་པ་བརྒྱད་དང་བཅུ་དྲུག་སྟོང་ཕྲག་ལ་སོགས་དུ་མར་གས་ཤིང་གྲང་
ལྷགས་ངར་བས་གདུངས་པའི་ལུས་འདི་འཆི་བར་དགའ་ནའང་འཆི་རྒྱུ་མེད་པར་བཟོད་མཐའ་
མེད་པའི་སྡུག་བསྔལ་མཐའ་ཡས་མྱོང་དགོས་ཕྱིར། བཀྲེས་པས་ཉེན་ནས་ཐམས་ཅད་གཡུགས་
ནའང་བཟའ་བཏུང་ཅི་ཡང་མཐོང་རྒྱུ་མེད་པའི་ཕྱི་སྒྲིབ་ཅན་དང་མཐོང་ཡང་མགྲིན་པར་འགྲོ་ས་
མེད་པའི་ནང་སྒྲིབ་ཅན་དང་སོང་ཡང་ཁོག་པར་མེ་རུ་འབར་བའི་ཟས་སྒྲིབ་ཅན་དང་དབྱར་གྱི་
དུས་སུ་རླུང་ཡང་ཚ་ཞིང་དགུན་གྱི་དུས་སུ་ཉི་མའང་གྲང་བའི་སྡུག་བསྔལ་མཐའ་ཡས་བཟོད་
མཐའ་མེད། གཅིག་ལ་གཅིག་ཟ་གསོད་ གཅོད་འཁོལ་འཚོག་ལྕག་དབྱུག་མཚོན་ཆ་ ཀུན་
འདེབས་སྣ་འབིགས་སྤུ་འབྱིད་རྣམ་མང་ཆར་རྒྱུན་ལུས་ལ་རྟག་འབབ་འཇིགས་སྒྲས་ཁུས་
འདེབས་རྒྱ་རྙི་ལ་སོགས་སྣ་ཚོགས་ཐབས་གཡོས་བདེ་བའི་སྐབས་མེད་མི་སྲིད་སྲིད་པའི་ལས་
ངན་འདི་འདྲ་རྒྱུན་ཆད་མེད་པར་ཐོག་ཏུ་འབབ་པའི་དུད་འགྲོ་འདི་རྣམས་ཇི་ལྟར་བྱ། ཀྱེ་མ་ཀྱི་
ཧུད་དམྱལ་བ་ཡི་དགས་དུད་འགྲོ་ལ་སོགས་ངན་སོང་གསུམ་གྱི་སྡུག་བསྔལ་འདི་འདྲ་ཐོས་པར་
གྱུར་ཀྱང་ཡིད་ལ་མི་བདེ་ཅུང་ཟད་མེད་པར་ཕུན་ཚོགས་ཟས་ནོར་དོན་དུ་གཉེར་ཞིང་འཇིག་
རྟེན་ཆོས་བརྒྱུད་སྒྲུབ་པར་འདོད་པ་བདག་གི་སྙིང་ལ་ཅི་ཞིག་དྲན་ནས་འདི་ཕྱིའི་མདུན་མ་
གཡང་ལ་ཤོར་རོ་བླ་མ་དཀོན་མཆོག་ར་མདའ་ཟློག་ཅིག་ས་སྟེང་འདི་རུ་འདི་འདྲའང་སྲིད། །
ཅེས་སོགས་བརྗོད་དོ། །
གཉིས་པ་མིའི་སྡུག་བསྔལ་བསམ་པ་ལ་བརྒྱད་ཀྱི། དང་པོ་སྐྱེ་བའི་སྡུག་བསྔལ་ལ་;
151



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ལྔ་ལས། དང་པོ་སྐྱེ་བ་སྡུག་བསྔལ་དང་ལྡན་པས་སྡུག་བསྔལ་བ་ནི། སྐྱེ་བ་ན་སྡུག་བསྔལ་གྱི་
ཚོར་བ་དྲག་པོ་མི་བཟོད་པ་དང་ལྡན་པའོ། །གཉིས་པ་སྐྱེ་བ་གནས་ངན་ལེན་དང་ལྡན་པའི་
སྡུག་བསྔལ་ནི། ཁམས་གསུམ་གྱི་འདུ་བྱེད་ཐམས་ཅད་ནི་ཉོན་མོངས་པའི་ཕྱོགས་དང་མཐུན་
པའི་གནས་ངན་ལེན་དང་ལྡན་པས་ལས་སུ་མི་རུང་བ་དང་། དབང་བསྒྱུར་བ་མ་ཡིན་ལ།
ཁམས་གསུམ་གྱི་སེམས་ཅན་གྱི་འདུ་བྱེད་མངོན་པར་འགྲུབ་པ་ན་ཡང་། ཉོན་མོངས་པའི་
ཕྱོགས་དང་མཐུན་པའི་གནས་ངན་ལེན་དང་རྗེས་སུ་འབྲེལ་བ་སྟེ། འདོར་ན་ཉོན་མོངས་པ་སྐྱེ་
བ་དང་། གནས་པ་དང་། འཕེལ་བའི་ས་བོན་རྗེས་སུ་འབྲེལ་བས་དགེ་བ་ལ་བཀོལ་བཟོད་པའི་
ལས་སུ་རུང་བ་ཡང་མེད། ཅི་འདོད་འདོད་དུ་དབང་བསྒྱུར་དུ་ཡང་མི་རུང་ངོ་། །གསུམ་པ་སྐྱེ་
བ་སྡུག་བསྔལ་གྱི་གནས་སུ་གྱུར་པས་སྡུག་བསྔལ་བ་ནི། ཁམས་གསུམ་དུ་སྐྱེ་བ་བླངས་པ་དེ་ལ་
བརྟེན་ནས་རྒ་བ་དང་། ན་བ་དང་། འཆི་བ་ལ་སོགས་པའི་སྡུག་བསྔལ་རྒྱས་པར་འགྱུར་
བའོ། །གཞི་པ་སྐྱེ་བ་ཉོན་མོངས་ཀྱི་གནས་སུ་གྱུར་པས་སྡུག་བསྔལ་བ་ནི། འཁོར་བར་སྐྱེས་པ་
ན། ཆགས་པ་དང་། སྡང་བ་དང་། རྨོངས་པར་འགྱུར་པའི་ཡུལ་རྣམས་ལ་དུག་གསུམ་སྐྱེ་
ཞིང་། དེས་ཀྱང་ལུས་དང་སེམས་རབ་ཏུ་མ་ཞི་ཞིང་། སྡུག་བསྔལ་ནས་བདེ་བ་ལ་མི་གནས་པ་
སྟེ་ཉོན་མོངས་པས་སྒོ་སྣ་ཚོགས་ནས་ལུས་དང་སེམས་གདུང་བའོ། །ལྔ་པ་སྐྱེ་བ་མི་འདོད་
བཞིན་འབྲལ་བའི་ཆོས་ཉིད་ཡིན་པས་སྡུག་བསྔལ་བ་ལ་ཡང་བཞི་ལས། དང་པོ་ཚུལ་བརྗོད་པ་
ནི། སྐྱེས་པ་ཐམས་ཅད་ཀྱི་མཐའ་འཆི་བ་ལས་མ་འདས་ཤིང་། དེ་ཡང་མི་འདོད་ལ་དེས་ཀྱང་
སྡུག་བསྔལ་ཁོ་ན་མྱོང་བར་བྱེད་པའོ། །དེ་ལྟར་ན་སྐྱེ་བའི་ཚེ་སྡུག་བསྔལ་དང་བཅས་པ་དང་།
གནས་ངན་ལེན་དང་ལྡན་པར་སྐྱེ་ཞིང་སྐྱེས་པ་དེ་དག་ཀྱང་རྒ་བ་ལ་སོགས་པ་དང་། ཉོན་
མོངས་པ་རྣམས་དང་འཆི་བ་འདྲེན་ལ། དེ་དག་གིས་ཀྱང་སྡུག་བསྔལ་བར་བྱེད་པའི་ཚུལ་
སེམས་པར་བྱེད་དོ། །གཉིས་པ་མངལ་ན་གནས་པའི་ཚེ་སྡུག་བསྔལ་ཅི་འདྲ་བ་མྱོང་བ་ནི།
སློབ་སྤྲིང་ལས། ཤིན་དུ་མི་ཟད་དྲི་ང་མི་གཙང་གཅེར་བས་འགགས། །རབ་ཏུ་དོག་པ་མུན་
ནག་འཐིབས་པོར་འདུས་པ་ཡི། །མངལ་གནས་དམྱལ་བ་ལྟ་བུའི་ནང་དུ་དེ་ཞུགས་ནས། །
ལུས་ཡོངས་བསྐུམ་ལ་སྡུག་བསྔལ་ཆེན་པོ་བརྣག་དགོས་སོ། །ཤེས་གསུངས་པ་དེ་དག་གི་དོན་
དགའ་བོ་མངལ་འཇུག་ལས། མི་གཙང་བ་རྣམ་པ་མང་པོས་ཡོངས་སུ་གང་བ། སྲིན་བུའི་
རིགས་སྟོང་ཕྲག་མང་པོས་གང་ཞིང་། ཤིན་དུ་དྲི་ང་བའི་སྒོ་གཉིས་དང་ལྡན་པ། རུས་པའི་བུ་སོ
152



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ལག་དང་ཁུང་བུ་ཕུག་དུ་མ་དང་ལྡན་པ། གཅིན་དང་། ཀླད་པ་ཀླད་རྒྱས་དང་། རྐང་གི་ཚོགས་
ཀྱི་ལྗན་ལྗིན་ཅན་དུ་ཕོ་བའི་འོག །ལོང་ཁའི་སྟེང་ན། ཁ་ནི་སྒལ་ཚིགས་ལ་བལྟས། རྒྱབ་ནི་ལྟོ་
བའི་ལྤགས་པ་ལ་བསྟན་ཏེ། ཟླ་བ་རེ་རེ་བཞིན་ཟླ་མཚན་འབྱུང་བས་ནི་རྟ། མའི་ཟས་ཀྱི་རྣམ་
པ་སོའི་ཕྲེང་བ་གཉིས་ཀྱིས་ཞིབ་མོར་བྱས་ཤིང་། མིད་པར་མིད་པས་ན། འོག་ནས་ཁའི་རྨའི་དྲི་
མ་དང་ཁ་ཆུས་རླན་པ། སྟེང་ན་ཀླད་རྒྱས་ཀྱིས་སྤགས་པ། སྐུགས་པ་དང་འདྲ་བའི་ཟས་ཀྱི་རོ་
ཁོང་ནས་ལྟེ་བའི་བུ་ག་ནས་འཇུག་པས་ནི་བསྐྱེད་ཅིང་། ནུར་ནུར་པོ་དང་། མེར་མེར་པོ་དང་།
ནར་ནར་པོ་དང་། གོར་གོར་པོ་རྐང་ལག་འགྱུས་པའི་ངོ་བོར་ཡོངས་སུ་གྱུར་པར་འགྱུར་ཞིང་།
ལག་པ་དང་། རྐང་པ་དང་། འགྲམ་པ་ནི་ཤ་མའི་སྣོད་ཀྱིས་དཀྲིས། སྣ་ཕྱི་ས་བཞིན་དུ་དྲི་ང་བ་
སྣམ་པ་མི་ཟད་པ་མུན་ནག་འདྲེད་པར་ཡན་མན་རྒྱུ། ཟས་ཀྱི་རོ་ཁ་བ་དང་། སྐྱུར་བ་དང་།
རྩུབ་པ་དང་། ལན་ཚྭ་བ་དང་། ཚ་བ་དང་། སྐ་བ་མེ་སྟག་ལྟ་བུ་དག་གིས་ནི་རེག སྲིན་ཁོལ་
མ་བཞིན་མི་གཙང་བའི་ཁུ་བས་ནི་གསོ། མི་གཙང་བ་མྱགས་པ་རབ་ཏུ་འབར་བས་ནི་འདམ་ལྟ་
བུའི་ནང་དུ་སོང་། སྲོག་གི་དབང་པོ་ནི་མི་བརྟན། མའི་ལུས་ཀྱི་ནང་གི་མེས་ནི་ཀུན་ནས་
གདུང་། ཀུན་དུ་གདུང་། ཡོངས་སུ་གདུང་། ཚ། རབ་ཏུ་ཚ། ཡོངས་སུ་ཚ། ཀུན་དུ་ཚ།
བསྲེག །རབ་ཏུ་བསྲེག །ཡོངས་སུ་བསྲེག །ཀུན་དུ་བསྲེག་ཅིང་། སྡུག་བསྔལ་གྱི་ཚོར་བ་ཆེན་
པོ་དྲག་པ། རྩུབ་པ། མི་ཟད་པ། ཡིད་དུ་མི་འོང་བ། དཔེ་བྱ་བར་དཀའ་བ་མྱོང་བར་འགྱུར་
རོ། །ཞེས་གསུངས་སོ། །དེ་བཞིན་དུ་མས་ཧ་ཅང་མང་ཉུང་དུ་ཟོས་པ་དང། ཧ་ཅང་སྣུམ་པ་
བ་དང་། ཚྭ་བ་དང་། ལན་ཚྭ་ཆེ་བ། དངར་བ། སྐྱུར་བ། ཁ་བ།
ཚྭ་བ། ཧ་ཅང་སྐ་བའི་ཟས་ཟོས་པ་དང་། འདོད་པ་སྤྱོད་པ་དང་། ཧ་ཅང་འགྱོགས་པ་དང་།
རྒྱུག་པ་དང༌། འཕྱོང་བ་དང་། རྒྱལ་པ་དང་། མེའི་དྲུང་ན་འདུག་གམ། ཙོག་ཙོག་པོར་
འདུག་ན་ཡང་། མངལ་ན་གནས་པ་ལ་གནོད་པར་གསུངས་ཤིང་། ཕོ་བས་བཀག་ལོང་ཁས་
བརྟེན་ནས་བཅིང་བ་ལྔས་བཅིངས་པའམ། གསལ་ཤིང་གིས་བཙུགས་པ་བཞིན་དུ་གནས་པར་
གསུངས་སོ། །
གསུམ་པ་མངལ་ནས་བཙའ་བ་དང་། ཕྱིར་འབྱུང་དུས་ཀྱི་སྡུག་བསྔལ་ནི། སློབ་སྤྲིངས་
ལས། དེ་ནི་རིམ་གྱིས་ཏིལ་མར་བཙིར་སྤྱད་སྲ་བ་ཡིས། །བ ཙིར་བ་ལྟར་བྱས་དེ་ནས་ཅི་ཞིག་
ལྟར་ཏེ་བཙས། །འོན་ཀྱང་མོད་ལ་དེ་སྲོག་མི་འདོར་གང་ཡིན་པ། །སྡུག་བསྔལ་ཉེ་བར་སྤྱད་སྦེདང་ རྩུབ་པ་དང་། /
153



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱད་ལས། པོད་བཅོ་བརྒྱད་པ་
པའི་
རྣམ་
:རྣམ་པར་མཐོ་བརྩམས་མོད། །མི་གཙང་དེ་ནང་གནས་བཅས་འགྲོ་བ་ལུས་དེ་ནི། །
མངལ་གནས་རློན་པ་དཀྲིས་ཤིང་དྲི་ང་མི་ཟད་ལྡན། །གཟིར་བས་གནོད་པ་རྡོ་དེ་རྨ་སྨིན་ཞིག་
པ་ལྟར། །སྐྱུག་ལ་ཐུག་པ་བཞིན་དུ་སྔོན་གྱི་དྲན་པས་སྤོངས། །ཞེས་གསུངས་པའོ། །ཚིག་དེ་
དག་གི་དོན་ནི། མངལ་འཇུག་ལས། དེ་ནས་དེ་ཡན་ལག་དང་། ཉིང་ལག་ཐམས་ཅད་སྐྱེས་
ནས། གཅིན་གྱི་གནས་རུལ་པ་ལྟུང་བ་དྲི་ང་བ། མི་ཟད་པ། དྲི་ང་བ། སྣམ་པ། མུན་ནག་
མཐོང་ནས་འཇིགས་སུ་རུང་བ། ཕྱི་ས་དང་གཅིན་གྱིས་གོས་པ། དྲི་མི་ཞིམ་པའི་དྲི་མ་དང་།
ཁྲག་དང་། ཆུ་སེར་ཅན་རྟག་ཏུ་འཛག་པའི་རྨའི་སྒོར། སྔོན་གྱི་ལས་ཀྱི་རྣམ་པར་སྨིན་པ་
སྐྱེས་པའི་རླུང་གིས་རྐང་པ་ནི་གྱེན་དུ་བསྟན། མགོ་བོ་ནི་ཐུར་དུ་བསྟན། ལག་པ་གཉིས་བསྐུམ་
པ་ནི་རུས་པའི་འཁྲུལ་འཁོར་གཉིས་ཀྱིས་གཟིར། ཀུན་དུ་གཟིར། ཡོངས་སུ་གཟིར་ཞིང་སྡུག་
བསྔལ་གྱི་ཚོར་བ་ཆེན་པོ། དྲག་པ། རྩུབ་པ། མི་ཟད་པ། ཡིད་དུ་མི་འོང་བ་དག་གིས། ལུས་
ཀྱི་ཡན་ལག་རྨ་གསར་བ་ལྟ་བུ་གཟེ་རེ་ཅན་ཐམས་ཅད་སྔོན་པོར་གྱུར་ལ། ལུས་ཀྱི་དབང་པོ་
ཐམས་ཅད་ནི་ཚ། མངལ་གྱི་དྲི་མ་ཤིན་དུ་བཙོག་པས་ནི་ལུས་གཡོགས། སྐོམ་པས་མཆུ་དང་
འགྲིན་པ་དང་སྙིང་ནི་སྐམས། དོག་པ་དང་། ཉམ་ང་བ་དང་། མི་ཟད་པར་གནས་པ་དེ་རྒྱུ་
དང་རྐྱེན་གྱི་དབང་གིས། སྔོན་གྱི་ལས་ཀྱི་རྣམ་པར་སྨིན་པ་ལས་སྐྱེས་པའི་རླུང་གིས་ཕུལ་བ་ན་
དཀའ་དཀའ་ལྟར། ཇི་ཞིག་ལྟར་དེ་འབྱུང་ངོ་། །བཞི་པ་ཕྱི་རོལ་དུ་ལྷུང་བའི་དུས་ཀྱི་སྡུག་
བསྔལ་ནི། དེ་ནས་བྱུང་མ་ཐག་ཏུ་ཕྱི་རོལ་གྱི་རླུང་གིས། རྨ་ལ་རྩི་དྲག་པོ་བཏབ་པ་ལྟ་བུའི་སྡུག་
བསྔལ་རེག་པ་ཅན། ལག་པའམ། གོས་འཇམ་པོས་རེག་པ་ན་ཚེར་མའི་ཁྲོད་དུ་སྒྱུར་བའམ།
རལ་གྲིས་བཅད་པ་ལྟ་བུའི་སྡུག་བསྔལ་གྱི་ཚོར་བ་ཆེན་པོ། དྲག་པ། རྩུབ་པ། ཡིད་དུ་མི་འོང་
བ་མྱོང་བར་འགྱུར་རོ། །ཞེས་གསུངས་ཤིང་། བ་གླང་ལྤགས་པ་བཤུས་པ་ལ་སྲོག་ཆགས་
གཞན་གྱིས་ཟོས་པ་དང་། མཛེས་ཅན་ལུས་ཚོས་པ་ལྕག་གིས་བྲབས་པ་ན་སྡུག་བསྔལ་དྲག་པོ་
མྱོང་བ་བཞིན་དུ་བཙས་མ་ཐག་པ་དེ་པང་དུ་བླངས་པ་སོགས་དང་། ཚ་བ་དང་། གྲང་བས་
རེག་པ་ན་སྡུག་བསྔལ་དྲག་པོ་ཡིད་དུ་མི་འོང་བ་མྱོང་བར་གསུངས་བར་གསུངས་སོ། །སྡུག་བསྔལ་བརྒྱུད་ཀྱི་
ནང་ནས་ཀྱང་དང་པོ་འདི་དང་། ཐ་མ་ནན་ཆེར་བྱས་ཏེ་སྔར་བཤད་པ་ལྟར་སོ་སོར་རྟོག་པའི་
ཤེས་རབ་ཀྱིས་དཔྱད་ནས་སྒོམ་པར་བྱའོ། །དྲི་ངན་མི་གཙང་ལྡན་པའི་མུན་ཁུང་གི །ནང་
ནས་འཇུར་མིག་འདྲེན་པ་ལྟ་བུ་ཡི། །ཚེར་ཁྲོད་ལྟ་བུའི་མལ་དུ་ལྷུང་བའི་ཚེ། །སྡུག་བསྔལ་དྲག་་
154



༄༅།། སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
པོ་འདི་ལ་བསམ་མནོ་ཐོང་། །ཞེས་བརྗོད་ཅིང་དྲག་ཏུ་བསམ་མོ། །
གཉིས་པ་རྒས་པའི་སྡུག་བསྔལ་བསམ་པ་ལ་ཡང་ལྔ་ལས། དང་པོ་གཟུགས་བཟང་པོ་
ཉམས་པའི་སྡུག་བསྔལ་ནི། སྐེད་པ་གཞུ་ལྟར་སྦྱར་བ། མགོ་བོ་སྤྲ་བའི་མེ་ཏོག་ལྟར་དཀར་བ།
དཔྲལ་བ་གྲས་གཏན་རྒད་པོ་ལྟར་གཉེར་མས་གང་བ། ཁ་བྲག་ཕུག་འདྲེ་ཅན་ལྟར་གདངས་པ།
མདོག་སོལ་བ་ལྟར་གནག་པ། ལང་ཚོ་ཉམས་ནས་བཞིན་མི་སྡུག་པ་ལ་སོགས་པའི་སྡུག་བསྔལ་
མཐའ་ཡས་སོ། །གཉིས་པ་མཐུ་སྟོབས་ཡོངས་སུ་ཉམས་པ་ནི། སྟོད་ན་ས་སྐྱེ་ཐག་པ་ཆད་པ་
དང་འདྲ་བ་དང་། ལྡང་ན་ཤིང་རྩ་གནམ་དུ་འདོན་པ་དང་འདྲ་བ། སྨྲ་ན་ལྡིབ་ཅིང་འགྲོ་ན་
འབུབས་པ་སོགས་བྱེད་པ། དབང་པོ་ཉམས་འོག་ཏུ་མི་ཆུད་པ་ལ་སོགས་པའོ། ། གསུམ་པ་
དབང་པོ་ཉམས་པ་ནི། མིག་ལ་སོགས་པའི་དབང་པོ་ལྔ་ཉམས་པས། གཟུགས་མི་མཐོང་བ་
དང་། སྒྲ་མི་ཐོས་པ་དང་། དྲི་མི་ཚོར་བ་དང་། རོ་མི་བདའ་བ་དང་། རེག་བྱ་རྩུབ་པ་ལ་
སོགས་པ་དབང་པོ་རྣམས་ཀྱི་མཐུ་བྲི་བའོ། ། བཞི་པ་ཡུལ་ལ་ལོངས་སྤྱོད་པ་ཉམས་པ་ནི།
བཟའ་བཏུང་ལ་སོགས་པ་འཇུ་དཀའ་ཞིང། གཞན་ཡང་འདོད་པའི་ཡོན་ཏན་རྣམས་ལ་ལོངས་
སྤྱོད་པར་མི་ནུས་སོ། །ལྔ་པ་ཚེ་ཡོངས་སུ་ཉམས་པའི་སྡུག་བསྔལ་ནི། ཚེ་ཕལ་ཆེར་ཟད་པས་
མྱུར་དུ་འཆི་བ་ལ་ཕྱོགས་པ་སྟེ། དེ་རྣམས་ཡང་དང་ཡང་དུ་སེམས་པའོ། །རྒྱ་ཆེར་རོལ་པ་ལས་
ཀྱང་། རྒས་པས་རྒས་བྱས་ན་ཚོད་ཡལ་གྱུར་ན། ། སྡོང་པོ་གནམ་ལྕགས་ཀྱིས་ནི་བཅོམ་པ་
བཞིན། །རྒས་པས་གོག་ནས་འཇིག་བཅས་ཁང་རུལ་འདྲ། །རྒས་ལས་འབྱུང་བ་ཐུབ་པ་མྱུར་
དུ་སྨྲོས། །བུད་མེད་སྐྱེས་པའི་ཚོགས་རྣམས་རྒས་པས་སྐེམས། །འཁྲི་ཤིང་ས་ལའི་ནགས་ལ་
རླུང་དམར་བཞིན། །རྒས་པས་བརྩོན་འགྲུས་རྩོལ་དང་ཤུགས་འཕྲོག་སྟེ། །དཔེར་ན་སྐྱེས་བུ་
འདམ་དུ་བྱིང་བ་བཞིན། །རྒས་པས་གཟུགས་སྡུག་གཟུགས་ནི་མི་སྡུག་བྱེད། །རྒས་པས་གཟི་
བརྗིད་འཕྲོག་ཅིང་མཐུ་སྟོབས་འཕྲོག །རྒས་པས་བདེ་བ་འཕྲོག་ཅིང་བརྙས་པ་བྱེད། །རྒས་
པས་འཆི་བྱེད་རྒས་པས་མདངས་ཀྱང་འཕྲོག །ཅེས་གསུངས་སོ། །དེ་ལས་གཞན་ཡང་རྒས་པ་
ཞེས་བྱ་བ། །གཟུགས་བཟང་ཉམས་པས་སྐྲ་དཀར་གཉེར་མ་འདུས། །ཤ་ལུས་ཤོར་ཞིང་ལུས་
ངག་ཆུང་ལ་སྦྱར། །བཀྲག་མདངས་ཉམས་པས་དུར་ཁྲོད་རོ་ལངས་འདྲ། །སོ་མེད་ཁ་ནི་བྲག་
ཕུག་འདྲེ་ཅན་འདྲ། །ཀུན་གྱི་ཡིད་དུ་མི་འོང་བྱིས་པས་བསྡིགས། །ནུས་པ་ཉམས་པས་བདག་
ཉིད་ནད་པ་འདྲ། །བདེ་བར་ཉལ་ཡང་ལྷུ་ཚིགས་རིམ་པར་ཁོལ། །ལོངས་སྤྱོད་ཉམས་པས་
155



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
བཀྲེས་སྐོམ་སྡུག་བསྔལ་ཏེ། །བདག་གིས་གཞན་དག་རྨེས་པ་མཁྱེན་ལགས་སམ། །བདག་གི་
བུ་སྨད་དེས་ཀྱང་དགྲ་བཞིན་སྡང་། །ཤི་ན་རུང་ཞེས་བདག་ནི་བྱུར་དུ་སེམས། །སྨྲ་ན་མི་ཉན་
སླར་ལ་ཟློག་ཅིང་འཐག །ནོར་གྱི་བདག་པོ་ལགས་ཏེ་སྤྱད་དབང་མེད། །ཁྱིམ་མཛེས་བྱིས་
པའམ་རང་གི་ཚ་ཡུག་ཀྱང་། །བདག་ལ་ཁ་ཟེར་རྡོ་དང་བྱེ་མ་འཐོར། །དེ་ཚེ་བདག་ནི་སྔོན་གྱི་
གནས་ལུགས་དྲན། །གཞོན་ཚེ་འདི་ལྟར་ལགས་ཞེས་གཞན་ལ་སྒྲོགས། །ཡུས་བཅས་དུག་ལྔ་
སྔོན་ཟས་རྒྱས་པར་གྱུར། །རྒས་པ་རིམ་གྱིས་འབྱུང་བས་བྲིད་པ་འགས། །གློ་བུར་བྱུང་ན་མཛེ་
བས་ཐུ་ཞེས་གསུང་། །ཅེས་དང་། སྤྱན་སྔ་བའི་ཞལ་ནས། འཆི་བའི་སྡུག་བསྔལ་ཐུ་སྟེ་ཡུན་ཐུ།
རྒས་པའི་འདི་ཀ་ཐུ་གསུང་། ཀརྨ་པའི་ཞལ་ནས། རྒས་པ་ཁད་ཀྱི་ཁད་ཀྱིས་འོང་བས་དྲག །
དུས་གཅིག་ལ་འོང་ན་སྲན་ཐབས་མེད་གསུང་སྟེ་མང་ངོ་། །
གསུམ་པ་ན་བའི་སྡུག་བསྔལ་བསམ་པ་ལ་ཡང་ལྔ་ལས། དང་པོ་ལུས་རང་བཞིན་གྱིས་
འགྱུར་བ་ནི། ལུས་ཀྱི་ཤ་ཞུ། ལྤགས་པ་སྐམས་པ་ལ་སོགས་པའོ། །གཉིས་པ་སྡུག་བསྔལ་བ་
དང་ཡིད་མི་བདེ་བ་འཕེལ་ཏེ། དེ་ལ་ཤས་ཆེར་གནས་པ་ནི། ལུས་ཀྱི་ཆུ་ལ་སོགས་པའི་ཁམས་
རྣམས་ཆ་མི་མཉམ་པར་ཤེས་ཆེ་ཆུང་དུ་འཁྲུགས་པས། ལུས་ལ་གདུང་བ་བསྐྱེད་ཅིང་། དེས་
སེམས་ཅན་ལ་མི་བདེ་བ་བསྐྱེད་པས་ཉིན་མཚན་འདའ་དགོས་སོ། །གསུམ་པ་ཡུལ་གྱི་ལོངས་
སྤྱོད་ཡིད་དུ་འོང་བ་དོར་དགོས་པ་ནི། ཡིད་དུ་འོང་བའི་ཡུལ་རྣམས་ནང་ལ་གནོད་ཟེར་ནས་མི་
སྟེར་ཞིང་ཡིད་དུ་མི་འོང་བ་སྟོབ་པའོ། །སྤྱོད་ལམ་སོགས་ཀྱང་གང་འདོད་པ་བྱར་མེད་དོ། །
བཞི་པ་ཡིད་དུ་མི་འོང་བ་སྤྱད་དགོས་པ་ནི། སྨན་དང་བཟའ་བཏུང་སོགས་ཡི་ཁར་མི་འོང་བ་
རྣམས་ནན་གྱིས་སྤྱད་དགོས་ཤིང་། དེ་བཞིན་དུ་མེས་བསྲེག་པ་དང་། མཚོན་གྱིས་འབུགས་པ་
སོགས་ཀྱི་སྤྱད་རྩུབ་པོ་རྣམས་བསྟེན་དགོས་པའོ། །ལྔ་པ་སྲོག་གི་དབང་པོ་དང་འབྲལ་བ་ནི།
ནད་མི་འཚོ་བར་མཐོང་ནས་སྡུག་བསྔལ་བསྐྱེད་པ་སྟེ། དེ་རྣམས་ལ་ཞིབ་ཏུ་སེམས་པའོ། །རྒྱུ་
ཆེར་རོལ་པ་ལས་ཀྱང་། ནད་བརྒྱ་མང་དང་ནད་འཐིབས་སྡུག་བསྔལ་གྱིས། །འགྲོ་བ་གཙེས་ཏེ་
མི་ཡིས་རི་དགས་བཞིན། །རྒས་དར་ན་བས་བཅོམ་པའི་འགྲོ་ལྟོས་ལ། །སྡུག་བསྔལ་ལས་ནི་
འབྱུང་བར་མྱུར་ཤོག་ཅིག །དཔེར་ན་དགུན་སྨད་རླུང་དང་ཁ་བ་ཆེ། །རྩ་ཤིང་གེལ་བ་སྨན་
ནགས་མདངས་འཕྲོག་པ། །དེ་ལྟར་ནད་འདིའི་འགྲོ་བའི་མདངས་འཕྲོག་ཅིང་། །དབང་པོ་
གཟུགས་དང་སྟོབས་ནི་ཉམས་པར་བྱེད། །ནོར་འབྲུ་ནོར་ཆེན་ཐ་མར་ཟད་པར་བྱེད། །ནད་
156



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བནི་རྟག་ཏུ་འགྲོ་བ་བརྙས་པར་བྱེད། །གནོད་པ་བྱེད་ཅིང་སྡུག་ལ་སྡང་བར་བྱེད། །ཡོངས་སུ་
གདུང་བྱེད་མཁའ་ལ་ཉི་མ་བཞིན། །ཞེས་གསུངས་སོ། །གཞན་ཡང། ན་བའི་སྡུག་བསྔལ་
འདི་ཡང་བརྣག་དཀའ་སྟེ། ལུས་ཀྱི་ནད་གཞི་ཁོང་དུ་རྒྱས་པ་ནི། མཚོན་ཐོགས་སྟོང་གིས་ལུས་
ལ་བཏུབ་པའམ། །ཐོ་ཆེན་འབར་བས་ལུས་ལ་བརྡུང་བ་འདྲ། །ལྷུ་ཚིགས་འབྲེལ་བའམ་ཁོག་
པ་འཁྲུག་པའམ། །གཟེར་ཆེན་ལུས་ལ་འདེབས་པར་བྱེད་པས་ཐུ། །འཇམ་པའི་སྟན་ཡང་
ཚེར་མ་ལྟ་བུ་སྟེ། །འབོལ་བའི་ཁྲི་ཡང་རྡོ་བས་སྲ་བར་འགྱུར། །འདོད་པའི་ཁ་ཟས་འཚལ་བའི་
དབང་མེད་པར། །ཚ་ཞིང་རྩུབ་ལ་ཁ་བའི་ཟས་དག་སྙོད། །གཡོ་ལེགས་བྱས་ཀྱང་ངན་སྐྱུགས་
ཙམ་དུ་མཐོང་། །ཤིན་དུ་མི་ཞིམ་སྨན་དག་བརྣག་ཅིང་འཐུང་། །དེ་ཚེ་ཆུ་གྲང་འབའ་ཞིག་ཟས་
སུ་འགྱུར། །ལུས་ལ་བསྲེག་དང་འབིགས་དང་གྲ་བ་དང་། །བཤལ་དང་སྐྱུག་པའི་སྡུག་བསྔལ་
དུ་མ་བྱེད། །ལུས་ཀྱི་བཞིན་འགྱུར་དབུགས་ནི་ཐུང་ལ་རྒོད། །ངག་ནི་འཁུན་ཅིང་ཡིད་ནི་འཆི་
བར་དོགས། །ཉི་མ་གཅིག་ལ་ཉི་མ་བརྒྱ་ལྟ་བུ། །མཚན་གཅིག་ལ་ནི་མཚན་མོ་སྟོང་དང་
མཉམ། །གཉིད་མེད་སླབ་ཅོལ་ཟ་ཟི་འབྱུང་བ་དང་། །ཟ་བར་འདོད་ཀྱང་དང་ཁ་མི་བདེ་
དང་། །འཁྱགས་པར་གྱུར་ཀྱང་སྟེང་གི་གོས་མི་ཐེག །མལ་གྱིས་སྐྱོ་ཡང་བླ་ལོག་འགྱུར་མི་
ཤེས། །ལུས་ཀྱི་སྡུག་བསྔལ་སྐམ་ལ་ཉ་བཏོན་འདྲ། །ངག་གི་སྡུག་བསྔལ་རྔ་མོ་བུ་སྟོར་འདྲ། །
ཡིད་ཀྱི་སྡུག་བསྔལ་རི་དྭགས་རྒྱུར་ཟིན་འདྲ། །ལུས་ལ་ནད་ཆེན་ཐེབས་པས་ངོ་ཚ་ཤོར། །ཉེ་
བས་བོས་ཀྱང་ཁ་ནས་སྐད་མི་ཐོན། །བདེ་བར་ཉལ་ཡང་བདེ་བའི་གོ་སྐབས་མེད། །ཅེས་དང་།
མདོར་ན་རྒས་དང་ན་བ་ཡི། །སྡུག་བསྔལ་འདི་ལ་བསམས་ནས་ནི། །ད་ལྟ་རང་དབང་ཡོད་
དུས་སུ། །ཆོས་ལ་འབུངས་ཤིག་སྙིང་རུལ་ལོ། །ཞེས་བརྗོད་ཅིང་དྲག་ཏུ་བསམ་མོ། །
བཞི་པ་འཆི་བའི་སྡུག་བསྔལ་བསམ་པ་ལ། རྒྱས་པར་སྐྱེས་བུ་ཆུང་ངུའི་སྐབས་སུ་བཤད་
ཟིན་ཅིང་། མདོར་བསྡུས་ཅིག་བརྗོད་ན་ལྔ་སྟེ། ལོངས་སྤྱོད་ཕུན་སུམ་ཚོགས་པ་དང་བྲལ་བ་
དང་། རྩ་འཇིང་སྡུག་ཕུན་སུམ་ཚོགས་པ་དང་བྲལ་བ་དང་། འཁོར་ཕུན་སུམ་ཚོགས་པ་དང་
བྲལ་བ་དང་། ལུས་ཕུན་སུམ་ཚོགས་པ་དང་བྲལ་བ་དང་། འཆི་ཚེ་སྡུག་བསྔལ་དྲག་པོ་མྱོང་ཞིང་
ཕུན་སུམ་ཚོགས་པ་ཐམས་ཅད་དང་བྲལ་ནས་ཡིད་སྐྱོ་བ་ཡང་དང་ཡང་དུ་སེམས་པའོ། །འཆི་
བའི་སྡུག་བསྔལ་བསམ་མི་ཁྱབ་ན་ཡང་། ཉེ་བར་བསྡུས་ན་སྡུག་བསྔལ་བཅུ་གསུམ་སྟེ། །
སྟོབས་ཉམས་ལུས་ཟུང་ཟད་པའི་སྡུག་བསྔལ་དང་། །སྨན་བོན་རིམ་གྲོས་བོར་བའི་སྡུག་བསྔལ་།
157



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དང་། །མ་བསམས་ཐོག་ཏུ་སོང་བའི་སྡུག་བསྔལ་དང་། །གསེང་ཞིང་གོས་བཟང་ཤུ་བའི་སྡུག་
བསྔལ་དང་། །མགོ་སྐོར་ཁྱིམ་ནས་འདོན་པའི་སྡུག་བསྔལ་དང་། །ཉེ་དུ་རེ་ཐག་ཆད་པའི་སྡུག་
བསྔལ་དང་། །ནོར་དང་རྫས་ལ་ཆགས་པའི་སྡུག་བསྔལ་དང་། །བྱམས་པའི་གཉེན་དང་བྲལ་
བའི་སྡུག་བསྔལ་དང་། །ཉན་མེད་ཁ་ཆེམས་འབོར་བའི་སྡུག་བསྔལ་དང་། །སྡིག་ཆེན་སེམས་
ལ་དྲན་པའི་སྡུག་བསྔལ་དང་། ། དམ་ཆོས་དྲན་ཡང་འཕྱིས་པའི་སྡུག་བསྔལ་དང་། །མནར་
གཅོད་ཟུག་གཟེར་དྲག་པོའི་སྡུག་བསྔལ་དང་། ། འཇིགས་སྐྲག་འཁྲུལ་སྣང་ཤར་བའི་སྡུག་
བསྔལ་ལོ། །གཞན་ཡང་མི་དྲན་དུས་ཀྱི་སྡུག་བསྔལ་དང་། །གཤིན་དྲི་བྱུང་དང་ངོ་མི་ཤེས་པ་
དང་། །ལག་པས་འཚོལ་དང་འཆོལ་བའི་གཏམ་སྨྲ་དང་། །སྡིག་པ་དྲན་དང་སྣང་བ་འགྱུར་བ་
དང་། །གཉེན་བཤེས་མཐའ་ན་ངུ་དང་སྨྲེ་སྔགས་དང་། །ཟས་ཀྱི་ཐ་མ་དུར་བརྒྱགས་སྟེར་དང་
སྐྱུག །གོས་ཀྱི་ཐ་མ་ཤུ་བར་བྱེད་པ་དང་། །ཁྱིམ་གྱི་ཐ་མ་སྒོ་རུ་འདོན་པ་དང་། །ལམ་གྱི་ཐ་མ་
ཕྱག་དར་བྱེད་པ་འབྱུང་། །དེ་ནས་ཚེ་འདིའི་སྣང་བ་ནུབ་པ་ན། །འཆི་བདག་གཤིན་རྗེས་རྒྱབ་
ནས་ཕུལ་ཞིང་བརྡེག །སྲོག་གཅོད་བདུད་ཀྱིས་ལག་ནས་ཕྱུགས་བཞིན་འཁྲིད། །གཅན་
གཟན་གདུག་པའི་སྒྲ་ནི་འབྲུག་བཞིན་སྒྲོག །མཚོན་ཆ་རྣོ་ལ་རྩུབ་པ་གདོང་ནས་འཛུགས། །
སྣང་པའི་ཁམས་ནི་མུན་པ་བཞིན་དུ་སྲོས། །འཁོར་བའི་གཡང་ལས་རི་གཟར་སྦུབ་བཞིན་
འགྲིལ། །ལྷན་ཅིག་སྐྱེས་པའི་ལྷ་འདྲེས་རྡེའུ་འགྲེམས། །ཆོས་རྒྱལ་གཤིན་རྗེས་ལས་ཀྱི་མེ་ལོང་་
སྟོན། །དེ་ཚེ་བྲེང་བས་ཕྱོགས་བཞིར་སྐྱབས་དག་འཚོལ། །སྐྱབས་མེད་གྱུར་པས་བདག་ཉིད་
ཡི་མུག་འགྱུར། །ཅེས་སོ། །དེ་ན་འཆི་བའི་སྡུག་བསྔལ་ནི། །ལེགས་པར་བསམས་ན་སྙིང་
རླུང་ལྡང་། །ད་ལྟ་རང་དབང་ཡོད་དུས་སུ། །ཆོས་ལ་འབུངས་ཤིག་སྙིང་རུས་ལོ། །ཅེས་ཡང་
ཡང་བརྗོད་ཅིང་དྲག་ཏུ་བསམ་པར་བྱའོ། །ལྔ་པ། མི་སྡུག་པ་དང་ཕྲད་པའི་སྡུག་བསྔལ་ལ་
ཡང་ལྔ་ལས། དང་པོ་དགྲ་ལྟ་བུ་དང་ཕྲད་པ་ཙམ་གྱིས་སྡུག་བསྔལ་བ་དང་ཡིད་མི་བདེ་སྐྱེ་བ་
དང་། གཉིས་པ་དེས་ཆད་པ་གཅོད་པ་འཇིགས་པའི་གནས་སུ་གྱུར་པ་དང་། གསུམ་པ་ཚིགས་
སུ་བཅད་པ་མེད་པ་སྟེ་གཏམ་ངན་པས་འཇིགས་པ་དང་། བཞི་པ་ཉམ་ང་བཞིན་དུ་འཆི་བས་
འཇིགས་པ་དང་། ལྔ་པ་ཆོས་དང་འགལ་བས་ཤི་བའི་འོག་ཏུ་ངན་འགྲོར་སོང་གིས་དོགས་ནས་
དེ་དག་ལ་འཇིགས་ཏེ་དེ་དག་ལ་སེམས་པའོ། །
དྲུག་པ་སྡུག་པ་དང་ བྲལ་བའི་སྡུག་བསྔལ་བསམ་པ་ལ་ཡང་ལྔ་སྟེ། དང་པོ། ཆེས་ཕངས་
158



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་པ།
པའི་གཉེན་སོགས་དང་བྲལ་བ་ན། དེས་སེམས་ལ་མྱ་ངན་སྐྱེ་བ་དང་། གཉིས་པ། ངག་དུ་སྨྲ་
སྔགས་འདོན་པ་དང་། གསུམ་པ་ལུས་ལ་གནོད་པ་སྐྱེལ་བ་དང་། བཞི་པ་ཡུལ་དེའི་ཡོན་ཏན་
དྲན་ཞིང་འདོད་པས་ཡིད་གདུང་བ་དང་། ལྔ་པ་དེའི་ལོངས་སྤྱོད་མ་ཚང་བ་སྟེ་དེ་རྣམས་ལ་
སེམས་པའོ། །བདུན་པ་འདོད་པ་བཙལ་ཏེ་མ་རྙེད་པའི་སྡུག་བསྔལ་ལ་ཡང་ལྔ་ལས། །དང་པོ།
ཕྱུག་ཅིང་ནོར་མང་བ་ཕུན་སུམ་ཚོགས་པ་མ་འགྲུབ་པ་དང་། གཉིས་པ། བུ་དང་བུ་མོ་འཁོར་
ཕུན་སུམ་ཆོགས་པ་མ་འགྲུབ་པ་དང་། གསུམ་པ་སྙན་པ་དང་གྲགས་པ་མ་འགྲུབ་པ་དང་།
བཞི་པ་སོ་ནམ་བྱས་པས་སྟོན་ཐོག་མ་འགྲུབ་པ་དང་། ལྔ་པ། ཚང་དང་བུན་སྐྱེད་བྱས་པས་ཁྱེ་
བོགས་མ་ཐོན་པ་ལ་སོགས་པ། གང་ལ་རེ་བ་དེ་འབད་ནས་བཙལ་ཡང་མ་རྙེད་པར་ཡི་ཆད་པའི་
སྡུག་བསྔལ་ལོ། །བརྒྱད་པ་མི་འདོད་པ་ཐོག་ཏུ་བབས་པའམ། ཉེ་བར་ལེན་པའི་ཕུང་པོ་ལྔ་
སྡུག་བསྔལ་བ་ནི་ལྔ་ལས། དང་པོ། མངོན་པར་གྲུབ་པའི་སྡུག་བསྔལ་གྱི་སྣོད་དང་། གཉིས་པ་
མངོན་པར་གྲུབ་པ་ལ་བརྟེན་པའི་སྡུག་བསྔལ་གྱི་སྣོད་དང་། གསུམ་པ། སྡུག་བསྔལ་གྱི་སྡུག་
བསྔལ་གྱི་སྣོད་དང་། བཞི་པ། འགྱུར་བའི་སྡུག་བསྔལ་གྱི་སྣོད་དང་། ལྔ་པ། འདུ་བྱེད་ཀྱི་
སྡུག་བསྔལ་གྱི་རང་བཞིན་དུ་གྱུར་པ་སྟེ། དེ་དག་ལ་ཡང་ཡང་སེམས་པའོ། །དེ་ལ་དང་པོ་ནི།
ཉེར་ལེན་གྱི་ཕུང་པོ་འདི་བླངས་པ་ལ་བརྟེན་ནས་སྐྱེ་བ་ཕྱི་མ་ཕན་ཆད་ཀྱི་སྡུག་བསྔལ་རྣམས་
འདྲེན་པའོ། །གཉིས་པ་ནི། ཕུང་པོ་གྲུབ་ཟིན་པ་ལ་བརྟེན་པའི་ན་རྒ་ལ་སོགས་པའི་རྟེན་དུ་
གྱུར་པའོ། །གསུམ་པ་དང་བཞི་པ་ནི། སྡུག་བསྔལ་གཉིས་པོ་དེའི་གནས་ངན་ལེན་རྗེས་སུ་
འབྲེལ་བས་དེ་གཉིས་བསྐྱེད་པའོ། །ལྔ་པ་ནི། ཉེར་ལེན་གྱི་ཕུང་པོ་གྲུབ་ཙམ་གྱིས་འདུ་བྱེད་ཀྱི་
སྡུག་བསྔལ་གྱི་རང་བཞིན་དུ་སྐྱེས་ཏེ། ལས་དང་ཉོན་མོངས་པ་སྔ་མ་གཞན་གྱི་དབང་དུ་གྱུར་
པའི་འདུ་བྱེད་ཀྱི་སྡུག་བསྔལ་ཡིན་པའི་ཕྱིར་རོ། །འདི་ཞིབ་ཏུ་སྡུག་བསྔལ་གསུམ་གྱི་སྐབས་སུ་
གསལ་ལོ། །ཉེར་ལེན་གྱི་ཕུང་པོའི་རང་བཞིན་འཁོར་བ་ལ་སྐྱོ་བ་རྣལ་མ་ཅིག་མ་སྐྱེས་ན། ཐར་
པ་དོན་གཉེར་དང་སེམས་ཅན་ལ་བྱམས་སྙིང་རྗེ་རྣལ་མ་མི་སྐྱེ་བས། འདི་ལེགས་པར་བསམ་པ་
ཤིན་དུ་གལ་ཆེའོ། །དེར་སྐྱེ་བ་ཡང་དྲི་མ་མེད་པའི་གསུང་རབ་དང་། དགོངས་འགྲེལ་ཚད་
ལྡན་གྱི་རྗེས་སུ་འབྲངས་ནས་གོ་བ་རྣམ་དག་བཙལ་ཏེ། དེ་ནས་རིང་དུ་སོ་སོར་རྟོག་པའི་དཔྱད་
སྒོམ་གྱིས་བློའི་འགྱུར་བ་དྲག་པོ་འདོན་དགོས་པས། བཅོམ་ལྡན་འདས་ཀྱིས་སྡུག་བདེན་འཁོར་
བའི་ཉེས་དམིགས་ཤེས་པ་ལ། སྡུག་བསྔལ་བརྒྱད་གསུངས་པའི་དགོས་པ་འཕགས་པ་ཐོགས་;
159



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
མེད་ཀྱིས་ལེགས་པར་གཏན་ལ་ཕབ་པ་ལྟར་བཤད་པ་ཡིན་ནོ། །པོ་ཏོ་པའི་ཞལ་ནས། རིགས་
དྲུག་གི་ནང་དུ་སྐྱེས་ཕྱིན་ཆད། ན་ཚ་དང་འཆི་བ་ལ་སོགས་པའི་སྡུག་བསྔལ་འབྱུང་བ་ནི། ན་
རྒྱུ་ཅིག་ན་བ་ཡིན། འཆི་རྒྱུ་ཅིག་འཆི་བ་ཡིན་གྱི། དེ་ལ་མི་འོས་པ་ཅིག་གློ་བུར་དུ་བྱུང་བ་མིན།
འཁོར་བའི་མཚན་ཉིད་དམ་རང་བཞིན་ཡིན། འཁོར་བར་གནས་རིང་ལ་དེ་ལས་མ་འདས།
རང་ཅག་དེ་ལ་མི་དགའ་ན་འཁོར་བ་སྤང་དགོས་སོ། །དེ་སྤང་བ་ལ་འཁོར་བའི་རྒྱུ་སྤང་དགོས་
གསུང་བ་ལྟར། སྔར་བཤད་པའི་སྐྱེ་རྒ་ན་འཆི་སོགས་ཀྱི་སྡུག་བསྔལ་རྣམས་བསམས་ལ། ངེས་
ཤེས་དྲག་པོ་བསྐྱེད་དོ། །འཁོར་བ་འདི་ཀུན་སྡུག་བསྔལ་རང་བཞིན་ཏེ། །གང་ལ་བསམས་
ཀྱང་ཡིད་འབྱུང་སྐྱེ་བའི་རྒྱུ། །སྙིང་གི་དཀྱིལ་ནས་བསམ་ན་མཆི་མ་ལྟུང་། །ལེགས་པར་བསམ་
མནོ་ཐོང་དང་སྙིང་རུལ་ལོ། །ཅེས་བརྗོད་ལ་དྲག་ཏུ་བསམ་མོ། །
གཉིས་པ་ལྷ་མ་ཡིན་གྱི་སྡུག་བསྔལ་བསམ་པ་ལ་གཉིས། དང་པོ་གཞན་ལ་ཕྲག་དོག་
གིས་ཡིད་ཀྱི་སྡུག་བསྔལ་ཆེ་བ་ནི། བཤེས་སྤྲིང་ལས། ལྷ་མིན་དག་ནའང་རང་བཞིན་གྱིས་ལྷ་
ཡི། །དཔལ་ལ་སྡང་ཕྱིར་ཡིད་ཀྱི་སྡུག་བསྔལ་ཆེ། །དེ་དག་བློ་དང་ལྡན་ཡང་འགྲོ་བ་ཡི། །སྒྲིབ་
པས་བདེན་པ་མཐོང་བ་མ་མཆིས་སོ། །ཞེས་གསུངས་པ་ལྟར་ཡིན་ཏེ། དེ་ཡང་ལྷ་རྣམས་ཀྱི་
དཔལ་འབྱོར་ལ་མི་བཟོད་པའི་ཕྲག་དོག་གིས་ཡིད་གདུང་ལ་མྱ་ངན་བྱེད་དོ། །གཉིས་པ་ལུས་ཀྱི་
སྡུག་བསྔལ་ནི། ཕྲག་དོག་གིས་ལྷ་དང་འཐབ་པ་ན། ལུས་བཅད་པ་དང་། དཔྲལ་བ་དང་།
འབིགས་པ་དང་། སྲོག་བཅད་པ་ལ་སོགས་པའི་སྡུག་བསྔལ་དང་། བུད་མེད་རྣམས་སྐྱེས་པ་
དམག་ལ་སོང་བའི་ཤུལ་དུ། མཚོ་ཀུན་སྣང་དང་བ་ཞེས་བྱ་བ་ལ་བལྟས་པས། མེ་ལོང་ལ་བལྟ་
བ་བཞིན་ཏེ། དེར་སྐྱེས་པ་རྣམས་བསོད་པ་དང་། བཅད་པ་དང་། འཁྲུག་པ་ལ་སོགས་པ་
ཐམས་ཅད་མཐོང་བས་ཤིན་དུ་སྡུག་བསྔལ་བར་འགྱུར་རོ། །དེ་རྣམ་ཤེས་རབ་དང་ལྡན་ཡང་
རྣམ་སྨིན་གྱི་སྒྲིབ་པ་ཅན་ཡིན་པས་རྟེན་དེ་ལ་བདེན་པ་མཐོང་དུ་མི་རུང་ངོ། །འདི་དྲན་པ་ཉེར་
བཞག་ལས་དུད་འགྲོར་གསུངས་ལ། རྣལ་འབྱོར་སྤྱོད་པའི་ས་ལས་ལྷའི་འགྲོ་བར་བཤད་དོ། །
ལྷ་མ་ཡིན་དག་ནའང་ཕྲག་དོག་ནད་ཀྱིས་གཟིར། །ལྷ་ཡི་དཔལ་འབྱོར་དག་ལ་འཁྲུག་ཅིང་
རྩོད། །གསོད་གཅོད་མཚོ་ནང་མཐོང་བས་བུད་མེད་རྣམས། ། ངུ་ཞིང་མྱ་ངན་བྱེད་པས་
བདག་ཡིད་སྐྱོ། །ཅེས་བརྗོད་དོ། །
གསུམ་པ་ལྷའི་སྡུག་བསྔལ་བསམ་པ་ལ་གསུམ། འདོད་ལྷ་དང་། ཁམས་གོང་མ་::
160



༄༅ །། སྐྱེས་བུ་གསུམ་གྱི་འཨ་རིམ་རྒྱས་པ་ཁྲིད་དུ་སྦྱར་བ།
འོདང་། བདེ་འགྲོ་གསུམ་གྱི་དོན་བསྡུས་ཏེ་བསྟན་པའོ། །དང་པོ་གསུམ། འཕོ་ལྟུང་གི་སྡུག་
བསྔལ་དང་། དཔའ་གོང་བ་དང་། བསད་བྲལ་བཅད་སྤྲུག་གི་སྡུག་བསྔལ་ལོ། །དང་པོ་ལ་
གཉིས་ལས། འཆི་འཕོ་བའི་སྡུག་བསྔལ་ནི་བཤེས་སྤྲིང་ལས། མཐོ་རིས་ན་ཡང་བདེ་ཆེད་དེ་
དག་གི །འཆི་འཕོའི་སྡུག་བསྔལ་ཉིད་ནི་དེ་བས་ཆེ། །དེ་ལྟར་བསམས་ནས་ཡ་རབས་རྣམས་
ཀྱིས་ནི། །ཟད་འགྱུར་མཐོ་རིས་སླད་དུ་སྲེད་མི་བགྱིད། །ཅེས་གསུངས་པ་ལྟར། སྔར་ལྷའི་
འདོད་པ་སྤྱོད་པ་ལས་བྱུང་བའི་བདེ་བ་ལས་འཆི་འཕོ་བའི་ཚེ། འཆི་ལྟས་ལྔ་མཐོང་བ་དང་། དེ་
ལས་བྱུང་བའི་སྡུག་བསྔལ་ཆེས་ཆེ་བ་འབྱུང་ངོ་། །འཆི་ལྟས་ལྔ་ནི། དེ་ཉིད་ལས། ལུས་ཀྱི་ཁ་
དོག་མི་སྡུག་འགྱུར་བ་དང་། །སྟན་ལ་མི་དགའ་མེ་ཏོག་ཕྲེང་རྙིང་དང་། །གོས་ལ་དྲི་མ་ཆགས་
དང་ལུས་ལ་ནི། །སྔོན་ཆད་མེད་པའི་རྡུལ་འབྱུང་ཞེས་བགྱི་བ། །མཐོ་རིས་འཆི་འཕོ་སྒྲོན་བྱེད་
སྔ་ལྟས་ལྔ། །ལྷ་ཡུལ་གནས་པའི་ལྷ་རྣམས་ལ་འབྱུང་སྟེ། །ས་སྟེང་མི་རྣམས་འཆི་བར་འགྱུར་བ་
དག །སྒྲོན་པར་བྱེད་པའི་འཆི་ལྟས་རྣམས་དང་འདྲ། །ཞེས་གསུངས་སོ། །གཉིས་པ་གནས་
འོག་མར་ལྟུང་བའི་སྡུག་བསྔལ་ནི། ལྷ་ཡི་འཇིག་རྟེན་དག་ནས་འཕོས་པ་ལ། །གལ་ཏེ་དགེ་
བའི་ལྷག་མ་འགའ་མེད་ན། །དེ་ནས་དབང་མེད་དུད་འགྲོ་ཡི་དྭགས་དང་། །དམྱལ་བར་
གནས་པ་གང་ཡང་རུང་བར་འགྱུར། །ཞེས་གསུངས་པ་ལྟར་རོ། །གཉིས་པ་དཔའ་གོང་བ་ནི།
བསོད་ནམས་ཀྱི་ཕུང་པོ་ཆེས་རྒྱ་ཆེན་པོ་དང་ལྡན་པའི་ལྷ་རྣམས་ལ་འདོད་པའི་ཡོན་ཏན་ཆེས་
ཕུལ་དུ་འབྱུང་བ་འབྱུང་ལ། དེ་ལྷའི་བུ་བསོད་ནམས་ཆུང་བ་རྣམས་ཀྱིས་མཐོང་བ་ན་དཔའ་
གོང་བར་འགྱུར་ཅིང་། གཞི་དེ་ལས་སྡུག་བསྔལ་དང་ཡིད་མི་བདེ་བ་ཆེན་པོ་མྱོང་བའོ། །གསུམ་
པ་ལ་གཉིས་ལས། །དང་པོ་བསད་བྲལ་ནི། ལྷ་རྣམས་ལྷ་མ་ཡིན་དང་འཐབ་པ་ན། ཡན་ལག་
དང་ཉིང་ལག་ཆད་པ་དང་། བྲལ་བ་དང་། གསོད་པའི་སྡུག་བསྔལ་མྱོང་སྟེ། མགོ་བོ་བཅད་ན་
ནི་འཆི་ལ། ཡན་ལག་ལྷག་མ་རྣམས་བཅད་ཅིང་བྲལ་བ་རྣམས་ནི་ཕྱིས་སྐྱེ་ཞིང་འཚོའོ། །
གཉིས་པ་སྨྱུགས་པ་ནི། །ལྷ་ཆེས་སྟོབས་དང་ལྡན་པ་རྣམས་འཁྲུགས་ནས། ལྷའི་བུ་མཐུ་ཆུང་
བ་རྣམས་རང་ གི་ གནས་ནས་ སྤྱོད་ པར་ བྱེད་དོ། ། གཉིས་པ་ ཁམས་ གོང་ མ་ ལ་ གཉིས།
གཟུགས་ཁམས་དང་། གཟུགས་མེད་ཁམས་སོ། །དང་པོ་གཟུགས་ཁམས་པ་ནི། ལྷ་མ་ཡིན་
དང་འཐབ་རྩོད་མི་དགོས་པ་མ་གཏོགས། འཆི་ལྟས་ལ་སོགས་པ་ལྔ་ནི་འདོད་ཁམས་པ་དང་
འདྲའོ། །གཉིས་པ་གཟུགས་མེད་ཀྱི་ལྷ་རྣམས་ལ་སྡུག་བསྔལ་དེ་དག་མེད་ལ། འོན་ཀྱང་ཉོན་
161



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།N
གང་མོངས་པ་དང་ལྡན་ཞིང་སྒྲིབ་པ་དང་བཅས་ལ། འཆི་འཕོ་བ་དང་གནས་པ་ལ་རང་དབང་མེད་
པས། དེ་དག་ཀྱང་གནས་ངན་ལེན་གྱི་ནི་སྡུག་བསྔལ་བའོ། །དེས་ན། མཐོ་རིས་ལྷ་ཡི་གནས་
སུ་སྐྱེས་གྱུར་ཀྱང་། །ངན་སོང་གནས་སུ་སླར་ཡང་ལྟུང་བར་འགྱུར། །མཐོ་རིས་ལྷ་ལའང་ཡིད་
བརྟན་མི་འདུག་པས། འཆི་ཆོས་སྙིང་ནས་བསྒྲུབས་ཤིང་སྙིང་རུལ་ལོ། །ཞེས་ཡང་ཡང་བརྗོད་
ཅིང་དྲག་ཏུ་བསམ་མོ། །གསུམ་པ་དོན་བསྡུ་བ་ནི། དེ་ལྟར་ངན་སོང་གསུམ་ལ་སྡུག་བསྔལ་གྱི་
རང་བཞིན་ཡིན་པར་ཀུན་གྱིས་རྟོགས་ནའང་། བདེ་འགྲོ་གསུམ་ན་ཡིད་སྨོན་བྱེད་ཅིང་ཅུང་
ཟད་བདེའམ་བསམ་ནའང་། ངོ་བོ་སྡུག་བསྔལ་གྱི་རང་བཞིན་ལས་མ་འདས་ཏེ། ཚོགས་ཀྱི་
གཏམ་ལས། ངན་འགྲོའི་སྡུག་བསྔལ་མ་ལུས་པ། །མི་རྣམས་ལ་ཡང་ཡོད་པར་སྣང་། །སྡུག་
བསྔལ་གཟིར་བས་དམྱལ་བ་མཚུངས། །དབུལ་བས་གཤིན་རྗེའི་འཇིག་རྟེན་པ། །འདི་ཡི་དུད་
འགྲོའི་སྡུག་བསྔལ་ཡང་། །མཐུ་ལྡན་སྟོབས་ཀྱིས་མཐུ་མེད་པ། །རྣམ་པར་གནོན་ཞིང་འཚེ་བ་
དག །ཆུ་བོ་ལྟ་བུ་ཉིད་ཡིན་ནོ། །ཁ་ཅིག་དབུལ་བ་ལས་གྱུར་དང་། །གཞན་དག་ཆོག་མི་ཤེས་
ལས་བྱུང་། །ཡོངས་འཚོལ་སྡུག་བསྔལ་མི་ཟད་དང་། །ཐམས་ཅད་འཁུ་ཞིང་གསོད་པ་ཡིན། །
ཞེས་དང་། བཞི་བརྒྱ་པ་ལས། མཆོག་ལ་ཡིད་ཀྱི་སྡུག་བསྔལ་ཏེ། །ཐ་མལ་རྣམས་ལ་ལུས་ཀྱིས་
སོ། །སྡུག་བསྔལ་གཉིས་ཀྱིས་འཇིག་རྟེན་འདི། །ཉིན་རེ་བཞིན་དུ་འཇོམས་པར་བྱེད། །ཅེས་
དང་། ཡང་དེ་ཉིད་ལས། འདོད་སྤྱོད་ལྷ་ནི་གང་ཡིན་པ། །དེ་ལའང་བདེ་བའི་སེམས་མེད་
དེ། །འདོད་པའི་འདོད་ཆགས་རིམ་བཏབ་པའི། །ནང་གི་མེ་ཡིས་བསྲེགས་གྱུར་པ། །གང་
ཞིག་སེམས་གཡེངས་གྱུར་པ་དག །དེ་ལ་བདེ་བ་ག་ལ་ཡོད། །གཡེང་མེད་སེམས་ལ་སྐད་ཅིག་
ཀྱང་། །དབང་བྱེད་པ་ནི་མ་ཡིན་པས། །རྣམ་གཡེང་དཀྲུགས་པའི་བདག་ཉིད་ཅན། །ནམ་
ཡང་ཞི་བར་མི་འགྱུར་ཏེ། །རླུང་བཅས་འབར་བས་ཁྱབ་པ་ཡི། །མེ་ནི་ཤིང་དང་བཅས་དང་
མཚུངས། །ཤེས་དང་། ནད་པས་ཡུན་རིང་མ་ལོན་པའི། །མི་འཕྲོད་ཁ་ཟས་ཟོས་དང་
1
མཚུངས། །ཤེས་དང། ཡང་དེ་ཉིད་ལས། གང་ཞིག་གཟུགས་ཅན་གཟུགས་མེད་པའི། །
སྡུག་བསྔལ་སྡུག་བསྔལ་ལས་འདས་ཤིང་། །ཏིང་འཛིན་བདེ་བའི་བདག་ཉིད་ཅན། །བསྐལ་
པ
པར་གཡོ་བ་མེད་པར་གནས། །དེ་ཡང་ཤིན་དུ་ངེས་གྲོལ་མིན། །དེ་ལས་སླར་ཡང་ལྟུང་བར་
འགྱུར། །ངན་འགྲོའི་སྡུག་བསྔལ་རྦ་ཀློང་ལས། །འདས་པ་ལྟ་བུར་བྱུང་གྱུར་ལ། །འབད་ཀྱང་
ཇི་ལྟར་རིང་མི་གནས། །མཁའ་ལ་ལྡིང་བའི་བྱ་དང་མཚུངས། །བྱིས་པའི་སྟོབས་ཀྱིས་མདའ་
162



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
འཕངས་ལྟར། །དེ་ནི་ལྟུང་བ་མཐའ་ཅན་ཡིན། །མར་མེ་རིང་དུ་འབར་བ་དག །སྐད་ཅིག་རེ་
རེར་འཇིག་པ་ལྟར། །འདུ་བྱེད་ཡོངས་གྱུར་ཞེས་པ་ཡི། ། སྡུག་བསྔལ་དག་གིས་ཉེ་བར་
གཙེས། །ཤེས་འཁོར་བ་མཐའ་དག་སྡུག་བསྔལ་གི་རང་བཞིན་ཏེ། རིན་ཆེན་ཕྲེང་བ་ལས། །
འཁོར་བ་ཁབ་གྱི་རྩེ་ཙམ་ན། །བདེ་བ་ནམ་ཡང་ཡོད་མ་ཡིན། །ཅེས་གསུངས་པ་ལྟར་བསམ་
ཞིང་། གཞན་ཡང་། ཀྱེ་མ། འཁོར་བ་འདི་ནི་སྡུག་བསྔལ་རྒྱ་མཚོའི་ཀློང་། །གང་དུ་ཕྱིན་ཀྱང་
བདེ་བའི་ས་ཕྱོགས་མེད། །འཁོར་བ་འདི་དག་སྡུག་བསྔལ་ནད་ཀྱི་སྔས། །ཇི་ལྟར་བཅོས་ཀྱང་
བདེ་བའི་གོ་སྐབས་མེད། །འཁོར་བ་འདི་དག་སྡུག་བསྔལ་རོ་མྱགས་འདམ། །ཇི་ཙམ་བཏོན་
ཡང་ཐོན་པའི་གནས་སྐབས་མེད། །འཁོར་བའི་འདི་དག་སྡུག་བསྔལ་ཆུ་བོའི་གཞུང་། །གྱེན་
དུ་མི་ལྡོག་ཅིག་ཀྱང་མར་མར་འགྲོ །འཁོར་བ་འདི་དག་ནད་པ་ཚབས་པོ་ཆེ། །སྡུག་བསྔལ་
ཟུག་རྔུ་ཞི་བའི་གོ་སྐབས་མེད། །འཁོར་བ་འདི་ནི་སྡུག་བསྔལ་རི་དྭགས་རྒྱུ། །གཟུང་འཛིན་རྒྱ་
ལས་ནམ་ཡང་ཐར་དུས་མེད། །ཅེས་དང་། །འཁོར་བའི་འདི་ལ་ཡིད་འབྱུང་མ་སྐྱེས་ན། །ཇི་
ལྟར་བྱས་ཀྱང་སྡུག་བསྔལ་ཁོ་ན་ཡིན། །ཉིན་མཚན་ཀུན་དུ་རྩེ་གཅིག་སེམས་ཀྱིས་སུ། །འཁོར་
བའི་ཉེས་དམིགས་སོམས་དང་སྙིང་རུལ་ལོ། །ཅེས་ཡང་ཡང་བརྗོད་ཅིང་དྲག་ཏུ་བསམ་པར་
བྱའོ། །
གཉིས་པ་ཀུན་འབྱུང་འཁོར་བའི་འཇུག་རིམ་བསམ་པ་ལ་གསུམ། ཉོན་མོངས་པ་ སྐྱེ་
བའི་ཚུལ། དེས་ལས་གསོག་ཚུལ། འཆི་འཕོ་དང་ཉིང་འཚམས་སྦྱོར་བའི་ཚུལ་ལོ། །དང་པོ་ལ་
སྐྱེ་ཚུལ་དངོས་དང་། དེ་ངོས་འཛིན་ཚུལ་གཉིས། དང་པོ་ནི། འཁོར་བ་འགྲུབ་པའི་རྒྱུ་ལ་ལས་
དང་ཉོན་མོངས་པ་གཉིས་དགོས་ཀྱང་། ཉོན་མོངས་པ་གཙོ་བོ་ཡིན་ཏེ། ཉོན་མོངས་པ་མེད་ན་
སྔར་བསགས་ཀྱི་ལས་བགྲང་བ་ལས་འདས་པ་ཡོད་ཀྱང་། བརླན་དང་ས་ལ་སོགས་མེད་པའི།
ས་བོན་གྱིས་མྱུ་གུ་མི་འགྲུབ་པ་བཞིན་དུ། ལས་ལ་ལྷན་ཅིག་བྱེད་རྐྱེན་མེད་པས། སྡུག་བསྔལ་
གྱི་མྱུ་གུ་མི་འགྲུབ་པའི་ཕྱིར་དང་། ཉོན་མོངས་ཡོད་ན་ལས་སྔར་བསགས་མེད་ཀྱང་དེ་མ་ཐག་
གསར་དུ་བསགས་ནས་ཕུང་པོ་ཕྱི་མ་ལེན་པའི་ཕྱིར་རོ། །དེ་ལྟར་ཡང་། རྣ་འགྲེལ་ལས། སྲིད་
པའི་སྲེད་ལས་རྣམ་རྒལ་བའི། །ལས་གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་ཟད་
ཕྱིར་རོ། །ཞེས་དང་། སྲེད་པ་ནི། ཡོད་ན་སླར་ཡང་འབྱུང་ཕྱིར་རོ། །ཞེས་གསུང་པའི་ཕྱིར་
རོ། །དེའི་ཕྱིར་ཉོན་མོངས་པའི་གཉེན་པོ་བརྟེན་པ་གལ་ཆེ་ལ། དེ་ཡང་ཉོན་མོངས་པ་ཤེས་པ་:
ག
163



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
།ལ་རག་ལས་པས། ཉོན་མོངས་པ་རྣམས་མཁས་པར་བྱའོ། །གཉིས་པ་ངོས་འཛིན་ཚུལ་ལ་
བཞི། ཉོན་མོངས་པ་ངོས་བཟུང་བ་དང་། ཇི་ལྟར་སྐྱེ་བའི་རིམ་པ་དང་། ཉོན་མོངས་པའི་རྒྱུ་
དང་། ཉེས་དམིགས་སོ། །དང་པོ་ལ་གཉིས། སྤྱི་དང་སོ་སོའི་མཚན་ཉིད་དོ། །དང་པོ་ནི།
ཀུན་ལ་བཏུས་ལས། ཆོས་གང་འབྱུང་བ་ན་རབ་ཏུ་མ་ཞི་བའི་མཚན་ཉིད་དུ་འབྱུང་སྟེ། དེ་
བྱུང་བས་སེམས་ཀྱི་རྒྱུར་རབ་ཏུ་མ་ཞི་བར་འབྱུང་བ་དེ་ཉོན་མོངས་པའི་མཚན་ཉིད་དོ། །ཞེས་
གསུངས་པ་ལྟར། གང་སྐྱེས་པ་ན་སེམས་རྒྱུད་རབ་ཏུ་མ་ཞི་བར་བྱེད་དོ། །གཉིས་པ་སོ་སོ་བའི་
མཚན་ཉིད་ལ་བཅུ་ལས། །དང་པོ་འདོད་ཆགས་ནི། ཕྱིའམ་ནང་གི་ཡུལ་སྡུག་པ་ཡིད་དུ་འོང་
བ་ལ་དམིགས་ནས་རྗེས་སུ་ཆགས་པ་སྟེ། དཔེར་ན་རས་ལ་སྣུམ་ཞུགས་པ་དབྱུང་དཀའ་བ་
བཞིན་དུ། འདི་ཡང་རང་གི་དམིགས་པ་ལ་ཞེན་ཅིང་འཆད་པ་ནི་དམིགས་པ་དེ་དང་འབྲལ་
དཀའ་བའོ། །གཉིས་པ་ཁོང་ཁྲོ་ནི། སེམས་ཅན་རྣམས་དང་། སྡུག་བསྔལ་དང། མཚོན་
དང་ཚེར་མ་ལ་སོགས་སྡུག་བསྔལ་གྱི་གནས་རྣམས་ལ་དམིགས་ནས། ཀུན་ནས་མནར་སེམས་
པ་སེམས་རྩུབ་མོས། ཡུལ་དེ་རྣམས་ལ་གནོད་པ་བྱ་བར་སེམས་པའོ། །གསུམ་པ་ང་རྒྱལ་ནི།
འཇིག་ལྟ་ལ་བརྟེན་ཏེ། ཕྱིའམ་ནང་གི་མཐོ་དམན་དང་། བཟང་ངན་ལ་དམིགས་ནས་སེམས་
ཁེངས་པ་སྟེ། མཐོ་བའི་རྣམ་པ་ཅན་དུ་འཇུག་པའོ། །བཞི་པ་མ་རིག་པ་ནི། བདེན་བཞི་དང་།
ལས་འབྲས་དང་། དཀོན་མཆོག་གི་རང་བཞིན་ལ་བློ་མི་གསལ་བས་མི་ཤེས་པའི་ཉོན་མོངས་
ཅན་ནོ། །ལྔ་པ་ཐེ་ཚོམ་ནི། བདེན་པ་སོགས་གསུམ་ལ་དམིགས་ནས་ཡོད་དམ་མེད། ཡིན་
ནམ་མིན་སྙམ་པའོ། །
དྲུག་པ་འཇིག་ཚོགས་ལ་ལྟ་བ་ནི། ཉེ་བར་ལེན་པའི་ཕུང་པོ་ལ་དམིགས་ནས། ང་དང་
ང་ཡི་ཞེས། བདག་དང་བདག་གིར་ལྟ་བའི་ཤེས་རབ་ཉོན་མོངས་ཅན་ནོ། །དེ་ལ་འཇིག་པ་ནི།
མི་རྟག་པ་དང་། ཚོགས་པ་ནི་དུ་མ་ཡིན་པས། འདིས་གང་ལ་ལྟ་བའི་གཞི་ནི། མི་རྟག་པ་དང་
དུ་མའི་ཆོས་ཙམ་ཡིན་གྱི། རྟག་པ་དང་གཅིག་བུའི་གང་ཟག་ནི་མེད་དོ། །ཞེས་བསྟན་པའི་
ཕྱིར་དུ་འཇིག་ཚོགས་ལ་ལྟ་བ་ཞེས་པའི་མིང་བཏགས་སོ། །བདུན་པ་མཐར་འཛིན་པའི་ལྟ་བ་
ནི། འཇིག་ལྟས་གང་བཟུང་བའི་བདག་དེ་ལ་དམིགས་ནས་རྟག་པ་ཐེག་ཟུག་པའམ། འདི་
ནས་ཕྱི་མར་ཉིང་འཚམས་སྦྱོར་བ་མེད་པའི་ཆད་པར་ལྟ་བའི་ཤེས་རབ་ཉོན་མོངས་ཅན་ནོ། །
བརྒྱུད་པ་ལྟ་བ་མཆོག་ཏུ་འཛིན་པ་ནི། འཇིག་ལྟ་དང་མཐར་ལྟ་དང་། ལོག་ལྟ་གསུམ་གང་མ
164



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
རུང་དང་། དེ་དག་གང་ལ་བརྟེན་ནས་འབྱུང་བའི་ལྟ་བ་པོའི་ཕུང་པོ་ལ་དམིགས་ནས་ནས་མཆོག་ཏུ་
འཛིན་པའི་ཤེས་རབ་ཉོན་མོངས་ཅན་ནོ། ། དགུ་པ་ཚུལ་ཁྲིམས་དང་བརྟུལ་ཞུགས་མཆོག་
འཛིན་ནི། འཆལ་ཚུལ་སྤོང་བའི་ཚུལ་ཁྲིམས་དང་། ཆ་བྱད་དང་། ཚུལ་དང་། ལུས་དང་ངག་
གི་འཇུག་པ་ངེས་པར་འབྱེད་པའི་བརྟུལ་ཞུགས་དང་། གང་ལ་བརྟན་ནས་དེ་དག་འབྱུང་བའི་
ཕུང་པོ་ལ་དམིགས་ནས། སྡིག་པ་འདག་པ་དང་། ཉོན་མོངས་ལས་གྲོལ་བ་དང་། འཁོར་བ་
ལས་ངེས་པར་འབྱིན་བར་ལྟ་བའི་ཤེས་རབ་ཉོན་མོངས་ཅན་ནོ། །བཅུ་པ་ལོག་ལྟ་ནི། །ཚེ་སྔ་
ཕྱི་དང་ལས་འབྲས་སོགས་མེད་ཅེས་སྐུར་བ་འདེབས་པ་དང་། དབང་ཕྱུག་དང་། གཙོ་བོ་ལ་
སོགས་པ་འགྲོ་པའི་རྒྱུར་འཛིན་པའི་ཤེས་རབ་ཉོན་མོངས་ཅན་ནོ། །ཉོན་མོངས་བཅུ་པོ་འདི་
དག་ནི། ཀུན་ལས་བཏུས་དང་། རྣལ་འབྱོར་སྤྱོད་པའི་ས་དང་། ཕུང་པོ་ལྔའི་རབ་བྱེད་ཀྱི་
བཤད་པ་ལས་འབྱུང་བ་ལྟར་བྲིས་པའོ། །གཉིས་པ་ཇི་ལྟར་སྐྱེ་བའི་རིམ་པ་ནི། འཇིག་ལྟ་དང་།
མ་རིག་པ་སོ་སོར་འདོད་པ་ལྟར་ན། དཔེར་ན་ཐག་པ་སྔོགས་པ་ལ་མུན་པ་ཅུང་ཟད་བབས་ཏེ།
ཐག་པའི་གནས་ལུགས་མི་གསལ་བ་ལ། དེ་ལ་སྦྲུལ་དུ་འཛིན་པའི་བློ་སྐྱེ་བ་ལྟར། ཕུང་པོའི་
གནས་ལུགས་གསལ་བ་ལ། སྒྲིབ་པའི་མ་རིག་པའི་མུན་པ་ལས་ཕུང་པོ་ལ་བདག་ཏུ་འཁྲུལ་པ་
སྐྱེ་ལ། དེ་ལས་ཉོན་མོངས་གཞན་རྣམས་སྐྱེའོ། །དེ་གཉིས་གཅིག་ཏུ་འདོད་པ་ལྟར་ན།
འཇིག་ལྟ་ཉིད་ཉོན་མོངས་ཀྱི་རྩ་བའོ། །དེ་ཡང་འཇིག་ལྟས་བདག་ཏུ་བཟུང་བ་ན། རང་
གཞན་སོ་སོའི་བར་རིས་སུ་གཅོད་པར་བྱེད་ལ། དེ་ལྟར་བཅད་ནས་རང་གི་ཕྱོགས་ལ་ཆགས་པ་
དང། གཞན་གྱི་ཕྱོགས་ལ་ཞེ་སྡང་འབྱུང་། བདག་ལ་དམིགས་ནས་ཁེངས་པ་ཡང་སྐྱེ་ལ།
བདག་དེ་ཉིད་ལ་རྟག་ཆད་དུ་འཛིན་ཞིང་། བདག་ཏུ་ལྟ་བ་སོགས་དང་། དེ་དང་འབྲེལ་བའི་
སྤྱོད་པ་ངན་པ་ལ་མཆོག་ཏུ་འཛིན་པ་སྐྱེའོ། །དེ་བཞིན་དུ་བདག་མེད་པ་སྟོན་པའི་སྟོན་པ་དང་།
དེས་བསྟན་པའི་ལས་འབྲས་དང༌། བདེན་བཞི་དང་། དཀོན་མཆོག་སོགས་ལ་དེ་དག་མེད་དོ་
ཞེས་པའི་ལོག་ལྟའམ། ཡང་ན་དེ་ལྟ་བུ་ཡོད་དམ་མེད། ཡིན་ནམ་མིན་སྙམ་དུ་ཐེ་ཚོམ་སྐྱེ་སྟེ།
རྣམ་འགྲེལ་ལས། བདག་ཡོད་ན་ནི་གཞན་དུ་ཤེས། ། བདག་གཞན་ཆ་ལས་འཛིན་དང་
སྡང་། །འདི་དག་དང་ནི་ཡོངས་འབྲེལ་ལས། །ཉེས་པ་ཐམས་ཅད་འབྱུང་བར་འགྱུར། །ཞེས་
གསུངས་པའི་ཕྱིར་རོ། །
གསུམ་པ་ཉོན་མོངས་པ་སྐྱེ་བའི་རྒྱུ་ནི་དྲུག་ལས། དང་པོ་རྟེན་ནི། རྟེན་གྱི་ཉོན་
165



༄༅།།དཔལ་ལྡན་ས་སྐྱ་པའི་བ།སུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ
མོངས་པའི་བག་ལ་ཉལ་ལོ། །གཉིས་པ་དམིགས་པ་ནི། །ཉོན་མོངས་པ་སྐྱེ་བ་དང་མཐུན་པའི་
ཡུལ་རྣམས་སྣང་བའོ། །གསུམ་པ་འདུ་འཛི་ནི། སྐྱེས་བུ་དམ་པ་མིན་པ་གྲོགས་ངན་པའི་རྗེས་
སུ་སློབ་པའོ། །བཞི་པ་བཤད་པ་ནི། ཆོས་ལོག་པ་ཉན་པའོ། །ལྔ་པ་གོམས་པ་ནི། སྔོན་ཉོན་
མོངས་པ་འདྲིས་པའི་སྟོབས་བསྐྱེད་པའོ། །དྲུག་པ་ཡིད་ལ་བྱེད་པ་ནི། སྡུག་མི་སྡུག་གི་མཚན་
མ་སྒྲོགས་པ་དང་། མི་རྟག་པ་ལ་རྟག་པར་འཛིན་པ་སོགས་ཚུལ་མིན་ཡིད་བྱེད་དོ། །བཞི་པ་
ཉེས་དམིགས་ནི། ཉོན་མོངས་པ་སྐྱེས་པ་ན། དང་པོར་སེམས་ཀུན་ནས་ཉོན་མོངས་པར་བྱེད་
པ་དང་། དམིགས་པ་ལ་ཕྱིན་ཅི་ལོག་ཏུ་བྱེད་པ་དང། བག་ལ་ཉལ་བརྟན་པར་བྱེད་པ་དང།
རིགས་མཐུན་པའི་ཉོན་མོངས་མི་འཆད་པར་བྱེད་པ་དང། རང་དང་གཞན་དང་གཉིས་ཀ་ལ་
གནོད་པ་དང་། ཚེ་འདི་དང་ཕྱི་མ་གཉིས་ཀ་ལ་ཁ་ན་མ་ཐོ་བ་བསྐྱེད་པ་དང་། སྡུག་བསྔལ་དང་
ཡིད་མི་བདེ་བ་མྱོང་བ་དང་། སྐྱེ་བ་ལ་སོགས་པའི་སྡུག་བསྔལ་འགྲུབ་པར་བྱེད་པ་དང་། མྱོང་
འདས་ལས་རིང་དུ་དང་། བདེ་བ་ལས་ཉམས་པར་བྱེད་པ་དང་། ལོངས་སྤྱོད་ལས་ཉམས་པར་
བྱེད་པ་དང་། འཁོར་གྱི་ནང་དུ་སོང་ན་ཡིད་ཞུམ་པ་དང་། དགའ་བ་དང་མི་འཇིགས་པ་མེད་
པ་དང་། ཕྱོགས་འཚམས་ཀུན་དུ་མི་སྙན་པ་འཕེལ་བ་དང་། སྟོན་པ་དང་སྲུང་མ་ལ་སོགས་
དམ་པས་སྨད་པོ་དང་། འགྱོད་བཞིན་དུ་འཆི་ལ། ཤི་ནས་ཀྱང་ངན་འགྲོར་སྐྱེ་ཞིང་རང་གི་དོན་
མི་ཐོབ་པའོ། །མདོ་སྡེ་རྒྱན་ལས་ཀྱང་། ཉོན་མོངས་རྣམས་ཀྱིས་བདག་དང་སེམས་ཅན་
འཇོམས་ཤིང་ཚུལ་ཁྲིམས་འཇོམས། ། ཉམས་བཅས་རྙེད་པས་དམན་ཞིང་བསྲུང་དང་དེ་
བཞིན་སྟོན་པས་སྨད་། །རྩོད་པ་མི་སྙན་དེ་ནི་གཞན་དུ་མི་ཁོམ་གནས་སུ་སྐྱེ། ། །ཐོབ་དང་མ་
ཐོབ་ཉམས་པས་ཡིད་ལ་སྡུག་བསྔལ་ཆེན་པོ་ཐོབ། །ཞེས་གསུངས་སོ། །སྤྱོད་འཇུག་ལས་ཀྱང་།
ཞེ་སྡང་སྲེད་སོགས་དགྲ་རྣམས་ནི། །རྐང་ལག་ལ་སོགས་ཡོད་མིན་ལ། །དཔའ་འཛངས་མིན་
ཡང་ཇི་ཞིག་ལྟར། །དེ་དག་གིས་བདག་བྲན་བཞིན་བྱས། །བདག་གི་སེམས་ལ་གནས་བཞིན་ལ
དུ། །དགའ་མགུར་བདག་ལ་གནོད་བྱེད་པ། །དེ་ལ་མི་ཁྲོ་བཟོད་པ་ནི། །གནས་མིན་བཟོད་
པ་སྨད་པའི་གནས། །གལ་ཏེ་ལྷ་དང་ལྷ་མིན་རྣམས། །ཐམས་ཅད་བདག་ལ་དགྲར་ལངས་
ཀྱང་། །དེ་དག་གིས་ཀྱང་མནར་མེད་པའི། །མེ་ནང་འཁྲིད་ཅིང་འཇུག་མི་ནུས། །ཉོན་
མོངས་སྟོབས་ཆེན་དགྲ་འདི་ནི། །གང་དང་ཕྲད་ན་རི་རབ་ཀྱང་། །ཐལ་བ་ཡང་ནི་མ་ལུས་
པ། །དེར་བདག་སྐད་ཅིག་གཅིག་ལ་འདོར། །བདག་གི་ཉོན་མོངས་དགྲ་བོ་གང་། །དུས་ལ
166



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
རིང་ཐོག་མཐའ་མེད་པ་ལྟར། ། དགྲ་གཞན་ཀུན་ཀྱང་དེ་ལྟ་བུར། །ཚེ་རིང་ཐུབ་པ་མ་ཡིན་
ནོ། །མཐུན་པར་རིམ་གྲོ་བསྟེན་པ་ན། ། ཐམས་ཅད་ཕན་དང་བདེ་བྱེད་ན། །ཉོན་མོངས་
རྣམས་ནི་བསྟེན་བྱས་ན། ། ཕྱིར་ཞིང་སྡུག་བསྔལ་གནོད་པ་བྱེད། །ཅེས་གསུངས་པའི་ཉེས་
དམིགས་རྣམས་ཤེས་པར་བྱའོ། ། དགོན་པ་པའི་ཞལ་ནས། ཉོན་མོངས་སྤོང་བ་ལ། ཉོན་
མོངས་ཀྱི་ཉེས་དམིགས་དང་། མཚན་ཉིད་དང་། གཉེན་པོ་དང་། སྐྱེ་བའི་རྒྱུ་རྣམས་ཤེས་
དགོས་སོ། །དེ་རྣམས་ཤེས་པར་བྱས་ནས་སྐྱོན་དུ་བལྟ། དགྲར་བཟུང་དགོས་སོ། །ཉེས་
དམིགས་མ་ཤེས་ན་དགྲར་མི་གོ་བས། དེས་ན་མདོ་སྡེ་རྒྱུན་དང་སྤྱོད་འཇུག་ནས་གསུངས་པ་
ལྟར་སེམས་པ་ཡིན་གསུང་བ་དང་། ཉོན་མོངས་ཀྱི་མཚན་ཉིད་ཤེས་པ་ལ། ཆོས་མངོན་པ་
ཉན་དགོས། མ་ཐ་མ་ཡང་། ཕུང་པོ་ལྔའི་རབ་བྱེད་ཉན་ལ། རྩ་བ་དང་ཉེ་བའི་ཉོན་མོངས་
རྣམས་ངོ་ཤེས་པར་བྱས་ནས། ཆགས་སྡང་ལ་སོགས་པ་གང་རུང་རྒྱུད་ལ་སྐྱེས་ཙ་ན། འདི་དེ་
ཡིན་ཨང་། ཁོ་བྱུང་ངོ་སྙམ་དུ་ངོས་བཟུང་གིན་ཉོན་མོངས་དང་འཐབ་པ་ཡིན་ནོ། །གསུངས་
པ་ལྟར་གོ་དགོས་པ་ཡིན་ཏེ། ཉོན་མོངས་སྡུག་བསྔལ་ཀུན་གྱི་རྩ་བ་དང་། །ཉེས་པའི་ཚོགས་
རྣམས་འཕེལ་བའི་རྒྱུ་ཡིན་པས། །ཉོན་མོངས་དགྲ་ཚོགས་འདུལ་བའི་ཐབས་རྣམས་ལ། །
ལེགས་པར་འབད་འབུངས་ཐོན་ཅིག་སྙིང་རུལ་ལོ། །ཞེས་བརྗོད་དོ། །གཉིས་པ་དེས་ལས་
བསོག་པའི་ཚུལ་ལ་གཉིས། བསགས་བྱའི་ལས་ངོས་བཟུང་བ་དང་། དེ་ཇི་ལྟར་གསོག་པའི་
ཚུལ་ལོ། །དང་པོ་ལ་གཉིས། སེམས་པའི་ལས་དང་། བསམ་པའི་ལས་སོ། ། ། དང་པོ་ནི།
ཀུན་ལས་བཏུས་ལས། སེམས་པ་གང་ཞེ་ན། སེམས་མངོན་པར་འདུ་བྱེད་པ་ཡིད་ཀྱི་ལས་ཏེ།
དགེ་བ་དང་། མི་དགེ་བ་དང་། ལུང་དུ་མ་བསྟན་པ་རྣམས་ལ། སེམས་འཇུག་པར་བྱེད་པའི་
ལས་ཅན་ནོ། ། ཞེས་གསུངས་པ་ལྟར། རང་དང་མཚུངས་པར་ལྡན་པའི་སེམས། །ཡུལ་
རྣམས་ལ་གཡོ་ཞིང་བསྐུལ་བར་བྱེད་པའི་སེམས་བྱུང་ཡིད་ཀྱི་ལས་སོ། ། གཉིས་པ་བསམ་པའི་
ལས་ནི། སེམས་དེས་ཀུན་ནས་བསླང་བའི་ལུས་ང་ག་གི་ལས་ཏེ། མཛོད་ལས། ལས་ནི་སེམས་
པ་དང་དེས་བྱས། །སེམས་པ་ཡིད་ཀྱི་ལས་ཡིན་ཏེ། །དེས་བསྐྱེད་ལུས་དང་ངག་གི་ལས། །
ཤེས་གསུངས་པའི་ཕྱིར་རོ། །ལུས་ངག་གི་ལས་ལ་རིག་བྱེད་དང་། རིག་བྱེད་མ་ཡིན་པ་གཉིས་
སུ་བྱས་ནས་གཟུགས་ཅན་ཁོ་ནར་བྱེ་བྲག་ཏུ་སྨྲ་བ་འདོད་པ་ལ། སློབ་དཔོན་དབྱིག་གཉེན་གྱིས་
བཀག་ནས། ལུས་ངག་གི་རིག་བྱེད་དང་མཉམ་དུ་འཇུག་པའི་སེམས་པ་ལ་བཤད་པས། ལས་བ
167



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
：གཉིས་ཀ་སེམས་པར་བཞེད་དོ། །སྤྱིར་ལས་ལ་དགེ་མི་དགེ་ལུང་མ་བསྟན་གསུམ་ཡོད་ཀྱང་།
འདིར་ནི་དང་པོ་གཉིས་སོ། །དགེ་བའི་ལས་ལ་ཡང་ཟག་བཅས་ཟག་མེད་གཉིས་ལས། འདིར་
ཟག་བཅས་དང་། དེ་ལས་ཡང་འཕགས་པའི་རྒྱུད་ལ་ཡོད་པ་དང། སོ་སོ་སྐྱེ་བོའི་རྒྱུད་ལ་ཡོད་
པ་དང་གཉིས་ལས་འདིར་ཕྱི་མའོ། །དེ་ལ་མི་དགེ་བའི་ལས་ནི། བསོད་ནམས་མིན་པའི་ལས་
ཡིན་ལ། བསོད་ནམས་ཀྱི་ལས་ནི་འདོད་པ་ཁམས་ཀྱིས་བསྡུས་པའི་དགེ་བའི་ལས་སོ། །མི་
གཡོ་བའི་ལས་ནི། གཟུགས་དང་གཟུགས་མེད་ཀྱི་སས་བསྡུས་པའི་དགེ་བ་ཟག་པ་དང་བཅས་
པའི་ལས་སོ། །དེ་ལྟར་ཡང་། མཛོད་ལས། བསོད་ནམས་འདོད་ཁམས་དགེ་བའི་ལས། །མི་
གཡོ་གོང་མ་ལས་སྐྱེས་པ། །ཞེས་གསུངས་སོ། །ཅིའི་ཕྱིར། མི་གཡོ་བའི་ལས་ཞེས་བྱ་ཞེ་ན།
ཇི་ལྟར་འདོད་པ་ཁམས་ན་ལྷའི་རྟེན་ལ་སྨིན་རྒྱུའི་ལས། ཁ་ཅིག་མི་དང་། དུད་འགྲོ་དང་། ཡི་
དྭགས་ཀྱི་རྒྱུད་ལ་སྨིན་པ་ནི། འབྲས་བུ་གཡོ་བའི་ཡིན་པ་དེ་བཞིན་དུ། ཁམས་གོང་མར་ས་
གཞན་དུ་སྨིན་རྒྱུའི་ལས། ས་དེ་ལས་གཞན་དུ་མི་སྨིན་པས་མི་གཡོ་བ་ཞེས་བྱ་སྟེ། མཛོད་ལས།
གང་ཕྱིར་ས་ནི་དེ་དག་ཏུ། །ལས་རྣམས་སྨིན་ཕྱིར་མི་གཡོའི་ལས། །ཞེས་གསུངས་པའི་ཕྱིར་
རོ། །
གཉིས་པ་གསོག་ཚུལ་ལ་གཉིས་ལས། དང་པོ། སྤྱིར་འཕགས་པ་རྣམས་ལ་དགེ་བའི་
ས་བསྐྱེད་ཅིང་གསོག་པ་ཡོད་ལ། མི་དགེ་བའི་ལས་ཀྱང་རྒྱུན་ཞུགས་དང་། ཕྱིར་འོང་གིས་
གསོག་པ་ཡོད་ཀྱང་ངན་འགྲོ་དང་བདེ་འགྲོའི་འཁོར་བར་འཕེན་པའི་ལས་ནི་འཕགས་པས་
གསོག་པ་མི་སྲིད་དེ། དབུ་མ་རྩ་བ་ལས། འཁོར་བའི་རྩ་བ་འདུ་བྱེད་དེ། །དེ་ཕྱིར་མཁས་
རྣམས་འདུ་མི་བྱེད། །དེ་ཕྱིར་མི་མཁས་བྱེད་པོ་ཡིན། །མཁས་མིན་དེ་ཉིད་མཐོང་ཕྱིར་རོ། །
ཞེས་གསུངས་པ་དང་། སློབ་དཔོན་དབྱིག་གཉེན་གྱིས་ཀྱང་། བདེན་པ་མཐོང་ལ་འཕེན་པ་
མེད། །ཅེས་གསུངས་པའི་ཕྱིར་རོ། །དེས་ན་ཇི་སྲིད་དུ་རང་ཉིད་གང་ཟག་བདག་ཏུ་འཛིན་
པའི་དབང་དུ་འགྲོ་བ་དེ་སྲིད་དུ་འཕེན་བྱེད་ཀྱི་ལས་གསོག་ལ། བདག་མེད་པའི་དེ་ཁོ་ན་ཉིད་
ངོན་སུམ་དུ་རྟོགས་ནས་ནི། ལས་ཉོན་གྱི་དབང་གིས་འཁོར་བར་སྐྱེ་བ་ཡོད་ཀྱང་། འཕེན་
བྱེད་ཀྱི་ལས་གསར་དུ་མི་གསོག་སྟེ། མི་སྟོབས་ལྡན་གྱིས་སྟོབས་ཆུང་ངུ་བརྡུང་བ་ལྟར། རྒྱུན་
ཞུགས་དང་ཕྱིར་འོང་གིས་ཀྱང་། བདག་འཛིན་དང་དུ་མི་ལེན་ཞིང་སྤོང་བར་རྣལ་འབྱོར་སྤྱོད་
པའི་ས་ལས་གསུངས་པའི་ཕྱིར་རོ། །དེས་ན་འཁོར་བར་འཕེན་པར་བྱེད་པའི་ལས་གསོག་པ་པོ་བ
168



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ནི། ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོ་ལ་གནས་པ་མན་ཆད་ཀྱི་སོ་སོ་སྐྱེ་བོ་ཐམས་ཅད་
དོ། །དེ་ལྟར་ཉོན་མོངས་ཅན་གྱི་མ་རིག་པ་དང་། འཇིག་ལྟའི་གཞན་དབང་དུ་གྱུར་པ་དེས།
སྒོ་གསུམ་པོས་སྲོག་གཅོད་སོགས་མི་དགེ་བ་མངོན་པར་འདུ་བྱེད་ན། བསོད་ནམས་མིན་པའི་
ལས་གསོག་ལ། འདོད་ཁམས་ཀྱི་དགེ་བའི་སྦྱིན་པ་གཏོང་བ་དང་། ཚུལ་ཁྲིམས་བསྲུང་བ་
སོགས་འདུ་བྱེད་ན། བསོད་ནམས་ཀྱི་ལས་དང་། བསམ་གཏན་དང་གཟུགས་མེད་པའི་སས་
བསྡུས་པའི་ཞི་གནས་སོགས་སྒོམ་ན་མི་གཡོ་བའི་ལས་གསོག་པ་ཡིན་ནོ། །འོ་ན་སྲིད་པའི་ཕུན་
ཚོགས་ཐམས་ཅད་ལ་ཉེས་དམིགས་སུ་བལྟས་ནས། ཐར་པ་འདོད་པའི་འདུན་པས་ཀུན་ནས་
བསླངས་ཏེ། དགེ་བའི་ལས་དུ་མ་སྒྲུབ་པ་དང་། གཞན་ཡང་བདག་མེད་པའི་དོན་ལ་ཚུལ་
བཞིན་དུ་སྤྱོད་པའི་ཤེས་རབ་དང་མཚུངས་པར་ལྡན་པའི་སེམས་པའི་དགེ་བའི་ལས་རྣམས་
འཁོར་བའི་རྒྱུ་ཀུན་འབྱུང་ཡིན་ནམ་མིན་ཞེ་ན། སྤྱིར་ཚོགས་ལམ་དང་སྦྱོར་ལམ་པས། འཕེན་
བྱེད་ཀྱི་ལས་རང་དགའ་བ་གསོག་པ་ཡོད་ཀྱང་། བསམ་པ་དེ་ལྟ་བུས་ཀུན་ནས་བསླངས་པ་
དང་། བདག་མེད་པ་ལ་སྤྱོད་པའི་ཤེས་རབ་དང་མཚུངས་ལྡན་གྱི་དགེ་བའི་ལས་རྣམས་ནི་སྲིད་
པ་ཕྱི་མ་ལ་སྲེད་པའི་གཉེན་པོའི་ཕྱོགས་ཡིན་ཞིང་། འཁོར་བའི་རྩ་བ་བདག་འཛིན་དང་།
དམིགས་རྣམ་འགལ་བར་འཇུག་པས། འཕེན་བྱེད་ཀུན་འབྱུང་གི་བདེན་པ་རང་དགའ་བ་
དངོས་མ་ཡིན་ཀྱང་། ཡང་སྲིད་ཕྱི་མ་བསྐྱེད་པའི་ཀུན་འབྱུང་དངོས་དང་། རྗེས་སུ་མཐུན་པས་
ཀུན་འབྱུང་གིས་བསྡུས་པར་བཞག་གོ །དེ་ལྟར་ཡང་གཏན་ལ་དབབ་པ་བསྡུ་བ་ལས། འཇིག་
རྟེན་པའི་ཆོས་གང་དག་ཡང་འབྱུང་བའི་སྲེད་པ་སུན་འབྱིན་ཞིང་། དེ་ལ་མི་ཕྱོགས་པར་འཇིག་
རྟེན་ལས་འདས་པའི་ལམ་སྐྱེ་བར་བྱེད་པ། དེ་དག་ཅིའི་ཕྱིར་ཀུན་འབྱུང་བདེན་པས་བསྡུས་པ་
ཡིན་ཞེ་ན། དེ་དག་ནི་ངོ་བོ་ཉིད་ཀྱིས་ཡང་འབྱུང་བའི་སྲིད་པ་ལ་མི་ཕྱོགས་པ་ཡིན་མོད་ཀྱི།
འོན་ཀྱང་ཡང་འབྱུང་བའི་ལུས་དང་ངག་དང་ཡིད་ཀྱིས་ལེགས་པར་སྤྱད་པ་དང་རྗེས་སུ་མཐུན་པ་
ཡིན་པས། དེའི་ཕྱིར་ཀུན་འབྱུང་གི་བདེན་པས་བསྡུས་པ་ཡིན་པར་རིག་པར་བྱའོ། །ཞེས་
གསུངས་སོ། །དེས་ན་འཁོར་བའི་ཉེས་དམིགས་ལེགས་པར་བསམས་ནས། དེ་ལས་ཡིད་
འབྱུང་བའི་བསམ་པས་ཀུན་ནས་བསླངས་པའི་དགེ་བའི་ལས་འཇིག་རྟེན་ལས་འདས་པའི་ལམ་
སྐྱེད་པར་བྱེད་པ་རྣམས་ཀུན་འབྱུང་རྗེས་མཐུན་པར་གསུངས་པས། བསམ་པ་འདི་དང་།
བདག་མེད་པའི་ཤེས་རབ་བསྐྱེད་པ་ལ་འབད་དགོས་སོ། །དེ་ལྟར་ན་འཁོར་བ་ལ་རྣམ་གྲངས་དུ་
169



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
འིམར་ཉེས་དམིགས་སུ་བརྟགས་ཏེ་བསྒོམས་པས་འཁོར་བའི་ཕུན་ཚོགས་ལ་སྲེད་པ་སུན་འབྱིན་
པའི་གཉེན་པོ་ཡང་མ་རྙེད། བདག་མེད་པའི་དོན་ལ་སོ་སོར་རྟོག་པའི་ཤེས་རབ་ཀྱིས་ཚུལ་
བཞིན་དུ་ཡང་མ་དཔྱད། བྱང་ཆུབ་ཀྱི་སེམས་གཉིས་ལ་གོམས་པར་བྱེད་པ་དང་བྲལ་བའི་དགེ་
སྦྱོར་རྣམས་ནི། ཞིང་གི་མཐུ་ལ་བརྟེན་པ་འགའ་རེ་མ་གཏོགས་པ། ཀུན་འབྱུང་རང་དགའ་
བར་འགྲོ་བས་འཁོར་བའི་འཁོར་ལོ་བསྐོར་བ་ཡིན་ནོ། །གཉིས་པ་ཚོར་བའི་སྒོ་ནས་གསོག་པ་ལ་
གཉིས། ཚོར་བ་བདེ་བའི་དོན་དུ་གསོག་པ་དང་། ཚོར་བ་བཏང་སྙོམས་ཀྱི་ཕྱིར་གསོག་
པའོ། །དང་པོ་ལ་ཡང་གཉིས་ལས། དང་པོ་གཟུགས་སྒྲ་ལ་སོགས་པ་འདོད་པའི་ཡོན་ཏན་སྤྱད་
པ་ལས་བྱུང་བའི་བདེ་བ་དང་། ཁ་ཕྱིར་བལྟ་བའི་བདེ་བ་དེ་ལ་ཆགས་པ་ལོག་ནས། ཏིང་ངེ་
འཛིན་ལས་སྐྱེས་པའི་ཚོར་བའི་བདེ་བའི་དོན་དུ་ལས་གསོག་པའོ། །
གཉིས་པ་གཙོ་བོར་མ་ཤི་ཙམ་ཚུན་ཆད་ཀྱི་ཚེ་འདིའི་བདེ་བའི་ཕྱིར་དམིགས་ན་ནི།
བསོད་ནམས་མ་ཡིན་པའི་ལས་གསོག་ལ། འཇིག་རྟེན་ཕྱི་མར་འདོད་པའི་བདེ་བ་ལ་གཙོ་བོར་
དམིགས་ན་ནི། བསོད་ནམས་ཀྱི་ལས་གསོག་པ་ཡིན་ཅིང་། ཏིང་ངེ་འཛིན་སྐྱེས་པའི་ཚོར་བའི་
བདེ་བ་ལ་གཙོ་བོར་དམིགས་ན་ནི། །བསམ་གཏན་གསུམ་པ་མན་ཆད་ནས། དང་པོའི་བར་
དུ་སྐྱེ་བའི་མི་གཡོ་བའི་ལས་གསོག་པ་ཡིན་ནོ། །གཉིས་པ་ནི། འདོད་པ་ལ་ཡང་ཆགས་པ་ལོག་
ཅིང་། ཚོར་བའི་བདེ་བ་བས་ཀྱང་ཡིད་སུན་ནས། ཚོར་བ་བཏང་སྙོམས་པའི་དོན་དུ་ལས་འདུ་
བྱེད་ན་ནི། བསམ་གཏན་བཞི་པ་ནས་སྲིད་རྩེའི་བར་དུ་སྐྱེ་བའི་མི་གཡོ་བའི་ལས་ཏེ། སློབ་
དཔོན་དབྱིག་གཉེན་གྱི་དགོངས་པ་ཡིན་ནོ། །དེའི་རིགས་པས་སྲིད་པ་མཐའ་དག་ལ་ཞེན་པ་
ལོག་ནས་ཐར་པའི་ཕྱིར་དུ། སྒོ་གསུམ་དགེ་བ་ལ་མངོན་པར་འདུ་བྱེད་ན། འཁོར་བ་ལ་ཇེ་རིང་
དང་། ཐར་པ་ལ་ཇེ་ཉེར་འགྲོ་བ་ཡིན་ནོ། །མདོར་ན། ལྷ་ཡིས་མེ་ཏོག་འཕེན་པ་དོར་ནས་
ནི། །ལྕགས་སྲེག་མཚོན་ཆ་ཕན་ཚུན་འདེབས་པར་བྱེད། །ཡིད་འོང་ལྷ་ཡི་རི་ལས་བབས་ནས་
ཀྱང་། །བསྡུས་འཇོམས་རི་ཡི་བར་དུ་འཇུག་འཚལ་ལོ། ། ལྷ་ཡི་བུ་མོའི་བྱུག་པ་སྤངས་ནས་
ནི། །ལུས་ལ་སོག་ལེ་འབར་བས་འདྲ་བར་བྱེད། །ཡིད་འཕྲོག་ལྷ་ཡི་གནས་ཁང་དོར་ནས་་
ནི། །ལྕགས་སྲེག་ཁང་པའི་ནང་དུ་འཇུག་འཚལ་ལོ། ། དྲི་ཞིམ་ཁྲུས་ཀྱི་རྫིང་བུ་སྤངས་ནས་
ནི། །ཁྲོ་ཆུ་ཁོལ་མའི་ནང་དུ་སྲེག་བྱེད་ཅིང་། །ངོ་མཚར་ལྷ་ཡི་ཤིང་ལ་བརྩེ་བ་ཡང་། །གསལ་
ཤིང་འབར་བས་ལུས་དག་འབིགས་འཚལ་ལོ། །བདུད་རྩིའི་སྦྲང་ཆར་ཟིམ་བུ་དོར་ནས་ནི། །
170



༄༅ །། སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ལྕགས་སྲེག་ཆར་གྱིས་དྲག་ཏུ་རྡུང་བྱེད་ཅིང་། ། ཟླ་ཟེར་ལྟ་བུའི་འོད་ཀྱིས་བསིལ་བ་ཡང་། །
མནར་མེད་མེ་ཡི་ནང་དུ་འཇུག་འཚལ་ལོ། །གླིང་བཞི་དབང་བསྒྱུར་འཁོར་ལོས་བསྒྱུར་རྒྱལ་
ཡང་། །བཟོད་མེད་དམྱལ་བའི་སྡུག་བསྔལ་བརྣག་འཚལ་ལོ། །ཕུན་ཚོགས་ནོར་ལ་དབང་སྒྱུར་
ཕྱུག་པོ་ཡང་། །བཟར་མེད་ཡི་དྭགས་གྲལ་དུ་འཇུག་འཚལ་ལོ། །གཞན་ལ་དབང་སྒྱུར་ཁ་དྲག་
སྟོབས་ལྡན་ཡང་། གླེན་ལྐུགས་དུད་འགྲོའི་སྡུག་བསྔལ་རྒྱུར་འཚལ་ལོ། །དེ་ལྟར་འཁོར་བའི་
གནས་ལུགས་བསམས་ནས་ནི། །དགེ་ལ་ཡང་ཡང་སྐུལ་ཅིག་སྙིང་རུལ་ལོ། །ཞེས་ངག་ཏུ་
བརྗོད་ཅིང་དྲག་ཏུ་བསམས་ལ་འཁོར་བ་མཐའ་དག་ལ་སྐྱོ་བ་བསྐྱེད་པར་བྱའོ། །
གསུམ་པ་འཆི་འཕོ་དང་ཉིང་མཚམས་སྦྱོར་ཚུལ་ལ་ལྔ། འཆི་བའི་རྐྱེན། འཆི་བའི་
སེམས། དྲོད་གང་ནས་བསྡུད་པ། ཤི་ནས་བར་དོ་འགྲུབ་ལུགས། དེ་ནས་སྐྱེ་སྲིད་དུ་སྐྱེ་བ་
ལེན་ཚུལ་ལོ། །དང་པོ་ལ་གསུམ་ལས། ཚེ་ཟད་པས་འཆི་བ་ནི། སྔོན་གྱི་ལས་ཀྱིས་ཇི་ལྟར་
འཕངས་པའི་ཚེ་ཐམས་ཅད་ཟད་ནས་འཆི་བ་སྟེ་དུས་ལ་བབ་ནས་འཆི་བའོ། །བསོད་ནམས་
ཟད་ནས་འཆི་བ་ནི། ཡོ་བྱད་མེད་ནས་འཆི་བ་ལྟ་བུའོ། །ཡ་ང་བ་མ་སྤངས་པར་འཆི་བ་ནི།
ཚེ་མ་ཟད་པར་འཆི་བའི་རྒྱུ་རྐྱེན་དགུ། མདོ་ནས་གསུངས་པ་ཡིན་ཏེ། ཁ་ཟས་ཚོད་མི་ཟིན་
པར་ཟ་བ་དང་། མི་འཕྲོད་པར་ཟ་བ་དང་། སྔ་མ་མ་ཞུ་བར་ཟ་བ་དང་། མ་ཞུ་བ་ལྟོར་
བསགས་ནས་འབྱིན་པར་མི་བྱེད་པ་དང་། སྨིན་པ་འགགས་པ་དང་། སྨན་སོ་སོར་མི་བསྟེན་
པ་དང་། གོམས་པ་དང་མ་གོམས་པ་མི་ཤེས་པ་དང་། དུས་མ་ཡིན་པར་འགྲོ་བ་དང་། མི་
ཚངས་པར་སྤྱོད་པའོ། །གཉིས་པ་འཆི་བའི་སེམས་ནི་གསུམ་ལས། དང་པོ། དགེ་བའི་སེམས་
དང་ལྡན་པར་འཆི་བ་ནི། རང་གིས་དྲན་པའམ། གཞན་གྱིས་དྲན་དུ་བཅུག་པའང་རུང་སྟེ།
དད་པ་ལ་སོགས་པ་དགེ་བའི་ཆོས་འདུ་ཤེས་རགས་པ་འབྱུང་བའི་བར་དུ་སེམས་ལ་ཀུན་ཏུ་སྤྱོད་
པའོ། །དགེ་བ་དང་མི་དགེ་བ་བྱེད་པའི་གང་ཟག་འཆི་བ་ན། རང་གིས་དྲན་པའམ། གཞན་
གྱིས་དྲན་པར་བྱེད་ཀྱང་རུང་སྟེ། སྔོན་གང་ལན་མང་དུ་གོམས་པར་བྱས་པ་དེ་ཆེས་སྟོབས་དང་
ལྡན་པར་གྱུར་ཏེ། དེས་སེམས་དེ་གཞོལ་བར་འགྱུར་ལ། གཞན་ནི་བརྗེད་པར་འགྱུར་རོ། །
གཉིས་ཀ་ལ་མཚུངས་པར་གོམས་ན་ནི། དང་པོ་གང་དྲན་པ་དེ་ལས་ཟློག་པར་མི་འགྱུར་ཏེ།
སེམས་གཞན་དུ་མི་འཇུག་གོ །དགེ་བ་བྱེད་པ་ནི་མུན་ཁྲོད་དེ་ནས་སྣང་བར་འགྲོ་བ་དང་འདྲ་
ལ། འཆི་བའི་དུས་ན་ཡིད་དུ་འོང་བ་སྣ་ཚོགས་འབྱུང་བ་དང་། བདེ་བར་འཆི་ཞིང་སྡུག་བསྔལ་
171



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
མི་འབྱུང་ལ། ལས་ལེགས་པ་བྱས་པའི་ཤུགས་ཀྱིས་མནར་གཅོད་ཤིན་ཏུ་ཚབ་ཆུང་བ་ཡིན་
ནོ། །གཉིས་པ་མི་དགེ་བའི་སེམས་དང་ལྡན་པར་འཆི་བ་ནི། སྔ་མ་ལས་ཟློག་པ་དང་། ཁྱད་
པར་འཆི་དུས་སུ་སྤུ་ཟིང་ཞེས་བྱེད་པ་དང་། རྐང་ལག་གཡོབ་པ་དང་། གཤང་གཅི་འབྱུང་བ་
དང་། ནམ་མཁའ་ལ་སྙོབ་པ་དང་། མིག་ཟློག་པ་དང་། ཁ་ནས་ལྷུ་བ་དང་ཁྲག་འབྱུང་བ་དང་།
འཇིགས་སྐྲག་དང་མུན་པའི་སྣང་བ་འབྱུང་ངོ་། །གལ་ཏེ་དགེ་བ་འབྲིང་དུ་བྱས་པ་ཡིན་ན། ཁོ་
ཅིག་འབྱུང་ཞིང་ལ་ལ་མི་འབྱུང་ངོ་། །ལས་ཉེས་པ་བྱས་པ་རྣམས་ལ་མནར་གཅོད་ཤིན་ཏུ་ཚབ་
ཆེའོ། །མནར་གཅོད་ནི་ལྷ་དང་དམྱལ་བ་མ་གཏོགས་པའི་སྐྱེ་གནས་ཐམས་ཅད་ལ་ཡོད་དོ། །
ཐམས་ཅད་ཀྱང་འཆི་བའི་ཚེ་ན་འདུ་ཤེས་མི་གསལ་བ་ལ་མ་སླེབ་ཀྱི་བར་དུ། ཡུན་རིང་པོ་ནས་
གོམས་པས་བདག་ལ་ཆགས་པ་འབྱུང་ངོ་། ། དེའི་འོག་ཏུ་རང་ལ་ཆགས་པའི་དབང་གིས།
བདག་ནི་མེད་པར་གྱུར་ཏོ་སྙམ་ནས་ལུས་ལ་དགའ་བར་འགྱུར་ཏེ། དེས་རྐྱེན་བྱས་ནས་བར་དོ་
འགྲུབ་པའི་རྒྱུ་བྱེད་དོ། །དེས་ན་རྒྱུན་ཞུགས་དང་ཕྱིར་འོང་ལ་ཡང་བདག་ལ་ཆགས་པ་འབྱུང་
མོད་ཀྱི། ཤེས་རབ་ཀྱིས་བརྟགས་ནས་སྤོང་ཞིང་དང་དུ་མི་ལེན་ཏེ། དཔེར་ན་མི་སྟོབས་ལྡན་
གྱིས་སྟོབས་ཆུང་བ་བརྡུང་བ་དང་འདྲའོ། །ཕྱིར་མི་འོང་རྣམས་ལ་ནི་བདག་ལ་ཆགས་པ་མི་
འབྱུང་ངོ། །
གསུམ་པ་ལུང་མ་བསྟན་པའི་སེམས་དང་ལྡན་པར་འཆི་བ་ནི། དགེ་མི་དགེ་བྱེད་བའམ།
གཉིས་ཀ་མ་བྱས་ཀྱང་རུང་སྟེ། རང་གིས་དེ་གཉིས་མ་དྲན་ལ།་གིས་དེ་གཉིས་མ་དྲན་ལ། གཞན་གྱིས་ཀྱང་དྲང་པར་མ་
བྱས་པའོ། །དེ་ནི་འཆི་བའི་ཚེ་གཉིས་ཀ་དང་མི་ལྡན་ནོ། །དགེ་བའི་སེམས་ཀྱིས་འཆི་བ་ནི།
འདུ་ཤེས་རགས་པ་ཡོད་པའི་བར་ལ་ཡིན་གྱི། འདུ་ཤེས་ཆ་ཕྲ་མོ་རྒྱུ་བའི་ཚེ་ནི་དགེ་བའི་སེམས་
ལྡོག་ཅིང་། ལུང་མ་བསྟན་པའི་སེམས་སུ་འགྱུར་ཏེ། དེས་དེའི་ཚེ་སྔོན་གོམས་པར་བྱས། དགེ་
བ་ལ་ཡང་སྩལ་བར་མི་ནུས་ལ་གཞན་གྱིས་ཀྱང་དྲན་པར་བྱེད་མི་ནུས་སོ། །མི་དགེ་བ་ལ་ཡང་དེ་
དང་འདྲ་བར་འདུ་ཤེས་ཕྲ་མོ་རྒྱུ་བ་ན། འཆི་སེམས་ཐམས་ཅད་ལུང་མ་བསྟན་ནོ། །མཛོད་
འགྲེལ་ལས། དགེ་མི་དགེའི་སེམས་ནི་རྣམ་པ་གསལ་བས་འཆི་སེམས་འཆད་པར་འགྱུར་བ་དང་
མི་མཐུན་པར་གསུངས་སོ། །གསུམ་པ་དྲོད་གང་ནས་བསྡུད་པ་ནི། མི་དགེ་བ་བྱེད་བྱེད་པ་ནི་
རྣམ་ཤེས་སྟོད་ནས་བསྡུད་པས། དང་པོར་རོ་སྟོད་གྲང་མོར་གྱུར་ཏེ་སྙིང་ཁ་ལ་ཐུག་པའི་བར་དུ་
འདོར་ལ། དགེ་བ་བྱེད་བྱེད་པ་ནི་དྲོད་སྨད་ནས་བསྡུས་ནས་རྣམ་ཤེས་འཕོ་བར་བྱེད་དོ། །
172



༄༅ །། སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
དང་པོར་ཁུ་ཁྲག་གི་དབུས་སུ་རྣམ་ཤེས་གང་ཞུགས་པ་དེ་ལུས་ཀྱི་སྙིང་ཁར་འགྱུར་ཞིང་། ཐ་མར་
ཕྱོགས་གང་ནས་འཕོ་བ་དེ་ཉིད་དུ་ཐོག་མར་འཇུག་པ་ཡིན་ནོ། །གང་ལྟར་ཡང་མཐར་གཉིས་
ཀའང་སྙིང་ཁ་ནས་འཕོ་བར་བཤད་དོ། །
བཞི་པ་ཤི་ནས་བར་དོ་འགྲུབ་ལུགས་ནི། སྔར་བཤད་པ་ལྟར་རྣམ་ཤེས་གང་
ནས་འཕོས་པའི་ཕྱོགས་དེ་ནས་བར་མ་ཆད་པར་སྲང་མདའི་མཐོ་དམན་བཞིན་དུ་ཤི་བ་དང་
བར་དོ་འགྲུབ་སྟེ། རྒྱུ་ནི་ལུས་ལ་ཆགས་པ་སྐྱེས་པ་དང་། སྔོན་སྤྲོས་པ་ལ་དགའ་བས་ཡོངས་སུ་
བསྒོས་པ་དང་། དགེ་མི་དགེ་གང་རུང་གི་ལས་ཏེ། གཉིས་པོ་དེ་ལ་བརྟེན་ནས་སོ། །བར་དོ་དེ་
ཡང་མིག་ལ་སོགས་པའི་དབང་པོ་རྣམས་ཚང་བ། འགྲོ་བ་གང་དུ་སྐྱེ་བར་འགྱུར་བའི་ལུས་ཀྱི་
རྣམ་པ་ཅན། སྐྱེ་བ་མ་བླངས་ཀྱི་བར་དུ་མིག་ནི་ལྷའི་མིག་ལྟར་ཐོགས་པ་མེད་ཅིང་། ལུས་ཀྱང་
རྫུ་འཕྲུལ་དང་ལྡན་པ་བཞིན་དུ་ཐོགས་པ་མེད་དོ། །མཛོད་ལས་ཀྱང་། སྔོན་དུས་སྲིད་པའི་ཤ་
གཟུགས་ཅན། །དེ་ནི་འཆི་བའི་སྔོན་རོལ་ན། ། སྐྱེ་བའི་སྐད་ཅིག་ཕན་ཆད་དོ། ། རིགས་
མཐུན་ལྷ་མིག་དག་པས་མཐོང་། །ལས་ཀྱི་རྫུ་འཕྲུལ་ཤུགས་དང་ལྡན། །དབང་པོ་ཀུན་ཚང་
ཐོགས་མེད་ལུས། །མི་ཟློག་དེ་ནི་དྲི་ཟའོ། །ཞེས་པར་དོ་རིས་མཐུན་དང་བསྒོམས་པ་ལས་བྱུང་
བའི་ལྷའི་མིག་སྐྱོན་དང་བྲལ་བས་མཐོང་ལ། འགྲོ་བ་གང་ཡིན་པའི་བར་དོ་གྲུབ་ན། དེ་ནས་
སྐྱེ་བ་གཞན་དུ་བཟློག་ཏུ་མེད་པར་གསུངས་མོད། །ཀུན་ལས་བཏུས་སུ་ཟློག་པར་ཡང་བཤད་
དོ། །སྔོན་དུས་ཀྱི་སྲིད་པ་ནི་སྲིད་པ་བཞི་སྟེ། ཤི་ནས་སྐྱེ་བ་བླངས་པའི་བར་ནི་བར་སྲིད་དང་།
སྐྱེ་བ་བླངས་པའི་སྐད་ཅིག་དང་པོ་ནི་སྐྱེ་སྲིད་དང་། དེའི་སྐད་ཅིག་མ་གཉིས་པ་ནས་འཆི་སྲིད་
སྐད་ཅིག་མ་ཐ་མའི་སྔོན་རོལ་ནི་སྔོན་དུས་ཀྱི་སྲིད་པ་དང་། འཆི་བའི་སྐད་ཅིག་མ་ཐ་མ་ནི་འཆི་
སྲིད་དུ་མཛོད་ལས་གསུངས་པས། ད་གཟོད་སྐྱེ་བ་བླངས་པའི་དུས་ཀྱི་འཆི་སྲིད་ལ་ལྟོས་པའི་
སྔོན་རོལ་ཡིན་པ་ལ། དེ་ལ་འཁྲུལ་ནས་སྐྱེ་བ་སྔ་མའི་ལུས་དབྱིབས་ཅན་དུ་འདོད་པ་དང་།
ཡང་ཕྱི་མའི་ལུས་དབྱིབས་སུ་བཤད་པ་ཡང་མཐོང་ནས། ཞག་ཕྱེད་དང་བཞི་སྐྱེ་བ་སྔ་མ་དང་།
ཕྱེད་དང་བཞི་ཕྱི་མའི་ལུས་ཀྱི་རྣམ་པ་ཅན་དུ་འདོད་པ་ནི། ཁུངས་རྣམ་དག་གང་ཡང་མེད་པས་
སྒྲོ་བཏགས་པ་ཁོ་ནའོ། །རྣམ་ཤེས་མི་གནས་པས་སྔོན་གྱི་ལུས་ལ་འདོད་པ་མི་འབྱུང་བར་རྣལ་
འབྱོར་སྤྱོད་པའི་སར་གསུངས་པས། སྔོན་གྱི་ལུས་མཐོང་ནས་ཆགས་པ་དང་། ཡིད་མི་བདེ་བ་
སྐྱེ་བར་འདོད་པ་ཡང་སྒྲོ་བཏགས་སོ། །མི་དགེ་བ་བྱེད་པའི་བར་སྲིད་ནི། ཕྱར་བ་ནག་པོའམ།
173



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས༔ པོད་བཅོ་བརྒྱུད་པ།
བམཚན་མོ་མུན་ནག་ཏུ་སྣང་བ་ལྟ་བུའོ། །དགེ་བ་བྱེད་པའི་བར་སྲིད་ནི། སྣམ་བུ་དཀར་པོའམ།
ཟླ་བའི་འོད་དང་བཅས་པའི་མཚན་མོའི་སྣང་བ་ལྟ་བུའོ། །རང་དང་རིགས་མཐུན་གྱི་བར་དོ་
དང་། དེ་དག་དང་། རང་གི་སྐྱེ་གནས་ཀྱང་མཐོང་ངོ། །མངལ་དུ་འཇུག་པའི་མདོ་ལས།
དམྱལ་བའི་བར་དོ་ནི་སྡོང་དུམ་ཚིག་པ་ལྟ་བུ་དང་། ཡི་དྭགས་ཀྱི་བར་དོ་ཆུ་ལྟ་བུ་དང་། དུད་
འགྲོའི་བར་དོ་དུ་བ་ལྟ་བུ་དང་། འདོད་ལྷ་དང་མིའི་བར་དོ་ནི་གསེར་ལྟ་བུ་དང་། གཟུགས་
ཁམས་པའི་བར་དོ་ནི་དཀར་པོར་གསུངས་ཏེ་ཁ་དོག་གི་ཁྱད་པར་རོ། །གཟུགས་མེད་ནས་
ཁམས་འོག་མ་གཉིས་སུ་སྐྱེ་ན་བར་དོ་ཡོད་ལ། དེ་གཉིས་ནས་གཟུགས་མེད་དུ་སྐྱེ་ན་གང་དུ་ཤི་
བ་དེར་གཟུགས་མེད་ཀྱི་ཕུང་པོ་འགྲུབ་ཀྱི། བར་དོ་མེད་དོ། །གཞུང་ཁུངས་མ་རྣམས་ནས་
བར་དོ་མེད་པའི་དམིགས་བསལ་འདི་ལས་མ་བཤད་པས། ཡར་གྱི་ཟང་ཐལ་དང་། མར་གྱིས་
མཚམས་མེད་ལ། བར་དོ་མེད་པར་འདོད་པ་ཡང་མི་རིགས་སོ། །ལྷའི་བར་དོ་ནི་གྱེན་དུའོ། །
མིའི་བར་དོ་ནི་ཐད་ཀར་འགྲོ་བའོ། །ཉེས་པའི་ལས་བྱེད་པ་རྣམས་ཀྱི་བར་དོ་ནི་མིག་ཐུར་དུ་
བྱས་ཏེ། སྤྱིའུ་ཚུགས་སུ་འགྲོ་བར་གསུངས་ཏེ། ངན་སོང་གསུམ་ཀ་ལ་དགོངས་པར་འདྲའོ། །
མཛོད་འགྲེལ་ལས། མི་དང་། ཡི་དྭགས་དང་། དུད་འགྲོ་གསུམ་རང་རང་གི་ཇི་འདྲ་བ་དེ་
བཞིན་དུ་འགྲོ་བར་བཤད་དོ། །ཚེ་ཚད་ནི། སྐྱེ་བའི་རྐྱེན་མ་རྙེད་ན་དེ་ལྟར་ཐོགས་ནའང་ཞག་
བདུན་དུ་གནས་སོ། །རྐྱེན་རྙེད་ན་ནི་ངེས་པ་མེད་དོ། །མ་རྙེད་ན་ཡང་ལུས་རྗེས་ནས་ཞག་
བདུན་ཕྲག་བདུན་ཚུན་ཆད་དུ་གནས་ཀྱི། དེའི་ནང་དུ་ངེས་པར་སྐྱེ་བའི་རྐྱེན་རྙེད་པས་དེ་ཕན་
ཆད་མི་གནས་སོ། །གཞུང་ཁུངས་མ་གང་ནས་ཀྱང་དེ་ལས་རིང་བ་མ་བཤད་པས། དེ་ལས་
རིང་བར་གནས་པར་འདོད་པ་ནི་མི་རིགས་སོ། །ལྷའི་བར་དོ་ལྟ་བུ་དེ་ཞག་བདུན་གྱིས་ཤི་
འཕོས་ནས། ལྷའི་བར་དོ་དེའམ། ཡང་ན་མི་ལ་སོགས་པ་བར་དོ་འགྲུབ་པ་སྟེ། ལས་གཞན་
གྱི་བྱ་བ་འགྱུར་བས། བར་དོའི་ས་བོན་འགྱུར་བར་བྱེད་པའི་ཕྱིར་རོ། །གཞན་ལ་ཡང་དེ་ལྟར་་
རོ། །ལྔ་པ་དེ་ནས་སྐྱེ་སྲིད་དུ་ཉིང་མཚམས་སྦྱོར་ཚུལ་ནི། མངལ་དུ་སྐྱེ་བ་ཡིན་ན་ནི། བར་
སྲིད་དེས་སྐྱེ་བའི་གནས་སུ་རང་དང་རིགས་མཐུན་པའི་སེམས་ཅན་མཐོང་ནས། དེ་དག་ལ་
བལྟ་བ་དང་། རྩེ་བ་སོགས་བྱ་བར་འདོད་ནས། སྐྱེ་བའི་གནས་སུ་འགྲོ་འདོད་པར་འགྱུར་ལ།
ཕ་མའི་ཁུ་ཁྲག་ལ་ཕྱིན་ཅི་ལོག་ཏུ་མཐོང་བ་སྐྱེ་སྟེ། དེའི་ཚེ་ཕ་མ་གཉིས་ཉལ་པོ་བྱེད་པ་མེད་
བཞིན་དུ། ཉལ་པོ་བྱེད་པ་སྒྱུ་མ་བཞིན་དུ་མཐོང་སྟེ་དེ་ལ་ཆགས་པར་འགྱུར་རོ། །དེ་ཡང་མོར་
174



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
སྐྱེ་ན་བུད་མེད་དང་འབྲལ་བར་འདོད་ཅིང་སྐྱེས་པ་ལ་ཆགས་ཏེ་ཉལ་བར་འདོད་དོ། །ཕོར་སྐྱེ་
བ་ནི་སྐྱེས་པ་དང་འབྲལ་བར་འདོད་ཅིང་བུད་མེད་ལ་ཆགས་ནས་ཉལ་བར་འདོད་དོ། །རྣལ་
འབྱོར་སྤྱོད་པའི་སར་ནི་ཕ་མ་དངོས་མཐོང་བ་མིན་པར་ཁུ་ཁྲག་ལ་འཁྲུལ་ནས་ཉལ་པོ་བྱེད་པ་
མཐོང་བར་བཤད་དོ། །དེ་ལྟ་བུའི་འདོད་པ་སྐྱེས་ནས་ཇི་ལྟ་ཇི་ལྟར་ཉེ་བར་ཕྱོགས་པ་དེ་ལྟ་དེ་
ལྟར་སྐྱེས་པ་དང་། བུད་མེད་དེའི་ཡན་ལག་གཞན་གང་ཡང་མི་སྣང་བར་ཕོ་མོའི་མཚན་མ་
གཉིས་ཙམ་ཞིག་མཐོང་ངོ་། །དེ་ལ་ཁྲོས་ནས་བར་སྲིད་དེ་འཆི་འཕོ་ཞིང་སྐྱེའོ། །དེ་ཡང་ཕ་མ་
གཉིས་ཆགས་པར་གྱུར་ཏེ། འདོད་ཆགས་དྲག་པོའི་སྐབས་སུ་བབ་པ་ན། མཇུག་ཁོ་ནར་བསྐུ་
བ་འབྱུང་ལ། དེའི་རྗེས་ལ་གཉིས་ཀ་ལས་ཁུ་ཁྲག་གི་ཐིགས་པ་གཉིས་གདོན་མི་ཟ་བར་འབྱུང་
སྟེ། དེ་གཉིས་མའི་སྐྱེ་གནས་སུ་འདྲེས་ནས། དཔེར་ན་འོ་མ་སྐོལ་བ་རེངས་པའི་ཀྱིས་མ་
བཞིན་དུ་ཆགས་པར་གྱུར་པ་དེ་དང་ལྷན་ཅིག་ཏུ་བར་སྲིད་དེ་འགག་པར་འགྱུར་ལ། དེ་
འགགས་པ་དང་དུས་གཅིག་ཏུ་ཀུན་གཞིའི་རྣམ་པར་ཤེས་པའི་མཐུས། དེ་ལས་གཞན་པའི་
དབང་པོའི་འབྱུང་བ་ཆེན་པོ་ཆ་ཕྲ་བ་དང་འདྲེས་པ་དེ་དང་མཐུན་པའི་ཁུ་ཁྲག་འདུས་པ་དབང་
པོ་དང་བཅས་པ་གཞན་འབྱུང་སྟེ། དེའི་དུས་སུ་རྣམ་ཤེས་ཞུགས་པ་ནི་ཉིང་མཚམས་སྦྱོར་བ་
ཞེས་བྱའོ། ཀུན་གཞི་ཁས་མི་ལེན་པ་རྣམས་ཡིད་ཀྱི་རྣམ་ཤེས་ཉིང་མཚམས་སྦྱོར་བར་འདོད་
དོ། །དེ་ཡང་བསོད་ནམས་ཆུང་ན་ནི་རིགས་དམའ་བར་སྐྱེ་ཞིང་། འཕོ་བ་དང་འཇུག་པའི་ཚེ་
ན། ཀོ་ཅོའི་སྒྲ་དང་། འདམ་བུ་དང་། ནགས་འཐིབས་པ་ལ་སོགས་པའི་ནང་དུ་འགྲོ་བའི་
སྣང་བ་འབྱུང་ལ། བསོད་ནམས་ཆེ་ཞིང་ལེགས་པའི་ལས་བྱེད་པ་ཞིག་ཡིན་ན་ནི་རིགས་མཐོན་
པོར་སྐྱེ་ལ་ཞི་བ་དང་སྙན་པའི་སྒྲ་འབྱུང་ལ། ཁང་བཟང་དང་། གཞལ་མེད་ཁང་ལ་སོགས་པའི་
གནས་སུ་འཇུག་པའི་སྣང་བ་འབྱུང་ངོ་། །མངལ་ན་གནས་པ་དེ་ཡང་ཞག་བདུན་ཕྲག་སོ་
བརྒྱད་ཀྱིས་མངལ་དུ་ཞུགས་པ་དེ། ཡན་ལག་དང་ཉིང་ལག་ཐམས་ཅད་དང་ལྡན་པར་འགྱུར་དེ
རོ། །དེ་ནས་ཞག་བཞི་ལོན་ནས་བཙས་ཏེ། མངལ་དུ་འཇུག་པ་ལས་དེ་ནས་ཟླ་བ་དགུའམ་དེ་
ལས་འདས་ན་ཤིན་ཏུ་རྫོགས་པར་འགྱུར་རོ། །ཟླ་བ་བརྒྱད་ཀྱིས་ནི་རྫོགས་མོད་ཀྱི། ཤིན་ཏུ་
རྫོགས་པ་མིན་ནོ། །ཟླ་བ་དྲུག་གམ་བདུན་གྱིས་ནི་མི་རྫོགས་ཏེ། ཡན་ལག་མ་ཚང་བར་ཡང་
འགྱུར་རོ། །ཞེས་གསུངས་པ་ལྟ་བུའོ། །འདི་དག་རྒྱས་པར་དགའ་བོ་མངལ་འཇུག་གི་མདོ་
ལས་ཤེས་པར་བྱའོ། །སྐྱེ་གནས་སུ་འགྲོ་འདོད་མེད་ན་མི་འགྲོ་ལ། མ་སོང་ན་དེ་ལྟར་མི་སྐྱེ་
175



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བས། དམྱལ་བར་སྐྱེ་བའི་ལས་བྱས་ཤིང་བསགས་པ། ལུག་གསོད་པའམ། བྱའམ། ཕག་
འཚོང་བ་ལ་སོགས་པའི་སྡོམ་མིན་ཅན་རྣམས་ཀྱི་བར་སྲིད་ནི། སྐྱེ་གནས་སུ་ལུག་ལ་སོགས་པ་
དེ་དག་རྨི་ལམ་བཞིན་དུ་མཐོང་ནས་སྔོན་གོམས་པའི་དགའ་བས་དེར་རྒྱུག་གོ །དེ་ནས་སྐྱེ་
གནས་ཀྱི་གཟུགས་དེ་ལ་ཁྲོས་ནས་བར་སྲིད་འགག་ཅིང་སྐྱེ་སྲིད་དུ་སྐྱེ་སྟེ། དེ་བཞིན་དུ་དམྱལ་
བ་དང་འདྲ་བའི་ཡི་དྭགས་ལྔ་བ་ཅན་དུ་སྐྱེ་བ་ཡང་དེ་དང་འདྲའོ། །ཡང་དུད་འགྲོ་དང་། ཡི་
དྭགས་དང་། མི་དང་། འདོད་པ་ན་སྤྱོད་པ་དང་། གཟུགས་ན་སྤྱོད་པའི་ལྷའི་རིས་རྣམས་སུ་
སྐྱེ་ན་ནི། སྐྱེ་བའི་གནས་སུ་རང་དང་རིགས་མཐུན་པ་དགའ་བར་འགྱུར་བའི་སེམས་ཅན་
མཐོང་ཞིང་། དེ་ནས་དེར་དགའ་བ་དང་འདོད་པ་བསྐྱེད་དེ་སོང་བ་དང་། སྐྱེ་བའི་གནས་ལ་
ཁྲོས་ནས་བར་སྲིད་འགག་ཅིང་སྐྱེ་སྲིད་དུ་སྐྱེ་བར་རྣལ་འབྱོར་སྤྱོད་པའི་སར་གསུངས་ཏེ་སྡོམ་
མིན་ཅན་ཤན་པ་དང་། བྱ་དང་ཕག་འཚོང་བ་སོགས་མིན་པའི་དམྱལ་བར་སྐྱེ་ཚུལ་ཡང་འདི་
དག་དང་འདྲ་བར་གསུངས་སོ། །ཡང་མཛོད་དུ། དྲི་དང་གནས་ལ་མངོན་འདོད་གཞན། །
ཞེས་དྲོད་གཤེར་ལ་སྐྱེ་ན་དྲི་འདོད་པ་དང་། རྫུས་ཏེ་སྐྱེ་ན་གནས་འདོད་ནས་སྐྱེ་བར་གསུང་
ལ། དེ་ཡང་ཚ་དམྱལ་དུ་སྐྱེ་ན་དྲོ་བར་འདོད་པ་དང། གྲང་དམྱལ་དུ་སྐྱེ་ན་བསིལ་བར་འདོད་
ནས་བར་སྲིད་འགྲོ་བར་འགྲེལ་པ་ལས་བཤད་དོ། །སྒོང་སྐྱེས་ཀྱང་མངལ་སྐྱེས་དང་འདྲ་བར་
མཛོད་འགྲེལ་ལས་བཤད་དོ། །འཆི་འཕོ་བ་དང་ཉིང་མཚམས་སྦྱོར་ཚུལ་རྣམས་ནི་དམིགས་
བསལ་མེད་པ་རྣམས་སའི་དངོས་གཞི་ལྟར་བཤད་པར་བྱའོ། །བར་དོའི་རྣམ་ཤེས་ཉིང་
མཚམས་སྦྱོར་བའི་ཚེ། །ཐོག་མེད་ལས་ངན་རླུང་ཤུགས་དྲག་པོའི་མཐུས། །མངལ་ཁ་ངན་
པར་འཕངས་ན་མི་འགྱོད་དམ། །འཁྲུལ་པའི་རྩ་བ་ཆོད་ཅིག་སྙིང་རུལ་ལོ། །ཞེས་བརྗོད་ཅིང་
དྲག་ཏུ་བསམ་མོ། །
གཉིས་པ་རྟེན་འབྲེལ་བཅུ་གཉིས་ཀྱི་སྒོ་ནས་བསམ་པ་ལ་བཞི། ཡན་ལག་གི་
དབྱེ་བ་དང་། ཡན་ལག་གི་བསྡུ་བ་དང་། ཚེ་དུ་ལ་རྫོགས་པ་དང་། དེ་དག་གི་དོན་བསྡུ་བའི་
ཚུལ་ལོ། །དང་པོ་ནི། རྟེན་ཅིང་འབྲེལ་པར་འབྱུང་བའི་ཡན་ལག་བཅུ་གཉིས་ལས། མ་རིག་
པ་ནི། མཛོད་ལས། མ་རིག་མི་མཛའི་བརྫུན་སོགས་བཞིན། །ཞེས་གསུངས་པ་ལྟར། དེ་
ཡང་མི་མཛའ་བ་དང་བརྫུན་ནི། མཛའ་བའམ་བདེ་བ་བཀག་ཙམ་མམ། དེ་གཉིས་ལས་
གཞན་པ་ཙམ་ལ་མི་བྱེད་ཀྱི། མཛའ་བ་དང་བདེན་པའི་ཚིག་གི་འགལ་ཟླར་གྱུར་པའི་མི་མཐུན་'
176



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱོར་པ།
ཕྱོགས་ལ་བྱེད་པ་ལྟར། མ་རིག་པ་ཡང་གཉེན་པོར་གྱུར་པའི་རིག་པ་བཀག་ཙམ་དང་། དེ་
ལས་གཞན་པ་ཙམ་ལ་མི་བྱེད་ཀྱི། རིག་པའི་འགལ་ཟླར་གྱུར་པའི་མི་མཐུན་ཕྱོགས་སོ། །དེ་ལ་
འདིར་གཉེན་པོ་རིག་པ་ནི། ཡང་དག་པ་གང་ཟག་གི་བདག་མེད་པའི་དོན་རིག་པ་ཡིན་པས།
དེའི་འགལ་ཟླ་མི་གང་ཟག་གི་བདག་ཏུ་འཛིན་པའི་འཇིག་ལྟའོ་ཞེས། སློབ་དཔོན་ཆེན་པོ་ཆོས་
ཀྱི་གྲགས་པ་བཞེད་ལ། སློབ་དཔོན་ཐོགས་མེད་སྐུ་མཆེད་ནི་ཡང་དག་པའི་དོན་ལ་ཕྱིན་ཅི་ལོག་
ཏུ་འཛིན་པ་དང། ཡང་དག་པའི་དོན་ལ་རྨོངས་པ་ཙམ་གཉིས་ལས་ཕྱི་མར་བཞེད་དེ། མདོར་
ན་ལོག་པར་རྟོག་པ་དང་། མ་རྟོགས་པའི་བློ་གཉིས་ལས། མ་རྟོགས་པའི་བློའོ། །འོན་ཀྱང་
དེའི་ཟློག་ཕྱོགས་ཀྱི་གཉེན་པོའི་གཙོ་བོ་ནི་བདག་མེད་རྟོགས་པའི་ཤེས་རབ་ལ་བཞེད་པ་
འདྲའོ། །རྨོངས་པ་དེ་ལས་ཕྱི་མ་ལས་འབྲས་ལ་རྨོངས་པ་དང་། དེ་ཁོ་ན་ཉིད་ཀྱི་དོན་ལ་རྨོངས་
པ་གཉིས་ཡོད་དེ། དང་པོ་ནི། ངན་འགྲོར་འགྲོ་བའི་འདུ་བྱེད་གསོག་ལ། གཉིས་པ་ནི་བདེ་
འགྲོར་འགྲོའི་འདུ་བྱེད་གསོག་པར་ཀུན་ལས་བཏུས་ལས་གསུངས་སོ། །འདུ་བྱེད་ནི་ལས་ཡིན་
ལ། དེ་ཡང་ངན་འགྲོར་འཕེན་པའི་བསོད་ནམས་མ་ཡིན་པའི་ལས་དང་། བདེ་འགྲོར་འཕེན་
པའི་བསོད་ནམས་ཀྱི་ལས་སོ། །ཕྱི་མ་ལ་ཡང་གཉིས་ཏེ། འདོད་ཁམས་ཀྱི་བདེ་འགྲོར་འཕེན་
པའི་བསོད་ནམས་ཀྱི་ལས་དང་། ཁམས་གོང་མའི་བདེ་འགྲོར་འཕེན་པའི་མི་གཡོ་བའི་ལས་
སོ། །རྣམ་པར་ཤེས་པ་ནི། མདོ་ནས་རྣམ་ཤེས་ཚོགས་དྲུག་ལ་གསུངས་ཀྱང་། འདིར་གཙོ་བོ་
ནི། ཀུན་གཞི་ཁས་ལེན་པ་རྣམས་ལྟར་ན་ཀུན་གཞི་ཡིན་ལ། ཁས་མི་ལེན་པ་རྣམས་ལྟར་ན་
ཡིད་ཀྱི་རྣམ་ཤེས་སོ། །དེ་ཡང་ལས་མི་དགེ་བ་ལ་འབྲས་བུ་སྡུག་བསྔལ་གྱི་སྡུག་བསྔལ་འབྱུང་བ་
ལ་རྨོངས་པ་ན། མི་དགེ་བའི་ལས་མངོན་པར་འདུ་བྱེད་ཅིང་གསོག་ལ། ལས་དེའི་བག་ཆགས་
བསྒོས་པའི་ཚེ་འདིའི་རྣམ་པར་ཤེས་པ་ནི། རྒྱུའི་དུས་ཀྱི་རྣམ་ཤེས་ཡིན་ཞིང་། དེ་ལ་བརྟེན་
ནས་མ་འོངས་པ་ན་ངན་འགྲོའི་སྐྱེ་གནས་སུ་ཉིང་མཚམས་སྦྱོར་བའི་རྣམ་ཤེས་ནི། འབྲས་བུའི་
དུས་ཀྱི་རྣམ་པར་ཤེས་པའོ། །དེ་བཞིན་དུ་བདག་མེད་པའི་དེ་ཁོ་ན་ཉིད་ལ་རྨོངས་པའི་དབང་
གིས། བདེ་འགྲོ་རྣམས་ཀྱང་ཡང་དག་པར་སྡུག་བསྔལ་བ་ལ། དེ་ལྟར་མ་ཤེས་པར་བདེ་བར་
བཟུང་བས། བསོད་ནམས་དང་མི་གཡོ་བའི་ལས་གསོག་པའི་དུས་ཀྱི་རྣམ་ཤེས་ནི་རྒྱུ་དུས་དང་།
དེ་ལ་བརྟེན་ནས་འདོད་པ་དང་ཁམས་གོང་མའི་བདེ་འགྲོར་ཉིང་མཚམས་སྦྱོར་བའི་རྣམ་ཤེས་
ནི། འབྲས་དུས་ཀྱིའོ། །མིང་དང་གཟུགས་ལ་མིང་ནི་ཚོར་བ་དང། འདུ་ཤེས་དང་། འདུ་བ
177
ce



༄༅ །།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
མ
བབྱེད་དང་། རྣམ་པར་ཤེས་པ་སྟེ། གཟུགས་ཅན་མ་ཡིན་པའི་ཕུང་པོ་བཞི་དང། གཟུགས་ནི།
གཟུགས་མེད་དུ་སྡེ་ན་གཟུགས་ཀྱི་ས་བོན་ཙམ་ཡོད་ཀྱི། གཟུགས་མེད་ལ་དེ་ལས་གཞན་པའི་
སྐབས་སུ་ནི། མེར་མེར་པོ་ལ་སོགས་པའི་གཟུགས་ཇི་ལྟར་རིགས་པར་སྦྱར་རོ། །སྐྱེ་མཆེད་
དྲུག་ནི། མངལ་ལས་སྐྱེས་ན་དང་པོར་རྣམ་ཤེས་ཞུགས་པའི་ཁུ་ཁྲག་གི་མེར་མེར་པོ་དང་།
མིང་རྣམས་འཕེལ་བས་མིག་ལ་སོགས་པའི་སྐྱེ་མཆེད་བཞི་གྲུབ་པ་སྟེ། ལུས་དང་ཡིད་ཀྱི་སྐྱེ་
མཆེད་ནི་མེར་མེར་པོའི་དུས་ནས་ཡོད་དོ། ། རྫུས་ཏེ་སྐྱེ་ན་ནི་ཉིང་མཚམས་སྦྱོར་བའི་ཚེ།
དབང་པོ་རྣམས་ཅིག་ཆར་དུ་གྲུབ་པས་རིམ་པ་དེ་ལྟ་བུ་མེད་ལ། སྒོང་སྐྱེས་དང་དྲོད་གཤེར་སྐྱེས་
ལ་ནི། མངལ་མ་གཏོགས་པ་གཞན་དེ་དང་འདྲ་བར། སའི་དངོས་གཞི་ལས་བཤད་དོ། །དེ་
ལྟར་ན། མིང་གཟུགས་གྲུབ་པ་ན་ལུས་ཀྱི་ངོ་བོ་ཐོབ་ལ། སྐྱེ་མཆེད་དྲུག་གྲུབ་པ་ན། ལུས་ཀྱི་
ཁྱད་པར་གྲུབ་པས་ལོངས་སྤྱོད་པ་པོ་གྲུབ་པའོ། །སྐྱེ་མཆེད་གཟུགས་ཅན་ལྔ་ནི་གཟུགས་མེད་
ན་མེད་དོ། །རེག་པ་ནི་ཡུལ་དབང་རྣམ་ཤེས་གསུམ་འདུས་ནས་ཡུལ་ཡིད་དུ་འོང་མི་འོང་བར་
མ་གསུམ་ཡོངས་སུ་སྤྱོད་པ་སྟེ། སྐྱེ་མཆེད་དྲུག་གི་རྐྱེན་གྱིས། ཤེས་གསུངས་པས་ནི། ཡུལ་
དང་རྣམ་ཤེས་ཀྱང་མཚོན་པ་ཡིན་ནོ། །ཚོར་བ་ནི། རེག་པས་ཡུལ་གསུམ་སྤྱད་པ་དང་རྗེས་སུ་
མཐུན་པར་ཚོར་བ་བདེ་སྡུག་བཏང་སྙོམས་གསུམ་སྐྱེས་པའོ། །སྲེད་པ་ནི། ཚོར་བ་བདེ་བ་ལ་
མི་འབྲལ་བ་དང། སྡུག་བསྔལ་ལ་འབྲལ་བར་སྲེད་པའོ། །ཚོར་བའི་རྐྱེན་གྱིས་སྲེད་པ་སྐྱེ་བར་
གསུངས་པ་ནི། མ་རིག་པའི་འདུས་ཏེ་རེག་པའི་རྐྱེན་གྱིས་སྲེད་པ་བསྐྱེད་ཀྱི། མ་རིག་པ་མེད་
ན་ནི་ཚོར་བ་ཡོད་ཀྱང་སྲེད་པ་མི་སྐྱེའོ། །དེ་ལྟར་ན་རེག་པ་ནི་ཡུལ་གྱི་ལོངས་སྤྱོད་། ཚོར་བ་ནི་
སྐྱེ་བའམ། རྣམ་སྨིན་གྱི་ལོངས་སྤྱོད་ཡིན་པས། དེ་གཉིས་རྫོགས་པ་ན་ལོངས་སྤྱོད་རྫོགས་པ་
ཡིན་ནོ། །དེ་ལ་ཁམས་གསུམ་གྱི་སྲིད་པ་གསུམ་ཡོད་དོ། །ལེན་པ་ནི། ཡུལ་རྣམ་པ་བཞི་ལ་
འདུན་ཅིང་ཆགས་པ་སྟེ། འདི་ལྟར་གཟུགས་སྒྲ་ལ་སོགས་པའི་འདོད་ཡོན་དང་། འཇིག་ལྟ་མ་
གཏོགས་པའི་ལྟ་བ་ངན་པ་རྣམས་དང་། ལྟ་ངན་དང་འབྲེལ་པའི་ཚུལ་ཁྲིམས་དང་། བརྟུལ་
ཞུགས་ངན་པ་དང་། འཇིག་ཚོགས་ལ་ལྟ་བ་ལ་འདུན་ཅིང་ཆགས་པའི་འདོད་པ་ཉེ་བར་ལེན་པ་
དང་། ལྟ་བ་ཉེ་བར་ལེན་པ་དང་། ཚུལ་ཁྲིམས་དང་བརྟུལ་ཞུགས་ཉེ་བར་ལེན་པ་དང་།
བདག་ཏུ་སྨྲ་བ་ཉེ་བར་ལེན་པའོ། །སྲིད་པ་ནི། སྔར་འདུ་བྱེད་ཀྱི་རྣམ་ཤེས་ལ་ལས་ཀྱི་བག་
ཆགས་བསྒོས་པས་སྲེད་ལེན་གྱིས་གསོས་བཏབ་པས། ཡང་སྲིད་ཕྱི་མ་འདྲེན་པ་ལ་མཐུ་ཅན་དུ་
178



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
གྱུར་པ་སྟེ་རྒྱུ་ལ་འབྲས་བུའི་མིང་གི་བཏགས་པའོ། །སྐྱེ་བ་ནི། སྐྱེ་གནས་བཞི་པོ་དང་པོར་རྣམ་
ཤེས་ཉིང་མཚམས་སྦྱོར་བའོ། །རྒ་ཤི་ལ། རྒོ་བ་ནི། ཕུང་པོ་སྨིན་ཞིང་གཞན་དུ་འགྱུར་བ་ཡིན་
ལ། ཤི་བ་ནི། ཕུང་པོའི་རིས་མཐུན་དོར་བའོ། །གཉིས་པ་ཡན་ལག་མདོར་བསྡུ་བ་ནི། ཀུན་
ལས་བཏུས་ལས། ཡན་ལག་མདོར་བསྡུ་བ་ཇི་ལྟར་ཞེ་ན། འཕེན་པའི་ཡན་ལག་དང་།
འཕངས་པའི་ཡན་ལག་དང་། མངོན་པར་གྲུབ་པར་བྱེད་པའི་ཡན་ལག་དང་། མངོན་པར་
གྲུབ་པའི་ཡན་ལག་གོ །འཕེན་པའི་ཡན་ལག་གང་ཞེ་ན། མ་རིག་པ་དང་། འདུ་བྱེད་དང་།
རྣམ་པར་ཤེས་པའོ། །འཕངས་པའི་ཡན་ལག་གང་ཞེས་ན། མིང་གཟུགས་དང་སྐྱེ་མཆེད་དྲུག་
དང་། རེག་པ་དང་། ཚོར་བའོ། །མངོན་པར་གྲུབ་པར་བྱེད་པའི་ཡན་ལག་གང་ཞེ་ན། སྲེད་
པ་དང་ལེན་པ་དང་། སྲིད་པའོ། །མངོན་པར་གྲུབ་པའི་ཡན་ལག་གང་ཞེ་ན། སྐྱེ་བ་དང་རྒ་
ཤིའོ། །ཞེས་གསུངས་པ་ལྟར་རོ། །འོ་ན་འཕེན་པ་དང་འགྲུབ་པའི་རྒྱུ་འབྲས་ཚན་པ་གཉིས་
ཀྱིས། སེམས་ཅན་གཅིག་གི་སྐྱེ་བ་ལེན་པའི་རྒྱུ་འབྲས་ཚར་གཅིག་སྟོན་ནམ་ཚར་གཉིས་སྟོན།
དང་པོ་ལྟར་ན། འབྲས་དུས་ཀྱི་རྣམ་ཤེས་ནས་ཚོར་བའི་བར་གྲུབ་པའི་རྗེས་སུ་སྲེད་པ་སོགས་
སྐྱེ་བར་བཤད་པ་མི་རིགས་ལ། གཉིས་པ་ལྟར་ན། རྒྱུ་འབྲས་སྐོར་ཕྱི་མ་ལ་མ་རིག་པ་དང་འདུ་
བྱེད་རྒྱུ་དུས་ཀྱི་རྣམ་ཤེས་མེད་པར་འགྱུར་ལ། རྒྱུ་འབྲས་སྐོར་སྔ་མ་ལ་སྲེད་ལེན་དང་སྲིད་པ་མེད་
པར་འགྱུར་རོ་ཞེ་ན། སྐྱོན་མེད་དེ། འཕེན་བྱེད་ཀྱི་རྒྱུས་གང་འཕངས་པ་དེ་ཉིད་འགྲུབ་བྱེད་ཀྱི་
རྒྱུས་སྒྲུབ་ཅིང་འཕངས་པ་སྟེ་གྲུབ་པ་ན། དེ་ཉིད་ལ་སྐྱེ་བ་དང་རྒ་ཤི་འཇོག་པའི་ཕྱིར་རོ། །འོ་ན་
རྒྱུ་འབྲས་སྐོར་གཉིས་སུ་བཤད་པས་ཅི་བྱ་ཞེ་ན། འཕེན་བྱེད་ཀྱི་འབྲས་བུའི་སྡུག་བདེན་དང་།
འགྲུབ་བྱེད་ཀྱི་འབྲས་བུའི་སྡུག་བདེན་གྱི་མཚན་ཉིད་ཐ་དད་པར་བསྟན་པའི་ཕྱིར་ཏེ། སྔ་མ་ནི་
འཕངས་པའི་དུས་ན་ས་བོན་དུ་གནས་ཀྱི། རང་གི་ངོ་བོ་མ་གྲུབ་པས་མ་འོངས་པ་ན་སྡུག་
བསྔལ་བར་འགྱུར་ལ། ཕྱི་མ་ནི་སྡུག་བསྔལ་དེ་གྲུབ་པའི་སྐབས་ཡིན་པས། ཚེ་འདི་ལ་སྡུག་
བསྔལ་བའོ། །གཞན་ཡང་འབྲས་བུ་སྐྱེ་བ་ལེན་པ་ལ་འཕེན་པའི་རྒྱུ་དང་། དེས་འཕངས་པ་
གྲུབ་པའི་རྒྱུ་གཉིས་ཡོད་པ་ངོས་བཟུང་བའི་ཕྱིར་དུ་རྒྱུ་འབྲས་སྐོར་གཉིས་སུ་བཤད་པ་ཡིན་ཏེ།
སའི་དངོས་གཞིར། རྣམ་པར་ཤེས་པ་ལ་སོགས་པ་ནས་ཚོར་བ་ལ་ཐུག་པ་དག་དང་། སྐྱེ་བ་
དང་རྒ་ཤི་རྣམས་འདྲེས་པའི་མཚན་ཉིད་ཡིན་ན། ཅིའི་ཕྱིར་རྣམ་པ་གཉིས་སུ་བསྟན་ཅེ་ན།
སྡུག་བསྔལ་བའི་དངོས་པོའི་མཚན་ཉིད་ཐ་དད་པ་བསྟན་པའི་ཕྱིར་དང་། འཕེན་པ་དང་།
179



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱད་ལས། པོད་བཅོ་བརྒྱད་པ།
མངོན་པར་གྲུབ་པའི་རབ་ཏུ་དབྱེ་བ་ཡོངས་སུ་བསྟན་པའི་ཕྱིར་རོ། །ཞེས་དང་། ཡན་ལག་
རྣམས་ལས་དུ་ཞིག་སྡུག་བསྔལ་གྱི་བདེན་པས་བསྡུས་ལ་ཚེ་འདིའི་སྡུག་བསྔལ་དུ་འགྱུར་ཞེ་ན་
གཉིས་ཏེ། སྐྱེ་བ་དང་རྒ་ཤིའོ། །དུ་ནི་སྡུག་བསྔལ་གྱི་བདེན་པས་བསྡུས་པ་ཉིད་ཡིན་ལ། ཕྱི་མ་
སྡུག་བསྔལ་ཁོ་ནར་འགྱུར་ཞེ་ན། རྣམ་པར་ཤེས་པ་ནས་ཚོར་བ་ལ་ཐུག་པ་ས་བོན་དུ་གྱུར་པ་
རྣམས་སོ། །ཤེས་གསུངས་པའི་ཕྱིར་རོ། །དེས་ན་འགྲུབ་བྱེད་ཀྱི་སྲེད་པ་དང་། དེ་སྐྱེ་བའི་
ཚོར་བ་གཉིས་ནི་རྟེན་འབྲེལ་ཚར་མི་གཅིག་པས། སྲེད་པ་སྐྱེ་བའི་ཚོར་བ་ནི་རྟེན་འབྲེལ་གཞན་
ཚར་གཅིག་གིས་འབྲས་བུའི་གནས་ཡིན་ནོ། །འཕེན་བྱེད་དང་འཕངས་པ་ནི་བཞིས་ཤེས་པར་
བྱ་སྟེ། གང་འཕངས་ན། འབྲས་དུས་ཀྱི་རྣམ་ཤེས་ནས་ཚོར་བའི་བར་ཡན་ལག་ཕྱེད་དང་
ལྔའོ། །གང་གིས་འཕངས་ན། མ་རིག་པ་ལ་བརྟེན་པའི་འདུ་བྱེད་ཀྱིས་སོ། །ཇི་ལྟར་འཕངས་
ན། རྒྱུ་དུས་ཀྱི་རྣམ་ཤེས་ལ། ལས་ཀྱི་བག་ཆགས་བསྒོས་པའི་ཚུལ་གྱིས་སོ། །འཕངས་པའི་
དོན་ནི། སྲེད་པ་སོགས་ཀྱི་འགྲུབ་བྱེད་ཡོད་ན་འབྲས་བུ་དེ་དག་འགྲུབ་རུང་དུ་བྱས་པའོ། །
འགྲུབ་བྱེད་དང་འགྲུབ་པ་ནི་གསུམ་གྱིས་ཤེས་པར་བྱ་སྟེ། གང་གིས་འགྲུབ་པར་བྱེད་ན། སྲེད་
པའི་རྐྱེན་ཅན་གྱིས་ལེན་པས་སོ། །གང་འགྲུབ་པར་བྱེད་ན། སྐྱེ་བ་དང་རྒ་ཤིའོ། །ཇི་ལྟར་
འགྲུབ་པར་བྱེད་ན། འདུ་བྱེད་ཀྱིས་རྣམ་ཤེས་ལ། ལས་ངན་པའི་བག་ཆགས་གཞག་ནས།
ངན་སོང་གསུམ་གྱི་འབྲས་དུས་ཀྱི་རྣམ་ཤེས་ནས་ཚོར་བའི་བར་འགྲུབ་རུང་དུ་བྱས་པ་སྟེ། སྲེད་
ལེན་གཉིས་ཀྱིས་ཡང་ཡང་གསོས་བཏབ་པས་ལས་ཀྱི་བག་ཆགས་མཐུ་ཅན་དུ་གྱུར་ནས། ཕྱི་མ་
ངན་འགྲོར་སྐྱེ་རྒ་སོགས་འགྲུབ་ལ། ཡང་བདག་མེད་པའི་དོན་ལ་རྨོངས་པའི་མ་རིག་པས་ཀུན་
ནས་བསླངས་པའི་འདོད་ཁམས་ཀྱིས་བསྡུས་པའི་ཚུལ་ཁྲིམས་སོགས་བསོད་ནམས་ཀྱི་འདུ་བྱེད་
དང༌། ཁམས་གོང་མས་བསྡུས་པའི་ཞི་གནས་སྒོམ་པ་སོགས་མི་གཡོ་བའི་འདུ་བྱེད་ཀྱིས་རྣམ་
ཤེས་ལ་ལས་བཟང་པོའི་བག་ཆགས་བཞག་ནས་འདོད་པའི་བདེ་འགྲོ་དང་། ཁམས་གོང་མའི་
ལྷའི་འབྲས་དུས་ཀྱི་རྣམ་ཤེས་ནས་ཚོར་བའི་བར་འགྲུབ་རུང་དུ་བྱས་པ་དེ། སྲེད་ལེན་གྱིས་ཡང་
ཡང་གསོས་པས་ལས་ཀྱི་བག་ཆགས་མཐུ་ཅན་དུ་སོང་ནས་ཕྱི་མ་བདེ་འགྲོ་དེ་དག་ཏུ་སྐྱེ་
སོགས་འགྲུབ་བོ། །དེ་ལྟ་བུའི་ཡན་ལག་བཅུ་གཉིས་པོ་དེ་ཡང་ཉོན་མོངས་དང་ལས་དང་སྡུག་
བསྔལ་གྱི་ལམ་གསུམ་དུ་འདུས་ཏེ། སློབ་དཔོན་ཀླུ་སྒྲུབ་ཀྱིས། དང་པོ་བརྒྱད་པ་དགུ་ཉོན་
མོངས། །གཉིས་དང་བཅུ་པ་ལས་ཡིན་ཏེ། ། ལྷག་མ་བདུན་ནི་སྡུག་བསྔལ་ཡིན། ། ཞེས་
180



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
སགསུངས་པ་བཞིན་ནོ། །ས་ལུ་ལྗང་པའི་མདོ་ལས་ནི་ཡན་ལག་བཅུ་གཉིས་བསྡུས་པའི་རྒྱུ་བཞི་
གསུངས་ཏེ། མ་རིག་པའི་འདེབས་པ་པོས་ལས་ཀྱི་ཞིང་ལ་རྣམ་ཤེས་ཀྱི་ས་བོན་བཏབ་པ་དེ།
སྲེད་པའི་ཆུས་བརླན་པར་བྱས་ན། མའི་མངལ་དུ་མིང་གཟུགས་ཀྱི་མྱུ་གུ་འགྲུབ་པར་བཤད་
དོ། །
གསུམ་པ་ཚེ་དུ་ལ་རྫོགས་པ་ནི། འཕེན་བྱེད་དང་འཕངས་པའི་ཡན་ལག་གི་བར་དུ་
བསྐལ་པ་བགྲང་ལས་འདས་པས་ཆོད་པ་ཡོད་པ་སྲིད་ལ། ཚེ་གཞན་གྱིས་བར་མ་ཆོད་པར་སྐྱེ་བ་
གཉིས་པ་ལ་འགྲུབ་པ་ཡང་སྲིད་དོ། །འགྲུབ་བྱེད་ཀྱི་ཡན་ལག་དང་། གྲུབ་པའི་ཡན་ལག་
གཉིས་ནི་བར་མ་ཆད་དུ་འོང་བས། མྱུར་ན་ཚེ་གཉིས་ལ་རྫོགས་པ་ཞིག་འོང་སྟེ། དཔེར་ན་ཚེ་
འདི་འདྲ་ཞིག་ལ་ལྷར་སྐྱེས་ནས་མྱོང་བར་འགྱུར་བའི་ལས་གསར་དུ་བསགས་ན། དེའི་ཚེ་མ་
རིག་པ་དང་འདུ་བྱེད་དང་། རྒྱུ་དུས་ཀྱི་རྣམ་ཤེས་ཏེ་ཡན་ལག་ཕྱེད་དང་གསུམ་དང་འཆི་ཁ་ཚུན་
ཆད་དུ་སྲེད་ལེན་གྱི་སྲིད་པ་གསུམ་རྫོགས་ལ། སྐྱེ་བ་ཕྱི་མ་ལ་འཕངས་པའི་ཡན་ལག་ཕྱེད་དང་ལྔ་
དང༌། གྲུབ་པའི་ཡན་ལག་གཉིས་རྫོགས་པའི་ཕྱིར་རོ། །ཡུན་རིང་ན་ཡང་ཚེ་གསུམ་ལས་མི་
འགྱང་སྟེ་འགྲུབ་བྱེད་དང་། གྲུབ་པ་གཉིས་དང་། འཕེན་བྱེད་གསུམ་ལ་ཚེ་རེ་རེ་དགོས་ལ།
འཕངས་པའི་ཡན་ལག་རྣམས་གྲུབ་པའི་ཡན་ལག་ཏུ་འདུས་པའི་ཕྱིར་དང་། འཕེན་བྱེད་དང་
འགྲུབ་བྱེད་ཀྱི་བར་དུ་ཚེ་དུ་མས་ཆོད་ཀྱང་རྟེན་འབྲེལ་གཞན་གྱི་ཚེ་ཡིན་གྱི། རྟེན་འབྲེལ་དེའི་ཚེ་
མ་ཡིན་པའི་ཕྱིར་རོ། །འདི་དག་ལ་བར་དོའི་ཚེ་ཟུར་དུ་མ་བརྩིས་སོ། །དེ་ལྟར་འབྲས་བུའི་
ཡན་ལག་དེ་རྣམས་གྲུབ་པའི་ཚེ་ན་ཡང་ལས་གསོག་པ་པོ་དང་། འབྲས་བུ་མྱོང་བ་པོའི་གང་
ཟག་གི་བདག་མེད་སྔར་བཤད་པ་ལྟར། ཆོས་ཙམ་གྱི་རྒྱུའི་ཡན་ལག་ལས་ཆོས་ཙམ་གྱི་འབྲས་
བུའི་ཡན་ལག་དེ་རྣམས་འབྱུང་ཞིང་། འཁོར་བའི་ཚུལ་མ་ཤེས་པར་དེ་ལ་རྨོངས་ནས་བདག་ཏུ་
བཟུང་ཞིང་། དེ་དག་བདེ་བར་འདོད་ནས་དེའི་ཕྱིར་དུ་སྒོ་གསུམ་དགེ་བ་དང་མི་དགེ་བ་
མངོན་པར་འདུ་བྱས་པས་སླར་ཡང་འཁོར་བས་ན། ཉོན་མོངས་པ་གསུམ་ལས། ལས་གཉིས་
དང་དེ་ལས་སྡུག་བསྔལ་བདུན་འབྱུང་ཞིང་། བདུན་པོ་ལས་ཀྱང་ཉོན་མོངས་དང་། དེ་ལ་
ཀྱང་སྔར་ལྟར་འཁོར་བས་སྲིད་པའི་འཁོར་ལོ་རྒྱུན་ཆད་མེད་པར་འཁོར་ཏེ། སློབ་དཔོན་ཀླུ་སྒྲུབ་
ཀྱིས། གསུམ་པོ་དག་ལས་གཉིས་འབྱུང་སྟེ། །གཉིས་ལས་བདུན་འབྱུང་བདུན་ལས་ཀྱང་།
གསུམ་འབྱུང་སྲིད་པའི་འཁོར་ལོ་སྟེ། །ཉིད་ནི་ཡང་དང་ཡང་དུ་འཁོར། །ཞེས་གསུངས་སོ།བྱ
0
181



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
དེ་ལྟ་བུའི་ཚུལ་གྱིས་འཁོར་བར་འཁྱམས་པ་བསམས་ན་ནི། སྐྱོ་བའི་ཐབས་མཆོག་ཏུ་འགྱུར་ལ།
བསྐལ་པ་དཔག་ཏུ་མེད་པ་ནས་དགེ་མི་དགེའི་ལས་བསགས་པའི་འཕེན་བྱེད་ཀྱི་ལས་རྣམ་སྨིན་
མ་ཕྱུང་ཞིང་གཉེན་པོས་མ་བཅོམ་པ་རྣམས་ཀྱང་། ད་ལྟའི་སྲེད་ལེན་གྱིས་གསོས་བཏབ་ན།
དེའི་དབང་གིས་བདེ་འགྲོ་དང་། ངན་འགྲོར་འཁྱམས་པ་དང་། དགྲ་བཅོམ་པ་ལ་སྔོན་སོ་སྐྱེའི་
དུས་སུ་བསགས་པའི་འཕེན་བྱེད་ཀྱི་ལས་བགྲང་ལས་འདས་པ་ཡོད་ཀྱང་། ཉོན་མོངས་པ་མེད་
པས་འཁོར་བ་ལས་གྲོལ་བའི་ཚུལ་ལ་ངེས་པ་བརྟན་པོ་རྙེད་ན། ཉོན་མོངས་ལ་དགྲར་བཟུང་
ནས་འགོག་པ་ལ་བརྩོན་པ་སྐྱེ་བར་འགྱུར་རོ། །འདི་ལ་བཤེས་གཉེན་ཆེན་པོ་ཕོ་ཆུང་བ་ནི།
རྟེན་ཅིང་འབྲེལ་པར་འབྱུང་བའི་ཡན་ལག་བཅུ་གཉིས་པོ་ཉིད་ལ་བློ་སྦྱོང་མཛད་ཅིང་། ལམ་
རིམ་ཡང་དེའི་ལྡོག་འཇུག་སེམས་པ་རང་ལ་མཛོད་དོ། །དེ་ཡང་ངན་འགྲོའི་ཡན་ལག་བཅུ་
གཉིས་ཀྱི་ལྡོག་འཇུག་སེམས་པ་ནི་སྐྱེས་བུ་ཆུང་ངུའི་སྐོར་ཡིན་ལ། དེ་ནས་བདེ་འགྲོ་གཉིས་ཀྱི་
ཡན་ལག་བཅུ་གཉིས་ཀྱི་ལྡོག་འཇུག་སེམས་པ་ནི་སྐྱེས་བུ་འབྲིང་གི་སྐོར་རོ། །དེ་ནས་རང་གི་
ཉམས་ལ་དཔག་ནས། མར་གྱུར་པའི་སེམས་ཅན་རྣམས་ཀྱང་ཡན་ལག་བཅུ་གཉིས་ཀྱི་སྒོ་ནས་
འཁོར་བར་འཁྱམས་པ་ལ་བྱམས་པ་དང་སྙིང་རྗེ་བསྐྱེད་དེ། དེ་རྣམས་ཀྱི་དོན་དུ་སངས་རྒྱས་ལ་
ཐོབ་འདོད་སྦྱོང་བ་དང་། དེའི་ལམ་ལ་སློབ་པ་ནི། སྐྱེས་བུ་ཆེན་པོའི་སྐོར་དུ་འཆད་དོ། །
བཞི་པ་དེ་དག་དོན་བསྡུ་བ་ནི། སྔར་བཤད་པ་ལྟར་ཀུན་འབྱུང་ལས་དང་ཉོན་མོངས་
པའི་དབང་གིས་འཁོར་བ་སྡུག་བསྔལ་གྱི་ཕུང་པོ་འགྲུབ་ཚུལ་དང་ ཁྱད་པར་དུ་ཡན་ལག་བཅུ་
གཉིས་ཀྱི་སྒོ་ནས་སྲིད་པའི་འཁོར་ལོ་འཁོར་ཚུལ་རྣམས་ལེགས་པར་ཤེས་པར་བྱས་ནས། དེ་ལ་
གོམས་པར་བྱེད་པ་ནི། རྒྱུད་པ་ཐམས་ཅད་ཀྱི་རྩ་བ་རྨོངས་པའི་མུན་པ་མི་ཟད་པ་འཇོམས་པར་
བྱེད་པ། རྒྱུ་མེད་པ་དང་མི་མཐུན་པའི་རྒྱུ་ལས་ཕྱི་ནང་གི་འདུ་བྱེད་རྣམས་འབྱུང་བར་འཛིན་
པའི་ལོག་པར་ལྟ་བ་ཐམས་ཅད་སེལ་བ། རྒྱལ་བའི་གསུང་གི་མཛོད་ཀྱི་གཅེས་པའི་ནོར་སྤེལ་
བའི་འཁོར་བའི་མཚན་ཉིད་ཇི་ལྟ་བ་བཞིན་རིག་ནས། སྐྱོ་ཤས་དྲག་པོས་ཐར་པའི་ལམ་ལ་ཡིད་
བསྐུལ་བ་སྔར་བསགས་དེ་ལྟར་གོམས་པ་རྣམས་ལ། འཕགས་པའི་གོ་འཕང་ཐོབ་པའི་བག་
ཆགས་སད་པར་བྱེད་པའི་ཐབས་དམ་པ་ཡིན་ནོ། །དེ་ལྟར་ཡང། དཔུང་བཟང་གིས་ཞུས་
པའི་རྒྱུད་ལས། གཏི་མུག་ལ་ནི་རྟེན་འབྲེལ་ལམ་གྱིས་སོ། །ཞེས་དང་། ས་ལུ་ལྗང་པ་ལས།
རྟེན་འབྲེལ་ལེགས་པར་མཐོང་ན་སྔོན་དང་ཕྱི་མའི་མཐའ་དང་ད་ལྟར་བ་ལ་དམིགས་པའི་ལྟ་བ་：
182



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ངན་པ་ཐམས་ཅད་ལྡོག་པར་གསུངས་པ་དང། སློབ་དཔོན་ཀླུ་སྒྲུབ་ཀྱིས། རྟེན་ཅིང་འབྲེལ་
བར་འབྱུང་འདི་རྒྱལ་བ་ཡི། །གསུང་གི་མཛོད་ཀྱི་གཅེས་པ་ཟབ་མོ་སྟེ། །ཞེས་པ་དང་། འདུལ་
བ་ལས། མཆོག་ཟུང་གཅིག་གི་ཀུན་སྤྱོད་ནི་དུས་དུས་སུ་འགྲོ་བ་ལྔར་རྒྱུ་བ་ཡིན་པས། དེ་དག་
ཏུ་རྒྱུས་ན་འཛམ་བུ་གླིང་དུ་གཤེགས་ཏེ། འཁོར་བཞི་པོ་ལ་དེ་དག་གི་སྡུག་བསྔལ་རྣམས་བརྗོད་
པར་མཛད་དོ། །གང་ལ་ལའི་ལྷན་ཅིག་གནས་པ་དང་། ཉེར་གནས་ཚངས་སྤྱོད་ལ་མི་དགའ་
བ་དེ་དག །དེས་ཁྲིད་དེ། མཆོག་ཟུང་གཅིག་འདོམས་སུ་འཆོལ་བར་བྱེད་ཅིང་། དེ་གཉིས་
ཀྱང་དེ་དག་ལ་འདོམས་སོ། །གདམས་པ་ན་ཚངས་སྤྱོད་ལ་དགའ་ཞིང་གོང་དུ་ཁྱད་པར་ཡང་
རྟོགས་པར་བྱེད་དོ། །དེ་སྟོན་པས་གཟིགས་ནས་ཀུན་དགའ་བོ་ལ་དྲིས་པས། རྒྱུ་མཚན་
རྣམས་གསོལ་བ་དང་། ཐམས་ཅད་དུ་མཆོག་ཟུང་གཅིག་ལྟ་བུ་དག་མི་འབྱུང་བས། སྒོ་ཁང་དུ་
འཁོར་བའི་འཁོར་ལོ་ཆ་ལྔ་པ་ཁོར་ཡུག་ཏུ་རྟེན་འབྲེལ་བཅུ་གཉིས་ལུགས་འབྱུང་དང་ལུགས་ཟློག་
ཀྱང་བྲིས་ཤིག་གསུངས་ནས། དེ་ལྟར་སྲིད་པའི་འཁོར་ལོ་བྲིས་པ་དང་། རྒྱལ་པོ་ཨུ་ཏྲ་ཡ་ན་ལ་
བྲིས་སྐུ་བསྐུར་བ་ན། འོག་ཏུ་རྟེན་འབྲེལ་བཅུ་གཉིས་ལུགས་འབྱུང་དང་ལུགས་ཟློག་བྲིས་ནས་
བསྐུར་བ། རྒྱལ་པོས་བཟུང་ནས་ནམ་ལངས་པའི་ཚེ། སྐྱིལ་ཀྲུང་བཅས་ཏེ་ལུས་དྲང་པོར་དྲན་
པ་ཕྱོགས་པར་བཞག་ནས། རྟེན་འབྲེལ་གྱི་ཚུལ་གཉིས་ལ་རྣམ་པར་བལྟས་པས། འཕགས་
པའི་གོ་འཕང་ཐོབ་པར་གསུངས་སོ། །གཉིས་པ་བསམ་པ་དེ་སྐྱེས་པའི་ཚད་ནི། དེ་ལྟར་སྡུག་
བསྔལ་དང་ཀུན་འབྱུང་གཉིས་དང་རྟེན་འབྲེལ་བཅུ་གཉིས་ཀྱི་སྒོ་ནས་འཁོར་བའི་མཚན་ཉིད་
ཞིབ་ཏུ་ཤེས་པར་བྱས་པ་ན། དེ་དག་འདོར་བར་འདོད་པ་དང་། དེ་རྣམས་ཉེ་བར་ཞི་བ་ལ་
ཐོབ་འདོད་བྱུང་བ་ཙམ་ནས་ངེས་འབྱུང་གི་བསམ་པ་ཙམ་ཡིན་མོད་ཀྱང་། དེ་ཙམ་གྱིས་མི་ཆོག་
པས། རིགས་པ་དྲུག་བཅུ་པའི་འགྲེལ་པ་ལས། ས་གསུམ་མི་རྟག་པ་ཉིད་ཀྱི་མེ་རབ་ཏུ་འབར་
བ་ན་འདུག་པ་ནི། ཁྱིམ་རབ་ཏུ་འབར་བའི་ནང་དུ་ཆུད་པ་བཞིན་དུ་ངེས་པར་དེ་ལས་འདའ་
བར་འདོད་ཅིང་། ཞེས་གསུངས་པ་དང༌། ཇི་ལྟར་བཙོན་ནི་བཙོན་ར་ལས། །ཤེས་སོགས་
སྔར་དྲངས་པ་ལྟར་མེ་འབར་བའི་ཁྱིམ་དུ་ཚུད་པ་དང་། བཙོན་རར་ཚུད་པའི་བཙོན་པ་དེ།
གནས་དེ་དག་མི་འདོད་ཅིང་། དེ་དག་ནས་ཐར་བར་འདོད་པའི་བློ་ཅི་ཙམ་སྐྱེ་བ་དེ་ལྟ་བུའི་བློ་
ཚོད་ཙམ་དུ་བསྐྱེད་པར་བྱ་ཞིང་། དེ་ནས་ཀྱང་ཇེ་འཕེལ་དུ་བཏང་དགོས་སོ། །བསམ་པ་འདི་
ཤར་བ་གསུང་བ་ལྟར། སིངས་སྐྱུར་ལ་བཏབ་པའི་ཕྱེ་བཞིན། ཁ་ན་ཡམ་མེ་བ་ལ་མི་འོང་། དེ་
183



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
..:བཞིན་དུ་འཁོར་བའི་རྒྱུ་ཀུན་འབྱུང་ལ་མི་འདོད་པར་ལྟ་བ་ཡང་ཁ་ཆོས་སུ་ཡམ་མེ་བྱས་ནས།
དོན་ལ་མི་སྒོམ་པ་ཞིག་འདུག་གསུངས་ཏེ་མད་དོ། །དེ་ལྟར་ན་སྡུག་བསྔལ་འགགས་པའི་
འགོག་པ་ཐར་པ་དོན་གཉེར་གྱི་ལམ་ལ་འབད་ན། སྐྱེས་བུ་འབྲིང་གི་ཆོས་སྐོར་འདི་རྣམས་ལ་
གདམས་པའི་མཐིལ་དུ་བཟུང་ནས་ཀུན་སློང་ལ་ལེགས་པར་རྟོག་ཅིང་བླང་དོར་བྱེད་པ། བྲམ་
ཟེ་སྒྲ་མཁན་དང་། འབན་གུང་རྒྱལ་དང་། ཀྱི་པེ་གྲགས་རིན་དཔོན་སློབ་ལྟ་བུ་རེ་འོང་བ་ཡིན་
ནོ། །དེ་ལ་བྲམ་ཟེ་སྒྲ་མཁན་གྱིས། རང་སེམས་དགེ་མི་དགེ་ལ་རྡེའུ་དཀར་ནག་བཞག་པས།
དང་པོར་ནག་པོ་རྐྱང་བྱུང་། སྙིང་རུས་བསྐྱེད་ནས་སྤང་བླང་བྱས་པས། བར་དུ་ཕྱེད་མ་ཙམ་
བྱུང་། སླར་ཡང་འབད་པས་དཀར་པོ་རྐྱང་བྱུང་ཟེར། འབན་གུང་རྒྱལ་གྱིས་འཕན་ཡུལ་དུ་ཞོ་
སྟོན་ཞིག་བྱུང་བའི་དུས་སུ། གྲལ་སྐེད་ཙམ་ན་བཞུགས་ཡོད་པ་ལ། གྲལ་གོང་མ་རྣམས་ལ་ཞོ་
བཟང་པོ་འདྲེན་གྱིན་འདུག་པས། ཁོང་གི་ཐུགས་ལ་ཞོ་དགའ་མོར་འདུག་སྟེ། ངའི་སྐལ་བ་
རང་འདི་ནས་མི་ཐོབ་པ་འདྲ་སྙམ་པ་དེ་བྱུང་བ་ལ། དེ་མ་ཐག་དྲན་པས་ཟིན་ནས། ཞོ་འཐུང་
དད་ཅན་ཁྱོད་ཀ་དགོངས་ཏེ་ཕོར་པ་སྒྲུབ་ནས་བཞུགས་པས། ཕྱག་བདེ་བ་དེས་དགེ་སློང་ཞོ་
མཆོད་པར་ཞུ་བྱས་པས། གཉེས་པོ་ཁོས་ད་ཀྱི་རང་འཐུངས་གསུངས་ནས་གསོལ་དུ་མ་འདོད་
ཟེར་རོ། །ཁོང་གི་དེ་རང་འདོད་དུ་ཅུང་ཟད་འགྲོ་མོད། དགེ་སློང་རྣམ་དག་གི་སྟོན་སྐལ་
མཉམ་པོ་ཙམ་དོན་དུ་གཉེར་བ་ལ་མི་དགེ་བ་རུ་འགྲོ་བའི་ཆ་ནི་ཅི་ཡང་མེད་པས། དེ་ཙམ་ལ་
ཡང་སྐྱོན་དུ་བྱས་ནས་སྤོང་བར་གདའ་བས་ཤིན་ཏུ་ངོ་མཚར་ཆེ། ད་ལྟ་ནི་མི་དགེ་བ་ཆེ་རབ་
ཀྱང་སློང་བའི་ངེས་པ་མི་འདུག་གསུངས་སོ། །ཡང་སར་ཐང་ན། ཀྱི་སེ་གྲགས་རིན་བྱ་བའི་
བཙུན་ཆུང་ཤེས་རབ་ཅན་ཅིག་ཡོད་པས། ཉིན་ཅིག་ཕྱི་དྲོའི་ཟས་ཤིག་ཟ་སྙམ་ནས་ཟན་བརྫིས་
པས། སློབ་དཔོན་ཡིད་ལ་མེད་ལ་ཕེབས་འབྱུང་བས་བསྐྱོན་གྱིས་དོགས་ནས། ལྷ་བཤོས་བྱས་
ནས་དཀོན་མཆོག་གི་དྲུང་དུ་ཕུལ་བས། སློབ་དཔོན་ཐེ་ཚོམ་དུ་གྱུར་ནས་ཅང་མ་གསུངས།
ཡང་ཉིན་ཅིག་ཟ་ཡིན་ཡོད་པས་སློབ་དཔོན་ཕེབས་བྱུང། དེར་རྫུས་ནི་མེད་བསྐྱོན་སྙན་ནས་
འཇིགས་ཀྱིན་ཡོད་ཙ་ན། ཅི་ཡང་མི་གསུང་བར་གཟིམས་ཁང་དུ་བྱོན་སོང་། དེར་ཅི་མཛད་
བལྟ་རུ་ཕྱིན་པས། སྤྱན་ཆབ་ཉི་ལི་ལི་བཤུམས་ཀྱིན་འདུག །ཁོའི་བསམ་པ་ལ། ང་ལ་ལྟུང་བ་
འདི་ཙམ་རེ་བྱུང་བ་ཡང་ཐུགས་ཀྱིས་མ་བཟོད་པར་བཤུམས་པར་འདུག །འདི་འདྲའི་སློབ་
དཔོན་གྱི་ཐུགས་དང་འགལ་བ་བྱས་སྙམ་ནས། ཉེས་པ་ཕྲ་ཞིང་ཕྲ་བས་མ་གོས་པའི་བཙུན་པའི་༩
184



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཚད་ཅིག་བྱུང་། འདི་ཚེ་རིང་ནི་སྣར་ཐང་མཁན་པོ་རབ་ཅིག་འོང་བ་འདུག་ཟེར་བ་བྱུང་། དེའི་
གཏམ་ཀུན་སྤངས་གྲགས་རྒྱལ་གྱི་དྲུང་དུ། དགེ་བཤེས་མང་པོས་གླེང་བས། བཙུན་ཆུང་ངོ་
མཚར་ཆེ་ཟེར། ཀུན་སྤང་པ་ན་རེ། དེ་བས་ཀྱང་སློབ་དཔོན་རང་ངོ་མཚར་ཆེ་ཟེར་ཏེ་ཤིན་དུ་
མད་དོ། །ད་ལྟ་སློབ་མ་ལ་ཚེ་འདིའི་མི་འདོད་པ་བྱུང་བ་ལ་ཐུགས་ཁྲལ་མཛད་པའི་སློབ་དཔོན་
མང་སྟེ། སློབ་མ་ལ་ལྟུང་བ་ཕྲ་མོ་བྱུང་བ་ལ་ཐུགས་ཁྲལ་མཛད་པའི་སློབ་དཔོན་རང་མི་སྲིད་པའི་
ཚོད་དུ་འདུག་གོ །མདོར་ན། འཁོར་བའི་རྩ་བ་སྡུག་བསྔལ་ཀུན་འབྱུང་དང་། །ལུགས་འབྱུང་
ལུགས་ཟློག་རྟེན་འབྲེལ་བཅུ་གཉིས་ལ། །ལེགས་པར་བརྟགས་ཤིང་དཔྱད་ནས་འཇུག་ལྡོག་
གིས། །འཁོར་བའི་གཞི་རྩ་ཆོད་ཅིག་སྙིང་རུལ་ལོ། །ཞེས་ཡང་ཡང་བརྗོད་ཅིང་བསྒོམ་པར་
བྱའོ། །
གསུམ་པ་དེ་ལ་ལོག་རྟོག་བསལ་བ་ནི། གལ་ཏེ། འཁོར་བ་ལ་ཡིད་ཤིན་ཏུ་འབྱུང་ཞིང་
སྐྱོ་བ་བསྒོམས་ན། ཉན་ཐོས་ལྟར་འཁོར་བར་ཞུགས་པ་ལ་མི་དགའ་བའི་ཕྱིར་ཞི་བའི་མཐར་པ
ལྟུང་བས་སྐྱོ་བ་སྒོམ་པ་ནི་ཐེག་དམན་ལ་མཛེས་ཀྱི། བྱང་ཆུབ་སེམས་དཔའ་ལ་ནི་དེ་སྒོམ་པར་
མི་རིགས་ཏེ། གསང་བ་བསམ་གྱིས་མི་ཁྱབ་པའི་མདོ་ལས། བྱང་ཆུབ་སེམས་དཔའ་རྣམས་ནི་
སེམས་ཅན་ཡོངས་སུ་སྨིན་པ་ཉིད་ཉེ་བར་བཟུང་ནས། འཁོར་བ་ལ་ཕན་ཡོན་དུ་བལྟ་བ་དེ་ལྟར་
ནི་ཡོངས་སུ་འདས་པ་ཆེན་པོ་མ་ལགས་སོ། །ཞེས་དང་། གལ་ཏེ་བྱང་ཆུབ་སེམས་དཔའ་
འཁོར་བའི་སྤྱོད་ཡུལ་ལ་སྐྲག་ནས་ནི། སྤྱོད་ཡུལ་མ་ལགས་པར་ལྟུང་ངོ་། །ཞེས་དང་། བཅོམ་
ལྡན་འདས་ཉན་ཐོས་རྣམས་ནི་འཁོར་བའི་སྤྱོད་ཡུལ་ལ་སྐྲག་པར་འགྱུར་ལགས་ཀྱི། བྱང་ཆུབ་
སེམས་དཔའ་རྣམས་ནི་སླར་འཁོར་བ་དཔག་ཏུ་མེད་པ་ཡོངས་སུ་འཛིན་པར་བྱེད་པར་འགྱུར་བ་
ལགས་སོ། །ཞེས་གསུངས་པའི་ཕྱིར་རོ་ཞེ་ན། འདི་ནི་མདོའི་དོན་ཕྱིན་ཅི་ལོག་ཏུ་བཟུང་བའི་
ནོར་བ་ཆེན་པོ་སྟེ། འདི་ལྟར་འཁོར་བ་ལ་སྐྱོ་བར་མི་བྱ། ཞེས་གསུངས་པའི་དོན་ནི། ལས་
དང་ཉོན་མོངས་པའི་དབང་གིས་སྲིད་པར་འཁྱམས་པའི་སྐྱེ་རྒ་ན་འཆི་སོགས་ཀྱི་སྡུག་བསྔལ་ལ་
ཡིད་འབྱུང་མི་བྱ་བར་སྟོན་པ་་པ་མ་ཡིན་གྱི་བྱང་ཆུབ་སེམས་དཔས་འགྲོ་བའི་དོན་དུ་འཁོར་བའི་
མཐའི་བར་དུ་བྱང་སེམས་ཀྱི་སྤྱོད་པ་ལ་སློབ་པར་གོ་ཆ་དགོས་པ་ན། འགྲོ་བའི་སྡུག་བསྔལ་
ཐམས་ཅད་བསྡོམས་པ་སྐད་ཅིག་རེ་རེ་ལ་ལུས་དང་སེམས་ལ་བབ་ཀྱང་དེ་དག་གིས་ཡིད་སྐྱོ་ཞིང་
དྲེད་པ་མེད་པར་སྤྱོད་པ་རླབས་ཆེན་པོ་རྣམས་ལ་སྤྲོ་བའི་བརྩོན་འགྲུས་རྩོམ་པ་ལ་འཁོར་བ་མི་སྐྱོ་
185
SA



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།N
༔བར་གསུངས་པའི་ཕྱིར་རོ། །དེ་སྐད་དུ་ཡང་དབུ་མ་སྙིང་པོ་ལས། སྐྱོན་མཐོང་ཕྱིར་ནི་སྲིད་པ་
མིན། །བརྩེ་ཕྱིར་མྱ་ངན་འདས་མི་གནས། །གཞན་དོན་སྒྲུབ་ཕྱིར་བརྟུལ་ཞུགས་ཅན། །སྲིད་
པ་ན་ཡང་གནས་པར་བྱེད། །ཅེས་གསུངས་སོ། །གཞན་ཡང་ཚུལ་འདི་ནི་གསང་སྔགས་བླ་ན་
མེད་པ་ལ་ཡང་དགོས་ཏེ། སྤྱོད་བསྡུས་སྒྲོན་མེ་ལས། རིམ་པ་འདིས་ཤིན་ཏུ་སྤྲོས་པ་མེད་པའི་
སྤྱོད་པ་ལ་འཇུག་པར་བྱའོ། །དེའི་རིམ་པ་ནི་འདི་ཡིན་ཏེ། དེ་ལ་དང་པོ་ཁོ་ནར་སྒྲུབ་པ་པོས་
འཁོར་བ་ཐོག་མ་མེད་པ་ཅན་གྱི་སྡུག་བསྔལ་དྲན་པར་བྱས་ལ། མྱ་ངན་ལས་འདས་པའི་བདེ་བ་
འདོད་པས་འདུ་འཛི་ཐམས་ཅད་ཡོངས་སུ་སྤང་བར་བྱ་ཞིང་། ཐ་ན་རྒྱལ་སྲིད་ཀྱི་དབང་ཕྱུག་ལ་
ཡང་སྡུག་བསྔལ་གྱི་འདུ་ཤེས་བསྒོམ་པར་བྱའོ། །ཞེས་འཕགས་པ་ལྷས་གསུངས་པའི་ཕྱིར་རོ། །
སྲིད་ལ་ཡིད་འབྱུང་རྣམ་གྲོལ་དོན་གཉེར་རྣམས། ། མང་དུ་ཐོས་དང་ཚུལ་བཞིན་མི་གྲུབ་
ཅིང་། །འདོད་ཡོན་རྣམ་གཡེང་འདུ་འཛི་བསྟེན་པ་ན། །བདག་གི་སྙིང་ནི་རུལ་བར་གདོན་མི་
ཟ། །ཞེས་སོ། །
བཞི་པ་འཁོར་ བ་ ཟློག་ པའི་ ཐབས་ ལ་ དགུ། དོའུ་ལྟ་བུའི་འདུ་ཤེས་དང་།
འཁོན་པ་ལྟ་བའི་འདུ་ཤེས་དང་། སྤྲང་པོ་ལྟ་བུའི་འདུ་ཤེས་དང་། བརྙས་པ་ལྟ་བུའི་འདུ་ཤེས་
དང་། ནད་པ་ལྟ་བུའི་འདུ་ཤེས་དང་། འཁྱམས་པ་ལྟ་བུའི་འདུ་ཤེས་དང་། བོར་བ་ལྟ་བུའི་
འདུ་ཤེས་དང་། གཡེངས་པ་ལྟ་བུའི་འདུ་ཤེས་དང་། བཙོན་ར་ལྟ་བུའི་འདུ་ཤེས་དང་དགུ་
མངོན་དུ་བྱའོ། །དང་པོ་དོའུ་ནི། ཕ་དང་མ་ནི་མེད། ཟས་ནོར་ནི་མི་ལ་ཤོར། རང་སྡོད་པའི་
གནས་དེ་ཡང་གཞན་གྱི་ཡིན་ཟེར་ནས། ད་ལྟ་དེང་གོག་ཁ་རལ་ཞིག་ལ་འཁྲིས་པའི་དོ་ཕྲུག་སྤུན་
འདྲ། མི་བསམ་ཡོད་ཚོས་མཐོང་ན་མཆི་མ་འཆོར་བ་འདྲ་བ་དེ། ཅུང་ཟད་ཚར་ནས་མནོ་
བསམ་སྐྱེས་པའི་ཚེ། ཕོ་ང་འདྲ་ཞིག་འོང་བ་ཕ་དང་མ་ནི་མེད། ཟས་ནོར་ནི་མི་ལ་ཤོར།
གནས་འདིའང་ངའི་ཡིན་ཏེ་གཞན་གྱིས་འཕྲོག་པར་འདུག །ད་དེང་གོག་ཁ་རལ་བ་འདིར་
བསྡད་ནས་ཀྱང་ཡི་མུག་པ་ལས་མི་འདུག་པས། ག་ཤེད་དུ་འཐོམས་ནས་འགྲོ་སྙམ་དུ་སེམས པ་སྐྱོ་
ཕྱེ་དེ་འདུག་པ་བཞིན་དུ། འུ་ཅག་ལ་ཡང་མགོན་དང་སྐྱབས་ནི་མེད། དགེ་ལེགས་ཀྱི་ནོར་ཐན་
ཐུན་ཡོད་པ་ནི་ལས་ཉོན་གྱི་དགྲ་ལ་ཤོར། སྔོན་ཚངས་པ་དང་བརྒྱ་བྱིན་གྱི་དཔལ་ཡང་ཐོབ་སྟེ་
ཡིད་བརྟན་མ་ཐུབ། ད་འཁོར་བའི་ཁང་སྟོང་ཁ་རལ་འདིར་བསྡད་ཀྱང་ཡི་མུག་པ་ལས་མི་
འདུག་པས། འདི་མིན་ག་ཤེད་ཅིག་ཅིག་ཏུ་ངོས་འཐོམས་རྒས་འགྲོ་སྙམ་དུ་སྐྱོ་ཕྱེད་དེ་བྱས་ཏེ།;
186



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བའཕགས་པ་ཚོ་སྤྱན་ཆབ་འཆོར་བའི་དྭའུ་ཕྲུག་མགོ་མ་ཐོན་ང་འདྲ་ཅིག་འོང་བ་སྙམ་དུ་བསམས་
ནས། ཐབས་ཤེས་ཕ་མ་གཉིས་དང་རིང་ནས་བྲལ། །དགེ་ལེགས་ནོར་རྣམས་ལས་ཉོན་གཉིས་
གྱིས་འཕྲོག །འཁོར་བའི་ཁང་སྟོང་ཁ་རིལ་འདི་ཉིད་དུ། །ཐོག་མེད་དུས་ནས་འཁྱམས་པས་
བདག་ཡིད་སྐྱོ། །ཞེས་བརྗོད་ཅིང་དོན་བསམ་པར་བྱའོ། །
གཉིས་པ་འཁོན་པ་ལྟ་བུའི་འདུ་ཤེས་ནི། གཅིག་མིན་གཉིས་མིན་ཐམས་་ ཅད་དང་
འཁོན་ནས། དགའ་མཁན་མི་གཅིག་ཀྱང་མེད་པར། མི་གྲལ་ཙམ་དུ་ཡང་མི་ཚུད་པའི་མི་
གཤིས་ངན་ཅན་དེ། རེ་ཞིག་ནས་མནོ་བསམ་སྐྱེས་པའི་ཚེ། ཕ་ང་འདྲ་ཞིག་འོང་བ། དགའ་
མཁན་ནི་མི་གཅིག་ཀྱང་མེད། གང་དུ་ཕྱིན་ཀྱང་མི་གྲལ་དུ་ནི་མི་ཚུད། སྔར་དུ་མི་དགའ་ལྷ་
དགའ་ཞིག་བྱས་པས་ཆོག་པ་ཡོད་དེ་ནི་མ་བྱས། ད་ང་ཇི་ཙུག་བྱེད་སྙམ་དུ་བློ་མི་བདེ་ཀ་རེ།
སེམས་སྐྱོ་ཕྱེད་དེ་འདུག་པ་བཞིན་དུ། འུ་ཅག་ཀྱང་སངས་རྒྱས་བྱང་སེམས་ཐམས་ཅད་ཀྱི་
གསུང་དང་ནི་ཅི་འགལ་བྱས། དེ་སྟོབས་ཀྱིས་བཀའ་བརྒྱུད་གྱི་མི་གྲལ་དུ་ནི་མི་ཚུད། སྔར་དུ་
སངས་རྒྱས་སྲས་བཅས་ཐམས་ཅད་མཉེས་པར་བྱས་པས་ཆོག་པ་ཞིག་ཡོད་དེ་ནི་མ་བྱས། གཡོ་
མ་ལེགས་ཀྱི་ཆང་སྐྱུར་སེ་ཤོ་ད་ང་འདྲ་ཅིག་འོང་བ། ད་ཇི་ཙུག་བྱེད་སྙམ་སེམས་སྐྱོ་ཕྱེད་དེ་བྱས་
ལ། དགེ་ལེགས་དད་པའི་གདུང་ཤུགས་མེད་པའི་འཐུས། །མཁས་གྲུབ་འཕགས་པའི་ཚོགས་
དང་གཏན་འཁོན་བྱས། །བསོད་ནམས་དགེ་ཚོགས་འཁོར་མཁན་བདག་ལ་མེད། །ལས་ངན་
འདམ་དུ་བྱིང་བ་ང་འདྲ་ཞིག །ཅེས་བརྗོད་ཅིང་དྲག་ཏུ་བསམ་པར་བྱའོ། །གསུམ་པ་སྤྲང་པོ་
ལྟ་བུའི་འདུ་ཤེས་ནི། ནང་བཟར་མེད་ནུབ་བགོར་མེད། དབྱར་མགོ་ཆུ་རྙིང་པར་ཐིག །
དགུན་གྲང་བས་ཁ་འདར་ཡེད་ཡེད་སྦག །ཟས་སྒོ་བརྒྱབ། ཉལ་ས་སྲུང་འགུག་ཏུ་བྱས་ཏེ། ས་
རྡོའི་སྟན་བཏིང་། བག་ཆག་གི་རྔས་བཅུག །ཉལ་རོགས་ཁྱི་ལ་འཆོལ་བའི་སྤྲང་པོ་དེས། ཕྱུག་
ཕྲུག་རྣམས་ཉིན་མོ་ཟས་གང་ཞིམ། ནུབ་མོ་མལ་གང་སྐྱིད། སྐབས་སུ་བབ་པའི་འཆོར་སྒེག །
དུས་དང་བསྟུན་པའི་ཟས་གོས། གྲོགས་དགའ་བཞིའི་བུན་ལོང་དང་བཅས་པས། གནས་
སྐབས་ཀྱི་སྟོན་མོ་བཟང་པོ་སྦྱར་ཏེ། ཉམས་དགའི་གླུ་གཞས། བསོད་ནམས་ཀྱི་བདེ་སྐྱིད།
དཔལ་འབྱོར་གྱི་ཡོ་ལང་དག་གིས་ཉིན་དུས་འདའ། དྲོ་འཇམ་བདེ་མོའི་མལ་དུ་སེམས་མཐུན་
གྱི་ཉལ་གྲོགས་ཀྱིས་མཚན་མོའི་དུས་འདའ་བ་སོགས་མཐོང་ཙ་ན། ཕ་ང་འདྲ་ཞིག་འོང་བ། ཁོ་
ཀུན་བསགས་རྒྱབ་ཅན་ཚོ་ལ་བདེ་སྐྱིད་འདི་ཙམ་འདུག་སྟེ། ཚོགས་མ་བསགས་པའི་མི་ལུས་ཡི་
187



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
དྭགས་མགོ་ངའི་མི་ཚེ་འདི་རང་ལ་ཅི་འདྲ་ཞིག་འོང་། ཚེ་ཇི་སྐད་འབྱིད་པ། ང་རང་འདི་བས་
ག་ཤེད་ཕྱིན་ཏེ་ཤི་བ་ངོས་དྲག་པ་འདྲ་སྙམ་དུ་སེམས་སྐྱོ་ཕྱེད་དེ་འདུག་པ་བཞིན་དུ། འུ་ཅག་
ཀྱང་ཚོགས་གཉིས་ཀྱི་བཟའ་བགོ་ནི་མེད། ལས་ཉོན་གྱི་ཚ་གྲང་གིས་གདུང་། ཟ་ས་འཕགས་
པའི་སྒོ་བརྒྱབ། ཉལ་ས་འཁོར་བའི་སྲང་འགུག་ཏུ་བཅས་ཏེ། སེམས་གནོང་འགྱོད་ཀྱི་སྟན་ས་
རྡོ་ལ་བྱས། དམ་ཚིག་ཉེས་ལྟུང་གི་བག་ཆག་སྔས་སུ་བཅུག ཉལ་རོགས་སྡིག་སྒྲིབ་ཀྱི་ཁྱི་རྒན་
རྣམས་ལ་འཆོལ་དགོས་པ། ཁོ་ཀུན་འཕགས་པ་རྣམས་ལ་ཐར་པའི་བདེ་སྐྱིད་འདི་ཙམ་འདུག་
སྟེ། ཚོགས་མ་བསགས། སྡིག་སེམས་བཀོར་རྐྱལ་མཁན་ངའི་ཚེ་འདི་རང་ཇི་སྐད་བྱས་ནས་
འབྱིད་པ། འདི་བས་ག་ཤེད་དུ་ཕྱིན་ལ་ཤི་བ་ངོས་དྲག་གམ་སྙམ་དུ། སེམས་སྐྱོ་ཕྱེད་དེ་བྱས་ལ།
ཚོགས་གཉིས་ཟས་ལ་སྤྱོད་པའི་སྐལ་མེད་བདག །བག་ཡོད་ཁྲེལ་དང་ངོ་ཚའི་གོས་དང་བྲལ། །
འཁོར་བའི་སྲང་མདོར་ལས་ངན་སྟན་བཏིང་ནས། །ཐོག་མེད་དུས་ནས་ཉལ་བས་བདག་ཡིད་
སྐྱོ། །ཞེས་བརྗོད་ཅིད་དྲག་ཏུ་བསམ་མོ། །
བཞི་པ་བརྙས་པ་ལྟ་བུའི་འདུ་ཤེས་ནི། གྲོང་ཁྱེར་ཆེན་པོ་ཞིག་གི་དབུས་སུ། ནོར་དུམ་
ཞིག་ནི་བཟུང་། གཉེན་དང་འདུན་ནི་མེད། ནན་ཏར་ཁ་ཞན་པའི་མི་འོས་མེད་ཅིག་ལ། ཡར་
དཔོན་རིགས། བར་ཁྱིམ་མཛེས། མར་སྤྲང་པོ་ཀླད་ཁྱེར་ལ་སོང་བ་ཞིག་ཡན་ཆད་ཐམས་ཅད་
ཀྱིས་བརྙས་ནས། ཇག་ཁྱེར་གྱི་འཕྲོག་ས། ཉམས་ཆུང་གི་རྐུ་ས། ཀུན་གྱི་བརྙས་ས། སྟེས་
ངན་གྱི་འབོར་ས། ཆུ་ངན་གྱི་བསྐྱིལ་ས། ཁ་ཞན་སྒོ་དམན་དེ། ཇི་ཞིག་ནས་སྡུག་ཐག་ཆད་དེ།
ཕ་ང་འདྲ་ཅིག་འོང་བ། སྐྱོར་མཁན་ལག་པ་ཙམ་མམ། འགེབས་མཁན་ཤོ་བདེ་བ་ཙམ་ཞིག་
གི་གཉེན་བཤེས་ནི་མེད། ཟས་ནོར་སྤར་གང་པོ་འདི་ཐམས་ཅད་ཀྱི་མིག་ལ་བཏགས་ནས། 
།
ཀུན་གྱིས་མནར་བའི་ཡུལ་འདིར་སྡོད་དུ་མི་འཛུད་པར་འདུག་པས། ནོར་རྫས་ཧོབ་ཅིག་པོ་
འདི་མེད་པར་བཏང་། ཁྱིམ་གོག་འདི་མེ་ལ་བསྲེགས་ལ། ག་ཤེད་ཅིག་འཁྱམས་འགྲོ་དགོས་
པར་འདུག་སྙམ་ནས་སེམས་སྐྱོ་ཕྱེད་དེ་འདུག་པ་བཞིན་དུ། འུ་ཅག་ཀྱང་། འཁོར་བའི་གྲོང་
ཁྱེར་ཆེན་པོའི་དབུས་ན། བདག་སྲེད་སྤར་གང་བཟུང་ནས། བདག་འཛིན་ལ་ ཤི་ སྤར་
འཐམས་པས། ངན་སོང་གསུམ་གྱིས་དུས་རྒྱུན་དུ་མནར་བ་ལ། སྦྱིན་ཁྲིམས་ཀྱི་སྐྱོར་མཁན་གྱི་
གཉེན་བཤེས་ནི་མེད། བདག་མེད་རྟོགས་པའི་ཤེས་རབ་ཀྱིས་ལྟག་མ་ཆོག་པའི་རིན་ལ་འཁོར་
བ་འདིར་སྡུག་འཁྱམས་ལ་འགྲོ་བར་འདུག་པས། བདག་སྲེད་སྤར་གང་བ་འདི་རླུང་ལ་བསྐུར་.
188



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ། །
ལ། ལས་ངན་སྣ་ཚོགས་ཀྱིས་གདུང་བའི་གོང་སྐྱ་ཕོ་རེང་བ་ང་། ག་ཤེད་ཅིག་འགྲོ་སྙམ་དུ་
སེམས་སྐྱོ་ཕྱེད་དེ་བྱས་ལ། རིགས་དྲུག་འཁོར་བའི་གྲོང་ཁྱེར་ཆེན་པོའི་དབུས། །བདག་འཛིན་
སྲེད་པའི་ནོར་ལ་ཆགས་ཞེན་ནས། །ངན་སོང་སྡུག་བསྔལ་དྲག་པོས་མནར་བ་བདག །སྦྱིན་
ཁྲིམས་གཉེན་དང་བྲལ་བས་བདག་ཡིད་སྐྱོ། །ཞེས་བརྗོད་ཅིང་བསམ་མོ། །ལྔ་པ་ནད་པ་ལྟ་
བུའི་འདུ་ཤེས་ནི། ནད་དྲག་པོས་ཐེབས་ནས། མལ་ཇི་ལྟར་བཅས་ཀྱང་བདེ་བ་མེད། གཏམ་
ཇི་ལྟར་སྨྲས་ཀྱིས་ཚིག་པ་ཟ། ཟས་ཇི་ལྟར་ཟོས་ཀྱང་ཞིམ་པ་མེད། གཟེངས་ཇི་ལྟར་བསྟོད་ཀྱང་
དབང་ཡུལ་ཉམས། གཉེན་བཤེས་མཆི་མ་ཅན་གྱིས་མཐའ་བསྐོར། ཉིན་མི་འཁྱོལ་མཚན་མི་
འཁྱོལ་བའི་ནད་དྲག་པོ་ཐེབས་པའི་མི་དེ། །བསགས་པའི་ནོར། །བརྩིགས་པའི་མཁར་ཐམས་
ཅད་ལ་ཡི་ཆད་ནས། ཕ་འདིར་འཚོགས་ཀྱི་གསེབ་ན་ང་འདྲ་ཞིག་འོང་བ་སྙམ་དུ། སེམས་སྐྱོ་
ཕྱེད་དེ་འདུག་པ་བཞིན་དུ། འུ་ཅག་ཀྱང་། འཁོར་བའི་གནས་མལ་ཆེན་པོར་ནི་འགྱེལ།
འདོད་ཆགས་ཀྱི་གྲང་གཞི་ཚབས་ཆེན་ནི་ལྷགས། དེ་སྟོབས་ཀྱིས་གྲང་དམྱལ་གྱི་ཟུག་གཟེར་ནི་
སངས་དུས་མེད། ཞེ་སྡང་གི་ཚད་པ་དྲག་པོ་ནི་འབར་ཏེ། དེ་སྟོབས་ཀྱིས་ཚ་དམྱལ་གྱི་ཟུག་ཟེར་
ནི་སངས་དུས་མེད། གཏི་མུག་གི་རླུང་ཤུགས་དྲག་པོ་ནི་ལངས། དེ་སྟོབས་ཀྱིས་འཁོར་བ་
མཐའ་དག་གི་སྡུག་བསྔལ་ལ་འཆད་དུས་མེད། འདོད་ཡོན་གྱི་མལ་ལ་ཇི་ཙམ་སྤྱད་ཀྱང་བདེ་
དུས་ནི་མེད། གྲོགས་བཤེས་གཉེན་དམ་པའི་གཏམ་ལ་ནི་ཚིག་པ་ཟ། དམ་ཆོས་ཟབ་དགུའི་ཁ་
ཟས་ནི་ཡི་གར་མི་འོང་། དབུགས་ཐེངས་རེ་ཙམ་བདེ་ཡང་། རང་ཤུགས་ཀྱིས་དགེ་བའི་དབང་
པོ་ཐམས་ཅད་ནི་ཉམས། མིག་ཐེབས་རེ་ཙམ་སྐྱིད་ཀྱང་ངན་འགྲོའི་ཤི་མིག་ལ་ལྡོག་དུས་མེད།
ཉིན་འཁྱོལ་མེད་སྐྱེ་དགོས་ཀྱི་སྡུག་བསྔལ་ལ་ཐར་དུས་མེད། མཚན་འཁྱོལ་མེད་འཆི་དགོས་ཀྱི་
སྡུག་བསྔལ་ལས་སངས་དུས་མེད། མདོར་ན་དེ་ལྟ་བུའི་མལ་འདིར་ལོ་རེ་ལོ་གཉིས་ཙམ་འགྱེལ་
བ་མ་ཡིན་གྱི། འཁོར་བ་ཐོག་མེད་ནས་ད་ལྟའི་བར་དུ་འགྱེལ། ད་དུང་བྱེད་ཚུལ་འདི་
བལྟས་ན་མལ་དེ་ནས་ལོངས་པའི་དུས་མེད། འདི་ལྟ་བུའི་རིམས་ནད་འདི་ཡང་ལོ་རེ་གཉིས་
ཙམ་མྱོང་བ་མ་ཡིན་གྱི། འཁོར་བ་ཐོག་མེད་ནས་ད་བར་མྱོང་། ད་དུང་བྱེད་ཚུལ་འདི་ལ་
བལྟས་ན། ཟུག་གཟེར་འདི་ལ་སངས་དུས་མི་འོང་བར་འདུག སངས་རྒྱས་སྨན་པ་ནི་མྱ་ངན་
འདས། སྨན་ཁྱབ་ཁྱོབ་ཤེས་པ་མང་སྟེ་ནི་སྡུག་ཏུ་བཅུག །དམ་ཆོས་སྨན་མཆོག་ནི་ལྟོ་བས་མི་
ཐུལ། སྨན་ཁྱབ་ཁྱོབ་མང་སྟེ་ནི་དུག་དང་འདྲ། མཁས་གྲུབ་དགེ་འདུན་གྱི་གྲོགས་མཆོག་ནི་*ལ་
189



༄༅།།དཔལ་ལྡན་ས་སྐྱ་པའི་པ་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།h
•འཁོར་མཁན་མེད། སྡིག་གྲོགས་ཁྱབ་ཁྱོབ་མང་སྟེ་ནི་གཤེད་མ་དང་འདྲ། འཁོར་བའི་མལ་
ནས་ལོངས་དུས་མེད་པ་ང་འདྲ་ཞིག་འོང་བ། ངན་སོང་གི་ནད་ལ་དྲག་དུས་མེད་པ་ང་འདྲ་ཞིག་
འོང་བ། རྣམ་སྨིན་གྱི་ཟུག་གཟེར་སངས་དུས་མེད་པ་ང་འདྲ་ཞིང་འོང་བ། མདོར་ན། སངས་
རྒྱས་སྨན་པ་དེ་ནི་མྱ་ངན་འདས། །དམ་ཆོས་སྨན་མཆོག་ཟབ་མོ་ལྟོར་མི་ཆགས། །མཁས་གྲུབ་
གྲོགས་མཆོག་འཁོར་མཁན་བདག་ལ་མེད། །མགོན་སྐྱབས་མེད་པའི་ནད་པ་ང་འདྲ་ཞིག །
ཅེས་བརྗོད་ཅིང་སེམས་སྐྱོ་ཤས་ཆེན་པོ་བསྐྱེད་པར་བྱའོ། །
དྲུག་པ་འཁྱམས་པ་ལྟ་བུའི་འདུ་ཤེས་ནི། རྒྱུས་མེད་ཀྱི་ཡུལ་དུ་འཁྱམས་ཏེ། ངོ་ཤེས་པ་
གནམ་དང་ས་ལས་མེད་། གར་འགྲོའི་ཆ་ནི་མེད། ཐུག་ཕྲད་ཀྱི་ཨར་བྱག་གིས་བཅོམ་ནས་སྡུག་
འཁྱམས་ལ་སོང་བའི་མི་དེ། ལུང་སྟོང་ཞིག་ཏུ་ནི་སླེབ། དམའ་ལུང་གསུམ་གྱི་རི་དྭགས་ནི་ཤར་
ཤར་རྒྱུག །བར་ལ་ཁའི་འཇག་སྐྱ་ནི་བཤུགས་རིང་འདོན། མཐོ་གཡའ་སྤང་གི་རི་མགོ་ནི་རྒྱུང་
སོ་འཛུགས། ས་ལ་གྲོགས་མེད་ཕུ་སེ་རེ་ཙམ་ནི་ཙི་ཙི་ཟེར། མཁའ་ལ་ཟླ་མེད་ཀྱི་བྱ་རོག་རེ་ཙམ་
ཀྲལ་ཀྲལ་ཟེར། བར་ན་བཟར་མེད་ཀྱི་སྤྱང་ལྟོགས་རེ་ཙམ་ནི་བསིང་བསིང་ཟེར། ཕྱོགས་གང་
དུ་བལྟས་ཀྱང་མིག་རྒྱུ་ཟིང་ཟིང་གཡོ་བའི་བས་མཐའ་དེ་འདྲ་ཞིག་ཏུ། དགོང་ཕྱོགས་ཨ་ཐོ་ནས་
གྲིབ་སོ་ཕྱང་སོང་བ་དང་། ཕ་ང་འདྲ་ཞིག་འོང་བ། ངོ་ཤེས་པ་ནི་གནམ་དང་ས་ལས་མེད།
རྒྱུགས་འཕན་ཆས་དང་དུག་པོ་ནི་མི་ལ་ཤོར། འདི་ནས་འདིར་འགྲོའི་ལམ་གྱི་རྒྱུས་ནི་མེད། དོ་
ནུབ་ཀ་ལ་ལུང་སྟོང་འདི་རུ་རོ་གོག་བོར་དགོས་པ་ཞིག་ངེས་པར་འོང་བ་འདྲ་སྙམ་ནས་སེམས་སྐྱོ་
ཕྱེད་དེ་འདུག་པ་བཞིན་དུ། འུ་ཅག་ཀྱང་འཁོར་བའི་ལུང་སྟོང་ཆེན་པོར་འཁྱམས། སྦྱིན་
ཁྲིམས་ཀྱི་འཕན་ཆས་དུག་གསུམ་གྱི་ཇག་པས་འཕྲོག །གྲོགས་འཕགས་པའི་འདུན་དང་ནི་
བྲལ། ངན་སོང་གསུམ་གང་དུ་འགྲོ་བའི་གཏོལ་མེད་ཅིང་། དགེ་ལེགས་ཀྱི་བསོད་ནམས་དང་
བྲལ་བའི་རྐང་འཁྱམས་པོ་ང་འདྲ་ཞིག་འོང་བ་སྙམ་དུ་བསམ་ཞིང་། འཁོར་བའི་འབྲོག་ཏུ་ལས་
ངན་འཁྲུལ་པས་འཁྱམས། །དུག་གསུམ་ཇག་པས་དགེ་ལེགས་དཔལ་རྣམས་བཅོམ། །བཤེས་
གཉེན་བཟང་པོའི་གྲོགས་དང་གཏན་བྲལ་བྱུང་། །ཀྱེ་མ་ཀྱི་ཧུད་ངན་སོང་གང་དུ་འགྲོ། །ཅེས་
བརྗོད་ཅིང་དྲག་ཏུ་བསམ་པར་བྱའོ། །
བདུན་པ་བོར་བ་ལྟ་བུའི་འདུ་ཤེས་ནི། །ཁྱོས་བོར་བའི་བུད་མེད་ཕ་མིང་གིས་སྤངས་
པའམ། གྲོགས་ཀྱིས་བོར་བའི་ཚོང་པ་དགྲ་ཡུལ་དུ་ཤོར་བའམ། ཟླ་བོས་བོར་བའི་དུར་པ་སྡུག་
-, ,
190
',
༡.བ་



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
1སྐད་འདོན་པའམ། གྲོགས་ཀྱིས་བོར་བའི་རི་དྭགས་མོ་ཕྱོགས་མེད་དུ་འཐོམས་པ་ལྟར། རྗེ་
བཀའ་བརྒྱུད་ཀྱིས་བོར་བའི་འཁོར་བའི་ལུང་སྟོང་དུ་འཁྱམས་པའི་ཆོས་མེད་པོ་ང་འདྲ་ཞིག་སྐྱེ་བ་
སྙམ་དུ་བསམ་ཞིང། མདོ་རྒྱུད་ཟབ་དོན་ཉམས་སུ་མི་ལེན་ཞིང་། །རྒྱལ་བ་དགེས་པའི་ལམ་
ལས་གོལ་བོ་བདག །བཀའ་བརྒྱུད་བླ་མའི་ཞབས་རྗེས་མ་ཟིན་པར། །འཁོར་བའི་ལུང་སྟོང་
ལུས་པ་ང་འདྲ་ཞིག །ཅེས་བརྗོད་དོ། །བརྒྱད་པ་གཡེངས་པ་ལྟ་བའི་འདུ་ཤེས་ནི། ཆུ་བོ་ལ་
ལྷུང་བའི་མི་དེ། རྦ་རླབས་དྲག་པོས་གཡེངས་ཏེ། ལག་པས་འཛིན་ས་མེད། རྐང་པ་གཏད་ས་
མེད་པར་ཕྱོགས་མེད་དུ་ཁྱེར་ཏེ། གཙང་འགྲམ་གྱི་བྲག་ལ་བརྡེག་པར་འགྱུར་བ་བཞིན་དུ།
འཁོར་བའི་ཆུ་བོར་ནི་ལྷུང། ལས་ཉོན་གྱི་རྦ་རླབས་ལ་གཡེངས། འཆི་ཤུགས་ཀྱི་བསྡད་དབང་
མེད། ངན་སོང་གི་བྲག་ལ་བརྡེབ་པར་འགྱུར་བ་ང་འདྲ་ཞིག་འོང་བ་སྙམ་དུ། ཤུགས་དྲག་
འཁོར་བའི་ཆུ་ཀླུང་དྲག་པོས་ཁྱེར། །འཇིགས་རུང་ལས་ཉོན་དྲག་པོའི་རྦ་ལ་གཡེངས། །བཟོད་
མེད་ངན་སོང་གསུམ་གྱི་བྲག་ལ་བརྡབས། །སྡུག་བསྔལ་ཀློང་དུ་བྱིང་བ་ང་འདྲ་ཞིག །ཅེས་
བརྗོད་དོ། །
དགུ་པ་བཙོན་ར་ལྟ་བུའི་འདུ་ཤེས་ནི། མི་གཅེས་བསད་པའི་ཤ་བཙོན་དེ། བཙོན་ར་
འཇིགས་རུང་དུ་ནི་བཅུག ། ལྕགས་སྒྲོག་བཟང་པོས་ནི་བསྡམས། ཞགས་པ་དམ་པོས་ནི་
བཅིངས། ཉིན་སྐྱིད་མེད་ཆད་པ་སྣ་ཚོགས་ཀྱིས་བྲབ། མཚན་སྐྱིད་མེད་མི་གཙང་བའི་དོང་དུ་
སྐྱུར། མཐར་ལྕགས་ཐག་བཅུག་ནས་རྒྱལ་པོའི་ཁྲིམས་རར་ཁྱེར་ཏེ། གཤེད་མའི་ལག་ཏུ་
གཏོང་བ་དང་འདྲ་བར། འུ་ཅག་འཁོར་བ་པ་རྣམས་ཀྱང་། འཁོར་བའི་བཙོན་ར་འཇིགས་
རུང་དུ་ནི་བཅུག །ལས་ཀྱི་ལྕགས་སྒྲོག་གིས་ནི་བསྡམས། ཉོན་མོངས་པའི་ཞགས་པ་དམ་པོས་
ནི་བཅིངས། སྡུག་རྒུད་ན་རྒས་ཀྱི་ཆད་པས་ནི་གཅོད། མཐར་འཆི་བདག་གི་ཁྲིམས་ར་ཆེན་
པོར་ཁྱེར་ནས། གཤིན་རྗེའི་གཤེད་མ་རྣམས་ཀྱི་ལག་ཏུ་གཏད་ནས། གསོད་གཅོད་བཙོ་
བསྲེགས་ལ་སོགས་པའི་སྡུག་བསྔལ་སྣ་ཚོགས་ཀྱིས་ཉིན་མཚན་མེད་པར་མནར་བ་ང་འདྲ་ཞིག་
འོང་བ། མདོར་ན་དེ་ལྟ་བུའི་བཙོན་ར་འཇིགས་རུང་འདིར་ཡང་། ལོ་རེ་ལོ་གཉིས་ཙམ་བཟུང་
བ་མ་ཡིན། འཁོར་བ་ཐོག་མེད་ནས་ད་ལྟའི་བར་དུ་བཟུང་སྟེ། མི་བསད། ནོར་བརྐུས། བྱི་
རྒྱུགས་པ་རྐྱང་གིས་བཙོན་དུ་བཟུང་བ་གྲངས་མི་ཆོད། ལྕགས་མཁར་སྒོ་མེད་ཀྱི་ནང་དུ་བཙོན་
དུ་བཟུང་ནས་བསྡད་པ་ཡང་བསམ་ལས་འདས། ནོར་ཕྱིར་དུ་གྲི་རུ་ཤི་བའི་རུས་པ་སྤུངས་ན་
191



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ལུང་པར་མི་ཤོང་། བྱམས་པའི་གཉེན་བཤེས་ཤི་ནས་ངུས་པའི་མཆི་མ་བསགས་ན་རྒྱ་མཚོ་བས་
མང་། ཁྱོ་ཤི་ནས་ཡུགས་ས་བྱས་པའི་སྐྲ་བསགས་ན་ནམ་མཁར་མི་ཤོང། དམག་བརྒྱབ་ནས་
མི་ནོར་ཤོར་བའི་སྣ་གྲངས་བསགས་ན། ས་གཞི་འགགས་པའི་ཚོད་ཡིན། དེ་ལྟ་བའི་བཙོན་
དང་ཆད་ལས་འདིའང་ལོ་རེ་ལོ་གཉིས་ཙམ་བཅད་པ་མ་ཡིན། འཁོར་བ་ཐོག་མེད་ནས་ད་ལྟའི་
བར་དུ་བཅད། ཤི་བའི་སྡུག་ཟན་བསགས་ན་རི་རབ་པས་ཀྱང་མཐོ། དམྱལ་བར་སྐྱེས་ནས་མེ་
ལ་བསྲེགས་པའི་སྡུག་བསྔལ་འདི་མ་མྱོངས་བྱ་བ་མེད། དེ་བཞིན་དུ། གྲང་དམྱལ་དུ་འཁྱགས་
པའི་སྡུག་བསྔལ་དང་། ཕྱི་སྒྲིབ་ཅན་དུ་སྐྱེས་ནས་ལུང་སྟོང་རྒྱུགས་པ་དང་། ཡན་ལག་ཁྲག་རལ་
དུ་སོང་བ་དང་། ནང་སྒྲིབ་ཅན་དུ་སྐྱེས་ནས་ལུས་འགྱེལ་བ་དང་། བཀྲེས་པ་དང་སྐོམ་དྲགས་
ནས་ངུས་པ་དང་། ཟས་སྒྲིབ་ཅན་དུ་སྐྱེས་ནས་རྣག་ཁྲག་འཐུངས་པ་དང་། མེ་མ་མུར་ལ་ཕྱིན་
པ་དང། དུད་འགྲོར་སྐྱེས་ནས་བསད་པ་དང་། བཤའ་བའི་ཕྱིར་དུ་མཚོན་འདི་འདྲ་ཞིག་མ་
བརྒྱབ་བྱ་བ་མེད། གཡང་འདི་ལ་མ་སྐྱུར། རྒྱུ་འདི་ལ་མ་བཟུང་། མཐའ་འདི་ལ་མ་བཟུང་བྱ་
བ་མེད། དཔེར་ན་ལུག་ཏུ་སྐྱེས་ནས་ཚིགས་སྙིང་བརྒྱབ་པ་དང་། ཁ་བཏུམས་པ་དང༌། ཁོང་
ལག་བཏང་ནས་བསོད་པ་བསགས་ནའང་སྟོང་གསུམ་དུའང་མི་ཤོང་། དེ་བཞིན་དུ་འདི་མ་
བཀོལ་བྱ་བའི་དུམ་བུ་མེད། བརྒྱབ་དྲག་ནས་རྣག་ཁྲག་འཛག་པ་དང། སྡུག་དྲག་ནས་སྡུག་
སྐད་ཤོར་བ་དང་། བཀྲེས་དྲག་ནས་འདི་མ་ཟོས་བྱ་བ་མེད། དཔེར་ན་སྲིན་བུར་སྐྱེས་ནས་མི་
གཙང་བ་དང་། ས་ལུད་ཟོས་པ་བསགས་ནའང་ལུང་པར་མི་ཤོང་། ད་དུང་བྱེད་ཚུལ་འདི་ལ་
བལྟས་ན་འཁོར་བའི་བཙོན་རར་འཛུད་པ་དང་། ལས་ཀྱི་གཤིན་རྗེ་ལ་སྤྲོད་པ་དང་། ངན་སོང་
གི་སྡུག་བསྔལ་མྱོང་བ་ལ་སངས་དུས་མེད་ཀྱི་སྟེང་དུ་འཁོར་བར་གཏན་འཁྱམས་ལ་འགྲོ་ཞིང་།
སྡུག་མགོ་འཛུགས་པར་འདུག་སྙམ་དུ་སྙིང་གི་དཀྱིལ། རྐང་གི་ཁོང་། རུས་པའི་གཏིང་ནས་
ལྷང་ལྷང་བ་བསམ་ཞིང་། མདོར་ན། ཐར་མེད་འཁོར་བའི་བཙོན་ར་ཆེན་པོ་རུ། །ལས་དང་
ཉོན་མོངས་ ལྕགས་སྒྲོག་ དམ་པོས་བཅིངས་། ། ཚ་ གྲང་ བཀྲེས་སྐོམ་སྡུག་བསྔལ་དུ་མས་
གཟིར། །བསམ་མནོ་ལེགས་པར་ཐོངས་དང་སྙིང་རུལ་ལོ། །མེ་འོབས་ལྟ་བུའི་འཁོར་བའི་
གནས་འདི་རུ། །སྲིད་པ་ཐོག་མེད་དུས་ནས་ད་ལྟའི་བར། །འཁོར་བ་ཁྱོད་ཀྱིས་མནར་ཡུན་དེ་
ཙམ་ཡིན། །སྙིང་རུལ་ང་ཡང་ད་ནི་ག་ཤེད་འགྲོ། །ཅེས་ཡང་ཡང་བརྗོད་ཅིང་དྲག་ཏུ་བསམས་
ལ་སེམས་ངེས་ཤེས་འདྲོངས་ངེས་ཀྱི་བློ་བསྐྱེད་རེ་ཐོན་པར་བྱའོ། །
192



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གཉིས་པ་ཐར་པར་བསྒྲོད་པའི་ལམ་གྱི་རང་བཞིན་གཏན་ལ་དབབ་པ་
ལ་གསུམ། ལམ་གྱི་ཡིན་ཚུལ་ལ་ངེས་པ་བསྐྱེད་པ་དང་། རྟེན་ཇི་ལྟ་བུས་འཁོར་བ་བཟློག་པ་
དང་། ལམ་ཇི་འདྲ་བ་ཞིག་བསྒོམས་ནས་འཁོར་བ་བཟློག་པའོ། །དང་པོ་ནི། བྷཾ་ཛ་ག་ཏ་མི་
ཏྲས། སྡུག་བསྔལ་རྒྱ་མཚོ་གཏིང་མཐའ་མེད། །སྲིད་པའི་ཀློང་དུ་བྱིང་གྱུར་ཀྱང་། །སྐྱོ་མེད་
འཇིགས་མེད་དགའ་དང་དགོད། །བདག་ཅག་སྙིང་ལ་ཅི་ཞིག་མཆིས། །ཕོངས་དང་བཙལ་
དཀའ་བསྲུང་དང་བརླག །འབྲེལ་དང་ན་རྒ་རྒུད་པ་ཡིས། །རྟག་ཏུ་འབར་བའི་མེར་ཞུགས་
ཀྱང་། །བདེར་རློམ་སྨྱོན་པ་ལགས་པ་སྙམ། །ཀྱི་ཧུད་འཇིག་རྟེན་མིག་བཅས་ལོང་། །མངོན་
སུམ་རྟག་ཏུ་ངེས་མཐོང་ཡང་། །ད་དུང་ཅུང་ཟད་མི་སེམས་པ། །ཁྱོད་སྙིང་རྡོ་རྗེར་འགྱུར་རམ་
ཅི། །ཞེས་གསུངས་པ་ལྟར། རང་ལ་རང་གིས་བསྐུལ་ཞིང་། འཁོར་བའི་ཉེས་དམིགས་སྒོམ་
པ། གཞོན་ནུ་མ་བདུན་གྱི་རྟོགས་པ་བརྗོད་པ་ལས། འཇིག་རྟེན་གནས་པ་ཆུ་ནང་སོང་བའི་ཟླ་
བའི་གཟུགས་བཞིན་གཡོ་བར་མཐོང་། །འདོད་པ་ཁྲོས་པའི་སྦྲུལ་གྱི་ལུས་དཀྱིལ་གདེངས་ཀའི་
གྲིབ་མ་ལྟ་བུར་མཐོང་། །འགྲོ་བ་འདི་དག་སྡུག་བསྔལ་མེ་ཡིས་ཀུན་ཏུ་འབར་བ་མཐོང་བས་
ན། །རྒྱལ་པོ་བདག་ཅག་ངེས་པར་འབྱུང་ལ་མངོན་དགའ་དུར་ཁྲོད་དག་ཏུ་མཆི། །ཞེས་དང་།
བཤེས་སྤྲིང་ལས། འཁོར་བ་དེ་འདྲ་ལགས་པས་ལྷ་མི་དང་། །དམྱལ་བ་ཡི་དྭགས་དུད་འགྲོ་
རྣམ་དག་ཏུ། །སྐྱེ་བ་བཟང་པོ་མ་ལགས་སྐྱེ་བ་ནི། །གནོད་པ་དུ་མའི་སྣོད་གྱུར་ལགས་མཁྱེན་
མཛོད། ཅེས་གསུངས་པ་ལྟར། གནོད་པ་ཐམས་ཅད་ཀྱི་རྩ་བ་འཁོར་བར་སྐྱེ་བ་ཟློག་དགོས་
སོ། །དེ་ཡང་རྒྱུ་ལས་དང་ཉོན་མོངས་པ་གཉིས་ཟློག་པ་ལ་ལྟོས་ལ། དེ་གཉིས་ཀྱང་ཉོན་མོངས་
མེད་ན་ལས་ཅི་ཙམ་ཡོད་ཀྱང་སྐྱེ་བར་མི་འགྱུར་ལ། ཉོན་མོངས་ཡོད་ན་ལས་སྔར་བསགས་མེད་
དུ་ཆུག་ཀྱང་འཕྲལ་དུ་གསོག་པར་འགྱུར་བས། ཉོན་མོངས་གཞོམ་པར་བྱའོ། །དེ་འཇོམས་
པར་བྱེད་པ་ལ་ལམ་མ་ནོར་ཞིང་ཚང་བ་ཞིག་སྒོམ་པ་ལ་རག་ལས་སོ། །
གཉིས་པ་རྟེན་ཇི་ལྟ་བུས་འཁོར་བ་ཟློག་པ་ལ་གཉིས། དལ་བའི་རྟེན་དང་། ཚུལ་
ཁྲིམས་རྣམ་དག་གི་རྟེན་ནོ། །དང་པོ་ནི། སྔར་བཤད་པ་ལྟར། མི་ཁོམ་པ་བརྒྱད་དང་བྲལ་
བའི་དལ་འབྱོར་གྱི་ཆོས་བཅོ་བརྒྱད་དང་ལྡན་པའི་མི་ལུས་རྣམ་དག་ལ་ཟེར་རོ། །འོ་ན་དེ་ཙམ་
གྱིས་ཀྱང་འཁོར་བ་ཟློག་གམ་སྙམ་ན་མི་ཟློག་སྟེ། རྣལ་འབྱོར་པ་ཆེན་པོའི་ཞལ་ནས། ད་རེས་
ཕྱུག་ལས་བྱེད་བྲག་འབྱེད་པའི་དུས་ཡིན་ནོ་གསུངས། པོ་ཏོ་བའི་ཞལ་ནས་ཀྱང་། སྔར་དེ་ཙམ་
193



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ཞིག་འཁྱམས་པ་ལ་རང་ལོག་མ་བྱུང་ཙ་ན། ད་ཡང་རང་ལོག་མི་འོང་བས་ཟློག་དགོས། ཟློག་
པའི་དུས་ཀྱང་ད་རེས་དལ་འབྱོར་ཐོབ་པའི་དུས་འདིར་ཡིན་གསུངས་སོ། །དེ་ལས་ཀྱང་ཁྱིམ་ན་
གནས་པ་རྣམས་ལ་ནི། ཆོས་སྒྲུབ་པའི་བར་ཆད་མང་ཞིང་ཉེས་པ་དུ་མའི་སྐྱོན་ཆགས་ལ་འདུ་
འཛི་དང་བཅས་པའོ། །འོ་ན་དལ་བའི་རྟེན་དེས་འཁོར་བ་མི་ཟློག་ན་དོན་མེད་པར་འགྱུར་རོ་
སྙམ་ན། དོན་ཤིན་ཏུ་ཆེ་སྟེ། འཁོར་བ་ཟློག་པ་ལ་ཚུལ་ཁྲིམས་རྣམ་པར་དག་པ་ཞིག་གཞི་རྟེན་པ
ལ་མེད་དུ་མི་རུང་ལ། དེའི་ཚུལ་ཁྲིམས་ཀྱི་རྟེན་དུ་དལ་འབྱོར་མེད་དུ་མི་རུང་བ་ཡིན་ནོ། །དེས་
ན་རབ་ཏུ་བྱུང་བས་ནི་ཁྱིམ་པའི་བྱ་བ་དེ་དག་སྤངས་པས་ན་འཁོར་བ་ཟློག་པའི་རྟེན་མཆོག་ཏུ་
གྱུར་པས། མཁས་པས་རབ་ཏུ་བྱུང་བ་ལ་མངོན་པར་དགའ་བར་བྱའོ། །ཁྱིམ་པ་རྣམས་ཀྱིས་
ཀྱང་ཕྱི་མར་དལ་འབྱོར་ཐོབ་པར་བྱ་བའི་ཕྱིར་དང་། ཐ་ནའང་བག་ཆགས་སད་ཅིང་སྒྲིབ་པ་
སྲབ་པ་དང༌། འཁོར་བ་མཐའ་མེད་ལ་མི་འགྲོ་བར་བྱ་བའི་ཕྱིར་དུ། བློ་སྟོབས་དང་བསྟུན་པའི་
དགེ་བསྙེན་ནམ། ཐ་ནའང་བསྙེན་པར་གནས་པ་ཟ་གཅིག་པ་ཙམ་བསྲུང་བ་ལ་བསླབ་པར་
བྱའོ། །ལས་དང་པོ་པ་རྣམས་ཀྱིས། ཐོག་མར་སྐྱབས་སུ་འགྲོ་བ་ལ་བརྟེན་ནས། དེ་ནས་རིམ་
གྱིས་བསླབ་པར་བྱ་བ་ནི་མན་ངག་ཡིན་ནོ། །
གཉིས་པ་ཚུལ་ཁྲིམས་རྣམ་པར་དག་པའི་རྟེན་སྒྲུབ་པ་ལ་གཉིས། སོ་སོའི་དབྱེ་བ་དང
གའི་ཚུལ་ལོ། །དང་པོ་ནི། སྡོམ་པ་གསུམ་གྱི་ནང་ནས་འདིར་སོ་སོ་ཐར་པ་ཡིན་ལ། དེ་ལ་ཡང་
དགེ་བསྙེན་ཕ་མ་གཉིས། དགེ་ཚུལ་ཕ་མ་གཉིས། དགེ་སློང་ཕ་མ་གཉིས། དགེ་སློབ་མ་དང་
བདུན། དགེ་བསྙེན་ལ་ཡང་། སྣ་གཅིག་སྤྱད་པ་དང་། སྣ་འགའ་སྤྱད་པ་དང་། ཕལ་ཆེར་
སྤྱད་པ་དང་། ཡོངས་སུ་རྫོགས་པའི་དགེ་བསྙེན་དང། ཚེ་གཅིག་ཏུ་མི་དགེ་བ་བཅུ་སྤོང་བ་གོ་
མིའི་དགེ་བསྙེན་དང་། བསྙེན་གནས་ཡན་ལག་བརྒྱད་པ་རྣམས་སོ། །གཉིས་པ་ཆོ་གའི་ཚུལ་
ལ་གསུམ། བླང་བྱའི་ཡུལ། ལེན་བྱེད་ཀྱི་གང་ཟག །ལེན་ཚུལ་གྱི་ཆོ་གའོ། །དང་པོ་ནི། ཡུལ་
སྡོམ་པ་ཐོབ་ལ་མ་ཉམས་པའོ། །གཉིས་པ་གང་ཟག་ནི། འཁོར་བ་ལ་སྐྱོ་བ་སྐྱེས་ནས་ཐར་པ་
དོན་གཉེར་དང་ལྡན་པའོ། །གསུམ་པ་ལེན་ཚུལ་ལ། བསྙེན་གནས་ལ་གནས་པ་ཡན་ཆད་པ
སྡོམ་ལྡན་གྱི་དྲུང་དུ་ཕྱག་གསུམ་འཚལ་ནས། ཙོག་པུར་འདུག་ཅིང་ཐལ་མོ་སྦྱར་ནས། ཆེ་གེ་
དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་ནས། ཇི་སྲིད་འཚོའི་
བར་དུ་སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་པ་ཆོ་
མོ
194



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
་མཆིའོ། །བདག་མིང་འདི་ཞེས་བགྱི་བ་དུས་འདི་ནས་བཟུང་ནས། སང་ཉི་མ་མ་ཤར་གྱི་བར་
དུ་གསོ་སྦྱོང་ལ་གནས་པར་བགྱིའོ། །དེང་ནས་སྲོག་གཅོད་མི་བྱ་ཞིང་། །གཞན་གྱི་ནོར་ཡང་
བླང་མི་བྱ། །འཁྲིག་པའི་ཆོས་ཀྱང་མི་སྤྱད་ཅིང་། བརྫུན་གྱི་ཚིག་ཀྱང་མི་སྨྲའོ། །སྐྱོན་ནི་མང་
པོ་ཉེར་བསྟེན་པས། །ཆང་ནི་ཡོངས་སུ་སྤང་བར་བྱ། །ཁྲི་སྟན་ཆེ་མཐོ་མི་བྱ་ཞིང་། །དེ་བཞིན་
དུས་མ་ཡིན་པའི་ཟས། །དྲི་དང་ཕྲེང་བ་དང་ནི་རྒྱན། །གར་དང་གླུ་སོགས་སྤང་བར་བྱ། ཇི་
ལྟར་དགྲ་བཅོམ་རྟག་ཏུ་ནི། སྲོག་གཅོད་ལ་སོགས་མི་བྱེད་པ། །དེ་བཞིན་སྲོག་གཅོད་
སོགས་སྤང་། ཞེས་ལན་གསུམ་བརྗོད་ནས། ཡུལ་གྱིས། ཐབས་ཡིན་ནོ་ཞེས་དང། སློབ་མས།
ལེགས་སོ་ཞེས་བརྗོད་དོ། །དེ་ལྟར་བསྲུང་ནུས་པ་དང་། ཡང་དགེ་བསྙེན་ནས་དགེ་སློང་མན་
ཆད་སྡོམ་ལྡན་གྱི་དྲུང་དུ་སྔར་ལྟར་ཕྱག་འཚལ། ཐལ་སྦྱར། ཙོག་པུར་འདུག་ནས། ཆེ་གེ་
དགོངས་སུ་གསོལ། བདག་མིང་འདི་ཞེས་བགྱི་བ། སྐྱབས་འགྲོ་སྔར་ལྟར་དང་། བདག་དུས་
འདི་ནས་བཟུང་ནས། ཇི་སྲིད་འཚོའི་བར་དུ་དགེ་བསྙེན་དུ་ཆེ་གེས་བཟུང་དུ་གསོལ། ཞེས་པ་
ལན་གསུམ་བརྗོད་པའི་ཐ་མའི་ཚེ། དགེ་བསྙེན་དུ་སློབ་དཔོན་གྱིས་བཟུང་དུ་གསོལ་ཞེས་བརྗོད་
དོ། །དེ་ལྟར་སྡོམ་པ་བླངས་པ་ཙམ་གྱིས་མི་ཆོག་ལེགས་པར་བསྲུང་དགོས། བསྲུང་ལུགས་ཀྱང་
དགྲ་བཅོམ་པ་རྣམས་ཀྱིས་བསྲུང་བྱ་ལྔ་ལུས་ངག་གིས་སྤངས་ཤིང་། ཡིད་ཀྱིས་སླར་ལོག་པ་དེ་
བཞིན་དུ། བདག་གིས་ཀྱང་དེ་ལྟར་དུ་བསླབ་སྙམ་དུ་བསམས་ནས། སློབ་དཔོན་དགོངས་སུ་
གསོལ། བདག་མིང་འདི་ཞེས་བགྱི་བ། དུས་འདི་ནས་བཟུང་སྟེ་ཇི་སྲིད་འཚོའི་བར་དུ་སྲོག་
གཅོད་པ་སྤངས་ཏེ་སྲོག་གཅོད་པ་ལས་སླར་ལྡོག་པར་བགྱིའོ། །ཡན་ལག་དང་པོ་འདིས་བདག་
འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་སྒྲུབ་བོ། །རྗེས་སུ་
བགྱིད་དོ། །གཞན་ཡང་བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་འཚོའི་
བར་དུ་མ་བྱིན་པར་ལེན་པ་དང་། འདོད་པས་ལོག་པར་གཡེམ་པ་དང་། བརྫུན་དུ་སྨྲ་བ་དང་།
འབྲུའི་ཆང་དང་། བཅོས་པའི་ཆང་མྱོས་པར་འགྱུར་པ། བག་མེད་པའི་གནས་སྤང་སྟེ། བག་
མེད་པའི་གནས་ལས་སླར་ལོག་པར་བགྱིའོ། །ཡན་ལག་ལྔ་པོ་འདིས་བདག་འཕགས་པ་དགྲ་
བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་སྒྲུབ་བོ། །རྗེས་སུ་བགྱིད་དོ། །ཞེས་
བརྗོད་ནས་སྔར་ལྟར་ཐབས་ལེགས་བྱའོ། །དེ་ལྟར་ཁས་བླངས་པའི་སྡོམ་པ་དེ་རྣམས་ལ་སྲོག་
དང་བསྡོས་ནས་བསྲུངས་པས། ལྷ་མིའི་གོ་འཕང་ཙམ་ཐོབ་མོད་ཀྱང་། འཁོར་བ་ལས་མི་ཐར་
195



༄༅ །།དཔལ་ལྡན་ས་སྐྱ་པའི་གསུམ་པ་རབ་རྒྱས།ས་ཆེན་པོ་བརྒྱུད་ལས། པོད་བཅོ་བརྒྱད་པ།
:::ཞིང་། དེ་རྣམས་ནི་ཁྱིམ་པའི་ཚུལ་ཁྲིམས་ཡིན་པས། བསྲུང་བ་ཙུག་བྱས་ཀྱང་དུས་རྟག་ཏུ་ཁྱིམ་
གྱི་བྱ་བས་གཡེངས་ནས། ཆོས་རྣལ་མ་བྱེད་པའི་སྐབས་མེད་དོ། །འབྱོར་པ་དང་ལྡན་ན་ནི་དེ་
བསྲུང་བའི་སྡུག་བསྔལ་སྣ་ཚོགས་དང་། བཀྲེན་ཞིང་དབུལ་བ་ཡིན་ན་ནི། མེད་པ་ཚོལ་བའི་
སྡུག་བསྔལ་གྱིས་གདུང་བས་ཡི་དྭགས་དང་འདྲ་སྟེ། སྐྱེས་རབས་ལས། བཙོན་ར་འདྲ་བའི་
ཁྱིམ་ལ་ནི། །ནམ་ཡང་བདེ་བར་མ་སེམས་ཤིག །ཕྱུག་གམ་ཡང་ན་དབུལ་ཡང་རུང་། ཁྱིམ་ན་
གནས་པ་ནད་དུ་ཆེ། ། གཅིག་ནི་བསྲུང་བས་ཉོན་མོངས་ལ། །གཉིས་པ་མེད་པས་ཤ་ཐང་
ངོ། །ཕྱུག་གམ་ཡང་ན་དབུལ་ཡང་རུང་། །གང་ན་བདེ་བ་མེད་གྱུར་པ། །དེ་ལ་དགའ་བ་
རྨོངས་པ་ནི། །སྡིག་པའི་འབྲས་བུ་སྨིན་པ་ཉིད། །ཅེས་སོགས་ཉེས་དམིགས་མང་པོ་གསུངས་
པས། དེས་ན་འཁོར་བ་ལ་རྒྱབ་ཀྱིས་ཕྱོགས་པར་འདོད་ན། ཁྱིམ་ནས་ཁྱིམ་མེད་པར་རབ་ཏུ་
འབྱུང་བར་བྱའོ། །གཉིས་པ་དགེ་ཚུལ་སྒྲུབ་པ་ལ་ཡང་། རབ་ཏུ་འབྱུང་དགོས་པའི་རྒྱུ་མཚན་
དང་། འབྱུང་ཚུལ་གཉིས་སོ། །དང་པོ་ནི། བཅོམ་ལྡན་འདས་ཀྱིས། འཁོར་བ་ལས་ཐར་
བར་འདོད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་བར་བྱའོ། །ཞེས་གསུངས་སོ། །འོ་ན་
རབ་ཏུ་བྱུང་ནས་ཁྱིམ་དུ་གནས་པས་ཅིར་འགྱུར་སྙམ་ན། རབ་ཏུ་བྱུང་བས་ཁྱིམ་དུ་གནས་ན།
དད་པ་དང་ངེས་འབྱུང་འགྲིབ་ནས་ཐོས་བསམ་ཀྱི་བྱ་བ་ལས་ཉམས་ཏེ། ཡོ་བྱད་མང་པོ་འཛིན་
པ་དང་། ཚོལ་བ་ལ་བློ་ངང་གིས་ཞུགས་ནས་ཁྱིམ་པ་དང་འདྲ་བར་ཆོས་སྒྲུབ་པ་ལས་ཉམས་
པར་འགྱུར་ཏེ། སྐྱེས་རབས་ལས། ཁྱིམ་གྱི་ནང་དུ་གནས་ན་ནི། །བརྫུན་ནི་མི་སྨྲར་མི་རུང་
ཞིང་། །ཕ་རོལ་ཉེས་པ་བྱེད་པ་ལ། །ནན་ཏུར་མི་བྱར་མི་རུང་ངོ་། །གལ་ཏེ་ཆོས་བཤད་ཁྱིམ་
གྱི་སོ་ནམ་འཆོར། །ཁྱིམ་ལ་ཕྱོགས་ན་ཆོས་ཀྱང་ག་ལ་གྲུབ། །ཆོས་ཀྱི་ལས་ནི་རབ་ཏུ་ཞི་བ་
ཡིན། །ཁྱིམ་གྱི་དོན་ནི་དྲག་ཤུལ་ཅན་གྱིས་འགྲུབ། །དེ་བས་ཆོས་དང་འགལ་པའི་སྐྱོན་ཡོད་
ཕྱིར། །བདག་ལ་ཕན་འདོད་སུ་ཞིག་ཁྱིམ་ན་གནས། །ཤེས་དང་། དྲེགས་དང་ང་རྒྱལ་གཏི་
མུག་སྦྲུལ་གྱི་ཚང་། །རབ་ཏུ་ཞི་བ་དགའ་བའི་སྡེ་འཇིག་པ། །སྡུག་བསྔལ་མི་ཟད་མང་པོའི་
གནས་གྱུར་ཁྱིམ། །ཁུང་དང་འདྲ་བར་སུ་ཞིག་གནས་པར་བྱེད། །ཅེས་གསུངས་སོ། །དེ་ལ་
སོགས་པ་ཁྱིམ་ན་གནས་པའི་སྐྱོན་ཡང་ཡང་བསམས་ལ་རབ་ཏུ་བྱུང་བ་ལ་སྨོན་པར་བྱ་ཞིང་།
དེ་ཡང་ཆོས་གོས་དང་ལྷུང་བཟེད་ངན་ངོན་དང་བསོད་སྙོམས་ཀྱིས་ཆོག་ཤེས་ཤིང་དབེན་པར།
ང་གི་ཉོན་མོངས་པ་སྦྱངས་ནས་གཞན་གྱི་ཡོན་གནས་བྱེད་པ་ལ་སྨོན་པ་ནི། གཞོན་ནུ་མ་
196



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བདུན་གྱི་རྟོགས་བརྗོད་ལས། སྐྲ་རྣམས་བྲེགས་པར་གྱུར་ནས་ནི། །ཕྱག་དར་ཁྲོད་ཀྱི་གོས་
ཆང་ཞིང་། །དགོན་པ་ཡུལ་དུ་འདོད་པར་ནི། །ནམ་ཞིག་དེ་ལྟར་འགྱུར་ཞིག་གུ། །གཉའ་
ཤིང་གང་ཙམ་རྣམ་བལྟ་ཞིང་། ། ས་ཡི་ལྷུང་བཟེད་ལག་ཐོགས་ནས། །བཅས་ཤིང་ཁྱིམ་ནས་
ཁྱིམ་དུ་ནི། །ནམ་ཞིག་སློང་མོ་སྤྱོད་པར་འགྱུར། །རྙེད་དང་བཀུར་བསྟི་ཆགས་མེད་ཅིང་། །
ཉོན་མོངས་ཚེར་མའི་འདམ་རྫབ་དག །སྦྱོང་བར་བྱེད་པའི་གྲོང་ཁྱེར་གྱི། །སྦྱིན་པའི་གནས་སུ་
ནམ་ཞིག་འགྱུར། །ཞེས་དང་། མལ་སྟན་རྩྭ་ལ་བྱས་པ་བླ་གབ་མེད་པར་ཉལ་བས་གོས་བ་མོས་
ལྕི་བ་དང་། བཟའ་བཏུང་ངན་ངོན་ཙམ་གྱིས་ཆོག་ཤེས་པ་དང་། གནས་མལ་ཤིང་དྲུང་དུ་རྩྭ་
འཇམ་པོ་ལ་ཆོས་ཀྱི་དགའ་བདེས་འཚོ་ཞིང་ཉལ་བ་ལ་སྨོན་པ་ནི། རྩྭ་ཡི་ཚོགས་ལས་ལངས་ནས་
ནི། །བ་མོས་ལྕི་བའི་གོས་དག་དང་། །ཟས་སྐོམ་ངན་ངོན་ཙམ་གྱིས་ནི། །ནམ་ཞིག་ལུས་ལ་
ཆགས་མེད་འགྱུར། །ཤིང་དྲུང་ནེ་ཙོ་ལྟར་ལྗང་བའི། །དུར་བ་འཇམ་པོའི་གོས་ཅན་དུ། །
མཐོང་ཆོས་བདེ་བའི་དགའ་སྟོན་དང་། །ནམ་ཞིག་བདག་ནི་ཉལ་བར་འགྱུར། །ཞེས་དང་།
རི་ཁྲོད་དང་། སྨན་ལྗོངས་དང་། ཆུ་བོའི་ངོགས་སུ་གནས་ནས། ཆུ་རླབས་སྐྱེ་འཇིག་བྱེད་པ་
དང་། རང་གི་ལུས་སྲོག་འདྲ་བར་སེམས་པ་དང་། སྲིད་པའི་རྩ་བ་ལྟར་ཐམས་ཅད་སྐྱེད་པར་
བྱེད་པའི་བདག་འཛིན་སོ་སོར་རྟོགས་པའི་ཤེས་རབ་ཀྱིས་འགོག་ཅིང་སྲིད་པའི་དགའ་བདེ་ལ་
ཞེན་པ་ལྡོག་པ་དང༌། སྣོད་བཅུད་ཀྱི་འཇིག་རྟེན་རྣམས་སྒྱུ་མ་སོགས་དང་འདྲ་བར་ཡང་དང་
ཡང་དུ་སེམས་པ་ལ་སྨོན་པ་ནི། ནམ་ཞིག་ཏུ་ངོགས་སྨན་ལྗོངས་སུ། །གནས་ནས་ཆུ་རླབས་
འབྱུང་འཇིག་དང་། །འཚོ་བའི་འཇིག་རྟེན་གནས་འདྲ་བར། །ཡང་དང་ཡང་དུ་བལྟ་བར་
འགྱུར། །ལྟ་བ་ཀུན་གྱི་མར་གྱུར་པའི། །འཇིགས་ཚོགས་ལྟ་བ་འབྱིན་པ་དང། །སྲིད་པའི་
ལོངས་སྤྱོད་མི་འདོད་པར། །བདག་ནི་ནམ་ཞིག་འགྱུར་ཞིག་གུ། ། རྨི་ལམ་སྨིག་རྒྱུ་སྒྱུ་མ་
སྤྲིན། །དྲི་ཟའི་གྲོང་ཁྱེར་མཚུངས་པར་ནི། །རྒྱུ་དང་མི་རྒྱུའི་འཇིག་རྟེན་དག །ནམ་ཞིག་
རྟོགས་པར་བྱེད་པར་འགྱུར། ཞེས་གསུངས་ཏེ། དེ་ཐམས་ཅད་ཀྱང་རྟེན་རབ་ཏུ་བྱུང་བ་བྱས་
ནས། བྱ་བ་དེ་དག་བྱེད་པ་ལ་སྨོན་པར་བྱེད་པའོ། །མདོ་སྡེ་རྒྱན་ལས་ཀྱང་། རབ་ཏུ་བྱུང་བའི་
ཕྱོགས་དག་ནི། །ཡོན་ཏན་ཚད་མེད་རྣམས་དང་ལྡན། །དེ་ལྟས་སྡོམ་བརྩོན་ཁྱིམ་པ་ཡི། །
བྱང་ཆུབ་སེམས་དཔའ་ལས་ཁྱད་འཕགས། །ཤེས་གསུངས་སོ། ། གཉིས་པ་འབྱུང་ཚུལ་ནི།
ཡུལ་མཁན་སློབ་དགེ་འདུན་དང་བཅས་པའི་དྲུང་དུ། ཆོ་ག་རྣམ་པར་དག་པས་བརྡ་འཕྲོད་
197
RES



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་པ་ལས། པོད་བཅོ་བརྒྱད་པ།
4པར་བྱས་ནས་ལེགས་པར་རབ་ཏུ་བྱུང་སྟེ། ཉེས་ལྟུང་ཕྲ་མོས་ཀྱང་མ་གོས་པ་ལ་བསླབ་པར་
བྱའོ། །ལེན་ཚུལ་གྱི་ཆོ་ག་དང་བསླབ་བྱ་རྣམས་ནི་གཞན་དུ་ཤེས་པར་བྱའོ། །གསུམ་པ་དགེ་
སློང་ནི། སངས་རྒྱས་ཀྱི་བསྟན་པའི་གཞི་ནི་དགེ་སློང་ཡིན་ཏེ། དགེ་སློང་ནི་དགེ་ཚུལ་སྒྲུབ་པ་ལ་
ཡང་མེད་དུ་མི་རུང་བ་ཡིན་པས། བསྟན་རྩ་དགེ་སློང་ཉིད་ཡིན་པས། །ཞེས་གསུངས་སོ། །
དེས་ན། དགེ་སློང་བཞིར་ལོངས་ན་དགེ་འདུན་གྱི་ལས་འཆགས་ཤིང་། དགེ་འདུན་ཞེས་པའི་
གྲངས་སུ་ཡང་གཏོགས་སོ། །དྲག་ཤུལ་ཅན་གྱིས་ཞུས་པའི་མདོ་ལས་ཀྱང་། བདག་ཀྱང་ནམ་
ཞིག་བསྙེན་པར་རྫོགས་ཤིང་དགེ་འདུན་གྱི་ལས་དང་། གསོ་སྦྱོང་དང་། དགག་དབྱེ་དང་།
འདུད་པའི་ལས་དེ་ལ་གནས་པར་འགྱུར། ཞེས་སོགས་མང་དུ་གསུངས་ཀྱང་འདིར་མ་སྤྲོས་
སོ། །དེས་ན་རབ་ཏུ་བྱུང་བའི་བསླབ་སྡོམ་དེ་དག་ལེགས་པར་ཉམས་འོག་ཏུ་ཆུད་པར་བྱས་ལ།
བསྟན་པ་དང་སེམས་ཅན་ལ་དམིགས་ནས་བསྙེན་པར་རྫོགས་པར་བྱས་ནས་བསླབ་བྱ་རྣམས་
ལེགས་པར་སློབ་ཅིང་རབ་ཏུ་འབད་པར་བྱའོ། །དགེ་སློབ་མ་སོགས་རྒྱུས་པར་འདུལ་བ་ལས་
ཤེས་པར་བྱའོ། །དེ་ལྟར་འཁོར་བ་ལས་ཐར་བའི་རྣམ་གྲོལ་སྒྲུབ་པ་ལ་བརྟེན་རབ་ཏུ་བྱུང་བ་
བསྔགས་པར་མ་ཟད། ཕ་རོལ་ཏུ་ཕྱིན་པ་དང་། རྡོ་རྗེ་ཐེག་པའི་སྒོ་ནས་རྣམ་མཁྱེན་སྒྲུབ་པ་ལ་
ཡང་། རབ་ཏུ་བྱུང་བའི་རྟེན་མཆོག་ཏུ་གསུངས་པས། རབ་ཏུ་བྱུང་བའི་སྡོམ་པ་ནི་སྡོམ་པ་
གསུམ་གྱི་ནང་ནས་སོ་སོ་ཐར་པ་ནི་རྩ་བའམ་གཞི་རྟེན་ཡིན་པས། བསྟན་པའི་རྩ་བ་སོ་སོ་ཐར་
པ་ལ་དད་པ་དང་གུས་པ་ཆེན་པོ་བྱའོ། །
གསུམ་པ་ལམ་ཇི་ལྟ་བུ་ཞིག་བསྒོམས་ནས་འཁོར་བ་ཟློག་པ་ལ། བདག་
འཛིན་གྱི་དགྲ་ལ་རྒོལ་ནས་ཟློག་པ་དང་། བསླབ་པ་གསུམ་གྱི་རང་བཞིན་གཏན་ལ་ཕབ་ནས་
ཟློག་པ་དང་། བྱེ་བྲག་ཏུ་སྨྲ་བའི་གྲུབ་མཐའ་གཏན་ལ་དབབ་པ་དང། མདོ་སྡེ་པའི་གྲུབ་
མཐའ་གཏན་ལ་དབབ་པ་དང་བཞིའོ། །དང་པོ་ལ་བདུན་ལས། དང་པོ་སྡིག་སྡུག་གི་རྩ་བ་
བདག་འཛིན་གྱི་འགོང་པོ། ལས་དང་ཉོན་མོངས་པ་འཁོར་དང་བཅས་པ་ཡིན་པས། དེ་མ་
སྤངས་ན། འཁོར་བར་འཇུག་ཅིང་དམྱལ་སོགས་ཀྱི་སྡུག་བསྔལ་བསྐྱེད་པའི་དམྱལ་སྲུང་དང་
འདྲ་བའི་ཉོན་མོངས་པ་འདི་ངེས་པར་འགོག་དགོས་ལ། དེ་འགོག་པའི་ཚུལ་ཡང་། སྤྱོད་
འཇུག་ལས། འཁོར་བའི་བཙོན་རའི་བསྲུངས་མས་དམྱལ་ སོགས་སུའང་། ། གསོད་བྱེད་
གཤེད་མར་གྱུར་པ་འདི་དག་ནི། །གལ་ཏེ་བློ་གནས་ཆགས་པའི་དྲ་བ་ན། །གནས་ན་བདག་
198



༄༅༅།། སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ལ་བདེ་བ་ག་ལ་ཡོད། །ཅེས་སོ། ། གཉིས་པ་ནི། ཁྲོ་བ་དང་བཅས་པས་འགོག་དགོས་ཏེ།
དེའི་རྒྱུ་མཚན། འཇིག་རྟེན་ན་གནོད་པ་ཅུང་ཟད་བྱེད་པའི་དགྲ་ལའང་ཁྲོ་ན། དུས་རྒྱུན་དུ་
བདག་ལ་གནོད་པའི་དགྲ་ལ་ཅིའི་ཕྱིར་མི་ཁྲོ་སྟེ། བདག་གི་སྙིང་ལ་གནས་བཞིན་དུ། །དགའ་
མགུར་བདག་ལ་གནོད་བྱེད་པ། །དེ་ལའང་མི་ཁྲོ་བཟོད་པ་ནི། །གནས་མིན་བཟོད་པ་མང་
བའི་གནས། །ཤེས་སོ། །གསུམ་པ་ནི། དགྲ་རུ་བཟུང་ནས་འགོག་སྟེ། ཅིའི་ཕྱིར་ན། ཚིག་
ངན་སྨྲ་བ་ཙམ་ལའང་དགྲ་རུ་མི་འཛིན་ན། དམྱལ་བའི་སྡུག་བསྔལ་བསྐྱེད་པར་བྱེད་པ་ལ་ཅིའི་
ཕྱིར་དགྲ་རུ་འཛིན། གལ་ཏེ་ལྷ་དང་ལྷ་མིན་རྣམས། ། ཐམས་ཅད་བདག་ལ་དགྲར་ལངས་
ཀྱང་། །དེ་དག་གིས་ཀྱང་མནར་མེད་པའི། །མེ་ནང་འཁྲིད་ཅིང་འཇུག་མི་ནུས། །བདག་གི་
ཉོན་མོངས་དགྲ་འདིས་ནི། །གང་དང་ཕྲད་ན་རི་རབ་ཀྱང་། ། ཐལ་བར་ཡང་ནི་མ་ལུས་
པར། །དེར་བདག་སྐད་ཅིག་གཅིག་ལ་འདོར། །ཞེས་སོ། །བཞི་པ་ནི། འཁོན་དུ་བཟུང་
ནས་ཀྱང་འགོག་པ་རིགས་ཏེ། དེ་ཡང་ལན་རེ་ཙམ་གནོད་པ་བསྐྱལ་བ་ལ་ཡང་འཁོན་ དུ་འཛིན་
ན། ཐོག་མ་མེད་པ་ནས་མནོད་པ་བསྐྱལ་བ་ལ་ཅི་སྟེ་འཁོན་དུ་མི་འཛིན་ཏེ། བདག་གི་ཉོན་
མོངས་དགྲ་བོ་གང་། །དུས་རིང་ཐོག་མཐའ་མེད་པ་ལྟར། ། དགྲ་གཞན་ཀུན་ཀྱང་དེ་ལྟ་
བུར། །ཡུན་རིང་ཐུབ་པ་མ་ཡིན་ནོ། །ཞེས་སོ། །ལྔ་པ་ནི། བཏུད་ན་སླར་ཡང་ཐུ་རུ་འགྲོ་བས་
ཀྱང་འགོག་པར་རིགས་ཏེ། དེ་ཡང་གུས་པས་བཏུད་ན་ཕན་འདོགས་སོགས་དགྲ་ཡང་བྱེད་ན།
ཉོན་མོངས་ལ་བཏུད་ན་ནི་སླར་ཡང་ཇེ་ཐུ་ལ་འགྲོ་སྟེ། མཐུན་པའི་རིམ་གྲོ་བསྟེན་པ་ན། །
ཐམས་ཅད་ཕན་དང་བདེ་བྱེད་དེ། །ཉོན་མོངས་རྣམས་ནི་བསྟེན་གྱུར་ན། །སླར་ཡང་སྡུག་
བསྔལ་གནོད་པ་བྱེད། །ཅེས་སོ། །དྲུག་པ་ནི། སླར་ཡང་བདེ་བར་འདོད་ན་ཡང་འགོག་
རིགས་ཏེ། འདི་མ་སྤངས་ན་བདག་ལ་བདེ་བ་ནམ་ཡང་མི་འབྱུང་སྟེ། དེ་ལྟར་དུས་རིང་རྒྱུན་
ཆགས་དགྲར་གྱུར་པ། །གནོད་པའི་ཚོགས་རབ་འཕེལ་བའི་རྒྱུ་གཅིག་པོ། །བདག་གི་སྙིང་ལ་
ངེས་པར་གནས་འཆའ་ན། །འཁོར་བ་འཇིགས་མེད་དགའ་བར་ག་ལ་འགྱུར། །ཞེས་སོ། །
བདུན་པ་ནི། འདི་ངེས་པར་བཏུལ་ན་འདུལ་སླ་བས་ཀྱང་འགོག་རིགས་ཏེ། དེ་ཇི་ལྟ་བུ་ཞེ་ན།
ཐ་མལ་གྱི་དགྲ་ནི་ཐེངས་གཅིག་ཐུལ་ཡང་ནུས་པ་བྱུང་ན་སླར་ཡང་གནོད་པ་བྱེད་ལ། འདི་
ཐེངས་གཅིག་ཐུལ་ན་ཕྱིས་གནོད་པ་བྱེད་པ་མི་སྲིད་པས་འདུལ་ཡང་སླ་སྟེ། ཐ་མལ་དགྲ་བོ་ཡུལ་
ནས་ཕྱུང་ཡང་ནི། །ཡུལ་གཞན་དག་ཏུ་གནས་ཤིང་ཡོངས་བཟུང་ནས། །ནུས་པ་གཏས་ན་དེ་༔
199



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དག་ཕྱིར་བཟློག་གི །ཉོན་མོངས་དགྲ་ཚུལ་དེ་དང་འདྲ་མ་ཡིན། །བདག་ཡིད་ལས་གསལ་གང་
དུ་འགྲོ་བར་འགྱུར། །གང་དུ་གནས་ནས་བདག་གནོད་བྱ་ཕྱིར་འོང། །བློ་ཞན་བདག་ལ
བརྩོན་པ་མེད་པར་ཟད། །ཅེས་པས་སྤོང་ན་ཚེགས་མེད་པའི་དོན་ནོ། །དེས་ན་སྤང་དགོས་
ཤིང་། སྤོང་སླ་བ་དེ་མ་སྤངས་ཀྱི་བར་དུ་སྡུག་བསྔལ་ཕྲའུ་རྣམས་ཁྱད་དུ་བསད་ནས་འབད་
དགོས་ཏེ། གསད་བྱའི་མི་ཞིག་ལག་བཅད་དེ། །གལ་ཏེ་ཐར་ན་ཅི་མ་ལེགས། །མི་ཡི་སྡུག་
བསྔལ་ཆུང་ངུ་ཡིས། །དམྱལ་བ་བྲལ་ན་ཅི་མ་ལེགས། །ཤེས་པའི་དོན་བསམས་ལ་དགའ་སྤྲོ་
ཆེན་པོ་དང་བཅས་པས་བརྩོན་འགྲུས་བརྩམས་ཏེ། བཤེས་སྤྲིང་ལས། མགོའམ་གོས་ལ་གློ་
བུར་མེ་ཤོར་ན། །དེ་དག་ཕྱིར་ཟློག་བགྱི་བ་བཏང་ནས་ཀྱང་། །ཡང་སྲིད་མེད་པར་བགྱི་སླད་
འབད་འཚལ་ཏེ། །འདི་ལས་ཆེས་མཆོག་དགོས་པ་གཞན་མ་མཆིས། །ཤེས་གསུངས་པ་ལྟར་
དྲག་ལ་རྒྱུན་མི་འཆད་པའི་བརྩོན་འགྲུས་བསྐྱེད་ནས་ཉོན་མོངས་པ་མཐའ་དག་འགོག་པ་ལ་
འབད་པར་བྱའོ། །ཐོག་མེད་དུས་ནས་བདག་ལ་དགྲར་གྱུར་པའི། །ཉོན་མོངས་དགྲ་ལ་ད་
ལན་མ་བརྒལ་ན། །སླར་ཡང་ངན་སོང་གནས་སུ་སྐྱུར་བའི་ཚེ། །འགྱོད་ཀྱང་ཕན་པར་འདུག་
གམ་སྙིང་རུལ་ལོ། །ཞེས་བརྗོད་ཅིང་དྲག་ཏུ་བསམ་མོ། །
གཉིས་པ་ལམ་ བསླབ་ པ་ རིན་ པོ་ ཆེ་ གསུམ་ གྱི་ རང་ བཞིན་ གཏན་ ལ་
དབབ་པ་ལ་གཉིས། བསླབ་པ་གསུམ་གྱི་རང་བཞིན་མདོར་བསྡུས་ཏེ་བརྗོད་པ་དང་། གཙོ་
བོར་ཚུལ་ཁྲིམས་ཀྱི་བསླབ་པའི་ཚུལ་བརྗོད་པ་དང་གཉིས་ཀྱི་དང་པོ་ལ་གཉིས་ལས། དང་པོ་ནི།
དེ་ལྟར་རྣམ་པ་དུ་མའི་སྒོ་ནས་ཉོན་མོངས་པ་མཐའ་དག་བཀག་ནས། ལམ་ལ་སློབ་དགོས་ཏེ།་
དེ་ཡང་བཤེས་སྤྲིན་ལས། ཚུལ་ཁྲིམས་དག་དང་ཤེས་རབ་བསམ་གཏན་གྱིས། །མྱ་ངན་འདས་
ཞི་དུལ་བ་དྲི་མེད་པའི། །གོ་འཕང་མི་དགའ་མི་མཆི་ཟད་མི་འཚལ། །ས་ཆུ་མེ་རླུང་ཉི་ཟླ་བྲལ་
ཐོབ་མཛོད། །ཅེས་གསུངས་སོ། །གཉིས་པ་ལམ་ལ་དབྱེ་ན་བཞི་ལས། དང་པོ་བསླབ་པ་
གསུམ་གྱི་གྲངས་ངེས་ལ། དང་པོ་སེམས་འདུལ་བའི་རིམ་པ་ལ་ལྟོས་པའི་གྲངས་ངེས་ནི།
སེམས་རྣམ་པར་གཡེངས་པ་གཡེང་བ་མེད་པར་བྱེད་པ་ནི་ཚུལ་ཁྲིམས་ཀྱི་བསླབ་པ་དང་།
སེམས་མཉམ་པར་མ་གཞག་པ་མཉམ་པར་འཇོག་པ་ལ་ཏིང་ངེ་འཛིན་ནམ་སེམས་ཀྱི་བསླབ་པ་
སེམས་མ་གྲོལ་བ་གྲོལ་བར་བྱེད་པ་ལ་ཤེས་རབ་ཀྱི་བསླབ་པ་སྟེ། དེ་གསུམ་གྱིས་རྣལ་
འབྱོར་པ་རྣམས་ཀྱི་བྱ་བ་ཐམས་ཅད་རྫོགས་པར་འགྱུར་བའི་ཕྱིར་རོ། །བ
དང་
200



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
A
4གཉིས་པ་འབྲས་བུ་ལ་ལྟོས་པའི་གྲངས་ངེས་ནི། ཚུལ་ཁྲིམས་མ་ཉམས་པའི་འབྲས་བུ་ནི་
འདོད་པའི་བདེ་འགྲོ་གཉིས་ཡིན་ལ། ཉམས་པའི་འབྲས་བུ་ནི་ངན་འགྲོའོ། །སེམས་ཀྱི་བསླབ་
པའི་འབྲས་བུ་ནི་ཁམས་གོང་མའི་བདེ་འགྲོ་གཉིས་སོ། །ཤེས་རབ་ཀྱི་བསླབ་པའི་འབྲས་བུ་ནི་
ཐར་པ་སྟེ། མདོར་ན་བསྒྲུབ་བྱ་མངོན་མཐོ་དང་། ངེས་ལེགས་གཉིས་དང་། སྔ་མ་ལ་ཁམས་
གོང་མའི་བདེ་འགྲོ་གཉིས་ཡོད་པས་དེ་སྒྲུབ་བྱེད་ཀྱང་གསུམ་མོ། །དེ་གཉིས་ནི་སའི་དངོས
གཞིར་གསུངས་སོ། །གོང་མ་རྣམས་ནི་སྤང་བྱ་ཉོན་མོངས་པ་ལ་ལྟོས་ནས་ཀྱང་གསུམ་དུ་བཞེད་
དེ། ཉོན་མོངས་སུན་འབྱིན་པ་དང་། མངོན་གྱུར་མགོ་གནོན་པ་དང་། ས་བོན་རྩོད་ནས་
སྤོང་བ་ལ་བསླབ་པ་གསུམ་མོ། །གསུམ་པ་གོ་རིམ་ངེས་པ་ནི། ཚངས་པས་ཞུས་པ། སའི་
དངོས་གཞིར་དྲངས་པ་ལས། རྩ་བ་ཤིན་ཏུ་བརྟན་པ་དང་། །ཞི་བའི་སེམས་ལ་དགའ་བ་
དང་། །འཕགས་པའི་ལྟ་དང་སྡིག་པའི་ལྟ། །ལྡན་པར་བྱ་ཞིང་བྲལ་བར་བྱ། །ཞེས་གསུངས་
པས་བསྟན་ནོ། །དེ་ལ་ཚུལ་ཁྲིམས་ནི་རྩ་བ་སྟེ། གཞན་གཉིས་དེ་ལས་བྱུང་བའི་ཕྱིར་རོ། །
ཚུལ་ཁྲིམས་ལ་བརྟེན་ནས་སེམས་མཉམ་པར་བཞག་པ་ལ་མངོན་པར་དགའ་བ་ནི་གཉིས་
པའོ། །སེམས་མཉམ་པར་གཞག་པ་ལ་ཡང་དག་པ་ཇི་ལྟ་བ་བཞིན་དུ་མཐོང་བའི་ཕྱིར།
འཕགས་པའི་ལྟ་བ་དང་ལྡན་ཞིང་། སྡིག་པའི་ལྟ་བ་དང་བྲལ་བ་ནི་གསུམ་པའོ། །
བཞི་པ་བསླབ་པ་གསུམ་གྱི་རང་བཞིན་ནི། ཚངས་པས་ཞུས་པ་ལས། ཡན་ལག་དྲུག་
དང་ལྡན་པ་དང་། །བཞི་པོ་ཡི་ནི་རྣམ་པ་བཞི། །རྟག་ཏུ་ཡེ་ཤེས་དག་པ་ཡིན། །ཞེས་གསུངས་
པ་ལྟར་རོ། །དེ་ལ་ཚུལ་ཁྲིམས་ཀྱི་བསླབ་པ་ནི་ཡན་ལག་དྲུག་དང་ལྡན་པ་སྟེ། ཚུལ་ཁྲིམས་དང་
ལྡན་པ་དང། སོ་སོ་ཐར་པའི་སྡོམ་པ་བསྡམས་པ་གཉིས་ཀྱིས་ནི་ཐར་པ་ངེས་པར་འབྱིན་པའི་
ཚུལ་ཁྲིམས་དག་པ་བསྟན་ཏོ། །ཆོ་ག་དང་སྤྱོད་ཡུལ་དང་ལྡན་པ་གཉིས་ཀྱིས་ནི་མ་སྨད་པའི་
ཚུལ་ཁྲིམས་དག་པ་བསྟན་པའོ། །ཁ་ན་མ་ཐོ་བ་ཕྲ་རབ་ལ་ཡང་འཇིགས་པར་བལྟ་བས་ནི་མ་
ཉམས་པའི་ཚུལ་ཁྲིམས་དག་པ་བསྟན་ཏོ། །བསླབ་པའི་གཞི་ཡང་དག་པར་བླངས་ཏེ་སློབ་
ནི་ཕྱིན་ཅི་མ་ལོག་པའི་ཚུལ་ཁྲིམས་དག་པ་བསྟན་ཏོ། ། སེམས་ཀྱི་གནས་གཞི་ནི། བསམ་
གཏན་བཞི་ཡིན་ལ། དེ་ཉིད་ཚེ་འདི་ལ་བདེ་བར་གནས་པས་ན་བདེ་བ་དང་ལྡན་པ་སྟེ།
སེམས་ཀྱི་བསླབ་པའོ། །བཞི་པོ་བདེན་པ་བཞི་ཡིན་ལ། དེའི་རྣམ་པ་བཞི་ནི། སྡུག་བསྔལ་ལ་
མི་རྟག་པ་དང༌། སྡུག་བསྔལ་བ་དང་། སྟོང་པ་དང་། བདག་མེད་དོ། །ཀུན་འབྱུང་ལ་རྒྱུ་
201



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
དང་། ཀུན་འབྱུང་དང་ རབ་སྐྱེ་དང་། རྐྱེན་ནོ། །འགོག་བདེན་ལ་འགོག་པ་དང་། ཞི་བ་
དང་། གྱ་ནོམ་དང་། ངེས་འབྱུང་ངོ་། །ལམ་བདེན་ལ་ལམ་དང་། རིགས་པ་དང་། སྒྲུབ་པ་
དང། ངེས་འབྱིན་ཏེ། བཅུ་དྲུག་པོ་སྟེ། རྟོགས་པའི་རྣམ་པ་བཅུ་དྲུག་ནི་ཤེས་རབ་ཀྱི་བསླབ་
པའོ། །
གཉིས་པ་ཚུལ་ཁྲིམས་ཀྱི་བསླབ་པ་མདོར་བསྡུས་ཏེ་བསྟན་པ་ལ་བཞི་ལས། དང་པོ་ཚུལ་
ཁྲིམས་ཀྱི་ཕན་ཡོན་ཡང་ནས་ཡང་དུ་བསམས་ཏེ། སྙིང་ཐག་པ་ནས་སྤྲོ་ཤུགས་སྤེལ་བར་བྱ་བ་
ནི། མྱ་ངན་ལས་འདས་པ་ཆེན་པོ་ལས། ཚུལ་ཁྲིམས་ནི་ཆོས་ཐམས་ཅད་ཀྱི་ཐེམ་སྐས་སོ། །
ཤིང་ལ་སོགས་པའི་རྩ་བ་ཡིན་པ་ལྟར་རྩ་བའོ། །སྲིད་པའི་ལམ་ཉམ་ང་བའི་རྒྱུགས་ཚོགས་སོ། །
ཉོན་མོངས་པའི་དགྲ་འཇོམས་པའི་གོ་མཚོན་ནོ། །ཉོན་མོངས་པའི་སྦྲུལ་གདུག་པ་སེལ་བའི་
རིག་སྔགས་སོ། །སྡིག་པའི་ཆུ་ལས་སྒྲོལ་བའི་ཟམ་པའོ། །ཞེས་དང་། མགོན་པོ་ཀླུ་སྒྲུབ་ཀྱིས་
ཀྱང་། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལེགས་པར་
གསུངས། །ཞེས་དང་། དཔུང་བཟང་གིས་ཞུས་པའི་མདོ་ལས་ཀྱང་། ཇི་ལྟར་མེ་ཏོག་ཐམས་
ཅད་ས་ལ་ནི། །བརྟེན་ནས་སྐྱོན་མེད་པར་ནི་སྐྱེ་བ་ལྟར། །དེ་བཞིན་ཚུལ་ཁྲིམས་ལ་བརྟེན་
ཆོས་དཀར་མཆོག །སྙིང་རྗེའི་ཆུས་བརླན་པས་ནི་རྣམ་པར་སྐྱེ། །ཞེས་གསུངས་པ་ལྟར་བསམ་
མོ། །གཉིས་པ་ཁས་བླངས་ནས་མ་བསྲུངས་ན་ཉེས་དམིགས་ཤིན་ཏུ་ཆེ་སྟེ། དགེ་སློང་ལ་རབ་
ཏུ་གཅེས་པའི་མདོ་ལས། ལ་ལའི་ཚུལ་ཁྲིམས་བདེ་བ་སྟེ། །ལ་ལའི་ཚུལ་ཁྲིམས་སྡུག་བསྔལ་
ཡིན། །ཚུལ་ཁྲིམས་ལྡན་པ་བདེ་བ་སྟེ། །ཚུལ་ཁྲིམས་འཆལ་བ་སྡུག་བསྔལ་ལོ། །ཞེས་བསླབ་
པ་ཁས་བླངས་དེ་ཕན་ཡོན་དང་ཉེས་དམིགས་གཉིས་ཀའི་ཕྱོགས་སུ་འགྲོ་བར་གསུངས་སོ། །
དེའི་ཕྱིར་ཉེས་དམིགས་རྣམས་ཀྱང་ལེགས་པར་བསམས་ལ་བསླབ་པ་ལ་རབ་ཏུ་གུས་པར་
བྱའོ། །
གསུམ་པ་ཇི་ལྟར་བསླབ་པ་ནི། ལྟུང་བ་འབྱུང་བའི་རྒྱུ་བཞི་ལས། མི་ཤེས་པའི་གཉེན་
པོར་བསླབ་བྱ་རྣམས་མཉན་ནས་ཤེས་པར་བྱའོ། །བག་མེད་པའི་གཉེན་པོར་བླང་དོར་གྱི་
དམིགས་རྣམ་མ་བརྗེད་པའི་དྲན་པ་དང་། འཕྲལ་འཕྲལ་དུ་སྒོ་གསུམ་ལ་སོ་སོར་རྟོག་ཅིང་
ལེགས་ཉེས་གང་ལ་འཇུག་ཤེས་པར་བྱེད་པའི་ཤེས་བཞིན་དང་། བདག་གམ་ཆོས་ཀྱི་དབང་དུ་
བྱས་ནས། ཉེས་པ་ལ་འཛེམ་པའི་ངོ་ཚ་ཤེས་པ་དང་། གཞན་གྱིས་སྨད་དུ་འོང་སྙམ་ནས་A
202



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
འཛེམ་པའི་ཁྲེལ་ཡོད་དང་། ཉེས་སྤྱོད་ཀྱི་རྣམ་སྨིན་ལ་འཇིགས་ནས་བག་འཁུམས་པ་སོགས་ལ་
བསླབ་བོ། །མ་གུས་པའི་གཉེན་པོར་ནི། སྟོན་པ་དང་། དེ་ཡིས་བཅས་པ་དང་། ཚངས་པ་
མཚུངས་པར་སྤྱོད་པ་རྣམས་ལ་གུས་པར་བྱའོ། །ཉོན་མོངས་པ་མང་བའི་གཉེན་པོར་ནི། རྒྱུད་
ལ་བརྟགས་ཏེ་ཉོན་མོངས་གང་ཤས་ཆེ་བ་ལ་གཉེན་པོ་འབད་ནས་བསྟེན་ཏོ། །བཞི་པ་ལ་དྲུག་
ལས། དང་པོ་ནི། འདི་ཙམ་ལ་འགལ་ཡང་སྐྱོན་ཆུང་ངོ་སྙམ་དུ་བསམས་ནས་བཅས་པ་རྣམས་
ལ་བག་ཡངས་སུ་འཇུག་ན། དེ་ནི་སྡུག་བསྔལ་འབའ་ཞིག་ཐོབ་པའི་རྒྱུ་ཡིན་ཏེ། ལུང་རྣམ་
འབྱེད་ལས། གང་ཞིག་སྟོན་པ་ཐུགས་རྗེའི་བསྟན་པ་ལ། །སྤོང་བར་སེམས་ཤིང་ཅུང་ཟད་
འདའ་བྱེད་པ། །དེ་ནི་དེ་ལས་སྡུག་བསྔལ་གཞན་དབང་ཐོབ། །སྨིག་ཚལ་བྲེགས་པས་ཨ་མྲའི་
ཚལ་ཉམས་བཞིན། །འདི་ན་ལ་ལ་རྒྱལ་པོའི་ཚིག་ཆེན་ཡང་། །ཟླས་ནས་ལན་འགའ་ཆད་པ་
ཐོབ་མི་འགྱུར། །ཐུབ་པའི་བཀའ་ལུང་ཚུལ་མིན་ཟླས་བྱས་ན། །དུད་འགྲོར་འགྲོ་འགྱུར་ཨེ་ལའི་
འདབ་ཀླུ་བཞིན། །ཞེས་གསུངས་པའི་ཕྱིར་རོ། །དེ་བས་ན་ཉེས་ལྟུང་གིས་མ་གོས་པ་ལ་འབད་
ཅིང་། བརྒྱ་ལ་གོས་ནའང་ཇི་མི་སྙམ་ལ་མི་འཇོག་པར་ལྟུང་བ་དང་། སྡིག་པའི་ཕྱིར་བཅོས་ཇི་
ལྟར་གསུངས་པ་ལྟར་འབད་པར་བྱའོ། །ཚངས་པས་ཞུས་པ་ལས། བསླབ་པ་ལ་ནི་བརྟེན་པར་
བྱ། །དེ་ལ་སྙིང་ནས་ནན་ཏན་བྱ། །ཕྱིར་ནི་སྤང་བར་མི་བྱ་ཞིང་། །སྲོག་གི་ཕྱིར་ཡང་བཤིག་མི་
བྱ། །རྟག་ཏུ་ནན་ཏན་གནས་པར་བྱ། །འདུལ་བ་ལ་ནི་འཇུག་པར་བྱ། །ཞེས་དང་། ཚུལ་
ཁྲིམས་ཡང་དག་པར་ལྡན་པའི་མདོ་ལས། དགེ་སློང་དག་སྲོག་དང་བྲལ་ཞིང་ཤི་བ་ནི་སླའི།
ཚུལ་ཁྲིམས་ཉམས་ཤིང་ཞིག་པ་ནི་དེ་ལྟ་མ་ཡིན་ནོ། །དེ་ཅིའི་ཕྱིར་ཞེ་ན། སྲོག་དང་བྲལ་ཞིང་ཤི་
བས་ནི་སྐྱེ་བ་འདི་ཉིད་ཀྱི་ཚེ་ཟད་པར་འགྱུར་གྱི། ཚུལ་ཁྲིམས་ཉམས་ཤིང་ཞིག་པས་ནི། སྐྱེ་བ་
འབུམ་ཕྲག་བརྒྱའི་བར་དུ་རིགས་དང་བྲལ་ཞིང་བདེ་བ་སྤངས་ཏེ་རྣམ་པར་ལྟུང་བ་ཆེན་པོ་
ཉམས་སུ་མྱོང་བར་འགྱུར་རོ། །ཞེས་གཏན་ཚིགས་དང་བཅས་པས་བཀའ་སྩལ་པ་ལྟར་སྲོག་
དང་བསྡོས་ཏེ་བསྲུང་བར་བྱའོ། །གཉིས་པ་ནི། འདུས་བྱས་འཁོར་བ་ལ་འབྲོས་པར་འདོད་
ཅིང་ཐར་པའི་གྲོང་ཁྱེར་དུ་འགྲོ་བ་ལ་ཚུལ་ཁྲིམས་ཀྱི་རྐང་པ་ཉམས་ན་འགྲོ་མི་ནུས་པར་མ་ཟད།
སླར་འཁོར་ཞིང་སྡུག་བསྔལ་རྣམས་ཀྱིས་འཇོམས་པས་དེ་ཟློག་པ་ནི། ཏིང་ངེ་འཛིན་རྒྱལ་པོ་
ལས། མི་ཞིག་ཆོམ་རྐུན་མང་པོས་རབ་གཙེས་ནས། །འཚོ་བར་འདོད་པས་བྲོས་ཤིང་འགྲོར་
སྩལ་ན། །དེ་ཡི་རྐང་པས་འགྲོ་ཞིང་རྒྱུག་མ་ནུས། །ཆོམ་རྐུན་དག་གིས་དེ་བཟུང་བཅོམ་པ་
203



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ལྟར། །དེ་བཞིན་ཚུལ་ཁྲིམས་ཉམས་པ་རྨོངས་པའི་མི། །འདུས་བྱས་དག་ལ་འབྲོས་པར་
འདོད་མོད་ཀྱི། ཚུལ་ཁྲིམས་ཉམས་པས་དེ་ཡང་འབྲོས་མི་ནུས། །ན་རྒ་འཆི་བ་དག་གིས་ཤིན་
ཏུ་འཇོམས། །ཞེས་དང་། ཁྱིམ་པ་སྐྱ་བོའི་གོས་གྱོན་ལ། །ངས་ནི་བསླབ་པ་གང་བཤད་པ། །
དེ་ཚེ་དགེ་སློང་དེ་དག་ལ། །བསླབ་པ་དེ་ཡང་མེད་པར་འགྱུར། །ཞེས་དང་། བསྐལ་པ་གང་
གཱའི་ཇི་སྙེད་དུ། །སངས་རྒྱས་བྱེ་བ་ཁྲག་ཁྲིག་ལ། །མཆོད་པ་རྣམ་པ་སྣ་ཚོགས་ཀྱིས། །རྟག་ཏུ་
མཆོད་པ་བྱས་པ་བས། །བདེ་བར་གཤེགས་པའི་བསྟན་པ་ལ། །ཉིན་མཚན་ཅིག་ཙམ་བསླབ་
པ་བླངས། །བསོད་ནམས་དེ་ནི་ཆེས་ཁྱད་འཕགས། །ཤེས་གསུངས་པའི་ཕྱིར་རོ། །
གསུམ་པ་ལྟུང་བ་བྱུང་ཡང་བཤགས་པས་ཆོག་སྙམ་ནས། ཕྱིན་ཆད་མི་བྱེད་པའི་སྡོམ་
སེམས་མི་བྱེད་ན། ཉེས་པ་ཤིན་ཏུ་ཆེ་བར་བསྟན་པ་ནི། བྱམས་པ་སེང་གེ་སྒྲའི་མདོ་ལས།
བྱམས་པ་ཕྱི་མའི་ཚེ་ཕྱི་མའི་དུས་ལྔ་བརྒྱ་ཐ་མ་ལ། བྱང་ཆུབ་སེམས་དཔའ་ཁྱིམ་ན་གནས་པ་
།
དང་། རབ་ཏུ་བྱུང་བ་ཁ་ཅིག །དེ་དག་འདི་སྐད་ཅེས། སྡིག་པའི་ལས་ནི་ཉེས་པ་བཤགས་
པས་མ་ལུས་པར་ཟད་པར་འགྱུར་རོ་ཞེས་ཟེར་ཞིང་། དེ་དག་སྡིག་པ་མངོན་པར་འདུ་བྱ་བ་
མངོན་པར་འདུས་བྱས་ནས་ཡང་བཤག་པར་བྱའོ་ཞེས་ལྟུང་བ་ལྷག་པར་འབྱིན་པར་བྱེད་ཅིང་།
ཕྱིས་སྡོམ་པ་མི་འཛིན་པ་ནི་འབྱུང་བར་འགྱུར་ཏེ། དེ་དག་ནི་འཆི་བའི་ལས་ཅན་ཡིན་ནོ་ཞེས་ང་
སྨྲའོ། །འཆི་བ་ཡང་གང་ཞེ་ན། འདི་ལྟ་སྟེ། དཔེར་ན་དུག་ཟ་བའི་མི་དེ་དང་འདྲ་བར་འཆི་
བའི 
་དུས་བྱས་ནས་ལོག་པར་ལྟུང་བ་རྣམས་སུ་འགྲོ་བར་འགྱུར་བ་ཡིན་ནོ། ། ཞེས་དང།
བྱམས་པ་འཕགས་པའི་ཆོས་འདུལ་བ་འདི་ལ་དུག་ཅེས་བྱ་བ་སྟེ། བསླབ་པའི་གཞི་ཇི་ལྟར་
བཅས་པ་དག་ལ་འདའ་བར་བྱེད་པ་ཡིན་པས། ཁྱེད་ཅག་གིས་ནི་དུག་བཟར་བར་མི་བྱའོ། །
ཞེས་གསུངས་པའི་ཕྱིར་རོ། །བཞི་པ། ཚུལ་འདི་ལྟ་བུ་བསྲུང་བ་ནི། སོ་སོ་ཐར་བའི་སྡོམ་ལྡན་
ཡིན་ན་གསང་སྔགས་ལ་ཡང་འདྲ་བར་གསུངས་པ་ནི། དཔུང་བཟང་གིས་ཞུས་པའི་རྒྱུད་ལས།
རྒྱལ་བ་ངས་གསུངས་སོ་སོ་ཐར་བ་ཡི། །ཚུལ་ཁྲིམས་རྣམ་དག་འདུལ་བ་མ་ལུས་པ། །སྔགས་པ་
ཁྱིམ་པས་རྟགས་དང་ཆོ་ག་སྤང་། །ལྷག་མ་རྣམས་ནི་ཉམས་སུ་བླང་བར་བྱ། །ཞེས་གསུངས་
པས་ཁྱིམ་པས་ཀྱང་རབ་བྱུང་གི་རྟགས་ཀྱི་སྐོར་དང་། ལས་ཀྱི་ཆོ་ག་དང་བཅས་པ་རྐྱང་པའི་ཆོ་
ག་འགའ་ཞིག་མ་གཏོགས་པ། འདུལ་བ་ནས་བྱུང་བ་བཞིན་བྱ་དགོས་པར་གསུངས་ན།
སྔགས་པ་རབ་བྱུང་ལ་སྨོས་ཅི་དགོས་པའི་ཕྱིར་རོ། །སྔགས་འགྲུབ་པའི་རྩ་བ་ཡང་ཚུལ་ཁྲིམས་པ༌
ག་
204



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཡིན་ཏེ། དཔུང་བཟང་གིས་ཞུས་པ་ལས། སྔགས་ཀྱི་རྩ་བ་དང་པོར་ཚུལ་ཁྲིམས་ཏེ། །དེ་ནས་
བརྩོན་འགྲུས་དང་ནི་བཟོད་པ་དང་། །རྒྱལ་བ་ལ་ནི་དད་དང་བྱང་ཆུབ་སེམས། ། གསང་
སྔགས་དང་ནི་ལེ་ལོ་མེད་པའོ། །ཇི་ལྟར་མི་དབང་རིན་ཆེན་བདུན་ལྡན་པ། །སྐྱོ་བ་མེད་པར་
སྐྱེ་དགུ་འདུལ་བར་བྱེད། །དེ་བཞིན་སྔགས་པས་ཡན་ལག་འདི་བདུན་དང་། །ལྡན་པར་གྱུར་
ན་སྡིག་པ་འདུལ་བར་བྱེད། །ཅེས་དང་། འཇམ་དཔལ་རྩ་རྒྱུད་ལས། བཟློག་པ་འདི་ལ་ཚུལ་
ཁྲིམས་ཉམས། །དེ་ལ་གྲུབ་པ་མཆོག་མེད་ཅིང་། །གྲུབ་པ་འབྲིང་ཡང་ཡོད་མེད་དེ། །གྲུབ་པ་
ཐ་མའང་ཡོད་མ་ཡིན། ། ཚུལ་ཁྲིམས་འཆལ་ལ་ཐུབ་དབང་གིས། ། སྔགས་གྲུབ་པར་ནི་མ་
གསུངས་ཏེ། །མྱ་ངན་འདས་གྲོང་འགྲོ་བ་ཡི། །ཡུལ་དང་ཕྱོགས་ཀྱང་མ་ཡིན་ནོ། །བྱིས་པ་
ངན་པ་འདི་ལ་ནི། །སྔགས་གྲུབ་པ་ནི་ག་ལ་ཡོད། །སྐྱེ་བོ་ཚུལ་ཁྲིམས་འཆལ་འདི་ལ། །དེ་ལ་
བདེ་འགྲོ་ག་ལ་ཡོད། །མཐོ་རིས་སུ་ཡང་མི་འགྲོ་ཞིང་། །བདེ་བ་མཆོག་ཏུའང་མི་འགྱུར་ན། །
རྒྱལ་བས་གསུངས་པའི་སྔགས་རྣམས་ནི། །འགྲུབ་པར་འགྱུར་བ་སྨོས་ཅི་དགོས། ། ཤེས་
གསུངས་པའི་ཕྱིར་རོ། །ཁམས་པ་ལུང་པའི་ཞལ་ནས་ཀྱང་། མུ་གེ་བྱུང་ཙ་ན། ཐམས་ཅད་
ནས་ཀྱི་སྟེང་དུ་དྲིལ་འོང་། དེ་བཞིན་ཆོས་ཐམས་ཅད་ཚུལ་ཁྲིམས་ཀྱི་སྟེང་དུ་སྐོར་འཁོར་ནས་
འོང་བས། ཚུལ་ཁྲིམས་ལེགས་པར་བསྲུང་བ་འདི་ལ་འབུངས་ཤིག་གསུངས་སོ། །ཚུལ་ཁྲིམས་
དག་པའང་ལས་འབྲས་མ་བསམས་ན་མི་འབྱུང་སྟེ། ལས་འབྲས་ཞིབ་ཏུ་བསམ་པ་གལ་ཆེའོ། །
དགེ་བཤེས་སྟོན་པའི་ཞལ་ནས་ཀྱང་། ཚན་ཅིག་གིས། འདུལ་བ་ལ་བརྟེན་ནས་སྔགས་མེད།
སྔགས་ལ་བརྟེན་ནས་འདུལ་བ་མེད་པ་ཞིག་བྱེད་ཀྱིན་འདུག །དེ་ལྟར་མ་ཡིན་ཏེ། འདུལ་བ་
སྔགས་ཀྱི་གྲོགས། སྔགས་འདུལ་བའི་གྲོགས་སུ་འགྲོ་བ། ངའི་བླ་མ་རྗེ་ཨ་ཏི་ཤ་ཆེན་པོ་མིན་པ་
ལ་མེད་གསུངས། ཉོན་མོངས་སྐྱེས་མ་ཐག་ཟློག་ལ། རྒྱུན་མི་མཐུད་པར་ཆུ་ལ་རི་མོ་བྲིས་པ་ལྟ་
བུ་ཞིག་དགོས་ཀྱི། རྡོ་ལ་རི་མོ་བྲིས་པ་ལྟར་མི་བྱ་སྟེ། བཤེས་སྤྲིང་ལས། སེམས་ནི་ཆུ་དང་ས་
དང་རྡོ་བ་ལ། །རི་མོ་བྲིས་པ་དེ་འདྲར་རིག་པར་བགྱི། །དེ་ནང་ཉོན་མོངས་ཅན་ལ་དང་པོ་
ནི། །མཆོག་སྟེ་ཆོས་འདོད་རྣམས་ལ་ཐ་མ་ལགས། །ཤེས་གསུངས་པ་ལྟར་ཆོས་ཀྱི་ཕྱོགས་ལ་ནི་
དེ་ལས་བཟློག་པར་བྱའོ། །ཞུག་རུམ་པའི་ཞལ་ནས། ཉོན་མོངས་པ་ཉུབ་གིས་བྱུང་ཙ་ན། ལེ་
ལོ་མི་བྱ་བར་མོད་ལ་གཉེན་པོས་ཟློག ། ཟློག་མ་ནུས་ན་ལངས་ལ། མཎྜལ་དང་མཆོད་པ་
བཤམས་ལ་བླ་མ་དང་ཡི་དམ་ལ་ཕུལ་ལ་གསོལ་བ་གདབ། དེ་ལ་དམིགས་ནས་ཁྲོ་བོའི་བཟླས་པ་
205



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་། པོད་བཅོ་བརྒྱད་པ།
.བྱས་པས་ཉལ་གྱིས་ཞི་འགྲོ་གསུངས། གླང་རི་ཐང་བའི་ཞལ་ནས། སྡོད་ས་སྤོང་པ་དང་། སྐེ་
གཅུ་གཅུ་བྱས་པ་ཙམ་གྱིས་ཀྱང་ཉལ་གྱིས་འགྲོ་གསུངས་ཏེ། ཁོང་པ་རང་ཉོན་མོངས་པ་དང་
འཐབ་པ་ལ་གོམས་པས་འགྲོ་བར་སྣང་། གཞན་རང་ལ་ཅི་འདྲར་འོང་ངམ། དགོན་པ་པའི་
ཞལ་ནས། ཉིན་མཚན་དུ་རང་གི་སེམས་ལ་བྱ་ར་བྱེད་པ་ལས་ཐབས་བཟང་བ་མེད་གསུངས་
སོ། །ཇོ་བོ་ཆེན་པོ་རང་ཉི་མ་རེ་ལ་ལན་དུ་མར་མཇལ་ཀྱང་། ཇོ་བོ་དེ་རིང་སེམས་བཟང་བར་
བྱུང་ངམ་གསུངས་ནས་འདྲི་སྐད་དོ། །
ལྔ་པ་ཉོན་མོངས་པ་གཞོམ་པ་ལ་དྲུག་ལས་དང་པོ། ཁ་ན་མ་ཐོ་བ་ཆེ་ལ་ དབྲལ་བར་
དཀའ་ཞིང་ཉོན་མོངས་གཞན་ཐམས་ཅད་ཀྱི་རྟེན་བྱེད་མཁན་གཏི་མུག་ཡིན་པས་དེ་ཐོག་མར་
གཞོམ་དགོས་སོ། །དེ་འཇོམས་པར་བྱེད་པ་ལ། དེའི་གཉེན་པོར་རྟེན་འབྲེལ་མང་དུ་བསྒོམས་
ལ། འཁོར་བའི་འཇུག་ལྡོག་ལ་མཁས་པར་བྱ་སྟེ། འདི་ལ་གོམས་ན་ནི་ལྟ་བ་ལྔ་ལ་སོགས་པའི་
ལྟ་ངན་ཐམས་ཅད་ཀྱང་མི་འབྱུང་ངོ༌། །གཉིས་པ་ནི། འདི་ཕྱི་གཉིས་ཀར་སྡུག་བསྔལ་སྟེར་
ཞིང་དགེ་རྩ་བསགས་པ་རྣམས་འཇོམས་པའི་དགྲ་ནི་ཞེ་སྡང་ཡིན་ཏེ། དེ་གཞོམ་པར་བྱ་སྟེ།
སྤྱོད་འཇུག་ལས། ཞེ་སྡང་ལྟ་བུའི་སྡིག་པ་མེད། །ཅེས་གསུངས་པ་ལྟར་རོ། །དེའི་ཕྱིར་དེ་ལ་
རྣམ་པ་ཐམས་ཅད་དུ་སྐབས་མི་དབྱེ་བར་བཟོད་པ་ལ་འབད་དགོས་སོ། །འདི་མ་བྱུང་ན་ཚེ་
འདི་ཉིད་ལ་ཡང་ཆེས་ཤིན་ཏུ་བདེ་སྟེ། སྤྱོད་འཇུག་ལས། གང་ཞིག་བསྒྲིམས་ཏེ་ཁྲོ་འཇོམས་
པ། །དེ་ནི་འདི་དང་གཞན་དུ་བདེ། །ཞེས་གསུངས་ལྟར་རོ། །གསུམ་པ་ནི། དགེ་མི་དགེའི་
ལས་སྔར་བསགས་ཐམས་ཅད་འཁོར་བ་འགྲུབ་པ་ལ་མཐུ་ཅན་དུ་བྱེད་ཅིང་ནུས་པ་ཇེ་རྒྱས་སུ་
གཏོང་བ་ནི་འདོད་ཆགས་སྲེད་པ་ཡིན་ལ། དེ་གཞོམ་པར་བྱ་སྟེ། དེ་ཡང་འདོད་ཁམས་པ་
རྣམས་ལ་ནི། ཡུལ་ལ་ལོངས་སྤྱོད་པའི་རིག་པའི་རྐྱེན་ཅན་གྱིས་ཚོར་བའི་རོ་མྱངས་པ་ལས་
འབྱུང་བས་ཕྱི་དང་ནང་གི་མི་སྡུག་པ་དང་། འདོད་ཡོན་ལ་ཆགས་པའི་ཉེས་དམིགས་མང་དུ་
བསྒོམས་ལ་བཟློག་པར་བྱ་སྟེ། སློབ་དཔོན་དབྱིག་གཉེན་གྱིས། རི་དྭགས་གླང་པོ་ཕྱེ་མ་ལེབ་
དང་ཉ། །སྦྲང་མ་ལྔ་པོ་ལྔ་ཡིས་བཅོམ་གྱུར་ཏེ། །གཅིག་གིས་འཇོམས་ན་གང་ཞིག་ལྔ་རྣམས་
ནི། །རྟག་ཏུ་བསྟེན་པ་ཅི་ཕྱིར་འཇོམས་མི་འགྱུར། །ཞེས་གསུངས་པ་ལྟར་རོ། །བཞི་པ་ང་
རྒྱལ་ནི། འདིར་ལམ་སྐྱེ་བའི་གེགས་ཀྱི་རྩ་བ། ཕྱི་མར་བྲན་ལ་སོགས་པའི་རྒྱུ་ཡིན་པས་སྤངས་
ཏེ། སྤོང་ཚུལ་ནི། བཤེས་སྤྲིང་ལས། ན་རྒ་འཆི་སྡུག་བྲལ་དང་དེ་བཞིན་དུ། །ལས་རྣམས་.
206



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
བདག་གིར་བྱ་ལས་མ་འདའ་ཞེས། །དེ་ལྟར་ཡང་དང་ཡང་དུ་སེམས་པདུ་སེམས་པ་ནི། །དེ་ཡི་གཉེན་པོའི་
སྒོ་ནས་རྒྱགས་མི་འགྱུར། །ཞེས་གསུངས་པ་ལྟར་རོ། །ལྔ་པ་ཕྲག་དོག་ནི་འབྱུང་ཉེ་ལ། དབྲལ་
དཀའ་བས། རྙེད་པ་དང་། བཀུར་བསྟི་དང་། གྲགས་པ་དང་། བསྟོད་པ་དང་། ཆེ་ཐབས་
ཀྱི་ཕྱིར་དུ་གཞན་ལ་ཕྲག་དོག་པ་ནི། རང་གི་བདེ་བ་འཇོམས་པའི་གཞི་ཡིན་པས་གཉེན་པོ་
བསྐྱེད་ནས་དེ་དག་གི་ལྡོག་ཕྱོགས་དང་འཁོར་བའི་ཉེས་དམིགས་སྒོམ་པ་དང་། ཁྱད་པར་དུ་
འཆི་བ་མི་རྟག་པ་སྒོམ་པ་གནད་དུ་ནམ་སོང་བར་བསྒོམ་པར་བྱའོ། །བདེན་པ་དང་། དཀོན་
མཆོག་དང་། ལས་འབྲས་ལ་ངེས་པ་རྙེད་ན་ནི། ཐེ་ཚོམ་གྱི་ཕྲ་རྒྱས་མི་འབྱུང་ངོ༌། །དྲུག་པ་
ཉེས་དམིགས་ནི། སྒྲིབ་པ་ལྔ་ལ་སོགས་པ་ཡིན་ཏེ། ངེས་པར་སྤང་དགོས་པས། སྤོང་ཚུལ་ནི།
བཤེས་སྤྲིང་ལས། རྒོད་དང་འགྱོད་དང་གནོད་སེམས་རྨུགས་པ་དང་། །གཉིད་དང་འདོད་ལ་
འདུན་དང་ཐེ་ཚོམ་སྟེ། །སྒྲིབ་པ་ལྔ་པོ་འདི་དག་དགེ་བའི་ནོར། །འཕྲོག་པའི་ཆོས་རྐུན་ལགས་
པར་རིག་པར་མཛོད། །ཅེས་དང་། ལྷག་བསམ་བསྐུལ་བ་ལས་ཀྱང་། གང་ཞིག་གཉིད་དང་
རྨུགས་ལ་དགའ་འགྱུར་བ། །བད་ཀན་རླུང་དང་དེ་བཞིན་མཁྲིས་པ་རྣམས། །དེ་དག་དེ་ཡི་
ལུས་ལ་ཤས་ཆེར་འབྱུང་། །དེ་ཡི་ཁམས་རྣམས་རབ་ཏུ་འཁྲུགས་པར་འགྱུར། ། གང་ཞིག་
རྨུགས་དང་གཉིད་ལ་དགའ་འགྱུར་བ། །ཁ་ཟས་ཉེས་པས་ལྟོ་ནི་མ་དག་ཅིང་། །ལུས་ཀྱང་ལྕི་
ལ་ཟོ་མདོག་བདེ་མ་ཡིན། དེ་ཡི་ཚིག་ཀྱང་གསལ་བར་མི་འགྱུར་རོ། །ཞེས་དང་། དྲན་པ་ཉེར་
བཞག་ལས། ཉོན་མོངས་རྣམས་ཀྱི་གཞི་གཅིག་ནི། །ལེ་ལོ་ཡིན་ཏེ་གང་ལ་ཡོད། །དེ་ལ་ཆོས་
ཀུན་མེད་པ་ཡིན། ཞེས་དང་། ཚོམས་ལས། བག་མེད་པ་ལ་སྦྱོར་བྱེད་པ། །སྐྱེ་བོ་བྱིས་པ་
བསམ་བརླག་ཡིན། །ཚོང་དཔོན་ནོར་རྣམས་བསྲུང་བ་ལྟར། །མཁས་པས་བག་དང་ལྡན་པར་
བྱ། །ཞེས་དང་། སྐྱེས་རབས་ལས། ལྷ་དབང་ཕྱིར་ཡང་ངོ་ཚ་བོར་ནས་ནི། །ཡིད་ལ་ཆོས་
དང་འགལ་བ་བྱེད་པ་བས། །གྱོ་མོའི་སྣོད་ཐོགས་གོས་ངན་གྱོན་ནས་ནི། །དགྲ་བོའི་ཁྱིམ་དུ་
འབྱོར་པ་མཐོང་ཡང་བླ། །ཞེས་དང་། སྤྱོད་འཇུག་ལས། ཐོས་ལྡན་དད་པ་ཅན་དང་ནི། །
བརྩོན་པ་ལྷུར་ལེན་དུ་མ་ཡང་། །ལྟུང་བའི་རྙོག་དང་བཅས་པར་འགྱུར། །ཞེས་གསུངས་པ་
ལྟར། ཉོན་མོངས་པ་དང་ཉེ་བའི་ཉོན་མོངས་པ་རྣམས་དགག་ནུས་ཀྱང་། ཉོན་མོངས་ཀྱི་ཁ་མི་
སྐྱོར། ཕྱོགས་མི་འཛིན་པར་དགྲ་རུ་ལྟ་བ་ཞིག་མེད་དུ་མི་རུང་བས་གཉེན་པོའི་ཕྱོགས་བཟུང་ལ་
ཉོན་མོངས་སུན་འབྱིན་པ་ལ་འབད་ནས། རང་གི་ཁས་བླངས་པའི་ཚུལ་ཁྲིམས་ཡོངས་སུ་དག་
207



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
སཔར་བྱའོ། །ཇོ་བོ་ཆེན་པོའི་སློབ་མ་དཔལ་ལྡན་དགོན་པ་པའི་ཞལ་ནས། མན་ངག་གི་མཐིལ་
གང་ལ་བྱེད་ན། ལས་རྒྱུ་འབྲས་ཇེ་ངེས་ཇེ་ངེས་ལ་སོང་ནས་ཇི་ལྟར་ཁས་བླངས་པའི་སྡོམ་པ་
དག་པར་བསྲུང་བ་ཞིག་ལ་བྱེད་པ་ཡིན་ནོ། །དེ་ལྟར་བསྒོམས་པའི་དངོས་གྲུབ་ཀྱང་མ་རིག་པ་
ལ་སོགས་པའི་ཉོན་མོངས་པ་ཆེ་ཆུང་དུ་འགྲོ་བ་ཡིན་ནོ། །
དྲུག་པ་དེ་དག་གི་མཇུག་བསྡུ་བ་ལ་ཡང་གསུམ་ལས། དང་པོ་ཉོན་མོངས་པ་གཞོམ་པ་
ལ་ང་རྒྱལ་བསྐྱེད་ནས། བརྩོན་འགྲུས་དང་དཀའ་སྤྱད་ལ་བཟོད་པ་ནི། དོན་མེད་དགྲ་ཡིས་རྨ་
སྲོལ་བཏོད་པ་ཡང་། །ལུས་ལ་རྒྱུན་དང་འདྲ་བ་སྲེལ་བྱེད་ན། །དོན་ཆེན་སྒྲུབ་ཕྱིར་ཡང་དག་
བརྩོན་གྱུར་པ། །བདག་ལ་སྡུག་བསྔལ་ཅི་ཕྱིར་གནོད་བྱེད་ཡིན། །ཞེས་གསུངས་པས། ཚེ་
འདི་ཕྱི་གཉིས་ཀར་སྡིག་དང་སྡུག་བསྔལ་འབའ་ཞིག་བསྐྱེད་པའི་ཕྱིར་དུ། གཞན་དང་འཁྲུགས་
པ་ལ་ཡང་རང་གི་སྡུག་བསྔལ་ཁྱད་བསད་ནུས་ཤིང་། རྨས་པའི་རྨ་ལ་སོགས་པ་ཡང་འདིའི་ཚེ་
བྱུང་ཞེས་ངོམ་པར་བྱེད་ན། རང་རྒྱུད་ཀྱི་ཉོན་མོངས་པ་གཞོམ་པ་ལ། བརྩོན་འགྲུས་དང་
དཀའ་སྤྱད་ཅིའི་ཕྱིར་མི་བཟོད་དེ། ཟོད་པར་རིགས་པའི་ཕྱིར་རོ། །ལན་གཅིག་གཞོམ་པས་མི་
ཕན་རྣམ་པ་ཀུན་ཏུ་དྲན་པ་རྒྱུན་ཆགས་སུ་བསྟེན་དགོས་ཏེ། ཉོན་མོངས་ཕྱོགས་ཀྱི་ཁྲོད་གནས་
ན། །རྣམ་པ་ཀུན་ཏུ་སྲན་གཟུགས་ཏེ། ། ཝ་ལ་སོགས་པས་སེང་གེ་བཞིན། ། ཉོན་མོངས་
ཚོགས་ཀྱིས་མི་ཚུགས་བྱ། །ཅེས་པ་ལྟར་རོ། །གཉིས་པ་ཉོན་མོངས་པའི་དགྲ་ལ་འཐབས་ནས་
རྒྱལ་བ་ལ་དཔའ་བར་བསྟན་པ་ནི། ཉོན་མོངས་པའི་དགྲ་ལས་རྒྱལ་ན་དཔའ་ཞིང་རྒྱལ་བ་ཡིན་
གྱི། དགྲ་གཞན་ནི་མ་བསད་ཀྱང་ངང་གིས་འཆི་བས། དེ་ལ་རྒོལ་ན་རོ་ལ་གསོད་པ་དང་འདྲ་
སྟེ། སྤྱོད་འཇུག་ལས། སྡུག་བསྔལ་ཐམས་ཅད་ཁྱད་བསད་ནས། །ཞེ་སྡང་ལ་སོགས་དགྲ་
འཇོམས་པ། །དེ་དག་རྒྱལ་བྱེད་དཔའ་བོ་སྟེ། །ལྷག་མ་རོ་ལ་གསོད་པའོ། །ཞེས་གསུངས་
སོ། །
གསུམ་པ་དེ་ལྟར་ཉོན་མོངས་པ་ལས་རྒྱལ་ན། རྒྱལ་སྲས་དཔའ་བོ་ཡིན་ཏེ། སྤྱོད་འཇུག་：
ལས། རྒྱལ་བ་སེང་གེའི་སྲས་དག་གིས། །ང་རྒྱལ་འདི་ལ་གནས་པར་བྱ། །ཞེས་སོ། །འོ་ན་ང་
རྒྱལ་རང་ཡང་ཉོན་མོངས་པ་ཡིན་པས། ཉོན་མོངས་པ་ཐམས་ཅད་སྤང་དགོས་ན། ཡང་ང་
རྒྱལ་བྱེད་པ་མི་རིགས་སོ་སྙམ་ན། དེ་ཉིད་ལས། ཉོན་མོངས་ང་རྒྱལ་ཅན་དེ་མིན། །ཞེས་
སོགས་གསུངས་པས། མདོར་ན། ཉོན་མོངས་པ་ལ་རྣམ་པ་དུ་མའི་སྒོ་ནས། ཐབས་སྣ་ཚོགས་:
།
208



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ཀྱིས་གཞོམ་ཞིང་། ཚུལ་ཁྲིམས་རྣམ་པར་དག་པ་བསྲུང་བ་ལ་འབད་པར་བྱའོ། །མདོར་ན།
རྙེད་པར་དཀའ་བའི་དལ་འབྱོར་ལུས་ཐོབ་ནས། །ཉོན་མོངས་དགྲ་བོའི་ཚོགས་རྣམས་མ་
བཅོམ་ཞིང་། །ཚུལ་ཁྲིམས་རྣམ་པར་དག་པ་མ་བསྲུངས་ན། །ངན་སོང་གཡང་དུ་ལྷུང་ཚེ་མི་
འགྱོད་དམ། །ཞེས་ཡང་ཡང་བརྗོད་ཅིང་དྲག་ཏུ་བསམ་མོ། །
གསུམ་པ་བྱེ་བྲག་ཏུ་སྨྲ་བའི་གྲུབ་མཐའ་བསྟན་པ་ལ། མདོར་བསྟན་པ་དང། རྒྱས་
པར་བཤད་པའོ། །དང་པོ་ནི། འཁོར་བ་མཐའ་དག་སྡུག་བསྔལ་དུ་ཤེས་ཤིང་། ཚུལ་ཁྲིམས་
རྣམ་པར་དག་པ་བསྲུངས་ཀྱང་། རེ་ཞིག་ལྷ་མིའི་ལུས་ལས་མཐར་མི་གྲོལ་བས། དེའི་ཕྱིར་རང་
རྒྱུད་དང་བསྟུན་པའི་ལྟ་བ་བསྟན་པར་བྱ་སྟེ། དེའི་ལུགས་ལ་བཅོམ་ལྡན་འདས་ཀྱིས། བདེན་
པ་བཞིའི་ཆོས་ཀྱི་འཁོར་ལོ་ཉིད་ཡང་དང་ཡང་དུ་ལན་གསུམ་བཟླས་ནས་གསུངས་པ་ཡིན་གྱི།
དེས་ན་དེ་ཇི་ལྟར་བཀྲལ་བའི་ཚུལ་བརྗོད་པར་བྱའོ། །གཉིས་པ་རྒྱས་པར་བཤད་པ་ལ། གཞི་
དང་། ལམ་དང་། འབྲས་བུ་ཇི་ལྟར་བཀྲལ་བའི་ཚུལ་དང་གསུམ་མོ། །དང་པོ་གཞི་ཇི་ལྟར་
བཀྲལ་བའི་ཚུལ་ལ་ཡང་། གཟུགས་ཀྱི་གཞི་དང་། སེམས་ཀྱི་གཞི་དང་། སེམས་ལས་བྱུང་བའི་
གཞི་དང་། ལྡན་པ་མ་ཡིན་པའི་འདུ་བྱེད་ཀྱི་གཞི་དང་། འདུས་མ་བྱས་ཀྱི་གཞི་ཇི་ལྟར་བཀྲལ་
བ་དང་ལྔའོ། །དང་པོ་གཟུགས་ཀྱི་གཞི་ཇི་ལྟར་བཀྲལ་བ་ནི། དབུས་རྡུལ་ཆ་མེད་ལ་ཕྱོགས་
དྲུག་གི་རྡུལ་གྱིས་བསྐོར་བ་བར་བཅས་སུ་གནས་པ་སྟེ། རྡུལ་ཕྲ་རབ་རྣམས་ཕན་ཚུན་རེག་ན་ཆ་
བཅས་སུ་འགྱུར་བའི་ཕྱིར་རོ། །འོ་ན་སིལ་བུར་འགྱེས་པར་འགྱུར་རོ་ཞེ་ན། མ་ཡིན་ཏེ།
འཛིན་པར་བྱེད་པའི་རླུང་གིས་བསྡུས་པའི་ཕྱིར་རོ། །འོ་ན་གཅིག་ཏུ་མི་སྣང་བར་འགྱུར་རོ་ན།
མ་ཡིན་ཏེ། རྣམ་པར་རྟོག་པ་ལ་གཅིག་ཏུ་སྣང་བ་ཙམ་ཡིན་པའི་ཕྱིར་རོ། །གཉིས་པ་སེམས་ཀྱི་
གཞི་ཇི་ལྟར་བཀྲལ་བ་ནི། རྣམ་པ་མེད་པའི་དོན་གྱི་ངོ་བོ་ཐུག་ཕྲད་དུ་རིག་པར་བྱེད་པའོ། །
འདིར་དོན་མཐོང་བ་ནི། དབང་པོ་ཡིན་གྱི་རྣམ་ཤེས་མ་ཡིན་ཏེ། རྩིག་པ་སོགས་ཀྱིས་བར་དུ་
ཆོད་པའི་གཟུགས་མི་མཐོང་བའི་ཕྱིར་ཏེ། རྣམ་པར་ཤེས་པས་མཐོང་ན་དེ་ཐོགས་མེད་ཡིན་
པས་གཟུགས་བསྒྲིབས་པའང་མཐོང་བར་འགྱུར་རོ། །གསུམ་པ་སེམས་བྱུང་གི་གཞི་ཇི་ལྟར་
བཀྲལ་བ་ནི། རྣམ་པ་མེད་པའི་དོན་གྱི་ཁྱད་པར་ཐུག་ཕྲད་དུ་རིག་པར་བྱེད་པའོ། །སེམས་
དང་སེམས་ལས་བྱུང་བ་དེ་དག་ཀྱང་རྟེན་དང་། དམིགས་པ་དང་། རྣམ་པ་དང་། དུས་དང་།
རྫས་མ་རུངས་པའི་ཕྱིར་ཐ་དད་པ་ཡིན་ལ། འོན་ཀྱང་སེམས་བྱུང་རྣམས་ཀྱི་བྱེ་བྲག་ནི་ཕྲ་བས། གནས་
209



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དེ་ནི་རེ་ཞིག་རྒྱུན་རྣམས་ལ་ཡང་ཡོངས་སུ་དཔྱད་པར་དཀའ་ན་སྐད་ཅིག་རྣམས་ལ་ལྟ་ཅི་སྨོས་ཏེ།
སྨན་མང་པོ་ཞིབ་པོར་སྦྱར་ནས་ལྕེས་མྱངས་པ་ན། འདི་འདིའི་རོའོ་ཞེས་བྱེ་བྲག་ཕྱེད་པར་
དཀའ་བ་བཞིན་ནོ། །
བཞི་པ་ལྡན་པ་མ་ཡིན་པའི་འདུ་བྱེད་ཀྱི་གཞི་ཇི་ལྟར་བཀྲལ་བ་ནི། གཟུགས་དང་སེམས་
གཉིས་ཀ་དང་མཚུངས་པར་མི་ལྡན་པའི་འདུ་བྱེད། དོན་བྱེད་ནུས་པའི་རྫས་སུ་གྲུབ་པ་སྟེ། དེ་
ཡང་ནང་གི་འདུ་བྱེད་སྐྱེས་བུ་གང་ཟག་ལ་སོགས་པ་དང་། ཕྱིའི་འདུ་བྱེད་བུམ་པ་ལ་སོགས་
པའོ། །ལྔ་པ་ཆོས་ཉིད་འདུས་མ་བྱས་ཀྱི་གཞི་ཇི་ལྟར་བཀྲལ་བ་ནི། ནམ་མཁའ་དང། སོ་སོར་
བརྟགས་འགོག་དང་། བརྟགས་མིན་གྱི་འགོག་པ་ལ་སོགས་པ་སྟེ། དེ་དག་ཀྱང་རྟག་པའི་རྫས་
ཡིན་ལ། རྫས་ཀྱི་དོན་ཡང་རང་དབང་དུ་ཡོངས་སུ་གྲུབ་པའི་དོན་ཡིན་གྱི། རྐྱེན་ལས་སྐྱེས་པའི་
དོན་མ་ཡིན་ནོ། །དེ་ཡང་བསྡུ་ན་དོན་དམ་དང་ཀུན་རྫོབ་གཉིས་སུ་འདུ་ལ། ཀུན་རྫོབ་ནི་ཐོ་བ་
ལ་སོགས་པས་བཅོམ་པའམ། ཤེས་རབ་ཀྱིས་བུམ་པ་ལ་སོགས་པའི་སྐྱེ་མཆེད་བཤིག་པ་ན།
དེའི་གཟུགས་ལ་སོགས་པའི་རྡུལ་ཕྲ་རབ་རེ་རེ་ཉིད་བུམ་པ་ཡིན་པའི་ཚེ། ཡོངས་གྲགས་ཀྱི་བུམ་
པ་རེ་རེ་ཡང་། བུམ་པ་གྲངས་མེད་ལ་སོགས་པར་འགྱུར་ཞིང་། རེ་རེ་ལས་རྫས་གཞན་ན་བུམ་
པ་ཡོད་ན་ཚད་མས་དམིགས་སུ་རུང་བ་ལས། མ་དམིགས་པའི་ཕྱིར། བུམ་པ་དེ་ནི་དེ་ལྟར་
དཔྱད་མི་བཟོད་པས་ཀུན་རྫོབ་ཅེས་བྱ་ལ། དོན་དམ་ནི། དེ་ལྟར་ཆུ་ལ་སོགས་པའི་སྐྱེ་མཆེད་
རེ་རེ་ལ་བཅོམ་བཤིགས་བྱས་ཀྱང་། རང་གི་བློ་མི་འདོར་བའི་ཕྱིར་དཔྱད་བཟོད་ཀྱི་ཆོས་སོ། །
གཉིས་པ་ལམ་ཇི་ལྟར་བཀྲལ་བ་ལ་གཉིས་ལས། དང་པོ་མདོར་བསྟན་པ་ནི། རང་གི་
བསོད་ནམས་དང་དགེ་བའི་བཤེས་གཉེན་བསྟེན་པའི་སྟོབས་ཀྱིས་འཁོར་བའི་རང་བཞིན་སྡུག་
བསྔལ་བ་དང་། དེའི་རྒྱུའི་གཙོ་བོ་བདག་འཛིན་ལ་བརྟེན་ནས་ཀུན་འབྱུང་དང་། དེ་ཉེ་བར་ཞི་
བ་འགོག་པ་དང་། བདག་མེད་སྒོམ་པ་ལམ་གྱི་མཆོག་ཏུ་རྟོགས་ཏེ། སྲིད་པ་ལ་ཡིད་ཕྱུང་ནས་
གྲོལ་བ་དོན་དུ་གཉེར་བར་འགྱུར་རོ། །གཉིས་པ་རྒྱས་པར་བཤད་པ་ལ་གསུམ་ལས། དང་པོ་
དབང་པོ་རྟུལ་པོ་རྣམས་ནི་རང་ཉིད་ཙམ་ཐར་བར་བྱ་བའི་ཕྱིར། ཉན་ཐོས་ཀྱི་བྱང་ཆུབ་ཏུ་
སེམས་བསྐྱེད་ནས། ཚུལ་ཁྲིམས་ཀྱི་བསླབ་པ་རབ་ཏུ་ནོད་པའི་སྒོ་ནས་སླན་ཆད་མི་དགེ་བའི་
རྒྱུན་ཡོངས་སུ་བསྡམས་ཏེ། བདེན་པ་གཉིས་དང་འཕགས་པའི་བདེན་པ་བཞི་ལ་སོགས་པ་
བླང་དོར་ཐབས་དང་བཅས་པ་རྣམས་ཐོས་པ་དང་བསམ་པས་གཏན་ལ་འབེབས་པར་བྱེད་met
210



༄༅།།སྐྱེས་བུ་གསུམ་གྱི་མ་རིམ་རྒྱས་པ་ཁྲིད་དུ་སྦྱར་བ།
དོ། །ཇི་ལྟར་ཐོས་བསམ་གྱིས་གཏན་ལ་འབེབས་པར་བྱེད་ཅེ་ན། ཇི་སྙེད་པའི་རྣམ་པས་ཕུང་
པོ་དང་ཁམས་དང་། སྐྱེ་མཆེད་ལ་སོགས་པའི་རང་དང་སྤྱིའི་མཚན་ཉིད་ངེས་པར་དཔྱད་དེ།
ཇི་ལྟ་བའི་རྣམ་པས་བྱིས་པ་རྣམས་བདག་དང་བདག་གིར་ཀུན་བརྟགས་པ་དང་ལྷན་ཅིག་སྐྱེས་
པས་ཡོངས་སུ་བཟུང་བའི་བདག་ནི་དོན་དམ་པར་མེད་དེ། ཕུང་པོ་དང་དེ་ཉིད་དུ་ཡང་མེད་
གཞན་དུ་ཡང་མེད་པའི་ཕྱིར་རོ། །རེ་ཞིག་དེ་ཉིད་དུ་མེད་དེ། ཕུང་པོ་ནི་མི་རྟག་པ་དུ་མ་གཞན་
དབང་ཅན་ཡིན་ལ། བདག་ནི་རྟག་པ་དང་། གཅིག་པུ་དང་། རང་དབང་ཅན་དུ་འདོད་པའི་
ཕྱིར་རོ། །གཞན་དུ་མེད་དེ། དམིགས་སུ་རུང་བ་ལས་མི་དམིགས་པའི་ཕྱིར་རོ། །དེ་བས་ན་
ཕུང་པོ་ལ་སོགས་པའི་ཆོས་ཙམ་གྱི་རྒྱུན་ལ། ལ་ལས་བདག་ཏུ་བཏགས་པ་ཙམ་དུ་ཟད་མོད།
འདི་ལྟར་མི་ཤེས་པའི་བྱིས་པ་རྣམས་ནི་བདག་འཛིན་གྱི་དབང་གིས། ཆགས་པ་དང་སྡང་བ་ལ་
སོགས་པ་བསྐྱེད་དེ། ཡོངས་སུ་འཁོར་བར་འགྱུར་ཏེ། ཞེས་ཁོང་དུ་ཆུད་པར་བྱའོ། །མདོ་
ལས། འདི་ན་བདག་གམ་སེམས་ཅན་མེད། །ཅེས་གསུངས་པ་ནི། དེ་ལྟར་དོན་དམ་པར་
མེད་པ་ཡིན་གྱི། གང་ཟག་གི་བདག་ཐ་སྙད་དུ་ཡོད་པར་མཛོད་ཀྱི་མཇུག་ལས་བཤད་དོ། །
དེའི་འོག་ཏུ་སྒོམ་བྱུང་གིས་ཉམས་སུ་བླངས་པར་བྱ་བའི་ཕྱིར། ཞི་གནས་དང་ལྡན་པའི་ལྷག་
མཐོང་གིས་ཉོན་མོངས་པ་འཇོམས་པར་བལྟས་ནས། ལུས་འདུ་འཛི་དང་སེམས་རྣམ་རྟོག་
ལས་བསྲིངས་པའི། མ་ཆགས་པའི་འཕགས་རིགས་ལ་གནས་ཏེ། འདོད་ཆགས་ཤས་ཆེ་ན་མི་
སྡུག་པ་སྒོམ་པ་དང་། ཞེ་སྡང་ཤེས་ཆེ་ན་བྱམས་པ་སྒོམ་པ་དང་། གཏི་མུག་ཤས་ཆེ་ན་རྟེན་ཅིང་
འབྲེལ་བར་འབྱུང་བ་དང་། དབུགས་འབྱུང་རྔུབ་སྒོམ་པ་ལ་སོགས་པས་སྤྱོད་པ་རྣམ་སྦྱོང་གི་སྒོ་
ནས་ཉོན་མོངས་པ་ཆ་སྙོམས་ཏེ། བསམ་གཏན་གྱི་སྦྱོར་བ་དང་། དངོས་གཞི་ཇི་ལྟར་རུང་བའི་
རྣམ་པས་སེམས་ཀྱི་བསླབ་པར་གྱུར་པའི་ཏིང་ངེ་འཛིན་བསྐྱེད་དེ། ཞིག་གནས་ཀྱི་རྣལ་འབྱོར་
ལ་བརྩོན་པར་བྱེད་དོ། །དེའི་འོག་ཏུ་ལྷག་མཐོང་གི་རང་བཞིན་དྲན་པ་ཉེ་བར་གཞག་པ་སྒོམ་
སྟེ། དེའང་འདི་ལྟར་ལུས་ནི་མི་གཙང་བ། ཚོར་བ་ནི་སྡུག་བསྔལ་བ། སེམས་ནི་མི་རྟག་པ།
ཆོས་ནི་བདག་མེད་པའོ། །ཞེས་རང་དང་སྤྱིའི་མཚན་ཉིད་ཀྱིས་དཔྱོད་པའི་ཤེས་རབ་ཀྱི་བསླབ་
པ་དྲན་པ་ཉེ་བར་གནས་པ་བསྐྱེད་དེ། བར་སྐབས་སུ་དལ་བ་དང་འབྱོར་པ་རྙེད་པར་དཀའ་བ
དང་། དེ་ཡང་མི་རྟག་ཅིང་འཆི་བ་དང་། དེ་ཡང་ལས་དང་ཉོན་མོངས་ཀྱིས་གཞན་དུ་སྐྱེ་བ་
ཉིད་དང་། དེ་ཡང་སེམས་ཅན་དམྱལ་བ་ལ་སོགས་པའི་སྡུག་བསྔལ་གྱིས་འཇོམས་པར་འགྱུར་༔
211



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
རོ་ཞེས་བྱ་བའི་རྣམ་པས་རྒྱུད་ཡང་དང་ཡང་དུ་བསྐུལ་ཏེ་ཚོགས་ཀྱི་ལམ་རྫོགས་པར་བྱེད་དོ། །
དེའི་འོག་ཏུ་བདེན་པ་བཞི་ལ་རྩེ་གཅིག་ཏུ་མོས་པའི་སྒོ་ནས་རྣམ་པ་བཅུ་དྲུག་ཏུ་ཁོང་དུ་ཆུད་
པར་བྱེད་པའི་མཚན་ཉིད་ཡང་དག་པར་སྤོང་བ་རྣམ་པ་བཞིས་སྤང་གཉེན་ཕྱིན་ཅི་མ་ལོག་པའི་
སྒོ་ནས་བླང་དོར་བྱེད་པའི་རང་བཞིན་དྲོད་དུ་གྱུར་པ་དང་། ཞི་ལྷག་ཐབས་དང་བཅས་པའི་
མཚན་ཉིད་རྫུ་འཕྲུལ་གྱི་རྐང་པ་བཞི་ཡང་དག་པར་སྒྲུབ་པར་བྱེད་པའི་རྩེ་མོར་གྱུར་པ་དང་། དེ་
ཉིད་ཁྱད་པར་དུ་བྱ་བའི་ཕྱིར་མི་མཐུན་པའི་ཕྱོགས་ལ་དབང་བྱེད་པའི་དབང་པོ་ལྔ་རྣམ་པར་
སྒོམ་པ་བཟོད་པར་གྱུར་པ་དང་། དེ་ལས་མི་མཐུན་པའི་ཕྱོགས་ཀྱིས་བརྫི་བར་མི་ནུས་པའི་
སྟོབས་ལྔ་རྣམ་པར་སྒོམ་པ་ཆོས་ཀྱི་མཆོག་ཅེས་བྱ་བས་སྦྱོར་བའི་ལམ་ཡོངས་སུ་རྫོགས་པར་བྱེད་
པའོ། །དེའི་འོག་ཏུ་བདེན་པ་བཞི་གསར་དུ་རྟོགས་པའི་འཕགས་པའི་ལམ་ཡན་ལག་བརྒྱད་ཀྱི་
བདག་ཉིད་མཐོང་སྤང་གི་སྒྲིབ་པ་གཅོད་པར་བྱེད་པའི་མཚན་ཉིད་ཅན་མཐོང་བའི་ལམ་སྐད་
ཅིག་ག་མ་བཅུ་དྲུག་རྫོགས་པར་བྱེད་དོ། །དེའི་འོག་ཏུ་སླར་ཡང་མཐོང་བའི་དོན་གོམས་པར་བྱེད་
པའི་བྱང་ཆུབ་ཡན་ལག་བདུན་གྱི་བདག་ཉིད་སྒོམ་སྤང་གི་སྒྲིབ་པ་གཅོད་པར་བྱེད་པའི་མཚན་
ཉིད་ཅན་སྒོམ་པའི་ལམ་ས་དགུ་རྫོགས་པར་བྱེད་དོ། །དེ་ལྟར་བསྒོམས་པས་དབང་པོ་མྱུར་བ་
རྣམས་སྲིད་པ་གཉིས་སམ་གསུམ་གྱི་མཐར་ཐར་བར་འགྱུར་ལ། ཡང་འགའ་ཞིག་ནི། དྲོད་རྩེ་
ཐོབ་ནས་ཀྱང་སངས་རྒྱས་ཀྱི་ལམ་དུ་འཇུག་པ་སྲིད་ཅིང་། བཟོད་འབྲིང་ཐོབ་ནས་ཀྱང་རང་
རྒྱལ་དུ་འགྱུར་བ་མཐོང་ལ། བཟོད་པ་ཆེན་པོར་ནི་རིགས་ངེས་པ་ཡིན་ཏེ། བྱང་ཆུབ་གཞན་དུ་
མི་འགྱུར་བའི་ཕྱིར་རོ། །
: ་ གཉིས་པ་དབང་པོ་འབྲིང་པོའི་རིགས་ཅན་རྣམས་ནི། རང་དོན་དུ་རང་བྱང་ཆུབ་ཏུ་
སེམས་བསྐྱེད་དེ། སྔ་མ་བཞིན་དུ་བྱང་ཆུབ་ཀྱི་ཕྱོགས་ཀྱི་བར་དུ་སྐྱེད་པར་བྱེད་ཅིང། དེ་ཡང་
ཚོགས་ན་སྤྱོད་པ་ནི་བསྐལ་པ་ཇི་ལྟར་རིགས་པར་ཚོགས་གསོག་པར་བྱེད་ལ། བསེ་རུ་ནི་བསྐལ་
པ་བརྒྱུས་སྨིན་པར་བྱས་ནས་སོ་སྐྱེ་སྲིད་པ་ཐ་མའི་ཚེ། སྟན་ཐོག་གཅིག་ཉིད་ཀྱི་སྟེང་དུ་བསམ་
གཏན་བཞི་པའི་རབ་མཐའ་ལ་བརྟེན་ནས་དྲོད་ལ་སོགས་པའི་ལམ་ལྷག་མ་རྣམས་ཡོངས་སུ་
རྫོགས་པར་བྱེད་དེ། དེ་ལ་ཡང་ཚོགས་སྤྱོད་རྣམས་ནི་བཟོད་པ་ཐོབ་ནས་བྱང་ཆུབ་གཞན་དུ་མི་
འགྱུར་བ་ཡིན་ལ། བསེ་རུ་ནི་དྲོད་ཐོབ་ནས་ཀྱང་མི་འགྱུར་བ་ཡིན་ནོ། །གསུམ་པ་དབང་པོ་
རྣོན་པོའི་རིགས་ཅན་རྣམས་ནི། གཞན་གྱི་དོན་དུ་བླ་ན་མེད་པའི་བྱང་ཆུབ་ཏུ་སེམས་བསྐྱེད།
212



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
༔གྲངས་མེད་གསུམ་དུ་ཚོགས་བསགས་ནས། ཕ་རོལ་ཏུ་ཕྱིན་པ་དྲུག་རྫོགས་པར་བྱས་ཏེ། སོ་སྐྱེ་
སྲིད་པ་ཐ་མ་པའི་ཚེ་སྙིང་པོ་བྱང་ཆུབ་ཀྱི་ཤིང་དྲུང་དུ། སྲོད་ལ་བདུད་བཏུལ་ནས། ཐོ་རངས་ཀྱི་
ཚེ་སྟན་དེ་ཉིད་དུ་བསམ་གཏན་བཞི་པའི་རབ་ཐ་ལ་བརྟེན་ནས། དྲོད་ལ་སོགས་པའི་ལམ་ལྷག་
མ་ཐམས་ཅད་རྫོགས་པར་བྱེད་དོ། ། གང་གི་ཕྱིར་ཉན་ཐོས་སྡེ་པ་དེ་དག་རང་ལུགས་ཀྱི་ལམ་
གསུམ་ཁས་ལེན་པ་དེའི་ཕྱིར། ཐེག་པ་དང་གྲུབ་པའི་མཐའ་ཁྱད་པར་མ་ཕྱེས་པ་དག །ཉན་
ཐོས་རང་ལུགས་ཀྱི་སངས་རྒྱས་ཀྱི་ལམ་ཁས་མི་ལེན་ཏོ། །ཞེས་སྨྲ་བ་དེ་སུན་ཕྱུང་བ་ཡིན་ནོ། །
གསུམ་པ་འབྲས་བུ་ཇི་ལྟར་བཀྲལ་བ་ལ་གཉིས། ཐེག་དམན་དང་། ཐེག་ཆེན་གྱི་
འབྲས་བུའོ། །དང་པོ་ནི། ཉོན་མོངས་པ་སྤངས་ཀྱང་སྡུག་བསྔལ་གྱི་ཕུང་པོ་དང་བཅས་པའི་
མཚན་ཉིད་ལྷག་བཅས་དང། སྡུག་བསྔལ་གྱི་ཕུང་པོ་མེད་པར་འདུས་བྱས་ཀྱི་འཇུག་པ་རྒྱུན་
ཆད་པའི་མཚན་ཉིད་ལྷག་མེད་དེ། དགྲ་བཅོམ་པ་དེ་དག་ཀྱང་ཟག་པ་ཟད་པ་ལ་སོགས་པ་བཅོ་
ལྔ་དང་། མི་སློབ་པའི་ཆོས་བཅུས་འབྱོར་ཞིང་འགའ་ཞིག་ནི་རྒྱུན་མེད་པ་ཡིན་ལ། ལ་ལ་ནི་
རིག་པ་གསུམ་དང་། མངོན་ཤེས་དྲུག་གི་རྒྱུན་མཛེས་པ་ཡིན་ནོ། །ཉན་ཐོས་རྣམས་ལས་རང་
རྒྱལ་གྱི་འབྲས་བུའི་ཁྱད་པར་ནི། སངས་རྒྱས་མི་བཞུགས་ཤིང་། ཉན་ཐོས་མེད་པའི་ཞིང་དུ་
སློབ་དཔོན་མེད་པར། རང་བྱང་ཆུབ་ཏུ་འཚང་རྒྱས་ནས་སྒྲ་མེད་པར་ལུས་ཀྱིས་ཆོས་སྟོན་ཅིང་།
བསེ་རུ་ནི། ཕལ་ཆེར་གཅིག་པུར་གནས་པ་ཡིན་ནོ། །གཉིས་པ་ཐེག་ཆེན་གྱི་ལམ་གྱི་འབྲས་བུ་
ནི། གཟུགས་སྐུ་ལྷག་བཅས་ཀྱི་སྡུག་བསྔལ་དང་བཅས་པ་དང་། ཆོས་སྐུ་ཕུང་པོ་ལྷག་མེད་དུ་མྱ་
ངན་ལས་འདས་ནས་འགོག་པའི་རྫས་ཐོབ་པ་སྟེ། དེ་དག་ཀྱང་སྒྲིབ་པ་གཉིས་བཅོམ་པའི་སྒོ་
ནས་སྟོབས་བཅུ་ལ་སོགས་པ་རྙེད་པ་ཡིན་ནོ། །དེ་ཡང་གཟུང་འཛིན་གཉིས་ཀྱི་རྣམ་པ་ལས་
གྲོལ་བ་ནི་མ་ཡིན་ཏེ། ཐམས་ཅད་མཁྱེན་པ་མ་ཡིན་པར་འགྱུར་བའི་ཕྱིར་རོ། །ཡང་ཐམས་
ཅད་མཁྱེན་ནོ་ཞེས་བྱ་བ་ཡང་། ཅིག་ཅར་དུ་ཤེས་བྱ་ཀུན་མཁྱེན་པ་ནི་མ་ཡིན་ཏེ། ཤེས་བྱ་ལ་
ཚད་ཡོད་པར་འགྱུར་བའི་ཕྱིར་རོ། །དེ་བས་ན་མེས་ཐམས་ཅད་བསྲེག་གོ་ཞེས་པ་ལྟར། རིམ་
གྱིས་ཐམས་ཅད་མཁྱེན་པ་ཡིན་ལ། དེ་ཡང་མངོན་པར་འདུ་མ་མཛད་ན་སྟོང་གསུམ་དང་།
མངོན་པར་འདུ་མཛད་ན་ཅིག་ཅར་དུ་ཡང་གྲངས་མེད་པ་གཟིགས་པ་ཡིན་ནོ། །བྱེ་བྲག་ཏུ་སྨྲ་
བའི་ལུགས་འདི་ལ་ཡང་འཛིན་བྱེད་ཀྱི་རླུང་གིས་རྡུལ་ཕྲན་རྣམས་བསྡུས་ན། རླུང་དེས་རྡུལ་
ཕྲན་རྣམས་ལ་རེག་པར་འགྱུར་ལ། དེ་ལྟར་ན་ཆ་བཅས་སུ་འགྱུར་བ་ལ་སོགས་པའི་སྐྱོན་མཐོང་
213



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བ་དེའི་ཚེ། ཡོན་ཏན་རྣམས་བླང་ཞིང་སྐྱོན་རྣམས་དོར་བར་བྱའོ། །དེའི་ཕྱིར་མདོ་སྡེ་པའི་
གྲུབ་མཐའ་ཤེས་པར་བྱའོ། །
བཞི་པ་མདོ་སྡེ་པའི་གྲུབ་མཐའ་ལ་ཡང་། དེས་མདོ་སྡེ་ཇི་ལྟར་བཀྲལ་བའི་ཚུལ་ནི་
གསུམ་སྟེ། གཞི་དང་། ལམ་དང་། འབྲས་བུ་ཇི་ལྟར་བཀྲལ་བའོ། །དང་པོ་གཞི་ལ་ཡང་ལྔ་
ལས། དང་པོ་གཟུགས་ནི། དབུས་རྡུལ་ཆ་མེད་པ་ལ་ཕྱོགས་དྲུག་གི་རྡུལ་གྱིས་བསྐོར་བ་བར་
མེད་དུ་གནས་པ་སྟེ། གཞན་དུ་ན་འགྱེས་པ་ལ་སོགས་པར་འགྱུར་བའི་ཕྱིར་རོ། །གཉིས་པ་
སེམས་ནི་རྣམ་པ་དང་བཅས་པའི་ཡུལ་གྱི་ངོ་བོ་རིག་པར་བྱེད་པའོ། །གསུམ་པ་སེམས་པ་སེམས་བྱུང་ནི།
རྣམ་པ་དང་བཅས་པའི་ཡུལ་གྱི་ཁྱད་པར་རིག་པར་བྱེད་པའོ། །འདིར་ཤེས་པ་གསལ་བར་སྣང་
བའི་རྣམ་པ་ནི། ཤེས་པ་རང་གི་བདག་ཉིད་དུ་ལྷན་ཅིག་དམིགས་ངེས་ཀྱི་གཏན་ཚིགས་ཀྱིས་
སྒྲུབ་མོད། དབུ་མ་པ་ནི་དེ་ཡང་འགོག་པར་བྱེད་དོ། །བཞི་པ་ལྡན་པ་མིན་པའི་འདུ་བྱེད་ནི།
གཟུགས་དང་སེམས་ཀྱི་གནས་སྐབས་བཏགས་པར་ཡོད་པའོ། །ལྔ་པ་འདུས་མ་བྱས་ནི་སྔ་མ་
བཞིན་ཏེ། འོན་ཀྱང་རྟག་རྫས་སུ་འདོད་པ་ནི་མ་ཡིན་ནོ། །གཉིས་པ་ལམ་ཇི་ལྟར་བཀྲལ་བ་ནི།
ཕལ་ཆེར་བྱེ་བྲག་ཏུ་སྨྲ་བ་དང་མཚུངས་ལ། ཁྱད་པར་ཚོགས་ལམ་ཆུང་ངུར་དྲན་པ་ཉེ་བར་
བཞག་པ་བཞི་སྒོམ་པ་དང་། འབྲིང་པོར་ཡང་དག་སྤོང་བཞི་དང་། ཆེན་པོར་རྫུ་འཕྲུལ་རྐང་པ་
བཞི་དང་། དྲོད་དང་རྩེ་མོར་དབང་པོ་ལྔ་དང་། བཟོད་པ་དང་ཆོས་མཆོག་ཏུ་སྟོབས་ལྔ་དང་།
མཐོང་ལམ་དུ་བྱང་ཆུབ་ཡན་ལག་བདུན་སྒོམ་ལ། དེས་ཉོན་མོངས་པ་ཀུན་བརྟགས་སྤོང་ཞིང་
སྒོམ་ལམ་དུ་འཕགས་ལམ་ཡན་ལག་བརྒྱད་སྒོམ་ལ། དེས་ཉོན་མོངས་པ་ལྷན་སྐྱེས་སྤོང་བར་
འདོད་དོ། །
གསུམ་པ་འབྲས་བུ་ཇི་ལྟར་བཀྲལ་བ་ལ་ལུགས་འདི་ཉིད་དང་། རིགས་པའི་རྗེས་འབྲང་
གི་འདོད་ལུགས་གཉིས་སོ། །དང་པོ་ནི། ཕལ་ཆེར་འདྲ་བ་ལ་ལྷག་མེད་ཀྱི་འགོག་པ་ནི། སྤང་
བྱ་རྣམས་བཀག་པ་ཙམ་གྱིས་མེད་དགག་ཏུ་འདོད་དོ། །གཉིས་པ་ལ་ཡང་མདོར་བསྟན་དང་
རྒྱས་བཤད་གཉིས་ལས། དང་པོ་ནི། ལུགས་དེ་ལ་ཡང་སྐྱོན་མཐོང་ནས་རིགས་པའི་རྗེས་
འབྲང་གི་མདོ་སྡེ་པ་ཞེས་བྱ་བ་རྒྱལ་བའི་ཡུམ་ལ་སོགས་པ་བཀའ་ཡིན་པ་ཡང་མི་འགོག་པས་
འཁོར་ལོ་དང་པོ་ཁོ་ན་ལའང་ཞེན་པ་མ་ཡིན་ལ། རིགས་པས་དཔྱད་ན་མདོ་སྡེ་པའི་ལྟ་བ་ཁས་
ལེན་པ་ཞིག་ཀྱང་འབྱུང་བས། དེས་ཇི་ལྟར་བཀྲལ་བའི་ཚུལ་བསྟན་ཏོ། །གཉིས་པ་རྒྱས་བཤད་
214
ཝ.



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ལ་གཞི་དང་། ལམ་དང་། འབྲས་བུ་ཇི་ལྟར་བཀྲལ་བའོ། །དང་པོ་གཞི་ནི། ཕལ་ཆེར་མདོ་སྡེ་
པ་སྔ་མ་དང་འདྲ་བ་ལས། དཔྱད་ན་དོན་རིག་བཏགས་པ་བ་ཡིན་པ་དང་། ལྡན་མིན་འདུ་
བྱེད་ནི་འདུས་བྱས་སུ་མི་རྟོགས་ཀྱི་སྒྲ་སྤྱི་དང་། དོན་སྤྱི་ཞེས་བྱ་བ་དངོས་མེད་དུ་གྱུར་པ་དང།
འདུས་མ་བྱས་ཀྱང་ཡང་དག་པར་འཁོར་འདས་ཀྱི་གཞི་རུ་མི་དམིགས་པ་དང་། ཆོས་ཉིད་
འདུས་མ་བྱས་ཡིན་ན་སྒྲོ་བཏགས་སུ་འགྱུར་བས་དངོས་པོ་རྣམས་གདོད་མ་ནས་བདག་གིས་
སྟོང་པར་སྐྱེས་པ་ཉིད་ཡིན་པ་དང། སེམས་དྲི་མ་དང་བྲལ་བར་སྐྱེས་པ་སོ་སོར་བརྟགས་འགོག་
ཡིན་པས་འགོག་པ་འདུས་མ་བྱས་སུ་མི་འདོད་པ་རྣམས་སོ། །
གཉིས་པ་ལམ་ཇི་ལྟར་བཀྲལ་བ་ལ་གཉིས་ལས། དང་པོ་སྒོམ་ཚུལ་ནི། ཕལ་ཆེར་སྔ་མ་
དང་འདྲ་བ་ལ་སྒོམ་པའི་རིམ་པ་འདི་ལྟར་ཡིན་ཏེ། བློའི་བདག་ཉིད་ཀྱི་རིགས་མངོན་སུམ་དུ་
བྱས་ནས་ཁམས་གསུམ་པོ་སྡུག་བསྔལ་དུ་ཤེས་པའི་ཚེ། དེ་དང་བྲལ་བར་འདོད་པའི་བློ་ངང་
གིས་སྐྱེའོ། །དེའི་འོག་ཏུ་འདི་སྙམ་དུ་སྡུག་བསྔལ་འདི་དག་ནི་ཚེར་མ་འདོན་པ་བཞིན་འདིའི་
ངོ་བོ་སྤོང་མི་ནུས་ཀྱི། འདིའི་རྒྱུ་སྤངས་ནས་སྤོང་དགོས་པས་འདིའི་རྒྱུ་དེའི་ངོ་བོ་ནི་ཅི་ཞིག །
རྟག་གམ་འོན་ཏེ་མི་རྟག་ཅེས་དཔྱོད་པར་བྱེད་དེ། རྒྱུ་མེད་པའི་རྒྱུ་རྟག་ན་སྤང་མི་ནུས་པར་
རིག་པའི་ཕྱིར་རོ། །དེ་ལྟར་ཚུལ་བཞིན་དུ་དཔྱད་པ་ན་དབང་ཕྱུག་སོགས་རྟག་པ་ལ་རྐྱེན་གྱི་
བྱེད་པ་འགལ་བ་དང་། བེམ་པོའི་འཕེལ་འགྲིབ་ལས་ཁྱད་པར་དུ་མི་འགྱུར་བས་སྡུག་བསྔལ་གྱི་
གཙོ་བོ་སྡུག་བསྔལ་མྱོང་བའི་བློ་འདི་ནི། བློ་སྔ་མའི་ཉེར་ལེན་ལས་གྲུབ་པ་དང་། ཉོན་མོངས་
ཅན་གྱི་སེམས་ལས་སྡུག་བསྔལ་མི་སྐྱེ་ཡི། ཉོན་མོངས་ཅན་མ་ཡིན་པ་ལས་ཡིན་ན། ད་ལྟར་གྱི་
སེམས་ཅན་ཕལ་མོ་ཆེ་འདི་དག་གི་སྡུག་བསྔལ་མི་མྱོང་བར་འགྱུར་བས། སྡུག་བསྔལ་གྱི་རྒྱུའི་
གཙོ་བོ་ལོག་སྲེད་དུ་གྲུབ་ནས་དེའི་གཉེན་པོ་འཚོལ་བར་བྱེད་ལ། དེའང་སྤང་བྱ་དང་འཛིན་
སྟངས་འགལ་ཞིང་རྒྱབ་བརྟེན་ཚད་མ་དང་བཅས་པ་ཡིན་པས། བདག་མེད་རྟོགས་པའི་ཤེས་
རབ་ཉིད་གཉེན་པོ་སྟོབས་ལྡན་དུ་མཐོང་ནས་བདེན་མེད་ཀྱི་དོན་ལ་ཐོས་བསམ་གྱི་སྒྲོ་འདོགས་
གཅོད་པར་བྱེད་པའི་ཚོགས་ལམ་དང༌། དེ་ཉིད་དོན་སྤྱིའི་ཚུལ་གྱིས་བརྟན་པར་བྱེད་པ་སྦྱོར་
ལམ་དང་། དེ་ལས་མ་འདྲེས་པའི་དོན་ཙམ་གསལ་བར་མཐོང་བ་མཐོང་ལམ་དང་། གསལ་བ་
སོ་སོ་ལ་དངོས་སུ་བདག་མེད་ཀྱི་ཚུལ་ཡང་ཡང་གོམས་པར་བྱེད་པ་སྒོམ་ལམ་མོ། །གཉིས་པ་
ཉམས་སུ་ལེན་ཚུལ་ལ་གཉིས་ལས། དང་པོ་རང་ཉིད་ཀྱི་རིགས་སད་པའམ། གཞན་ལ་ལྟོས་པ་...
215



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱུད་ལས། པོད་བཅོ་བརྒྱད་པ།
ཡང་རུང་སྟེ། སྐྱེ་རྒ་ན་འཆིའི་སྡུག་བསྔལ་དྲག་པོ་ཉམས་སུ་མྱོང་བ་འདི་ཉིད་ལ་བསམ་པར་
བྱའོ། །དེའི་འོག་ཏུ་འདིའི་རྒྱུ་གང་ཡིན་ཞེས་སྔར་བཤད་པའི་རྣམ་པས་དཔྱད་པ་ན། རང་
གཞན་གྱི་དངོས་པོ་འདི་དག་རྟག་པར་བལྟ་བ་དང་། སྡུག་བསྔལ་ཕྱིར་བཅོས་ཀྱི་གནས་སྐབས་
ལ་བདེ་བར་བལྟ་བ་དང་། ནང་གི་ཕུང་པོའི་རྒྱུན་ལ་བདག་ཏུ་བཟུང་བ་དང་། ། སྲིད་པ་དང་
སྲིད་པའི་ཡོ་བྱད་ལ་འདུན་ཅིང་ཆགས་པའི་དབང་གིས་བྱུང་བར་ཤེས་སོ། །གཉིས་པ་ནི། དེ་
དག་བཟློག་པར་བྱ་བའི་ཕྱིར་རིགས་པ་རྣམ་པ་གཉིས་ལ་བརྩོན་པར་བྱ་སྟེ། ཀུན་ཏུ་ཐ་སྙད་པའི་
ཚད་མས་དཔྱོད་པའི་སྐབས་དང་། མཐར་ཐུག་ལ་དཔྱོད་ཚུལ་གཉིས་སོ། །དེ་ལ་དང་པོ་ནི།
ཆོས་དང་ཆོས་ཅན། སྤྱི་དང་གཞི་མཐུན། བརྗོད་བྱ་རྗོད་བྱེད། བསྒྲུབ་བྱ་སྒྲུབ་བྱེད། བསྐྱེད་
བྱ་སྐྱེད་བྱེད། བཞག་བྱ་འཇོག་བྱེད། གཞལ་བྱ་འཇལ་བྱེད་ལ་སོགས་པའི་རྣམ་གཞག་ཁས་
བླངས་ཏེ་དོན་དམ་པའི་བདེན་པ་ཟབ་མོ་ལ་རིམ་གྱིས་གཞུག་པར་བྱའོ།
གཉིས་པ་མཐར་ཐུག་ལ་དཔྱོད་ཚུལ་ལ་གསུམ་གྱི་དང་པོ། འཇུག་ཚུལ་ལ་ཡང་
གཉིས་ལས་དང་པོ་ནི། གང་རྒྱུ་རྐྱེན་གྱིས་བྱས་པ་ཡིན་པ་ལ་མི་རྟག་པ་ཡིན་པས་ཁྱབ་སྟེ། བུམ་
པ་བཞིན་དངོས་པོ་འདི་དག་ཐམས་ཅད་རྒྱུ་དང་རྐྱེན་གྱིས་བྱས་པ་ཡིན་ནོ། །འོན་ཏེ་རེ་ཞིག་
རྟག་པ་ཡིན་ན་ནི་རྒྱུ་དང་རྐྱེན་གྱིས་བྱས་པར་འགལ་ཏེ། སྔར་མ་སྐྱེས་པ་སྐྱེས་པ་ཡིན་ན་ནི།
འགྱུར་བའི་ཕྱིར་རྟག་པ་མ་ཡིན་ལ། སྔོན་ཉིད་ད་གདོད་མ་ནས་གྲུབ་ཟིན་ན་ནི། དེ་ལྟར་རྐྱེན་
གྱིས་བསྐྱེད་མི་དགོས་པའི་ཕྱིར་རོ། །གལ་ཏེ་རྒྱུན་གྱི་འཇིག་རྒྱུ་ལ་ལྟོས་ནས་འཇིག་ཀྱང་སྐད་
ཅིག་གིས་མི་འཇིག་གོ་ཞེ་ན། དེ་ལྟ་ན་བུམ་པ་གྲུབ་མ་ཐག་པ་དེ་ནི་ཐོ་བ་ལ་སོགས་པས་གཞོམ་
མི་ནུས་པར་འགྱུར་ཏེ། སྐད་ཅིག་མ་མང་པོ་མི་འཇིག་པ་ཞེས་བྱ་བའི་བརྟན་པའི་རྫས་ཐོབ་པའི་
ཕྱིར་རོ། །དེས་ན་རྡུལ་རྫས་ཀྱི་དངོས་པོ་འདི་དག་ནི་སྐྱེས་མ་ཐག་ཉིད་དུ་རྐྱེན་ཞུགས་ཏེ་གཞོམ་
ནུས་པ་ཉིད་དང་། བློ་ཡང་དགའ་མི་དགའི་འགྱུར་ལྡོག་སྣ་ཚོགས་པ་ཉིད་མཐོང་བས་རྟག་པའི་
དངོས་པོ་ཅི་ཡང་མེད་དོ་ཞེས་ཁོང་དུ་ཆུད་པར་བྱའོ། །ཡང་ཟག་བཅས་ཀྱི་དངོས་པོ་འདི་དག་ནི་
སྡུག་བསྔལ་ལས་མ་འདས་ཏེ། ཉེས་པ་དུ་མའི་རྟེན་བྱེད་པ་དང་། རྒྱུ་ལས་དང་ཉོན་མོངས་པའི་
གཞན་དབང་དུ་འགྱུར་པའི་ཕྱིར་རོ། །
གཉིས་པ་བདག་ནི་དོན་དམ་པར་མེད་དེ། ཕུང་པོ་དང་དེ་ཉིད་དང་གཞན་གང་དུ་ཡང་
མེད་པའི་ཕྱིར་རོ། །ཞེས་སྔར་དུ་བསྒྲུབས་ཟིན་ཏོ། །དེ་དག་གིས་ན་ཐར་པ་འདོད་པ་སུས་ཀྱང་
216
- བསg༧-༡ - ༡༠བ



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
སྲིད་པ་དང་སྲིད་པའི་ཡོ་བྱད་ལ་ཆགས་ཤིང་འདུན་པར་བྱ་བ་མ་ཡིན་ཏེ། འདུས་བྱས་ཐམས་
ཅད་མི་རྟག་པ། ཟག་བཅས་ཐམས་ཅད་སྡུག་བསྔལ་བ། ཆོས་ཐམས་ཅད་བདག་མེད་པའི་
ཕྱིར་རོ། །དེ་ལྟར་རིགས་པ་བསྟན་པ་ལས་རྗེས་དཔག་བསྟན་པ་ཉིད་ནི་འཇུག་པའི་ཐབས་ཡིན་
ནོ། །གཉིས་པ་འཆད་པའི་སྐབས་ལ་ཡང་བཞིའི། དང་པོ་སྔར་གྱི་རྟགས་སྦྱོར་དེ་རྣམས་རྣམ་
པར་བསམས་ནས་མ་དཔྱད་པ་ནི། ཆགས་ཡུལ་གྱི་དངོས་པོ་འདི་དག་མི་རྟག་སྟེ་བྱས་པའི་ཕྱིར་
དཔེར་ན་གློག་བཞིན་ཞེས་པ་ལྟ་བུའི་སྦྱོར་བ་འདིར། རྟགས་ཆོས་དོན་གསུམ་ཀར་དངོས་པོར་
སྣང་བ་ཉིད་ཡིན་ཏེ། གློག་ཏུ་སྣང་བ་དེ་ཉིད་རྒྱུ་དང་རྐྱེན་ལས་སྐྱེས་པར་སྣང་བ་དེ་ཉིད་ཀྱིས།
མི་རྟག་པའི་རྫས་ཀྱི་མཚན་ཉིད་དུ་བསྒྲུབས་སོ། །སྙམ་དུ་སེམས་པའི་ཕྱིར་རོ། །དེས་ན་འཇུག་
པའི་བློ་ངོ་འདི་ན་སྤྱི་དང་བྱེ་བྲག་སོགས་ཀྱང་གྲུབ་པ་ཡིན་ཏེ། བྱས་པ་ཉིད་དཔེ་དང་རྩོད་གཞི་
གཉིས་ཀའི་སྟེང་དུ་ཁྱབ་བྱེད་དུ་མཐོང་བའི་ཕྱིར་རོ། །དེ་ལྟ་བུའི་བྱས་པ་དང་ཆགས་ཡུལ་གྱི་
དངོས་པོ་ཉིད་རྫས་གཅིག་ཏུ་མཐོང་བ་ཡིན་ཏེ། དེ་གཉིས་ཀ་དངོས་པོར་སྣང་ཞིང་ཆགས་ཡུལ་
གྱི་དངོས་པོ་དེ་ཉིད་བྱས་པར་ཡང་མཐོང་བའི་ཕྱིར་རོ། །དེ་ལྟ་ན་ཡང་གསལ་བ་སོ་སོ་ནི་རྫས་
གཅིག་དུ་མ་མཐོང་སྟེ། ཆགས་ཡུལ་གྱི་དངོས་པོ་བུད་མེད་ལྟ་བུའི་གཟུགས་དེ་ཉིད་གློག་
སོགས་པ་དང་རྫས་ཐ་དད་དུ་སྣང་བའི་ཕྱིར་རོ། །དེའི་ཚེ་ན་དངོས་སུ་བརྗོད་པར་བྱ་བ་ཡིན་པ་
ལ། དངོས་མེད་ཡིན་པས་མ་ཁྱབ་སྟེ། དངོས་པོ་ཉིད་དངོས་སུ་རྗོད་པར་སྣང་བའི་ཕྱིར་རོ། །
དེ་བཞིན་དུ་རྗེས་སུ་འགྲོ་བ་ལ་འབྲས་བུ་མི་བྱེད་པ་ལ་སོགས་པས་ཀྱང་མ་ཁྱབ་སྟེ། རྒྱུ་རྐྱེན་
སྐྱེས་པ་ཉིད་རྗེས་སུ་འགྲོ་བར་སྣང་བའི་ཕྱིར་རོ། །ཞེས་བསམ་པར་བྱའོ། །གཉིས་པ་རྟགས་
ཆོས་ནི། དེའི་འོག་ཏུ་འདི་སྙམ་དུ་དེ་ལྟ་བུའི་རྟགས་ཆོས་དོན་གསུམ་པོ་ཚད་མས་གྲུབ་པ་ཉིད་
དུ་འགྱུར་གྱི་གཞན་ནི་མ་ཡིན་ཏེ། འདི་ལྟར་བུད་མེད་ཀྱི་གཟུགས་ཉིད་ཆོས་ཅན་དུ་བྱས་པ་
འདིར་ཆོས་ཅན་སྒྲུབ་བྱེད་ཀྱི་ཚད་མ་དག་གིས་ནི་གཟུགས་ཀྱི་མི་རྟག་པ་ལ་སོགས་པ་དང་རྫས་
གཅིག་པ་ཀུན་གྲུབ་པར་མི་འགྱུར་གྱིས། གང་ལ་ཚད་མས་ངེས་པ་དྲངས་པ། ཚད་མ་དེའི་
འཇུག་ཡུལ་དུ་གྱུར་པའི་གཟུགས་མ་ཡིན་པ་རྣམ་པར་དཔྱད་པ་དེ་ཉིད་ཆོས་ཅན་ཡིན་ལ།
གཏན་ཚིགས་ཀྱང་བྱས་པ་སྒྲུབ་བྱེད་ཀྱི་ཚད་མའི་འཇུག་ཡུལ་དེ་ཉིད་ཡིན་ཞིང་བསྒྲུབ་བྱ་གྲུབ་ན་
ཡང་མི་རྟག་པ་དང་རྫས་གཅིག་པའི་ཆོས་མཐའ་དག་མི་འགྲུབ་ཀྱི། མི་རྟག་པ་མ་ཡིན་པ་རྣམ་
པར་དཔྱད་པ་ཉིད་འགྲུབ་པས་ན། དོན་གྱིས་གཞན་སེལ་བ་ཉིད་ལ་དགག་སྒྲུབ་བྱེད་པ་ཡིན་
217



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
མནོ། །དེའི་ཚེའང་སྤྱི་དང་བྱེ་བྲག་སོགས་ཀྱང་ཡོངས་སུ་གྲུབ་ལ། རྫས་གཅིག་དང་ཐ་དད་པའི་
རྣམ་དབྱེ་ཡང་སྔར་བཞིན་དུ་བལྟ་བར་བྱའོ། །ཞེས་བསམ་པར་བྱའོ། །
གསུམ་པ་བྱས་པ་མ་ཡིན་པ་རྣམ་པར་དཔྱད་པ་ནི། དེའི་འོག་ཏུ་ཁྱབ་བྱེད་དུ་འགྲོ་བ་
ཡོད་པ་མ་ཡིན་ཏེ། གལ་ཏེ་དེ་ཉིད་དོན་དམ་པར་ཡོད་ན་རྣམ་དཔྱོད་དེ་ཉིད་རྣམ་པར་དཔྱད་ན་
གཟུགས་སུ་འགྱུར་ཏེ། གཟུགས་དེ་ཉིད་རྣམ་པར་དཔྱད་པ་དེ་ཉིད་ཡིན་པའི་ཕྱིར་རོ། །དེ་
ལྟར་ན་ཤེས་བྱ་ཡང་གཟུགས་ཉིད་དུ་འགྱུར་ཏེ། གཟུགས་དེ་ཉིད་ཤེས་བྱ་ཡིན་པའི་ཕྱིར་རོ་སྙམ་
ན། ཤེས་བྱ་ཞེས་བྱ་བ་འདི་གང་། གཟུགས་ཀྱི་ཤེས་བྱ་དེའམ། གཟུགས་མ་ཡིན་པའི་ཤེས་བྱ་
ཡིན། དེ་གཉིས་ལས་རྣམ་པ་གཞན་པའི་ཤེས་བྱ་ནི་མེད་དེ། བློ་དང་དོན་ལས་མ་གཏོགས་
པའི་དངོས་པོ་ཡོད་ན་དམིགས་སུ་རུང་བ་ལས་མ་དམིགས་པ་ལྟ་བུའོ། །དེ་ལ་རེ་ཞིག་དང་པོ་
ལྟར་ན་གཟུགས་ཀྱི་ཤེས་བྱ་དེ་ཉིད་གཟུགས་སུ་ཐལ་བའང་འདོད་པ་ཡིན་ལ་གཉིས་པ་ཉེས་པ་ལྟར་ན་ནི།
གཟུགས་ཀྱི་ཤེས་བྱ་དེ་ཉིད་གཟུགས་མ་ཡིན་པའི་ཤེས་བྱ་དེ་ཉིད་མ་ཡིན་པར་མ་གྲུབ་པ་ཡིན་
ནོ། །ཡང་རྣམ་དཔྱོད་དེ་ཉིད་གཟུགས་ཀྱང་མ་ཡིན་ཏེ། བུམ་པ་ལ་སོགས་པའང་རྣམ་དཔྱོད་
དེ་ཉིད་ཡིན་པའི་ཕྱིར་རོ། །གལ་ཏེ་དཔེ་དང་རྩོད་གཞི་དེ་དག་བྱས་པར་འདྲ་བ་ཉིད་སྤྱི་ཡིན་ནོ་
སྙམ་ན། འདྲ་བ་ཡང་དོན་ལ་ཡོད་པ་མ་ཡིན་ཏེ། མངོན་སུམ་གྱིས་འདྲ་བ་འཛིན་པ་མི་སྲིད་
པའི་ཕྱིར་རོ། །དེས་ན་རྟོག་ངོར་ཤར་བའི་སྒྲའི་དོན་ལ་དངོས་པོར་འཁྲུལ་བ་ཉིད། རྟགས་ལ་
སོགས་པ་ཉིད་ཡིན་པར་ཁོང་དུ་ཆུད་པར་བྱའོ། །དོན་མི་ཐོབ་པ་ལ་སོགས་པའང་མ་ཡིན་ཏེ།
དངོས་པོའི་མཐར་ཐུག་པའི་རྣམ་པ་ལ་དོན་དུ་ཞེན་པར་བྱས་ནས་སྐྱེས་བུ་འཇུག་པའི་ཕྱིར་
རོ། །ཞེས་བསམ་པར་བྱའོ། །དེ་དག་ནི་སྤྱི་དང་བྱེ་བྲག་ལ་སོགས་པར་རྣམ་པར་གཞག་པ་ཀུན་
ཏུ་ཐ་སྙད་པའི་སྐབས་སོ། །
བཞི་པ་རང་བཞིན་སེམས་པའི་སྐབས་ལ་འཇུག་པ་ནི། དེ་ལ་རེ་ཞིག་ཆོས་ཆོས་ཅན་ནི་
དོན་ལ་ཡོད་པ་མ་ཡིན་ཏེ། བདག་ཉིད་གཅིག་པ་རྣམས་ནི་དོན་ལ་ཐ་དད་པ་ཙམ་ཡང་མེད་ལ།
རྫས་ཐ་དད་པ་རྣམས་ནི་དོན་ལ་འབྲེལ་མེད་ཡིན་པའི་ཕྱིར་རོ། །དེའང་འདི་ལྟར་རྒྱུ་དུས་ན་
འབྲས་བུ་མེད་པ་ཡིན་པས་མི་ལྟོས་པ་དང་། འབྲས་དུས་ན་རྒྱུ་མེད་པས་མི་ལྟོས་པའི་ཕྱིར་རོ། །
སྤྱི་དང་གཞི་མཐུན་ཡང་ཡོད་པ་མ་ཡིན་ཏེ། དུ་མ་གཅིག་ཏུ་འདྲེ་བ་མེད་པ་དང་། གཅིག་ཏུ་
མར་མེད་པའི་ཕྱིར་རོ། །བརྗོད་བྱ་རྗོད་བྱེད་ཀྱང་དོན་ལ་མེད་དེ། ཆ་རེ་རེས་དོན་སྟོན་མི་ནུས་t
ང
218



༄༅ །།སྐྱེས་བུ་གསུམ་གྱི་མ་རིམ་རྒྱས་པ་ཁྲིད་དུ་སྦྱར་བ།
མཆ་སྔ་ཕྱི་ཚོགས་པ་མེད་པས་དོན་ལ་རྗོད་བྱེད་མེད་དེ། རྗོད་བྱེད་མེད་ན་བརྗོད་བྱ་མི་སྲིད་པའི་
ཕྱིར་རོ། །བསྒྲུབ་བྱ་སྒྲུབ་བྱེད་ཀྱང་དོན་ལ་མེད་དེ། བྱས་པ་དང་མི་རྟག་པ་ལ་སོགས་པ་བདག་
ཉིད་གཅིག་པ་རྣམས་ནི་དོན་ལ་ཐ་དད་པ་ཙམ་ཡང་མེད་ལ། རྫས་ཐ་དད་པ་རྣམས་ནི་དོན་ལ་
འབྲེལ་མེད་པའི་ཕྱིར་རོ། །བསྐྱེད་བྱ་སྐྱེས་བྱེད་ནི་འབྲེལ་པ་བཀག་པ་ཉིད་ཀྱིས་བསལ་བ་ཡིན་
ནོ། །གཞལ་བྱ་འཇལ་བྱེད་ཀྱང་དོན་ལ་མེད་དེ། བདག་ཉིད་གཅིག་པ་རྣམས་དོན་ལ་རྫས་ཐ་
དད་པ་ཙམ་ཡང་མེད་ལ། བློ་དུས་ན་བཟུང་དོན་མ་གྲུབ་པས་ཡུལ་ཡུལ་ཅན་གྱི་བྱ་བྱེད་སྒོ་
བཏགས་པ་ཁོ་ན་ཡིན་པའི་ཕྱིར་རོ། །དེ་ལྟར་ཡང་། ཆོས་དང་ཆོས་ཅན་རྣམ་གཞག་དང། །
ཐ་དད་ཐ་དད་མིན་ཅི་འདྲ། །དེ་ཉིད་དོན་ནི་མ་བརྟགས་པར། །འཇིག་རྟེན་ཇི་ལྟར་གྲགས་དེ་
ལ། །དེ་བཞིན་ཁོ་ན་བརྟེན་ནས་ནི། །བསྒྲུབ་བྱ་སྒྲུབ་པ་ཀུན་བཞག་པ། །དམ་པའི་དོན་ལ་
འཇུག་བྱའི་ཕྱིར། །མཁས་པ་རྣམས་ཀྱིས་བྱས་པ་མིན། །ཞེས་བྱ་བ་ལ་སོགས་པ་གསུངས་
སོ། །དེ་བས་ན་བློ་དུས་ན་བློ་སྐད་ཅིག་མ་ཉིད་དང་། དོན་དུས་ན་དོན་སྐད་ཅིག་མ་ཉིད་གང་
ཡིན་པ་ངེས་ཚིག་གིས་བརྗོད་པའི་མིང་ལམ་ཐམས་ཅད་དང་བྲལ་བ་མ་འདྲེས་པ་ཉིད་ནི་ཆོས་
རྣམས་ཀྱི་རང་བཞིན་ཡིན་ནོ། །ཞེས་བསམ་པར་བྱའོ། །དེ་ལྟར་ཐོས་བསམ་གྱིས་སྒྲོ་འདོགས་
གཅོད་པར་བྱེད་པ་ནི་ཚོགས་ཀྱི་ལམ་ཡིན་ནོ། །ཞེས་བྱ་བ་ནི་སྔར་བཞིན་ནོ། །
གསུམ་པ་འབྲས་བུ་ཇི་ལྟར་བཀྲལ་བ་ནི། ཕལ་ཆེར་སྔ་མ་བཞིན་ལ་ལྷག་མེད་ཀྱི་མྱང་
འདས་ནི་རྟག་པ་ཡིན་ན། བཅིངས་གྲོལ་འགལ་བས་སེམས་ཉིད་ཉོན་མོངས་པ་དང་ཉོན་
མོངས་པ་མ་ཡིན་པ་ལ་སོགས་པའི་སྒྲིབ་པས་དག་པར་སྐྱེས་པ་ལ་བརྗོད་ཅིང་། དེ་བས་ན་སྔར་
བཤད་པ་ལྟར་རིག་པ་ཡང་རྒྱུན་མ་ཆད་པར་འདོད་པ་ཡིན་པས་དེ་ལྟར་བསླབས་ཏེ། དེ་ལ་ཡང་
ཕྱི་རོལ་གྱི་དོན་བདེན་པར་འདོད་པ་ལ་སོགས་པ་སྐྱོན་མཐོང་བ་ན། སྐྱོན་རྣམས་དོར་ནས་ཡོན་
ཏན་རྣམས་བླང་བར་བྱ་བ་ལ་འབད་དོ། །གསུམ་པ་དོན་བསྡུ་བ་ནི། དེ་ལྟར་བདེན་པ་བཞི་
ལས། དང་པོ་སྡུག་བསྔལ་བདེན་པ་ནི། འཁོར་བའི་སྡུག་བསྔལ་མཐའ་དག་འབྲས་བུ་ཡིན་
པས། དེའི་རྒྱུ་ཀུན་འབྱུང་ལས་ངན་པ་བསགས་པ་ལས་འབྱུང་བ་ཡིན་པས། ཐོག་མར་རྒྱུ་ཀུན་
འབྱུང་འགོག་དགོས་པ་ཡིན། དེ་འགོགས་པ་ལ་ཤེས་དགོས། དེ་ཤེས་པར་བྱེད་པ་ལ་འཁོར་བ་
མཐའ་དག་གི་ཉེས་དམིགས་ལེགས་པར་བསམས་ནས། འཁོར་བ་འདིའི་མཐོ་དམན་དང་བདེ་
སྡུག་ཐམས་ཅད་ལ། ཁྲིམས་ར་ཆེན་པོའི་བཙོན་དོང་ངམ། མི་གཙང་བ་དང་བཅས་པའི་སྦྲུལ་e
219



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
གདུག་པའི་ར་བའམ། མཚོ་འཁྱགས་ཀྱི་ངང་པ་ལྟ་བུར་ཞེན་ཅིང་ཆགས་པ་མེད་པར་བློས་
རྒྱངས་ཀྱིས་ཐོངས་པར་བྱས་ནས། ལམ་གྱི་རིམ་པ་བློ་ཚོད་དང་བསྟུན་རིམ་གྱིས་སློབ་ཅིང་
འཇུག་པར་བྱའོ། །འཇིག་རྟེན་མཐོ་དམན་དར་རྒུད་ཇི་སྙེད་པ། །རང་རང་སྔོན་གྱི་ལས་ངན་
ཡིན་པས་ན། །ཀུན་འབྱུང་འཁོར་བའི་འཇུག་ལྡོག་ལེགས་བསམས་ནས། །སྡིག་སྤོང་དགེ་
བའི་ལས་ལ་འབད་པར་བྱ། །སྙིང་པོ་མེད་པའི་འཁོར་བའི་བྱ་བ་ལ། །སྙིང་གི་དཀྱིལ་ནས་
བསམ་མནོ་བཏང་ནས་ནི། །སྙིང་པོའི་མཐར་ཐུག་གནས་ལུགས་དོན་རྟོགས་ཕྱིར། །སྙིང་
ནས་དམ་ཆོས་བསྒྲུབས་ན་མི་ལེགས་སམ། ། ཐར་མེད་འཁོར་བའི་བཙོན་རར་འཁྱམས་པ་
ལ། །ཐར་པ་དམ་ཆོས་སྒྲུབ་ལ་མ་འབད་ན། །ཐར་ལམ་འཕགས་པའི་ལམ་ལས་ཉམས་གྱུར་
ཏེ། །ཐར་མེད་དམྱལ་བར་ལྷུང་ཚེ་མི་འགྱོད་དམ། །འདི་ལྟར་རང་གིས་རང་ལ་བསྐུལ་ནས་
ནི། །འདི་དང་ཕྱི་མར་རང་ལ་ཕན་བྱའི་ཕྱིར། །འདི་ལྟར་སྨྲས་རྣམས་ལེགས་པར་བསམས་
ནས་ནི། །འདི་དོན་བརྩོན་པས་བསྒྲུབས་ན་མི་ལེགས་སམ། །ཡང་ཡང་ཡང་དག་ལེགས་ལམ་
བསྟན་པ་འདི། ། དུས་དུས་དུས་དང་གནས་སྐབས་ཐམས་ཅད་དུ། ། རང་རང་རང་དང་
གཞན་དོན་སྒྲུབ་པའི་ཕྱིར། །བདེ་བདེ་བདེ་དོན་བསྒྲུབས་ན་མི་ལེགས་སམ། །མདོར་ན་རང་
དང་གཞན་ལ་ཕན་བྱའི་ཕྱིར། །ཕྱིར་མི་ལྡོག་པའི་འཕགས་ལམ་ཐོབ་ཕྱིར་དུ། །དུ་མའི་སྒོ་ནས་
ལས་འབྲས་སྣ་ཚོགས་བསམ། །བསམ་པའི་དོན་རྣམས་ཆོས་བཞིན་འགྲུབ་པར་སྨོན། །ཞེས་
པ། སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་ལ་བློ་སྦྱོང་བ་བཤད་ཟིན་ཏོ། །
དགེའོ།། །།
༈ སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་བ་བཞུགས། རྒྱལ་སྲས་ཀྱི་སྤྱོད་
པ་སྤྱི་ལ་བསླབ་ཚུལ་ལོ། །བྱང་ཆུབ་སེམས་ཀྱིས་བདག་རྒྱུད་ལེགས་སྦྱངས་ནས། །བྱང་ཆུབ་
སེམས་དང་བྲལ་བའི་འགྲོ་བ་རྣམས། །བྱང་སེམས་འཕགས་པའི་ལམ་ལ་འགོད་མཛད་པའི། །
བྱང་སེམས་བླ་མའི་ཕྱོགས་ལ་ཕྱག་འཚལ་ལོ། །དེ་ལྟར་འཁོར་བའི་ཉེས་དམིགས་སྒོ་སྣ་ཚོགས་
ནས་རྒྱུན་རིང་དུ་བསྒོམས་ནས། སྲིད་པ་ཐམས་ཅད་མེ་འབར་བའི་རླབས་ལྟར་མཐོང་སྟེ།
ཉོན་མོངས་པ་དང་སྡུག་བསྔལ་ཉེ་བར་ཞི་བའི་ཐར་པ་ལ་ཐོབ་འདོད་ཀྱིས་ཡིད་ཀུན་ནས་གདུང་
བ་དེས། ལམ་བསླབ་པ་རིན་པོ་ཆེ་གསུམ་ལ་བསླབས་ན་འཁོར་བ་ལས་གྲོལ་བའི་ཐར་པ་ཐོབ་
ཅིང་། དེ་ཡང་སྐྱེས་བུ་འབྲིང་གི་ལམ་འདི་ཙམ་བསྒོམས་པས། སྐྱེས་བུ་ཆུང་ངུའི་སྐབས་ལྟར།K
...?
220



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
མཐོ་རིས་ཀྱི་དཔལ་ཕུན་སུམ་ཚོགས་པ་ཐོབ་ནས་སླར་ལྡོག་པ་དེ་འདྲ་མ་ཡིན་ཡང་། འོན་ཀྱང་
སྐྱོན་ཕྱོགས་རེ་ཙམ་ཟད་པ་དང། ཡོན་ཏན་ཐོབ་པ་ཕྱོགས་རེ་བ་ཡིན་པས། རང་གི་དོན་ཡང་
མ་རྫོགས་ལ། དེ་ཉིད་ཀྱིས་ན་གཞན་གྱི་དོན་ཡང་ཉི་ཚེ་བར་ཟད་ཅིང་། མཐར་སངས་རྒྱས་
ཀྱིས་བསྐུལ་ནས་ཐེག་ཆེན་གྱི་ལམ་ལ་འཇུག་དགོས་པས། དེས་ན་བློ་དང་ལྡན་པ་རྣམས་ཀྱིས་
ནི། ཐོག་མ་ནས་ཐེག་པ་ཆེན་པོ་ལ་འཇུག་པར་རིགས་ཏེ། ཕར་ཕྱིན་བསྡུས་པ་ལས། འཇིག་
རྟེན་དོན་སྒྲུབ་ཚུལ་ལ་མཐུ་མེད་པའི། ཐེག་པ་གཉིས་པོ་རྟག་ཏུ་སྤང་བྱ་ཞིང་། །ཐུབ་རྒྱལ་ཐེག་
པ་སྙིང་རྗེས་བསྟན་པ་ལས། །གཞན་ཕན་རོ་གཅིག་རང་བཞིན་དེ་དག་འཇུག །ཅེས་དང་།
བདེ་དང་མི་བདེ་རྨི་ལམ་འདྲར་བགྲངས་ཤིང་། །གཏི་མུག་སྐྱོན་གྱིས་དམའ་བའི་འགྲོ་མཐོང་
ན། །ལས་ཀྱི་དམ་པ་གཞན་དོན་དགའ་བོར་ནས། །རང་གི་དོན་ལ་དེ་ཀོ་ཅི་སྟེ་བརྩོན། །ཞེས་
གསུངས་པས། དེ་ལྟར་ན་སྲིད་པའི་མཚོར་ལྷུང་བ་དང་འདྲ་བའི་འགྲོ་བ་རྣམས་ཀྱང་། བླང་
དོར་འབྱེད་པའི་ཤེས་རབ་ཀྱི་མིག་ལོང་བས། ཐར་པའི་ལམ་དུ་བགྲོད་མི་ནུས་པར། ཉམ་ང་
བའི་གཡང་ས་ཆེན་པོར་གོམ་འགྲོས་འཁྱོར་བ་མཐོང་ནས། དེ་དག་ལ་བརྩེ་བ་མེད་པར་ཡལ་
བར་འདོར་བ་ནི་མི་རིགས་ཏེ། ཡང་དེ་ཉིད་ལས། ཤེས་རབ་མིག་བྲལ་འགྲོས་འཁྱོར་གྱུར་པ་
ལ། །འཇིག་རྟེན་དོན་སྒྲུབ་རྒྱལ་བའི་རྒྱལ་རིགས་ནི། །སྙིང་རྗེ་མི་རྙེད་སྐྱེས་བུ་གང་ཞིག་
ཡོད། །དེ་དག་རྨོངས་བསལ་བརྩོན་འགྲུས་སུས་མི་རྩོམ། །ཞེས་དང་། སློབ་སྤྲིང་ལས་ཀྱང་།
ཤིན་ཏུ་རྙེད་སླའི་རྩ་ཁམ་འགའ་ལྟ་ཕྱུགས་ཀྱང་རང་ཉིད་ཟ། །ཤིན་ཏུ་སྐོམ་པས་གདུངས་པའང་
ཆུ་ཞིག་རྙེད་ན་དགའ་མགུར་འཐུང་། །འདི་ན་སྐྱེས་བུ་གཞན་དོན་བྱེད་པར་བརྩོན་པ་གང་
ཡིན་པ། །དེ་འདིའི་བརྗིད་བག་ཡིན་ཏེ་དེ་བདེ་སྐྱེས་བུའི་རྩལ་དེ་འཕགས། །ཉི་མ་རླབས་ཆེན་
རྟ་ཞོན་རྒྱུ་བ་སྣང་བྱེད་གང་ཡིན་དང་། །ཁུར་ལ་མི་རྩེག་པ་ཡིས་འཇིག་རྟེན་འདེགས་པ་གང་
ཡིན་པ། །རང་དོན་འགའ་མེད་ཆེན་པོ་རྣམས་ཀྱི་རང་བཞིན་དེ་འདྲ་སྟེ། །དེ་དག་འཇིག་རྟེན་
ཕན་དང་བདེ་བའི་རོ་ལ་གཅིག་ཏུ་གཞོལ། །ཞེས་སོ། །དེ་ལྟར་འགྲོ་བ་སྡུག་བསྔལ་གྱིས་ཀུན་ཏུ་
གདུངས་པར་མཐོང་ནས། དེ་དག་གི་དོན་དུ་བྲེལ་བ་ལ་སྐྱེས་བུ་ཞེས་བྱ་ལ། མཁས་པ་ཞེས་
ཀྱང་དེ་ལ་ཟེར་ཏེ། དེ་ཉིད་ལས། འཇིག་རྟེན་མ་རིག་དུད་སྤྲིན་འཁྲིགས་པས་འགྲོ་བ་འཁྲུགས་
འགྱུར་བ། སྡུག་བསྔལ་མེ་རབ་འབར་བའི་ནང་ན་དབང་མེད་ལྷུང་མཐོང་ནས། །ཐོད་ལ་མེ་
མཆེད་འབར་བ་ལྟ་བུར་ཡིད་བྲེལ་བརྩོན་པ་གང་། །འདི་ན་དེ་དག་སྐྱེས་བུ་ཡིན་ཏེ་མཁས་
221



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
པའང་དེ་དག་ཡིན། །ཞེས་སོ། །དེའི་ཕྱིར་རང་གཞན་གྱི་ལེགས་པ་ཐམས་ཅད་ཀྱི་འབྱུང་
གནས། རྒྱུད་པ་ཐམས་ཅད་སེལ་བའི་སྨན་མཆོག་མཁས་པའི་སྐྱེ་བོ་ཀུན་གྱི་བགྲོད་པའི་སྟོང་
ལམ་ཆེན་པོ། མཐོང་བ་དང་ཐོས་པ་དང་། དྲན་པ་དང་། རེག་པས་ཀྱང་འགྲོ་བ་ཀུན་གྱི་
གསོས་སུ་གྱུར་པ། གཞན་གྱི་དོན་དུ་ཞུགས་པས་རང་གི་དོན་མ་ཚང་བ་མེད་པར་ཞར་ལ་འགྲུབ་
པའི་ཐབས་མཁས་པ་ཆེན་པོ་དང་ལྡན་པའི་ཐེག་པ་ཆེན་པོ་ལ་འཇུག་ཏུ་ཡོད་པ་ནི། ཀྱེ་མ་ཧོ་
བདག་གིས་རྙེད་པ་ལེགས་པར་རྙེད་དོ་སྙམ་དུ་བསམས་ལ། སྐྱེས་བུའི་རྩལ་ཅི་ཡོད་ཀྱིས་ཐེག་
པའི་མཆོག་འདིར་འཇུག་པར་བྱ་སྟེ། ཕར་ཕྱིན་བསྡུས་པ་ལས། ཤེས་རབ་རྣམ་དག་མངོན་
སྒྲུབ་ཐེག་པའི་མཆོག ། ཐུབ་ཆེན་ཐམས་ཅད་མཁྱེན་པ་དེ་ལས་བྱུང་། །དེ་ནི་འཇིག་རྟེན་
རྣམས་ཀྱི་མིག་བཞིན་ཏེ། །འོད་ལྡན་ཉི་མ་ཤར་བའི་འོད་དང་འདྲ། །ཞེས་གསུངས་པ་ལྟར།
སྒོ་སྣ་ཚོགས་ནས་ཐེག་པ་ཆེན་པོའི་ཡོན་ཏན་མཐོང་བས་ཡིད་དྲངས་པའི་གུས་པ་ཆེན་པོ་བསྐྱེད་
ནས། བྱང་ཆུབ་སེམས་དཔའ་སེམས་དཔའ་ཆེན་པོའི་ལམ་རྣམ་པར་དག་པ་འདི་ལ་འཇུག་
པར་བྱའོ། །དེས་ན། སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་བ་ལ་གསུམ། ཐེག་པ་ཆེན་
པོའི་ལམ་དུ་འཇུག་པར་བྱེད་པ་ལ། ལམ་གྱི་འཁྲུལ་པ་བསལ་བ་དང་། འཁྲུལ་པ་དེ་ཉིད་བྱང་
སེམས་སུ་འཆར་བར་བྱེད་པ་དང་། དེ་དག་གི་དོན་བསྡུ་བའོ། །དང་པོ་ལ་གཉིས། འཁྲུལ་པ་
ངོས་བཟུང་བ་དང་། སེལ་ཚུལ་དངོས་སོ། །དང་པོ་འཁྲུལ་པ་ངོས་ བཟུང་བ་ལ།
བསྐྱེད་པ་དང་། མ་བསྐྱེད་པའི་ཁྱད་པར་གཉིས་ཀྱི་དང་པོ་ནི། སྐྱེས་བུ་ཆུང་འབྲིང་གཉིས་ཀྱི་
ལམ་རྒྱུད་ལ་སྐྱེས་པའི་ཚེ། ཁམས་གསུམ་འཁོར་བ་ལ་སྐྱོ་བ་སྐྱེས་ནས། རང་ཉིད་གཅིག་པུའི་
དོན་དུ་ཐར་ལམ་སྒྲུབ་པ་ཡང་སྲིད་པས། དེ་ལྟ་བུའི་བློ་སྐྱེས་ན་ནི་ལམ་འཁྲུལ་པ་ཡིན་ལ། སྔར་
ཐེག་ཆེན་དུ་སེམས་བསྐྱེད་པ་ཡིན་ན་ནི། སྡིག་ཤིན་ཏུ་ལྕི་བས་ཏེ། སྤྱོད་འཇུག་ལས། དངོས་
པོ་ཕལ་པ་ཅུང་ཟད་ཀྱང་། །ཡིད་ཀྱིས་སྦྱིན་པར་བསམས་བྱས་ནས། །མི་གང་སྦྱིན་པར་མི་བྱེད་
ན། །དེ་ཡང་ཡི་དྭགས་འགྱུར་གསུངས་ན། །བླ་ན་མེད་པའི་བྱང་ཆུབ་ཏུ། །བསམ་པ་ཐག་
པས་མགྲོན་གཉེར་ནས། །འགྲོ་བ་ཐམས་ཅད་བསླུས་བྱས་ན། །བདེ་འགྲོར་མི་འགྲོ་སྨོས་ཅི་
དགོས། །ཤེས་དང་། བསྡུད་པ་ལས། སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི། །
ཞེས་གསུངས་པས། མདོར་ན་འགྲོ་བ་སེམས་ཅན་ཐམས་ཅད་སྒྲོལ་བར་ཁས་བླངས་ནས།
རང་ཉིད་ཞི་བདེ་དོན་དུ་གཉེར་ན་དེ་ལས་སྡིག་ཆེ་བ་མེད་དོ། །?
སེམས་
པ
222



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གཉིས་པ་སེམས་མ་བསྐྱེད་ཀྱང་། དམྱལ་བར་འགྲོ་བ་བྱང་ཆུབ་ཀྱི། །གཏན་གྱི་གེགས་
བྱེད་མ་ཡིན་གྱི། ། ཉན་ཐོས་ཀྱི་ནི་ས་དག་དང་། ། རང་རྒྱལ་གྱི་ནི་ས་དག་གེགས། ། ཤེས་
གསུངས་པ་ལྟར། ཐེག་པ་ཆེན་པོའི་ལམ་གྱི་གོལ་ས་དང་། འཁྲུལ་ས་ཆེན་པོ་ཡིན་པས་དེ་ངེས་
པར་སྤང་དགོས་སོ། གཉིས་པ་འཁྲུལ་པ་བྱང་སེམས་སུ་སྒྱུར་བར་བྱེད་པ་ལ། བྱམས་སྙིང་རྗེ་
སྒོམ་པ་དང་། ཐེག་ཆེན་གྱི་འཇུག་སྒོ་སེམས་བསྐྱེད་ཁོ་ནར་བསྟན་པ་དང་། སེམས་དེ་ཇི་ལྟར་
བསྐྱེད་པའི་ཚུལ་དང་། སེམས་བསྐྱེད་ནས་སྤྱོད་པ་ལ་སློབ་པའི་ཚུལ་དང་བཞིའོ། །དང་པོ་སེལ་
ཚུལ་དངོས་ལ། བྱམས་པ་དང་སྙིང་རྗེ་བསྒོམ་པ་གཉིས་ལས། བྱམས་པ་ནི། སྙིང་རྗེའི་རྒྱུ་
མཚན་བསམས་ན་ཞར་ལ་སྐྱེ་བས་སྙིང་རྗེ་གཅིག་པུར་དྲིལ་ཏེ་སྒོམ་པར་བྱ་ལ། དེ་སྒོམ་པ་ལ་
བཞི། སྒོམ་པའི་ཚུལ། མ་སྐྱེས་པའི་གེགས་སེལ། སྐྱེས་པའི་བོགས་འདོན། བརྟན་པའི་ཚད་
དོ། །དང་པོ་ལ་གཉིས། གྲུབ་ཐོབ་ཀུ་སུ་ལུའི་སྒོམ་ཚུལ་དང་། མཁས་པ་པཎྜི་ཏའི་སྒོམ་ཚུལ་
ལོ། །དང་པོ་ནི། རང་གི་རྩ་བའི་མ་དེ་བདུན་དུ་བསམས་ལ། མ་དེ་ཉིད་ཤི་མ་གསོན་ཡང་
རུང་སྟེ་མ་དེ་དྲིན་ཆེ་བའི་རྒྱུ་མཚན་ངག་ཏུ་བརྗོད་ཅིང་ཡིད་ཤིན་ཏུ་འཇུར་བས་འདི་སྐད་བརྗོད་
དོ། །སྔོན་གྱི་དགྲ་གཉེན་ངེས་པ་མེད་ཀྱང་བདག་ཉིད་ལུས་ལ་བཅངས་པའི་མ། །བདག་ཕྱིར་
སྡུག་བསྔལ་ཟླ་བ་དགུ་དང་ངོ་བཅུ་མྱོང་བའི་དྲིན་ཅན་མ། །བདག་ཉིད་ལུས་ལ་སྐྱེ་བའི་ཚེ་ན་
བཟོད་མེད་སྡུག་བསྔལ་མྱོང་བའི་མ། །རོལ་ཁའི་འབུ་དང་འདྲ་མཚུངས་དུས་སུ་སོར་བཅུའི་ཁ་
ལ་བླངས་པའི་མ། །བདག་དང་ཡུད་ཙམ་འབྲལ་མི་ཕོད་ཅིང་བྱམས་པས་པང་དུ་འཚོ་བའི་
མ། །ཁོང་གི་སྙིང་དང་བདག་ཉིད་འདྲ་ཞིང་བརྩེ་བས་ནུ་ཞོ་བསྣུན་པའི་མ། །ཉིན་མཚན་ཀུན་
ཏུ་བདག་གི་ལུས་འདི་ཤ་གོས་བར་དུ་བསྐྱངས་པའི་མ། །གྲང་དྲོ་སྙོམས་པའི་བདེ་བས་གསོ་
ཞིང་བདག་ལུས་བྱི་དོར་མཁས་པའི་མ། །བཞིན་འཛུམ་བསེག་གཡེར་བསྟན་པའི་ཚེ་ན་ནུ་
འབུར་ཁ་སྟོད་བྱེད་པའི་མ། །ཉན་མེད་བཙེས་པར་དཀའ་བ་བདག་ཉིད་པང་ཁྱེར་འཆམ་པོས་
འཁྲིད་པའི་མ། །ཇི་ལྟར་བྱས་ཀྱང་མིག་སྔར་མཛེས་ཤིང་བདག་སྤྱོད་སྙིང་དུ་སྡུག་པའི་མ། །
ཡིད་འོང་ཟོལ་གྱི་རྣམ་འགྱུར་དག་དང་གཅེས་མིང་སྣ་ཚོགས་འདོགས་པའི་མ། །བདག་གནོད་
མི་བདེ་ཕྲ་མོ་དག་ལའང་ཚད་མེད་སེམས་ཁྲལ་བྱེད་པའི་མ། །བཟའ་བཏུང་འགྲོ་འདུག་མི་ཤེས་
ན་ཡང་ད་ལྟ་མི་ཁྱུར་བཅུག་པའི་མ། །ཕ་མ་ཡ་བྲལ་གྱུར་པའི་ཚེ་ནའང་བདག་ཕྱིར་དཀའ་བ་
སྤྱད་པའི་མ། །སློང་མོས་འཚོ་ཞིང་སྤུང་དགོས་བྱུང་ཡང་བདག་ཉིད་ཁུར་ནས་གསོ་བའི་མ། །པ་
223



༄༅ །།དང་ལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བདག་གསོན་པ་ལང་ཚོ་རྒྱས་པའི་ཚེ་ན་དགོས་དོན་གྲུབ་པར་རྩི་བའི་མ། །བདག་ལ་མཛེས་པའི་
རྒྱན་གྱིས་སྤྲས་ནས་སྡུག་བསྔལ་དྲ་བས་གཡོགས་པའི་མ། །འཇམ་ལེགས་གོས་བཟང་བདག་ལ་
བསྐོན་ནས་རྒྱུན་མེད་གོས་ཧྲུལ་གྱོན་པའི་མ། །རང་ཉིད་བཀྲེས་སྐོམ་ངལ་དུབ་བྱས་ནས་གང་
ཡོད་བདག་ལ་འབོགས་པའི་མ། །བདག་ཉིད་ཕུན་སུམ་ཚོགས་པར་མཐོང་ན་དེ་ཉིད་ཀུན་ལ་
ངོམ་པའི་མ། །བདག་གིས་ལེགས་སམ་ཉེས་ཀྱང་རུང་སྟེ་ཡོན་ཏན་ཕྱོགས་བཅུར་སྒྲོགས་པའི་
མ། །བསམ་ངན་སྦྱོར་རྩུབ་བདག་གི་སྐྱོན་ནི་ས་འོག་གཏེར་ལྟར་སྦེད་པའི་མ། །ནད་གདོན་
དྲག་པོས་བདག་ཉིད་གཟིར་ན་གང་ཕན་ཐབས་ལ་འབད་པའི་མ། །གལ་ཏེ་བར་དོར་བདག་
ཉིད་འའཕོས་ན་ཁྲེལ་མེད་མྱ་ངན་བྱེད་པའི་མ། །ཞེས་པ་ངག་ཏུ་བརྗོད་ཅིང་གདུང་ཤུགས་དྲག་
པོས་བཅོས་མིན་གྱི་སྙིང་རྗེ་ནམ་སྐྱེས་ཀྱི་བར་དུ་བསྒོམས་ལ། སྙིང་ལ་ཀམ་ཀམ་པའི་སྙིང་རྗེ་སྐྱེས་
པ་དང། ཡང་འདི་ལྟར་དུ་བསམ་པར་བྱ་སྟེ། ག་རེ་སྐྱེ་བ་འདི་རུ་མ་འདི་ཉིད་ཀྱིས་ཇི་ལྟར་བྱས་
པ་བཞིན། སྐྱེ་བ་ཐོག་མ་མེད་པ་ནས་ད་ལྟའི་བར་དུ་སེམས་ཅན་ཐམས་ཅད་ཀྱིས་མ་མ་བྱས་པ་
ནི་གཅིག་ཀྱང་མེད། དེ་ཐམས་ཅད་ཀྱིས་ད་ལྟའི་མ་འདིས་བྱས་པ་ཇི་ལྟ་བ་བཞིན་བྱས་ཏེ།
མདོར་ན། གྲངས་མེད་ཚད་དང་འཕེལ་གྲིབ་མེད་པའི་སེམས་ཅན་ཁམས་འདི་བདག་གི་མ། །
མཐའ་ཡས་འགྲོ་འདིས་བདག་གི་ཕྱིར་དུ་ཚད་མེད་སྡུག་བསྔལ་མྱོང་བའི་མ། །འཁོར་མེད་དྲིན་
གྱིས་བསྐྱངས་པའི་མ་རྣམས་བདག་ཕྱིར་འཁོར་བར་འཁྱམས་པའི་མ། །སྡུག་བསྔལ་དྲག་པོས་
གཟིར་བའི་འགྲོ་འདིས་བདག་ཕྱིར་མི་དགེ་སྤྱད་པའི་མ། །བདག་གི་ཕྱིར་དུ་མི་དགེ་སྤྱད་ནས་
སྡུག་བསྔལ་ཆར་ལྟར་བབས་པའི་མ། །ཞེས་པས་བདག་ལ་དྲིན་ཆེ་ཞིང་བདག་གི་ཕྱིར་དུ་འཁོར་
བར་འཁྱམས་ནས་སྡུག་བསྔལ་མྱོང་ཚུལ་བསམས་ལ་སྙིང་རྗེ་བསྐྱེད་དོ། །དེ་ནས། མ་འགྲོ་དྲུག་
གི་སེམས་ཅན་རྣམས་ཀྱི་རང་རང་གི་སྤྱོད་ཚུལ་ལ་བསམས་ཏེ། ངག་ཏུ། བདེ་སྐྱིད་ཕུན་ཚོགས་
ཐོབ་པར་འདོད་ནའང་དགེ་ལ་རྒྱབ་ཀྱིས་ཕྱོགས་པའི་མ། །མི་འདོད་སྡུག་བསྔལ་སྤང་བར་
འདོད་ནའང་སྒྲིབ་གཉིས་ནོར་དུ་གསོག་པའི་མ། །མི་འདོད་སྡུག་བསྔལ་མྱོང་པས་འཚེར་
བཞིན་སླར་ཡང་ངན་འགྲོ་སྒྲུབ་པའི་མ། །མི་དགེ་སྡིག་ལ་རང་དགར་འཇུག་ཅིང་མིག་ཅན་
གཡང་ལ་མཆོང་བའི་མ། །འདི་ཕྱིར་འཕུང་པའི་ཟས་ནོར་འབྱོར་ན་དྲུང་ཕོ་དྲུང་མོར་བྱེད་པའི་
མ། །ཟིན་མེད་འཇིག་རྟེན་ལས་ལ་འཇུས་ནས་མི་ཚེ་སྟོང་ཟད་བྱེད་པའི་མ། །ཟད་མེད་ལོང་
གཏམ་ངག་འཁྱལ་རྣམས་ཀྱིས་ཉིན་མཚན་དུས་ཚོད་འདའ་བའི་མ། །དབེན་གནས་དུར་ཁྲོད་***
224



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྱེད་དུ་སྦྱར་བ།
ངལྟ་བུར་མཐོང་ཞིང་ཁྱིམ་གྱིས་སུན་པ་མེད་པའི་མ། །སྐྲ་དཀར་གཉེར་མས་འཆི་ལྟས་བསྟན་ཀྱང་
བསྐལ་པར་སྡོད་གྲབ་བྱེད་པའི་མ། །བསྡད་དབང་སང་གི་ཚེ་ཡང་མེད་ཀྱང་འདུན་མའི་རྒྱུགས་
གྲོགས་བྱེད་པའི་མ། །ཅིས་ཀྱང་མི་སྡོད་འཆི་བར་ངེས་ཀྱང་གཏན་དུ་སྡོད་གྲུབ་བྱེད་པའི་མ། །
འོག་ན་དམྱལ་བའི་མེ་ལྕེ་འཁྲིགས་ཀྱང་སྟེང་ན་བདེ་སྐྱིད་རེ་བའི་མ། ། རྒྱབ་ནས་འཆི་བདག་
གད་མོ་སྒྲོགས་ཀྱང་ཉམས་དགའ་གླུ་གཞས་དྲན་པའི་མ། །ངན་སོང་སྡུག་བསྔལ་མྱོང་བར་ངེས་
ཀྱང་བློ་སེམས་བདེ་མོར་འདུག་པའི་མ། །ཟིན་མེད་བྱ་བས་གཡེངས་པའི་ངང་ལ་གློ་བུར་ནད་
ཀྱིས་ཐེབས་པའི་མ། །འབྱུང་བཞི་འཁྲུགས་པའི་ཟུག་གཟེར་འདི་ལ་སྲན་པར་དཀའ་ཡང་མྱོང་
བའི་མ། །མལ་མཐའ་གཉེན་བཤེས་ཀུན་གྱིས་བསྐོར་ཀྱང་མི་ཕོད་བཞིན་དུ་འབྲལ་བའི་མ། །
ཚེ་འདིར་སྡོད་པ་ཤིན་ཏུ་སྤྲོ་ཡང་འཇིག་རྟེན་ཕྱི་མར་འགྲོ་བའི་མ། །བདག་བདེའི་དཔལ་ལ་
ལེགས་པར་ཆགས་ཤིང་ལུས་སེམས་བེམ་རིག་འབྲལ་བའི་མ། །ཟས་གོས་ཉེ་དུའི་ཚོགས་རྣམས་
སྤངས་ནས་གྲོགས་མེད་གཅིག་པུར་འགྲོ་བའི་མ། །ལུས་དང་ལོངས་སྤྱོད་ཤུལ་དུ་བཞག་ནས་
སྲིད་པ་བར་དོར་འཁྱམས་པའི་མ། །འཁྲུལ་སྣང་སྣ་ཚོགས་སེམས་ལ་ཤར་ནས་འཇིགས་སྐྲག་
སྡུག་བསྔལ་མྱོང་བའི་མ། །དངོས་མེད་ནམ་མཁའ་བེམ་པོར་མི་འགྱུར་སླར་ཡང་སྐྱེ་བ་ལེན་པའི་
མ། །གར་སྐྱེས་ཆ་མེད་ལས་ཀྱི་དབང་གིས་རིགས་དྲུག་གནས་སུ་སྐྱེ་བའི་མ། །ནམ་མཁར་ཉི་
ཟླའི་འཆར་ནུབ་བཞིན་དུ་སྐྱེ་འཆི་རེ་མོས་བྱེད་པའི་མ། །ལུས་ཀྱང་དབྱར་དགུན་པདྨོ་བཞིན་དུ་
གྲངས་མེད་འདོར་ལེན་བྱེད་པའི་མ། །དཀར་ནག་ལས་འབྲས་སླུ་བ་མེད་པས་ཅི་བསགས་ལས་
འབྲས་མྱོང་བའི་མ། །སྔོན་ཆད་མཐའ་མེད་འཁོར་བར་འཁྱམས་ཀྱང་ད་དུང་སྲིད་མཚོར་
འཇུག་པའི་མ། །དུག་གསུམ་སྲིད་པའི་འཁོར་ལོ་འདི་ཉིད་སྒོ་གསུམ་སྟེང་དུ་འཁོར་བའི་མ། །
སྐྱེ་རྒ་ན་འཆིའི་སྡུག་བསྔལ་འཁོར་ལོ་རྟག་པར་རྒྱུན་དུ་འཁོར་བའི་མ། །ལུགས་འབྱུང་རྟེན་
འབྲེལ་བཅུ་གཉིས་འཁོར་ལོས་སྲིད་པར་ཡང་ཡང་འཁོར་བའི་མ། །འཁོར་བྱེད་ལས་དབང་དྲག་
པོའི་ཤུགས་ཀྱིས་ད་དུང་འཁོར་བར་འཁོར་བའི་མ། །ཞེས་བརྗོད་ཅིང་མཐར་དགྲ་བོའི་བར་དུ་
བསྒོམ་པར་བྱའོ། །
གཉིས་པ་མཁས་པ་པཎྜི་ཏའི་སྒོམ་ཚུལ་ནི། དམྱལ་བ་མནར་མེད་ནས་བཟུང་ནས་སྡུག་
བསྔལ་ཆེ་རིམ་ནས་བརྩམས་ཏེ་མཐར་ལྷའི་བར་དུ་བསྒོམ་པར་བྱ་སྟེ། སྒོམ་ཚུལ་ནི་སྔར་རྒྱས་
པར་བཤད་ཟིན་ཏོ། །འོན་ཀྱང་། དྲིན་ཅན་མ་རྣམས་སྙིང་རེ་རྗེ། །མེ་སྟག་ཕོག་པའང་མི་
225



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
བཟོད་ན། །ཕ་མ་དམྱལ་མེས་བསྲེགས་པ་ལ། །དྲང་དྲེད་མེད་པའི་སྙིང་རིང་པོ། །བསམས་ན་
མ་རྣམས་སྙིང་རེ་རྗེ། །ཆུ་ཚན་ཕོག་པའང་མི་བཟོད་ན། །ཕ་མ་ཁྲོ་ཆུས་བཙོས་པ་ལ། །ཇི་སྙམ་
མེད་པའི་སྙིང་རིང་པོ། །བསམས་ན་མ་རྣམས་སྙིང་རེ་རྗེ། །ལག་པ་འཐེམ་པའང་མི་བཟོད་
ན། །ཕ་མ་རི་བོས་མནན་པ་ལ། །སྡུག་བསྔལ་མེད་པའི་སྙིང་རིང་པོ། །ལེགས་པར་བསམས་
ན་སྙིང་རེ་རྗེ། །གཙགས་བུ་ཙམ་ཡང་མི་བཟོད་ན། །ཕ་མ་སོག་ལེས་གྲས་པ་ལ། །རྟོ་ཤོ་མེད་
པའི་སྙིང་སྲན་ཅན། །ངེས་པར་བསམས་ན་སྙིང་རེ་རྗེ། །ཚེར་མ་ཙམ་ཡང་མི་བཟོད་ན། །
གསལ་ཤིང་འབར་བས་ཕུག་པ་ལ། །ཉམ་ང་མེད་པའི་སྙིང་རིང་པོ། །བསམས་ན་མ་རྣམས་
སྙིང་རེ་རྗེ། །ནུབ་གཅིག་འཁྱགས་པའང་མི་བཟོད་ན། །ཕོ་མ་འཁྱག་ཁྲོད་ཤོར་བ་ལ། །གཡོ་
བ་མེད་པའི་སྙིང་རིང་པོ། །ལེགས་པར་བསམས་ན་སྙིང་རེ་རྗེ། །ངར་བ་ཚ་མོའང་མི་བཟོད་
ན། །ཕ་མ་རླུང་དང་བུ་ཡུག་གིས། །རྟག་ཏུ་གདུང་བ་སྙིང་རེ་རྗེ། །རྐང་ལག་ཕྱིད་པའང་མི་
བཟོད་ན། །ཕ་མ་གྲང་བའི་རྐྱེན་གྱིས་ནི། །ཤ་རུས་ཚལ་བར་གས་པ་ལ། །ཇི་སྙམ་མེད་པའི་
སྙིང་རིང་པོ། །བསམས་ན་ཕ་མ་སྙིང་རེ་རྗེ། །ཉིན་གཅིག་ལྟོགས་པའང་མི་བཟོད་ན། །ཕ་མ་
ཡི་དྭགས་གནས་སུ་འཁྱམས། །ལོ་བརྒྱར་ཟས་སྐོམ་མི་རྙེད་པ། །ལེགས་པར་བསམས་ན་སྙིང་
རེ་རྗེ། །ངལ་དུབ་ཙམ་ཡང་མི་བཟོད་ན། །ཕ་མ་དུད་འགྲོའི་གནས་སུ་འཁྱམས། །བཀོལ་
འཚོག་ཆར་རྒྱུན་ལུས་ལ་འབབ། །བསམས་ན་མ་རྣམས་སྙིང་རེ་རྗེ། །སྐྱེ་རྒ་ན་དང་འཆི་བ་
དང་། །མི་སྡུག་ཕྲད་དང་སྡུག་དང་བྲལ། །མི་འདོད་ཐོག་ཏུ་བབས་པ་སོགས། །མི་ཡི་སྡུག་
བསྔལ་བསམ་ལས་འདས། །ལེགས་པར་བསམས་ན་སྙིང་རེ་རྗེ། །གཞན་ལ་ཁྲོ་བའི་ཕྲག་དོག་
ཅན། །རྟག་ཏུ་འཁྲུག་པའི་ལས་ལ་བརྩོན། །ཤི་ནས་ངན་འགྲོའི་གནས་སུ་འགྲོ། །ལྷ་མིན་མ་
རྣམས་སྙིང་རེ་རྗེ། །འཆི་ལྟས་རྣམ་ལྔས་ཕོག་པ་དང་། །ལྷ་ཡི་དཔལ་ཀུན་འདོར་བ་དང་། །
ངན་འགྲོར་སྐྱེ་བའི་སྡུག་བསྔལ་གྱིས། །གཟིར་བའི་མ་རྣམས་སྙིང་རེ་རྗེ། །ཞེས་ངག་ཏུ་བརྗོད་
ཅིང་ཤུགས་དྲག་ཏུ་བསྒོམ་པར་བྱའོ། །
གཉིས་པ་མ་སྐྱེས་པའི་གེགས་སེལ་བ་ལ་གསུམ། རྗེ་དཀོན་མཆོག་ལ་གསོལ་བ་བཏབ་
པ། མ་སྡུག་བསྔལ་གྱི་དཔེ་ལ་བལྟ་བ། བདག་རང་ལ་གཅུད་ལ་བོར་བའི་མན་ངག་རྣམས་
བྱའོ། །དང་པོ་ནི། ཐོག་མེད་དུས་ཀྱི་དྲིན་ཅན་ཕ་མ་རྣམས། །བཟོད་དཀའི་སྡུག་བསྔལ་དྲག་
པོས་གདུངས་གྱུར་ཀྱང་། །བྱམས་དང་སྙིང་རྗེ་རྒྱུད་ལ་མ་སྐྱེས་སོ། །ཀྱེ་མ་དཀོན་མཆོག་རྣམ་:
226



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
4གསུམ་ར་མདའ་ཟློག །ཕ་མ་དམྱལ་བའི་གནས་སུ་བཙོ་བསྲེག་དང་། །ཚ་གྲང་སྡུག་བསྔལ་
བཟོད་མཐའ་མེད་ན་ཡང་། །བྱམས་དང་སྙིང་རྗེ་རྒྱུད་ལ་མ་སྐྱེས་པས། །ཀྱེ་མ་ཀྱེ་ཧུད་དཀོན་
མཆོག་རམ་མདའ་ཟློག །ཕ་མའི་མདུན་བྱུས་འདི་ལྟར་སོང་ན་ཡང་། །བ་སྤུ་གཡོ་འགུལ་མེད་
པའི་སྙིང་རིང་པོ། །ཁྲེལ་དང་ངོ་ཚ་རྒྱུད་ལ་མ་སྐྱེས་སོ། །བྱམས་དང་སྙིང་རྗེ་འབྱོངས་པར་བྱིན་
གྱིས་རློབས། །ཞེས་སོགས་བརྗོད་ཅིང་གསོལ་བ་དྲག་ཏུ་བཏབ་བོ། །གཉིས་པ་སྡུག་བསྔལ་གྱི་
དཔེ་ལ་བལྟ་བ་ནི། ཉིན་གཅིག་ཙམ་ཞིག་རང་གི་ཕ་མ་གཉིས། །མེ་ལ་བསྲེགས་ན་སྡུག་བསྔལ་
སུ་ཡིས་བཟོད། །ཐར་མེད་དམྱལ་བའི་མེ་ལ་བསྲེགས་པའི་མ། །སེམས་ཀྱིས་ཕོད་པར་འདུག་
གམ་སྙིང་རུལ་ལོ། །ཞག་གཅིག་ཙམ་ཞིག་ཕ་མ་འཁྱག་ཁྲོད་དུ། །གཅེར་བུར་བསྐྱུར་ན་སྡུག་
བསྔལ་སུ་ཡིས་བཟོད། །ཉི་ཟླའི་སྣང་མེད་འཁྱག་ཆུའི་མུན་ཁྲོད་དུ། །ཤ་རུས་ཚལ་པར་འགས་
པའི་སྡུག་ལུགས་འདི། །སྙིང་གིས་ཡོད་པར་འདུག་གམ་ཡི་མུག་པོ། །ཟླ་གཅིག་ཙམ་ཞིག་རང་
གི་ཕ་མ་གཉིས། །བཟའ་བཏུང་མེད་པར་འབོར་བ་སུ་ཡིས་བཟོད། །ལོ་བརྒྱར་བཙལ་ཡང་
ཁམ་གཅིག་མི་རྙེད་པའི། །ཕ་མ་ཡི་དྭགས་གནས་སུ་འཁྱམས་པ་འདི། །བློ་ཡིས་ཕོད་པར་
འདུག་གམ་ཐ་ཆད་པོ། ། ཞེས་བརྗོད་དོ། །གསུམ་པ་གཅུད་ལ་བོར་བ་ནི། ཕ་མ་སུས་ཀྱང་
ཁྱོད་ལ་ཕན་པ་མེད། །གལ་ཏེ་ཕན་ཡང་ཐམས་ཅད་བདེ་བར་འདུག །འདི་འདྲའི་བསམ་མནོ་
སྔར་ཡང་སྐྱེས་པ་ཡིས། །ད་ལྟའི་འདུན་མ་འདི་ལ་གཏུགས་པ་ཡིན། །ཞེས་ཡང་ཡང་བརྗོད་
ཅིང་དྲག་དུ་བསམ་པར་བྱའོ། །གསུམ་པ་བོགས་འདོན་པ་ལ་གསུམ། མཁའ་ཁྱབ་སྙིང་རྗེ་ཆེན་
པོ་བསྐྱེད་པ། གསོལ་བ་འདེབས་པའི་ཡུལ་གསལ་བཏབ་པ། གསོལ་བ་བཏབ་པ་དངོས་དང་
གསུམ་མོ། །དང་པོ་ནི། ནམ་མཁས་གར་ཁྱབ་སེམས་ཅན་གྱིས་ཁྱབ། དེ་ཐམས་ཅད་བདག་
གི་ཕ་མ་ཡིན། ཕ་མ་ཡིན་ཙ་ན་དྲིན་ལ་འཁོར་བ་མེད། དྲིན་འཁོར་མེད་ཀྱི་ཕ་མ་ཐམས་ཅད་ད་
ལྟ་འཁོར་བ་ན་འཁོར་ནས་ལ་ལ་སྡུག་བསྔལ་གྱི་རྒྱུ་ལ་སྤྱོད། ལ་ལ་སྡུག་བསྔལ་གྱི་འབྲས་བུ་ལ་
སྤྱོད་པ་འདི་རྣམས་སྙིང་རེ་རྗེ་སྙམ་དུ་བསམས་ལ་བཅོས་མིན་གྱི་སྙིང་རྗེ་ཆེན་པོ་བསྐྱེད་ནས་
དཀོན་མཆོག་གསུམ་ལ་ཞེ་ཐག་པ་ནས་སྐྱབས་སུ་འགྲོ་བ་དང་གསོལ་བ་གདབ་པར་བྱའོ། །
གཉིས་པ་ཡུལ་གསལ་བཏབ་པ་ནི། དེ་ཡང་འདི་ལྟར་མདུན་གྱི་ནམ་མཁར་སེང་གེ་
བརྒྱད་ཀྱིས་བཏེག་པའི་རིན་པོ་ཆེའི་ཁྲི་མཐོ་ལ་ཡངས་ཤིང་རྒྱ་ཆེ་བ། དེའི་སྟེང་དུ་པད་ཟླའི་
གདན། དེའི་སྟེང་དུ་བཅོམ་ལྡན་འདས་ཤཱཀྱའི་རྒྱལ་པོ་སྐུ་མདོག་གསེར་བཙོ་མ་ལྟ་བུ་ཕྱག་
227



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
གཡས་ས་གནོན་དང། གཡོན་མཉམ་གཞག་གི་ཕྱག་རྒྱ་མཛད་པ། མཚན་བཟང་པོ་སོ་གཉིས་
དང་དཔེ་བྱད་བཟང་པོ་བརྒྱད་བཅུས་བརྒྱན་པ། བླ་གོས་དང་མཐིང་གོས་ངུར་སྨྲིག་བསྣམས་པ།
འོད་དང་འོད་ཟེར་གྱིས་སྟོང་གསུམ་འགེངས་པ། དེའི་གཡས་སུ་མཁྱེན་རབས་ཀྱི་མངའ་བདག་
འཕགས་པ་འཇམ་དཔལ་གུར་གུམ་གྱི་མདོག་ཅན། ཕྱག་གཡས་སྐྱབས་སྦྱིན་དང་། གཡོན་དུ་
ཨུཏྤལ་སྔོན་པོའི་ཡུ་བ་ཐུགས་ཁར་འཛིན་པ་སྙན་གྱི་ཐད་དུ་ཁ་བྱེ་བའི་སྟེང་ན་ཤེས་རབ་ཀྱི་རང་
བཞིན་གྱི་རལ་གྲི་བསྣམས་པ། གཡོན་ན་མཐུ་སྟོབས་ཀྱི་བདག་ཉིད་གསང་བདག་ཕྱག་ན་རྡོ་རྗེ་
སྐུ་མདོག་ཨིནྡྲ་ནི་ལ་ལྟར་སྔོ་བ། ཕྱག་གཡས་སྐྱབས་སྦྱིན་དང་། གཡོན་ཨུཏྤལ་སྔོན་པོའི་ཡུ་བ་
ཐུགས་ཁར་བཟུང་ནས། སྙན་གྱི་ཐད་དུ་ཁ་བྱེ་བའི་སྟེང་ན། མཐུ་སྟོབས་ཀྱི་རང་བཞིན་རྡོ་རྗེ་
བསྣམས་པ། མདུན་ན་ཐུགས་རྗེའི་བདག་ཉིད་སྤྱན་རས་གཟིགས་དབང་ཕྱུག་སྐུ་མདོག་ཟླ་བ་
ཆུ་ཤེལ་ལྟ་བུ། གཡས་སྐྱབས་སྦྱིན་དང་། གཡོན་ཨུཏྤལ་དཀར་པོའི་ཡུ་བ་སྙན་གྱི་ཐད་དུ་ཁ་བྱེ་
བའི་སྟེང་ན་སྙིང་རྗེའི་བདག་ཉིད་ཀྱི་བུང་བ་འཁོར་བ། དེ་དང་སྟོན་པའི་བར་ན་ཐུགས་རྗེའི་
བདག་ཉིད་རྗེ་བཙུན་མ་སྒྲོལ་མ་སྐུ་མདོག་ལྗང་སྔོན་གཡས་སྐྱབས་སྦྱིན་དང་། གཡོན་ཨུཏྤལ་
སྔོན་པོའི་ཡུ་བ་སྙན་གྱི་ཐད་དུ་ཁ་བྱེ་བའི་སྟེང་ན་ཐུགས་རྗེའི་འོད་ཟེར་འཕྲོ་བ། སྟོན་པའི་སྐུ་
རྒྱབ་ཀྱི་ཕྱོགས་སུ་རྗེ་བཙུན་བྱམས་པ་མགོན་པོ་སྐུ་མདོག་གསེར་བཙོ་མ་ལྟ་བུ། ཕྱག་གཡས་
སྐྱབས་སྦྱིན་དང༌། གཡོན་ཨུཏྤལ་སྔོན་པོའི་ཡུ་བ་སྙན་གྱི་ཐད་དུ་ཁ་བྱེ་བའི་སྟེང་ན་བྱམས་པའི་
རང་བཞིན་ཆུས་གང་བའི་རིལ་བ་སྤྱི་བླུགས་བསྣམས་པ། དེ་ཐམས་ཅད་ཀྱང་རིན་པོ་ཆེའི་དབུ་
རྒྱན། སྙན་རྒྱན། མགུལ་རྒྱན། དཔུང་རྒྱན། གདུབ་བུ་དང་། སེ་མོ་དོ་ལ་སོགས་པ་རིན་པོ་
ཚེའི་རྒྱན་སྣ་ཚོགས་ཀྱིས་སྤྲས་ཤིང་། དར་སྣ་ཚོགས་ཀྱི་ན་བཟའ་མཛེས་པ། གཞན་ཡང་སངས་
རྒྱས་དང་བྱང་ཆུབ་སེམས་དཔའ་དཔག་ཏུ་མེད་པ་འོད་སྐོར་གྱི་ཚུལ་དུ་ཁྲ་ཁད་དེ་བཞུགས་པ།
ཐམས་ཅད་ཀྱང་གསོན་པོ་སྲོག་དང་བཅས་པ་མངོན་སུམ་ལྟར་དམིགས་ཏེ། དེ་རྣམས་ཀྱི་དྲུང་
དུ་རང་ཉིད་ངོ་ཆེན་གྱི་ཚུལ་དུ་བྱས་ནས། སེམས་ཅན་ཐམས་ཅད་གསོལ་བ་འདེབས་པར་
བསམས་ཏེ། ལུས་ཀྱི་པུས་མོ་བཙུགས་ཤིང་ཐལ་མོ་སྦྱར་བ་སོགས་གུས་པའི་སྤྱོད་ལམ་དང་ལྡན་
པར་བྱས་ནས། ངག་ཏུ། གསུམ་པ་གསོལ་བཏབ་པ་དངོས་ལ་འདི་སྐད་བརྗོད་དོ། །ཚོགས་
གཉིས་རྒྱ་མཚོའི་དབྱིངས་ན་མངོན་མཐོ་ཞིང་། །ཕུན་ཚོགས་མཚན་དཔེའི་བང་རིམ་མངོན་
པར་མཐོ། །ཐབས་མཁས་ཐུགས་རྗེའི་ཉི་འོད་བྱེ་བས་འཁྱུད། །སྟོན་པ་ཐུགས་རྗེ་ཅན་ལ་
, ཙི །
228



༄༅ །། སྐྱེས་བུ་བ།སུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གསོལ་བ་འདེབས། །ཚོགས་གཉིས་མྱུར་དུ་རྫོགས་པར་བྱིན་གྱིས་རློབས། །ཚད་མེད་བྱམས་
པའི་ནམ་མཁའ་ཡངས་པ་ལ། །མགོན་པོ་ཁྱོད་ཀྱི་ཐུགས་རྗེའི་ཆུ་འཛིན་འཁྲིགས། །ཟབ་དོན་
ཆར་གྱིས་འགྲོ་ཀུན་སྐྱོང་མཛད་པའི། །རྒྱལ་ཚབ་བྱམས་པ་མགོན་ལ་གསོལ་བ་བ་འདེབས།
བྱམས་དང་སྙིང་རྗེ་འབྱོངས་པར་བྱིན་གྱིས་རློབས། །མཁྱེན་རབ་ཐུགས་རྗེའི་འོད་སྟོང་ལྡན་པ་
ཁྱོད། །རབ་འབྱམས་ཤེས་བྱའི་མཁའ་ལ་རབ་འཕགས་ཏེ། །འགྲོ་ཀུན་བློ་ཡི་མུན་པ་སེལ་
མཛད་པའི། །མཁྱེན་རབ་འཇམ་པའི་དབྱངས་ལ་གསོལ་བ་འདེབས། །མ་རིག་མུན་པ་སེལ་
བར་བྱིན་གྱིས་རློབས། །ཐུགས་རྗེ་རབ་ཏུ་རྒྱས་པའི་བསིལ་ཟེར་ཅན། །མཚན་དཔེའི་རྒྱུ་སྐར་
དབུས་ན་གསལ་བཞིན་དུ། །གདུལ་བྱའི་ཀུ་མུད་རབ་ཏུ་རྒྱས་མཛད་པའི་། །མགོན་པོ་སྤྱན་
རས་གཟིགས་ལ་གསོལ་བ་འདེབས། །འགྲོ་ཀུན་སྙིང་རྗེས་སྐྱོབ་པར་བྱིན་གྱིས་རློབས། །མཐུ་
སྟོབས་རྡོ་རྗེ་བདུད་དཔུང་ཚར་བཅད་ནས། ། སྣ་ཚོགས་ཐབས་ཀྱིས་རྗེས་སུ་འཛིན་གྱུར་
ཅིང་། །ཐབས་མཁས་ཐུགས་རྗེས་འགྲོ་བའི་དོན་མཛད་པའི། །མཐུ་སྟོབས་བདག་པོའི་ཞབས་
ལ་གསོལ་བ་འདེབས། །འཕྲིན་ལས་རྣམ་བཞི་འགྲུབ་པར་བྱིན་གྱིས་རློབས། །འཇིག་རྟེན་
དབང་པོའི་སྤྱན་ཆབ་ལས་འཁྲུངས་མ། །མཐའ་ཡས་འགྲོ་བ་ཀུན་གྱི་གཉེན་གཅིག་མ། །སྲིད་
གསུམ་འགྲོ་ལ་བུ་ལྟར་བརྩེ་བའི་མ། །མྱུར་མཛད་སྒྲོལ་མའི་ཞབས་ལ་གསོལ་བ་འདེབས། །
འགྲོ་ཀུན་སྲིད་མཚོ་སྒྲོལ་བར་བྱིན་གྱིས་རློབས། །གཙོ་བོ་རྒྱལ་བ་འགྲོ་བའི་མགོན། །ཞེས་ནས།
འཇིགས་པ་མྱུར་དུ་བསལ་དུ་གསོལ། །ཞེས་པའི་བར། ཁམས་གསུམ་རྒྱུ་ཐེགས་ཀྱི་གསོལ་
འདེབས་ཧུར་ཐིར་ཐིར་བྱེད་པར་བསམ་ཞིང་ཐུན་དྲུག་ཏུ་བཅད་ལ་བྱའོ། །བཞི་པ་བརྟན་པའི་
ཚད་ནི། དགྲ་མི་ཤ་འོ་ལའང་མའི་འདུ་ཤེས་ཁོ་ན་སྐྱེ་ལ། སེམས་ཅན་ཐམས་ཅད་ཀྱི་དོན་ལ་ཅི་
བྱ་ཚད་རླག་ལ་ཉིན་མཚན་འདའ་ཞིང་། རང་འདོད་ཀྱི་འཁྲིས་ཅུང་ཟད་ཀྱང་མི་སྐྱེ་བ་དང་།
སྐྱེས་ཀྱང་རྔོ་མི་ཐོག་པར་རང་ཞི་ལ་འགྲོ་བ་ཡིན་ལ། དེའང་དྲང་སྲོང་བཟོད་པར་སྨྲ་བ་ལྟ་བུ་ཡིན་
ནོ། །
གཉིས་པ་ཐེག་ཆེན་གྱི་འཇུག་སྒོ་སེམས་བསྐྱེད་སྟོན་པ་ལ། སེམས་བསྐྱེད་
དགོས་པའི་རྒྱུ་མཚན། བསྐྱེད་པའི་ཕན་ཡོན། མ་བསྐྱེད་པའི་ཉེས་དམིགས། དེ་རང་རྒྱུད་ལ་
སྦྱོར་བའི་ཚུལ་དང་བཞིའོ། །དང་པོ་ལ་ཐེག་ཆེན་གྱི་འཇུག་སྒོ་བསྟན་པ་དང། རྒྱུ་གང་ལ་
བརྟེན་ནསདས་ཇི་ལྟར་སྐྱེ་པའི་ཚུལ་གཉིས་སོ། །དང་པོ་ནི། དེ་ལྟར་ཐེག་པ་ཆེན་པོ་ལ་འཇུག་
229



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
དགོས་ན། འཇུག་པའི་སྒོ་གང་ནས་ཡིན་སྙམ་ན། རྒྱལ་བས། ཕ་རོལ་ཏུ་ཕྱིན་པའི་ཐེག་པ་
ཆེན་པོ་དང་གསང་སྔགས་ཀྱི་ཐེག་པ་ཆེན་པོ་གཉིས་གསུངས་ཀྱིས། དེ་ལས་གཞན་པའི་ཐེག་
ཆེན་ནི་མེད་དོ། །དེ་གཉིས་གང་གི་སྒོར་འཇུག་ཀྱང་། འཇུག་སྒོ་ནི་བྱང་ཆུབ་ཀྱི་སེམས་ཁོ་ན་
ཡིན་ཏེ། དེ་རྒྱུད་ལ་ནམ་སྐྱེས་པ་ན། གཞན་གང་ཡང་མ་སྐྱེས་ཀྱང་ཐེག་ཆེན་པར་འཇོག་པ་
ཡིན་ལ། དེ་དང་ནམ་བྲལ་བ་ན། སྟོང་ཉིད་རྟོགས་པ་སོགས་ཡོན་ཏན་ཅི་ཡོད་ཀྱང་ཉན་ཐོས་
ཀྱི་སར་ལྟུང་ཞིང་། ཐེག་ཆེན་ལས་ཉམས་པ་ཡིན་པར། ཐེག་པ་ཆེན་པོའི་གཞུང་དུ་མ་ལས་
གསུངས་ཤིང་། རིགས་པས་ཀྱང་འགྲུབ་པ་ཡིན་ནོ། །དེས་ན་ཐེག་པ་ཆེན་པོར་ཆུད་པ་ཡང་
སེམས་དེ་བསྐྱེད་པ་ཙམ་ཀྱིས་འཇོག་ལ། ཕྱིས་ཐེག་ཆེན་གྱི་ནང་ནས་འཐོན་པ་ཡང་། སེམས་
དེ་དང་བྲལ་བ་ཙམ་གྱིས་འཇོག་པས་ནི། སེམས་དེ་ཡོད་མེད་ཀྱིས་འགྲོ་ལྡོག་བྱེད་དོ། །དེ་ལྟར་
ཡང་སྤྱོད་འཇུག་ལས། བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རར་
བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་
རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་དང་། ལག་ན་རྡོ་རྗེ་དབང་བསྐུར་བའི་རྒྱུད་
ལས་ཀྱང་། བྱང་ཆུབ་སེམས་དཔའ་ཆེན་པོ་གཟུངས་སྔགས་ཆེན་པོའི་དཀྱིལ་འཁོར་ཤིན་ཏུ་རྒྱུ་
ཆེ་བ་འདི་དང་། ཤིན་ཏུ་ཟབ་པ་འདི་དང་གཏིང་དཔག་དཀའ་བ་དང་། གསང་བ་བས་ཀྱང་
ཆེས་གསང་བ། སེམས་ཅན་སྡིག་ཅན་རྣམས་ལ་གཏད་དུ་མི་རུང་བ་འདི་ནི། ལག་ན་རྡོ་རྗེ་
ཁྱོད་ཀྱིས་ཤིན་ཏུ་དཀོན་པ་ཞིག་སྨྲས་ཏེ། འདི་ནི་སྔོན་མ་ཐོས་ན། འདི་སེམས་ཅན་ཇི་ལྟ་བུ་
ཞིག་ལ་བཤད་པར་བྱ། ལག་ན་རྡོ་རྗེས་སྨྲས་པ། འཇམ་དཔལ་གང་དག་བྱང་ཆུབ་ཀྱི་སེམས་
སྒོམ་པ་ལ་ཞུགས་པ་དང་། གང་གི་ཚེ་དེ་དག་གི་བྱང་ཆུབ་ཀྱི་སེམས་གྲུབ་པར་གྱུར་པ་དེའི་ཚེ།
འཇམ་དཔལ་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་
དཔའ་དེ་དག་ཡེ་ཤེས་ཆེན་པོར་དབང་བསྐུར་བའི་གཟུངས་སྔགས་ཀྱི་དཀྱིལ་འཁོར་དུ་གཞུག་
པར་བྱའི། གང་དག་གི་བྱང་ཆུབ་ཀྱི་སེམས་རྫོགས་པར་མ་གྱུར་པ་དེ་དག་ནི་གཞུག་པར་མི་བྱ་
ཞིང་། དཀྱིལ་འཁོར་བལྟར་ཡང་མི་གཞུག་གོ །དེ་དག་ལ་ཕྱག་རྒྱུ་དང་། གསང་སྔགས་ཀྱང་
བསྟན་པར་མི་བྱའོ། །ཞེས་གསུངས་སོ། །དེས་ན་ཆོས་ཐེག་པ་ཆེན་པོའི་ཆོས་ཡིན་པས་མི་
ཆོག །གང་ཟག་དེ་ཐེག་ཆེན་པར་ཚུད་པ་ཞིག་གལ་ཆེའོ། །ཐེག་ཆེན་པར་བྱེད་པ་ཡང་བྱང་
ཆུབ་ཀྱི་སེམས་ཉིད་ལ་རག་ལས་པས་ན། སེམས་དེ་གོ་བ་ཙམ་ལས་མེད་ཀྱང་། ཐེག་ཆེན་པ་
230



༄༅ །། སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ཡང་དེ་དང་འདྲ་ལ། སེམས་མཚན་ཉིད་ཚང་བ་ཞིག་ཡོད་ན། ཐེག་ཆེན་ཡང་རྣམ་པར་དག་པ་
ཞིག་འོང་བས་འདི་ལ་འབད་པར་བྱའོ། །འདི་ལ་སྡོང་པོ་བཀོད་པ་ལས་ཀྱང་། རིགས་ཀྱི་བུ་
བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །དཔེར་ན་ཆུ་དང་
ལུད་དང་། དྲོད་གསུམ། འབྲས་དང་ནས་དང་། གྲོ་སྲན་ལ་སོགས་པའི་ས་བོན་གང་དང་ཕྲད་
པའི་གྲོགས་བྱེད་པའི་རྒྱུ་ཐུན་མོང་བ་ཡིན་ལ། ནས་ཀྱི་ས་བོན་ནི་རྐྱེན་སུ་དང་ཚོགས་ཀྱང་ནས་
མ་གཏོགས། འབྲས་ལ་སོགས་པའི་མྱུ་གུའི་རྒྱུར་མི་རུང་བས་ཐུན་མོང་མ་ཡིན་པ་ཡིན་ལ། དེ་
བཞིན་དུ་བླ་ན་མེད་པའི་བྱང་ཆུབ་ཀྱི་སེམས་ནི་སངས་རྒྱས་ཀྱི་མྱུ་གུའི་རྒྱུ་ཐུན་མོང་མ་ཡིན་པའི་ས་
བོན་ཡིན་ལ། སྟོང་ཉིད་རྟོགས་པའི་ཤེས་རབ་ནི་ཆུ་ལུད་ལ་སོགས་པ་དང་འདྲ་བར་བྱང་ཆུབ་
གསུམ་ཀའི་རྒྱུ་ཐུན་མོང་བ་ཡིན་ནོ། །དེའི་ཕྱིར་རྒྱུད་བླ་མ་ལས་ཀྱང་། ཐེག་མཆོག་ལ་མོས་ས་
བོན་ཤེས་རབ་ནི། །སངས་རྒྱས་ཆོས་བསྐྱེད་མ་དང་། ཞེས་བྱང་ཆུབ་ཀྱི་སེམས་ནི་ཕའི་ས་བོན་
དང་། བདག་མེད་རྟོགས་པའི་ཤེས་རབ་ནི་མ་ལྟ་བུར་གསུངས་ཏེ། དཔེར་ན། ཕ་བོད་ལ་ནི་
བུ་རྒྱ་དང་ཧོར་ལ་སོགས་པ་སྐྱེ་མི་སྲིད་པས། ཕ་ནི་བུའི་རིགས་ངེས་པའི་རྒྱུ་ཡིན་ལ། མ་བོད་ལ་
ནི་བུ་སྣ་ཚོགས་པ་སྐྱེ་བས་ཐུན་མོང་གི་རྒྱུར་འགྱུར་བ་བཞིན་ནོ། །མགོན་པོ་ཀླུ་སྒྲུབ་ཀྱིས་ཀྱང་།
སངས་རྒྱས་རང་སངས་རྒྱས་རྣམས་དང་། །ཉན་ཐོས་རྣམས་ཀྱིས་ངེས་བརྟེན་པ། །ཐར་པའི་
ལམ་ནི་གཅིག་ཉིད་ཁྱོད། །གཞན་དག་མེད་ཅེས་བྱ་བར་ངེས། །ཞེས་ཤེར་ཕྱིན་ལ་བསྟོད་པས།
ཉན་རང་རྣམས་ཀྱང་དེ་ལ་བརྟེན་ལ། དེས་ན་ཤེར་ཕྱིན་ལ་ཡུམ་ཞེས་གསུངས་པ་ནི། ཐེག་པ་
ཆེ་ཆུང་གཉིས་ཀའི་སྲས་ཀྱི་ཡུམ་ཡིན་པས། སྟོང་ཉིད་རྟོགས་པའི་ཤེས་རབ་ཀྱིས་ཐེག་པ་ཆེ་ཆུང་
འབྱེད་པ་མ་ཡིན་གྱི། བྱང་ཆུབ་ཀྱི་སེམས་དང་སྤྱོད་པ་རླབས་ཆེ་བ་རྣམས་ཀྱིས་འབྱེད་པ་ཡིན་ཏེ།
རིན་ཆེན་ཕྲེང་བ་ལས། ཉན་ཐོས་ཐེག་ པ་དེ་ལ་ནི། །བྱང་ཆུབ་སེམས་དཔའི་ སྨོན་ལམ་
དང་། །སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་སེམས་དཔའ་ག་ལ་འགྱུར། །ཞེས་ལྟ་
བས་མ་ཕྱེ་ཞིང་། སྤྱོད་པས་ཕྱེ་བར་གསུངས་སོ། །དེ་ལྟར་སྟོང་ཉིད་རྟོགས་པའི་ཤེས་རབ་ཀྱང་
ཐེག་པ་ཆེན་པོའི་ལམ་ཐུན་མོང་མ་ཡིན་པར་མི་འགྱུར་ན། དེ་ལས་གཞན་པའི་ལམ་རྣམས་ལྟ་
སྨོས་ཀྱང་ཅི་དགོས། དེའི་ཕྱིར་བྱང་ཆུབ་ཀྱི་སེམས་གདམས་པའི་མཐིལ་དུ་བཟུང་ནས་མི་སྦྱོང་
བར། ཐུན་མགོ་ལ་ཚིག་ཙམ་ཞིག་དྲན་པར་བྱས་ནས། ལམ་གྱི་ཆ་ཤས་ཕྲ་མོ་རེ་ནན་ཏན་དུ་
མས་འབད་པ་ནི་ཆོས་རྒྱུས་ཤིན་ཏུ་ཆུང་བར་གསལ་ལོ། །སྤྱིར་བུ་བསྐྱེད་པ་ལ་ཕ་མ་གཉིས་ཀ་
231



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
:དགོས་པ་ལྟར། ལམ་ཆ་ཚང་བ་སྒྲུབ་པ་ལ་ཐབས་ཤེས་གཉིས་ཀ་དགོས་ཏེ། རྗེ་བཙུན་བྱམས་
པས། ཤེས་པས་སྲིད་ལ་མི་གནས་ཤིང་། །སྙིང་རྗེས་ཞི་ལ་མི་གནས་དང་། །ཞེས་གསུངས་པ་
ལྟར། ཤེས་རབ་ཀྱིས་འཁོར་བའི་མཐར་ལྟུང་བ་འགོག་ལ། སྙིང་རྗེས་ཞི་བའི་མཐར་ལྟུང་བ་
འགོག་དགོས་པས། ཤེས་རབ་ཀྱིས་ཞི་བའི་ལྟུང་བ་མི་ཁེགས་པའི་ཕྱིར་དང་། སྲིད་པའི་མཐར་
མ་ལྷུང་བ་ཐེག་དམན་ལ་ཡང་ཡོད་ལ། བྱང་སེམས་ཀྱི་ལམ་གྱི་དགག་བྱའི་གཙོ་བོ་ཞི་བའི་མཐར་
ལྟུང་བ་ཡིན་པའི་ཕྱིར་རོ། །དེས་ན་དཔལ་ལྡན་ཨ་ཏི་ཤ་དབུ་མའི་ལྟ་བ་འཛིན་ཞིང་། གསེར་
གླིང་པ་སེམས་ཙམ་རྣམ་བདེན་པའི་ལྟ་བ་འཛིན་པ་ཡིན་ཡང་། བྱང་ཆུབ་ཀྱིས་སེམས་ཁོང་ལ་
བརྟེན་ནས་རྙེད་པས། བླ་མ་རྣམས་ཀྱི་སྐུ་དྲིན་ཆེ་ཤོས་སུ་འཛིན་པའི་རྣམ་པར་ཐར་པ་ལ་གསུང་
རབ་ཀྱི་གནད་ཤེས་པ་ཞིག་གིས་བལྟས་ན། ལམ་གྱི་གནད་ལ་གོ་རྒྱུ་ཆེན་པོ་ཡོད་དོ། །
གཉིས་པ་རྒྱུ་གང་ལ་བརྟེན་ནས་ཇི་ལྟར་སྐྱེ་བའི་ཚུལ་ལ། རྐྱེན་བཞི་ལས་སྐྱེ་བ། རྒྱུ་བཞི་
པས་སྐྱེ་བ། སྟོབས་བཞི་ལས་སྐྱེ་བ། བྱང་ཆུབ་ཀྱི་སེམས་སྦྱང་བའི་རིམ་པ་དང་བཞིའོ། །དང་
པོ་རྐྱེན་བཞི་ནི། དང་པོ་སངས་རྒྱས་དང་བྱང་སེམས་ཀྱི་ཡོན་ཏན་དང་། མཐུ་སྟོབས་བསམ་
གྱིས་མི་ཁྱབ་པ་མཐོང་བ་དང་ཐོས་པ་ལ་བརྟེན་ནས། དེ་ལྟ་བུའི་བྱང་ཆུབ་དེ་བདག་གིས་ཀྱང་
ཐོབ་པར་བྱའོ་སྙམ་པ་ཡིན་ལ། གཉིས་པ་ནི། ཆོས་སྨྲ་བ་ལ་སངས་རྒྱས་ཀྱི་ཡོན་ཏན་མཉན་
པས་དང་པོར་དད་པ་སྐྱེས། དེ་ནས་དེ་དག་ལ་ཐོབ་འདོད་སྐྱེས་པའོ། །གསུམ་པ་ནི། ཐེག་
ཆེན་གྱི་བསྟན་པ་ནུབ་པར་འགྱུར་བ་མ་བཟོད་ནས། སངས་རྒྱས་ཀྱི་ཡེ་ཤེས་ལ་ཐོབ་འདོད་སྐྱེས་
པ་སྟེ། འདི་ལ་བསྟན་པ་མ་ནུབ་ན་སེམས་ཅན་གྱི་སྡུག་བསྔལ་ལྡོག་པར་འཐོང་བ་ཡོད་པས།
སྡུག་བསྔལ་བསལ་བའི་ཕྱིར་དུ་དམིགས་པ་ཡང་ཡོད་མོད་ཀྱང་། སེམས་བསྐྱེད་པའི་རྐྱེན་གྱི་
གཙོ་བོ་བསྟན་པ་ནུབ་པ་ལ་མ་བཟོད་པ་ཡིན་ཏེ། དེ་ལྟ་མིན་ནི། འོག་ཏུ་སྙིང་རྗེ་ལ་བརྟེན་ནས་
བཤད་པ་དང་ཟློས་སོ། །བཞི་པ་ནི་ཆོས་ནུབ་པར་མ་མཐོང་ཡང་། དུས་ངན་པ་དང་། དུག་
གསུམ་ཤས་ཆེ་བ་དང་། ངོ་ཚ་དང་ཁྲེལ་མེད་པ་དང་། སེར་སྣ་ཤས་ཆེ་བའི་དུས་འདིར་ཉན་
རང་གི་བྱང་ཆུབ་ཏུ་སེམས་བསྐྱེད་པར་ཡང་དཀའ་ན། བླ་ན་མེད་པའི་བྱང་ཆུབ་ཏུ་སེམས་
བསྐྱེད་པ་ལྟ་ཅི་སྨོས། དེའི་ཕྱིར་དོན་ཆེ་བའི་སེམས་བསྐྱེད་དཀོན་པར་མཐོང་ནས། གཙོ་བོར་
དེས་བསྐུལ་ནས་སངས་རྒྱས་ལ་ཐོབ་འདོད་སྐྱེས་པ་སྟེ་སེམས་བསྐྱེད་པའི་བྱང་ཆུབ་ལ་ཐོབ་
འདོད་སྐྱེས་པའི་སྒོ་ནས་བཞག་གི ཆེད་དུ་བྱ་བའི་སྒོ་ནས་མ་བཞག་པར་སྣང་ངོ་། །
232



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་
གཉིས་པ་རྒྱུ་བཞི་ལ་སྐྱེ་བ་ནི། དང་པོ་རིགས་ཕུན་སུམ་ཚོགས་པ། གཉིས་པ་དགེ་བའི་
བཤེས་གཉེན་གྱིས་ཟིན་པ། གསུམ་པ་སེམས་ཅན་ལ་སྙིང་བརྩེ་བ། བཞི་པ་འཁོར་བའི་དཀའ་
སྤྱད་ལ་མི་སྐྱོ་བ་དང་བཞི་ལ་བརྟེན་ནས་སེམས་བསྐྱེད་པའོ། །གསུམ་པ་སྟོབས་བཞི་ལས་སྐྱེ་བ་
ནི། རང་གི་མཐུས་རྫོགས་བྱང་འདོད་པ་རང་གི་སྟོབས་དང་། གཞན་གྱི་མཐུས་རྫོགས་བྱང་
འདོད་པ་གཞན་གྱི་སྟོབས་དང་། སྔོན་ཐེག་ཆེན་ལ་གོམས་པ་ད་ལྟར་སངས་རྒྱས་དང་བྱང་
སེམས་ཀྱི་བསྔགས་པ་ཐོས་པ་ཙམ་གྱིས་སྐྱེ་བ་རྒྱུའི་སྟོབས་དང་། འདིར་དམ་པ་བརྟེན་ཅིང་ཆོས་
ཉན་པ་ལ་སེམས་པ་སོགས་ཀྱི་དགེ་བ་ལ་རིང་དུ་གོམས་པ་སྦྱོར་བའི་སྟོབས་བཞི་ལ་བརྟེན་ནས་
སྐྱེའོ། །དེ་ཡང་རྒྱུ་རྐྱེན་བརྒྱད་པོ་སོ་སོ་པའམ། ཚོགས་པ་ལ་བརྟེན་ནས་རང་དང་རྒྱུའི་སྟོབས་
ལས་སྐྱེས་ན་བརྟན་ལ། རྒྱུ་རྐྱེན་དེ་དག་ལ་བརྟེན་ནས་གཞན་དང་སྦྱོར་བའི་སྟོབས་ལས་སྐྱེས་ན་
མི་བརྟན་པར་བྱང་ས་ལས་གསུངས་སོ། །བཞི་པ་བྱང་ཆུབ་ཀྱི་སེམས་སྦྱང་བའི་རིམ་པ་ལ།
མན་ངག་རྒྱུ་འབྲས་བདུན་མ་དང་། རིམ་པ་ལ་ངེས་པ་བསྐྱེད་པ་དང་། རིམ་ཅན་དུ་སྦྱང་བ་
དང་གསུམ་མོ། །དང་པོ་ནི། ཇོ་བོ་ཆེན་པོ་ནས་བརྒྱུད་པ་ལ། མན་ངག་རྒྱུ་འབྲས་བདུན་མ་
ཞེས་བྱ་སྟེ། རྒྱུ་འབྲས་བདུན་ནི། རྫོགས་པའི་སངས་རྒྱས་དེ་བྱང་ཆུབ་ཀྱི་སེམས་ལས་འབྱུང་ལ།
སེམས་དེ་ལྷག་བསམ་ལས་འབྱུང་། བསམ་པ་དེ་སྙིང་རྗེ་ལས། སྙིང་རྗེ་དེ་བྱམས་པ་ལས།
བྱམས་པ་དེ་དྲིན་དུ་གཟོ་བ་ལས། དྲིན་དུ་གཟོ་བ་དེ་དྲིན་དྲན་པ་ལས། དྲིན་དྲན་པ་དེ་མར་
མཐོང་བ་ལས་འབྱུང་སྟེ་བདུན་ནོ། །
གཉིས་པ་རིམ་པ་ལ་ངེས་པ་བསྐྱེད་པ་ལ་གཉིས། ཐེག་ཆེན་གྱི་ལམ་གྱི་རྩ་བ་སྙིང་རྗེར་
བསྟན་པ་དང་། རྒྱུ་འབྲས་གཞན་རྣམས་དེའི་རྒྱུ་དང་མཐར་འབྲས་བུར་འགྱུར་ཚུལ་ལོ། །དང་
པོ་ལ་གལ་ཆེ་བ་རྣམ་པ་གསུམ་ལས། ཐོག་མར་གལ་ཆེ་བ་ནི་སྙིང་རྗེ་ཆེན་པོས་ཡིད་བསྐྱེད་ནས།
སེམས་ཅན་ཐམས་ཅད་འཁོར་བ་ལས་འདོན་པའི་ཕྱིར་ངེས་པར་དམ་བཅའ་བར་འགྱུར་ལ།
སྙིང་རྗེ་དམན་ན་དེ་ལྟར་བྱེད་པ་མི་འོང་བས་འགྲོ་བ་མ་ལུས་པར་སྒྲོལ་བའི་ཁུར་འཁྱེར་བ་ནི་དེ་
ལ་རག་ལས་པའི་ཕྱིར་དང་། ཁུར་དེ་མི་འཛིན་ན་ཐེག་ཆེན་པར་མི་ཆུད་པའི་ཕྱིར། སྙིང་རྗེ་ནི་
ཐོག་མར་གལ་ཆེ་བ་ཡིན་ནོ། །བར་དུ་གལ་ཆེ་བ་ནི། དེ་ལྟར་ལན་གཅིག་སེམས་དེ་ལྟ་བུ་སྐྱེས་
ནས་ཞུགས་ཀྱང་། སེམས་ཅན་གྲངས་མང་ཞིང་བྱེད་པ་ངན་པ་དང་། བསླབ་པར་བྱ་བ་ཡང་
ཤིན་ཏུ་བྱ་དཀའ་ཞིང་མཐའ་ཡས་པ་དང་། དུས་ཀྱང་དཔག་ཏུ་མེད་པར་མཐོང་བ་ན། ཞུམ་
233



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ནས་ཐེག་པ་དམན་པར་ལྟུང་བ་ལ། སྙིང་རྗེ་ཆེན་པོ་ལན་གཅིག་སྐྱེས་པ་ཙམ་མ་ཡིན་པར་ཇེ་
འཕེལ་དུ་གོམས་པར་བྱས་པས། རང་གི་བདེ་སྡུག་ལ་མི་ལྟ་ཞིང་། གཞན་གྱི་དོན་ལ་མི་སྐྱོ་བས་
ཚོགས་ཐམས་ཅད་བདེ་བླག་ཏུ་རྫོགས་པར་བྱེད་དེ། སྒོམ་རིམ་དང་པོ་ལས། དེ་ལྟར་སྙིང་རྗེ་
ཆེན་པོས་བསྐྱེད་པས། བྱང་ཆུབ་སེམས་དཔའ་རྣམས་བདག་ཉིད་ལ་མི་ལྟ་བར་གཞན་ལ་ཤིན་
ཏུ་ཕན་པ་དོན་དུ་གཉེར་བའི་ཕྱིར་ཚོགས་བསགས་པ་ཤིན་ཏུ་བྱ་དཀའ་ཞིང་ཡུན་རིང་ལ་དུབ་
པར་འགྱུར་བ་ལ་འཇུག་གོ །ཞེས་སོ། ཐ་མར་གལ་ཆེ་བ་ནི། སངས་རྒྱས་རྣམས་འབྲས་བུ་
བརྙེས་པའི་ཚེ་ཡང་ཐེག་དམན་བཞིན་ཞི་བར་མི་གནས་པར་ནམ་མཁའ་ཇི་སྲིད་དུ་འགྲོ་བའི་
དོན་མཛད་པ་ཡང་སྙིང་རྗེ་ཆེན་པོའི་མཐུ་སྟེ། དེ་མེད་ན་ཉན་ཐོས་བཞིན་འགྱུར་བའི་ཕྱིར།
སྒོམ་རིམ་བར་པ་ལས། སྙིང་རྗེ་ཆེན་པོས་ཡོངས་སུ་ཟིན་པས་ན། སངས་རྒྱས་བཅོམ་ལྡན་
འདས་རྣམས་རང་གི་དོན་ཕུན་སུམ་ཚོགས་པ་མཐའ་དག་བརྙེས་ཀྱང་། སེམས་ཅན་གྱི་ཁམས་
མཐར་ཐུག་གི་བར་དུ་བཞུགས་པར་མཛད་དོ། །ཞེས་དང་། བཅོམ་ལྡན་འདས་ཀྱིས། མི་
གནས་པའི་མྱ་ངན་ལས་འདས་པའི་རྒྱུ་ནི་སྙིང་རྗེ་ཆེན་པོ་དེ་ཉིད་ཡིན་ནོ། །ཞེས་སོ། །དཔེར་
ན་ལོ་ཏོག་ལ་ཐོག་མར། ས་བོན་དང་། བར་དུ་ཆུ་དང་། ཐ་མར་སྨིན་པ་གལ་ཆེ་བ་ལྟར།
སངས་རྒྱས་ཀྱི་ལོ་ཏོག་ལ་ཡང་ཐོག་མཐའ་བར་གསུམ་དུ་གལ་ཆེ་བ་སྙིང་རྗེ་ཡིན་པར། དཔལ་
ལྡན་ཟླ་བ་གྲགས་པས་གསུངས་ཏེ། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདི། །
ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། །ལོངས་སྤྱོད་གནས་ལ་སྨིན་པ་ལྟ་བུར་འདོད་གྱུར་
པ། །དེ་ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི། ཞེས་སོ། །
གཉིས་པ་རྒྱུ་འབྲས་གཞན་རྣམས་དེའི་རྒྱུ་དང་འབྲས་བུར་འགྱུར་ཚུལ་ལ་གཉིས་ལས།
དང་པོ་མར་ཤེས་པ་ནས་བྱམས་པའི་བར་རྒྱུར་འགྱུར་ཚུལ་ནི། སྤྱིར་སྡུག་བསྔལ་དང་བྲལ་
འདོད་ཙམ་ཞིག་ནི་སེམས་ཅན་དེའི་སྡུག་བསྔལ་ཡང་ཡང་བསམས་ན་སྐྱེ་མོད་ཀྱང་། བློ་དེ་སྐྱེ་སླ་
བ་དང་། ཤུགས་དྲག་པ་དང་བརྟན་པོར་སྐྱེ་བ་ལ་ནི། སྔོན་དུ་སེམས་ཅན་དེ་ཡིད་དུ་འོང་ཞིང་
གཅེས་ལ་ཕངས་པའི་རྣམ་པ་ཅན་ཞིག་དགོས་ཏེ། གཉེན་ལ་སྡུག་བསྔལ་བྱུང་ན་མི་བཟོད་ལ།
དགྲ་ལ་བྱུང་ན་དགའ་ཞིང་། དགྲ་གཉེན་བར་མ་ལ་སྡུག་བསྔལ་བྱུང་ན་ཕལ་ཆེར་ཡལ་བར་
འདོར་བའི་བཏང་སྙོམས་སྐྱེ་བ་བཞིན་ནོ། །དེ་ལ་དང་པོ་ནི་ཡིད་དུ་སྡུག་པ་ཡིན་ལ།
དེ་ཡང་ཅི་ཙམ་གཅེས་པ། དེ་ཙམ་དུ་སྡུག་བསྔལ་ལ་མི་བཟོད་པ་ཡང་དེ་ཙམ་སྐྱེ་སྟེ། གཅེས་པ་མ
ན་པས
ས༔
.....
234



༄༅།།སྐྱེས་པ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ཆུང་བ་དང་། འབྲིང་ལ་མི་བཟོད་པ་ཤས་ཆུང་ལ། ཤིན་ཏུ་གཅེས་ན་སྡུག་བསྔལ་ཕྲ་མོ་ལ་མི་
བཟོད་པ་ཆེན་པོ་སྐྱེ་བར་སྣང་ངོ་། །དགྲ་ལ་སྡུག་བསྔལ་བྱུང་བ་མཐོང་ན། བྲལ་འདོད་མི་སྐྱེ་
བར་མ་ཟད་ད་དུང་དེ་ལས་ཆེ་བ་དང་། དེ་དང་མ་བྲལ་ན་སྙམ་པ་སྐྱེ་བ་ནི་ཡིད་དུ་མི་འོང་བས་
ལན་ལ། དགྲ་གཉེན་བར་མའི་སྡུག་བསྔལ་ལ་མི་བཟོད་པ་ཡང་མེད་ལ། དགའ་བ་ཡང་མེད་པ་
ནི། ཡིད་དུ་འོང་མི་འོང་གང་ཡང་མེད་པས་ལན་ནོ། །དེ་ལྟར་བྱས་ནས། སེམས་ཅན་ལ་
གཉེན་དུ་བསྒོམ་པ་ནི། ཡིད་དུ་འོང་བ་བསྐྱེད་པའི་ཆེད་ཡིན་ལ། གཉེན་གྱི་མཐར་ཐུག་ནི་མ་
ཡིན་པས། མར་སྒོམ་པ་དང་། དེའི་དྲིན་དྲན་པ་དང་། དྲིན་ལན་གཟོ་བ་གསུམ་ནི། ཡིད་དུ་
འོང་ཞིང་གཅེས་པ་སྒྲུབ་བྱེད་ཡིན་ལ། སེམས་ཅན་ལ་བུ་གཅིག་པ་ལྟར་སྙིང་དུ་སྡུག་པར་འཛིན་
པའི་བྱམས་པ་ནི། དེ་གསུམ་གྱི་འབྲས་བུ་ཡིན་ཏེ་དེས་སྙིང་རྗེ་སྐྱེད་པར་བྱེད་དོ། །དེས་ན་མ་
ཤེས་པ་སོགས་ཀྱི་དམིགས་པ་གསུམ་ནི། བདེ་བ་དང་ཕྲད་འདོད་ཀྱི་བྱམས་པ་དང་། སྡུག་
བསྔལ་བྲལ་འདོད་ཀྱི་སྙིང་རྗེ་གཉིས་ཀའི་གཞིར་སྣང་བས་འདི་ལ་འབད་དགོས་སོ། །སེམས་
བསྐྱེད་སྐྱེ་བའི་རྒྱུར་སེམས་ཅན་རྣམས་གཉེན་དུ་སྒོམ་པ་འདི་ནི། སློབ་དཔོན་ཟླ་གྲགས་དང་།
བཙུན་པ་ཟླ་བ་དང་། སློབ་དཔོན་ཀ་མ་ལ་ཤི་ལ་རྣམས་ཀྱིས་བཤད་དོ། །གཉིས་པ་ལྷག་བསམ་
དང་ སེམས་བསྐྱེད་འབྲེས་བུར་འགྱུར་ཚུལ་ནི། དེ་ལྟར་བློ་རིམ་གྱིས་སྦྱངས་པས་སྙིང་རྗེ་སྐྱེས་
པ་ན། སེམས་ཅན་གྱི་དོན་དུ་སངས་རྒྱས་ཐོབ་འདོད་སྐྱེ་བས། དེ་ཙམ་གྱིས་ཆོག་མོད། བར་
དེར་ལྷག་བསམ་བཅུག་པས་ཅི་བྱ་སྙམ་ན། སེམས་ཅན་བདེ་བ་དང་ཕྲད་པ་དང་། སྡུག་བསྔལ་
དང་བྲལ་ན་སྙམ་པའི་བྱམས་པ་དང་སྙིང་རྗེ་ཚད་མེད་པ་ནི་ཉན་རང་ལ་ཡང་ཡོད་ཀྱང་། སེམས་
ཅན་ཐམས་ཅད་ལ་བདེ་བ་སྒྲུབ་པ་དང་། སྡུག་བསྔལ་སེལ་བ་རང་གི་ཁུར་དུ་བཞེས་པ་ནི།
ཐེག་ཆེན་མིན་པ་ལ་མེད་པས། སྙིང་སྟོབས་ཀྱི་བསམ་པ་ལྷག་པའི་བསམ་པ་པ་སྐྱེ་དགོས་སོ།
དེས་ན་སེམས་ཅན་ཐམས་ཅད་བདེ་བ་དང་ཕྲད་ན་སྙམ་པ་དང་། སྡུག་བསྔལ་དང་བྲལ་ན་སྙམ་
པས་མི་ཆོག་གིས། རང་གིས་དེ་དག་སྒྲུབ་པའི་ཁུར་ཆེན་པོ་སྙིང་ཐག་པ་ནས་ཁྱེར་དགོས་པས་
སོ། །གསུམ་པ་རིམ་ཅན་དུ་སྦྱང་བ་ལ། གཞན་དོན་དོན་གཉེར་བློ་སྦྱང་བ་དང་། བྱང་ཆུབ་
དོན་གཉེར་གྱི་བློ་སྦྱང་བ་དང་། སྦྱངས་འབྲས་སེམས་བསྐྱེད་ངོས་བཟུང་བའོ། །དང་པོ་ལ་
གཉིས། བློ་དེ་སྐྱེ་བའི་གཞི་སྒྲུབ་པ་དང་། བློ་དེ་བསྐྱེད་པ་དངོས་སོ། །དང་པོ་ལ་གཉིས།
སེམས་ཅན་ལ་སེམས་སྙོམས་སྒྲུབ་པ་དང་། ཐམས་ཅད་ཡིད་འོང་གི་རྣམ་པ་ཅན་དུ་སྒྲུབ་
235
བ་
ལ་



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
.
:པའོ། །དང་པོ་ནི། སྔར་སྐྱེས་བུ་ཆུང་འབྲིང་གི་སྐབས་སུ་བཤད་པ་ལྟར། སྔོན་འགྲོ་ལ་སོགས་
པའི་རིམ་པ་རྣམས་འདིར་ཡང་བསྐྱང་བར་བྱ་ཞིང་། དེ་ལ་ཐོག་མར་སེམས་ཅན་ཁ་ཅིག་ལ་
ཆགས་ཤིང་། ཁ་ཅིག་ལ་སྡང་བའི་ཕྱོགས་རིས་སུ་གཅོད་པ་བཀག་ནས་སེམས་སྙོམས་པ་མ་
བསྒྲུབ་ན། བྱམས་སྙིང་རྗེ་ཕྱོགས་རིས་ཅན་དུ་འགྲོ་བས། ཕྱོགས་རིས་མེད་པར་ཐམས་ཅད་ལ་
གཏང་སྙོམས་བསྒོམ་པར་བྱའོ། །བཏང་སྙོམས་ལ་ཡང་། འདུ་བྱེད་བཏང་སྙོམས་དང་། ཚོར་
བ་བཏང་སྙོམས་དང་། ཚད་མེད་པ་བཏང་སྙོམས་གསུམ་ལས། འདིར་ཐ་མ་ཡིན་ལ། དེ་ལ་
ཡང་སེམས་ཅན་རྣམས་ལ་ཆགས་སྡང་ལ་སོགས་པའི་ཉོན་མོངས་པ་མེད་པ་སྒྲུབ་པའི་རྣམ་པ་
ཅན་གཅིག་དང་། རང་ཉིད་སེམས་ཅན་ལ་ཆགས་སྡང་དང་བྲལ་ནས་སེམས་སྙོམས་པ་གཉིས་
གསུངས་པ་ལས་འདིར་ཕྱི་མའོ། །འདི་སྒོམ་པའི་གོ་རིམ་ནི་སྐྱེ་སླ་བས། ཐོག་མར་ཕན་ཡང་མ་
བཏགས། གནོད་པ་ཡང་མ་བྱས་པའི་བར་མ་གཅིག་ལ་དམིགས་རྟེན་བྱས་ནས། རྗེས་སུ་
ཆགས་པ་དང་ཁོང་ཁྲོ་བ་བསལ་ཏེ། སེམས་སྙོམས་སྒྲུབ་པར་བྱའོ། །དེ་ལ་སེམས་སྙོམས་པ་
སྒྲུབ་ན། དེ་ནས་མཛའ་བཤེས་དང་། དགྲ་གཉེན་བར་མ་ཀུན་ལ་རྒྱུ་མཚན་དུ་མའི་སྒོ་ནས་
སེམས་སྙོམས་པ་སྒྲུབ་སྟེ། བུ་མོ་ཟླ་མཆོག་གིས་ཞུས་པ་ལས། བདག་གིས་སྔོན་ཆད་ཁྱེད་རྣམས་
ཐམས་ཅད་བསད། །བདག་ཀྱང་ཁྱེད་ཀྱིས་སྔོན་ཆད་བཤག་ཅིང་བཏུབ། །ཀུན་ཀྱང་ཕན་ཚུན་
དགྲ་དང་གཉེན་ཡིན་ན། །ཁྱེད་ཅག་ཇི་ལྟར་སྡང་དང་ཆགས་པར་བྱེད། །ཅེས་གསུང་པས།
སྔར་ངེས་མེད་ཀྱི་སྐབས་སུ་བཤད་པ་ལྟར་དགྲ་གཉེན་ཐམས་ཅད་མྱུར་དུ་འགྱུར་ནས་འགྲོ་བའི་
ཚུལ་བསམ་པར་བྱ་སྟེ། དེས་ནི་ཁྲོ་ཆགས་གཉིས་ཀ་བཟློག་པར་བྱའོ། ། བྱང་
གཉིས་པ་ཐམས་ཅད་ཡིད་འོང་གི་རྣམ་པ་ཅན་དུ་སྒྲུབ་པ་ལ་གསུམ། མར་སྒོམ་པ་དང་།
དྲིན་དྲན་པ་དང་། དྲིན་དུ་བཟོ་བ་སྒོམ་པའོ། །དང་པོ་ནི། འཁོར་བ་ཐོག་མ་མེད་པ་ནས་སྐྱེ་
ཤི་བརྒྱུད་མར་བྱས་ནས། ལུས་འདི་མ་བླངས་བྱ་བའམ། ཕྱོགས་འདིར་མ་སྐྱེས་བྱ་བའམ། ཕ་
མ་དང་གཉེན་བཤེས་འདིས་མ་བྱས་བྱ་བ་མེད་པས། དེ་ཐམས་ཅད་ལ་ཕྱོགས་རིས་མེད་པའི་
བྱམས་སྙིང་རྗེ་བསྒོམ་པར་བྱའོ། །གཉིས་པ་དྲིན་དྲན་པའི་སྒོམ་པ་ནི། སེམས་ཅན་ཐམས་
ཅད་མར་སྒོམ་པའི་འོག་ཏུ། གོང་དུ་བཤད་པ་ལྟར་རང་གི་སྐྱེ་བ་འདིའི་མ་མདུན་དུ་རྣམ་པ་
གསལ་པོར་བསྒོམས་ལ། འདིས་ད་ལྟར་དུ་མ་ཟད་ལན་གྲངས་དུ་མར་བདག་གི་མ་བྱས། དེ་
ལྟར་མ་བྱས་པའི་གནས་སྐབས་ཐམས་ཅད་དུ་གནོད་པ་ཐམས་ཅད་ལས་བསྐྱབས། ཕན་བདེ་:
236



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཐམས་ཅད་བསྒྲུབས། ཁྱད་པར་ཚེ་འདི་ལ་ཡང་། ལུས་ལ་བཅངས། གནོད་པའི་ཟས་སྤངས།
ཕན་པའི་སྤྱོད་ལམ་བསྟེན། ་ བ་སྤུ་སེ་ཟིང་ངེ་བ་ཞིག་ཤའི་དྲོད་ལ་བཅེར། ལག་པའི་རྩེ་ལ་བླངས།
ཞིམ་པའི་ཟས་སྙོད། སྣབས་ལུད་ཁས་ཕྱིས། མི་གཙང་བ་ལག་པས་ཕྱིས། ཐབས་སྣ་ཚོགས་
ཀྱིས་སྐྱོ་ངལ་མེད་པར་བསྐྱངས་པ་སོགས་སྔར་བཤད་པ་ལྟར་ལེགས་པར་བསྒོམས་ནས། བློ་
ངེས་པ་ཅན་སྐྱེས་པ་ན། ཕ་ལ་སོགས་པའི་མཛའ་བཤེས་དང་། དེ་ནས་དགྲ་གཉེན་བར་མ་
ཀུན་ལ་རྒྱ་ཆེ་རུ་བཏང་ལ། མཐར་སེམས་ཅན་ཀུན་ལ་བསྒོམ་པར་བྱའོ། །གསུམ་པ་དྲིན་དུ་
བཟོ་བ་སྒོམ་པ་ནི། དེ་ལྟར་སྐྱེ་ཤི་འཕོས་པས་ངོ་མ་ཤེས་པ་ཙམ་མ་གཏོགས། བདག་གི་མ་དྲིན་
ཅན་སྡུག་བསྔལ་ཞིང་སྐྱབས་མེད་པ་དེ་རྣམས་རྩིས་མེད་དུ་དོར་ནས། རང་ཉིད་འཁོར་བ་ལས་
ཐར་བར་བྱེད་ན། དེ་ལས་ཁྲེལ་ཆུང་བ་མེད་དེ། སློབ་སྤྲིང་ལས། ཉེ་དུ་འཁོར་བའི་རྒྱུ་མཚོའི་
ཁོངས་སུ་ཆུད་གྱུར་པ། །ཀློང་གི་ནང་དུ་ལྷུང་བ་ལྟ་བུར་སྣང་བཞིན་དུ། །སྐྱེ་ཤི་འཕོས་པས་ངོ་
མ་ཤེས་པ་དེ་བོར་ནས། །གལ་ཏེ་གཅིག་ཐར་བྱེད་ན་དེ་ལས་ཁྲེལ་བོར་མེད། །ཅེས་གསུངས་
པས། དེས་ན་དེ་ལྟ་བའི་དྲིན་འདོར་བ་ནི། མ་རབས་རྣམས་ལའང་མི་རིགས་ན། བདག་གི་
ཚུལ་དང་ག་ལ་མཐུན་སྙམ་དུ་བསམས་ནས་དྲིན་ལན་སྐོར་བའི་ཁུར་བཟུང་སྟེ། ཀླུའི་རྒྱལ་པོ་རྔ་
སྒྲའི་ཚིག་བཅད་ལས། རྒྱ་མཚོ་དང་ནི་རི་རབ་དང་། །ས་རྣམས་བདག་གི་ཁུར་མིན་གྱི། །
བྱམས་པ་མི་གཟོ་གང་ཡིན་པ། །དེ་ནི་ངན་པའི་ཁུར་ཆེན་ཡིན། །མི་གང་སེམས་ནི་མི་རྒོད་
ཅིང་། །བྱས་པ་གཟོ་དང་བྱས་པ་ཚོར། །བྱས་པ་ཆུད་ཟོས་མི་བྱེད་པ། དེ་དག་མཁས་པའི་
ཁུར་ཡིན་ནོ། །ཞེས་སོ། །དཔེར་ན་མ་སྨྱོ་ཞིང་ལོང་བ་ལོང་འཁྲིད་མེད་པ་ཞིག གོམ་པ་རེ་རེ་
ནས་བརྡེག་འཕྱོ་ཞིང་གཡང་ས་འཇིགས་སུ་རུང་བའི་ཕྱོགས་སུ་འགྲོ་ན། མ་དེ་ཡང་བུ་ལ་མི་རེ་
ན་སུ་ལ་རེ། བུ་དེས་ཀྱང་མ་དེ་འཇིགས་པ་ལས་མི་སྒྲོལ་ན་སུས་སྒྲོལ། དེ་བཞིན་དུ་མར་གྱུར་
པའི་སེམས་ཅན་རྣམས་ཉོན་མོངས་པའི་གདོན་གྱིས་དཀྲུགས་ནས་ཤེས་པ་ལ་རང་དབང་མ་
ཐོབ་པར་སྨོ། མངོན་མཐོ་ངེས་ལེགས་ཀྱི་ལམ་ལྟ་བའི་མིག་དང་ནི་བྲལ། ཡང་དག་པའི་བཤེས་
ཀྱི་ལོང་ཁྲིད་ནི་མེད། སྐད་ཅིག་རེ་རེ་ཞིང་ཉེས་སྤྱོད་ཀྱི་དབྱེན་བཅོས་པས་ནི་བརྡེག་འཕྱོ། སྤྱིར་
འཁོར་བ་དང་། ཁྱད་པར་ངན་འགྲོའི་གཡང་ཁ་འགྲིམ་པ་མཐོང་ན། མ་སེམས་ཅན་རྣམས་
ཀྱང་བུ་ལ་རེ་དགོས། བུ་ལ་ཡང་མ་དེ་རྣམས་འདོན་པ་བབ་པས། དེ་ལྟར་བསམས་ནས་འཁོར་
བ་ལས་ངེས་པར་འདོན་པའི་དྲིན་བཟོ་བྱ་དགོས་ཏེ། བསླབ་བཏུས་ལས། ཉོན་མོངས་ཀྱིས་སྨྱོ་
237
AVA



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་པ་ཅོ་བརྒྱད་པ།
གཏི་མུག་ལྡོངས། །གཡང་ས་མང་པོའི་ལམ་དུ་ནི། །གོམ་པ་རེ་རེ་བརྡེག་འཕྱོ་བ། །བདག་
དང་གཞན་དག་མྱ་ངན་གཞི། །འགྲོ་བ་རྣམས་ནི་སྡུག་བསྔལ་མཚུངས། །ཤེས་གསུངས་པ་ལྟ་
བུའོ། །
གཉིས་པ་བློ་བསྐྱེད་པ་དངོས་ལ་གསུམ་ལས། དང་པོ་བྱམས་པ་སྒོམ་པ་ནི། བདེ་བ་
དང་མི་ལྡན་པའི་སེམས་ཅན་ཐམས་ཅད་ལ་བྱམས་པའོ། །རྣམ་པ་ནི་བདེ་བ་དང་ཕྲད་ན་ཅི་མ་
རུང་སྙམ་པ་དང་། བདེ་བ་དང་ཕྲད་པར་གྱུར་ཅིག་སྙམ་པ་དང་། བདེ་བ་དང་ཕྲད་པར་བྱའོ་
སྙམ་པའོ། །ཕན་ཡོན་ནི། ཏིང་ངེ་འཛིན་རྒྱལ་པོ་ལས། བྱེ་བ་ཁྲག་ཁྲིག་དཀྲིགས་པའི་ཞིང་
དག་ན། །མཆོད་པ་རྣམ་མང་དཔག་མེད་ཇི་སྙེད་པ། །སྐྱེས་མཆོག་རྣམས་ལ་དེ་ཡིས་རྟག་
མཆོད་པས། །བྱམས་པའི་སེམས་ཀྱིས་གྲངས་དང་ཆར་མི་ཕོད། །ཅེས་དངོས་པོ་ཤིན་ཏུ་རྒྱ་ཆེ་
བས། ཡུལ་མཐར་ཐུག་པའི་ཞིང་ལ་དུས་རྟག་ཏུ་མཆོད་པ་བྱེད་པ་ལས། བྱམས་པ་སྐད་ཅིག་
གཅིག་སྒོམ་པ་བསོད་ནམས་ཆེ་བར་གསུངས་ལ། རིན་ཆེན་ཕྲེང་བ་ལས་ཀྱང་། རྗེའུ་ཚོས་སུམ་
བརྒྱའི་ཁ་ཟས་དག །ཉིན་རེ་དུས་གསུམ་སྦྱིན་པས་ཀྱང་། །བྱམས་པ་ཡུད་ཙམ་ཐང་ཅིག་
གིས། །བསོད་ནམས་དག་ལ་ཆར་མི་ཕོད། །ལྷ་མི་བྱམས་པར་གྱུར་པ་དང་། །དེ་དག་ཀྱང་ནི་
བསྲུང་བ་དང་། ། ཡིད་བདེ་བ་དང་བདེ་མང་དང་། ། དུག་དང་མཚོན་གྱིས་གནོད་མེད་
དང་། །འབད་པ་མེད་པར་དོན་འཐོབ་དང་། །ཚངས་པའི་འཇིག་རྟེན་སྐྱེ་འགྱུར་ཏེ། །གལ་
ཏེ་གྲོལ་བར་མ་གྱུར་ཀྱང་། །བྱམས་ཆོས་ཡོན་ཏན་བརྒྱད་འཐོབ་བོ། །ཞེས་གསུངས་ཤིང་།
བྱམས་པས་ཡོད་ན་ལྷ་མི་བྱམས་ཤིང་ངང་གིས་འདུ་བ་དང་། རྒྱལ་བས་ཀྱང་བདུད་སྡེ་བྱམས་
པའི་ཕམ་པར་མཛད་པས་བསྲུང་བའི་མཆོག་ཏུ་ཡང་འགྱུར་བ་སོགས་ཕན་ཡོན་མཐའ་ཡས་
སོ། །གཉིས་པ་སྙིང་རྗེ་སྒོམ་པ་ནི། སྡུག་བསྔལ་གསུམ་གྱིས་ཅི་རིགས་པར་སྡུག་བསྔལ་བའི་
སེམས་ཅན་ནོ། །རྣམ་པ་ནི། སྡུག་བསྔལ་དེ་དང་བྲལ་ན་སྙམ་པ་དང་། བྲལ་བར་གྱུར་ཅིག་
སྙམ་པ་དང་། བྲལ་བར་བྱའོ་སྙམ་པའོ། །གོམས་པའི་གོ་རིམ་ནི་ཐོག་མར་མཛའ་བཤེས་དང་
དེ་ནས་བར་མ་དང་། དེ་ནས་དགྲ་ལ་སྒོམ་སྟེ། མཛའ་བཤེས་དང་འདྲ་བར་དགྲ་ལ་ཡང་
སེམས་སྙོམས་པར་འཇུག་པའི་ཚེ་རིམ་གྱིས་ཕྱོགས་བཅུའི་སེམས་ཅན་ཐམས་ཅད་ལ་སྒོམ་མོ། །
དེ་ལྟར་བཏང་སྙོམས་དང་བྱམས་པ་དང་། སྙིང་རྗེ་ལ་ཡུལ་སོ་སོར་ཕྱེ་ནས་རིམ་ཅན་དུ་སྒོམ་པ་
དེ་ནི། ཆོས་མངོན་པའི་མདོའི་རྗེས་སུ་འབྲངས་ནས། སློབ་དཔོན་ཀ་མ་ལ་ཤི་ལས་མཛད་པ་
238



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ཡིན་ལ། དེ་ནི་གནད་ཤིན་ཏུ་ཆེ་སྟེ། སོ་སོར་མ་ཕྱེ་བར་དང་པོ་ནས་སྤྱི་ལ་དམིགས་ནས་སྦྱངས་
རུང། སྐྱེ་བ་ལྟར་སྣང་ཡང་། རེ་རེ་ནས་བསམས་ན་གང་ལ་ཡང་མི་སྐྱེ་བར་སྣང་བས། རེ་རེ་
ནས་ཡིད་འགྱུར་བའི་མྱོང་བ་རྣམས་སེམས་པ་སྟེ། སྔར་བཤད་པ་ལྟར་ཇེ་མང་དུ་བཏང་ནས།
མཐར་སྤྱི་ལ་དམིགས་ཏེ་བསྐྱངས་ན་ཚོགས་པ་དང་སོ་སོ་བ་གང་ལ་དམིགས་ཀྱང་རྣམ་དག་སྐྱེ་
བའི་ཕྱིར་རོ། །སྒོམ་པའི་ཚུལ་ནི། མར་གྱུར་པའི་སེམས་ཅན་དེ་རྣམས་འཁོར་བར་ལྷུང་ནས།
སྤྱི་དང་སོ་སོའི་སྡུག་བསྔལ་ཇི་ལྟར་ཉམས་སུ་མྱོང་བ་རྣམས་སེམས་པ་སྟེ། སྡུག་བསྔལ་རྣམས་ནི་
སྔར་དུ་ཡང་ཡང་བཤད་ཟིན་ཏོ། །སྡུག་བསྔལ་དེ་དག་རང་སྟེང་དུ་བསམས་ན་ངེས་འབྱུང་གི་
བསམ་པ་སྐྱེ་བའི་རྒྱུར་འགྱུར་ལ། གཞན་སྟེང་དུ་བསམས་ན་སྙིང་རྗེ་སྐྱེ་བའི་རྒྱུར་འགྱུར་རོ། །
འོན་ཀྱང་རང་སྟེང་དུ་སེམས་པ་སྔོན་དུ་མ་སོང་ན་གནད་དུ་འགྲོ་བ་དཀའོ། །དེ་དག་ནི་མཚོན་
པ་ཙམ་སྟེ། རྒྱས་པར་ནི། སྙིང་རྗེའི་དམིགས་པ་སྡུག་བསྔལ་བརྒྱ་རྩ་བཅུ་བྱང་སར་གསུངས་པ་
ལ་བློའི་མཐུ་ཡོད་པ་རྣམས་ཀྱིས་བསྒོམ་པར་བྱའོ། ། དམིགས་པ་གང་སྒོམ་ཡང་རུང་སྟེ།
གདམས་ངག་ཅུང་ཟད་རེས་ཚིམ་ནས། གཞུང་ཆེ་བ་ནས་བཤད་པ་རྣམས་དོར་ན་ནི་སྟོབས་
ཤིན་ཏུ་ཆུང་བས། སྔར་བཤད་པ་ལྟར་ཐེག་ཆེན་གྱི་འཇུག་སྒོ་སེམས་བསྐྱེད་ཡིན་ལུགས་དང་།
སྙིང་རྗེ་རྩ་བར་འགྲོ་ལུགས་ལ་སོགས་པ་རྣམས་ཀྱི་དམིགས་པ་ལེགས་པར་ཕྱེ་ནས། སོ་སོར་རྟོག་
པའི་ཤེས་རབ་ཀྱིས་དཔྱད་ཅིང་བསྐྱངས་པའི་མཐར་སྐྱེས་པའི་མྱོང་བ་དགོས་ཀྱི། སྒོམ་པས་
ལེགས་པར་དམིགས་པ་མ་ཕྱེད་པའི་ཕུར་ཚུགས་རེ་ལ་འབད་པའི་མྱོང་བ་ཐམ་ཐོམ་གྱིས་གར་
ཡང་མི་ཕྱིན་ཏེ། ཉམས་ལེན་གྱི་སྐབས་གཞན་དུ་ཡང་དེ་ལྟར་ཤེས་པར་བྱའོ། །སྙིང་རྗེ་སྐྱེས་
པའི་ཚད་ནི། སྒོམ་རིམ་དང་པོ་ལས། ཇི་ལྟར་མ་གཅིག་ལ་བུ་ཤིན་ཏུ་ཡིད་དུ་འོང་བ་སྡུག་པ་
འབྲེལ་མི་ཕོད་པ་ཞིག་ཡོད་པ་དེ། ན་ཞིང་སྡུག་བསྔལ་བར་གྱུར་ན། མ་དེ་ཤིན་ཏུ་སྡུག་བསྔལ་
ཞིང་བུ་དེ་ལ་བྱམས་པའི་དབང་གིས། རང་གི་བཟའ་བཏུང་ཡང་མི་དྲན་པར་ཐབས་སྣ་ཚོགས་
ལ་འབད་པ་བཞིན་དུ། སེམས་སེམས་ཅན་ཐམས་ཅད་ལ་དམིགས་པའི་སྙིང་རྗེ་ཆེན་པོ་དེ་ལྟ་བུ་ཞིག་
སྐྱེས་པ་ན། སྙིང་རྗེ་ཆེན་པོའི་མཚན་ཉིད་ཚང་བ་ཡིན་པས། སྙིང་རྗེ་ཆེན་པོ་ཞེས་པའི་མིང་ཐོབ་
བོ། །འདིས་བྱམས་པ་ཆེན་པོ་སྐྱེས་པའི་ཚད་ཀྱང་རིག་པར་བྱའོ། ། སྨོན་སེམས་སྐྱེ་བའི་རྒྱུར་
ཡང་སྙིང་རྗེ་ཆེན་པོ་འདི་དག་ནི་དགོས་པར་གསུངས་ཀྱི། འདིས་བྱང་ཆུབ་ཀྱི་སེམས་སྐྱེས་པའི་
ཚད་ཀྱང་ཤེས་པར་བྱའོ། །འདི་ཡང་ལམ་མཐོན་པོར་སོང་བའི་སེམས་བསྐྱེད་མ་ཡིན་གྱི། ལས་
239



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དང་པོ་པའི་སེམས་བསྐྱེད་པ་ལ་ཡང་འདི་དགོས་པར་གསུངས་ལ། ཐེག་བསྡུས་ལས་ཀྱང་།
བཟང་དང་སྨོན་པའི་སྟོབས་ཅན་དང་། །འདུན་བརྟན་ཁྱད་པར་འགྲོ་བ་ནི། །བྱང་ཆུབ་
སེམས་དཔའི་གྲངས་མེད་གསུམ། །ཀུན་ཏུ་རྩོམ་པར་མཛད་པ་ཡིན། །ཞེས་གསུངས་པས།
གྲངས་མེད་གསུམ་གྱི་མགོ་རྩོམ་པའི་བྱང་ཆུབ་སེམས་དཔའ་ལ་ཡང་སེམས་དེ་ལྟ་བུ་ཞིག་སྐྱེ་
དགོས་པ་ཡིན་ནོ། །
གསུམ་པ་ལྷག་བསམ་སྒོམ་པ་ནི། དེ་ལྟར་བྱམས་པ་དང་སྙིང་རྗེ་བསྒོམས་པའི་མཐར།
ཀྱེ་མ་བདག་ལ་སྡུག་ཅིང་ཡིད་དུ་འོང་བའི་སེམས་ཅན་འདི་དག་འདི་ལྟར་བདེ་བ་ཙེ་བས་ལོངས་པ་
དང་། སྡུག་བསྔལ་གྱིས་མནར་ན། འདི་དག་ཇི་ལྟར་བདེ་བ་དང་ཕྲད་པ་དང་། སྡུག་བསྔལ་
ལས་ཐར་བར་བྱ་སྙམ་དུ་སེམས་ཤིང་དེ་དག་སྒྲོལ་བའི་ཁུར་འཁྱེར་བ་ལ། ཐ་ན་ཚིག་ཙམ་གྱིས་
ཀྱང་བློ་སྦྱོང་བའོ། །འདི་ནི་དྲིན་ལན་གཟོ་བའི་སྐབས་སུ་ཡང་ཅུང་ཟད་འབྱུང་མོད་ཀྱང་།
འདིར་བསྟན་པ་ནི། བདེ་བ་དང་ཕྲད་ན་དང་། སྡུག་བསྔལ་དང་བྲལ་ན་སྙམ་པའི་བྱམས་སྙིང་
རྗེས་མི་ཆོག་སེམས་ཅན་ལ་བདག་གིས་ཕན་བདེ་སྒྲུབ་བོ་སྙམ་པའི་བསམ་པ་འདྲེན་པར་ནུས་
པའི་ཁྱམས་པ་དང་སྙིང་རྗེ་བསྐྱེད་དགོས་པར་བསྟན་པའི་ཕྱིར་རོ། །དེ་དག་ཀྱང་ཐུན་གྱི་ངོ་བོ་
ཙམ་ལ་མ་ཡིན་གྱི། ཐུན་རྗེས་ལ་སོགས་པའི་སྤྱོད་ལམ་ཐམས་ཅད་དུ་དྲན་པར་བྱས་ནས།
རྒྱུན་ལྡན་དུ་བསྐྱངས་ན་བོགས་ཆེ་བ་ཡིན་ཏེ། སྒོམ་རིམ་བར་བ་ལས། སྙིང་རྗེ་དེ་ཏིང་ངེ
འཛིན་ལ་འདུག་ཀྱང་རུང་། སྤྱོད་ལམ་ཐམས་ཅད་དུ་ཡང་རུང་སྟེ། དུས་ཐམས་ཅད་དུ་སེམས་
ཅན་ཐམས་ཅད་ལ་བསྒོམས་པར་བྱ་སྟེ། ཞེས་གསུངས་ལ། སྙིང་རྗེ་ནི་མཚོན་པ་ཙམ་སྟེ་
དམིགས་རྣམ་གང་སྐྱོང་ཐམས་ཅད་ལ་འདྲའོ། །སློབ་དཔོན་ཆེན་པོ་ཙནྡྲ་གོ་མིས་ཀྱང་། སེམས་
ཀྱི་ཤིང་ནི་ཐོག་མ་མེད་དུས་ཅན། །ཉོན་མོངས་ཁ་བའི་ཁུ་བ་རློན་བསྒོས་པ། །རོ་ཞིམ་དངོས་
པོར་བགྱི་བ་མི་ནུས་ལ། །ཡོན་ཏན་ཆུ་ཡི་ཐིགས་པ་ཅི་རུ་འགྱུར། །ཞེས་རོ་ཤིན་ཏུ་ཁ་བའི་ཏིག་
ཏའི་སྡོང་པོ་ལྟ་བུ་ཞིག་ལ། བུར་ཁུ་ལྟ་བའི་ཐིགས་པ་རེ་རེ་ཙམ་བླུགས་པས་མངར་པོར་བྱ་མི་
ནུས་པ་ལྟར། ཉོན་མོངས་པའི་རོ་ཁ་བས་ཐོག་མ་མེད་པ་ནས་བསྒོས་པའི་སེམས་རྒྱུད་ལ་བྱམས་
པ་དང་སྙིང་རྗེ་ལ་སོགས་པའི་ཡོན་ཏན་སྒོམ་པ་ཡུན་ཐུང་ཐུང་རེས་ཅིར་ཡང་མི་འགྱུར་བར་
གསུངས་པ་ལྟར་ཡིན་པས། རྒྱུན་ལྡན་དུ་བསྐྱང་དགོས་སོ། །
གཉིས་པ་བྱང་ཆུབ་དོན་གཉེར་གྱི་བློ་སྦྱང་བ་ནི། སྔར་བཤད་པའི་རིམ་པས་བདས་ནས།མ
240



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གཞན་དོན་ལ་བྱང་ཆུབ་ཐོབ་དགོས་པར་མཐོང་ནས། དེ་ཐོབ་པར་འདོད་པ་བསྐྱེད་པ་ཡང་
ཡིན་མོད། འོན་ཀྱང་དེ་ཙམ་གྱིས་མི་ཆོག་པས། སྔར་སྐྱབས་འགྲོའི་སྐབས་སུ་བཤད་པ་ལྟར་སྐུ་
གསུང་ཐུགས་དང་འཕྲིན་ལས་ཀྱི་ཡོན་ཏན་བསམ་པའི་སྒོ་ནས་ཐོག་མར་དད་པ་ཅི་འཕེལ་བྱ།
དེ་ནས་དད་པས་འདུན་པའི་རྟེན་བྱེད་པར་གསུངས་པས། ཡོན་ཏན་དེ་དག་ལ་སྙིང་ཐག་པ་
ནས་ཐོབ་འདོད་བསྐྱེད་དེ། རང་གི་དོན་ལ་ཡང་རྣམ་མཁྱེན་ཐོབ་པ་མེད་དུ་མི་རུང་བ་ལ་ངེས་པ་
དྲང་ངོ་། །སེམས་བསྐྱེད་སྐྱེ་བའི་རྒྱུ་མང་ཡང་། སྙིང་རྗེས་ནོན་ཏེ་རང་ཉིད་ཀྱིས་བསྐྱེད་པ་ནི་
ཁྱད་པར་ཆེ་བར་ཡེ་ཤེས་ཕྱག་རྒྱའི་ཏིང་ངེ་འཛིན་ལས་བཀའ་སྩལ་བར་སྒོམ་རིམ་དང་པོ་ལས་
གསུངས་སོ། །གསུམ་པ་སྦྱངས་པའི་འབྲས་བུ་སེམས་བསྐྱེད་ངོས་བཟུང་བ་ནི། སྤྱིའི་མཚན་
ཉིད་ནི་སྔར་དྲངས་པའི་མངོན་རྟོགས་རྒྱན་གྱི་ལུང་དོན་བཞིན་ཡིན་ལ། དབྱེ་བ་ནི། སྡོང་པོ་
བཀོད་པའི་མདོའི་རྗེས་སུ་འབྲངས་ནས། སྤྱོད་འཇུག་ལས། འགྲོ་བར་འདོད་དང་འགྲོ་བ་
ཡི། །བྱེ་བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་
བཞིན་ཤེས་པར་བྱ། །ཞེས་སྨོན་འཇུག་གཉིས་སུ་གསུངས་སོ། །འདི་ལ་མི་མཐུན་པ་མང་དུ་
སྣང་ནའང་། རང་ལུགས་ལ། ཐེག་ཆེན་སེམས་བསྐྱེད་ཀྱི་མཚན་ཉིད་གཞན་དོན་དུ་ཡང་དག་
པར་རྫོགས་པའི་བྱང་ཆུབ་ལ་དམིགས་པའི་འདོད་པ་འབྱུང་བ་ཞེས་བྱ་སྟེ། དེ་ལྟར་ཡང་མངོན་
རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་
འདོད། །ཅེས་པ་འདི་ཉིད་ཀྱི་ཕྱིར་དང་། མདོ་སྡེ་རྒྱན་ལས། དོན་གཉིས་ལྡན་པའི་སེམས་
འབྱུང་བ། །ཞེས་བཞེད་པའི་ཕྱིར་རོ། །དེ་ལ་དབྱེ་ན་གཉིས་ཏེ། སྨོན་པ་སེམས་བསྐྱེད་དང་
འཇུག་པ་སེམས་བསྐྱེད་དོ། །མཚན་ཉིད་ནི་རིམ་པ་ལྟར། གཞན་དོན་དུ་བྱང་ཆུབ་ཐོབ་འདོད་
ཙམ་འབྱུང་བ་དང་། གཞན་དོན་དུ་བྱང་ཆུབ་ཏུ་འགྲོ་བཞིན་པའི་སྡོམ་པ་ཞེས་བྱ་སྟེ། སྤྱོད་
འཇུག་ལས། བྱང་ཆུབ་སེམས་དེ་མདོར་བསྡུས་ན། །རྣམ་པ་གཉིས་སུ་ཤེས་བྱ་སྟེ། །བྱང་ཆུབ་
སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་ནོ། །ཞེས་དང་། བསླབ་བཏུས་ལས།
བྱང་ཆུབ་ཀྱི་སེམས་ནི་རྣམ་པ་གཉིས་ཏེ། བྱང་ཆུབ་ཏུ་སྨོན་པའི་སེམས་དང༌། བྱང་ཆུབ་ཏུ་
འཇུག་པའི་སེམས་སོ། །དེ་ལ་བྱང་ཆུབ་ཏུ་སྨོན་པ་ནི། སེམས་ཅན་གྱི་དོན་དུ་ང་སངས་རྒྱས་སུ་
གྱུར་ཅིག་སྙམ་པའམ། འགྱུར་བར་བྱའོ་སྙམ་པས་སྤྱོད་པ་ལ་སློབ་ཀྱང་རུང་། མི་སློབ་ཀྱང་རུང་།
ཇི་སྲིད་སྡོམ་པ་མ་བཟུང་བ་དེ་སྲིད་དུ་སྨོན་པའི་སེམས་ཡིན་ལ། སྡོམ་པ་བཟུང་མན་ཆད་དེ་
241



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
འཇུག་པའི་སེམས་སུ་ཤེས་པར་བྱའོ། །འདི་ལ་བརྒལ་ལན་མང་དུ་སྣང་ཡང་མ་སྤྲོས་སོ། །
གཉིས་པ་དེ་ལྟར་བསམས་ནས་སེམས་བསྐྱེད་པའི་ཕན་ཡོན་ནི། སྨོན་སེམས་ཀྱི་ཕན་
ཡོན། ཉན་རང་གི་སེམས་བསྐྱེད་པས་བསྐྱེད་ ལ་སོགས་པའི་བསོད་ནམས་ཐམས་ཅད་ཟིལ་གྱིས་གནོན་པ་
སོགས་དང་། འཇུག་པའི་ཕན་ཡོན་ནི། རྩ་ལྟུང་མ་བྱུང་ན་གཉིད་འཐུག་པོ་ལོག་པའམ། བག་
མེད་གྱུར་ཀྱང་བསོད་ནམས་ནམ་མཁའ་དང་མཉམ་པ་རྒྱུན་མི་འཆད་པར་འབྱུང་སྟེ། སྤྱོད་
འཇུག་ལས། བྱང་ཆུབ་སེམས་ཀྱི་བསོད་ནམས་གང་། །དེ་ལ་ཇི་ལྟར་གཞལ་གྱིས་ལང་། །དེང་
ནས་བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། །ནམ་མཁའ་
མཉམ་པ་དུ་མ་ཞིག །རྒྱུ་མི་འཆད་པར་རབ་ཏུ་འབྱུང། །ཞེས་སོགས་མཐའ་ཡས་ སོ། །
གསུམ་པ་སེམས་མ་བསྐྱེད་པའི་ཉེས་དམིགས་ནི། གཙོ་བོར་འཁོར་བ་དང་ངན་སོང་དུ་རྒྱུན་མི་
འཆད་པར་ལྟུང་ལ། ཇི་ལྟར་ཆོས་ལ་བརྩོན་ཀྱང་ཉན་རང་ལས་མ་འདས་སོ། །ཉན་རང་དགྲ་
བཅོམ་དུ་ལྷུང་བས་ནི། བསྐལ་པ་དཔག་ཏུ་མེད་པའི་བར་དུ་བླ་མེད་རྫོགས་བྱང་གི་གཏན་གྱི་
གེགས་ཡིན་པའི་ཕྱིར་རོ། །བཞི་པ་དེ་རང་རྒྱུད་ལ་སྦྱོར་ཚུལ་ནི། དེ་ལྟར་ཕན་ཡོན་དང་ཉེས་
དམིགས་སྒོ་དུ་མའི་སྒོ་ནས་བསམ་ཞིང་། མདོ་རྒྱུད་བསྟན་བཅོས་དྲི་མ་མེད་པ་རྣམས་ལ་ཤེས་
རབ་ཀྱི་མིག་གིས་བལྟས་ལ། བྱང་ཆུབ་ཀྱི་མཆོག་ཏུ་སེམས་བསྐྱེད་པ་ལ་སྙིང་ཐག་པ་ནས་འབད་
པར་བྱའོ། ། ལྷག་བསམ་སྟོབས་རྒྱས་དད་པའི་དེད་དཔོན་དེ། །སྨོན་འཇུག་གཤོག་ཡངས་
དཀར་པོ་རབ་བརྐྱངས་ནས། རྒྱ་ཆེན་བྱང་ཆུབ་སེམས་ཀྱི་ནམ་མཁའ་ལ། །བསྡུ་བཞིའི་མགྲིན་
སྙན་སྒྲོགས་པར་ནམ་འོང་ན། །
གསུམ་པ་སེམས་ཇི་ལྟར་བསྐྱེད་པའི་ཚུལ་ལ་གཉིས། ཐུན་མོང་དང་། ཐུན་མོང་མ་ཡིན་
པའི་ཆོ་གའོ། །དང་པོ་ལ་གསུམ། རྒྱས་པ་དང་། འབྲིང་དང་། བསྡུས་པའོ། །རྒྱས་པ་ལ།
སྦྱོར་བ་དང་། དངོས་གཞི་དང་། མཇུག་གི་བྱ་བ་དང་གསུམ། དང་པོ་ལ་ཡང་དད་འདུན་རྩེ་
གཅིག་ཏུ་བསྒྱུར་བ། གང་ལ་བླང་བའི་ཡུལ། གང་གིས་ལེན་པའི་རྟེན། ཇི་ལྟར་བླང་བའི་ཆོ་
ག་དང་བཞིའོ། །དང་པོ་ནི། འདུན་པ་རྩེ་གཅིག་པས་བདག་གཞན་བརྗེ་ནུས་པའི་བསམ་པ་
སྦྱང་དགོས་ཏེ། རྒྱལ་སྲས་ཞི་བ་ལྷའི་གཞུང་ལས། གང་ཞིག་བདག་དང་གཞན་རྣམས་ནི། །
མྱུར་དུ་སྐྱབས་པར་འདོད་པ་དེས། །བདག་དང་གཞན་དུ་བརྗེ་བྱ་བ། །གསང་བའི་དམ་པ་
སྤྱད་པར་བྱ། །ཞེས་དང་། འཇིག་རྟེན་འཇིག་རྟེན་བདེ་བ་ཇི་སྙེད་པ། །དེ་ཀུན་གཞན་བདེ་འདོད་ལ་
242



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
།བྱུང་། །འཇིག་རྟེན་སྡུག་བསྔལ་ཇི་སྙེད་པ། །དེ་དག་རང་བདེ་འདོད་ལས་བྱུང་། །མང་དུ་
བཤད་ན་ཅི་ཞིག་དགོས། །བྱིས་པ་རང་དོན་བྱེད་པ་དང་། །ཐུབ་པ་གཞན་གྱི་དོན་མཛད་
པ། །འདི་གཉིས་ཀྱི་ནི་ཁྱད་པར་ལྟོས། །བདག་བདེ་གཞན་གྱི་སྡུག་བསྔལ་དག །ཡང་དག་
བརྗེ་བར་མ་བྱས་ན། །སངས་རྒྱས་ཉིད་དུ་མི་འགྲུབ་ཅིང་། །འཁོར་བ་ན་ཡང་བདེ་བ་མེད།
ཅེས་གསུངས་པས། བདག་གཅེས་པར་འཛིན་པ་རྒུད་པ་ཀུན་གྱི་སྒོ་དང་། གཞན་གཅེས་པར་
འཛིན་པ་ཕུན་སུམ་ཚོགས་པ་ཐམས་ཅད་ཀྱི་གནས་སུ་བསམ་མོ། །དེ་ལྟར་གོམས་ན། སྔར་
དགྲ་བྱེད་པ་དེའི་མིང་ཐོས་ན་འཇིགས་པའམ་ཞེ་སྡང་སྐྱེ་བ་དེ། ཕྱིས་ཐོས་ན་དགའ་བ་དང་
གདུང་སེམས་སྐྱེ་ཞིང་ཕྲད་ན་ཤིན་ཏུ་དགའ་བའི་ཕྱིར་རོ། །དེས་ན་བདག་ལ་གཞན་བཞིན་
དང་། གཞན་ལ་བདག་བཞིན་དུ་བལྟ་བ་ཡང་གོམས་ན་སྐྱེ་སྟེ། དེ་ཉིད་ལས། དཀའ་ལས་
ཕྱིར་ཟློག་མི་བྱ་སྟེ། །འདི་ལྟར་གོམས་པའི་མཐུ་ཡིས་ནི། ། གང་གི་མིང་ཐོས་འཇིགས་པ་
ཡང་། །དེ་ཉིད་མེད་ན་མི་དགར་འགྱུར། །ཞེས་དང་། བདག་གི་ལུས་ནི་གཞན་དག་ཏུ། །
བཞག་པ་དེ་ལྟར་དཀའ་བ་མེད། །ཅེས་སོ། །འོ་ན་གཞན་གྱི་ལུས། བདག་གི་ལུས་མིན་པས་
དེ་ལ་བདག་གི་བློ་བསྐྱེད་རུང་མི་འོང་སྙམ་ན། ལུས་འདི་ཡང་ཕ་མའི་ཁུ་ཁྲག་ལས་གྲུབ་པ་ཡིན་
ཅིང་། གཞན་གྱི་ལུས་ཀྱི་ཆ་ཤས་ལས་གྲུབ་པ་ཡིན་པས། སྔོན་གོམས་པའི་དབང་གིས་ངར་
འཛིན་ཞུགས་པ་ལྟར། གཞན་ལུས་ལ་ཡང་བདག་པས་གཅེས་འཛིན་གོམས་ན་མྱུར་དུ་སྐྱེ་སྟེ།
དེ་ཉིད་ལས། དེ་བས་ཇི་ལྟར་གཞན་དག་གི །ཁུ་བ་ཁྲག་གི་ཐིགས་པ་ལ། །ཁྱོད་ཀྱིས་ངར་
འཛིན་བྱས་པ་ལྟར། ། དེ་ བཞིན་ གཞན་ ལའང་ གོམས་ པར་ གྱིས། ། ཞེས་ གསུངས་ པས།
མདོར་ན། དེ་ལྟ་བུའི་ཚུལ་ལེགས་པར་བསམས་ནས། གཞན་དོན་དུ་བྱང་ཆུབ་ཐོབ་ན་ཅི་མ་
རུང་སྙམ་པ་སྙིང་ལ་ཀམ་ཀམ་པ་བློ་འགྱུར་ངེས་ཀྱི་མྱོང་བ་ཐོན་པ་རེ་སེམས་བསྐྱེད་ལེན་པའི་སྔོན་
དུ་མེད་དུ་མི་རུང་བ་ཡིན་ནོ། །གཉིས་པ་གང་ལ་བླང་བའི་ཡུལ་ནི། བླ་མ་སྡོམ་ལ་གནས་ཤིང་།
མཁས། །ནུས་དང་ལྡན་ལ་བླང་བར་བྱ། །ཞེས་གསུངས་པས། བླ་མ་སྨོན་སེམས་དང་ལྡན་
ཞིང་དེའི་བསླབ་བྱ་ལ་གནས་པས་མི་ཆོག་གིས། སྡོམ་པ་དང་ལྡན་པ་དགོས་པར་གསུངས་ཏེ།
དགྲ་ལས་རྣམ་རྒྱལ་གྱིས། དགེ་བའི་བཤེས་གཉེན་བྱང་ཆུབ་སེམས་དཔའི་སྡོམ་པ་དང་ལྡན་
པའི་ཐད་དུ་སོང་ནས་ཞེས་གསུངས་པ་དང་མཐུན་པར་སྣང་ངོ་། །དེས་ན་སྡོམ་པ་དང་ལྡན་
ཞིང་སྡོམ་པ་འབོགས་པའི་ཆོ་ག་ལ་མཁས་པ་ཞིག་ལ་ཞུའོ། །
243



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
9གསུམ་པ་གང་གིས་ལེན་པའི་རྟེན་ནི། རིགས་ཀྱི་བུའམ་རིགས་ཀྱི་བུ་མོ་རྟེན་དང་བསམ་
པ་ཕུན་སུམ་ཚོགས་པ་དང་ལྡན་པ་ཞེས་གསུངས་པ་ལྟར། ལྷ་དང་ཀླུ་ལ་སོགས་པ་ལུས་དང་
བསམ་པའི་སྒོ་ནས་སྨོན་སེམས་བསྐྱེད་པར་རུང་བ་ ཐམས་ཅད་འདིའི་རྟེན་དུ་རུང་ཡང་།
འདིར་ནི་ལམ་སྒྲོན་འགྲེལ་པ་ལས། འཁོར་བས་ཡིད་འབྱུང་ལ་འཆི་བ་དྲན་པ། ཤེས་རབ་དང་
སྙིང་རྗེ་ཆེ་བ། ཞེས་གསུངས་པས། སྔར་བཤད་པ་ལྟར་ལམ་གྱི་རིམ་པ་ལ་བློ་སྦྱངས་པས། བྱང་
ཆུབ་ཀྱི་སེམས་ལ་ཡིད་འགྱུར་བའི་ཉམས་མྱོང་རྙེད་པ་ཞིག་ལ་བྱེད་པ་ཡིན་ནོ། །བཞི་པ་ཇི་ལྟར་
བླང་བའི་ཆོ་ག་ལ། གནས་ཁང་བརྒྱན་ཅིང་རྟེན་བཀྲམ་པ་དང་། ཚོགས་ཞིང་བསྐྱེད་ལ་ཕྱག་
མཆོད་འབུལ་བ། གསོལ་བ་བཏབ་ཅིང་སྐྱབས་སུ་འགྲོ་བ། བསམ་པ་སྦྱང་ཞིང་བསླབ་བྱ་བརྗོད་
པ་དང་བཞིའོ། །དང་པོ་ནི། སྡིག་ཅན་གྱི་སྐྱེ་བོས་དབེན་པའི་ས་ཕྱོགས་སུ། ས་གཞི་ལེགས་
པར་བསྟར་ཞིང་གཙང་བ་དེར། བ་བྱུང་ལྔས་རྐྱང་སྣུལ་དང་བྱུག་པ་བྱས་ལ། ཙན་དན་ལ་
སོགས་པའི་དྲི་ཡིས་ཆུས་བྱུག་ཅིག་མེ་ཏོག་སིལ་མ་གཏོར། དཀོན་མཆོག་གསུམ་གྱི་སྐུ་གཟུགས་
བླུགས་མ་ལ་སོགས་པ་དང༌། བྱང་ཆུབ་སེམས་དཔའི་སྐུ་གཟུགས་རྣམས་ཁྲིའམ། ཁྲིའུའམ་
སྟེགས་བུ་བཟང་པོ་ལ་བཞུགས་སུ་གསོལ། གནམ་རྒྱན་ལ་སོགས་པས་བརྒྱན། ཀ་རྒྱན་གདུང་
ཁེབས་ལ་སོགས་པ་མཆོད་པའི་ཡོ་བྱད་འབྱོར་ཚད་དང་། དགེ་བའི་བཤེས་གཉེན་བཞུགས་པའི་
གདན་ཁྲི་མེ་ཏོག་གིས་བརྒྱན་པ་ཡང་བཤམ། མཆོད་པ་ཡང་མེད་ན་བསྐལ་བཟང་ནས་
གསུངས་པ་ལྟར་རས་ཀྱི་ཁ་ཚར་ཕུལ་བ་ཙམ་གྱིས་ཀྱང་འགྲུབ་ལ། ཡོད་ན་གཡོ་བ་མེད་པར་ནན་
ཏན་ཆེན་པོས་བཙལ་ནས་གྲོགས་པོའི་བློར་མི་ཤོང་བ་ཙམ་བཤམ་དགོས་ཏེ། ཇོ་བོ་ལ་བོད་སྟོན་
རྣམས་ཀྱིས། མང་ཡུལ་དང་བསམ་ཡས་སུ་སེམས་བསྐྱེད་ཞུ་དུས་མཆོད་པ་ངན་པས་མི་སྐྱེ་
གསུངས་སྐད། རྟེན་ཡང་བསྟན་པའི་གཙོ་བོའི་སྐུ་རབ་གནས་ཅན་ཞིག་མེད་ཐབས་མེད།
གླེགས་བམ་ཡང་བསྡུད་པ་ཡན་ཆད་ཤེར་ཕྱིན་ལ་བྱ་གསུངས་སོ། །
གཉིས་པ་ཚོགས་ཞིང་བསྐྱེད་ལ་ཚོགས་བསག་པ་ནི། བླ་མའི་བྱ་བའི་རིམ་པ་ལས་བཤད་
པ་ལྟར། འཕགས་པའི་ཚོགས་སྤྱན་དྲངས་ཤིང་མཆོད་པའི་སྤྲིན་གྱི་གཟུངས་ཚར་གསུམ་འདོན་
ཅིང་བསྟོད་པར་བྱའོ། །དེ་ནས་སློབ་མ་ཁྲུས་བྱས། གོས་བཟང་པོ་བགོས། ཐལ་མོ་སྦྱར་བ་ལ།
བླ་མས་ཚོགས་ཀྱི་ཞིང་རྣམས་ཀྱི་ཡོན་ཏན་ལ་སྙིང་ཐག་པ་ནས་དང་བ་བསྐྱེད་དུ་བཅུག་ལ།
སངས་རྒྱས་དང་བྱང་ཆུབ་སེམས་དཔའ་རེ་རེའི་མདུན་ན་རང་ཉིད་འདུག་པར་བསམས་ནས་* *
244



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ངདལ་བུས་ཡན་ལག་བདུན་པ་བྱེད་དུ་གཞུག་གོ །དེ་ལ་སྔ་རབས་པ་ཕལ་མོ་ཆེ་ཀླུ་སྒྲུབ་དང་། ཞི་
བ་ལྷ་ནས་བརྒྱུད་པ་ལ་ཡན་ལག་བདུན་པ་དང། བྱམས་པ་དང་། ཐོགས་མེད་ནས་བརྒྱུད་པ་
ལ་ཕྱག་དང་མཆོད་པ་གཉིས་ཙམ་བྱའོ། །ཇོ་བོ་ཆེན་པོས་སེམས་བསྐྱེད་དང་སྡོམ་པའི་ཆོ་གར་
ཕྱག་འཚལ་བ་དང་། མཆོད་པའི་ཆོ་ག་ལ་སོགས་པ་ཞེས་སོགས་ཀྱིས་བསྡུས་ལ། བླ་མའི་བྱ་
བའི་རིམ་པ་ལས། ཡན་ལག་བདུན་ཀ་སེམས་བསྐྱེད་ཀྱི་སྔོན་དུ་བྱ་བར་གསལ་པོར་གསུངས་
པའི་ཕྱིར་རོ། །གསུམ་པ་གསོལ་བ་བཏབ་ཅིང་སྐྱབས་སུ་འགྲོ་བ་ནི། བླ་མ་ལ་སྟོན་པའི་ལརི་འདུ་
ཤེས་བཞག་ལ། སངས་རྒྱས་སུ་མོས་པས་ཕྱག་འཚལ་ཏེ། ཡོན་ཏན་དང་མཎྜལ་ཕུལ་ལ། པུས་
མོ་གཡས་པའི་ལྷ་ང་ས་ལ་བཙུགས་ནས་ཐལ་མོ་སྦྱར་ཏེ། ཡུལ་དེ་ཁྱིམ་ལ་ཡིན་ན་རིགས་ཀྱི་
བུའམ། རབ་ཏུ་བྱུང་བ་གཞོན་པ་ལ་ཚེ་དང་ལྡན་པའམ། རྒན་ན་བཙུན་པའམ། སློབ་དཔོན་
ཡིན་ན་སློབ་དཔོན་དགོངས་སུ་གསོལ། ཁྱེད་ལས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་
པ་ཡང་དག་པར་བླང་བ་ནོད་པར་འཚལ་གྱིས། དེ་ལ་གནོད་པ་མ་མཆིས་ན་བདག་ལ་ཐུགས་
བརྩེ་བའི་སླད་དུ་ཅུང་ཟད་ཅིག་ནས་གསན་ཅིང་སྩལ་བའི་རིགས་སོ། །ཇི་ལྟར་སྔོན་གྱི་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་དང་། ས་ཆེན་
པོ་ལ་བཞུགས་པའི་བྱང་ཆུབ་སེམས་དཔའ་རྣམས་ཀྱིས། དང་པོར་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཐུགས་བསྐྱེད་པ་དེ་བཞིན། བདག་མིང་འདི་ཞེས་བགྱི་བ་ཡང་། སློབ་
དཔོན་གྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དུ་གསོལ། ཞེས་
ལན་གསུམ་གྱི་བར་དུ་བརྗོད་དོ། །དེ་ནས་སྐྱབས་འགྲོ་ཁྱད་པར་ཅན་བྱ་སྟེ། འདི་ལྟར་ཡུལ་
སངས་རྒྱས་བཅོམ་ལྡན་འདས་དང་། ཆོས་ཐེག་ཆེན་གྱི་འགོག་པ་གཙོ་བོར་བྱས་པའི་ལམ་གྱི་
བདེན་པ་དང་། དགེ་འདུན་ཕྱིར་མི་ལྡོག་པའི་བྱང་སེམས་འཕགས་པ་རྣམས་ལ་དུས་ད་ནས་
བཟུང་སྟེ། སྙིང་པོ་བྱང་ཆུབ་མ་ཐོབ་ཀྱི་བར་དུ་ཆེད་དུ་བྱ་བ་སེམས་ཅན་ཐམས་ཅད་སྐྱབས་པའི་
ཕྱིར་དུ། སངས་རྒྱས་ལ་སྐྱབས་སྟོན་པ་དང་། ཆོས་ལ་སྐྱབས་དངོས་དང། དགེ་འདུན་ལ་
སྐྱབས་སྒྲུབ་པའི་གྲོགས་ཞུ་སྙམ་པའི་བསམ་པ་སྤྱི་དང་། ཁྱད་པར་དུ། དེ་ལྟ་བུའི་བསམ་པ་
ལས་དུས་ཐམས་ཅད་དུ་མི་ལྡོག་པར་བྱའོ་སྙམ་པའི་འདུན་པ་དྲག་པོ་བྱས་ལ། སྔར་བཤད་པའི་
སྤྱོད་ལམ་དང་ལྡན་པས། སྐྱབས་སུ་འགྲོ་བར་བྱ་སྟེ། སློབ་དཔོན་དགོངས་སུ་གསོལ། བདག་
མིང་འདི་ཞེས་བགྱི་བ་དུས་འདི་ནས་བཟུང་ནས། ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ།4
245



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །ཞི་བ་
འདོད་ཆགས་དང་བྲལ་བ་རྣམས་ཀྱི་མཆོག །ཐེག་པ་ཆེན་པོ་དམ་པའི་ཆོས་ལ་སྐྱབས་སུ་
མཆིའོ། །ཚོགས་རྣམས་ཀྱི་མཆོག །འཕགས་པ་བྱང་ཆུབ་སེམས་དཔའ་ཕྱིར་མི་ལྡོག་པའི་དགེ་
འདུན་རྣམས་ལ་སྐྱབས་སུ་མཆིའོ། །ཞེས་ལན་གསུམ་བརྗོད་དོ།
བཞི་པ་བསམ་པ་སྦྱང་ཞིང་བསླབ་བྱ་བརྗོད་པ་ནི། ལམ་སྒྲོན་ལས། བྱམས་པའི་སེམས་
སྔོན་དུ་བཏང་ནས་སེམས་ཅན་སྡུག་བསྔལ་བ་ལ་བལྟས་ཏེ་སེམས་བསྐྱེད་པར་གསུངས་པས་
སྔར་བཤད་པ་ལྟར་བྱམས་པ་དང་སྙིང་རྗེའི་དམིགས་པ་གསལ་གདབ་པར་བྱ་སྟེ། ཇོ་བོ་ཆེན་
པོས། དེ་བསྐྱེད་སྦྱོང་བར་འདོད་པ་ཡིས། །བྱམས་སོགས་ཚངས་པའི་གནས་བཞི་པོ། །
འབད་པས་རིང་དུ་བསྒོམས་བྱས་པས། །ཆགས་དང་ཕྲག་དོག་བསལ་བྱ་ཞིང་། །ཡང་དག་ཆོ་
ག་བྱས་པས་སྐྱེ། །ཞེས་གསུངས་པ་ལྟར་བསམ་པ་སྦྱངས་ནས་སེམས་བསྐྱེད་པ་ལ་བརྟན་པར་
བྱའོ། །སྐྱབས་སུ་སོང་བའི་བསླབ་བྱ་ནི། སྔར་སྐྱེས་བུ་ཆུང་ངུའི་སྐབས་སུ་བཤད་པ་རྣམས་
འདིར་ཡང་སློབ་དཔོན་གྱིས་བརྗོད་པར་བྱའོ། །
གཉིས་པ་དངོས་གཞི་ནི། སངས་རྒྱས་བྱང་ཆུབ་སེམས་དཔའ་དང་། ། སློབ་དཔོན་
བདག་ལ་དགོངས་སུ་གསོལ། །བྱང་ཆུབ་སྙིང་པོར་མཆིས་ཀྱི་བར། །སངས་རྒྱས་རྣམས་ལ
སྐྱབས་སུ་མཆིའོ། །ཆོས་དང་བྱང་ཆུབ་སེམས་དཔའ་ཡི། །ཚོགས་ལའང་དེ་བཞིན་སྐྱབས་སུ་
མཆིའོ། །ཇི་ལྟར་སྔོན་གྱི་བདེར་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང། །བྱང་
ཆུབ་སེམས་དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །བདག་ཀྱང་འགྲོ་ལ་
ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང། །དེ་བཞིན་དུ་ནི་བསླབ་པ་ལ། །རིམ་པ་
བཞིན་དུ་བསླབ་པར་བགྱི། །ཞེས་ལན་གསུམ་བརྗོད་དེ། བརྗོད་པ་ཐ་མ་ལ་སྡོམ་པ་སྐྱེས་པར་
བསམ་མོ། །འབྲིང་པོ་ནི། བཟང་སྤྱོད་ནས་གསུངས་པ་ལྟར་གྱི་ཡན་ལག་བདུན་པ་བྱས་ནས་
དངོས་གཞི་སྔར་དང་འདྲའོ། །བསྡུས་པ་ནི་རྟོགས་སླའོ། །གསུམ་པ་རྗེས་ཀྱི་ཆོ་ག་ལ། རང་སྤྲོ་
བ་བསྐྱེད་ཅིང་སྡོམ་པ་བརྟན་པར་བྱ་བ་ནི། དེང་དུས་བདག་ཚེ་འབྲས་བུ་ཡོད། །ཅེས་པ་ནས།
ལྷ་དང་ལྷ་མིན་ལ་སོགས་དགར་བར་གྱིས། །ཤེས་པའི་བར་བརྗོད་ཅིང་དོན་བཤད་དོ། །
གཉིས་པ་ཐུན་མོང་མ་ཡིན་པའི་ཆོ་ག་ནི། དེ་ཉིད་སྙིང་པོར་བལྟ་བར་བྱའོ།
བཞི་པ་སེམས་བསྐྱེད་ནས་སྤྱོད་པ་ལ་སློབ་པའི་ཚུལ་ལ་གཉིས། སེམས་བསྐྱེད་མི་ཉམས་།
Al
246



༄༅ །།སྐྱེས་པུ་པ།སུམ་གྱི་ལམ་རིམ་རྒྱས་པ་ཁྲིད་དུ་གྱུར་པ།
#
ཟླཔའི་རྒྱུ་ལ་སློབ་པ་དང་། སྤྱོད་པ་སྤྱི་ལ་སློབ་པའི་ཚུལ་ལོ། །དང་པོ་ལ་གཉིས། ཚེ་འདིར་མི་
ཉམས་པར་བསྲུང་བའི་རྒྱུ་ལ་བསླབ་པ་དང་། སྐྱེ་བ་གཞན་དུ་དེ་དང་མི་འབྲལ་བའི་རྒྱུ་ལ་བསླབ་
པའོ། །དང་པོ་ལ་ལྔ། སེམས་བསྐྱེད་ལ་སྤྲོ་ཤུགས་འཕེལ་བའི་ཕྱིར་དུ་ཕན་ཡོན་དྲན་པ་ལ་
བསླབ་པ་དང་། སེམས་བསྐྱེད་དངོས་འཕེལ་བའི་ཕྱིར་དུ་ལན་དྲུག་བསྐྱེད་པ་ལ་བསླབ་པ་དང་།
གང་གི་དོན་དུ་སེམས་བསྐྱེད་པའི་སེམས་ཅན་བློས་མི་སྤང་བ་ལ་བསླབ་པ་དང་། བསོད་ནམས་
དང་ཡེ་ཤེས་ཀྱི་ཚོགས་བསགས་པ་ལ་བསླབ་པ་དང་། ཉམས་ན་ཕྱིར་བཅོས་པའི་ཚུལ་ལོ། །
དང་པོ་ནི། མདོ་སྡེ་བལྟ་བའམ། བླ་མ་ལས་མཉན་ཏེ་བྱང་ཆུབ་ཀྱི་སེམས་ཀྱི་ཕན་ཡོན་རྣམས་
སེམས་པ་སྟེ། སྡོང་པོ་བཀོད་པ་ལས་རྒྱུས་པར་གསུངས་པས་དེར་བལྟ་བར་བྱ་ཞིང་། སྤྱོད་
འཇུག་ལས་ཀྱང་། གསེར་འགྱུར་རྩི་ཡི་རྣམ་པའི་མཆོག་ལྟ་བུ། །མི་གཙང་ལུས་འདི་བླངས་
ནས་རྒྱལ་བའི་སྐུ། རིན་ཆེན་རིན་ཐང་མེད་པར་བསྒྱུར་བས་ན། །བྱང་ཆུབ་སེམས་ཞེས་བྱ་བ་
རབ་བརྟན་གྲུབ། །ཅེས་དང་། བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་བའི་
བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་
ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་སོགས་དང་། དཔས་བྱིན་
གྱིས་ཞུས་པའི་མདོ་ལས་ཀྱང་། བྱང་ཆུབ་སེམས་ཀྱི་བསོད་ནམས་གང་། ། གལ་ཏེ་དེ་ལ་
གཟུགས་མཆིས་ན། །ནམ་མཁའི་ ཁམས་ ནི་ ཀུན་བཀང་སྟེ། ། དེ་ནི་དེ་ བས་ ལྷག་ པར་
འགྱུར། །གངྒའི་བྱེ་མའི་གྲངས་སྙེད་ཀྱི། །སངས་རྒྱས་ཞིང་རྣམས་མི་གང་གིས། །རིན་ཆེན་
དག་གིས་ཀུན་བཀང་སྟེ། །འཇིག་རྟེན་མགོན་ལ་ཕུལ་བ་བས། །གང་གིས་ཐལ་མོ་སྦྱར་བྱས་
ཏེ། །བྱང་ཆུབ་ཏུ་ནི་སེམས་བསྐྱེད་ན། །མཆོད་པ་འདི་ནི་ཁྱད་པར་འཕགས། །དེ་ལ་མཐའ་
ནི་མ་མཆིས་སོ། །ཞེས་གསུངས་སོ། །ཇོ་བོ་ཨ་ཏི་ཤ་ཆེན་པོས། །རྡོ་རྗེ་གདན་ལ་བསྐོར་བ་
མཛད་ཅིང་། ཇི་ལྟར་བྱས་ན་མྱུར་དུ་རྫོགས་པའི་བྱང་ཆུབ་ཐོབ་སྙམ་དུ་ཐུགས་བསམ་བཏང་
བས། སྐུ་གཟུགས་ཆུང་བ་རྣམས་བཞེངས་ནས། ཆེ་བ་རྣམས་ལ། མྱུར་དུ་འཚང་རྒྱ་བར་
འདོད་པས། གང་ལ་བསླབ་པར་བྱ་ཞེས་དྲིས་པ་ན། ཆེ་བ་རྣམས་ཀྱིས་བྱང་ཆུབ་ཀྱི་སེམས་ལ་
བསླབ་པར་བྱའོ་ཞེས་གསུངས་སོ། །ཡང་གྷན་དྷོ་ལིའི་སྟེང་ན། བུད་མེད་རྒན་པ་ཞིག་ལ་གཞོན་
པ་ཞིག་གིས་དྲིས་པས་ཀྱང་། སྔར་བཞིན་དུ་ལན་འཇལ་བ་གསན་པས། བྱང་ཆུབ་ཀྱི་སེམས་ལ་
ཐུག་ངེས་སེ་ཆེ་བར་སོང་ངོ་། །དེ་ལྟར་ན་ཐེག་པ་ཆེན་པོའི་མན་ངག་ཐམས་ཅད་ཀྱི་གནད་
247



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
tབསྡུས་པ། གྲུབ་ཐོབ་ཐམས་ཅད་ཀྱི་གཏེར་ཆེན་པོ། ཐེག་དམན་ལས་འབྱེད་པའི་ཐེག་ཆེན་གྱི་
ཁྱད་ཆོས། རྒྱལ་སྲས་རྣམས་སྤྱོད་པ་རླབས་པོ་ཆེ་ལ་བསྐུལ་བའི་རྟེན་དམ་པ་ནི། བྱང་ཆུབ་ཀྱི་
སེམས་སུ་ཤེས་པར་བྱས་ལ། དེ་སྒོམ་པ་ལ་སྤྲོ་ཤུགས་ཇི་འཕེལ་ཏུ་བཏང་སྟེ། དཔེར་ན་སྐོམ་
པས་ཆུའི་གཏམ་ཐོས་པ་ལྟར་བྱའོ། །དེ་ལྟར་ཡང་སྤྱོད་འཇུག་ལས། བསྐལ་པ་དུ་མར་རབ་
དགོངས་མཛད་པ་ཡི། །ཐུབ་དབང་རྣམས་ཀྱིས་འདི་ཉིད་ཕན་པར་གཟིགས། །ཤེས་སོ། །
གཉིས་པ། སེམས་བསྐྱེད་དངོས་འཕེལ་བའི་ཕྱིར་དུ་ལན་དྲུག་བསྐྱེད་པ་ལ། སྨོན་པ་སེམས་
བསྐྱེད་པ་མི་བཏང་བ་དང་། སྤེལ་བ་ལ་བསླབ་པ་གཉིས་སོ། །དང་པོ་ནི། དེ་ལྟར་སངས་རྒྱས་
དང་། བྱང་སེམས་དང་། བཤེས་གཉེན་དཔང་དུ་བྱས་ཏེ། དེ་དག་གི་སྤྱན་སྔར་སེམས་ཅན་
མ་བསྒྲལ་བ་རྣམས་བསྒྲལ་བ་སོགས་ཀྱི་དམ་བཅའ་བྱས་ནས། སེམས་ཅན་གྲངས་མང་བ་དང་།
བྱེད་པ་ངན་པ་དང་། དུས་རིང་བ་དང་། ཚོགས་གཉིས་མཐའ་ཡས་ཤིང་བྱ་དཀའ་བ་རྣམས་ལ་
སློབ་དགོས་པར་མཐོང་བས་ཞུམ་པའི་རྐྱེན་བྱས་ནས་སེམས་བསྐྱེད་པའི་ཁུར་བཞག་ན། སོ་
ཐར་གྱི་ཕམ་པ་ལས་ཀྱང་སྡིག་ཆེ་སྟེ། བསྡུད་པ་ལས། གལ་ཏེ་བསྐལ་པ་བྱེ་བར་དགེ་བའི་ལས་
ལམ་བཅུ། །སྤྱོད་ཀྱང་རང་རྒྱལ་དགྲ་བཅོམ་ཉིད་ལ་འདོད་བསྐྱེད་ན། །དེ་ཚེ་ཚུལ་ཁྲིམས་སྐྱོན་
བྱུང་ཚུལ་ཁྲིམས་ཉམས་པ་ཡིན། །སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི། །ཞེས་
དང༌། སྤྱོད་འཇུག་ལས། བླ་ན་མེད་པའི་བདེ་བ་ལ། །བསམ་པ་ཐག་པས་མགྲོན་གཉེར་
ནས། །འགྲོ་བ་ཐམས་ཅད་བསླུས་བྱས་ན། །བདེ་འགྲོ་ཅི་དགའ་འགྲོ་འགྱུར་རམ། །ཞེས་པའི་
ཉེས་དམིགས་དང་། ལོང་བས་ཕྱག་དར་ཕུང་པོ་ལས། །ཇི་ལྟར་རིན་ཆེན་རྙེད་པ་ལྟར། །དེ་
བཞིན་ཇི་ཞིག་ལྟར་བརྟེན་ནས། །བྱང་ཆུབ་སེམས་ནི་བདག་ལ་སྐྱེས། །ཞེས་པའི་ཕན་ཡོན་
དང་ཉེས་དམིགས་བསམས་ནས་རྣམ་པ་ཐམས་ཅད་དུ་སྨོན་སེམས་མི་གཏོང་བའི་ཞེ་དམ་དུས་
རྒྱུན་དུ་བྱའོ། །གཉིས་པ་སྤེལ་བ་ནི། །དེ་ལྟར་མ་བཏང་བ་ཙམ་གྱིས་མི་ཆོག་པས། ཉིན་
མཚན་དུས་དྲུག་ཏུ་འབད་པ་ཆེན་པོས་སྤེལ་བར་བྱ་སྟེ། སྔར་བཤད་པའི་ཆོ་ག་རྒྱས་པ་གྲུབ་ན་
ལེགས། མ་གྲུབ་ན་ཚོགས་ཞིང་གསལ་བཏབ་ལ་མཆོད་པ་ཕུལ་ནས། བྱམས་པ་དང་སྙིང་རྗེ་
སོགས་སྦྱངས་ཏེ་ལམ་དྲུག་ཏུ་བཟུང་བར་བྱའོ། །གསུམ་པ་སེམས་ཅན་བློས་མི་སྤོང་བ་ལ་བསླབ་
པ་ནི། ལམ་སྒྲོན་འགྲེལ་པ་ལས། དེ་ལྟར་སེམས་ཅན་རྗེས་སུ་བཟུང་བར་བྱ་ཞིང། མི་བཏང་
བས་བྱང་ཆུབ་ཀྱི་སེམས་ཀྱི་དམིགས་པ་དང་། དེའི་ཕན་ཡོན་དང་། དེ་བསྐྱེད་པའི་ཆོ་ག་དང་།བ
*
248



.:
༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ལཐུན་མོང་གི་སྤེལ་བ་དང་། མི་བརྗེད་པར་བྱ་བའི་ཕྱིར་བསྲུང་བ། ཞེས་པའི་སྐབས་སུ་བགྲང་
བྱུང་ལ་རྩ་བའི་དགོངས་པ་དང་ཡང་མི་འགའ་བར་སྣང་བས་དེ་ལ་བསླབ་བོ། །བློས་སྤངས་པའི་
ཚད་ནི། མི་འཐད་པ་བྱས་པ་ལ་སོགས་པའི་རྐྱེན་འགའ་ཞིག་ལ་བརྟེན་ནམ། ད་ནི་དུས་ནམ་
དུ་ཡང་འདིའི་དོན་མི་བྱའོ་སྙམ་པ་སྐྱེས་པའོ། །
བཞི་པ་ཚོགས་གཉིས་བསགས་པ་ལ་བསླབ་པ་ལ་གཉིས། ཚོགས་བསགས་པ་
དངོས་དང། སྐྱེ་བ་གཞན་དུ་དེ་དང་མི་འབྲལ་བ་ལ་བསླབ་པ་གཉིས། དང་པོ་ནི། སྨོན་
སེམས་ཆོ་གས་བཟུང་བ་ནས་ཞག་རེ་རེ་ཞིང་བྱང་ཆུབ་ཀྱི་སེམས་འཕེལ་བའི་རྒྱུར་དཀོན་མཆོག་
མཆོད་པ་ལ་སོགས་པའི་ཚོགས་གསོག་པ་ལ་འབད་པའོ། །འདི་གོང་མ་རྣམས་གསུང་བ་མ་
གཏོགས་ཁུངས་དག་པོ་ནི་མ་མཐོང་མོད། འོན་ཀྱང་ཕན་ཆེ་བར་སྣང་ངོ་། །གཉིས་པ་སྐྱེ་བ་
གཞན་དུ་དེ་དང་མི་འབྲལ་བ་ལ་བསླབ་པ་ལ་གསུམ། ཉམས་བྱེད་ནག་ཆོས་བཞི་སྤང་བ་དང་།
མི་ཉམས་པ་དཀར་ཆོས་བཞི་བསྟེན་པ་དང་། ཉམས་ན་ཕྱིར་བཅོས་པའི་ཚུལ་ལོ། །དང་པོ་ནི།
དཀོན་མཆོག་བརྩེགས་པའི་འོད་སྲུང་གི་ལེའུ་ལས། སྐྱེ་བ་གཞན་དུ་སེམས་བསྐྱེད་བརྗེད་པའམ་
མངོན་དུ་མི་འགྱུར་བ་ལ་ཆོས་བཞི་དང་། བྱང་ཆུབ་མ་ཐོབ་ཀྱི་བར་དུ། བར་མ་དོར་བྱང་ཆུབ་
ཀྱི་སེམས་མི་བརྗེད་པའམ། མངོན་དུ་འགྱུར་བ་ལ་ཆོས་བཞི་དང་ལྡན་པ་གསུངས་པ་དེ་སྨོན་
སེམས་ཀྱི་བསླབ་བྱར་མཛད་པའོ། །ནག་ཆོས་དང་པོ་ནི། བླ་མ་དང་མཁན་སློབ་སོགས་སྦྱིན་
གནས་ཀྱི་ཡུལ་དེ་དག་གང་རུང་ལ་རང་གི་ཤེས་བཞིན་དུ་བརྫུན་ཚིག་བརྗོད་དེ། དབུ་བསྐོར་
ཐབས་བྱས་པ་ཐམས་ཅད་དོ། །ནག་ཆོས་གཉིས་པ་ནི། གཞན་འགྱོད་པ་མེད་པ་ལ། འགྱོད་
པ་ཉེ་བར་བསྒྲུབས་པ་ལ་ཡང་གཉིས་ལས་ཡུལ་ནི། གང་ཟག་གཞན་དགེ་བ་བྱེད་པ་འགྱོད་པ་
དང་མི་ལྡན་པའོ། །དེ་ལ་བྱ་བ་ཞིག་བྱས་པ་ནི། འགྱོད་དུ་བཅུགས་པའི་བསམ་པས་འགྱོད་
པའི་གནས་མ་ཡིན་པ་ལ་འགྱོད་པ་བསྐྱེད་པའོ། །ཚངས་པ་མཚུངས་པར་སྤྱོད་པ་ཡང་དག་པའི་
བསླབ་པ་ལ་གནས་པ་རྣམས། གཡོ་སྒྱུས་བསླབ་ཚིགས་ལ་མགོ་རྨོངས་པར་བྱེད་པ་ལའང་
བཤད་དོ། །ནག་ཆོས་གསུམ་པ་ནི། ཐེག་པ་ཆེན་པོ་ལ་ཡང་དག་པར་ཞུགས་པའི་སེམས་ཅན་
རྣམས་ལ་ཀུན་སློང་འདོད་ཆགས་ཞེ་སྡང་གིས་ཀུན་ནས་བསླངས་ནས་མི་ཚངས་པར་
་་སྤྱོད་དོ་
ཞེས་སོགས་ཚུལ་མ་ཡིན་པའི་ཉེས་པ་དང་། ངན་སྨྲས་བརྗོད་པའོ། །འདི་ལ་དབྱེ་བ་མང་དུ་
ཡོད་ཀྱང་མ་བྲིས་སོ། །ནག་ཆོས་བཞི་པ། གཡོ་སྒྱུས་ཉེ་བར་སྤྱོད་པ་ལ། ཡུལ་ནི་སེམས་བ
+"
249



༄༅།།དཔལ་ལྡན་ས་སྐྱ་པའི་བ་།སུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
གཞན་གང་རུང་བའོ། ། གཡོ་སྒྱུ་ནི། ཐབས་ཀྱིས་རང་ལ་ཡོན་ཏན་ཡོད་པར་སྟོན་པ་དང་།
ཐབས་སྣ་ཚོགས་ཀྱིས་གཞན་གྱི་མགོ་སྐོར་བ་དང་། བྲེ་སྲང་ལ་གཡོ་སྒྱུ་བྱེད་པ་སོགས་སོ། །དེ་ལ་
གཡོ་ནི། རང་གི་ཉེས་པ་མི་མངོན་པར་སྦེད་པ་དང༌། སྒྱུ་ནི་ཡོན་ཏན་མེད་བཞིན་དུ་ཡོད་པ་
ལྟར་བྱེད་པའོ། །གཉིས་པ་དཀར་ཆོས་བསྟེན་པ་ལ། དཀར་ཆོས་དང་པོའི་ཡུལ་ནི། སེམས་
ཅན་ཡིན་ནོ་ཅོག་ཅེས་གསུངས་ཏེ། སེམས་ཅན་ཐམས་ཅད་ལ་སྲོག་གམ། ཐ་ན་བཞད་གད་ཀྱི་
ཕྱིར་ཡང་བརྫུན་སྨྲ་བ་སྤོང་བ་སྟེ། དེ་ལྟར་ན་རང་གི་མཁན་སློབ་སོགས་ཡུལ་ཁྱད་པར་ཅན་ལ་
བརྫུན་གྱིས་མགོ་སྐོར་བ་མི་འབྱུང་ངོ་། །དཀར་ཆོས་གཉིས་པའི་ཡུལ་ནི་སེམས་ཅན་ཐམས་ཅད་
དོ། །བྱ་བ་ནི། དེ་ལ་གཡོ་སྒྱུ་མེད་པར་ལྷག་པའི་བསམ་པ་གནས་པ་སྟེ། བསམ་པ་དྲང་པོས་
གནས་པའོ། །འདི་ནི་ནག་ཆོས་བཞི་པའི་གཉེན་པོའོ། །དཀར་ཆོས་གསུམ་པའི་ཡུལ་ནི་བྱང་
སེམས་ཐམས་ཅད་དོ། །བྱ་བ་ནི། སྟོན་པ་འདྲ་བའི་དེ་དག་གི་དོན་གནས་ཀྱི་བསྔགས་པ་
ཕྱོགས་བཞིར་བརྗོད་པའོ། །འོ་སྐོལ་དགེ་བ་འདྲ་བ་ཀླད་ཀྲུད་བྱས་ཀྱང་འཕེལ་རྟགས་མེད་པར་
ཟད་རྟགས་མང་བ་དེ་བྱང་སེམས་དང་གྲོགས་ལ་ཞེ་སྡང་དང་བརྙས་པ་བྱས་ཤིང་རྨ་ཕྱུང་བས་
ཟད། དེས་ན་འདི་དང་བྱང་སེམས་ལ་རྨ་འབྱིན་པ་སྤོང་བ་གཉིས་ཐུབ་ན། བསླབ་བཏུས་ནས་
གང་ཟག་ལ་བརྟེན་པའི་གནོད་འགྱུར་གསུངས་པ་ཐམས་ཅད་མི་འོང་གསུང་སྟེ། བྱང་སེམས་
གང་ན་ཡོད་མི་ཤེས་པས། འོད་སྲུང་གིས་ཞུས་པ་ལྟར་སེམས་ཅན་ཀུན་ལ་སྟོན་པའི་འདུ་ཤེས་
བསྐྱེད་ནས་དག་སྣང་སྦྱོང་བའི་དབང་དུ་མཛད་པ་ཡིན་ནོ། །འདི་ནི་ནག་ཆོས་གསུམ་པའི་
གཉེན་པོའོ། །དཀར་ཆོས་བཞི་པའི་ཡུལ་ནི། རང་གིས་སྨིན་པར་བྱེད་པའི་སེམས་ཅན་ནོ། །
དེ་ལ་བྱ་བ་ནི་ཉི་ཚེ་བའི་ཐེག་པ་མི་འདོད་པར་རྫོགས་པའི་བྱང་ཆུབ་འཛིན་དུ་འཇུག་པའོ། །
འདིས་ནག་ཆོས་བཞི་པ་སྤོང་སྟེ། སེང་གེས་ཞུས་པ་ལས། སྐྱེ་བ་ཀུན་ཏུ་བྱང་ཆུབ་སེམས། །རྨི་
ལམ་ན་ཡང་སེམས་འདི་ནི། །འདོར་མི་འགྱུར་ན་མ་ཉལ་ཚེ། །སྨོས་ཅི་འཚལ་བར་གང་གིས་
འགྱུར། །བཀའ་སྩལ་པ། གྲོང་ངམ་གྲོང་ཁྱེར་
རྣམས་སུ་འམ། །གང་དུ་གནས་པའི་ཡུལ་
རྣམས་སུ། །བྱང་ཆུབ་ལ་ནི་ཡང་དག་འཛུད། །དེས་ན་སེམས་འདོར་མི་འགྱུར་རོ། །ཞེས་
སོགས་ཀྱིས་གསལ་བར་བསྟན་ཏོ། །ས བ
གསུམ་པ་ཉམས་ན་ཕྱིར་བཅོས་པའི་ཚུལ་ལ། ནག་ཆོས་བཞི་དང་། སེམས་ཅན་བློས་
སྤོང་དང་ལྔ་འམ། ངས་སངས་རྒྱུ་སྒྲུབ་པར་མི་ནུས་སྙམ་ནས་སེམས་བསྐྱེད་དོར་བ་དང་དྲུག་ལ་
250



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ཐུན་ཚོད་འདས་ན་སྨོན་སེམས་གཏོང་ལ། ཐུན་ཚོད་ཀྱི་ནང་དུ་འགྱོད་པས་སློབ་པ་འདི་ན་ཚིག་
ཁ་ཤས་མི་གསལ་ཞིང་། ལན་དྲུག་ལེན་པ་དང་། ཚོགས་གཉིས་ལ་སློབ་པ་ཉམས་ནའང་།
ཉམས་པ་ཙམ་གྱི་རྒྱུ་ཡིན་པས་གཏོང་རྒྱུ་བྱུང་ན་སྨོན་སེམས་ལེན་པའི་ཆོ་ག་སྐྱོར་ལ། ཉམས་རྒྱུ་
ཙམ་ལ་ནི་ཆོ་ག་བསྐྱར་མི་དགོས་བཤགས་པས་ཆོག་གོ་ཞེས་དེ་སྐད་མང་པོ་གསུངས་སོ། །དེ་ལ་
ངས་སངས་རྒྱས་སྒྲུབ་པར་མི་ནུས་སོ་སྙམ་ནས་སེམས་བསྐྱེད་དེ་བཞག་ན་དེ་མ་ཐག་གཏོང་གི །
ཐུན་ཚོད་ལ་ལྟོས་ནས་གཏན་ནས་མི་དགོས་པ་རྣམ་པ་ཐམས་ཅད་དུ་མི་འཐད་དོ། །ནག་པོའི་
ཆོས་བཞི་ནི། ཚེ་འདིར་སེམས་བསྐྱེད་དེ་གཏོང་བའི་རྒྱུ་མ་ཡིན་གྱི། སྐྱེ་བ་གཞན་དུ་སེམས་
བསྐྱེད་དེ་མངོན་དུ་མི་འགྱུར་བའི་རྒྱུ་ཡིན་པས་ཚེ་འདིར་འགོག་པ་ཡིན་ཏེ། ལམ་སྒྲོན་ལས།
འདི་ནི་སྐྱེ་བ་གཞན་དུའང་དྲན་དོན་དུ། །ཇི་སྐད་བཤད་པའི་བསླབ་པ་ཡོངས་སུ་བསྲུང་། །
ཞེས་སོ། །འོན་ཀྱང་ཉིན་ལན་གསུམ་མཚན་ལན་གསུམ་དུ་བཤགས་བསྡམ་དང་སེམས་བསྐྱེད་
པ་ནི། སྨོན་པའི་བསླབ་བྱ་དང་ཕྱིར་བཅོས་ཐུན་མོང་མ་ཡིན་པ་ཡིན་ནོ། །གཉིས་པ་སྤྱོད་པ་སྤྱི་
ལ་སློབ་པའི་ཚུལ་ལ་གཉིས། ཐེག་ཆེན་སྤྱི་ལ་སློབ་ཚུལ་དང་། ཁྱད་པར་རྡོ་རྗེ་ཐེག་པ་ལ་སློབ་
ཚུལ་ལོ། །དང་པོ་ལ་གཉིས་ཉེས་སྤྱོད་སྡོམ་ཚུལ་དང་། ཕ་རོལ་ཏུ་ཕྱིན་པ་ལ་སློབ་ཚུལ་ལོ། །
དང་པོ་ལ་རྩ་ལྟུང་བསྲུང་ཚུལ་རྣམས་ངོས་འཛིན་ཚུལ་དང་། ཞར་ལ་རྣམ་གྲངས་གཞན་བསྟན་
པ་དང་གཉིས་སོ། །དང་པོ་ལ་ལྟུང་བས་མི་གོས་པའི་རྒྱུ་ལ་བསླབ་པ་དང་། དབང་པོ་རྣོ་བརྟུལ་
གྱི་རིམ་པ་བསྟན་པ་དང་། བསྲུང་ཚུལ་དངོས་བསྟན་པ་དང་གསུམ་མོ། །དང་པོ་ལ་འགལ་
རྐྱེན་སྤང་བ་དང་། མཐུན་རྐྱེན་སྒྲུབ་པ་གཉིས་སོ། །དང་པོ་ནི། ལྟ་བའི་སྐྱོན། ཐོས་པ་ལ་མི་
མོས། བསམ་པ་ལ་
ལ་གཡེལ། སྒོམ་པ་ལ་ལྷོད་དང་གསུམ་མོ། ། སྤྱོད་པའི་སྐྱོན་ལེ་ལོ་ཆེ་བ།
གཞན་མ་དད་པ་ལ་སྦྱོར་བ། ཀུན་སློང་སྙིང་རྗེ་མེད་པ། བྱེད་ལས་ཕྱིན་ཅི་ལོག་ཏུ་སྒྲུབ་པས་ཏེ།
རང་བཞིན་གྱི་སྤྱོད་པ་ཉམས་པའི་རྒྱུ་བདུན་སྤོང་བའོ། །
གཉིས་པ་མཐུན་རྐྱེན་སྒྲུབ་པ་ལ་གཉིས། མ་ཉམས་པའི་རྒྱུ་དང་འཕེལ་བའི་རྐྱེན་ལས་
བསླབ་པའོ། །དང་པོར་ཚེ་འདིར་མི་ཉམས་པའི་རྒྱུ། སེམས་བསྐྱེད་སྐྱེས་པའི་ཕན་ཡོད། མ་
སྐྱེས་པའི་ཉེས་དམིགས། རྙེད་དཀའ་དྲན་པ་སྟེ་གསུམ། ཕྱི་མར་མི་ཉམས་པའི་རྒྱུ་ཡན་ལག་
བདུན་པ་དུས་གསུམ་དུ་བྱེད་པ། རྒྱལ་བ་སྲས་དང་བཅས་པ་ལ་གསོལ་བ་འདེབས་པ། སྲོག་གི་
ཕྱིར་ཡང་བརྫུན་མི་སྨྲ་བ། གདུལ་བྱ་ཐེག་ཆེན་ལ་སྦྱོར་བ། བདུད་ཀྱི་ལས་ཤེས་ནས་སྤོང་བ་སྟེ་4
251



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
༔ཕྱིན་ཅི་མ་ལོག་པའི་ཐབས་ལྔ། འདི་ཕྱི་ཐམས་ཅད་དུ་མི་ཉམས་པའི་རྒྱུ། བསྒྲུབབྱ་སེམས་ཅན་
ཐམས་ཅད་ལ་རང་བས་གཅེས་པ། སྒྲུབ་བྱེད་ཆོས་ལ་ནོར་བས་གཅེས་པ། གཙོ་བོ་བྱང་སེམས་
ལ་སྙིང་བས་གཅེས་པ། སྟོན་མཁན་དགེ་བའི་བཤེས་གཉེན་ལ་ཕ་མ་བས་གཅེས་པ། འབྱུང་
འགྱུར་གྱི་སངས་རྒྱས་ལ་ལོངས་སྤྱོད་པས་གཅེས་པ་སྟེ། གཅེས་པ་ལྔ་ལ་བསླབ་པར་བྱའོ། །
གཉིས་པ་འཕེལ་བའི་རྐྱེན་ལ་བསླབ་པ་ནི། འདུས་བྱས་ཀྱི་གཡོ་བ་དྲན་པ་དང་། སྡུག་བསྔལ་གྱི་
མཐའ་དྲན་པ་དང་། ཆོས་ཀྱི་ཕན་ཡོན་དྲན་པ་དང་། སྟོན་པའི་ཆེ་བ་དྲན་པ་དང་། བྱང་
སེམས་ཀྱི་ཕན་ཡོན་དྲན་པ་དང་། ཤེས་བཞིན་གྱི་མིག་གིས་བལྟ་བ་དང་། བརྩོན་འགྲུས་ཀྱི་རྟ་
མཆོག་གིས་འགྲོ་བ་དང་། ངེས་འབྱུང་གི་ལྕག་གིས་བསྣུན་པ་དང་། ཐར་པའི་གྲོང་ཁྱེར་ཡིད་ལ་
བྱ་བ་རྣམས་ལ་བསླབ་པར་བྱའོ། །མདོར་ན་བག་ཡོད་དང་ཤེས་བཞིན་བསྲུང་བའི་ལེའུ་ལས་ཇི་
སྐད་བཤད་པ་ལྟར་བག་ཡོད་པ་དང་། དྲན་པ་དང་། ཤེས་བཞིན་མི་ཉམས་པར་བསྐྱེད་དེ།
འཆད་པར་འགྱུར་བའི་རྩ་བ་དང་ཡན་ལག་གི་ལྟུང་བ་ཐམས་ཅད་ཀྱིས་མ་གོས་པར་བྱས་ལ།
དེའི་གཙོ་བོ་ནི། ཉིན་མཚན་དུས་དྲུག་ཏུ་རྒྱུན་བཤགས་བྱ་ཞིང་། འཇུག་པ་བྱང་ཆུབ་ཀྱི་སེམས་
འཕེལ་བའི་ཕྱིར་དུ། བྱང་ཆུབ་སྙིང་པོར་མཆིས་ཀྱི་བར། །ཞེས་སོགས། འཇུག་པ་བྱང་ཆུབ་ཀྱི་
།
སེམས་བསྐྱེད་པའི་ཆོ་ག་མདོར་བསྡུས་ལན་གསུམ་བྱའོ། །ཡང་ན་མཚན་མོའི་གཉིད་ཐམས་
ཅད་ཐབས་དང་ཤེས་རབ་གང་ཡང་རུང་བའི་དགེ་བའི་གཉིད་དུ་བཏིང་ནས། ཉིན་བར་ལ་ཆ་
དྲུག་ཏུ་བགོས་ཏེ་སེམས་བསྐྱེད་ཀྱི་ཆོ་ག་མདོར་བསྡུས་སྦྱོར་དངོས་མཇུག་གསུམ་ཚང་བ་བྱས་
པས་དབང་པོ་འབྲིང་པོའི་རྩ་ལྟུང་ཐམས་ཅད་ཁེགས་པར་འགྱུར་རོ། །དེ་ལྟར་དུ་བྱས་ཏེ། དང་
པོར་ལྟུང་བས་མ་གོས་པའི་རྒྱུ་ལ་འབད་པར་བྱའོ། །
གཉིས་པ་དབང་པོ་རྣོ་བརྟུལ་གྱི་རིམ་པ་ལ། བསླབ་བཏུས་ནས་བཤད་པའི་རྩ་ལྟུང་བཅུ་
བཞི་ནི་དབང་པོ་རྣོན་པོའི་ཐུན་མོང་མ་ཡིན་པའི་རྩ་ལྟུང་ཡིན་ཏེ། སྔར་བཤད་པ་ལྟར་སྡོམ་པ་
ཡང་དབང་པོ་རྣོན་པོ་ཁོ་ནའི་ཡིན་པའི་ཕྱིར་དང་། འདིའི་ལྟུང་བ་ནི་བྱང་སའི་གཞི་ལས།
གྲངས་མང་ཞིང་བསྲུང་དཀའ་བར་མཐོང་བས་འདི་རྣམས་དེ་དག་གི་ནང་དུ་ཡིན་པའི་ཚུལ་གྱིས་
མི་འདུ་བའི་ཕྱིར་དང་། འདུ་བར་འདོད་པ་ཡང་འོག་ནས་འགོག་པའི་ཕྱིར་དང་། ཉམས་པ་
ཕྱིར་བཅོས་ཀྱང་འདིར་ནི་རྨི་ལམ་དུ། ནམ་སྙིང་གི་དྲུང་དུ་བཤགས་པ་ལ་སོགས་པའི་སྡིག་པ་
དག་པའི་མཚན་མ་ནམ་མཐོང་གི་བར་སྟོབས་བཞིའི་བཤགས་པ་བྱས་ནས། སླར་ལེན་པར་༔
mo
252



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
tབཞེད་པའི་ཕྱིར་དང་། བྱང་སར་ནི་དེ་ལྟར་བྱེད་དགོས་པའི་རྒྱུ་མཚན་མེད་ཀྱི། ཆོ་ག་བཞིན་
ལེན་པར་བཞེད་པའི་ཕྱིར་རོ། །དེས་ན་བྱང་སར་བཤད་པའི་རྩ་ལྟུང་བཞི་ནི། དབང་པོ་འབྲིང་
པོའི་རྩ་ལྟུང་ཡིན་ཏེ། རྩ་ལྟུང་བཅུ་བཞི་ལས་བསྲུང་སླ་བ་ལ་སོགས་པ་དང་། བསླབ་བཏུས་ཀྱི་རྩ་
ལྟུང་བཞི་ལས་བསྲུང་དཀར་བའི་ཕྱིར་ཏེ། རྙེད་བཀུར་ལ་ཆགས་པའི་བདག་བསྟོད་གཞན་སྨོད་
ནི་འདིའི་རྩ་ལྟུང་ལ་མི་བགྲང་བའི་ཕྱིར་རོ། །དེས་ན་འདིའི་རྩ་ལྟུང་བཞི་ནི་དབང་པོ་བརྟུལ་པོའི་
རྩ་ལྟུང་ཡིན་པར་དོན་གྱིས་ཐོབ་པའི་ཕྱིར་རོ། །འདི་དང་བྱང་སའི་རྩ་ལྟུང་བཞི་པོ་དོན་གཅིག་
པར་འདོད་པ་རྣམས་ནི་མ་བརྟགས་པ་ཡིན་ནོ། །འོ་ན་བསླབ་བཏུས་སུ་རྩ་ལྟུང་བཅུ་བཞི་དང་།
བཞི་འཆད་པའི་མཚམས་སྦྱོར་དུ་རྩ་བའི་ལྟུང་བ་འདི་རྣམས་བདེ་བླག་ཏུ་བཟུང་བ་དང་།
གཅིག་གི་འདོད་པ་ལྟར་བསྡུ་བའི་ཚིག་ལེའུར་བྱས་པ་ཞེས་བཤད་པ་རྩ་ལྟུང་བཅུ་བཞི་དང་བཞི་
དོན་གཅིག་ཏུ་བསྡུད་པར་གསལ་བ་མ་ཡིན་ནམ་ཞེ་ན། དེ་ནི་མ་ཡིན་ཏེ། དེ་གཉིས་དོན་
གཅིག་ཏུ་བསྡུད་པའི་རྒྱུ་མཚན་གཞན་ཡང་མེད་པའི་ཕྱིར་དང་། འཇིགས་མེད་ཀྱིས་བཞིར་
བསྡུས་པའི་ཚུལ་ནི་ཁྱེད་རང་གིས་བཀག་པའི་ཕྱིར་དང་། བཅུ་བཞི་པོ་གཞན་བཞིར་ཡིན་ཚུལ་
གྱིས་འདུ་བའི་རྒྱུ་མཚན་གཞན་ཡང་མེད་པའི་ཕྱིར་རོ། །
གཉིས་པ་བསྲུང་ཚུལ་དངོས་བསྟན་པ་ལ་གཉིས། བསླབ་བཏུས་དང་བྱང་ས་ནས་
བཤད་པ་གཉིས་སོ། །དང་པོ་ལ་རྩ་བ་དང་ཡན་ལག་གི་བསྲུང་ཚུལ་གཉིས་སོ། །དང་པོ་ལ་རྒྱུ་
དང་། ངོ་བོ་དང་། ཉེས་དམིགས་དང་། ཕྱིར་འཆོས་ཚུལ་ལོ། །དང་པོ་རྒྱུ་ནི། བྱང་ཆུབ་
སེམས་དཔའི་སྡོམ་པ་ལ་གནས་པ། ཤེས་པ་རང་བཞིན་དུ་གནས་པས། མི་དགེ་བའི་སེམས་
ཀྱིས་ཀུན་ནས་བསླངས་ནས་དཀོར་འཕྲོག་པ་ལ་སོགས་པ་སྟེ། རྩ་ལྟུང་དུ་འགྱུར་བ་ལ་སྔོན་
བསྐྱེད་པའི་དགེ་བའི་རྩ་བ་ཐམས་ཅད་ཐལ་བར་རློག་དགོས་པའི་ཕྱིར་དང། རྣམ་སྨིན་སེམས་
ཅན་དམྱལ་བ་ཆེན་པོ་སྟེར་བའི་རྒྱུ་ཡིན་དགོས་པའི་ཕྱིར་དང་། སྡིག་པའི་སེམས་ཀྱི་དབང་མ་
ཡིན་པས་དེ་ལྟ་མི་སྲིད་པའི་ཕྱིར་རོ། །དེ་ལྟར་ཡང་། མདོ་ལས། རྩ་བའི་ལྟུང་བ་འདིའི་དབང་
གིས་སྔོན་བསྐྱེད་པའི་དགེ་བའི་རྩ་བ་ཐམས་ཅད་ཐལ་བར་རློག་སྟེ། ཞེས་པ་དང་། བསླབ་
བཏུས་ལས་ཀྱང་། སེམས་ཅན་དམྱལ་བ་ཆེན་པོའི་རྒྱུ། ཞེས་བཞེད་པའི་ཕྱིར་རོ། །འོ་ན་བྱང་
སར་བཤད་པའི་བསླབ་པས་བྱང་ཆུབ་སེམས་དཔའི་བསླབ་པ་ཐམས་ཅད་མ་བསྡུས་པར་འགྱུར་
རོ་ཞེ་ན། སྐྱོན་མེད་དེ། འདི་ལས་རྩ་བའི་ལྟུང་བ་བཤད་པ་རྣམས་དེར་ཡན་ལག་གི་ལྟུང་བར་ གསན།གྱི
253



ཙ༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
Iའགྱུར་བའི་ཕྱིར་རོ། །གཉིས་པ་ངོ་བོ་ནི། བསླབ་བཏུས་ལས། དཀོན་མཆོག་གསུམ་གྱི་དཀོར་
འཕྲོག་པ། ཕས་ཕམ་པ་ཡི་ལྟུང་བར་འདོད། །དམ་པའི་ཆོས་ནི་སྤོང་བྱེད་པ། །གཉིས་པ་ཡིན་
པར་རྒྱལ་བས་གསུངས། །ཚུལ་ཁྲིམས་འཆལ་བའི་དགེ་སློང་ལ། །ངུར་སྨྲིག་འཕྲོག་དང་བརྡེག་
པ་དང་། །བཙོན་རར་འཇུག་པར་བྱེད་པ་དང་། །རབ་ཏུ་བྱུང་ལས་འབེབས་པ་དང་། །སྲོག་
བྲལ་བྱེད་པ་གསུམ་པ་ཡིན། །མཚམས་མེད་ལྔ་པོ་བྱེད་པ་དང་། །ལོག་པར་ལྟ་བ་འཛིན་འཇུག་
དང་། །གྲོང་ལ་སོགས་པ་འཇིག་པ་ཡང་། །རྩ་བའི་ལྟུང་བར་རྒྱལ་བས་གསུངས། །བློ་སྦྱངས་
མ་བྱས་སེམས་ཅན་ལ། །སྟོང་པ་ཉིད་ནི་བརྗོད་པ་དང་། ། སངས་རྒྱས་ཉིད་ལ་ཞུགས་པ་
དག །རྫོགས་པའི་བྱང་ཆུབ་ལས་བཟློག་དང་། །སོ་སོར་ཐར་པ་ཡོངས་སྤངས་ཏེ། །ཐེག་པ་ཆེ་
ལ་སྦྱོར་བ་དང་། །སློབ་པའི་ཐེག་པས་ཆགས་ལ་སོགས། ། སྤོང་བར་འགྱུར་བ་མིན་ཞེས་
འཛིན། །ཕ་རོལ་དག་ཀྱང་འཛིན་འཇུག་དང་། །རང་གི་ཡོན་ཏན་བརྗོད་པ་དང་། །རྙེད་པ་
དག་དང་བཀུར་བསྟི་དང་། །ཚིགས་བཅད་རྒྱུ་ཡིས་གཞན་སྨོད་དང་། །བདག་ནི་ཟབ་མོ་
བཟོད་པའོ་ཞེས། །ལོག་པ་ཉིད་ནི་སྨྲ་བ་དང་། །དགེ་སྦྱོང་ཆད་པས་གཅོད་འཇུག་དང་། །
དཀོན་མཆོག་གསུམ་གྱི་སྦྱིན་བྱེད་དང་། །སྦྱིན་པ་ལེན་པར་བྱེད་པ་དང་། །ཞི་གནས་འདོར་
བར་བྱེད་པ་དང་། ། ཡང་དག་འཇོག་ གི་ ལོངས་སྤྱོད་རྣམས། ། ཁ་ཏོན་བྱེད་ལ་སྦྱིན་པ་
རྣམས། །འདི་དག་རྩ་བའི་ལྟུང་བ་སྟེ། །སེམས་ཅན་དམྱལ་བ་ཆེན་པོའི་རྒྱུ། །ཞེས་པ་རྣམས་
ཀྱི་དོན་བསྡུ་ན་གསུམ་སྟེ། རྒྱལ་པོ་དང་། བློན་པོ་དང་། ལས་དང་པོ་པའི་ལྟུང་བའོ། །དང་པོ་
རྒྱལ་པོ་ལ་ལྔ་ལས། དང་པོ་ནི། མདོ་ལས། མཆོད་རྟེན་དང་དགེ་འདུན་ཉིད་ད་ལྟ་རྫས་
བདག་ཏུ་རྣམ་པ་གསལ་བས་མཚོན་ནས་གསུངས་ཏེ། དོན་ལ་སངས་རྒྱས་དཀོན་མཆོག་དང་།
ཆོས་དཀོན་མཆོག་དངོས་སོ། །འདི་དག་ཆོས་སྐུའི་མཚོན་བྱེད་མཆོད་རྟེན་དང་། གཟུགས་
སྐུའི་མཚོན་བྱེད་སྐུ་གཟུགས་དང་། ཆོས་ཀྱི་མཚོན་བྱེད་གླེགས་བམ་མམ། དགེ་འདུན་རིས་སུ་
ཆད་པའི་མ་ཆད་པ་ལ་བསྔོས་ཤིང་འདུ་བའི་རྫས། ཞིང་ལ་སོགས་པ་གང་ཡང་རུང་བ་རིན་ཐང་
མ་ཚང་ཡང་ཀུན་སློང་དྲག་པོས་འཕྲོག་པའམ། རྐུ་བས་རང་གིས་མ་བྱིན་པ་བླངས་སམ།
གཞན་ལེན་དུ་བཅུག་ཀྱང་ཕ་རོལ་པོ་ལྟུང་བས་བདག་ཕམ་པར་བྱེད་པས་ན་ཕས་ཕམ་མོ། །
དགེ་འདུན་ལ་རྐུ་ན་རང་དེའི་ནང་དུ་བགྲང་བས་དགེ་འདུན་དུ་བྱས་ན་ཕམ་པར་མི་འགྱུར་
།གཉིས་པ་ནི། །མདོ་ལས། ཐེག་པ་གསུམ་གྱི་ངེས་པར་འབྱུང་བ་ཞེས་བཤད་པས། ལུང་AM
.:
254



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
1གི་ཆོས་སྡེ་སྣོད་གསུམ་གང་ཡང་རུང་བ་བཀའ་མ་ཡིན་ནོ་ཞེས་སམ། མི་བདེན་ནོ་ཞེས་རང་གིས་
སྤོང་ངམ་གཞན་སྤོང་དུ་བཅུག་ནའོ། ། གསུམ་པ་ནི། མདོ་ལས་གསུངས་པ་ལྟར། ཚུལ་
ཁྲིམས་འཆལ་མ་འཆལ་གྱི་དགེ་སློང་ངམ། བསླབ་པ་བཟུང་མ་བཟུང་གི་རབ་བྱུང་གང་ཡིན་ཀྱང་
དེའི་ངུར་སྨྲིག་འཕྲོག་གམ། བརྡེག་གམ་བཙོན་རར་འཇུག་གམ་གསོད་དམ། རབ་བྱུང་ལས་
འབེབས་པར་བྱེད་པ་སྟེ། དགེ་འདུན་གྱི་ངུར་སྨྲིག་འཕྲོག་པ་ནི་རྩ་ལྟུང་དང་པོ་ཡིན་པས་འདིར་
དགེ་སློང་ཞེས་གསུངས་སོ། །བཞི་པ་ནི། མདོ་ལས། མཚམས་མེད་པའི་ལས་ལྔ་པོ་འདི་དག་
ལས་གང་ཡང་རུང་བ་བྱེད་པ་ཞེས་གསུངས་པ་ལྟར་ཏེ། འོན་ཀྱང་འདིར་མཚམས་མེད་ཀྱི་རྩ་
ལྟུང་ཞེས་གཅིག་ཏུ་བགྲང་ངོ་། །ལྔ་པ་ནི། ལས་རྒྱུ་འབྲས་ལོག་པར་ལྟ་བ་འདི་སྐྱེས་ཙམ་གྱིས་
དགེ་རྩ་གཅོད་པས་སོ། །མདོ་ལས་མི་དགེ་བ་བཅུ་ལ་རང་གནས་ཤིང་གཞན་འགོད་པ་ནི་ཁྱད་
པར་བརྗོད་པ་ཙམ་ཡིན་གྱི། ངེས་པར་ཡན་ལག་ཏུ་དགོས་པ་མ་ཡིན་ནོ། །གཉིས་པ་བློན་པོའི་
ལྟུང་བ་ནི། འདི་ཡང་ཞེས། ནང་ཕན་ཚུན་བསྡུད་པའི་ཚིག་ཕྲད་ཁྱད་པར་དུ་འབྱུང་བས།
གྲོང་ངམ། གྲོང་ཁྱེར་རམ། ཡུལ་འཁོར་རམ། ལྗོངས་འཇོམས་པར་བྱེད་པ་སྟེ། སྔར་ལྟར་
འདིར་གྲངས་གཅིག་ཏུ་བགྲང་ངོ་། །འདི་བསླབ་བཏུས་ལས་བློན་པོ་གསལ་བར་མ་བཤད་ཀྱང་།
མདོ་ལས་བློན་པོའི་ལྟུང་བར་བཤད་དོ། །
གསུམ་པ་ལས་དང་པོ་པའི་རྩ་ལྟུང་བརྒྱད་ལས། དང་པོ་ནི། མདོ་ལས་ཟབ་མོ་སྐལ་བ་
མ་སྦྱངས་ཀྱི་སེམས་ཅན་ལ་སྟོང་པ་ཟབ་མོ་གསལ་བར་བརྗོད་པས་སྐྲག་ནས། ཐེག་ཆེན་སེམ་
བསྐྱེད་ལས་ལོག་སྟེ། ཉན་རང་དུ་སྨོན་པར་བྱའོ་ཞེས་པ་ལྟར་རོ། །གཉིས་པ་ནི། སངས་རྒྱས་
ཀྱི་ལམ་ལ་ཞུགས་པ་ལ་ཞུགས་པར་ཤེས་བཞིན་དུ་ཁྱོད་ཀྱིས་ཕྱིན་དྲུག་ལ་སྤྱད་པ་དང་། སངས་
རྒྱས་པར་མི་ནུས་ཀྱི། ཉན་ཐོས་སམ། རང་སངས་རྒྱས་སུ་སེམས་སྐྱེད་ཅིག་ཅེས་རྫོགས་པའི་
བྱང་ཆུབ་ལས་ཟློག་པར་བྱེད་པ་མདོ་ལས་གསུངས་པ་ལྟར་ཏེ། བྱང་ཆུབ་ལས་ལོག་དགོས་པར་
ཁ་ཅིག་འཆད་ཀྱང་ཤེས་ཁྱེད་མེད་དོ། །འདི་ཕལ་ཆེར་རང་ཉིད་རྫོགས་བྱང་ལ་ཡིད་མ་ཆེས་པར་
སྨྲ་བ་ཡིན་པས། དོན་གྱི་སྨོན་སེམས་བཏང་བ་ཡང་ཡིན་ནོ། །གསུམ་པ་ནི་ཉན་ཐོས་ཀྱི་རིགས་
ཅན་སོ་སོ་ཐར་པ་ལ་སློབ་པ་དག་ལ་དགོས་པ་ཁྱད་པར་ཅན་མེད་པར་སོ་སོ་ཐར་པས་ཅི་ཞིག་བྱ་
ཞེས་སྤངས་ཏེ། ཁྱོད་ཐེག་ཆེན་དུ་སེམས་བསྐྱེད་ལ་ཐེག་ཆེན་ལྷོགས་ཤིག་དེས་ཉེས་བྱས་ཐམས་
ཅད་འདག་གོ །ཞེས་ཐེག་ཆེན་ལ་སྦྱོར་བར་མདོ་ལས་གསུངས་པ་ལྟར་རོ། །ཐེག་ཆེན་གྱི་
255



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
རིགས་ཅན་ཉན་ཐོས་ཀྱི་ཐེག་པ་ལ་སློབ་པ་ལ་ནི། རྐྱེན་དེས་རྫོགས་བྱང་དུ་སེམས་བསྐྱེད་པར་
བྱེད་ན། ཕན་ཡོན་ཚད་མེད་པ་ཐོབ་པར་འགྱུར་བ་ཡིན་ནོ། །བཞི་པ་ནི། སློབ་མ་ཉན་ཐོས་ཀྱི་
ཐེག་པ་ལ་བརྟེན་ནས། འདོད་ཆགས་སོགས་སྤོང་བར་འགྱུར་བ་མ་ཡིན་ཞེས། ཉན་ཐོས་ལ་
ཐར་ལམ་མེད་པར་རང་ཉིད་འཛིན་ཅིང་། དགོས་པ་ཁྱད་པར་ཅན་མེད་པར་གཞན་ཡང་འཛིན་
དུ་འཇུག་པའོ། །འདིར་འཛིན་དུ་འཇུག་པ་ཡན་ལག་ཏུ་དགོས་ཏེ། མདོ་ལས། དེ་ལྟར་
གཞན་ལ་སྨྲ་ལ་ཡན་ལག་དང་པོ་ཡང་གཞན་ལ་སྨྲ་བའི་ཡན་ལག་ཏུ་གསུངས་ལ། གཞན་ལ་སྨྲ་
བ་ནི་གཞན་ཡང་རྗེས་སུ་འཇུག་པ་ཉིད་ཡིན་ཏེ། དེ་ལྟར། བློ་སྦྱངས་མ་བྱས་ཤེས་སོགས་ལྟུང་
བ་བཞི་ནི། རྟོགས་པའི་ཆོས་ཀྱིས་བསྡུས་པའི་དོན་ཐེག་པ་གསུམ་གྱི་རིགས་ཅན་སྤོང་བར་བྱེད་
པའོ། །ལྔ་པ་ནི། རྙེད་བཀུར་གྱི་ཕྱིར་རྙེད་བཀུར་ཅན་གཞན་དང་གཞན་ལ་འདུད་པ་ལ་ཕྲག་
དོག་གི་དབང་གིས། བདག་ནི་རྙེད་བཀུར་སོགས་ལ་མི་བལྟ་བའི་ཐེག་ཆེན་པ་ཡིན་གྱི། ཞེས་
རང་ལ་མི་ཆོས་བླ་མའི་ཡོན་ཏན་བརྗོད་ཅིང་། གཞན་ནི་ཐེག་ཆེན་པ་མ་ཡིན་ནོ་ཞེས་སྨོད་པ་སྟེ།
མདོར་ན་དེ་དག་གི་ཕྲག་དོག་གི་རྒྱུ་དང། མི་ཆོས་བླ་མའི་རྫུན་གྱི་རྐྱེན་གྱིས་རྩ་ལྟུང་ཆེན་པོར་
འགྱུར་རོ། །ཞེས་མདོ་ལས་དོན་གྱིས་གསུངས་པའོ། །དྲུག་པ་ནི། རྙེད་བཀུར་གྱི་ཕྱིར་མ་ཐོབ་
བཞིན་དུ་བདག་ནི་ཆོས་ཟབ་མོ་ལ་བཟོད་པ་ཐོབ་པ་ཡིན་ཞེས་པའི་མི་ཆོས་བླ་མའི་རྫུན་ལོག་པར་
སྨྲ་བ་གཞན་གྱིས་གོ་བར་འགྱུར་པའོ། །བདུན་པ་ནི། དགེ་སྦྱོང་དང་རྒྱལ་རིགས་ཕྱེ་ནས་རྒྱལ་
རིགས་བསྟེན་ཏེ་དགེ་སྦྱོང་ལ་ནོར་གྱི་ཆད་པ་གཅོད་དུ་འཇུག་པ་དང་། ཆད་པའི་རྐྱེན་གྱིས་དགེ་
སྦྱོང་གིས་དཀོན་མཆོག་གསུམ་གང་ཡང་རུང་བའི་ནོར་བརྐུས་ནས་ཕག་གསུག་སྦྱིན་པར་བྱེད་པ་
དང་། ཕག་གསུག་དེ་དག་རང་གིས་ལེན་པར་བྱེད་པའམ། རྒྱལ་པོ་ལྟ་བུ་ལ་བྱིན་ནས་དེས་
ལེན་པར་བྱེད་པ་ཡིན་པར་མདོ་ལས་གསུངས་ཏེ། དེ་གསུམ་ཀའང་རྩ་ལྟུང་ངོ་། །བརྒྱད་པ་ནི།
ཆོས་ལྡན་གྱི་དགེ་སྦྱོང་ལ་གནོད་པའི་ཁྲིམས་ངན་བཅས་ཏེ། ཞི་གནས་ཀྱིས་མཚོན་པའི་རྣལ་
འབྱོར་འདོར་བར་བྱེད་པ་དང་། ཁྲིམས་ངན་གྱི་རྐྱེན་གྱིས་དགེ་སློང་ཡང་དག་འཇོག་གི་ནོར་མ་
བྱིན་པར་བླངས་ནས། གང་ཡང་རུང་བ་ཁ་ཏོན་ལ་དགའ་བ་ལ་སྟེར་བ་རྣམས་ཏེ། ཁ་ཏོན་པ་
ཡང་འཕྲོག་པ་པོའི་ཕྱོགས་སུ་གཏོགས་ན་རྩ་ལྟུང་འབྱུང་ངོ༌། །དེ་ལྟར་ན་རྩ་བའི་ལྟུང་བ་བཅུ་
བཞིའོ། །ཡན་ལག་གི་ལྟུང་བ་ནི། རྩ་བར་མ་གཏོགས་པའི་ལུས་ཀྱི་བསླབ་བྱ་ལས་ཉམས་པ་
དང་། ངག་གི་དང་། ཡིད་ཀྱི་བསླབ་བྱ་ལས་ཉམས་པ་རྣམས་སོ། །དང་པོ་ནི། མིག་ཕབ་སྟེ་མ
256



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
བལྟ་བ་ལ་སོགས་པ་སྒྲུབ་པའི་བསླབ་བྱ་དང། དོན་མེད་རྒྱུག་མཆོང་དང་། རི་མོ་བྱེད་པ་
སོགས་པ་དགག་པའི་བསླབ་བྱ་ལས་ཉམས་པའོ། །གཉིས་པ་ངག་གི་ནི། ལེགས་པར་འོངས་
སོ་ཞེས་སོགས་སྒྲུབ་པའི་དང་། གྲེ་མོའི་གཏམ་སྨྲ་བ་ལ་སོགས་པ་དགག་པའི་བསླབ་བྱ་ལས་
ཉམས་པའོ། །གསུམ་པ་ཡིད་ཀྱི་ནི། བྱམས་སྙིང་རྗེ་སྒོམ་པ་དང་། དྲན་ཤེས་བག་ཡོད་བསྟེན་
པ་སོགས་སྒྲུབ་པའི་བསླབ་བྱ་དང་། ཆགས་སྡང་སྤོང་བ་སོགས་དགག་པའི་བསླབ་བྱ་ལས་
ཉམས་པ་སྟེ། དབང་པོ་འབྲིང་བརྟུལ་གྱི་ཡན་ལག་གི་ཉེས་པ་ཐམས་ཅད་ཀྱང་དེ་རྣམས་ཀྱི་ནང་
དུ་འདུས་སོ། །གསུམ་པ་ཉེས་དམིགས་ནི་གསུམ་སྟེ། ཁས་བླངས་ཉམས་པས་དམ་པས་སྨད་
པ་དང་། མིང་དོན་ཤོར་བས་མི་འདོད་པ་འདུ་བ་དང་། ཉེས་པ་ལྕི་བས་ངན་སོང་དུ་ལྟུང་
པའོ། །དང་པོ་ནི། སྟོན་པ་སངས་རྒྱས་བསླུས་པས་སངས་རྒྱས་མི་མཉེས། ཡུལ་སེམས་ཅན་
བསླུས་པས་སེམས་ཅན་མི་མགུ། རང་ཆེད་དུ་བསླུས་པས་རང་དོན་ཉམས་ཤིང་ལྷ་དང་བཅས་
པའི་འཇིག་རྟེན་གྱིས་སྨད་པ་སྟེ། བློ་གྲོས་རྒྱ་མཚོའི་མདོ་ལས། བྱང་ཆུབ་སེམས་དཔའ་དེ་ལྟར་
སེམས་བསྐྱེད་ནས་ཇི་སྐད་སྨྲས་པ་བཞིན་མི་བྱེད་ན། ལྷ་དང་བཅས་པའི་འཇིག་རྟེན་བསླུས་པ་
ཡིན་ནོ། །དེ་ལྟ་བུ་དེ་སྔོན་སངས་རྒྱས་མཐོང་བའི་ལྷ་རྣམས་ཀྱིས་མཐོང་ན་འཕྱ་ཞིང་བཞོགས་
འཕྱས་བྱེད་དོ། །ཞེས་སོགས་གསུངས་སོ། །གཉིས་པ་ནི། རྒྱལ་པོ་རྒྱལ་སྲིད་ལས་ཉམས་པ་
ལྟར། ཚེ་འདིར་བཀྲ་མི་ཤིས་པ་སྣ་ཚོགས་འབྱུང་ཞིང་། རང་ཡང་སྨྱོན་པ་ལྟར་འགྱུར་བ་དང་།
འཆི་ཁར་ཡང་མྱ་ངན་གྱིས་གདུང་བར་མདོ་ལས་གསུངས་སོ། །གསུམ་པ་ནི། ཕྱི་མར་ངན་སོང་
དུ་འགྲོ་ཞིང་། དེ་ནས་ཀྱང་ཐར་བར་དཀའ་བར་མདོ་ལས་གསུངས་སོ། །ཁྱད་པར་རྩ་ལྟུང་གི་
ཉེས་དམིགས་ནི་སེམས་ཅན་དམྱལ་བ་ཆེན་པོར་སྐྱེ་བར་བཤད་དོ། །བཞི་པ་ཕྱིར་འཆོས་ཚུལ་ནི།
རྨི་ལམ་འཕགས་པ་ནམ་སྙིང་པོའི། །མདུན་དུ་འདུག་སྟེ་བཤགས་པར་བྱ། །ཞེས་གསུངས་པ་
ལྟར་དང་། སྟོབས་བཞི་ཚང་བའི་སྡིག་བཤགས་བྱེད་པ་སོགས་དེ་ཉིད་སྙིང་པོར་གསལ་ལོ། །
གཉིས་པ་ཡན་ལག་གི་ལྟུང་བ་ནི་གོང་དུ་བཤད་པ་ལྟར་རོ། །
གཉིས་པ་བྱང་ས་ནས་བཤད་པ་ལ་ཡང་གཉིས། རྩ་བ་དང་ཡན་ལག་གོ །དང་པོ་
ལ་ལྟུང་བའི་རྒྱུ་དང་། ངོ་བོ་དང་། ཉམས་ཚུལ་དང་། ཕྱིར་འཆོས་ཚུལ་ལོ། །དང་པོ་རྒྱུ་ནི།
མི་ཤེས་པ་དང་། མ་གུས་པ་དང་། ཉོན་མོངས་མང་བ་དང་། བག་མེད་པ་སྟེ། རྣོ་བརྟུལ་གྱི་
སྐབས་སུ་ཡང་དེ་ལྟར་རོ། །དེ་ལ་མི་ཤེས་པ་ནི། བསླབ་པ་ལ་འབད་ཀྱང་ལྟུང་བའི་མཚན་ཉིད་..
257



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
མི་ཤེས་པ་སྟེ། དེ་ལྟ་བུ་དེས་ལྟུང་བ་འབྱུང་བའོ། །བག་མེད་པ་ནི། ལྟུང་བ་ཤེས་ཀྱང་ཉེས་1
དམིགས་མ་མཐོང་བའམ། མཐོང་ཡང་དྲན་ཤེས་ཀྱི་མན་ངག་མེད་པས་འཛེམ་བག་མི་བྱེད་པ་
སྟེ། དེས་ལྟུང་བ་འབྱུང་བའོ། །ཉོན་མོངས་པ་མང་བ་ནི། འཛེམ་བག་ཅུང་ཟད་སྐྱེས་ཀྱང་
དུག་གསུམ་ཤས་ཆེ་བས་ཉོན་མོངས་མང་དུ་འབྱུང་བ་སྟེ། དེས་ལྟུང་བ་འབྱུང་བའོ། །མ་གུས་
པ་ནི། ལྟུང་བ་སོགས་ཤེས་ཀྱང་དམན་པ་ལ་མོས་ནས་བསླབ་པ་ལ་འཇུག་པར་མི་བྱེད་པ་སྟེ།
དེས་ལྟུང་བ་འབྱུང་བའོ། །དེ་ལ་རགས་པ་ནི། མི་ཤེས་པ་དང་བག་མེད་པས་ལྟུང་བ་ཆུང་དུ་
ཉོན་མོངས་པ་མང་བ་ལ་འབྱུང་། འབྲིང་མ་གུས་པ་ལ་ཆེན་པོ་ཞིག་འབྱུང་། ཕྲ་བ་ནི། ཞིང་
དང་བསམ་པའི་ཁྱད་པར་གྱིས་ཆུང་ངུ་འབྲིང་ཆེན་པོར་འགྱུར་རོ། །གཉིས་པ་ངོ་བོ་ལ་རྩ་བས་
མདོར་བསྟན་པ་དང་། དེའི་དོན་ཅུང་ཟད་བཤད་པ་གཉིས་སོ། །དང་པོ་ནི། སྡོམ་པ་ཉི་ཤུ་
པར། རྙེད་དང་བཀུར་བསྟིར་ཆགས་པ་ཡིས། །བདག་བསྟོད་གཞན་ལ་སྨོད་པ་དང་། །སྡུག་
བསྔལ་མགོན་མེད་གྱུར་པ་ལ། །སེར་སྣས་ཆོས་ནོར་མི་སྟེར་དང་། །གཞན་གྱིས་བཤགས་ཀྱང་
མི་ཉན་པར། །ཁྲོས་ནས་གཞན་ལ་འཚོག་པ་དང་། །ཐེག་པ་ཆེན་པོ་སྤོང་བྱེད་ཅིང་། །དམ་
ཆོས་འདྲར་སྣང་སྟོན་པའོ། །གཉིས་པ་ཅུང་ཟད་བཤད་པ་ལ་ཕམ་འདྲ་བཞིའི་དང་པོ་ནི། རྙེད་
པ་ཡོན་འབུལ་བའམ། བཀུར་བསྟི་གདན་སྟོབ་པ་སོགས་ལ་ཆགས་པ་ནི། ཀུན་ནས་དཀྲིས་པ་
ཆེན་པོས་རྙེད་བཀུར་གྱི་ཕྱིར་བདག་ལ་བསྟོད་ཅིང་གཞན་ལ་སྨོད་པ་ཕ་རོལ་པོ་གང་ཡང་རུང་
བས་དོན་གོ་ན་ཕམ་པའོ། །གཉིས་པ་ནི། སྡུག་བསྔལ་ཞིང་མགོན་མེད་པའི་སློང་བ་པོ་ལ།རྒྱུ
སེར་སྣའི་ཀུན་དཀྲིས་ཆེན་པོས། སྣོད་ཡིན་བཞིན་དུ་དམ་པའི་ཆོས་སམ་ནོར་ཅུང་ཟད་ཀྱང་མི་
སྟེར་ན་ཕམ་པའོ། །གསུམ་པ་ནི། གཞན་གྱིས་འགལ་བར་བྱས་པ་བཤགས་སྦྱང་བྱས་ཀྱང་།
འཁོན་གྱི་ཀུན་དཀྲིས་ཆེན་པོས་མི་ཉན་པའམ། ཁྲོས་ནས་གཞན་ལ་ཚིག་རྩུབ་སྨྲ་ཞིང་།
ཙམ་གྱིས་ཀྱང་ཁྲོས་པ་མི་གཏོང་བར་ཁྲོས་པའི་ཀུན་དཀྲིས་ཆེན་པོས་སེམས་ཅན་ལ་བརྡེག་ཅིང་
འཚོག་པར་བྱེད་ན་ཕམ་པའོ། །བཞི་པ་ནི། གཏི་མུག་གི་ཀུན་དཀྲིས་ཆེན་པོས་མི་ཉན་ཅིང་།
སྡེ་སྣོད་ལ་བཀའ་མ་ཡིན་ཞེས་སྐུར་བ་འདེབས་པའམ། རང་གཞན་གྱི་གང་ཟག་ལ་དམ་པའི་
ཆོས་མ་ཡིན་པ། དམ་པའི་ཆོས་ལྟར་བཅོས་ནས་དགའ་བས་སྟོན་པ་སྟེ། འདིར་འཇོག་པ་
ཞེས། བྱང་ས་ལས་འབྱུང་ཡང་། ཙནྡྲ་གོ་མིས་སྟོན་པ་ཉིད་ཀྱིས་རྫོགས་པར་བཞེད་དོ། །ཕམ་
པ་བཞི་པའོ། །
* སཾ་
258



:
༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གསུམ་པ་ཉམས་ཚུལ་ནི། ཀུན་དཀྲིས་ཆེན་པོ་ནི། ཕམ་པའི་གནས་ལྟ་བུའི་ཆོས་བཞི་
རྒྱུན་མ་ཆད་པར་ཀུན་ཏུ་སྤྱོད་པ་དང་། དེ་ལ་ངོ་ཚ་ཤེས་པ་དང་། ཁྲེལ་ཡོད་པ་ཅུང་ཟད་ཙམ་
ཡང་སྐྱེད་པར་མི་བྱེད་པ་དང་། དེས་མགུ་བར་བྱེད་ཅིང་དགའ་བར་བྱེད་པ་དང་། དེ་ཉིད་ལ་
ཡོན་ཏན་དུ་ལྟ་བ་སྟེ་ཡན་ལག་བཞི་ཚང་བའོ། །དེ་དག་གི་དོན་ཡང་རིམ་པ་ལྟར། སེམས་ཉོན་
མོངས་པ་ཆགས་སྡང་སོགས་ཀྱིས་ཀུན་ནས་བསླངས་ནས་ལེགས་པར་དཀྲིས་པས་ཉོན་མོངས་
པའི་དབང་དུ་གྱུར་ནས་ཕམ་པའི་གནས་ལྟ་བུའི་ཆོས་བདག་བསྟོད་སོགས་རྒྱུན་མ་ཆད་པར་
ཀུན་ཏུ་སྤྱོད་ཅིང་ལག་ཏུ་ལེན་པས་བཤགས་ཚད་དུས་ལས་འདས་པར་གྱུར་ཏེ། བདག་བསྟོད་
སོགས་ལན་གཅིག་གཉིས་ཙམ་སྤྱད་པས་རྒྱུན་མི་འཆད་པར་འགྱུར་ན་ཧ་ཅང་ཐལ་ཞིང་། རྟག་
པར་རྒྱུན་མི་འཆད་པར་སྤྱོད་ན། ཕྱིར་བཅོས་ཀྱང་མི་སྲིད་ལ། དབང་པོ་ཤིན་ཏུ་བརྟུལ་ཡང་
ཉིན་པར་བག་མེད་བྱས་པ། མཚན་མོ་བཤགས་དགོས་པས། ཉིན་ཞག་རེ་རྒྱུན་མི་འཆད་པར་
སྤྱོད་པ་ཡིན་པའི་ཤེས་བྱེད་མེད་པའི་ཕྱིར། རྒྱུན་མི་འཆད་པ་བཤགས་ཚད་དུས་ལས་འདས་པ་
ལས་གཞན་དུ་མི་ཐར་བའི་ཕྱིར་དང་། མདོ་དང་བསྟན་བཅོས་རྣམས་ཀྱི་དགོངས་པ་ཡང་དེ་
ཉིད་ཡིན་པའི་ཕྱིར་རོ། །བཞི་པ་ཕྱིར་འཆོས་ཚུལ་ནི་འོག་ནས་འཆད་དོ། །
གཉིས་པ་ཡན་ལག་གི་ལྟུང་བ་བཤད་པ་ལ་གཉིས། ལྟུང་བ་ངོས་བཟུང་ནས་བསྲུང་བ་
དང་། ཉམས་ན་ཕྱིར་འཆོས་ཚུལ་གཉིས་སོ། །དང་པོ་ལ་གསུམ། ཉེས་སྤྱོད་སྡོམ་པ་དང་།
དགེ་བ་ཆོས་བསྡུད་དང་། སེམས་ཅན་དོན་བྱེད་དོ། །དང་པོ་ནི། ཕལ་ཆེར་ཉན་ཐོས་ཀྱི་སྡོམ་
པ་དང་མཐུན་པས་འདིར་མ་བཤད་དོ། ། གཉིས་པ་དགེ་བ་ཆོས་བསྡུད་ལ་དྲུག་ལས། སྦྱིན་
པའི་མི་མཐུན་ཕྱོགས་ལ། སྦྱིན་པའི་གཙོ་བོ་མི་སྒྲུབ་པ་ནི། དཀོན་མཆོག་གསུམ་ལ་གསུམ་མི་
མཆོད། །ཅེས་པ། དཀོན་མཆོག་དངོས་སམ་སྐུ་གསུང་ཐུགས་ཀྱི་རྟེན་དང་། དགེ་འདུན་
རྣམས་གང་ཡང་རུང་བ་ལ་ཐ་ན་བསྟོད་པའམ། ཕྱག་གམ། ཡོན་ཏན་དྲན་པའི་དད་པ་ཙམ་
ཡང་མེད་པར་ཉིན་མཚན་འདའ་བར་བྱེད་ན། རང་བཞིན་གྱི་ཉེས་པ་དང་། བཅས་པའི་
འགལ་བ་གཉིས་ཀ་འབྱུང་སྟེ། མ་གུས་པ་དང་། སྙོམས་ལས་དང་། ལེ་ལོས་ཉེས་པ་བྱུང་ན།
ཉོན་མོངས་ཅན་གྱི་ཉེས་པར་འགྱུར་ལ། བརྗེད་ངས་པས་བྱུང་ན་ཉོན་མོངས་ཅན་མ་ཡིན་པའི་
ཉེས་པར་འགྱུར་ཏེ། དེ་དག་ནི་ཡོངས་སུ་གྲགས་པ་ལྟར་ཐར་པའི་གེགས་བྱེད་པ་ཉོན་མོངས་
ཅན་དང་། ཐམས་ཅད་མཁྱེན་པའི་གེགས་བྱེད་པ་ཉོན་མོངས་ཅན་མ་ཡིན་པའི་ཉེས་པའོ།པ
259



༄༅།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
.
..ན་ནས་མ་ནུས་པ་དང་། སྨྱོ་བ་སོགས་སེམས་གནད་ན་མེད་པ་ལ་ནི་ཉེས་པ་མེད་དོ། །འགལ་
རྐྱེན་སྒྲུབ་པ་ནི། འདོད་པའི་སེམས་ཀྱི་རྗེས་སུ་འཇུག །ཅེས་པ་སྟེ། འདོད་པ་ཆེ་བ་དང་།
ཆོག་མི་ཤེས་པ་དང་། རྙེད་བཀུར་ལ་ཆགས་པ་སྟེ། ཟང་ཟིང་འདོད་པའི་སེམས་དང་དུ་ལེན་
པར་བྱེད་ན་སྔར་བཤད་པ་ལྟར་རང་བཞིན་དང་བཅས་པའི་སྐྱོན་གཉིས་ཀ་འབྱུང་བས། ཉོན་
མོངས་ཅན་གྱི་ཉེས་པར་འགྱུར་ཏེ། འདི་ཡིད་ཀྱི་ཉེས་པ་ཡིན་པས་ཉོན་མོངས་ཅན་མ་ཡིན་པ་
དང། ཉེས་མེད་དེ། ཐམས་ཅད་དུ་ཡང་དེ་བཞིན་ཤེས་པར་བྱའོ། །རྒན་པ་རྣམས་ལ་གུས་མི་
བྱེད། །ཅེས་པ་བྱང་སེམས་རང་ལས་སྡོམ་པ་རྒན་ཞིང་ཡོན་ཏན་དང་ལྡན་པ་ཆོས་མཐུན་བཀུར་
བསྟི་བྱ་བར་འོས་པ་རྣམས་ལ་ང་རྒྱལ་དང་། ཕྲག་དོག་དང་། ཁོང་ཁྲོའི་མནར་སེམས་ཀྱིས།
གང་འོས་ཀྱི་བཀུར་བསྟི་སོགས་མི་བྱེད་པའོ། །དྲིས་པ་ལ་ནི་ལན་མི་འདེབས། །ཤེས་པ།
གཞན་དག་རང་ལ་གསོང་པོར་སྨྲ་ཞིང་། ཆོས་ཀྱི་ཚིག་དོན་དང་། ནད་འདྲི་སོགས་བྱེད་པ་ལ།
ང་རྒྱལ་སོགས་བཞི་པོ་དེ་དག་གང་རུང་གི་སྒོ་ནས་ལན་འཇལ་ཞིང་། གསོང་པོར་མི་སྨྲ་ན་ཉོན་
མོངས་ཅན་ནོ། །མ་འགྲོན་བོས་བདག་གིར་མི་བྱེད་དང་། །ཞེས་པ། གཞན་གྱི་སྦྱིན་ཡུལ་མི་
བྱེད་པ་ནི། གཞན་གྱིས་ཁྱིམ་དེ་ཉིད་དུའམ། གཙུག་ལག་ཁང་ངམ། ཁྱམས་གཞན་དུ་མགྲོན་
དུ་བོས་ན་མི་འགྲོ་ཞིང་བདག་གིར་མི་བྱེད་ན་ཉོན་མོངས་ཅན་ནོ། །གཞན་ལ་ཁས་བླངས་ཟིན་
པ་དང་། །ཐོ་མཚམས་པའི་བསམ་པས་འབོད་པ་ལ་ཉེས་པ་མེད་དོ། །གསེར་ལ་སོགས་པ་ལེན་
མི་བྱེད། །ཅེས་པ། གཞན་དག་གིས་གསེར་ལ་སོགས་པའི་ནོར་མང་དུ་བསྟབས་པ་ལས་སྡང་
བས་མི་ལེན་ན་ཉོན་མོངས་ཅན་ནོ། །རང་ནོར་ལ་ཆགས་པའམ། སྦྱིན་བདག་འགྱོད་པའམ།
ཕོངས་པར་དོགས་པའམ། དཀོར་ཡིན་པར་དོགས་ན་ཉེས་པ་མེད་དོ། །དེ་བཞིན་དུ་གཞན་
ཆོས་འདོད་པ་ལ་སྡང་བས་མ་བྱིན་ན་ཉོན་མོངས་ཅན་ནོ། །མུ་སྟེགས་ཅན་ཀླན་ཀ་འཚོལ་བ་
དང་། མ་གུས་ཤིང་ཞེ་ས་མེད་པ་དང་། སྣོད་མིན་ལ་འཕེལ་དུ་དོགས་ན་ཉེས་པ་མེད་དོ། །
གཉིས་པ་ཚུལ་ཁྲིམས་ཀྱི་མི་མཐུན་ཕྱོགས་ལ། རྩ་བའི་སྙིང་རྗེ་ཉམས་པ་ནི། །ཚུལ་
ཁྲིམས་འཆལ་རྣམས་ཡལ་བར་འདོར། །ཞེས་པ་ཚུལ་ཁྲིམས་འཆལ་པ་རྣམས་ལ་སྡང་བ་དང་
ཁྱད་དུ་གསོད་པས་ཡལ་བར་འདོར་ན་ཉོན་མོངས་ཅན་ནོ། །སྡོམ་པ་ཐུན་མོང་བ་ཉམས་པ་ནི།
ཕ་རོལ་དད་ཕྱིར་སློབ་མི་བྱེད། །ཅེས་པ། ཉན་ཐོས་ཀྱི་སོ་ཐར་ལས་ཕ་རོལ་དད་པར་བྱ་བའི་
ཕྱིར་གཞན་དོན་དུ་བཅས་པའམ། གཞན་ལ་ཡུན་དུ་གནོད་པ་གཞི་བཅས་ལ་ལྡོག་པ་ 
ལ་ཉན་... ་
4
Do
260



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་པ།
2ཐོས་དང་མཚུངས་པར་མི་སློབ་ན་ཉོན་མོངས་ཅན་ཏེ། དེའང་རྩ་ལྟུང་སྤྱད་ན་ནི་འདིའི་སོ་སོར་
ཐར་བའི་རྩ་ལྟུང་དུ་འགྱུར་རོ། །སྡོམ་པ་ཐུན་མོང་མ་ཡིན་པ་ཉམས་པ་ནི། སེམས་ཅན་དོན་ལ་
བྱ་བ་ཆུང་། །ཞེས་པ། སོ་ཐར་ལས་ཉན་ཐོས་སེམས་ཅན་གྱི་དོན་ཉུང་ཞིང་བྱ་བ་ཉུང་ལ། སྙིང་
ལས་ཆུང་ངུར་གནས་པ་ལས་བརྩམས་ཏེ། རང་དོན་དུ་བཅས་པ་ལ་ཉན་ཐོས་དང་མཚུངས་
པར་སློབ་ན་ཉོན་མོངས་ཅན་ནོ། །སྙིང་བརྩེར་བཅས་ན་མི་དགེ་མེད། ། ཅེས་པ། སྙིང་རྗེ་
འབའ་ཞིག་དང། རང་དོན་གྱི་ཉོན་མོངས་དང་མ་འདྲེས་པ་ཡང་ཤིན་ཏུ་དཀའ་ངས་ལེགས་
པར་བརྟགས་ཏེ། དེ་ལྟར་གྱུར་ན་བསོད་ནམས་ཚད་མེད་པས་སེམས་ཅན་ལ་ཕན་པའི་ཕྱིར་དུ་
བྱའི། མ་བརྟགས་པར་བབ་ཅོལ་དུ་ཚིག་ཙམ་གྱིས་མགུ་བས། དེ་ལྟར་བྱས་ན་རང་གཞན་
ཐམས་ཅད་ལ་གནོད་པས། ལེགས་པར་བརྟགས་ནས་སྡོམ་པའི་གནང་བཀག་ཤེས་པར་
བྱའོ། །འཚོ་བ་ཉམས་པ་ནི། འཚོ་བ་ལོག་པ་དྭང་དུ་ལེན། །ཞེས་པ། ལོག་འཚོ་དང་མི་དགེ་
བ་ལ་མི་འཛེམ་ན་ཉོན་མོངས་ཅན་ནོ། །ཆོ་ག་ཉམས་པ་ནི། འཕྱར་ནས་རབ་ཏུ་རྒོད་
སོགས། །ཤེས་པ། འདོད་ཆགས་ཀྱི་ཆར་གཏོགས་པའི་སེམས་ཡུལ་ལ་འཕྱར་ནས་འབྲོ་རྒོད་
དང་། རྩེད་འཕྲོ་དང་། ཀུ་ཅོ་འདོན་ཅིང་གཞན་དག་ཀྱང་རྒོད་དུ་གཞུག་པར་འདོད་ན་ཉོན་
མོངས་ཅན་ནོ། །བསམ་པ་མ་དག་པ་ནི། འཁོར་བ་གཅིག་བུ་བགྲོད་པར་སེམས། །ཞེས་པ་
ཉན་ཐོས་ཞི་བའི་མྱང་འདས་ལ་ཡིད་མི་དགའ་བར་འཁོར་བ་གཅིག་པུ་བགྲོད་པས་བྱང་ཆུབ་
བསྒྲུབ་པར་སེམས་ན་ཉོན་མོངས་ཅན་ནོ། །བྱེད་ལས་ཉམས་པ་ནི། གྲགས་པ་མ་ཡིན་མི་སྤོང་
བ། །ཞེས་པ། བདེན་པའི་གཏམ་ངན་སོགས་སྙན་སྒྲོགས་མ་ཡིན་པ། མི་སྲུན་ཞིང་མི་སྤོང་ན་
ཉོན་མོངས་ཅན་ནོ། །མི་བདེན་པའི་གཏམ་ངན་སོགས་མི་སྤོང་ན་ཉོན་མོངས་ཅན་མ་ཡིན་པའི་
ཉེས་པའོ། །རང་གི་བདེ་ལེགས་སྐྱེད་པའི་གཞིས་མི་སྙན་བརྗོད་པའམ། གཞན་སེམས་ལོག་པ་
ཁོ་ནས་མི་སྙན་པ་བརྗོད་པ་དང་། ཆོས་བརྒྱད་མགོ་སྙོམས་པའི་ཕྱིར་མི་སྤོང་ན་ཉེས་པ་མེད་
དོ། །ཉོན་མོངས་བཅས་ཀྱང་འཆོས་མི་བྱེད། །ཅེས་པ། གཞན་རྒྱུད་ལ་ཆགས་སྡང་སོགས་
ཉོན་མོངས་པ་སྐྱེས་པ་རྣམས་ཐབས་རྩུབ་མོས་བཅོས་ན་ཕན་ཀྱང་། ངོ་བསག་ཙམ་གྱི་ཕྱིར་
འཆོས་པར་མི་བྱེད་ན་ཉོན་མོངས་ཅན་ནོ། །ཕལ་ཆེར་ཚེ་འདིའི་དོན་ཆེན་པོ་འདོད་པ་ལ་དོན་
ཆུང་ངུར་འགྱུར་ཞིང་། དེའི་རྐྱེན་གྱིས་ཡིད་མི་བདེ་བ་ཆེན་པོར་འགྱུར་ཏེ་ཕན་མི་འདོགས་ན་
ཉེས་པ་མེད་དོ། །:
261



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
;གསུམ་པ་བཟོད་པའི་མི་མཐུན་ཕྱོགས་ལ། ལན་གྱི་ཁྲོ་སོགས་བརྟེན་པ་ནི། །གཤེ་ལ་
ལན་དུ་གཤེ་ལ་སོགས། །ཞེས་པ། བདག་ལ་ཚུར་གཤེ་བའི་ལན་དུ་གཤེ་བ་དང་། ཁྲོ་བ་ལ་ཁྲོ་
བ་དང་། བརྡེག་པ་ལ་བརྡེག་པ་དང་། འཚང་འབྲུ་བ་ལ་ལན་དུ་འཚང་འབྲུ་བ་སྟེ། དེ་ཡང་
གཤེ་སོགས་གསུམ་ཁྲོ་བས་བྱེད་ན། ཁྲོ་བ་ལྟར་ཉོན་མོངས་ཅན་ནོ། །སྙིང་རྗེས་བྱེད་ན་ཉེས་པ་
མེད་དོ། །རང་གི་བཤད་སྦྱང་འགོག་པ་ནི། །ཁྲོས་པ་རྣམས་ནི་ཡལ་བར་འཇོག །ཅེས་པ་སྟེ།
རང་གིས་གཞན་ལ་གནོད་པ་བྱས་སམ། བྱས་པར་དོགས་ནས་གཞན་ཁྲོས་པ་རྣམས་ལ་སྡང་
བའམ། ང་རྒྱལ་གྱིས་བཤད་སྦྱང་མེད་པར་ཡལ་བར་འདོར་ན་ཉོན་མོངས་ཅན་ནོ། །འདིར་
བརྒྱགས་པ་ལ་སོགས་པའི་འདོད་ཆགས་ཀྱིས་བག་མེད་པས་བཤད་སྦྱང་མ་བྱས་ན་ཡང་ཉོན་
མོངས་ཅན་མ་ཡིན་པའི་ཉེས་པའོ། །གཞན་འགོག་པ་ནི། ཕ་རོལ་བཤད་ཀྱིས་ཆགས་པ་
སྤོང་། །ཞེས་པ། ཕ་རོལ་པོས་བཤད་སྦྱང་བྱེད་པ་མནར་སེམས་ཀྱིས་སྤོང་ཞིང་མི་ལེན་ན་ཉོན་
མོངས་ཅན་ནོ། །མནར་སེམས་མེད་ཀྱང་མི་བཟོད་པའི་སེམས་ཀྱིས་སྤོང་ན་ཉོན་མོངས་ཅན་
ཡིན་ནོ། །ཁྲོ་བའི་རྒྱུ་འཛིན་པ་ནི། ཁྲོ་བའི་སེམས་ཀྱིས་རྗེས་སུ་འཇུག །ཅེས་པ་ཁྲོ་བའི་སེམས་
དང་དུ་ལེན་ཅིང་འཁོན་དུ་འཛིན་ན་ཉོན་མོངས་ཅན་ནོ། །
བཞི་པ་བརྩོན་འགྲུབ་ཀྱི་མི་མཐུན་ཕྱོགས་ལ་མི་དགོས་པ་ལ་བརྩོན་པ་ནི། རྙེད་བཀུར་
འདོད་ཕྱིར་འཁོར་རྣམས་བསྡུད། །ཅེས་པ་རྙེད་བཀུར་འདོད་པས་འཁོར་བསྡུད་ན་ཉོན་མོངས་
ཅན་ནོ། །དགོས་པ་ལ་མི་སྤྲོ་བ་ནི། ལེ་ལོ་ལ་སོགས་སེལ་མི་བྱེད། །ཅེས་པ། དགེ་བ་ལ་མི་སྤྲོ་
བའི་ལེ་ལོ་དང་། སོགས་པས་ཅི་ལའང་མི་བརྩོན་པའི་སྙོམས་ལས་སྐྱེ་བ་སྟེ། གཉིད་དང་།
ཉལ་བ་དང་བསྙེས་པ་དང་། འཁྲེས་པའི་བདེ་བ་རྣམས་དུས་ཚོད་མ་ཟིན་པར་དང་དུ་ལེན་ན་
ཉོན་མོངས་ཅན་ནོ། །དུས་ཀྱི་གཉིད་ལ་སོགས་པ་ལ་ཉེས་པ་མེད་དོ། །དམན་པ་ལ་ཆགས་པ་
ནི། ཆགས་པས་གྲེ་མོའི་གཏམ་ལ་བརྟེན། །ཞེས་པ་སྟེ། ཆགས་པས་གྲེ་མོའི་གཏམ་སྨྲ་བའམ།
ཉན་པས་དུས་ཡོལ་བར་བྱེད་ན་ཉོན་མོངས་ཅན་ནོ། །རྗེད་པས་དུས་ཡོལ་ན་ཉོན་མོངས་ཅན་
མ་ཡིན་པའོ། །
ལྔ་པ་བསམ་གཏན་གྱི་མི་མཐུན་ཕྱོགས་ལ་སྦྱོར་བའི་སྐྱོན་ནི། ཏིང་ངེ་འཛིན་གྱི་དོན་མི་
ཚོལ། །ཞེས་པ་ཏིང་ངེ་འཛིན་སྒོམ་པའི་གདམས་ངག་མནར་སེམས་སམ། ང་རྒྱལ་གྱིས་མི་
ཚོལ་ན་ཉོན་མོངས་ཅན་ནོ། །དངོས་གཞིའི་སྐྱོན་ནི། བསམ་གཏན་སྒྲིབ་པ་སྤོང་མི་བྱེད། །ང་མེད
༔
262



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
!ཅེས་པ་བསམ་གཏན་གྱི་སྒྲིབ་པ་འདོད་པ་ལ་འདུན་པ་དང་། གནོད་སེམས་དང་། གཉིད་
རྨུགས་དང་། བྱིང་རྒོད་དང་། ཐེ་ཚོམ་རྣམས་སྤོང་བར་མི་བྱེད་ན་ཉོན་མོངས་ཅན་ནོ། །རྗེས་
ཀྱི་ཉེས་པ་ནི། བསམ་གཏན་རོ་ལ་ཡོན་ཏན་བལྟ། །ཞེས་པ། བསམ་གཏན་གྱི་བདེ་བའི་རོ་ལ་
ཡོན་ཏན་དུ་བལྟ་ན་ཉོན་མོངས་ཅན་ནོ། །དྲུག་པ་ཤེས་རབ་ཀྱི་མི་མཐུན་ཕྱོགས་ལ། ལམ་དུ་
ཤེས་པ་སྤོང་བ་ནི། །ཉན་ཐོས་ཐེག་པ་སྤོང་བར་བྱེད། །ཅེས་པ། བྱང་ཆུབ་སེམས་དཔའ་ལ་
ཉན་ཐོས་ཀྱི་བསླབ་པས་ཅི་ཞིག་བྱ། ཞེས་སྨྲ་ཞིང་ལྟ་བས་སྤོང་ན་ཉོན་མོངས་ཅན་ནོ། །ཐེག་
ཆེན་གྱི་སྣོད་ལྡན་ཐེག་དམན་ལ་འདུན་པ་ཟློག་པའི་ཕྱིར་ན་ཉེས་པ་མེད་དོ། །མངོན་དུ་བྱེད་
དགོས་པ་སྤོང་བ་ནི། རང་ཚུལ་ཡོད་བཞིན་དེ་ལ་བརྩོན། །ཞེས་པ། རང་ཚུལ་ཐེག་ཆེན་གྱི་སྡེ་
སྣོད་ཡོད་བཞིན་དུ་ཐམས་ཅད་ཡལ་བར་དོར་ནས། ཉན་ཐོས་ཀྱི་ཐེག་པ་ལ་བརྩོན་ན་ཉོན་
མོངས་ཅན་ནོ། །དམན་པ་ལ་སྤྲོ་བ་ནི། བརྩོན་མིན་ཕྱི་རོལ་བསྟན་བཅོས་བརྩོན། །ཞེས་པ།
རྒྱལ་བའི་གསུང་རབ་ལ་མི་བརྩོན་པར་ཕྱི་རོལ་མུ་སྟེགས་ཅན་གྱི་བསྟན་བཅོས་ལ་བརྩོན་ན་ཉོན་
མོངས་ཅན་ནོ། །འདི་དང་སྔ་མ་གཉིས་ཀ་དབང་རྣོན་ལ་རྩ་ལྟུང་ངོ་། །བརྩོན་པར་བྱས་ཀྱང་དེ་
ལ་དགའ། །ཞེས་པ། དེ་ལྟར་གསུང་རབ་ལ་བརྩོན་པར་བྱས་ཀྱང་། ཕྱི་རོལ་ལ་གཞན་དོན་དུ་
མི་ཤེས་གཉེན་པོ་ཙམ་མ་ཡིན་པར་ཐོག་མཐའ་བར་གསུམ་དུ་དགའ་བར་བྱེད་ན་ཉོན་མོངས་
ཅན་ནོ། །ཐེག་ཆེན་གྱི་འཇུག་ཡུལ་སྤོང་བ་ནི། ཐེག་པ་ཆེན་པོ་སྤོང་བར་བྱེད། །ཅེས་པ་ཐེག་
ཆེན་གྱི་ཆོས་ཉིད་ལ་རྒྱལ་བ་སྲས་བཅས་ཀྱི་མཐུ་བློ་ཡུལ་དུ་ཤོང་དཀའ་བ། རྟོག་གེའི་ཡུལ་མ་ཡིན་
པས་ཟབ་པ། ཐེག་ཆེན་དང་བྱང་སེམས་ཕལ་གྱི་ཡུལ་མ་ཡིན་པས་མཆོག་ཏུ་གསུངས་པ་ལ།
སངས་རྒྱས་ཀྱིས་གསུངས་པ་མ་ཡིན་ནོ་ཞེས་སྐུར་པ་འདེབས་ན་ཉོན་མོངས་ཅན་ཏེ། དབང་
རྣོན་ལ་ཆོས་སྤོང་གི་རྩ་ལྟུང་ངོ་། །དམན་པའི་ལས་སྒྲུབ་པ་ནི། བདག་ལ་བསྟོད་ཅིང་གཞན་ལ་
སྨོད། །ཅེས་པ། བདག་སྲེད་དང་བཅས་པའི་སེམས་དང་། ཁོང་ཁྲོ་ཙམ་གྱིས་བདག་ལ་བསྟོད་
ཅིང་གཞན་ལ་སྨོད་ན་ཉོན་མོངས་ཅན་ཏེ། ཕྲག་དོག་གི་ཁྲོ་བ་ཆེན་པོས་ནི་རྩ་ལྟུང་དུ་ཡང་འགྱུར་
།ཤེས་རབ་ཀྱི་རྒྱུ་སྤོང་བ་ནི། ཆོས་ཀྱི་དོན་དུ་འགྲོ་མི་བྱེད། །ཅེས་པ་ཆོས་ཚུལ་བཞིན་དུ་སྨྲ་
བ་ལ་ང་རྒྱལ་དང་སྡང་བས་ཉན་དུ་མི་འགྲོ་ན་ཉོན་མོངས་ཅན་ནོ། །རྟེན་སྨོད་པ་ནི། དེ་ལ་སྨོད་
ཅིང་ཡི་གེ་བརྟེན། །ཞེས་པ་ཆོས་ཚུལ་བཞིན་དུ་སྨྲ་བ་ལ་ཁྱད་དུ་གསོད་པའམ། འཕྱ་བས་སྨོད་
པའམ། ཡི་གེ་ཙམ་ལ་བརྟེན་པ་ཡིན་ན་ཉོན་མོངས་ཅན་ནོ། །
263



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
གསུམ་པ་སེམས་ཅན་དོན་བྱེད་ཀྱི་མི་མཐུན་ཕྱོགས་ལ། རྗེས་འཛིན་ཉམས་
པ་ནི། དགོས་པའི་དོན་དུ་འགྲོ་མི་བྱེད། །ཅེས་པ། ཡང་དག་པའི་ངག་དང་ལས་ཀྱི་མཐའ་ལ་
དགོངས་པ་སེམས་ཅན་ལ་ཕན་པ་སོགས་ཇི་སྙེད་པ་གང་ཡིན་པའི་དོན་དུ་སྡང་བས་གྲོགས་སུ་
འགྲོ་བར་མི་བྱེད་ན་ཉོན་མོངས་ཅན་ནོ། །ནད་པའི་རིམ་གྲོ་བྱ་བ་སྤོང་། །ཞེས་པ་ནད་པའི་
རིམ་གྲོ་བྱ་བ་སྡང་བའི་སྒོ་ནས་སྤོང་བ་ནི་ཉོན་མོངས་ཅན་ནོ། །སྡུག་བསྔལ་སེལ་བར་མི་བྱེད་
པ། །ཞེས་པའང་ནད་པའི་སྐབས་དང་འདྲའོ། །བག་མེད་རྣམས་ལ་རིགས་མི་སྟོན། །ཞེས་པ་
ནི། བག་མེད་པ་རྣམས་ལ་སྡང་བས་དེ་བསལ་བའི་རིགས་པ་ཚུལ་བཞིན་དུ་མི་སྟོན་ན་ཉོན་
མོངས་ཅན་ནོ། །བྱས་ལ་ལན་དུ་ཕན་མི་འདོགས། །ཞེས་པ། གཞན་གྱིས་བྱས་པའི་ལན་དུ་
ངན་སེམས་ཀྱིས་ཕན་མི་འདོགས་ན་ཉོན་མོངས་ཅན་ནོ། །གཞན་གྱི་མྱ་ངན་སེལ་མི་བྱེད། །
ཅེས་པ། ཉེ་དུའམ་དབུལ་ཕོངས་ཀྱི་མྱ་ངན་རྣམས་མནར་སེམས་པས་བསང་བར་མི་བྱེད་ན་
ཉོན་མོངས་ཅན་ནོ། །ནོར་འདོད་པ་ལ་སྦྱིན་མི་བྱེད། །ཅེས་པ། ནོར་སློང་བ་ལ་ཞེ་སྡང་བས་
མི་སྟེར་ན་ཉོན་མོངས་ཅན་དང་། མེད་པའམ། རུང་བ་མ་ཡིན་པ། སློང་ན་ཉེས་པ་མེད་དོ། །
འཁོར་རྣམས་ཀྱི་ནི་དོན་མི་བྱེད། །ཅེས་པ། འཁོར་རྣམས་ལ་སྣང་བས་ཆོས་མི་སྟོན་པ་དང་
ཡོ་བྱད་མི་འཚོལ་བས་དོན་མི་བྱེད་ན་ཉོན་མོངས་ཅན་ནོ། ། གཞན་གྱི་བློ་དང་མཐུན་མི་
འཇུག །ཅེས་པ། ཀུན་ནས་མནར་སེམས་པས་གཞན་གྱི་བློ་དང་མཐུན་པར་མི་བྱེད་ན་ཉོན་
མོངས་ཅན་ནོ། །ཡོན་ཏན་བསྔགས་པ་སྨྲ་མི་བྱེད། །ཅེས་པ། མནར་སེམས་ཀྱིས་གཞན་གྱི་
ཡང་དག་པའི་ཡོན་ཏན་གྱི་བསྔགས་པ་སྨྲ་བར་མི་བྱེད་ན་ཉོན་མོངས་ཅན་ནོ། །ཚར་བཅད་ཀྱི་
ལས་ཉམས་པ་ནི། རྐྱེན་དང་འཚམ་པར་ཚར་མི་གཅོད། །ཅེས་པ། སེམས་ཅན་སྡིག་ཅན་ལ་
སོགས་པ་ཚར་བཅད་དགོས་པའི་རིགས་ལ། རང་ལ་ནུས་པ་ཡོད་བཞིན་དུ། རྐྱེན་དང་འཚམ་
པར་ཚར་མི་གཅོད་ན་ཉོན་མོངས་ཅན་ནོ། །རྫུ་འཕྲུལ་བསྡིགས་ལ་སོགས་མི་བྱེད། །ཅེས་པ་
བྱང་སེམས་རྫུ་འཕྲུལ་ཐོས་པས་བསྡིགས་པས་ཚར་བཅད་པ་དང་། འདུན་པས་རྗེས་སུ་བཟུང་
བ་དང་། ཁྱད་པར་སྡོམ་པ་མེད་པ་རྣམས་ཀྱིས། དད་པས་སྦྱིན་པ་ལོངས་སྤྱོད་པར་བྱེད་པ་སྤོང་
དུ་འཇུག་པར་མི་བྱེད་ན་ཉོན་མོངས་ཅན་མ་ཡིན་པའི་ཉེས་པའོ། །
གཉིས་པ་ཕྱིར་བཅོས་པ་ལ་གཉིས། བཏང་བ་བླང་བ་དང༌། ཉམས་པ་གསོ་བ་ག
ཀྱི་དང་པོ་ནི། སྨོན་སེམས་བཏང་བའམ། ཀུན་དཀྲིས་ཆེན་པོས་ཕམ་འདྲ་སྤྱད་ན་སྡོམ་པ་
264



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཙ་བཏང་བ་ཡིན་པས། འགྱོད་པས་ངོ་ཚ་དང་ཁྲེལ་ཡོད་བསྐྱེད་དེ། སླར་ཡང་ལན་གཉིས་པ་
བསྐྱར་ནས་སྔར་བཞིན་ནོད་པར་བྱའོ། །གཉིས་པ་ཉམས་པ་གསོ་བའི་ཕྱིར་བཅོས་པ་ནི། ཀུན་
དཀྲིས་འབྲིང་གི་ཕམ་འདྲའི་ཉེས་བྱས་བྱུང་ན། ཟག་པ་འབྲིང་མི་གསུམ་ལ་བཤགས། །ཞེས་
གསུངས་པས། ཆོས་མཐུན་གྱི་གང་ཟག་གསུམ་བཞི་ལ་སོགས་པའི་མདུན་དུ་བཤག་པར་
བྱའོ། །ཀུན་དཀྲིས་ཆུང་ངུའི་ཕམ་འདྲའམ། དེ་ལས་གཞན་པའི་ཉེས་པ་རྣམས་ནི། གཅིག་
གི་མདུན་དུ་ལྷག་མ་རྣམས། །ཞེས་གསུངས་པས། ཆོས་མཐུན་གྱི་གང་ཟག་གཅིག་གི་མདུན་
དུ་བཤག་པར་བྱའོ། །བཤགས་ཡུལ་ཡེ་མ་འབྱོར་ན། སངས་རྒྱས་སྲས་བཅས་ཡིད་ལ་བསམ་
ནས་བཤགས་ཏེ་ཕྱིན་ཆད་མི་བྱ་བར་སེམས་བསྐྱེད་ཅིང་བསྡམ་པར་བྱའོ། །འདི་རྣམས་ཀྱི་ཆོ་ག་
དང་། དབང་པོ་རྣོ་འབྲིང་བརྟུལ་གསུམ་གྱི་དབྱེ་བ་ཀུན་དཀྲིས་རྩི་ལུགས་གྲུབ་མཐའི་དགག་
བཞག་རྒྱས་པར་ཤེས་འདོད་པ་རྣམས་ཀྱིས་དེ་ཉིད་སྙིང་པོར་ཤེས་པར་བྱའོ། །
གཉིས་པ་རྣམ་གྲངས་གཞན་བསྟན་པ་ལ་གཉིས། དངོས་དོན་གྲངས་ངེས་པ་དང།
ཞར་ལ་གོ་རིམ་ངེས་པའོ། །དང་པོ་ལ་དྲུག་ལས། དང་པོ་མངོན་མཐོ་ལ་ལྟོས་པའི་གྲངས་ངེས་
ནི། བྱང་ཆུབ་ཀྱི་སྤྱོད་པ་རླབས་པོ་ཆེ་རྣམས་རྫོགས་པར་བྱེད་པ་ལ་ཚེ་རབས་དཔག་ཏུ་མེད་པ་
བརྒྱུད་དགོས་ལ། དེར་ཡང་ལམ་གྱིས་ཆོད་འོང་བ་ལ། རྟེན་མཚན་ཉིད་ཡོངས་སུ་རྫོགས་པ་རེ་
མེད་པར། ད་ལྟའི་རྟེན་འདྲ་བ་ཆ་རེ་རེ་ཙམ་ཡོད་པས་བསྒྲུབས་ཀྱང་། བོགས་ཅི་ཡང་མི་ཐོན་
པས་རྟེན་ཆ་ཐམས་ཅད་ནས་ཕུན་སུམ་ཚོགས་པ་ཞིག་དགོས་སོ། །དེས་ན་སྤང་བླང་གི་གནད་
ཤེས་པར་བྱས་ལ། སླར་ཡང་རྒྱུ་རྣམས་ལ་འབད་དེ་ཇེ་འཕེལ་དུ་བཏང་བས་དེ་དག་གི་གནས་
སྐབས་ཀྱི་འབྲས་བུ་འབྱུང་བ་མངོན་མཐོ་ཡིན་ལ། ལུས་ཕུན་སུམ་ཚོགས་པ་མཐར་ཕྱིན་པའི་
འབྲས་བུ་མངོན་མཐོ་ནི་སངས་རྒྱས་ཀྱི་ས་ན་ཡོད་དོ། །དེ་སྐད་དུ་ཡང་། མདོ་སྡེ་རྒྱན་ལས།
ལོངས་སྤྱོད་ལུས་ནི་ཕུན་སུམ་ཚོགས་པ་དང་། །འཁོར་རྩོམ་ཕུན་སུམ་ཚོགས་པ་མངོན་མཐོ་
དང། །རྟག་ཏུ་ཉོན་མོངས་དབང་ཉིད་མི་འགྲོ་དང་། །བྱ་བ་རྣམས་ལ་ཕྱིན་ཅི་མ་ལོག་པའོ། །
ཞེས་སོ། །དེ་ལྟར་རྟེན་དེ་ལྟ་བུས་བྱང་སེམས་ཀྱི་སྤྱོད་པ་ལ་སློབ་པ་ལ་བྱང་སེམས་ཀྱི་སྤྱོད་པ་ནི་
གཉིས་སུ་ཟད་དེ་རང་གཞན་གྱི་དོན་ནོ། །གཉིས་པ་དོན་གཉིས་སྒྲུབ་པ་ལ་ལྟོས་པའི་གྲངས་
ངེས་ནི། སེམས་ཅན་དོན་ལ་རབ་བརྩོན་པ། །གཏོང་དང་མི་གནོད་བཟོད་པས་བྱེད། །
གནས་དང་གྲོལ་བ་བཞིར་བཅས་པ། །རང་དོན་རྣམ་པ་ཐམས་ཅད་སྤྱོད། །ཅེས་ཏེ་འདི་ལ་
265



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
ལ་གཞན་དོན་རྣམ་པ་ཐམས་ཅད་པ་མེད་དོ། །གནས་དང་གྲོལ་བ་ཞེས་པ་སེམས་དམིགས་པ་
གནས་པ་བསམ་གཏན་གྱི་ལག་རྗེས་དང་། འཁོར་བ་ལས་གྲོལ་བ་ཤེས་རབ་ཀྱི་ལག་རྗེས་སུ་
གསུངས་པ་འདི་གཉིས་སོ་སོར་ཕྱེད་ན་ཞི་གནས་ལ་ལྷག་མཐོང་དུ་མི་འཁྲུལ་ལོ། །དེ་ལྟར་ན་
སེམས་འཛིན་ཟབ་པར་འདོད་པ་རྣམས་ཀྱང་། འདིའི་བསམ་གཏན་གྱི་ཆ་ཤས་རེ་རེར་འགྱུར་
བས་ཕྱིན་དྲུག་གི་ལུས་རྫོགས་པ་ལ་ངེས་པ་རྙེད་དགོས་སོ། །གསུམ་པ་གཞན་དོན་རྣམ་པ་
ཐམས་ཅད་པ་རྫོགས་པར་སྒྲུབ་པ་ལ་ལྟོས་པའི་གྲངས་ངེས་ནི། ཐོག་མར་ཟང་ཟིང་བཏང་བས་
དེའི་ཕོངས་པ་སེལ། དེ་ནས་ཐབས་སྣ་ཚོགས་ཀྱིས་ཡིད་འདུན་པར་བྱས་ཏེ། ཤེས་རབ་ལ་
བརྟེན་ནས་ལེགས་པར་བཤད་དེ་ཐེ་ཚོམ་བཅད་པས་གྲོལ་བར་བྱེད་པའི་ཕྱིར་ཕྱིན་དྲུག་ཏུ་ངེས་
ཏེ། མི་ཕོངས་པ་དང་རྣམ་པར་མི་འཚེ་དང་། །རྣམ་འཚེ་བཟོད་དང་བྱ་བས་མི་སྐྱོ་དང་། །
དགའ་བྱེད་ལེགས་པར་བརྗོད་པ་དེ་ཡི་ཕྱིར། །གཞན་གྱི་དོན་ནི་རང་གི་དོན་ཡིན་ནོ། །ཞེས་དེ་
གཉིས་ཀྱིས་རང་དང་གཞན་གྱི་དོན་བྱེད་པ་ལ་ཕྱིན་དྲུག་ལ་མི་བརྟེན་དུ་མི་རུང་བས། དེ་སྒྲུབ་པ་
ལ་གུས་པར་འགྱུར་རོ། །དེའི་སྒོ་ནས་ཉམས་སུ་ལེན་པ་ལ་མཁས་པར་བྱའོ། །བཞི་པ་ཐེག་ཆེན་
ཐམས་ཅད་བསྡུད་པ་ལ་ལྟོས་པའི་གྲངས་ངེས་ནི། ལོངས་སྤྱོད་མངོན་པར་མི་དགའ་དང་། །
རབ་གུས་གཉིས་ལ་མི་སྐྱོ་དང་། །རྣལ་འབྱོར་རྣམ་པར་མི་རྟོག་པ། །ཐེག་ཆེན་མཐའ་དག་
འདིར་ཟད་དོ། །ཞེས་ཐེག་ཆེན་ཉམས་སུ་ལེན་པར་འདོད་པས། ཕྱིན་དྲུག་ཉམས་སུ་མི་ལེན་
པར་འདོར་བ་ནི་འགལ་བ་ཡིན་ནོ། །ལྔ་པ་ལམ་མམ་ཐབས་ཀྱིས་རྣམ་པ་ཐམས་ཅད་དུ་དབང་
དུ་མཛད་པའི་གྲངས་ངེས་ནི། ཡུལ་རྣམས་ལ་ནི་མ་ཆགས་ལམ། །དེ་ཐོབ་རྣམ་གཡེང་སྡོམ་པ་
གཞན། །སེམས་ཅན་མི་གཏོང་འཕེལ་བ་དང་། ། སྒྲིབ་པ་རྣམ་པར་སྦྱོང་བ་གཞན། །ཞེས་
སོ། །
དྲུག་པ་ལ་བསླབ་པ་གསུམ་ལ་ལྟོས་པའི་གྲངས་ངེས་ནི། ཚུལ་ཁྲིམས་ཀྱི་བསླབ་པའི་ངོ་བོ་
ནི་ཚུལ་ཁྲིམས་ཡིན་པས། དེ་ཡང་ལོངས་སྤྱོད་ལ་མི་བལྟ་བའི་སྦྱིན་པ་ཡོད་ན་ཡང་དག་པར་ལེན་
པ་དེ་ནི་ཚུལ་ཁྲིམས་ཀྱི་ཚོགས་སོ། །ཡང་དག་པར་བླངས་པ་ཡང་གཤེ་བ་ལ་སླར་མི་གཤེ་བ་ལ་
སོགས་པའི་བཟོད་པས་བསྲུང་བས་དེ་ནི་དེའི་འཁོར། བསམ་གཏན་ནི་སེམས་ཀྱི་བསླབ་པ་
ཡིན་ལ། ཤེས་རབ་ནི་ཤེས་རབ་ཀྱི་བསླབ་པ་ཡིན་ནོ། །བརྩོན་འགྲུས་ནི་བསླབ་པ་གསུམ་ཀ་ལ་
གཏོགས་པས་ཕྱིན་དྲུག་ཏུ་ངེས་ཏེ། བསླབ་གསུམ་དབང་དུ་མཛད་ནས་ནི། །རྒྱལ་བས་ཕ་།
266



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
zརོལ་ཕྱིན་པ་དྲུག །ཡང་དག་བཤད་དེ་དང་པོ་གསུམ། །ཐ་མ་གཉིས་ཀྱི་རྣམ་པ་གཉིས། །
གཅིག་ནི་སུམ་ཆར་ལ་ཡང་གཏོགས། །ཞེས་སོ། །གཉིས་པ་གོ་རིམ་ངེས་པ་ལ་གསུམ། དང་
པོ་སྐྱེ་བའི་རིམ་པ་ནི། ལོངས་སྤྱོད་ལ་མི་བལྟ་ཞིང་མ་ཆགས་པའི་སྦྱིན་པ་ཡོད་ན་ཚུལ་ཁྲིམས་
ལེན་པར་བྱེད་ལ། ཉེས་སྤྱོད་ལེགས་པར་སྡོམ་པའི་ཚུལ་ཁྲིམས་དང་ལྡན་ན་གནོད་པ་ལ་བཟོད་
པར་འགྱུར་རོ། །དཀའ་སྤྱད་ལ་མི་སྐྱོ་བའི་བཟོད་པ་ཡོད་ན་ལྡོག་པའི་རྐྱེན་ཉུང་བས་བརྩོན་
འགྲུས་རྩོམ་པར་ནུས་སོ། །ཉིན་མཚན་དུ་བརྩོན་འགྲུས་བརྩམས་ན་སེམས་དགེ་བའི་དམིགས་
པ་ལ་ལས་སུ་རུང་བའི་ཏིང་ངེ་འཛིན་སྐྱེའོ། །སེམས་མཉམ་པར་གཞག་ན་ཡང་དག་པ་ཇི་ལྟ་བ་
བཞིན་རྟོགས་པ་འབྱུང་ངོ༌། །གཉིས་པ་དམན་མཆོག་གི་རིམ་པ་ནི། སྔ་མ་སྔ་མ་དམན་ལས་ཕྱི་
མ་ཕྱི་མ་མཆོག་གོ །གསུམ་པ་རགས་ཕྲའི་རིམ་པ་ནི། སྔ་མ་རྣམས་ཕྱི་མ་རྣམས་ལ་འཇུག་པ་
དང་། བྱ་སླ་བས་རགས་ལ། ཕྱི་མ་རྣམས་སྔ་མ་རྣམས་ལ་འཇུག་པ་དང་། བྱ་བར་དཀའ་བས་
རང་རང་གི་སྔ་མ་ལས་ཕྲ་བ་སྟེ། མདོ་སྡེ་རྒྱན་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་
མཆོག་ཏུ་གནས་ཕྱིར་དང་། །རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་
ཡིན། །ཞེས་སོ། །
གཉིས་པ་ཕ་རོལ་ཏུ་ཕྱིན་པ་ལ་སློབ་པ་ལ་གཉིས། ཕ་རོལ་ཏུ་ཕྱིན་པ་སྤྱི་ལ་སློབ་ཚུལ་དང་།
ཁྱད་པར་དུ་ཕར་ཕྱིན་ཐ་མ་ཞི་ལྷག་གཉིས་ལ་སློབ་ཚུལ་ལོ། །དང་པོ་ལ་གཉིས། རང་གི་སངས་
རྒྱས་ཀྱི་ཆོས་སྨིན་པར་བྱེད་པའི་ཕར་ཕྱིན་དང་། གཞན་གྱི་རྒྱུད་སྨིན་པར་བྱེད་པ་བསྡུ་བ་བཞི་ལ་
བསླབ་པའོ། །
དང་པོ་ལ་དྲུག སྦྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་
དང། བསམ་གཏན་དང་། ཤེས་རབ་ལ་བསླབ་པའི་ཚུལ་ལོ། །དང་པོ་ལ་ཡང་བཞི། སྦྱིན་
པའི་ངོ་བོ། དེ་བསྐྱེད་པ་ལ་འཇུག་པའི་ཐབས། སྦྱིན་པའི་རབ་དབྱེ། དེ་དག་གི་དོན་བསྡུ་
བའོ། །དང་པོ་ནི། བྱང་ས་ལས། སྦྱིན་པའི་ངོ་བོ་གང་ཞེ་ན། ཡོ་བྱད་ཐམས་ཅད་རང་གི་ལུས་
ལ་མི་བལྟ་བའི་བྱང་ཆུབ་སེམས་དཔའི་མ་ཆགས་པ། ལྷན་ཅིག་སྐྱེས་པའི་སེམས་དཔའ་གང་
ཡིན་པ་དང་། དེ་ཀུན་ནས་བླང་བ་སྦྱིན་པར་བྱ་བའི་དངོས་པོ་ཡོངས་སུ་མི་གཏོང་བའི་ལུས་དང་
ངག་གིས་ལས་་ལས་དང། ཞེས་གསུངས་པས་གཏོང་བའི་སེམས་དགེ་བ་དང་། དེས་ཀུན་ནས་
བསླངས་པའི་ལུས་ངག་གི་ལས་སོ། །དེ་ལ་སྦྱིན་པའི་ཕར་ཕྱིན་རྫོགས་པ་ནི། སྦྱིན་བྱའི་རྫས་4
2
267



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
གཞན་ལ་བཏང་བས་འགྲོ་བ་རྣམས་ཀྱི་དབུལ་བ་བོར་བ་ལ་མི་ལྟོས་ཏེ། དེ་ལྟ་མིན་ན་ད་དུང་
འགྲོ་བ་བཀྲེན་པོ་དུ་མ་ཡོང་བས་སྔར་བྱོན་པའི་རྒྱལ་བ་རྣམས་སྦྱིན་པ་མཐར་མ་ཕྱིན་པར་འགྱུར་
རོ། །དེས་ན་ལུས་དང་ངག་མི་གཙོ་བའི་སེམས་གཙོ་བོར་གྱུར་པ་སྟེ། འདི་ལྟར་རང་ལ་བདོག་
པའི་ལུས་དང་ལོངས་སྤྱོད་དགེ་རྩ་ཐམས་ཅད་ལ་སེར་སྣའི་འཛིན་པ་བཅོམ་ནས། གཞན་ལ་
བསམ་པ་ཐག་པ་ནས་གཏོང་ཞིང་། དེ་ཙམ་དུ་མ་ཟད་བཏང་བའི་འབྲས་བུ་རྣམས་ཀྱང་སེམས་
ཅན་ལ་སྟེར་བའི་བློ་གོམས་པ་ཡོངས་སུ་རྫོགས་པ་ལས། སྦྱིན་པའི་ཕ་རོལ་ཏུ་ཕྱིན་པར་འགྱུར་
བའི་ཕྱིར་རོ། །དེ་ལྟར་ཡང་སྤྱོད་འཇུག་ལས། གལ་ཏེ་འགྲོ་བ་དབུལ་བོར་ནས། །སྦྱིན་པའི་ཕ་
རོལ་ཕྱིན་ཡིན་ན། །ད་དུང་འགྲོ་བཀྲེན་ཡོད་ན་སྔོན། །སྐྱོབ་པ་ཇི་ལྟར་ཕ་རོལ་ཕྱིན། །བདོག་
པ་ཐམས་ཅད་འབྲས་བཅས་ཏེ། །སྐྱེ་བོ་ཀུན་ལ་བཏང་སེམས་ཀྱིས། །སྦྱིན་པའི་ཕ་རོལ་ཕྱིན་
གསུངས་ཏེ། །དེ་ལྟར་དེ་ནི་སེམས་ཉིད་དོ། །ཞེས་གསུངས་པས། དེས་ན་སྦྱིན་པའི་ཕར་ཕྱིན་
གྱི་ཉམས་ལེན་ནི་དངོས་སུ་རྫས་གཞན་ལ་གཏོང་རྒྱུ་མེད་ཀྱང། གཏོང་བའི་སེམས་སྒོ་དུ་མ་ནས་
བསྐྱེད་ཅིང་ཇེ་འཕེལ་དུ་གཏོང་བ་ཡིན་ནོ། །གཉིས་པ་འཇུག་ཐབས་ནི། ལུས་དང་ལོངས་སྤྱོད་
ལ་སེར་སྣ་མ་ལུས་པར་བཅོམ་པ་ཙམ་གྱིས་ནི། སྦྱིན་པའི་ཕ་རོལ་ཏུ་ཕྱིན་པར་མི་འགྱུར་ཏེ།
སེར་སྣ་ནི་འདོད་ཆགས་ཀྱི་ཆར་གཏོགས་པ་ཡིན་པས་ཐེག་དམན་གྱི་དགྲ་བཅོམ་པ་གཉིས་ཀྱིས་
ཀྱང་ས་བོན་དང་བཅས་པ་མ་ལུས་པར་སྤངས་པའི་ཕྱིར་རོ། །དེའི་ཕྱིར་གཏོང་བའི་གེགས་སེར་
སྣའི་ཀུན་ཏུ་འཛིན་པ་བསལ་བ་ཙམ་དུ་མ་ཟད། བདོག་པ་ཐམས་ཅད་གཞན་ལ་གཏོང་བའི་
པ་པ་སྙིང་ཐག་པ་ནས་བསྐྱེད་དགོས་སོ། །འོ་ན་ཡོ་བྱད་སེམས་ཅན་ལ་བསྔོས་ན། དེས་མ་
གནང་བར་སྤྱད་ན་ཉེས་པར་འགྱུར་རམ་སྙམ་ན། དེའི་སྐྱོན་མེད་དེ། བསླབ་བཏུས་ལས། ཤིན་
ཏུ་རྗེ་བོའི་དོན་ལ་བརྩོན་པའི་བྲན་གྱིས། རྗེ་བོ་ན་བ་ལ་སོགས་པ་སྨྲ་བའི་བློ་ཅན་གྱིས་གནང་བ་
མེད་པར་སྤྱད་ཀྱང་ཉེས་པ་མེད་དོ་ཞེས་སོ། །དངོས་སུ་སེམས་ཅན་ཐམས་ཅད་ལ་མི་སྟེར་ན།
བློས་བཏང་བ་དེ་བརྫུན་དུ་སྨྲ་བས་དེ་འདྲ་བ་ལ། སྙིང་པོ་མེད་དོ་སྙམ་ན། མ་དད་པར་མི་བྱ་སྟེ།
དེ་ཉིད་ལས། དེ་ལྟར་སྤྱོད་པའི་བྱང་ཆུབ་སེམས་དཔའི་ཐད་དུ་དགའ་ཞིག་གིས་དེ་ཁོ་ན་མ་རིག་
པར་མ་དད་པར་བྱ་བར་ནི་མི་རིགས་ཏེ། གཏོང་བའི་སེམས་ངོ་མཚར་ཆེན་པོ་ཅན་ཡོངས་སུ་ཤེས་
པའི་ཕྱིར་རོ། །ཚུལ་འདི་ལ་འགའ་ཞིག་གིས་ཐེ་ཚོམ་བྱ་བར་མི་རིགས་སོ། །ཞེས་སོ། །
གསུམ་པ་སྦྱིན་པའི་རབ་དབྱེ་ལ་གསུམ། རྟེན་ཐམས་ཅད་ཀྱིས་ཇི་ལྟར་བྱ་བ་དང་།བསམ་པ་
268



༄༅༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
རྟེན་སོ་སོ་ལ་ལྟོས་པའི་རབ་དབྱེ་དང་། སྦྱིན་པ་རང་གི་ངོ་བོའི་རབ་ཏུ་དབྱེ་བའོ། །དང་པོ་ལ་
དམ་པ་དྲུག་ལྡན་དུ་བྱ་བ་ནི། རྟེན་དམ་པ་ནི། བྱང་ཆུབ་ཀྱི་སེམས་ལ་བརྟེན་པ་སྟེ། དེ་ཀུན་
ནས་བསླངས་ནས་བྱེད་པའོ། །དངོས་པོ་དམ་པ་ནི། སྦྱིན་པའི་དངོས་པོ་མ་ལུས་པ་སྤྱིར་སྤྱོད་
པ་ཡིན་ལ། ཁྱད་པར་བ་རྣམས་ལ་འཇུག་པ་ན་ཡང་དེའི་བསམ་པ་མདོར་བར་ཡོད་དོ། 
།ཆེད་
དུ་བྱ་བ་དམ་པ་ནི། སེམས་ཅན་ཐམས་ཅད་ལ་འཕྲལ་དུ་བདེ་བ་དང་། ཕུགས་སུ་ཕན་པའི་
ཕྱིར་ཏུ་གཏོང་བའོ། །ཐབས་མཁས་པ་དམ་པ་ནི། རྣམ་པར་མི་རྟོག་པའི་ཡེ་ཤེས་ཀྱིས་ཟིན་པ་
ལ་གསུངས་ཏེ། ལས་དང་པོ་པས་ནི་ཆོས་ཀྱི་རང་བཞིན་མེད་རྟོགས་ཀྱི་ཤེས་རབ་ཀྱིས་ཟིན་
བྱའོ། །བསྔོ་བ་དམ་པ་ནི། བདག་གི་དགེ་བའི་རྩ་བ་རྫོགས་བྱང་དུ་བསྔོ་བའོ། །རྣམ་པར་དག་
པ་དམ་པ་ནི། ཉོན་མོངས་དང་ཤེས་སྒྲིབ་འགོག་པ་སྟེ་ཐེག་ཆེན་བསྡུས་པ་ལས་བཤད་དོ། །
དེར་མ་ཟད་གཞན་ཡང་ཕར་ཕྱིན་དྲུག་ལྡན་དུ་བྱ་བ་ཡང་ཤིན་ཏུ་སྟོབས་ཆེ་བར་བརྒྱད་སྟོང་
འགྲེལ་ཆེན་དུ་གསུངས་པས། ཕ་རོལ་དུ་ཕྱིན་པ་རེ་རེ་ལ་ཡང་ཕར་ཕྱིན་དྲུག་ཀ་ཚང་བར་
བྱའོ། །གཉིས་པ་རྟེན་སོ་སོ་ལ་བལྟོས་པའི་རབ་དབྱེ་ལ། སྤྱིར་ཁྱིམ་པ་བྱང་སེམས་རྣམས་ཀྱིས་
ནི་ཟང་ཟིང་གི་སྦྱིན་པ་གཙོ་བོར་བྱེད་ལ། བྱང་སེམས་རབ་བྱུང་རྣམས་ཀྱིས་ནི་ཆོས་ཀྱི་སྦྱིན་པ་
གཙོ་བོར་བྱ་བར་གསུངས་ཏེ། བྱང་སེམས་ཀྱི་སོ་སོ་ཐར་པ་ལས། ཤཱ་རིའི་བུ་བྱང་ཆུབ་སེམས་
དཔའ་ཁྱིམ་པ་དག་གིས་སངས་རྒྱས་ཀྱི་ཞིང་གངྒཱ་ཀླུང་གི་བྱེ་མ་སྙེད་དག་རིན་པོ་ཆེ་སྣ་བདུན་གྱིས་
ཡོངས་སུ་བཀང་སྟེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་རྣམས་ལ་མཆོད་པ་ཕུལ་བ་བས། རབ་ཏུ་བྱུང་བའི་བྱང་ཆུབ་སེམས་དཔའ་གང་གིས།
ཚིག་བཞི་པའི་ཚིགས་བཅད་གཅིག་ཙམ་བསྟན་ན། སྔ་མ་དེ་བས་ཕྱི་མ་དེ་བསོད་ནམས་མང་དུ་
བསྐྱང་ངོ་། །ཤཱ་རིའི་བུ། དེ་བཞིན་གཤེགས་པས་ནི། རབ་ཏུ་བྱུང་བས་ཟང་ཟིང་གི་སྦྱིན་པ་བྱ་
བར་མ་གནང་ངོ་། །ཞེས་གསུངས་སོ། །དགེ་བཤེས་ཤར་བའི་ཞལ་ནས་ཀྱང་། ད་ནི་ཁྱེད་ལ་
སྦྱིན་པ་བཏང་བའི་ཕན་ཡོན་མི་བཤད། ཟང་ཟིང་བསྐྱངས་པའི་ཉེས་དམིགས་བཤད་པ་ཡིན་
གསུང་སྟེ། རབ་བྱུང་གིས་ཤ་ཐང་ཐང་དུ་ནོར་བཙལ་ཞིང་བསགས་ནས། ཚུལ་ཁྲིམས་ལ་རྨ་
ཕྱུང་སྟེ་སྦྱིན་པ་བཏང་བ་ལ་སྙིང་པོ་ཙམ་མེད་གསུངས་ནས་མི་དགེས་སོ། །སྦྱིན་པའི་ངོ་བོའི་ད
དབྱེ་བ་ལ་གསུམ་ལས། དང་པོ་ཆོས་ཀྱི་སྦྱིན་པ་ནི། དམ་པའི་ཆོས་ཕྱིན་ཅི་མ་ལོག་པར་སྟོན་པ་
དང་། བཟོ་ལ་སོགས་པ་འཇིག་རྟེན་གྱི་ལས་ཀྱི་མཐར་ཁ་ན་མ་ཐོ་བ་མེད་པ་སློབ་པ་རིག་པར་
269



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
སྟོན་པ་དང་། བསླབ་པའི་གཞི་འཛིན་དུ་འཇུག་པའོ། །
གཉིས་པ་མི་འཇིགས་པའི་སྦྱིན་པ་ནི། རྒྱལ་པོ་དང་ཆོམ་རྐུན་ལ་སོགས་པ་མིའི་འཇིགས་
པ་དང་། སྟག་སེང་དང་། སྦྲུལ་གདུག་པ་ལ་སོགས་པ་མི་མ་ཡིན་པའི་འཇིགས་པ་དང་། མེ་ཆུ་
ལ་སོགས་པ་འབྱུང་བའི་འཇིགས་པ་ལས་སེམས་ཅན་ཡོངས་སུ་སྐྱོབ་པའོ། །གསུམ་པ་ཟང་ཟིང་
གི་སྦྱིན་པ་ལ་གཉིས། ཟང་ཟིང་དངོས་སུ་གཏོང་བའི་སྦྱིན་པ་དང་། བསམ་པ་ཙམ་གྱི་སྦྱིན་
པའོ། །དང་པོ་ལ་གསུམ། ཟང་ཟིང་གཏོང་བའི་ཚུལ། གཏོང་བར་མ་ནུས་ན་ཇི་ལྟར་བྱ་བ་
དང་། སྦྱིན་པའི་གེགས་ཀྱི་གཉེན་པོ་བསྟེན་པའོ། །དང་པོ་ལ་བཞི་ལས། གང་ལ་གཏོང་བའི་
ཞིང་། གང་གིས་གཏོང་བའི་བསམ་པ། ཇི་ལྟར་གཏོང་བའི་སྦྱོར་བ། གང་གཏོང་བའི་དངོས་
པོའོ། །དང་པོ་ནི་བཅུས་ཏེ། རང་ལ་ཕན་འདོགས་པའི་མཛའ་བཤེས་དང་། གནོད་པ་བྱེད་
པའི་དགྲ་བོ་དང་། ཕན་གནོད་གང་ཡང་མི་བྱེད་པའི་ཐ་མལ་པ་དང་། ཚུལ་ཁྲིམས་དང་ལྡན་
པའི་ཡོན་ཏན་ཅན་དང་། ཚུལ་འཆལ་ལ་སོགས་པའི་སྐྱོན་ཅན་དང་། རང་བས་དམའ་བ་
དང་། རང་དང་མཉམ་པ་དང་། རང་ལས་ལྷག་པ་དང་། འབྱོར་ཞིང་སྐྱིད་པ་དང་། སྡུག་
ཅིང་ཕོངས་པའོ། །
གཉིས་པ་བསམ་པ་ལ་གཉིས། བསལ་པ་ཇི་ལྟ་བུ་དང་ལྡན་པ་དགོས་པ། ཇི་འདྲ་བ་
སྤངས་པ་གཉིས། དང་པོ་ནི། བདག་གི་སྦྱིན་པ་འདི་ལ་བརྟེན་ནས་བླ་ན་མེད་པའི་བྱང་ཆུབ་ཀྱི་
ཚོགས་སྦྱིན་པའི་ཕ་རོལ་ཏུ་ཕྱིན་པ་རྫོགས་པར་བྱའོ་སྙམ་པ་དགོས་པ་ལ་དམིགས་པ་དང་། དང་
པོ་ནས་བདོག་པ་ག་པ་ཐམས་ཅད་གཞན་ལ་དམིགས་ཟིན་པས་གཞན་གྱི་ཡིན་ནོ་སྙམ་པ་དང་། སློང་
བའི་ཡུལ་དེ་ལ་འདི་དག་བདག་གི་སྦྱིན་པའི་ཕར་ཕྱིན་རྫོགས་པར་བྱེད་པའི་དགེ་བའི་བཤེས་སོ་
སྙམ་པའི་བསམ་པ་གསུམ་དང་ལྡན་པ་དགོས་ཏེ། ཕར་ཕྱིན་བསྡུས་པ་ལས། སློང་བ་སྔོན་དུ་
འོངས་ན་རྒྱལ་སྲས་དེས། །རྫོགས་པའི་བྱང་ཆུབ་ཚོགས་ནི་སྤེལ་བའི་ཕྱིར། །དེས་གཞན་འདུ་
ཤེས་བདག་ལ་བཞག་བྱ་ཞིང་། །དགེ་བའི་བཤེས་གཉེན་འདུ་ཤེས་དེ་ལ་བསྐྱེད། ། ཅེས་
གསུངས་སོ། །གཉིས་པ་བསམ་པ་ཅི་འདྲ་བ་སྤངས་པ་དགོས་པ་ལ་བདུན་ལས། དང་པོ་ལྟ་
ངན་མཆོག་འཛིན་གྱི་བསམ་པ་མེད་པ་ནི། སྦྱིན་པ་ལ་འབྲས་བུ་མེད་དོ་སྙམ་པ་དང། གནོད་
འཚེའི་སྦྱིན་པས་ཆོས་སུ་འགྱུར་རོ་སྙམ་པ་དང་། དགེ་མཚན་དང་བཀྲ་ཤིས་དང་སྦྱར་ཏེ་སྦྱིན་པ་
དང་། སྦྱིན་པ་རྫོགས་པ་ཙམ་གྱིས་འཇིག་རྟེན་དང་འཇིག་རྟེན་ལས་འདས་པའི་ཆགས་བྲལ་དུ་་
270



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
འགྱུར་རོ་སྙམ་ནས་མི་སྦྱིན་པའོ། །གཉིས་པ་ཁེངས་པའི་བསམ་པ་མེད་པ་ནི། སློང་བ་པོ་ལ་
བརྙས་པ་དང་། གཞན་པ་འགྲན་པ་དང་། བྱིན་ནས་ཀྱང་བདག་ནི་གཏོང་བ་ཡིན་ གྱི།
གཞན་ནི་དེ་ལྟར་མིན་ནོ་ཞེས་རློམ་སེམས་མི་བྱེད་པའོ། །གསུམ་པ་བརྟེན་པའི་བསམ་པ་མེད་
པ་ནི། སྙན་གྲགས་འོང་དུ་རེ་ནས་སྦྱིན་པ་མིན་པའོ། །བཞི་པ་ཞུམ་པའི་བསམ་པ་མེད་པ་ནི།
སྟེར་བའི་སྔོན་ནས་ཀྱང་ཡིད་དགའ་ཞིང་དང་བར་བྱེད་ལ། བྱིན་ནས་ཀྱང་འགྱོད་པ་མེད་པ་
དང་། བྱང་སེམས་ཀྱི་སྦྱིན་པ་ཤིན་ཏུ་རྒྱ་ཆེ་བ་རྣམས་ཐོས་ནའང་ཡིད་ཞུམ་པར་མི་བྱེད་ཅིང་།
བདག་ལ་ཁྱད་དུ་གསོད་པར་མི་བྱེད་པར་སྤྲོ་བ་སྤེལ་བའོ། །ལྔ་པ་རྒྱབ་ཀྱིས་ཕྱོགས་པའི་བསམ་
པ་མེད་པ་ནི། དགྲ་གཉེན་ཐ་མལ་པ་རྣམས་ལ་ཕྱོགས་རིས་མེད་པར་སྙོམས་པའི་སྙིང་རྗེ་ཆེན་
པོས་སྦྱིན་པའོ། །དྲུག་པ་རྣམ་སྨིན་ལ་བལྟ་བའི་བསམ་པ་མེད་པ་ནི། ཕྱི་མ་ལ་ལོངས་སྤྱོད་དང་
ལུས་ཕུན་སུམ་ཚོགས་པའི་རྣམ་སྨིན་ལ་རེ་བ་མེད་དེ། འདུ་བྱེད་ཐམས་ཅད་ནི་སྙིང་པོ་མེད་པ་
དང་། བླ་ན་མེད་པའི་བྱང་ཆུབ་ལ་ཕན་ཡོན་དུ་མཐོང་བའི་ཕྱིར་རོ། །བདུན་པ་ལན་ལ་བལྟ་
བའི་བསམ་པ་མེད་པ་ནི། འདི་བཏང་བས་རྒྱལ་པོ་སོགས་ཀྱིས་ཐུགས་ལ་འདོགས་སུ་རེ་དང་།
གཞན་གྱིས་ཕན་འདོགས་སུ་རེ་དང་། གྲགས་པ་སོགས་ཆོས་བརྒྱད་ལ་རེ་བ་མེད་པའོ།
གསུམ་པ་ཇི་ལྟར་གཏོང་བའི་སྦྱོར་བ་ལ་གཉིས། སྦྱོར་བ་ཇི་འདྲ་བས་མི་གཏོང་བ་དང་།
ཇི་ལྟ་བུས་བཏང་བའོ། །དང་པོ་ནི། མྱུར་པོར་མི་སྟེར་བ་དང་། ཉོན་མོངས་པ་དང་བཅས་ཏེ་
སྟེར་བ་དང་། ཆོས་དང་མི་མཐུན་པའི་ལས་བྱེད་དུ་བཅུག་ནས་སྟེར་བ་དང་། སྔར་ཁས་བླངས་
པ་ལས་འཕྲི་ནས་ངན་དུ་བཅུག་པའམ། ཉུང་བ་སྟེར་བ་དང་། དྲིན་སྔོ་ཡིན་སྟེར་བ་དང་།
དུས་གཅིག་ཏུ་མི་སྦྱིན་པར་སྲིས་ཏེ་ཉུང་ངུ་ནས་སྟེར་བ་དང་། གཞན་ལ་རྐུ་འཕྲོག་ལ་སོགས་པ་
བྱས་ནས་སྟེར་བ་དང་། ཕ་མ་དང་བྲན་གཡོག་ལ་སོགས་པའི་ཡོ་བྱད་ནན་གྱིས་བླངས་ནས་
གཞན་ལ་སྟེར་བ་དང་། གཞན་ལ་གནོད་པར་འགྱུར་བའི་ཐབས་ཀྱིས་སྦྱིན་པ་གཏོང་བ་དང་།
རང་ཉིད་སྙོམས་ལས་སུ་བསྡད་དེ། གཞན་བྱེད་དུ་འཇུག་པ་དང་། གཞན་ལ་སྨོད་ཅིང་འཕྱ་བ་
དང་། ཟུར་གྱིས་སྨོད་པ་དང་། ངག་རྩུབ་པོས་དཔའ་བཀོང་བར་བྱས་ནས་སྟེར་བ་དང་།
སངས་རྒྱས་ཀྱིས་བཅས་པའི་བསླབ་པ་དང་འགལ་བར་བྱས་ཏེ་སྟེར་བ་དང་། ལོངས་སྤྱོད་
འཕྲལ་དུ་བྱུང་བ་བཞིན་དུ་མི་གཏོང་བར་ཡུན་རིང་པོར་བསགས་ནས་སྟེར་བ་ནི་སྤང་བར་བྱ་
བའི་སྦྱོར་བ་ཡིན་པས་དོར་བར་བྱའོ། །
271



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
t
::གཉིས་པ་སྦྱོར་བ་ཇི་ལྟ་བུས་བཏང་བ་ནི། བཞིན་གྱིས་མདངས་གསལ་ཞིང་འཛུམ་པ་
སྔར་བྱེད་ལ་གསོང་པོར་སྨྲ་བ་དང་ལྡན་པས། ཞིང་ཅི་འདྲ་བ་ཞིག་ལ་ཡང་གུས་པ་དང་། རང་
གི་ལག་གིས་དང་། དུས་སུ་དང་། གཞན་ལ་མི་གནོད་པ་དང་། དཀའ་སྤྱད་ཀྱི་སྡུག་བསྔལ་
བསྲན་ནས་སྦྱིན་པའོ། །དེ་དག་གི་འབྲས་བུ་ནི། བདེན་པ་དང་པོའི་ལེའུ་ལས། རིམ་གྲོ་
བགྱིས་ཏེ་སྩལ་བས་གཉེན་ལ་སོགས་པས་རིམ་གྲོ་བགྱིད་པར་འགྱུར། ལས་དར་ཏེ་སྩལ་བས་
རིམ་གྲོ་ཐོབ་པར་འགྱུར། དུས་སུ་སྩལ་བས་དོན་རྣམས་དུས་སུ་འགྲུབ་པར་འགྱུར། གཞན་ལ་
མི་གནོད་པར་སྩལ་བས་ནི་ལོངས་སྤྱོད་བརྟན་པ་དག་ཐོབ་པར་འགྱུར། མི་བདེ་བ་བཟོད་པས་
སྩལ་བས་ནི་འཁོར་སྙིང་ཉེ་བར་འགྱུར། ཞེས་དང། མཛོད་ལས། ལག་དར་ཏེ་སྦྱིན་པས་
ལོངས་སྤྱོད་རྒྱ་ཆེན་པོ་རྙེད་པར་གསུངས་སོ། །བཞི་པ་གང་གཏོང་བའི་དངོས་པོ་ལ་གཉིས།
དང་པོ་གཏོང་བ་དང་མི་གཏོང་བའི་དངོས་པོ་མདོར་བསྟན་པ་དང་། རྒྱས་པར་བཤད་པའོ། །
དང་པོ་གང་བཏང་བ་དེས་འཕྲལ་དུ་ངན་འགྲོའི་རྒྱུ་དང་བྲལ་བའི་ཚོར་བ་བདེ་བ་བསྐྱེད་ལ།
ཕུགས་སུ་ཕན་པ་སྡིག་སྤོང་བའམ། དགེ་བ་ལ་འགོད་པ་དང་། འཕྲལ་དུ་བདེ་བར་མི་འགྱུར་
ཡང་ཕུགས་སུ་ཕན་ན་ནི་བྱང་སེམས་ཀྱིས་གཞན་ལ་བཏང་བར་བྱ་ལ། གང་བཏང་བ་དེས་
འཕྲལ་དུ་གདུང་བ་བསྐྱེད་ལ་ཕུགས་སུ་གནོད་པར་འགྱུར་བའམ། འཕྲལ་བདེ་ཡང་ཕུགས་སུ་
གནོད་ན་གཞན་ལ་གཏང་བར་མི་བྱའོ། །གཉིས་པ་རྒྱས་པར་བཤད་པ་ལ་གཉིས། ནང་གི་
དངོས་པོ་གཏོང་མི་གཏོང་དང་། ཕྱིའི་དངོས་པོ་གཏོང་མི་གཏོང་རྒྱས་པར་བཤད་པའོ། །དང་
པོ་ལ་ཡང་མདོར་བསྟན་དང་། རྒྱས་བཤད་གཉིས། དང་པོ་ནི། ནང་གི་དངོས་པོ་མི་གཏོང་
བའི་ཚུལ་ཤེས་ན། དེ་ལས་ཟློག་པ་རྣམས་བཏང་བྱར་ཤེས་པས། ཐོག་མར་མི་གཏོང་བའི་ཚུལ་
བརྗོད་པར་བྱའོ། །
གཉིས་པ་རྒྱས་བཤད་ལ་གསུམ་ལས། དང་པོ་དུས་ཀྱི་སྒོ་ནས་གཏང་དུ་མི་རུང་བ་ནི།
བྱང་སེམས་ཀྱི་ས་དང་པོ་ནས། ལུས་ལ་སོགས་པ་སེམས་ཅན་ལ་བསམ་པ་ཐག་པ་ནས་བཏང་
མོད་ཀྱང་། ལུས་ཀྱི་ཤ་ལ་སོགས་པ་སློང་བའི་དཀའ་སྤྱད་ཀྱིས་ཡིད་འབྱུང་བར་མི་འགྱུར་བའི་
སྙིང་རྗེ་ཆེན་པོའི་བསམ་པ་མ་རྒྱས་ཀྱི་བར་དུ་སློང་ཡང་བཏང་བར་མི་བྱ་སྟེ། སྤྱོད་འཇུག་ལས།
སྙིང་རྗེའི་བསམ་པ་མ་དག་པར། །ལུས་འདི་སྦྱིན་པར་མི་བྱ་སྟེ། །ཅི་ནས་འདི་དང་གཞན་དག་
ཏུ། །དོན་ཆེན་སྒྲུབ་པའི་རྒྱུར་བཏང་ངོ། །ཞེས་སོ། །གཉིས་པ་དགོས་པའི་སྒོ་ནས་བཏང་དུ་"
4
272



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
མི་རུང་བ་ནི། དགོས་པ་ཕྲན་ཚེགས་ཀྱི་ཕྱིར་དུ་ལུས་གཏང་བར་མི་བྱ་སྟེ། དེ་ཉིད་ལས། དམ་
པའི་ཆོས་ནི་སྤྱོད་པའི་ལུས། །ཕྲན་ཚེགས་ཆེད་དུ་གཏང་མི་བྱ། །དེ་ལྟར་བྱས་ན་སེམས་ཅན་
གྱི། །བསམ་པ་མྱུར་དུ་རྫོགས་པར་འགྱུར། །ཞེས་སོ། །སློང་བ་པོའི་སྒོ་ནས་སྦྱིན་དུ་མི་རུང་བ་
ནི། བདུད་ཀྱི་རིས་ཀྱི་ལྷ་དང་། དེས་བརླམས་པའི་སེམས་ཅན་གྱིས་ཐོ་འཚམ་པའི་བསམ་པས་
ཡན་ལག་ལ་སོགས་པ་སློང་ན་མི་སྦྱིན་ཏེ། དེ་དག་ཉིད་ལ་གནོད་པའི་ཕྱིར་རོ། །སྨྱོན་པ་དང་
སེམས་འཁྲུགས་པ་རྣམས་ཀྱིས་སློང་ན་ཡང་མི་སྟེར་ཏེ། འདི་དག་ནི་བསམ་པ་ཐག་པ་ནས་སློང་
བ་མིན་གྱི། ལབ་རྡོལ་ཙམ་དུ་ཟད་པའི་ཕྱིར་རོ། །དེ་དག་ལ་ནི་མ་བྱིན་ན་ལྟུང་བ་མེད་པར་མ་
ཟད་ཀྱི། བྱིན་ན་ལྟུང་བར་འགྱུར་བའོ། །དེ་དག་མ་གཏོགས་པའི་སྐབས་སུ་ལུས་སློང་བ་ལ་
སྦྱིན་པར་བྱ་སྟེ། དེ་ཡང་དག་པ་ལ་སོགས་པ་གསེས་ནས་བརྟན་དུ་བྱིན་པ་དང་། གཞན་གྱི་
ཆོས་ལྡན་གྱི་དགོས་པ་སྒྲུབ་པའི་ཕྱིར་བྲན་དུ་འགྲོ་བ་སོགས་གནས་སྐབས་དབང་བྱར་སྦྱིན་པ་
གཉིས་སོ། །གཉིས་པ་ཕྱིའི་དངོས་པོ་གཏོང་མི་གཏོང་རྒྱས་པར་བཤད་པ་ལ་གཉིས། ཕྱིའི་
དངོས་པོ་མི་གཏོང་བའི་ཚུལ་དང་། གཏོང་བའི་ཚུལ་ལོ། །དང་པོ་ལ་ལྔ་ལས། དུས་ཀྱི་སྒོ་ནས་
སྦྱིན་དུ་མི་རུང་བ་ནི། དཔེར་ན་རབ་བྱུང་དང་བསྙེན་གནས་བསྲུང་བ་ལ་ཕྱི་དྲོའི་ཁ་ཟས་སྟེར་བ་
ལྟ་བུའོ། །
གཉིས་པ་སྦྱིན་བྱ་ཡུལ་གྱི་སྒོ་ནས་སྦྱིན་དུ་མི་རུང་བ་ནི། སྡོམ་བརྩོན་ཅན་ལ་ཟས་སྐོམ་
ལྷག་མར་གྱུར་པ་སྟེར་བ་དང། བཤང་གཅི་མཆིལ་སྣབས་དང་སྐྱུགས་པ་རྣག་ཁྲག་གིས་
འབགས་ཤིང་གོས་པའི་བཟའ་བཏུང་སྟེར་བ་དང་། སྒོག་བཙོང་ཤ་ཆང་མི་ཟ་བ་ལ་མི་འདོད་
བཞིན་སྟེར་བ་དང་། གཏོང་བ་ལ་ལེགས་པར་བརྡ་སྤྲད་ཅིང་དགའ་བར་འགྱུར་ཡང་། མི་
མཛའ་བ་དང་། གནོད་སྦྱིན་དང་། སྲིན་པོ་རྣམས་དང་། དྲག་ཤུལ་གྱིས་ནོན་པའམ། བྱས་
པ་མི་གཟོ་བ། བརྗེད་ངས་པ་རྣམས་ཀྱིས་སློང་བ་ལ་བུ་ཚ་དང་བྲན་ལ་སོགས་པ་སྟེར་བ་དང་།
བཟའ་བཏུང་མི་འཕྲོད་པ་དང་། འཕྲོད་ཀྱང་ཚོད་མི་ཟིན་པར་སློང་བའི་ནད་པ་ལ་དེ་དག་སྟེར་
བ་དང་། ཧ་ཅང་སྲེད་པ་ཆེ་ཞིང་བགྲང་དྲག་པས་ཁ་ཟས་གསོད་པ་སློང་བ་ལ་དེ་དག་སྟེར་བ་
དང་། མུ་སྟེགས་ཅན་ཀླན་ཀ་འཚོལ་བ་དང་། དོན་མི་ཤེས་པར་ནོར་གྱི་འདུ་ཤེས་ཀྱིས་གླེགས་
བམ་སློང་བ་ལ་སྟེར་བ་ལྟ་བུའོ། །འདི་དག་རྒྱས་པར་ནི་བྱང་སར་བལྟ་བར་བྱའོ། །གསུམ་པ་
རྟེན་གྱི་སྒོ་ནས་སྦྱིན་དུ་མི་རུང་བ་ནི། རང་ཉིད་གླེགས་བམ་གྱི་དགོས་པ་བསྒྲུབས་ཟིན་པ་ཡང་
273



པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
འནམིན་ལ། དེ་ལ་སེར་སྣའི་དྲི་མ་ཡང་མེད་ཚེ། ཤེས་པར་འདོད་ནས་སློང་བ་ལ་གླེགས་བམ་སྟེར་
བ་ལྟ་བུའོ། །འདི་སྦྱིན་དུ་མི་རུང་བའི་རྒྱུ་མཚན་ནི། ཆོས་ཀྱི་སྦྱིན་པ་འདི་ལྟ་བུ་སྦྱིན་པ་ནི།
དགོས་པ་གསུམ་གང་རུང་སྒྲུབ་པའི་ཕྱིར་ཡིན་ན། མ་བྱིན་པ་ལ་དགོས་པ་ཕྱི་མ་གཉིས་ལྷག་པོ་
ཡོད་ཀྱི། བྱིན་པ་ལ་ལྷག་པོ་མེད་པའི་ཕྱིར་དང་། དགོས་པ་དང་པོ་སྒྲུབ་མི་དགོས་ཏེ། རིང་ལ་
སེར་སྣའི་དྲི་མ་མེད་པས། སེར་སྣའི་ཉོན་མོངས་པ་བསལ་མི་དགོས་པ་དང་། མ་བྱིན་ན་ཡེ་
ཤེས་ཀྱི་ཚོགས་མང་དུ་མཐོང་ལ། བྱིན་ན་ཆེན་པོར་མི་འགྱུར་བ་དང་། མ་བྱིན་ན་སེམས་ཅན་
ཐམས་ཅད་ལ་ཕན་པ་དང་། བདེ་བ་སྒྲུབ་ནུས་པའི་ཕྱིར་ཏེ། བྱང་སར་དགོས་པ་ཆེ་ཆུང་དེ་
ལྟར་གསུངས་ཤིང༌། སྤྱོད་འཇུག་ལས་ཀྱང་། ཆུང་ངུའི་ཕྱིར་དུ་ཆེ་མི་བཏང་། །ཞེས་གསུངས་
པས། ཐབས་མཁས་པས་བརྡ་སྤྲད་ལ་བཏང་ངོ་། །
བཞི་པ་དངོས་པོའི་སྒོ་ནས་སྦྱིན་དུ་མི་རུང་བ་ནི། རང་གི་ཕ་མ་རིང་སྲོག་ཆགས་པ་དང་
བཅས་པའི་བཟའ་བཏུང་དང་། བརྡ་མ་སྤྲད་པ་དང་། སྤྲད་ཀྱང་སྟེར་བ་ལ་མི་མོས་པའི་བུ་
དང་། ཆུང་མ་དང་བྲན་ལ་སོགས་པའོ། །འདི་དགི་བྲན་གྱི་དོན་དུ་མི་སྟེར་བ་ལ་གསུངས་ཀྱང་
དངོས་པོ་གཙོ་ཆེ་བར་སྣང་བས་དངོས་པོའི་ནང་དུ་བགྲང་ངོ་། །བྱང་སའི་གཏན་ལ་དབབ་པ་
བསྡུ་བར་ནི། ཆོས་གོས་གསུམ་དང་དེ་ལས་གཞན་པའོ་ཡོ་བྱད་ལྷག་པ་སངས་རྒྱས་ཀྱིས་རྗེས་སུ་
བཟུང་བ་རྣམས་ལ་སེར་སྣའི་བསམ་པ་མེད་ཅིང་དགེ་བའི་ཕྱོགས་ལ་ཉེ་བར་མཁོ་བ་
སློང་བ་ལ་མ་བྱིན་ཡང་ཉེས་པ་མེད་པར་གསུངས་ཏེ། བྱང་ཆུབ་སེམས་དཔའི་སོ་སོ་ཐར་པ་ལས།
ཤཱ་རིའི་བུ་གལ་ཏེ་བྱང་ཆུབ་སེམས་དཔའ་ཆོས་གོས་གསུམ་ཡོངས་སུ་བཏང་སྟེ། སློང་བ་པོ་གཙོ་
བོར་བྱེད་པར་གྱུར་ན། དེས་འདོད་པ་ཆུང་བ་ལ་བརྟེན་པ་མིན་ནོ། །ཞེས་གསུངས་པས་ཆོས་
གོས་གསུམ་བྱིན་ན་ནི། བྱང་སེམས་རབ་བྱུང་ལ་ལྟུང་བར་འགྱུར་རོ། །ལྔ་པ་དགོས་པའི་སྒོ་ལྟ
ནས་སྦྱིན་དུ་མི་རུང་བ་ནི། རང་ངམ་གཞན་ལ་གནོད་པའི་ཕྱིར་དུ། དུག་དང་། མཚོན་དང་།
མེ་དང་། ཆང་དང་། དེའི་རྒྱུ་ཕབས་དང་། མདོར་ན་གཞན་ལ་གནོད་པའི་ཟས་དང་ཡོ་བྱད་
ཐམས་ཅད་སྦྱིན་པར་མི་བྱ་ཞིང་། དེར་མ་ཟད། སྲོག་ཆགས་གཞན་གྱི་ལུས་སྲོག་ལ་གནོད་པར་
འགྱུར་བའི་རྒྱ་རྙི་དང་། ས་མདའ་དང་། ཟས་སྦྱོར་ལ་སོགས་པ་སློབ་པའང་གཏོང་མི་རུང་བ་
ཡིན་ནོ། །གཉིས་པ་ཕྱིའི་དངོས་པོ་གཏོང་ཚུལ་ནི། རྟེན་དེ་ལ་སྟོན་པས་མ་བཀག་པའི་དུས་
དང་། གང་ཟག་དེ་ལ་སྦྱིན་པར་བྱ་བ་གཏོང་བ་དེ་མི་འོས་པ་མིན་ཞིང་། དེ་དང་འཚམ་པ་ཡིན་ཡིན་ན།
.
274



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ན་སྟེར་དགོས་པ་དང་། རྟེན་ཡང་སྔར་བཤད་པ་ལས་ཟློག་པ། གླེགས་བམ་ལ་སེར་སྣ་དང་ལྡན་
པ་ཡིན་ན། གླེགས་བམ་གྱི་བྱ་བ་བྱས་མ་ཟིན་ཀྱང་སློང་བ་པོ་ཤེས་འདོད་ཅན་ལ་སྦྱིན་དགོས་ཏེ།
དེ་ཡང་དཔེ་གཉིས་པ་ཡོད་ན་དེ་སྟེར་དགོས་ལ་མེད་ན་དཔེ་འབྲི་བའི་རིན་སྟེར་དགོས་སོ། །དེ་
ཡང་མེད་ན་བདག་གི་འདི་མིན་པ་ཚེ་འདིར་ལྐུགས་པར་གྱུར་ཀྱང་བླའི། སེར་སྣ་དང་དུ་བླང་
བར་མི་བྱའོ་སྙམ་དུ་ངེས་པར་སྦྱིན་ནོ། །དངོས་པོ་ཡང་སྔར་བཤད་པ་ལས་མ་གཏོགས་པ་
རྣམས་དང་། རྒྱལ་པོ་བྱེད་པའི་ཚེ་གཞན་གྱི་བུ་དང་ཆུང་མ་ལ་སོགས་པ། བདག་པོ་དང་ཁ་
ཕྲལ་ནས་སྦྱིན་དུ་མི་རུང་ཡང་། གྲོང་ལ་སོགས་པ་དང་བཅས་ཏེ་སློང་བ་ལ་སྦྱིན་ནོ། །དེ་བཞིན་
དུ་ངན་འགྲོའི་རྒྱུར་མི་འགྱུར་བའི་དགའ་རྩེད་ཀྱི་དངོས་པོ་དང་། གཞན་ལ་མི་གནོད་པའི་རྒྱུ་ལ་
སོགས་པ་དང་། དེ་བཞིན་དུ་སྲོག་ཆགས་མེད་པའི་བཟའ་བཏུང་རྣམས་སློང་བ་ལ་སྦྱིན་དགོས་
ལ། རང་གཞན་ལ་ཕན་པའི་ཕྱིར་དུ་སློང་ན་དུག་མཚོན་དང་མེ་དང་ཆང་ཡང་སྦྱིན་ནོ། །དེ་
ལྟར་ཟང་ཟིང་གི་སྦྱིན་པའི་ཚེ་སློང་བ་པོ་བཀྲེན་པ་དང་། འབྱོར་བ་ཅན་གཉིས་བྱུང་ན་ཇི་ལྟར་
བྱ་ཞེ་ན། འདི་ལ་དང་པོ་ནས་སློང་བ་པོ་གཉིས་ཀའི་འདོད་པ་བསྐོངས་ན་ནི་རབ་ཏུ་ལེགས།
བསྐོང་མི་ནུས་ན་བཀྲེས་པའི་འདོད་པ་བསྐངས་ནས། གཅིག་ཤོས་ལ། ཚིག་འཇམ་པོས་བརྡ་
བཀྲོལ་ཏེ་ལེགས་པར་བཤད་སྦྱང་བྱའོ། །
གཉིས་པ་གཏོང་བར་མ་ནུས་ན་ཇི་ལྟར་བྱ་བ་ནི། སློང་བ་པོས་སློང་འའི་ཚེ་སེར་སྣས་
ནོན་ན། འདི་ལྟར་བསམས་ཏེ། དངོས་པོ་འདི་དང་བདག་གདོན་མི་ཟ་བར་འཕྲལ་ཏེ།
འདིས་ཀྱང་བདག་འདོར་ལ་བདག་གིས་ཀྱང་འདི་འདོར་རོ། །དེས་ན་འདི་བཏང་བ་ལ་ཡིད་
དགའ་བའི་སྙིང་པོ་བླངས་ཏེ་འཆི་བའི་དུས་བྱའོ། །འདི་བཏང་ན་འཆི་བའི་དུས་ཀྱི་ཚེ། ནོར་ལ་
ཆགས་པར་མི་འགྱུར་ཞིང་འགྱོད་པ་མེད་ལ་དགའ་ཞིང་རངས་པ་སྐྱེའོ་སྙམ་དུ་བསམ་མོ། །དེ་
ལྟར་བསམས་ཀྱང་གཏོང་མ་ནུས་ན། བདག་གི་མཐུ་ཆུང་ཞིང་དགེ་རྩ་མ་སྨིན་པ་སྟེ། ཉེ་བར་
ལེན་པའི་ལྟ་བ་དང་། བདག་དང་བདག་གིར་འཛིན་པ་ལ་གནས་པ་ལགས་ཀྱིས། སྐྱེས་བུ་
དམ་པ་བཟོད་པར་མཛད་ཅིང་གདུང་བར་མི་མཛད་དུ་གསོལ། ཇི་ལྟར་ཁྱོད་དང་སེམས་ཅན་
ཐམས་ཅད་ཀྱི་བསམ་པ་རྫོགས་པར་འགྱུར་བ་དེ་ལྟར་བདག་གིས་བགྱིའོ། །ཞེས་སོ། །འདི་ནི་
ཕན་ཚུན་མ་དད་པའི་ཉེས་པ་གཞན་སྤང་བའི་ཕྱིར་ཡིན་གྱི། སེར་སྣའི་ཉེས་པ་མེད་པ་ནི་མ་
ཡིན་ཏེ། བྱང་སེམས་ལ་སེར་སྣ་སྨད་པར་བསླབ་བཏུས་ལས་གསུངས་སོ། །འོན་ཀྱང་འདི་ལྟར་པབ
275



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
བྱས་ན་སེར་སྣས་ཆོས་ནོར་མི་སྟེར་བའི་ཕམ་པ་ཁེགས་པ་འདྲའོ། །ཕར་ཕྱིན་བསྡུས་པ་ལས་
ཀྱང་། ཅི་སྟེ་སློང་བ་སྔོན་དུ་འོང་གྱུར་ཀྱང་། །ཤིན་ཏུ་མཐུ་ཆུང་སྦྱིན་པར་མ་ནུས་ན། །ཅི་ནས་
སློང་བ་དམའ་ཕབ་མ་གྱུར་པ། །འཇམ་པའི་ཚིག་གིས་དེ་ཡི་ཡིད་ཀྱང་བཞོ། །ཕྱིན་ཆད་སློང་བ་
དྲུང་དུ་འོང་གྱུར་ན། །ཅི་ནས་ཡི་ཆད་དམའ་བར་མི་འགྱུར་བ། །འཇུངས་པའི་སྐྱོན་རྣམས་
རྣམ་པར་གསལ་བར་བྱ། །སྲེད་པ་ཡོངས་སུ་སྤང་ཕྱིར་ནན་ཏན་བྱ། །ཞེས་གསུངས་སོ། །
གསུམ་པ་སྦྱིན་པའི་གེགས་ཀྱི་གཉེན་པོ་བསྟན་པ་ལ་བཞི་སྟེ། མ་གོམས་པ་དང་། རྒུད་
པ་དང་། ཆགས་པ་དང་། འབྲས་བུ་མ་མཐོང་བའོ། །དེ་ལ་དང་པོ་ནི། སྦྱིན་པར་བྱ་བའི་
རྫས་ཡོད་བཞིན་དུ་སློང་བ་པོ་ལ་སྦྱིན་མི་འདོད་པ་སྟེ། དེའི་གཉེན་པོར་ནི། ཉེས་པ་འདི་ནི་
བདག་གིས་སྔོན་སྦྱིན་པ་མ་བཏང་བས་ལན་ནོ་སྙམ་དུ་རིག་པར་བྱས་ནས། ད་ལྟ་ཡང་སྦྱིན་པ་
མ་བཏང་ན་སྐྱེ་བ་ཕྱི་མ་ཡང་སྦྱིན་པ་ལ་མི་དགའ་བར་འགྱུར་རོ་སྙམ་དུ་བསམས་ལ་སྦྱིན་པ་ལ་
གོམས་པར་བྱའོ། །གཉིས་པ་རྒུད་པ་ནི། ལོངས་སྤྱོད་ཧ་ཅང་ཆུང་བ་ལ་བརྟེན་ནས། གཏོང་
བའི་སེམས་མི་སྐྱེ་བ་སྟེ། དེའི་གཉེན་པོར་འདི་སྙམ་དུ། བདག་འཁོར་བ་ན་འཁོར་བའི་ཚེ་ཕ་
རོལ་ལ་ཕན་མ་བཏགས་པར་སྔོན་གྱི་ལས་སམ། གཞན་གྱི་དབང་དུ་གྱུར་པས་བཀྲེས་སྐོམ་ལ་
སོགས་པའི་སྡུག་བསྔལ་བཟོད་དཀའ་བ་མང་པོ་མྱོང་ན། གལ་ཏེ་གཞན་ལ་ཕན་བཏགས་པ་ལ་
བརྟེན་ནས་བྱུང་བའི་ཚེ་འདིའི་སྡུག་བསྔལ་དེས་བདག་འཆི་ཡང་། བདག་ལ་ནི་སྨིན་པ་ཁོ་ན་
ལེགས་ཀྱི། སློང་བ་པོ་ཕྱིར་ཟློག་པ་དེ་ལྟ་མ་ཡིན་ཏེ། ལོངས་སྤྱོད་དེ་མེད་ཀྱང་སྔོ་ངད་ཅི་ཡང་
རུང་བ་ཙམ་གྱིས་འཚོའོ་སྙམ་དུ་བསམས་ནས། ཕོངས་པའི་སྡུག་བསྔལ་དེ་དང་དུ་བླངས་ཏེ་
སྦྱིན་པར་བྱའོ། །
གསུམ་པ་ཆགས་པ་ནི། སྦྱིན་བྱའི་རྫས་ཤིན་ཏུ་ཡིད་དུ་འོང་ཞིང་། མཆོག་ཏུ་གྱུར་པ་ལ་
ཆགས་ན་སློང་བ་ལ་གཏོང་བའི་སེམས་མི་སྐྱེ་བས་ཏེ། དེའི་གཉེན་པོར་ནི་ཆགས་པའི་ཉེས་པ་དེ་
མྱུར་བར་རིག་པར་བྱས་ནས། བདག་སྡུག་བསྔལ་ལ་བདེའོ་སྙམ་འདུ་ཤེས་ཕྱིན་ཅི་ལོག་ཏུ་
འཛིན་པ་འདི་ནི། ཕྱི་མ་ལ་སྡུག་བསྔལ་བསྐྱེད་པ་ཡིན་ནོ་སྙམ་དུ་ཤེས་ནས་དེ་སྤངས་དེ་དངོས་
པོ་དེ་སྦྱིན་པར་བྱེད་པའོ། །བཞི་པ་འབྲས་བུ་མཐོང་བ་ནི། སྦྱིན་པ་བཏང་བ་ལ་བརྟེན་ནས་
རྫོགས་པའི་བྱང་ཆུབ་འབྱུང་བའི་ཕན་ཡོན་མ་མཐོང་བར་ལོངས་སྤྱོད་ཆེན་པོའི་ཕན་ཡོན་ལ་
བལྟས་ནས་གཏོང་བའི་སེམས་སྐྱེ་སྟེ་དེའི་གཉེན་པོར་ནི། ཉེས་པ་དེ་མྱུར་བར་རིག་པར་བྱས་
276



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྱེད་དུ་སྦྱོར་བ།
ནས། སྤྱིར་འདུ་བྱེད་ཐམས་ཅད་སྐད་ཅིག་རེ་རེ་ནས་འཇིག་པ་དང། ཁྱད་པར་དུ་ལོངས་སྤྱོད་
འཇིག་ཅིང་འབྲལ་བར་བལྟས་ནས་སྦྱིན་པ་གང་གཏོང་ཐམས་ཅད་བྱང་ཆུབ་ཆེན་པོར་ཡོངས་སུ་
བསྔོ་བར་བྱེད་པའོ། །ལོངས་སྤྱོད་ལ་སོགས་པའི་རྣམ་སྨིན་ཙམ་ལ་ལྟ་བ་ནི། རིན་གྱི་ཕྱིར་ཡོ་
བྱད་ཐམས་ཅད་ཕངས་པ་མེད་པར་གཞན་ལ་གཏོང་བའི་ཚོང་པ་ལ་ཁྱེ་ཙམ་ཐོབ་ཀྱི་བསོད་
ནམས་མི་ཐོབ་པ་བཞིན། ལོངས་སྤྱོད་ཆེན་པོ་ཐོབ་ཀྱི། ཐར་པ་ནི་མི་ཐོབ་སྟེ། བཞི་བརྒྱ་པ་ལས།
འདིར་བྱིན་པ་ཡི་སྦྱིན་པ་ལ། འབྲས་བུ་ཆེན་པོ་འབྱུང་འགྱུར་ཞེས། །ལེན་དང་ཡོངས་སུ་གཏོང་
བ་ནི། །ཚོང་སོགས་བཞིན་དུ་སྨད་པར་འགྱུར། །ཞེས་སོ། །
གཉིས་པབ་པ་བསམ་པ་ཙམ་གྱི་སྦྱིན་པ་ནི། དབེན་པར་སོང་སྟེ་ཡིད་ནང་དུ་བསྡུས་ནས་
བསམ་པ་དག་ཅིང་སྙིང་ཐག་པ་ནས་དང་བས་སྦྱིན་པར་བྱ་བའི་ཆོས་སྣ་ཚོགས་པ། རྒྱ་ཆེན་པོ་
དཔག་ཏུ་མེད་པ། རྟོག་པས་སྤྲུལ་ནས་སེམས་ཅན་རྣམས་ལ་སྦྱིན་པར་མོས་པར་བྱེད་དོ། །
དེས་ཚེགས་ཆུང་ངུས་བསོད་ནམས་དཔག་ཏུ་མེད་པ་འཕེལ་བ་དང་། དེ་ཡང་བྱང་ཆུབ་སེམས་
དཔའ་ཤེས་རབ་ཅན་གྱིས་སྦྱིན་པར་བྱང་ས་ལས་གསུངས་སོ། །འབྱོར་པ་དང་མི་ལྡན་པས་འདི་
བྱ་བར་ལག་བཟང་གིས་ཞུས་པ་ལས་གསུངས་ཀྱང་། འབྱོར་ལྡན་གྱིས་ཀྱང་བྱར་ནི་རུང་མ་ཡིན་
ནོ། །ལོངས་སྤྱོད་མེད་པའི་ཚེ་སྦྱིན་པ་ཇི་ལྟར་བྱེད་པའི་ཤེས་རབ་ཅན་གྱི་སྦྱིན་པ་རྣམས་ནི།
ལྷག་བསམ་རྣམ་པར་དག་པའི་ས་དང་པོ་མ་ཐོབ་བར་དུ་ཡིན་གྱིས། ས་ཐོབ་ནས་ནི་ལོངས་སྤྱོད་
ཀྱིས་ཕོངས་པ་མི་སྲིད་དེ། བྱང་ས་ལས། དེ་ལྟར་ན་བྱང་ཆུབ་སེམས་དཔའ་ནི་ཇི་སྲིད་བསམ་
པ་རྣམ་པར་དག་པ་མ་ཐོབ་ཀྱི་བར་དུ་ལོངས་སྤྱོད་མི་བདོག་པས། ཤེས་རབ་ཀྱི་སྦྱིན་པ་སྦྱིན་པར་
བྱེད་པ་ཡིན་ནོ། །བྱང་ཆུབ་སེམས་དཔའ་ལྷག་པའི་བསམ་པ་རྣམ་པར་དག་པས་ནི། ངན་
སོང་ལས་ཡང་དག་པར་འདས་པས། ཚེ་རབས་ཐམས་ཅད་དུ་ལོངས་སྤྱོད་ཟད་མི་ཤེས་པ་ཐོབ་
པར་འགྱུར་རོ་ཞེས་གསུངས་སོ། །བཞི་པ་དེ་དག་གི་དོན་བསྡུ་བ་ནི། བྱང་སེམས་ཀྱི་སྡོམ་པ་
བཟུང་ནས་མཐོན་པོའི་སྦྱིན་པ་ལ་སློབ་ཚུལ་རྣམས་སྨོན་པའི་ཡུལ་དུ་བྱས་ནས་སྦྱོང་བ་དང་།
སྔར་བཤད་པ་ལྟ་བུའི་སྦྱིན་གཏོང་ད་ལྟ་ནས་འཇུག་པ་རྣམས་ཀྱི་གནང་བཀག་ཤེས་པར་བྱས་
ནས་སློབ་པ་དང་། ཁྱད་པར་དུ་ལུས་དང་ལོངས་སྤྱོད་དང་དགེ་རྩ་ལ་སེར་སྣ་གཉེན་པོ་བསྟེན་
ཅིང་། གཏོང་བའི་བློ་ཇེ་རྒྱས་སུ་གཏོང་བ་ལ་འབད་པར་བྱས་ནས། དེ་ལྟར་ཉམས་སུ་ལེན་པ་
ལ་དགའ་བ་སྒོམ་པ་དང་། བློ་དེ་ལྟར་མ་སྦྱངས་པ་ལ་ཡིད་གདུང་བ་ཆེན་པོ་བསྐྱེད་དགོས་ཏེ།
277



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
དེ་ལྟར་བྱས་ན་ལག་བཟང་གིས་ཞུས་པ་ལས་གསུངས་པ་ལྟར་ཚེ་རབས་གཞན་དུ་ཚེགས་ཆུང་
ངུས་སྦྱིན་པའི་ཕར་ཕྱིན་རྫོགས་པར་བྱེད་ནུས་ཀྱི། དེ་དག་ཐམས་ཅད་དོར་ནས་བཞག་ན་ནི་ཚེ་
འདིར་ཡང་ཉེས་པ་ཤིན་ཏུ་ལྕི་བ་རྣམས་ཀྱིས་རྒྱུན་དུ་གོས་པར་འགྱུར་ལ། ཚེ་རབས་གཞན་དུ་
ཡང་འཇུག་སྙིང་མི་འདོད་པས་བྱང་ཆུབ་སེམས་དཔའི་སྤྱོད་པ་ལ་འཇུག་པ་ཤིན་ཏུ་དཀའ་བར་
འགྱུར་བའི་ཕྱིར་རོ། །གཞན་ཡང་ཕར་ཕྱིན་བསྡུས་པ་ལས། སྦྱིན་པ་དེ་འདྲའི་རྩ་བ་བྱང་ཆུབ་
སེམས། །དེ་འདྲའི་སྦྱིན་པ་གཏོང་འདོད་དེ་མི་བཏང་། །འཇིག་རྟེན་ནང་ན་གཏོང་འདོད་
སེམས་ལྡན་པ། །གཏོང་བའི་ནང་ན་མཆོག་ཅེས་རྒྱལ་བས་གསུངས། །ཞེས་གསུངས་པ་ལྟར་
སྤྱོད་པའི་རྟེན་བྱང་ཆུབ་ཀྱི་སེམས་རྗེས་སུ་དྲན་ཞིང་སྒོམ་པ་དང་། བྱང་ཆུབ་ཏུ་སྨོན་ཅིང་སྨོན་
ལམ་འདེབས་པ་ནི་གཏོང་བ་ཐམས་ཅད་ཀྱི་རྩ་བ་དང་། གཏོང་བ་ཐམས་ཅད་ཀྱི་མཆོག་ཡིན་
པས་དེ་ལ་འབད་པར་བྱ་སྟེ། འདི་ནི་ལག་བཟང་གིས་ཞུས་པའི་དོན་བསྡུས་པའི་གནད་དམ་
པའོ། །
གཉིས་པ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་ལྔ། ཚུལ་ཁྲིམས་ཀྱི་ངོ་བོ། དེ་
སྒོམ་པ་ལ་འཇུག་པའི་ཐབས། ཚུལ་ཁྲིམས་ཀྱི་རབ་དབྱེ། དེ་དག་སྒྲུབ་པའི་ཚེ་ཇི་ལྟར་བྱ་བ།
དེ་དག་གི་དོན་བསྡུ་བའོ། །དང་པོ་ནི། གཞན་ལ་གནོད་པ་གཞི་དང་བཅས་པ་ལས་ཡིད་ཕྱིར་
ལོག་པའི་སྤོང་སེམས་ནི། ཚུལ་ཁྲིམས་ཡིན་པས་སེམས་དེའི་གོམས་པ་གོང་ནས་གོང་དུ་ཡོངས་
སུ་རྫོགས་པས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པར་འགྱུར་བ་ཡིན་གྱིས་ཕྱི་རོལ་ཏུ་གནོད་འཚེ་མ་
ལུས་པ་དང་བྲལ་བ་ལ་བཀོད་པའི་སྒོ་ནས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་རྫོགས་པར་འགྱུར་བ་
མ་ཡིན་ཏེ། དེ་ལྟ་མིན་ན་ད་དུང་སེམས་ཅན་གནོད་འཚེ་དང་མ་བྲལ་བས་སྔར་བྱོན་པའི་རྒྱལ་
བ་རྣམས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་མ་རྫོགས་པར་འགྱུར་བ་དང་། སེམས་ཅན་དེ་དག་
ཀྱང་གནོད་འཚེ་དང་བྲལ་བའི་ཕྱོགས་སུ་བཀྲི་བར་མི་ནུས་པའི་ཕྱིར་རོ། །དེས་ན་ཕྱི་རོལ་ཏུ་
སེམས་ཅན་ཐམས་ཅད་གནོད་འཚེ་དང་བྲལ་ལམ། མ་བྲལ་ཡང་བླའི། རང་གི་རྒྱུད་སྟེང་དུ་དེ་
དག་ལ་གནོད་པ་ལས་བཟློག་པའི་སྤོང་སེམས་གོམས་པར་བྱེད་པ་ཉིད་ཚུལ་ཁྲིམས་ཀྱི་ཉམས་
ལེན་ཡིན་ཏེ། སྤྱོད་འཇུག་ལས། ཉ་ལ་སོགས་པ་གང་ཞིག་ཏུ། །དེ་དག་གསོད་མི་འགྱུར་བར་
བསྐྲད། །སྤོང་བའི་སེམས་ནི་ཐོབ་པ་ལ། །ཚུལ་ཁྲིམས་ཕ་རོལ་ཕྱིན་པར་བཤད། །ཅེས་སོ། །
ཚུལ་ཁྲིམས་ལ་གསུམ་དུ་ཡོད་མོད་ཀྱི། འདིར་གཙོ་བོ་སྡོམ་པའི་ཚུལ་ཁྲིམས་ཀྱི་དབང་དུ་བྱས་
278
X



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ནས་སྤོང་བའི་སེམས་སུ་བཤད་དེ། དེ་ཡང་ཀུན་སློང་དང་བཅས་པའི་དབང་དུ་བྱས་ན་མི་དགེ་
བ་བཅུ་སྤོང་བའི་སྤོང་བ་བཅུ་ཡིན་ལ། རང་གི་ངོ་བོའི་དབང་དུ་བྱས་ན་མི་དགེ་བ་བདུན་སྤོང་
བའི་ལུས་ངག་གི་ལས་ཀྱི་རང་བཞིན་གྱི་སྤོང་བ་བདུན་ཡིན་ཏེ། འཇུག་འགྲེལ་ལས། དེ་ལ་ཉོན་
མོངས་པ་དང་དུ་མི་ལེན་པའི་ཕྱིར་དང་། སྡིག་པ་མི་འབྱུང་བའི་ཕྱིར་སེམས་ལ་ཡིད་གཅགས་
པའི་མེ་ཞི་བས། བསིལ་བ་ཉིད་ཀྱི་ཕྱིར་རམ། བདེ་བའི་རྒྱུ་ཡིན་པ་ཉིད་ཀྱིས་དམ་པ་དག་གིས་
བསྟེན་པར་བྱ་བ་ཉིད་ཡིན་པའི་ཕྱིར་ན་ཚུལ་ཁྲིམས་ཏེ། དེ་ཡང་སྤོང་བ་བདུན་གྱི་མཚན་ཉིད་
ཅན་ནོ། །ཆོས་གསུམ་པོ་མ་ཆགས་པ་དང་། ཞེ་སྡང་མེད་པ་དང། ཡང་དག་པའི་ལྟ་བ་ནི་དེ་
དག་ཀུན་ནས་སློང་བར་བྱེད་པ་ཡིན་ཏེ། དེའི་ཕྱིར་ཀུན་ནས་སློང་བར་བྱེད་པ་དང་བཅས་པའི་
ཚུལ་ཁྲིམས་ཀྱི་དབང་དུ་བྱས་ནས་ལས་ཀྱི་ལམ་བཅུར་རྣམ་པར་བཤད་དོ། ། གཉིས་པ་འཇུག་
ཐབས་ནི། དེ་ལྟར་སེམས་བསྐྱེད་ནས་སྤྱོད་པ་ལ་སློབ་པར་འདོད་པ་ཁས་བླངས་པ་དེས་ནི་
སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་ཚུལ་ཁྲིམས་དང་ལྡན་པར་ཁས་བླངས་པ་
ཡིན་པས། དེའི་དོན་སྒྲུབ་དགོས་ལ། དེ་ཡང་སྔོན་དུ་རང་གི་ཚུལ་ཁྲིམས་ཡོངས་སུ་དག་པའི་
སྟོབས་བསྐྱེད་དགོས་ཏེ། རང་གི་ཚུལ་ཁྲིམས་མ་དག་པ་དང་། ཉམས་ན་ངན་འགྲོར་ལྷུང་བས་
གཞན་གྱི་དོན་ལྟ་ཞོག །རང་གི་དོན་ཡང་མི་འགྲུབ་པའི་ཕྱིར་རོ། །དེའི་ཕྱིར་གཞན་གྱི་དོན་ལ་
བརྩོན་པས་ནི་ཚུལ་ཁྲིམས་ལ་གཅེས་སྤྲས་བྱས་ལ་བསྒྲིམས་ནས་བསྲུང་དགོས་ཏེ། ཕར་ཕྱིན་
བསྡུས་པ་ལས། རྫོགས་པའི་སངས་རྒྱས་ཚུལ་ཁྲིམས་རྒྱན་ལྡན་པར། །འགྲོ་བ་ཐམས་ཅད་སྒྲུབ་
དོན་གང་བརྩོན་པས། །རང་གི་ཚུལ་ཁྲིམས་ཐོག་མར་ཡོངས་སུ་སྦྱང་། །ཚུལ་ཁྲིམས་དག་པའི་
མཐུ་ཡིས་སྟོབས་ཀྱང་བསྐྱེད། །ཅེས་དང་། དེ་བས་མི་ཟད་འཇིགས་པ་མཐོང་བྱ་ཞིང་། །སྤང་
འོས་ཆུང་ཡང་རྣམ་པར་སྤང་བར་བགྱི། །ཞེས་གསུངས་པ་ལྟར། ཉེས་དམིགས་ཀྱིས་འཇིགས་
ནས་ཁ་ན་མ་ཐོ་བ་ཆུང་ངུ་ལ་ཡང་འབད་པས་སྤོང་ཞིང་། ཚུལ་ཁྲིམས་ཀྱི་མི་མཐུན་ཕྱོགས་ཀྱི་
རགས་ཤོས་ཉེས་དམིགས་རྣམས་བསྒོམ་པ་དང་། ཕན་ཡོན་ནི་སྔར་ཡང་བཤད་ཅིང་། དེ་ཉིད་
ལས། ལྷ་རྫས་དགའ་རྒྱུ་མི་ཡི་ལོངས་སྤྱོད་དང་། ། བདེ་མཆོག་རོ་མཆོག་ལྷ་ཡི་ཕུན་སུམ་
ཚོགས། །ཚུལ་ཁྲིམས་རྒྱུས་བྱུང་ཅི་ཞིག་ངོ་མཚར་ཆེ། །སངས་རྒྱས་ཆོས་རྣམས་དེ་ལས་འབྱུང་
བ་ལྟོས། །ཞེས་སོ། །དེས་ན། རང་ངན་སོང་ལས་ཐར་བ་ཙམ་དང་། ལྷ་མའི་བདེ་བ་ལ་སྨོན་
པ་བསམ་ནས། སེམས་ཅན་ཐམས་ཅད་ཚུལ་ཁྲིམས་རྣམ་པར་དག་པ་དང་སངས་རྒྱས་ཀྱི་ཡོན་
279



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ཏན་ཐོབ་པར་བྱ་བའི་ཕྱིར་དུ་བསྲུང་བར་བྱ་སྟེ། དེ་ཉིད་ལས། གང་ཞིག་འཇིག་རྟེན་དཔག་
ཡས་སེམས་ཅན་དག །མཐའ་དག་ཚུལ་ཁྲིམས་དག་ལ་འགོད་མོས་ཤིང་། །འཇིག་རྟེན་ཕ་
རོལ་ཚུལ་ཁྲིམས་རྟེན་བྱེད་པ། །དེ་ནི་ཚུལ་ཁྲིམས་ཕ་རོལ་ཕྱིན་པར་གསུངས། །དེ་བས་ངན་
སོང་འཇིགས་དང་རྒྱལ་སྲིད་དང་། ། མཐོ་རིས་ཕུན་ཚོགས་སྨོན་པ་བསལ་བྱས་ཏེ། །ཚུལ་
ཁྲིམས་དྲི་མེད་ ཡང་ དག་བསྲུང་བྱ་ཞིང་། ། འཇིག་ རྟེན་ དོན་ལ་བརྩོན་པས་ཚུལ་ ཁྲིམས་
བསྟེན། །ཞེས་སོ། །
གསུམ་པ་ཚུལ་ཁྲིམས་ཀྱི་དབྱེ་བ་ནི་གསུམ་སྟེ། སྡོམ་པའི་ཚུལ་ཁྲིམས་དང་། དགེ་བ་
ཆོས་བསྡུད་ཀྱི་ཚུལ་ཁྲིམས་དང་ སེམས་ཅན་དོན་བྱེད་ཀྱི་ཚུལ་ཁྲིམས་སོ། །དང་པོ་ནི། བྱང་
སར་སོ་སོ་ཐར་པ་རིགས་བདུན་ལ་གསུངས་པས། སོ་ཐར་གྱི་སྡོམ་ལྡན་བྱང་ཆུབ་སེམས་དཔའི་
སྡོམ་པ་ལ་གནས་པ་ཡིན་ན་ནི། ཁྱིམ་པའམ་རབ་བྱུང་གི་ཕྱོགས་ཀྱི་སོ་ཐར་གྱི་སྡོམ་པ་དངོས་
དང་། དེ་དག་གི་ཐུན་མོང་པའི་སྤོང་སྡོམ་པ་ནི་སྡོམ་པའི་ཚུལ་ཁྲིམས་ཡིན་ལ། སོ་ཐར་གྱི་སྡོམ་
པའི་རྟེན་དུ་མི་རུང་བའི་བྱང་ཆུབ་སེམས་དཔའི་སྡོམ་ལྡན་ཡིན་ན། སོ་ཐར་དང་ཐུན་མོང་བའི་
རང་བཞིན་གྱི་ཁ་ན་མ་ཐོ་བ་དང་བཅས་པའི་ཁ་ན་མ་ཐོ་བ་ཅི་རིགས་པར་སྤོང་བའི་སྤོང་སྡོམ་ནི་
ཚུལ་ཁྲིམས་སོ། །གཉིས་པ་དགེ་བ་ཆོས་བསྡུད་ནི། ཕར་ཕྱིན་དྲུག་ལ་སོགས་པའི་དགེ་བ་ལ་
དམིགས་ནས། རང་རྒྱུད་ལ་མ་སྐྱེས་པ་བསྐྱེད་ཅིང་། སྐྱེས་ཟིན་མི་ཉམས་པར་གོང་ནས་གོང་
དུ་འཕེལ་བར་བྱེད་པའོ། །གསུམ་པ་སེམས་ཅན་དོན་བྱེད་ནི། སེམས་ཅན་རྣམ་པ་བཅུ་གཅིག་
གི་དོན་ལ་དམིགས་ནས། དེ་དག་གིས་འདི་དང་ཕྱི་མའི་དོན་རྣམས་ཁ་ན་མ་ཐོ་བ་མེད་པར་ཇི་
ལྟར་རིགས་པས་སྒྲུབ་སྟེ། འདི་རྣམས་རྒྱས་པར་གཞན་དུ་བལྟ་བར་བྱའོ། །དེས་ན་སོ་སོ་ཐར་
བའི་བཅས་པ་རྣམས་ནི་བྱང་ཆུབ་སེམས་དཔའི་སྡོམ་ལྡན་རབ་ཏུ་བྱུང་བའི་བསླབ་བྱའི་ཕྱོགས་
གཅིག་ཡིན་པས། བྱང་ཆུབ་སེམས་དཔའི་བསླབ་བྱ་ལས་ཟུར་ན་ཡོད་པ་མ་ཡིན་ནོ། །ཚུལ་
ཁྲིམས་གསུམ་གྱི་ནང་ནས་སྡོམ་པའི་ཚུལ་ཁྲིམས་སོ་ཐར་གྱི་བཅས་པ་དངོས་སམ་དེ་དང་ཐུན་
མོང་བ་ལ་འཇུག་ལྡོག་བྱེད་པ་ཉིད་བྱང་ཆུབ་སེམས་དཔའ་ལ་ཡང་ཐོག་མར་གལ་ཆེ་བས་དེ་དེ་ཉིད་
ལ་བསླབ་པར་བྱའོ། །བཞི་པ་དེ་དག་ཇི་ལྟར་སྒྲུབ་པ་ནི། དམ་པ་དྲུག་ལྡན་དུ་སྒྲུབ་པ་སྟེ། ཕར་
ཕྱིན་དྲུག་ལྡན་དུ་སྒྲུབ་པའི་ཚེ། རང་ཚུལ་ཁྲིམས་ལ་གནས་ནས་གཞན་ཚུལ་ཁྲིམས་ལ་འ
ཚུལ་ཁྲིམས་ཀྱི་སྦྱིན་པ་ཡིན་ལ་ལྷག་མ་རྣམས་ནི་སྔར་བཞིན་ནོ། །ལྔ་པ་དེ་དག་གི་དོན་བསྡུ་བ་
280



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ནི། སྤྱོད་པའི་རྟེན་བྱང་ཆུབ་ཀྱི་སེམས་མི་ཉམས་ཤིང་ཇེ་འཕེལ་དུ་གཏོང་བ་ནི། ཚུལ་ཁྲིམས་ལ་
སོགས་པའི་སྤྱོད་པ་འཇུག་པའི་རྩ་བ་ཡིན་ཞིང་། སེམས་ཅན་ཐམས་ཅད་ལ་གནོད་པ་ལས་ལོག་
པའི་ཡང་མཆོག་ཡིན་ལ། ས་མཐོན་པོའི་ཚུལ་ཁྲིམས་ཀྱི་ཉམས་ལེན་རྣམས་སྨོན་པའི་ཡུལ་དུ་
བྱས་ནས་སྦྱོང་བ་དང་། ལས་དང་པོ་པའི་ཚུལ་ཁྲིམས་ལས་བརྩམས་པའི་འཇུག་ལྡོག་གི་གནས་
རྣམས་ལ་བསམ་པ་ཐག་པ་ནས་ད་ལྟ་ནས་སློབ་པ་དང་། ཁྱད་པར་དུ་མི་དགེ་བ་བཅུ་ལ་སོགས་
པའི་རང་བཞིན་དང་བཅས་པའི་ཁ་ན་མ་ཐོ་བ་གང་ཤེས་པ་ལ་ཉི་མ་རེ་རེ་ཞིང་སྡོམ་སེམས་མང་
དུ་བཏང་ཞིང་། དེ་དག་གི་ནང་ནས་ཀྱང་སྡོམ་པ་ཁས་བླངས་པའི་རྩ་ལྟུང་རྣམས་ལ་སྡོམ་སེམས་
ཡང་དང་ཡང་དུ་གཏོང་བ་ལ་འབད་པར་བྱའོ། །དེ་ལྟར་བྱས་ན་བྱེད་པ་རྒྱུ་མཐུན་གྱི་འབྲས་བུ་
སྐྱེ་བས། གཞན་དུ་ཡང་ཚེགས་ཆུང་ངུ་དང་སྡུག་བསྔལ་ཆུང་ངུས་བྱང་ཆུབ་སེམས་དཔའི་བསླབ་
པ་རྣམས་རྫོགས་པར་བྱེད་ནུས་ཀྱི། ད་ལྟ་དེ་རྣམས་ཡལ་བར་དོར་ན་ནི་ཤིན་ཏུ་ལྕི་བའི་ཉེས་
ལྟུང་གིས་རྒྱུན་དུ་གོས་པར་འགྱུར་ཞིང་། སྐྱེ་བ་དུ་མར་ཡང་བྱང་ཆུབ་སེམས་དཔའི་བསླབ་པ་ལ་
སློབ་མི་ནུས་པར་འགྱུར་བས་ད་ལྟ་ནས་འབད་པར་བྱའོ། །
གསུམ་པ་བཟོད་པའི་ཕར་ཕྱིན་ ལ་ལྔ། བཟོད་པའི་ངོ་བོ། དེ་སྒོམ་པ་ལ་འཇུག་
པའི་ཐབས། བཟོད་པའི་རབ་དབྱེ། དེ་སྒྲུབ་པའི་ཚེ་ཇི་ལྟར་བྱ་བ། དེའི་དོན་བསྡུ་བའོ། །
དང་པོ་ནི། གཞན་གྱིས་གནོད་པ་བྱེད་པ་ལ་ཇི་མི་སྙམ་པ་དང་། རང་གི་རྒྱུད་ལ་སྡུག་བསྔལ་
བྱུང་བ་དང་དུ་ལེན་པ་དང་། ཆོས་ལ་ངེས་པར་སེམས་པ་ལ་མོས་པ་ཤིན་ཏུ་གནས་པའོ། །དེ་
དག་གི་མི་མཐུན་ཕྱོགས་ཀྱང་གསུམ་ལས། དང་པོ་ནི་ཞེ་སྡང་དང་། གཉིས་པ་ནི་ཞེ་སྡང་དང་
ཞུམ་ནས་སྤྲོ་བ་ཞི་བ་དང་། གསུམ་པ་ནི། མ་མོས་ཤིང་མི་འདོད་པའོ། །དེ་ལ་བཟོད་པའི་ཕར་
ཕྱིན་རྫོགས་པ་ནི། རང་གི་ཁྲོ་བ་ལ་སོགས་པ་འགོག་པའི་སེམས་ཀྱི་གོམས་པ་ཡོངས་སུ་རྫོགས་
པ་ཙམ་ཡིན་གྱི། སེམས་ཅན་ཐམས་ཅད་མི་སྲུན་པ་དང་བྲལ་བ་ལ་ལྟོས་མི་དགོས་ཏེ་སྒྲུབ་པར་
མི་ནུས་པའི་ཕྱིར་དང་། རང་གི་སེམས་བཏུལ་བ་ཉིད་ཀྱིས་དགོས་པ་འགྲུབ་པའི་ཕྱིར་ཏེ། སྤྱོད་
འཇུག་ལས། སེམས་ཅན་མི་སྲུན་ནམ་མཁའ་བཞིན། །དེ་དག་གཞོམ་གྱིས་ག་ལ་ལང་། །ཁྲོ་
བའི་སེམས་འདི་གཅིག་བཅོམ་ནི། །དགྲ་དེ་ཐམས་ཅད་ཆོམས་དང་འདྲ། །ཞེས་སོ། །གཉིས་
པ་དེ་སྒོམ་པ་ལ་འཇུག་པའི་ཐབས་ལ། བཟོད་པ་བསྒོམ་པའི་ཕན་ཡོན་བཤད་པ་དང་།
བཟོད་པའི་ཉེས་དམིགས་བཤད་པ་གཉིས། དང་པོ་ནི། ཕར་ཕྱིན་བསྡུས་པ་ལས། གཞན་མི་
281



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དོན་འདོར་བའི་ཡིད་དང་ལྡན་པ་ལ། ཚུལ་གྱི་དམ་པ་བཟོད་པ་ཡིན་ཞེས་གསུངས། །འཇིག་
རྟེན་ལེགས་པ་ཕུན་སུམ་ཚོགས་པ་དག །ཁྲོ་བའི་སྐྱོན་ལ་བཟོད་པས་ཡོངས་སུ་སྐྱོབ། །མཐུ་
ལྡན་རྣམས་ཀྱི་རྒྱན་གྱི་དམ་པ་སྟེ། །དཀའ་ཐུབ་ཚུལ་འཆང་རྣམས་ལ་སྟོབས་ཀྱི་ཕུལ། །གནོད་
སེམས་འབྲོག་གི་མེ་ལ་ཆུ་ཡི་རྒྱུན། །འདི་དང་གཞན་ལ་གནོད་དགུ་བཟོད་པས་སེལ། །སྐྱེ་བོ་
མཆོག་གི་བཟོད་པའི་གོ་ཆ་ལ། །མི་སྲུན་སྐྱེ་བོས་ཚིག་གི་མདའ་བརྡེགས་པས། །དེ་དག་བསྟོད་
པའི་མེ་ཏོག་བཟང་གྱུར་ཅིང་། །གྲགས་པའི་ཕྲེང་བ་ཡིད་དུ་འོང་བར་འགྱུར། །ཞེས་དང་།
བསྡུད་པ་ལས། བཟོད་པས་གཟུགས་བཟང་རྒྱ་ཆེན་དམ་པ་ཐོབ་འགྱུར་ཞིང་། །གསེར་མདོག་
སྡུག་ཅིང་འགྲོ་བ་བལྟ་བའི་འོས་སུ་འགྱུར། །ཞེས་དང་། སྤྱོད་འཇུག་ལས། གང་ཞིག་
བསྒྲིམས་ཏེ་ཁྲོ་འཇོམས་པ། །དེ་ནི་འདི་དང་གཞན་དུ་བདེ། །ཞེས་གསུངས་པས་དོན་བསམ་1
པར་བྱའོ། །
....གཉིས་པ་ཉེས་དམིགས་ལ་གཉིས། མ་མཐོང་བའི་ཉེས་དམིགས་ནི། སྤྱོད་འཇུག་ལས།
བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །ལེགས་སྤྱད་
གང་ཡིན་དེ་ཀུན་ཀྱང་། །ཁོང་ཁྲོ་གཅིག་གིས་འཇོམས་པར་བྱེད། །ཅེས་དང་། འཇུག་པ་ལས་
ཀྱང། གང་ཕྱིར་རྒྱལ་སྲས་རྣམས་ལ་ཁྲོས་པ་ཡིས། །སྦྱིན་དང་ཁྲིམས་བྱུང་དགེ་བ་བསྐལ་པ་
བརྒྱར། །བསགས་པ་སྐད་ཅིག་གཅིག་གིས་འཇོམས་པར་བྱེད། །ཅེས་གསུངས་པ་དང་མཐུན་
པར་སྣང་ངོ་། །ཁོང་ཁྲོ་སྐྱེ་བའི་རྟེན་ནི། བྱང་སེམས་ཀྱིས་ཁྲོས་ན་ཡང་དགེ་རྩ་འཇོམས་ན།
བྱང་སེམས་མ་ཡིན་པས་བྱང་སེམས་ལ་ཁྲོས་ན་ལྟ་སྨོས་ཀྱང་ཅི་དགོས་པར་འཇུག་འགྲེལ་ལས་
བ
གསུངས་ཤིང། ཡུལ་དེ་བྱང་སེམས་སུ་ངེས་མི་ངེས་དང་ཁྲོ་བའི་རྒྱུ་མཚན་གྱི་སྐྱོན་མཐོང་བ་
བདེན་མི་བདེན་ནི་སྔར་བཤད་པ་ལྟར་གྱི་དགེ་བ་འཇོམས་པ་ལ་འདྲ་བར་གསུངས་སོ། །སྤྱིར་
དགེ་རྩ་འཇོམས་པ་ལ་བྱང་སེམས་ལ་ཁྲོས་པ་མི་དགོས་པས། འདི་ལ་བརྗོད་པར་བྱ་བ་མང་སྟེ།
ཡི་གེ་མང་བས་མ་སྤྲོས་སོ། །མཐོང་ཆོས་ཀྱི་ཉེས་དམིགས་ནི། ཡིད་ཞི་ཞིང་ངེས་པ་ཉམས་སུ་མི་
མྱོང་བ་དང་། དགའ་བ་དང་བདེ་བ་སྔར་ཡོད་འཇིག་ཅིང་ཕྱི་མ་མི་ཐོབ་པ་དང་། གཉིད་མི་
བས་ཤིང་སེམས་རྣལ་དུ་གནས་པའི་བརྟན་པ་ཉམས་པ་ལ་སོགས་པ་སྟེ། སྤྱོད་འཇུག་ལས།
ཞེ་སྡང་ཟུག་རྔུའི་སེམས་འཆང་ན། །ཡིད་ནི་ཞི་བ་ཉམས་མི་མྱོང་། །དགའ་དང་བདེ་བའང་མི་
ཐོབ་ལ། །གཉིད་མི་འོང་ཞིང་བརྟན་མི་འགྱུར། །ཞེས་དང་། སྦྱིན་པས་བསྡུས་ཀྱང་བརྟེན་མི་
282



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
བབྱེད། །མདོར་ན་ཁྲོ་བ་དེར་གནས་པ། །དེ་ནི་འགའ་ཡང་ཡོད་མ་ཡིན། །ཞེས་དང་། ཞེ་སྡང་
ལྟ་བུའི་སྡིག་པ་མེད། །བཟོད་པ་ལྟ་བུའི་དཀའ་ཐུབ་མེད། །དེ་བས་བཟོད་ལ་ནན་ཏན་དུ། །
སྣ་ཚོགས་ཚུལ་གྱིས་བསྒོམ་པར་བྱ། །ཞེས་པ་ལྟར་སྒོ་དུ་མ་ནས་བཟོད་པ་བསྒོམ་པ་ལ་འབད་
པར་བྱའོ། །
གསུམ་པ་རབ་དབྱེ་ལ་གསུམ། གནོད་པ་ལ་ཇི་མི་སྙམ་པ་དང་། སྡུག་བསྔལ་དང་དུ་
ལེན་པ་དང་། ཆོས་ལ་ངེས་པར་སེམས་པའི་བཟོད་པའོ། །དང་པོ་ལ་གཉིས། གནོད་བྱེད་
ཀྱིས་གནོད་པར་བྱས་པ་ལ་མི་བཟོད་པ་དགག་པ་དང་། གནོད་བྱེད་འབྱོར་པ་ལ་མི་དགའ་ཞིང་།
རྒུད་པ་ལ་དགའ་བ་དགག་པའོ། །དང་པོ་ལ་གཉིས། བདེ་བའི་གེགས་བྱས་པ་དང། སྡུག་
བསྔལ་བར་བྱས་པ་ལ་བཟོད་པ་དགག་པ། བཀུར་བ་སོགས་ཀྱི་གེགས་བྱས་པ་དང་། བརྙས་པ་
སོགས་གསུམ་བྱས་པ་ལ་མི་བཟོད་པ་དགག་པའོ། །
དང་པོ་ལ་གཉིས། ཁྲོ་བར་བྱ་བ་མི་རིགས་པར་བསྟན་པ་དང་བརྩེ་བར་བྱ་བ་རིགས་པར་
བསྟན་པའོ། །དང་པོ་ལ་གསུམ། ཡུལ་དང་། ཡུལ་ཅན་དང་། རྟེན་ལ་བརྟགས་ན་མི་རིགས་
པའོ། །དང་པོ་ལ་བཞིའི། དང་པོ་རང་དབང་ཡོད་མེད་བརྟགས་ནས་མི་རིགས་པ་ནི། བཞི་
བརྒྱ་པ་ལས། ཁྲོ་ཡང་འབྱུང་པོས་བཟུང་བ་ལ། །སྨན་པ་འཁྲུག་པ་མིན་དེ་ལྟར། །ཐུབ་པས་
ཉོན་མོངས་དག་གཟིགས་ཀྱི། །ཉོན་མོངས་དང་འབྲེལ་གང་ཟག་མིན། །ཞེས་དང་། སློབ་
དཔོན་ཟླ་གྲགས་ཀྱིས་ཀྱང་། འདི་འདིར་སེམས་ཅན་སྐྱོན་མིན་གྱི། །འདི་འདིར་ཉོན་མོངས་
རྣམས་སྐྱོན་ཞེས། །རྣམ་པར་དཔྱད་ནས་མཁས་རྣམས་ཀྱིས། །སེམས་ཅན་དག་ལ་འཁྲུག་མི་
བྱེད། །ཅེས་གསུངས་པ་ལྟར། གལ་ཏེ་སེམས་ཅན་དེ་དག་ལ་རང་དབང་ཡོད་ན་ནི། འགའ་
ཡང་སྡུག་བསྔལ་བར་མི་འགྱུར་ཏེ། སྡུག་བསྔལ་དེ་མི་འདོད་པའི་ཕྱིར་དང་། གཞན་ཡང་དེ་
དག་ཉོན་མོངས་པ་དྲག་པོས་བསྐྱེད་པ་ན། རང་ཡང་བགེགས་པ་དང་། གཡང་དུ་མཆོང་བ་
དང་། ཁ་ཟས་གཅོད་པ་སོགས་བྱེད་ན། གཞན་ལ་ལྟ་སྨོས་ཀྱང་ཅི་དགོས་སྙམ་དུ་བསམས་
ནས་ཁྲོ་བ་དགག་པར་བྱའོ། ། དེ་ལྟར་སྤྱོད་འཇུག་ལས། དེ་ལྟར་ ཐམས་ཅད་གཞན་གྱི་
དབང་། །དེ་ཡི་དབང་གིས་དེ་དབང་མེད། །དེ་ལྟར་ཤེས་ནས་སྦྲུལ་ལྟ་བུའི། །དངོས་པོ་ཀུན་
ལ་ཁྲོ་མི་འགྱུར། །ཞེས་དང་། དེ་བས་དགྲའམ་མཛའ་ཡང་རུང་། །མི་རིགས་བྱེད་པ་མཐོང་
གྱུར་ན། །འདི་འདྲའི་རྐྱེན་ལས་གྱུར་ཏོ་ཞེས། །དེ་ལྟར་སེམས་ཏེ་བདེ་བར་ནོས། །གལ་ཏེ་
283



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བ
..རང་དགས་འགྲུབ་གྱུར་ན། །འགའ་ཡང་སྡུག་བསྔལ་མི་འདོད་པས། །ལུས་ཅན་དག་ནི་
ཐམས་ཅད་ཀྱང་། །སུ་ལའང་སྡུག་བསྔལ་འབྱུང་མི་འགྱུར། །ཞེས་དང་། གལ་ཏེ་ཉོན་མོངས་
དབང་གྱུར་པས། །བདག་སྡུག་ཉིད་ཀྱང་གསོད་བྱེད་ན། །དེ་ཚེ་དེ་དག་གཞན་ལུས་ལ། །
གནོད་མི་བྱེད་པ་ཇི་ལྟར་འགྱུར། །ཞེས་སོ། །གཉིས་པ་གློ་བུར་བ་དང་། རང་བཞིན་གང་ཡིན་
བརྟགས་ན་མི་རིགས་པ་ནི། གཞན་ལ་འཚེ་བ་བྱེད་པའི་སྐྱོན་དེ་སེམས་ཅན་གྱི་རང་བཞིན་ཡིན་
ནམ་མིན་གཉིས་ལས་མི་འདའ་བས། རང་བཞིན་ཡིན་ན་ནི་ཁྲོ་བར་མི་རིགས་ཏེ། དེ་ཉིད་
ལས། གལ་ཏེ་གཞན་ལ་འཚེ་བྱེད་པ། །བྱིས་པ་རྣམས་ཀྱི་རང་བཞིན་ན། །དེ་ལ་ཁྲོ་བར་མི་
རིགས་ཏེ། །བསྲེག་པའི་རང་བཞིན་མེ་བཀོན་འདྲ། །ཞེས་དང་། འོན་ཏེ་གློ་བུར་བ་ཡིན་ན།
ཁྲོ་བར་མི་རིགས་ཏེ། དུ་བ་ལ་སོགས་པ་ནམ་མཁའ་ལ་སྣང་བ་ན། དེའི་རྐྱེན་དབང་གིས་ནམ་
མཁའ་ལ་ཁྲོ་བར་མི་རིགས་ཏེ། དེ་ཉིད་ལས། འོན་ཏེ་སྐྱོན་དེ་གློ་བུར་ལ། །སེམས་ཅན་རང་
བཞིན་ངེས་པས་ན། ། འོན་ཀྱང་ཁྲོ་བར་མི་རིགས་ཏེ། །མཁའ་ལ་དུད་འཐུལ་དཀོན་པ་
བཞིན། །ཞེས་སོ། །
གསུམ་པ་དངོས་དང་བརྒྱུད་པ་གང་གིས་གནོད་པ་ལ་བརྟགས་ན་མི་རིགས་པ་ནི།
དངོས་སུ་གནོད་པ་བསྐྱེད་པའི་གནོད་པར་བྱེད་པའམ་ཁྲོ་ན་ནི། དེ་ཉིད་ལས། དབྱུག་པ་ལ་
སོགས་དངོས་བཀོལ་ཏེ། །གལ་ཏེ་འཕེན་པ་ལ་ཁྲོ་ན། །དེ་ཡང་ཞེ་སྡང་གིས་རྦད་པས། ། དེས་
ན་ཞེ་སྡང་ལ་ཁྲོ་རིགས། །དེས་ན་དབྱུག་པ་ལ་མི་ཁྲོ་ན་འཕེན་མཁན་ལ་ཡང་ཁྲོ་བར་མི་རིགས་
ལ། འཕེན་མཁན་ལ་ཁྲོ་ན་ཞེ་སྡང་ལ་ཡང་ཁྲོ་བར་རིགས་པ་ལ་དེ་ལྟར་མི་འཛིན་པ་ནི། བློ་མི་
རིགས་པའི་ལམ་དུ་སོང་བ་ཡིན་པས། རིགས་པ་རྣམ་པ་ཐམས་ཅད་དུ་མཚུངས་པ་ལ་ངེས་པ་
དྲངས་ལ་གང་ཟག་ལ་ཡང་མི་ཁྲོ་བར་བྱ་བའི་ཕྱོགས་སུ་ཡིད་དྲངས་ཏེ། འདི་ལ་ཡང་དབྱུག་པ་
དང་འཕེན་པ་པོ་ལ་གནོད་སེམས་ཡོད་མེད་ཀྱིས་མི་ཕྱེད་པ་ནི། སྔར་བསྟན་པའི་རང་དབང་
འགོག་པའི་རིགས་པས་ཤེས་པར་བྱའོ། །བཞི་པ་གནོད་བྱེད་བསྐུལ་བའི་རྒྱུ་ལ་བརྟགས་ན་ཁྲོ་
བར་མི་རིགས་པ་ནི། གནོད་བྱེད་ཀྱིས་བསྐྱེད་པའི་སྡུག་བསྔལ་མྱོང་བ་ནི། རྒྱུ་མེད་པ་དང་མི་
མཐུན་པའི་རྒྱུ་ལས་མི་འབྱུང་བས། རྗེས་སུ་མཐུན་པའི་རྒྱུ་ལས་འབྱུང་བ་ཡིན་ལ། དེ་ཡང་སྔོན་
གྱི་མི་དགེ་བའི་ལས་ཡིན་པའི་ཕྱིར། རང་གི་ལས་ཀྱི་དབང་གིས་གནོད་བྱེད་རང་དབང་མེད་
པར་བསྐུལ་བ་ཡིན་ནོ། །དེའི་ཕྱིར་རང་གིས་ལན་པ་ལ་གཞན་ལ་ཁྲོ་བར་མི་རིགས་སྙམ་དུ་རང་
284



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ལ་ལེ་ལན་དེད་ནས་ཁྲོ་བ་རྣམ་པ་ཐམས་ཅད་དུ་དགག་པར་བྱ་སྟེ། དཔེར་ན་སེམས་ཅན་དམྱལ་
བའི་སྲུང་མ་རྣམས་རང་གི་ལས་ངན་གྱིས་བསྐྱེད་ནས་རང་ལ་གནོད་པ་བཞིན་ཏེ། བདག་གིས་
སྔོན་ཆད་སེམས་ཅན་ལ། །འདི་འདྲ་པ་ཡི་གནོད་པ་བྱས། །དེ་བས་སེམས་ཅན་འཚེ་བྱེད་
པ། །བདག་ལ་གནོད་པ་འདི་འབྱུང་རིགས། །ཞེས་དང་། བྱིས་པ་སྡུག་བསྔལ་མི་འདོད་
ཅིང་། །སྡུག་བསྔལ་རྒྱུ་ལ་བསྐམ་པས་ན། །རང་གི་ཉེས་པས་གནོད་འགྱུར་ན། །གཞན་ལ
དཀོན་དུ་ཅི་ཞིག་ཡོད། །དཔེར་ན་དམྱལ་བའི་སྲུང་མ་དང་། ། རལ་གྲི་ལོ་མའི་ནགས་ཚལ་
ལྟར། །རང་གི་ལས་ཀྱིས་འདི་བསྐྱེད་ན། །གང་ཞིག་ལ་ནི་ཁྲོ་བར་བྱ། །བདག་གི་ལས་ཀྱིས་
བསྐུལ་བྱས་ནས། །བདག་ལ་གནོད་བྱེད་རྣམས་བྱུང་སྟེ། །དེ་ཡིས་སེམས་ཅན་དམྱལ་འདོད་
ན། །བདག་གིས་དེ་དག་མ་རླག་གམ། །ཞེས་སོ། །ཤ་ཕོ་བའི་ཞལ་ནས། ངས་མ་ལན་ཟེར་
ཙ་ན། དོན་ལ་ཆོས་ཀྱི་དོན་མ་གོ་བའི་རྟགས་ཡིན་གསུངས་སོ། །གཉིས་པ་ཡུལ་ལ་བརྟགས་ན་
ཁྲོ་བར་མི་རིགས་པ་ནི། གནོད་བྱེད་ལ་ཁྲོ་བ་བསྐྱེད་པ་ནི། སྡུག་བསྔལ་མ་བཟོད་པས་ཡིན་ན།
དེ་ནི་འགལ་བ་ཡིན་ཏེ། ད་ལྟའི་སྡུག་བསྔལ་ཕྲ་མོ་ཞིག་ལ་མ་བཟོད་ནས་ངན་འགྲོ་སྡུག་བསྔལ་
དཔག་ཏུ་མེད་པའི་རྒྱུ་ནན་གྱིས་བསྐྱེད་པའི་ཕྱིར་རོ། །དེས་ན་བདག་ནི་ཤིན་ཏུ་བླུན་པོའོ་སྙམ་
དུ་རང་གིས་རང་ལ་ཁྲེལ་དད་དེ། ཁྲོ་བ་མ་ཤོར་བ་ལ་འབད་པར་བྱ་སྟེ། །ད་ལྟའི་སྡུག་བསྔལ་
འདི་ཙམ་ལའང་། །བདག་གིས་བཟོད་པར་མི་ནུས་ན། ། དེས་ན་དམྱལ་བའི་སྡུག་བསྔལ་
རྒྱུ། །ཁྲོ་བ་ཅི་སྟེ་བཟློག་མི་བྱེད། །ཅེས་སོ། །དེས་ན་ནད་ཆེན་པོ་གསོ་བའི་ཐབས་སུ་གཏར་
བསྲེག་བྱེད་པ་བཟོད་པ་ལྟར། སྡུག་བསྔལ་ཆེན་པོ་བཟློག་པའི་ཕྱིར་དུ་སྡུག་བསྔལ་ཆུང་ངུ་ལ་
བཟོད་པར་རིགས་སོ། །གསུམ་པ་རྟེན་ལ་བརྟགས་ན་ཁྲོ་བར་མི་རིགས་པས། གནོད་པའི་རྒྱུ་
དང་སྐྱོན་ཅན་སྐྱོན་མེད་ལ་བརྟག་པ་དང་། རང་གི་ཁས་བླངས་པ་ལ་བརྟག་པ་གཉིས། །དང་
པོ་ནི། དེ་ཡི་མཚོན་དང་བདག་གི་ལུས། །གཉིས་ཀ་སྡུག་བསྔལ་རྒྱུ་ཡིན་ཏེ། །དེ་མཚོན་བདག་
གི་ལུས་ཕྱུང་ན། །གང་ཞིག་ལ་ནི་ཁྲོ་བར་བྱེད། །ཤུ་བ་མི་ཡི་གཟུགས་འདྲ་བ། །རེག་ཏུ་མི་
བཟོད་སྡུག་བསྔལ་ཅན། །སྲེད་མདོངས་བདག་གིས་བཟུང་བར་བྱ། །དེ་ལ་གནོད་པ་སུ་ལ་
ཁྲོ། །ཞེས་དང་། ལ་ལ་རྨོངས་པས་གནོད་པ་བྱེད། །ལ་ལ་རྨོངས་ཏེ་ཁྲོ་གྱུར་ན། །དེ་ལ་སྐྱོན་
མེད་གང་གིས་བྱ། །སྐྱོན་དང་བཅས་ཏེ་གང་ཞིག་ཡིན། །ཞེས་སོ། །གཉིས་པ་ནི། ཉན་ཐོས་
བདག་གཅིག་པུའི་དོན་དུ་ཞུགས་པ་ཡང་ཁྲོ་བར་མི་རིགས་ན། བདག་གིས་སེམས་བསྐྱེད་པའི་ལ
285



༣
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དུས་སེམས་ཅན་ཐམས་ཅད་ལ་ཕན་བདེ་སྒྲུབ་པར་ཁས་བླངས་པས་ཁྲོ་བར་མི་རིགས་ཤིང་
བཟོད་པའི་སྲན་བསྐྱེད་དོ། །
གཉིས་པ་བརྩེ་བར་བྱ་བར་རིགས་པ་ནི། སེམས་ཅན་ཐམས་ཅད་ཐོག་མ་མེད་པ་ནས་
ད་བར་ལ་རང་གི་ཕ་མ་དང་གཉེན་བཤེས་དང་མཛའ་བོར་མ་གྱུར་པ་གཅིག་ཀྱང་མེད། དེ་
ཐམས་ཅད་མི་རྟོག་ཅིང་སྡུག་བསྔལ་བར་གྱུར་པ་དང་། ཉོན་མོངས་པའི་གདོན་གྱིས་སྨྱོས་ནས་
རང་གི་འདི་ཕྱིའི་དོན་རྣམས་ཀྱང་འཇིག་པར་བྱེད་པ་ལ་ཁྲོ་བ་དང་གནོད་ལན་བྱེད་པ་ལྟ་ཞོག །
སྙིང་ཐག་པ་ནས་སྙིང་རྗེ་སྒོམ་པ་དང་གང་ཕན་གྱི་ཐབས་སྒྲུབ་པ་ལ་འབད་དོ། །གཉིས་པ་
བཀུར་བ་སོགས་ཀྱི་གེགས་བྱས་པ་དང་། བརྙས་པ་སོགས་གསུམ་བྱས་པ་ལ་མི་བཟོད་པ་དགག་
པ་ལ་གཉིས་ལས། དང་པོ་བསྟོད་སོགས་གསུམ་གྱི་གེགས་བྱས་པ་ལ་མི་བཟོད་པ་དགག་པ་ལ་
གསུམ། དང་པོ་བསྟོད་སོགས་ལ་ཡོན་ཏན་མེད་པའི་ཚུལ་བསམ་པ་ནི། གཞན་གྱིས་རང་ལ་
བསྟོད་པ་དང་། རང་གི་གྲགས་པ་རྒྱས་པ་ལ་རིང་བ་དང་། ནད་མེད་པ་སོགས་ཚེ་འདི་དང་།
བསོད་ནམས་ནམས་ཐོབ་པ་སོགས་སྐྱེ་བ་གཞན་གྱི་དོན་གཉིས་པོ་གང་ཡང་མེད་པས་དེ་དག་ཉམས་པ་
ལ་མི་དགའ་བ་ནི། གནས་ཁང་གང་གི་དངོས་པོ་གང་ཡང་མི་གྲུབ་པའི་བྱེ་མའི་ཁང་བུ་རྡིབ་པ་
དང་། བྱིས་པ་ཆུང་ངུ་རྣམས་ངུ་བ་དང་བདག་ལ་ཁྱད་མེད་དོ་སྙམ་དུ་རུང་ལ་སྨད་ནས་ཆགས་
པར་མི་བྱ་སྟེ། བསྟོད་དང་གྲགས་པ་རིམ་གྲོ་ནི། །བསོད་ནམས་མི་འགྱུར་ཆེར་མི་འགྱུར། །
བདག་སྟོབས་མི་འགྱུར་ནད་མེད་མིན། །ལུས་བདེ་བར་ཡང་མི་འགྱུར་རོ། །བདག་ནི་རང་
དོན་ཤེས་གྱུར་ན། །དེ་ལ་རང་དོན་ཅི་ཞིག་ཡོད། །ཅེས་དང་། །བྱེ་མའི་ཁང་བུ་རྡིབ་གྱུར་
ན། །བྱིས་པ་རྣམས་ནི་ག་ཆད་ངུ་། །དེ་བཞིན་བསྟོད་དང་གྲགས་ཉམས་ན། །རང་གི་སེམས་
ནི་བྱིས་པ་བཞིན། །ཞེས་སོ། །གཉིས་པ་སྐྱོན་ཡོད་ཚུལ་བསམ་པ་ནི། བསྟོད་པ་ལ་སོགས་པ་
ནི། ང་རྒྱལ་བསྐྱེད་པ་དང་། །སྐྱོ་ཤས་འཇིག་པ་དང་། །ཡོན་ཏན་ཅན་ལ་ཕྲག་དོག་བསྐྱེད་པ་
དང་། །དགེ་བའི་བྱ་བ་རྣམས་ཉམས་པར་བྱེད་དོ་སྙམ་དུ་བསམས་ན་ཡིད་འབྱུང་བ་སྐྱེད་པར་
བྱ་སྟེ། བསྟོད་སོགས་བདག་ནི་གཡེང་བ་དང་། །དེས་ནི་སྐྱོ་བའང་འཇིག་པར་བྱེད། །ཡོན་
ཏན་ལྡན་ལ་ཕྲག་དོག་དང་། །ཕུན་སུམ་ཚོགས་པའང་འཇིག་པར་བྱེད། །ཅེས་སོ། །གསུམ་
པ་དེས་ན་དེ་དག་འགོག་པ་ལ་དགའ་བར་བྱ་བ་ནི། དེས་ན་བདག་ལ་བསྟོད་པ་དང་། སྙན་
གྲགས་དང་། རྙེད་བཀུར་ཉམས་པར་བྱེད་པ་ནི། བདག་ངན་འགྲོར་འགྲོ་བ་སྲུང་བྱེད་དང་། །
286



༄༅ །།སྐྱེས་བུ་གསུམ་གྱི་ལྷམ་རེམ་རྒྱུས་པ་ཁྲིད་དུ་སྦྱར་བ།
ཆགས་པའི་འཆིང་བ་གཅོད་བྱེད་དང་། །སྡུག་བསྔལ་གྱི་སྒོ་འགེགས་བྱེད་དང་། །སངས་རྒྱས་
ཀྱི་བྱིན་རླབས་སྟེར་བྱེད་ཡིན་ནོ་སྙམ་དུ་བསམས་ནས། སྙིང་ཐག་པ་ནས་དགའ་བ་བསྐྱེད་པར་
བྱ་སྟེ། དེ་ཕྱིར་བདག་གི་བསྟོད་སོགས་ནི། །གཞིག་ཕྱིར་གང་དག་ཉེར་གནས་ལ། །དེ་དག་
བདག་ནི་ངན་སོང་དུ། །ལྟུང་བ་བསྲུང་ཕྱིར་ཞུགས་མིན་ནམ། །བདག་ནི་གྲོལ་བ་དོན་གཉེར་
ལ། །རྙེད་དང་བཀུར་བསྟིས་འཆིང་མི་དགོས། །གང་དག་བདག་བཅིངས་གྲོལ་བྱེད་པ། །དེ་
ལ་བདག་ནི་ཇི་ལྟར་ཁྲོ། །བདག་ནི་སྡུག་བསྔལ་འཇུག་འདོད་ལ། །སངས་རྒྱས་ཀྱིས་ནི་བྱིན་
བརླབས་བཞིན། །མི་གཏོང་སྒོ་འཕར་ཉིད་གྱུར་པ། །དེ་ལ་བདག་ནི་ཇི་ལྟར་ཁྲོ། །ཞེས་སོ། །
གཉིས་པ་བརྙས་པ་སོགས་གསུམ་བྱེད་ལ་མི་བཟོད་པ་དགག་པའི། སེམས་ནི་ལུས་ཅན་
མིན་པས་དངོས་སུ་གཞན་གྱིས་གནོད་པར་བྱ་བར་མི་ནུས་ལ། ལུས་ལ་དངོས་སུ་གནོད་པ་ལས་
བརྒྱུད་ནས་སེམས་ལ་གནོད་པ་ཡིན་ན། བརྙས་པ་ལ་སོགས་པས་ནི་ལུས་ལ་ཡང་གནོད་པར་མི་
ནུས་པས་ཏེ། ལུས་སེམས་གཉིས་ཀ་ལ་མི་གནོད་པས་དགའ་བར་བྱའོ་སྙམ་དུ་བསམས་ནས་
ཡིད་མི་བདེ་བ་དགག་སྟེ། དེ་ཁེགས་ན་ཞེ་སྡང་མི་སྐྱེ་བའི་ཕྱིར་རོ། །ཡང་དེ་ཉིད་ལས། ཡིད་ནི་
ལུས་ཅན་མ་ཡིན་པས། །སུས་ཀྱང་གང་དུའང་གཞོམ་མི་ནུས། །ལུས་ལ་མངོན་པར་ཞེན་པས་
ན། །ལུས་ནི་སྡུག་བསྔལ་དག་གི་གནོད། །བརྙས་དང་ཚིག་རྩུབ་སྨྲ་བ་དང་། །མི་སྙན་པ་ཡི་
ཚིག་དེ་ཡིས། །ལུས་ལ་གནོད་པར་མི་འགྱུར་ན། ། སེམས་ཁྱོད་ཅི་ཕྱིར་རབ་ཏུ་ཁྲོ། །ཞེས་
སོ། །ཁམས་པ་ལུང་པ། སྣེ་ཟུར་བ། གྲུབ་པ་གསུམ་ལ། ཕྲ་མ་དང་། མི་སྙན་པ་ཅི་ཙམ་ཞུས་
ཀྱང་ས་རྡོ་ལ་སྨྲ་བ་དང་ཁྱད་མེད། བཤེས་གཉེན་སྟོན་པ་ལ། འུ་ལ་འདི་སྐད་ཞུ་ཡིན་གདའ་
ཞུས་པ། ཕབ་ཁ་བཙད་པོ་ལའང་གཏོང་བྱ་བ་ཡིན། ཉིད་རང་ཕྲ་མ་བྱས་པའི་བཤགས་པ་
མཛོད་གསུངས། རྣལ་འབྱོར་པ་ཤེས་རབ་རྡོ་རྗེ་ལ། འོ་སྐོལ་ལ་མི་ཡིས་གཤེ་ཡིན་གདའ་བྱས་
པས། མིའི་ལབ་ས་མི་ལ་མི་བྱེད་ན་སུ་ལ་བྱེད་ལུགས་ལགས་གསུངས་སོ། །གལ་ཏེ་བརྙས་པ་
སོགས་བྱས་ན་གང་ཟག་གཞན་རང་ལ་མི་དགའ་བས་དེའི་ཕྱིར་མི་དགའོ་སྙམ་ན། གཞན་
བདག་ལ་མི་དགའ་བས་བདག་ལ་གནོད་ན་བདེན་དུ་ཆུག་ཀྱང་། དེས་ནི་རང་ལ་ཅི་ཡང་མི་སྟོ་
བས་མི་དགའ་བ་སྤང་སྟེ། གཞན་དག་བདག་ལ་མི་དགའ་བ། །དེས་ནི་ཚེ་འདིའམ་ཚེ་གཞན་
ལ། །བདག་ལ་ཟ་བར་མི་བྱེད་ན། །བདག་ནི་ཅི་ཕྱིར་དེ་མི་འདོད། །ཅེས་སོ། །འོ་ན་མི་
དགའ་བས་བདག་ལ་མི་གནོད་མོད། འོན་ཀྱང་དེ་ལ་བརྟེན་ནས་དེ་དག་ལ་རྙེད་པ་ཐོབ་པའི་
287



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
༔བར་ཆད་བྱེད་པས། བརྙས་པ་དང་། སྨད་པ་དང་། མི་སྙན་པར་སྨྲ་བ་ལ་ཁྲོའོ་སྙམ་ན། རྙེད་
པ་ཐོབ་ཀྱང་འདིར་བཞག་ནས་འགྲོ་དགོས་ཤིང་། དེ་ལ་ཁྲོས་པའི་སྡིག་པ་རྗེས་སུ་འབྲང་བས།
དེས་ན་ལོག་འཚོས་ཡུན་རིང་དུ་གསོན་པ་བས། རྙེད་པ་མེད་པར་མྱུར་དུ་ཤི་བ་དགའོ། །དེས་
ན། སྤྱོད་འཇུག་ལས། རྙེད་པའི་བར་ཆད་བྱེད་པའི་ཕྱིར། །གལ་ཏེ་འདི་ལྟར་མི་འདོད་ན། །
བདག་གི་རྙེད་པ་འདི་འདོར་གྱིས། །སྡིག་པ་དག་ནི་བརྟན་པར་གནས། །བདག་ཉིད་དེང་ནི་
ཤི་ཡང་བླའི། ། ལོག་འཚོས་ཡུན་རིང་གསོན་མི་རུང་། །བདག་ལྟ་ཡུན་རིང་གནས་གྱུར་
ཀྱང་། །འཆི་བའི་སྡུག་བསྔལ་དེ་ཉིད་ཡིན། །རྨི་ལམ་ལོ་བརྒྱར་བདེ་མྱོང་ནས། །སད་པར་
གྱུར་པ་གང་ཡིན་པ། །གཞན་ཞིག་ཡུད་ཙམ་བདེ་མྱོང་ནས། །སེད་པར་གྱུར་པ་གང་ཡིན་
པ། །སད་པ་དེ་དག་གཉིས་ཀ་ལའང་། །བདེ་བ་དེ་ནི་ཕྱིར་འོང་མེད། །ཚེ་རིང་ཚེ་ཐུང་གཉིས་
ཀ་ཡང་། །འཆི་བའི་དུས་སུ་དེ་འདྲར་ཟད། །རྙེད་པ་མང་པོ་ཐོབ་གྱུར་ཏེ། །ཡུན་རིང་དུ་ནི་
བདེ་སྤྱད་ཀྱང་། །ཆོམ་པོས་འཕྲོག་པ་ཇི་བཞིན་དུ། །སྒྲེན་མོ་ལག་པ་སྟོང་པར་འགྲོ། །ཞེས་
སོ། །གཉིས་པ་གནོད་བྱེད་ཀྱི་དགྲ་འབྱོར་བ་ལ་མི་དགའ་ཞིང་། རྒུད་པ་ལ་དགའ་བ་དགག་པ་
ནི། སེམས་ཅན་ལ་ཕན་བདེ་སྒྲུབ་པའི་ཕྱིར་དུ་བྱང་ཆུབ་ཏུ་སེམས་བསྐྱེད་ནས། སེམས་ཅན་ཁོ་
རང་གིས་བདེ་བ་རྙེད་པ་ལ་ཁྲོ་བ་དང་། སེམས་ཅན་འཚང་རྒྱུ་བར་འདོད་ཟེར་ནས། དེ་དག་
ལ་རྙེད་བཀུར་བྱུང་བ་ལ་ཕྲག་དོག་པ་ནི་ཤིན་ཏུ་འགལ་ཏེ། དེ་ཉིད་ལས། སེམས་ཅན་ཐམས་
ཅད་བདེར་འདོད་པས། །བྱང་ཆུབ་ཏུ་ནི་སེམས་བསྐྱེད་ནས། །སེམས་ཅན་རང་གིས་བདེ་
རྙེད་ན། །དེ་ཀོ་ཅི་སྟེ་ཁྲོ་བར་བྱེད། །འཇིག་རྟེན་གསུམ་མཆོད་འཚང་རྒྱ་བར། །སེམས་ཅན་
རྣམས་ནི་འདོད་ཅེ་ན། །རྙེད་བཀུར་ངན་ངོན་ཙམ་མཐོང་ནས། །ཅི་ཕྱིར་དེ་ལ་གདུང་བར་
བྱེད། །གསོ་བྱ་གང་ཞིག་ཁྱོད་གསོ་བ། །ཁྱོད་ཉིད་ཀྱིས་ནི་སྦྱིན་བྱ་སྟེ། །གཉེན་གྱིས་འཚོ་བ་
རྙེད་གྱུར་ན། །དགའ་མི་འགྱུར་བར་སླར་ཁྲོའམ། །ཅི་སྟེ་འགྲོ་ལ་མི་འདོད་ན། །དེ་ལ་བྱང་
ཆུབ་འདོད་གང་ཡིན། །གང་ཞིག་གཞན་འབྱོར་ཁྲོ་དེ་ལ། །བྱང་ཆུབ་སེམས་དེ་ག་ལ་ཡོད། །
གལ་ཏེ་དེས་དེ་ལ་ས་དེ་ལམ་རྙེད་དམ། །སྦྱིན་བདག་ཁྱིམ་ན་གནས་གྱུར་པ། །ཀུན་ཏུ་དེ་ཁྱོད་ལ་མེད་
ན། །བྱིན་མ་བྱིན་རུང་དེས་ཅི་བྱ། །ཞེས་སོ། །དགྲ་རྒུད་པ་ལ་དགའ་བ་དང་། རློག་ན་སྙམ་
པའི་བསམ་པ་ངན་པ་རྣམས་ཀྱང་། དེ་ཙམ་གྱིས་དགྲ་ལ་མི་གནོད་པས་རང་སྡུག་བསྔལ་བ་
དང་། བསོད་ནམས་འཛད་པར་ཟད་ཀྱི། གལ་ཏེ་གནོད་ནའང་རང་གཞན་ཕུང་བར་འགྱུར་
288



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
བའི་ཉེས་དམིགས་བསམས་ནས་རྣམ་པ་ཐམས་ཅད་དུ་དགག་པར་བྱ་སྟེ། གལ་ཏེ་དགྲ་ཞིག་མི་
དགའ་ན། །དེ་ལ་ཁྱོད་དགར་ཅི་ཞིག་ཡོད། །ཁྱོད་ཀྱི་ཡིད་སྨོན་ཙམ་གྱིས་ནི། །དེ་ལ་གནོད་
པའི་རྒྱུར་མི་འགྱུར། །ཁྱོད་ཉིད་འདོད་པའི་སྡུག་བསྔལ་དེ། །གྲུབ་ནའང་ཁྱོད་དགར་ཅི་ཞིག་
ཡོད། །གལ་ཏེ་འཚེངས་པར་འགྱུར་ཞེ་ན། །དེ་ལས་ཕུང་བའང་གཞན་ཅི་ཡོད། །ཉོན་མོངས་
ཉ་པས་བཏབ་པ་ཡི། །མཆིལ་པ་འདི་ནི་མི་ཟད་གཟེབ། །དེས་བཟུང་སེམས་དམྱལ་བུམ་པར་
ཡང་། །དམྱལ་བའི་སྲུང་མས་བདག་འཚེད་ངེས། །ཞེས་སོ། །དེས་ན་སོ་སོར་རྟོག་པའི་ཤེས་
རབ་ཀྱིས་དཔྱད་སྒོམ་འདོར་བ་རྣམས་ནི། འདི་དག་ལ་སོགས་པའི་བྱང་སེམས་ཀྱི་སྤྱོད་པ་
རླབས་ཆེན་པོ་ཐམས་ཅད་འདོར་བ་ཡིན་པས། དལ་བའི་རྟེན་ལ་སྙིང་པོ་བླངས་ནས་བླ་ན་མེད་
པའི་བྱང་ཆུབ་ཐོབ་པར་བྱ་བའི་ཕྱིར་དུ། །ཉིན་མཚན་ངལ་བ་མེད་པར་དཔྱད་སྒོམ་རྣམ་པར་
དག་པ་ལ་འབད་པར་བྱའོ། །
གཉིས་པ་སྡུག་བསྔལ་དང་དུ་ལེན་པའི་བཟོད་པ་བསྐྱེད་པ་ལ་གསུམ། སྡུག་བསྔལ་དང་
ལེན་ངེས་པར་དགོས་པའི་རྒྱུ་མཚན། དེ་བསྐྱེད་པའི་ཐབས། གཞིའི་སྒོ་ནས་རྒྱས་པར་བཤད་
པའོ། །དང་པོ་ནི། སྤྱོད་འཇུག་ལས། བདེ་བའི་རྒྱུ་ནི་རེས་འགའ་ཞིག །སྡུག་བསྔལ་རྒྱུ་ནི་
ཤིན་ཏུ་མང་། །རང་ཅག་ལ་སྡུག་བསྔལ་གང་ཡང་རུང་བ་ཞིག་དུས་རྒྱུན་དུ་འབྱུང་བས། དེ་ལ་
ལམ་དུ་འཁྱེར་ཤེས་པ་ཞིག་མེད་དུ་མི་རུང་བས་ཏེ། སྔོན་གྱི་ལས་དང་འཕྲལ་གྱི་རྐྱེན་དབང་གིས་
ངེས་པར་སྐྱེ་བ་དེ་དག་ནི་རེ་ཞིག་བཟློག་མི་ནུས་ཀྱི། སྡུག་བསྔལ་བྱུང་བ་དེ་དང་དུ་ལེན་པ་ཞིག་
དགོས་ཏེ། དེ་མེད་ན་སྡུག་བསྔལ་གཞི་མ་དེའི་སྟེང་དུ། རང་གི་རྟོག་པས་བསྐྱེད་པའི་སེམས་
ཁྲལ་བསྣན་ནས་ཤིན་ཏུ་བཟོད་དཀའ་བར་འགྱུར་ལ། དང་ལེན་ཡོད་ན་སྡུག་བསྔལ་གཞིར་
བཞག་དེ་མ་ལོག་ཀྱང་། དེ་ལ་དམིགས་ནས་ཡིད་མི་བདེ་བྱེད་པའི་སེམས་ཁྲལ་གྱི་སྡུག་བསྔལ་དེ་
གཏན་མི་འབྱུང་ལ། སྡུག་བསྔལ་གཞན་དེ་ལ་ཡང་ལམ་དུ་འཁྱེར་ཐབས་བྱས་པས་སྡུག་བསྔལ་
ཆེས་ཆུང་བར་འགྱུར་བས་བཟོད་པར་ནུས་པའི་ཕྱིར་རོ། །དེས་ན་སྡུག་བསྔལ་དང་ལེན་གྱི་
བཟོད་པ་བསྐྱེད་པ་གནད་དུ་ཆེའོ། །གཉིས་པ་བསྐྱེད་པའི་ཐབས་ལ་གཉིས། སྡུག་བསྔལ་བྱུང་
བ་ལ་མཐའ་གཅིག་ཏུ་མི་དགའ་བར་འཛིན་པ་དགག་པ་དང་། སྡུག་བསྔལ་དེ་དང་དུ་བླང་བར་
འོས་པ་བསྟན་པའོ། །དང་པོ་ནི། སྡུག་བསྔལ་བྱུང་བ་དེ་སླར་བཅོས་སུ་འདུག་ན་ནི་ཡིད་མི་
དགའ་བྱ་མི་དགོས་ལ། བཅོས་སུ་མི་རུང་ན་ནི། མི་དགའ་བ་བྱས་ཀྱང་ཕན་པ་མེད་པས་དགོས་
289



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ་
ནུས་མེད་ཅིང་ཉེས་དམིགས་ཀྱང་ཡོད་དེ། བཟེ་རེ་ཆེ་ན་སྡུག་བསྔལ་ཕྲ་མོའང་ཤིན་ཏུ་བཟོད་
དཀའ་ལ། བཟེ་རེ་ཆུང་ན་སྡུག་བསྔལ་ཆེན་པོ་ཡང་སྲན་ནུས་པའི་ཕྱིར་ཏེ། གལ་ཏེ་བཅོས་སུ་
ཡོད་ན་ནི། །དེ་ལ་མི་དགའ་བྱ་ཅི་དགོས། །གལ་ཏེ་བཅོས་སུ་མེད་ན་ནི། །དེ་ལ་མི་དགར་
བྱས་ཅི་ཕན། །ཞེས་དང་། ཚ་གྲང་ཆར་དང་རླུང་སོགས་དང་། །ནད་དང་འཆིང་དང་བརྡེག་
སོགས་ལ། །བདག་གིས་བཟེ་རེ་མི་བྱ་སྟེ། །དེ་ལྟར་བྱས་ན་གནོད་པ་འཕེལ། །ཞེས་སོ། །
གཉིས་པ་སྡུག་བསྔལ་དང་དུ་བླང་བ་ལ་གསུམ། སྡུག་བསྔལ་རང་གི་ཡོན་ཏན་བསམ་པ་
དང་། སྡུག་བསྔལ་གྱི་བཀའ་སྤྱད་བཟོད་པའི་ཡོན་ཏན་བསམ་པ་དང་། ཆུང་རིམ་ནས་གོམས་
ན་དཀའ་བའི་ཚུལ་ལོ། །དང་པོ་ནི་ཡོན་ཏན་ལྔ་སྟེ། སྡུག་བསྔལ་ཡོད་ན་ངེས་འབྱུང་སྐྱེ་བ་དང་།
སྡུག་བསྔལ་གྱིས་ཐེབས་ན་ང་རྒྱལ་དང་རློམ་སེམས་སེལ་བ་དང་། སྡུག་བསྔལ་གྱི་ཚོར་བ་དྲག་པོ་
མྱངས་ན་མི་དགེ་བ་ལ་འཛེམ་པ་དང་། སྡུག་བསྔལ་མེད་པ་བསོད་ནམས་བསགས་པ་ལས་བྱུང་
བར་ཤེས་ནས་དགེ་བ་སྒྲུབ་པ་དང་། རང་གི་ཉམས་ལ་དཔགས་ནས་གཞན་ལ་སྡུག་བསྔལ་བྱུང་
བ་ལ་མི་དགའ་ཞིང་སྙིང་རྗེ་སྐྱེ་བའོ། །ཡང་དེ་ཉིད་ལས། སྡུག་བསྔལ་མེད་ན་ངེས་འབྱུང་
མེད། །དེ་བས་སེམས་ཁྱོད་བརྟན་པར་ནོས། །ཞེས་དང་། གཞན་ཡང་སྡུག་བསྔལ་ཡོན་ཏན་
ནི། སྐྱོ་བས་དྲེགས་པ་སེལ་བར་བྱེད། །འཁོར་བ་པ་ལ་སྙིང་རྗེ་སྐྱེ། །སྡིག་པ་འཛེམ་ཞིང་དགེ་
ལ་དགའ། །ཞེས་སོ། །
གཉིས་པ་སྡུག་བསྔལ་གྱི་དཀའ་སྤྱད་བཟོད་པའི་ཡོན་ཏན་བསམ་པ་ལ་གཉིས། ཐར་བ་
ལ་སོགས་པའི་དོན་ཆེ་བའི་ཕན་ཡོན་བསམ་པ་དང་། སྡུག་བསྔལ་དཔག་ཏུ་མེད་པ་ཟློག་པའི་
ཕན་ཡོན་བསམ་པའོ། །དང་པོ་ནི། བདག་ནི་འཁོར་བར་འཁོར་ཞིང་འདོད་པ་ཅུང་ཟད་རེའི་
ཕྱིར་དུ་ཕྱི་མར་སྡུག་བསྔལ་འབྱུང་བའི་ལས་ཁོ་ན་བསགས་ཀྱི། ད་ནི་རང་གཞན་གྱི་དོན་ཆེན་པོ་
སྒྲུབ་པའི་ཕྱིར་དུ་སྡུག་བསྔལ་གློ་བུར་བ་ཁྱད་དུ་བསད་ནས་འབད་དགོས་ཏེ། དེ་ཉིད་ལས།
འདོད་པའི་དོན་དུ་བསྲེག་ལ་སོགས། །དམྱལ་བར་སྟོང་ཕྲག་མྱོང་གྱུར་ཀྱང་། །བདག་གིས་
རང་གི་དོན་དང་ནི། །གཞན་གྱི་དོན་ཡང་མ་བྱས་སོ། །འདི་ནི་དེ་ཙམ་གནོད་མིན་ལ། །དོན་
ཆེན་དག་ཀྱང་འགྲུབ་འགྱུར་པས། །འགྲོ་བའི་གནོད་སེལ་སྡུག་བསྔལ་ལ། །དགའ་བ་འབའ་
ཞིག་འདིར་བྱ་རིགས། །ཤེས་གསུངས་པ་ལྟར། སྔར་རང་གཞན་གྱི་དོན་གང་ཡང་མ་གྲུབ་པའི་
བཀའ་སྤྱད་དེ་ཙམ་བྱས་པ་ལ་བསམས་ནས། ད་ནི་ཆེན་པོ་འགྲུབ་པའི་སྡུག་བསྔལ་ཅིའི་ཕྱིར་མི་
290



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱོར་བ།
བཟོད་དེ། དེས་ན་སྡུག་བསྔལ་ཡོད་ཀྱང་འདི་ལྟ་བུ་བྱར་ཡོད་པ་ནི། བདག་གིས་ལེགས་པར་
རྙེད་དོ་སྙམ་དུ་སེམས་འཕངས་མཐོ་བ་བསྐྱེད་དོ། །གཞན་ཡང་བཤེས་གཉེན་ངན་པས་བསླུས་
ནས་དོན་མེད་པའི་ལམ་ངན་པ་ལ་ཞུགས་ཏེ། མདུང་རྩེ་གསུམ་ལ་མཆོང་བ་དང་། མེ་ལྔ་
བསྟེན་པ་སོགས་ཀྱི་དཀའ་སྤྱད་བཟོད་པར་བྱེད་པ་དང་། འཇིག་རྟེན་པའི་དགོས་པ་དམན་
པའི་ཕྱིར་དུ་ཞིང་ལས་དང་། ཚོང་དང་། གཡུལ་འགྱེད་པ་སོགས་ཀྱི་སྡུག་བསྔལ་དུ་མ་ལ་སྲན་
འཛུགས་པ་རྣམས་བསམས་ལ་དཀའ་སྤྱོད་ཀྱིས་མི་འཇིགས་པ་བསྐྱེད་པའོ། །གཉིས་པ་སྡུག་
བསྔལ་བཟློག་པའི་ཕན་ཡོན་བསམ་པ་ནི། གསོད་པའི་མི་ཞིག་ལག་བཅད་དེ། །གལ་ཏེ་ཐར་
ན་ཅིས་མ་ལེགས། །གལ་ཏེ་མི་ཡི་སྡུག་བསྔལ་གྱིས། །དམྱལ་བ་བྲལ་ན་ཅི་མ་ལེགས། །ཞེས་
སོ། །གསུམ་པ་ཆུང་རིམ་ནས་གོམས་ན་མི་དཀའ་བ་ནི། གོམས་ན་སླ་བར་མི་འགྱུར་བའི། །
དངོས་དེ་གང་ཡང་ཡོད་མ་ཡིན། །དེ་བས་གནོད་པ་ཆུང་གོམས་ལ། །གནོད་པ་ཆེན་པོའང་
བཟོད་པར་བྱ། ། ཞེས་གསུངས་པ་ལྟར། དང་དུ་ལེན་པའི་བསམ་པའི་གོ་ཆ་བཟུང་ནས།
སྡུག་བསྔལ་ཆུང་རིམ་དང་བསྲེས་རྐྱེན་བྱས་ན། སྡུག་བསྔལ་དང་དུ་ལེན་པ་སྟོབས་ཇེ་རྒྱས་སུ་
འགྲོའོ། །དང་པོ་ནས་འདི་ལྟ་བུ་མ་ཐོས་ཤིང་། ཐོས་ཀྱང་ངས་འདི་འདྲ་མི་འོང་ཟེར་ནས་ཁྱད་
དུ་བསད་ན་ནི། སྡུག་བསྔལ་ཆུང་ངུས་ཀྱང་ལམ་ལ་ལྡོག་པའི་རྐྱེན་དུ་འགྱུར་ཏེ། དཔེར་ན། ལ་
ལ་བདག་གི་ཁྲག་མཐོང་ན། །དཔའ་བརྟན་ལྷག་པར་སྐྱེ་བ་ཡོད། །ལ་ལ་གཞན་གྱི་ཁྲག་མཐོང་
ཡང་། །བོག་ཅིང་བརྒྱལ་བར་བྱེད་པ་ཡོད། །དེ་ནི་སེམས་ཀྱི་ངང་བརྟེན་དང་། །སྡར་མའི་
ཚུལ་ལས་གྱུར་པ་ཡིན། །ཞེས་གསུངས་པ་ལྟར་རོ། །
གསུམ་པ་གཞིའི་སྒོ་ནས་རྒྱས་པར་བཤད་པ་ལ་བརྒྱད་ལས། དང་པོ་ནི། སྡུག་བསྔལ་
དང་དུ་ལེན་དགོས་ན་ཇི་འདྲ་བ་ལས་བྱུང་བའི་སྡུག་བསྔལ་དང་དུ་བླང་སྙམ་ན། གནས་ལ་
བརྟེན་པ་ནི། ཆོས་གོས་དང་། བསོད་སྙོམས་དང་། མལ་ཆ་དང་། སྟན་དང་། ན་བའི་
གསོས་སྨན་དང་། ཡོ་བྱད་དེ་དག་ནི་ལོངས་སྤྱོད་འཕེལ་བའི་གནས་སོ། །དེ་རྣམས་ངན་པ་
དང་ཉུང་བ་དང་། ཕ་རོལ་པོས་མ་མགུ་བ་དང༌། ཡུན་རིང་དུ་བརྒྱངས་ནས་སྟེར་བ་ལ་ཡིད་
ཆད་པ་མེད་ཅིང་། དེ་དག་ལས་བྱུང་བའི་སྡུག་བསྔལ་དང་དུ་ལེན་པའོ། །གཉིས་པ་འཇིག་
རྟེན་གྱི་ཆོས་ལ་བརྟེན་པ་ནི། མ་རྙེད་པ་དང་། མི་སྙན་པ་དང་། སྨད་པ་དང་། སྡུག་བསྔལ་
བ་དང་། འཇིག་པ། ཟད་པ། རྒ་བ། ན་བ། འཆི་བའི་ཆོས་ཅན་རྣམས་འཇིག་པ་ནས་འཆི་
291



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
2
A
t
.བ་སྟེ། དགུ་ནི་འཇིག་རྟེན་པའི་ཆོས་ཡིན་ལ། དེ་ཐམས་ཅད་རེ་རེ་ལ་བརྟེན་པའི་སྡུག་བསྔལ་
རྣམས་ལ་སོ་སོར་བརྟགས་ནས་དང་དུ་ལེན་པའོ། །གསུམ་པ་སྤྱོད་པ་ལ་བརྟེན་པ་ནི། འཆག་
པ། འགྲེང་བ། འདུག་པ། ཉལ་བ་ནི་སྤྱོད་ལམ་བཞི་ཡིན་ལ། དེའི་དང་པོ་དང་། གསུམ་
པས་སྒྲིབ་པ་རྣམས་ཉིན་མཚན་དུ་སེམས་སྦྱོང་བ་ན་དེ་ལས་བྱུང་བའི་སྡུག་བསྔལ་དང་དུ་ལེན་གྱི།
དུས་མ་ཡིན་པའི་ཁྲིའམ། ཁྲིའུ་འམ། རྩྭ་བཏིང་བའམ། ལོ་མ་བཏིང་བ་ལ་བློས་འབེབས་པར་
མི་བྱེད་པའོ། །
བཞི་པ་ཆོས་ཡོངས་སུ་འཛིན་པ་ལ་བརྟེན་པ་ནི། བླ་མ་དང་དཀོན་མཆོག་གསུམ་ལ་
མཆོད་ཅིང་རིམ་གྲོ་བྱེད་པ་དང་། ཆོས་རྣམས་བཟུང་བ་དང་། བཟུང་བ་རྣམས་གཞན་ལ་རྒྱ་
ཆེར་སྟོན་པ་དང་། གསང་བསྟོད་དེ་ཁ་ཏོན་དུ་བྱ་བ་དང། གཅིག་པུ་དབེན་པར་གནས་ཏེ་
ཡང་དག་པར་སེམས་པ་དང་། རྣམ་འབྱོར་ཡིད་ལ་བྱེད་པས་ཟིན་པའི་ཞི་ལྷག་སྒོམ་པ་སྟེ་ཆོས་
འཛིན་པ་བདུན་ནོ། །དེ་དག་ལ་རྩོལ་བ་ན་སྡུག་བསྔལ་བྱུང་བ་དེ་དང་དུ་ལེན་པའོ། །ལྔ་པ་
སློང་མོས་འཚོ་བ་ལ་བརྟེན་པ་ནི། མ་ཤིའི་བར་དུ་མིའི་དགའ་རྩེད་ལས་ཟློག་པ་ལ་སོགས་པ་སྟེ།
སློང་མོས་འཚོ་བ་བདུན་སོགས་ལ་བརྟེན་ནས་སྡུག་བསྔལ་བྱུང་བ་དང་དུ་ལེན་པའོ། །དྲུག་པ་
མངོན་པར་བརྩོན་པས་དུབ་པ་ལ་བརྟེན་པ་ནི། དགེ་ཕྱོགས་ལ་བརྩོན་པ་ལ་ལུས་དང་སེམས་ཀྱི་
དུབ་པ་དང་། འཁྲུག་པ་ངལ་བའི་གཞི་ལས་བྱུང་བའི་སྡུག་བསྔལ་རྣམས་དང་དུ་ལེན་པའོ། །
བདུན་པ་སེམས་ཅན་གྱི་དོན་ལ་བརྟེན་པ་ནི། དོན་བྱ་བཅུ་གཅིག་སྟེ། དེ་ལས་སྡུག་བསྔལ་བྱུང་
བ་ཡང་དང་དུ་ལེན་པའོ། །བརྒྱུད་པ་འཕྲལ་གྱི་བྱ་བ་ལ་བརྟེན་པ་ནི། ལྷུང་བཟེད་དང་ཆོས་
གོས་ཀྱི་ལས་ལ་སོགས་པ་རབ་ཏུ་བྱུང་བ་དང་། ཁ་ན་མ་ཐོ་བ་མེད་པའི་ཞིང་ལས་དང་། ཚོང་
དང་ཞོ་ཤས་འཚོ་བ་ལ་སོགས་པ་ཁྱིམ་པའི་འཕྲལ་གྱི་བྱ་བ་སྟེ། དེ་ལས་བྱུང་བའི་སྡུག་བསྔལ་དང་
དུ་ལེན་པའོ། །དེ་ལྟར་གཞི་བརྒྱད་ལས་བྱུང་བའི་སྡུག་བསྔལ་གང་ཡང་རུང་བས་ཐེབས་ཀྱང་།
སོ་སོའི་བརྩོན་འགྲུས་མི་གཏོང་ཞིང་བྱང་ཆུབ་ལ་འཇུག་པ་དང་། ཞུགས་ནས་ཟློག་པའི་གེགས་
སུ་མི་འགྱུར་བ་ཡིད་ལ་མི་དགའ་བ་མེད་པར་འཇུག་པའོ། །
གསུམ་པ་ཆོས་ལ་ངེས་པར་སེམས་པའི་བཟོད་པ་བསྐྱེད་པ་ལ་མོས་པའི་ཡུལ་ནི་བརྒྱད་དེ།
དང་པོ་དང་བའི་ཡུལ་ནི་དཀོན་མཆོག་གསུམ་གྱི་ཡོན་ཏན་ནོ། །གཉིས་པ་མངོན་དུ་བྱ་བའི་
ཡུལ་ནི། བདག་མེད་པ་གཉིས་ཀྱི་དེ་ཁོ་ན་ཉིད་དོ། །གསུམ་པ་འདོད་པའི་ཡུལ་ནི། སང་རྒྱས་
292



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
དང་བྱང་སེམས་རྣམས་ཀྱི་མཐུ་ཆེན་པོ་སྟེ། དེ་ཡང་མངོན་པར་ཤེས་པའི་མཐུ་དང་། ཕར་ཕྱིན་
དྲུག་གི་མཐུ་དང་། ལྷན་ཅིག་སྐྱེས་པའི་མཐུ་གསུམ་མོ། །བཞི་པ་བླང་དོར་གྱི་ཡུལ་ནི། ལེགས་
པར་སྤྱད་པ་དང་། ཉེས་པར་སྤྱད་པའི་རྒྱུ་དང་། དེ་དག་གི་འབྲས་བུ་འདོད་པ་དང་མི་འདོད་
པ་སྟེ། འདི་གཉིས་སུ་བྱའོ། །ལྔ་པ་སྒོམ་པའི་ཡུལ་ནི། ཐོབ་བྱའི་ཡུལ་བྱང་ཆུབ་དང་། ཐོབ་
པའི་ཐབས་བྱང་སེམས་ཀྱི་བསླབ་པའི་ལམ་ཐམས་ཅད་དེ། འདི་ཡང་གཉིས་སུ་བྱའོ། །དྲུག་པ་
ཐོས་བསམ་གྱི་རྗེས་སུ་ཡུལ་ནི། ཤེས་བྱའི་སྤྱོད་ཡུལ་ཏེ། མི་རྟག་པ་ལ་སོགས་པ་བཞེད་དོ། །
བདུན་པ་མོས་པའི་ཚུལ་ནི། ཡུལ་དེ་དག་ཇི་ལྟར་ཡིན་པ་ལ་ངེས་པ་རྙེད་ནས། མི་མཐུན་པ་
མེད་པ་ལ་འཛིན་ཅིང་ཡང་དང་ཡང་དུ་སེམས་པའོ། །སྡུག་བསྔལ་དང་ལེན་དང་བརྒྱད་ཚན་
གཉིས་ནི། བྱང་ས་ལས་གསུངས་པ་བཞིན་བྲིས་སོ། །བརྒྱད་པ་དེ་དག་སྒྲུབ་པའི་ཚེ་ཇི་ལྟར་བྱ་
བ་ནི། བཟོད་པ་གང་ཡང་རུང་བ་ཞིག་བསྒྲུབས་ན་ཡང་དམ་པ་དྲུག་དང་ལྡན་པ་དང་། ཕར་
ཕྱིན་དྲུག་ཚང་བར་བྱས་ནས་སྒྲུབ་པ་སྟེ། གཞན་བཟོད་པ་ལ་འགོག་པ་ལ་བཟོད་པའི་སྦྱིན་པ་
ཡིན་པ་པ་མ་གཏོགས་སྔར་བཤད་པ་དང་འདྲའོ། །ལྔ་པ་དེ་དག་གི་དོན་བསྡུ་བ་ནི། སྤྱོད་པའི་
རྟེན་སེམས་བསྐྱེད་པ་རྗེས་སུ་དྲན་ཞིང་སྒོམ་པ་ནི། སེམས་ཅན་ཐམས་ཅད་ཟག་པ་ཟད་པའི་
བཟོད་པ་ལ་འགོད་པར་འདོད་པའི་རྩ་བ་ཡིན་པས་དེ་ཇེ་འཕེལ་དུ་བཏང་ནས་ས་མཐོན་པོའི་
བཟོད་པའི་ཕར་ཕྱིན་རྣམས་སྨོན་པའི་ཡུལ་དུ་བྱས་ནས་སྦྱོང་བ་དང་། ལས་དང་པོ་པའི་བཟོད་
པའི་བསླབ་བྱ་རྣམས་དམིགས་ཕྱེད་པར་བྱས་ནས་ཚུལ་བཞིན་དུ་དེ་ལ་སློབ་པ་དང་། ཇི་སྐད་
བཤད་པའི་མཚམས་ལས་འདས་ནའང་ཕྱིར་བཅོས་པ་ལ་བརྩོན་པར་དགོས་ཀྱི། དེ་དག་ཉམས་
ལེན་གྱི་ཚེ་ཡལ་བར་དོར་ན་ཁ་ན་མ་ཐོ་བ་ཆེན་པོ་དུ་མས་རྒྱུན་དུ་གོས་པར་འགྱུར་ཞིང་། སྐྱེ་བ་
གཞན་དུ་ཡང་བྱང་སེམས་ཀྱི་སྤྱོད་པ་རྨད་དུ་བྱུང་བ་རྣམས་ལ་ཉམས་སུ་ལེན་པ་ཆེས་ཤིན་ཏུ་
དཀའ་བར་འགྱུར་ལ། ལམ་གྱི་གནད་དམ་པར་བལྟས་ནས། ནུས་པ་རྣམས་ད་ལྟ་ནས་སྒྲུབ་
ཅིང་། མི་ནུས་པ་རྣམས་ལ་ཡང་བསམ་པ་སྦྱངས་ན། ལག་བཟང་གིས་ཞུས་པ་ནས་གསུངས་པ་
ལྟར་ཚེགས་ཆུང་ངུས་བཟོད་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱེད་པ་ཡིན་ནོ། །
བཞི་པ་བརྩོན་འགྲུས་ཀྱི་ཕར་ཕྱིན་ལ་སློབ་པ་ལ་ལྔ། བརྩོན་འགྲུས་ཀྱི་ངོ་བོ། དེ་
ཉམས་སུ་ལེན་པ་ལ་འཇུག་པའི་ཐབས། བརྩོན་འགྲུས་ཀྱི་རབ་ཏུ་དབྱེ་བ། སྒྲུབ་པའི་ཚེ་ཇི་ལྟར་
བྱ་བ། དེ་དག་གི་དོན་བསྡུ་བའོ། །དང་པོ་ནི། དམིགས་པ་དགེ་བ་ལ་དམིགས་ནས། རྣམ་པ་
293



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
...མངོན་པར་སྤྲོ་བ་སྟེ། སྤྱོད་འཇུག་ལས། བརྩོན་གང་དགེ་ལ་སྤྲོ་བའོ། །ཞེས་སོ། །བྱང་ས་ལས་
ནི། དགེ་བ་བསྡུ་བ་དང་། སེམས་ཅན་གྱི་དོན་བྱ་བའི་ཕྱིར་དུ་སེམས་མངོན་པར་སྤྲོ་བ་ཕྱིན་ཅི་
མ་ལོག་པ་དང་། དེས་བླང་བའི་སྒོ་གསུམ་གྱི་ལས་གཡོ་བ་ལ་བཤད་དོ། །གཉིས་པ་འཇུག་
ཐབས་ལ། བརྩོན་འགྲུས་བརྩམས་པའི་ཕན་ཡོན་དང་། མ་བརྩམས་པའི་ཉེས་དམིགས་
གཉིས། དང་པོ་ནི། ལྷག་བསམ་བསྐུལ་བ་ལས། སྡུག་བསྔལ་ཀུན་དང་མུན་པ་སེལ་བྱེད་
ཅིང་། །ངན་སོང་ཡོངས་སུ་སྤོང་བ་གཞིར་གྱུར་པ། ། སངས་རྒྱས་ཀུན་གྱིས་བསྔགས་པའི་
བརྩོན་འགྲུས་འཕགས། །གང་ཡིན་དེ་ནི་རྟག་ཏུ་བསྟེན་པར་གྱིས། །ཞེས་དང། མདོ་སྡེ་རྒྱུན་
ལས་ཀྱང་། དགེ་བའི་ཚོགས་ཀྱི་ནང་ནས་བརྩོན་འགྲུས་མཆོག །ཅེས་སོགས་དང་། ཕར་ཕྱིན་
བསྡུས་པ་ལས་ཀྱང། ཡོངས་སུ་སྐྱོ་མེད་བརྩོན་འགྲུས་ཆེ་ལྡན་ན། །མི་ཐོབ་མི་འགྲུབ་རྣམ་པ་།
གང་ཡང་མེད། །ཅེས་སོགས་མང་དུ་གསུངས་སོ། །གཉིས་པ་ཉེས་དམིགས་ནི། བློ་གྲོས་རྒྱ་
མཚོས་ཞུས་པ་ལས། ལེ་ལོ་ཅན་ལ་ནི་བྱང་ཆུབ་ཤིན་ཏུ་རིང་ཞིང་རྣམ་པར་རིང་ངོ་། །ལེ་ལོ་ཅན་
རྣམས་ལ་ནི། སྦྱིན་པ་ནས་ཤེས་རབ་ཀྱི་བར་ཐམས་ཅད་མེད་དོ། །ལེ་ལོ་ཅན་རྣམས་ལ་ནི་རང་
གཞན་གྱི་དོན་མེད་དོ། །ཞེས་དང་། དྲན་པ་ཉེར་གཞག་ལས་ཀྱང་། ཉོན་མོངས་རྣམས་ཀྱི་
གཞི་གཅིག་ནི། །ལེ་ལོ་ཡིན་ཏེ་གང་ལ་ཡོད། །གང་ལ་ལེ་ལོ་གཅིག་ཡོད་པ། །དེ་ལ་ཆོས་ཀུན་
མེད་པ་ཡིན། །ཞེས་གསུངས་པ་ལྟར། ལེ་ལོ་ཅན་ལ་གནས་སྐབས་དང་མཐར་ཐུག་གི་སྐྱེས་
བུའི་དོན་ཐམས་ཅད་ཉམས་པར་འགྱུར་རོ། །
གསུམ་པ་བརྩོན་འགྲུས་ཀྱི་རབ་དབྱེ་ལ་གཉིས། རབ་དབྱེ་དངོས་དང་། བརྩོན་འགྲུས་
བསྐྱེད་པའི་ཐབས་སོ། །དང་པོ་ལ་གསུམ་སྟེ། གོ་ཆའི་བརྩོན་འགྲུས་དང་། དགེ་བ་ཆོས་
བསྡུད་ཀྱི་བརྩོན་འགྲུས་དང་། སེམས་ཅན་དོན་བྱེད་ཀྱི་བརྩོན་འགྲུས་སོ། །དང་པོ་ནི། བྱང་
མས་རྣམས་བརྩོན་འགྲུས་རྩོམ་པ་ན་སྦྱོར་བའི་སྔ་རོལ་ནས་སེམས་ཀྱི་སྤྲོ་བ་སྔོན་དུ་འགྲོ་བའི་
བསམ་པའི་གོ་ཆ་འདི་ལྟ་བུ་གྱོན་པར་བྱེད་དེ། སེམས་ཅན་རེ་རེའི་ཕྱིར་དུ་ཡང་ཉིན་མཚན་ངལ་
བ་མེད་པར་དགེ་བ་ལ་འབད་པར་བྱའོ་སྙམ་པ་སྟེ། ཕར་ཕྱིན་བསྡུས་པ་ལས། སྔ་ཕྱིར་འཁོར་
བའི་མཐའ་དང་མཉམ་ཙམ་དུ། །རྒྱ་ཆེ་རིང་བའི་ཉིན་དང་མཚན་གྱུར་ལ། །དེ་འདྲ་བསགས་:
པའི་ལོར་གྱུར་དུས་རིང་བའི། །བསྐལ་པ་རྒྱ་མཚོའི་ཆུ་ཐིགས་གྲངས་སྙེད་ཀྱི། །བྱང་ཆུབ་
མཆོག་གི་སེམས་གཅིག་བསྐྱེད་གྱུར་ལ། །དེ་འདྲའི་རྣམ་པས་ཚོགས་གཞན་རེ་རེ་ཞིང་། །སྒྲུབ་AT
སེམས་
294



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
1དགོས་གྱུར་ཀྱང་སྙིང་རྗེས་སྐྱོ་བ་མེད། །བྱང་ཆུབ་དམ་པ་སྒྱིད་ལུག་མེད་པར་སྒྲུབ། །འཁོར་ཚེ་
རང་གི་སྡུག་བསྔལ་སེམས་བཏང་ཞིང་། །གོ་ཆ་བརྟན་པ་དཔག་ཡས་ངེས་བསྐྱེད་ན། །བརྟུལ་
ཞུགས་དཔའ་བོ་སྙིང་རྗེའི་ངང་ཅན་ལ། །ཡང་དག་བླངས་པ་དང་པོ་ཡིན་པར་བརྗོད། །ཅེས་
གསུངས་པ་ཡང་གོ་ཆའི་བརྩོན་འགྲུས་ཡིན་པས་དེ་ལྟ་བུའི་གོ་ཆ་གྱོན་ནས་གང་གི་དོན་དུ་བརྩོན་
འགྲུས་རྩོམ་པ་ལ་གཉིས་ལས། གཉིས་པ་དགེ་བ་ཆོས་བསྡུད་ཀྱི་བརྩོན་འགྲུས་ནི། ཕར་ཕྱིན་
དྲུག་ཡང་དག་པར་འགྲུབ་པར་བྱ་བའི་ཕྱིར་དགེ་བ་ལ་སྦྱོར་བའོ། །
གསུམ་པ་སེམས་ཅན་དོན་བྱེད་ཀྱི་བརྩོན་འགྲུས་ནི། དོན་བྱ་བ་བཅུ་གཅིག་ལ་ཇི་ལྟར་
རིགས་པར་སྦྱོར་བའི་བརྩོན་འགྲུས་སོ། །གཉིས་པ་བརྩོན་འགྲུས་དེ་བསྐྱེད་པའི་ཐབས་ལ་ལྔ།
བརྩོན་འགྲུས་ཀྱི་རྩ་བ་ངོས་བཟུང་བ། དེའི་གེགས་འགལ་རྐྱེན་སྤང་བ། མཐུན་རྐྱེན་དཔུང་
ཚོགས་བསགས་པ། དེ་གཉིས་བརྟེན་ནས་ལྷུར་བླང་བ། ལུས་དང་སེམས་ལས་སུ་རུང་བར་བྱ་
ཚུལ་ལོ། །དང་པོ་ནི། སྔར་བཤད་པ་ལྟར་ཚོགས་གཉིས་ཀྱི་དཀར་ཆོས་ཐམས་ཅད་སྐྱེ་བ་དང།
གནས་པ་དང། འཕེལ་བ་འདི་ལ་རག་ལས་པས་འདི་བསྐྱེད་པའི་ཉམས་ལེན་ཤིན་ཏུ་གལ་
ཆེའོ། །དེ་ཡང་མཁས་གྲུབ་ཆེན་པོ་ཞི་བ་ལྷའི་གཞུང་ཉིད་གོ་སླ་ཞིང་སྐྱོང་བདེ་བས་དེའི་ལུགས་
སུ་བརྗོད་པར་བྱའོ། ། གཉིས་པ་བརྩོན་འགྲུས་ཀྱི་གེགས་འགལ་རྐྱེན་སྤང་བ་ལ་གཉིས། མི་
མཐུན་ཕྱོགས་ངོས་བཟུང་བ་དང་། དེ་སྤོང་བའི་ཐབས་བསྟེན་པའོ། །དང་པོ་ནི། སྒྲུབ་ནུས་
པར་མཐོང་ཡང་མི་འཇུག་པ་དང་། བདག་གིས་དེ་འདྲ་བསྒྲུབ་ག་ལ་ནུས་སྙམ་སྟེ། ཞུམ་ནས་
མི་འཇུག་པའོ། །དེ་ལྟར་ཡང་སྤྱོད་འཇུག་ལས། དེ་ཡི་མི་མཐུན་ཕྱོགས་བཤད་བྱ། །ལེ་ལོ་ངན་
ལ་ཞེན་པ་དང་། །སྒྱིད་ལུག་བདག་ཉིད་བརྙས་པའོ། །ཞེས་པའི། ལེ་ལོའི་རྒྱུ་ནི་སྙོམས་ལས་
དང་། བདེ་བ་དམན་པའི་རོ་ལ་ཆགས་པ་དང་གཉིད་ཀྱི་བདེ་བ་ལ་སྲེད་པ་དང་། འཁོར་བ་ལ་
སྐྱོ་ཤས་མེད་པ་རྣམས་ཏེ། དེ་ཉིད་ལས། སྙོམས་ལས་བདེ་བའི་རོ་མྱང་དང་། །གཉིད་ལ་
བརྟེན་པའི་སྲེད་པ་ཡིས། །འཁོར་བའི་སྡུག་བསྔལ་མི་སྐྱོ་ལ། །ལེ་ལོ་ཉེ་བར་སྐྱེ་བར་འགྱུར། །
ཞེས་སོ། །གཉིས་པ་དེ་སྤོང་བའི་ཐབས་བསྟན་པ་ལ་གསུམ་ལས། དང་པོ་ཕྱི་བཤོལ་གྱི་ལེ་ལོ་
འགོག་པ་ལ། ལུས་ཐོབ་པ་འདི་མྱུར་དུ་འཇིག་པ། ཤི་བའི་འོག་ཏུ་ངན་འགྲོར་ལྟུང་བ། སླར་
རྟེན་བཟང་པོ་འདི་རྙེད་པར་དཀའ་བ་གསུམ་བསྒོམས་ནས་ལོང་ཡོད་དུ་འཛིན་པའི་ལེ་ལོ་བཀག་
ནས་ལོང་མེད་རྒྱུད་ལ་སྐྱེ་བའོ། །དེ་གསུམ་ནི་སྔར་སྐྱེས་བུ་ཆུང་ངུའི་སྐབས་སུ་བཤད་པ་ལྟར་
295



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ང ་རོ། །
གཉིས་པ་བྱ་བ་ངན་པ་ལ་ཆགས་པ་དགག་པ་ནི། དམ་པའི་ཆོས་ནི་འདི་ཕྱིར་དགའ་བ་
མཐའ་ཡས་པ་འབྱུང་བའི་རྒྱུ་ཡིན་པས། དོན་མེད་པའི་སྨྲ་ཅོལ་དགོད་དག་རྣམ་གཡེང་རྣམས་
ཀྱི་འདི་ཕྱིའི་དོན་ཆེན་པོ་ཉམས་ཤིང་ཕྱི་མར་སྡུག་བསྔལ་བསྐྱེད་པའི་གནས་སུ་མཐོང་ནས་
དགག་པར་བྱ་སྟེ། དགའ་བའི་རྒྱུ་ནི་མཐའ་ཡས་པའི། །དམ་ཆོས་དགའ་བའི་མཆོག་སྤངས་
ནས། །སྡུག་བསྔལ་རྒྱུ་ཡི་རྣམ་གཡེང་དང་། ། དགོད་ལ་སོགས་ཁྱོད་ཅི་ཕྱིར་དགའ། །ཞེས་
སོ། །གསུམ་པ་སྐྱིད་ལུག་པའམ། བདག་ཉིད་ལ་བརྙས་པ་དགག་པ་ལ་གསུམ་ལས། དང་པོ་
ནི། དེ་ཕྱིར་ཕྱི་བཤོལ་དང་བྱ་བ་ངན་ཞེན་བཀག་ནས་དམ་པའི་ཆོས་ལ་སྤྲོ་བ་བྱུང་ཡང་། དེ་
ཙམ་གྱིས་མི་ཆོག་གི །ཐེག་པ་ཆེན་པོ་ལ་སློབ་དགོས་པས། དེ་ལ་བདག་འདྲ་བས་སྒྲུབ་པར་མི་
ནུས་སོ་སྙམ་ནས་ཞུམ་ནས་ཐོབ་བྱ་ལ་སྒྱིད་ལུག་པ་དགག་སྟེ། ཐོབ་བྱས་སངས་རྒྱས་ནི་སྐྱོན་
མཐའ་དག་ཟད་པ་དང་། ཡོན་ཏན་ཐམས་ཅད་རྫོགས་པ་ཡིན་ན། བདག་གིས་ནི་ཡོན་ཏན་
སྣ་རེ་སྒྲུབ་པ་དང་། སྐྱོན་སྣ་རེ་འགོག་པ་ཡང་དཀའ་བས། བདག་འདྲ་བས་སངས་རྒྱས་མི་ཐོབ་
སྙམ་དུ་ཞུམ་ན། སེམས་བསྐྱེད་ཀྱང་གཏོང་ཞིང་། ཉེས་དམིགས་ཀྱང་ཤིན་ཏུ་ཆེ་བ་དང་། དེ་
ལྟ་བུ་མ་བྱུང་ཡང་དང་པོ་ནས་མཐའ་བཀག་དགོས་པས། འགོག་ཚུལ་ནི། བདག་གིས་བྱང་
ཆུབ་ག་ལ་ཞེས། །སྒྱིད་ལུག་པར་ནི་མི་བྱ་སྟེ། །འདི་ལྟར་དེ་བཞིན་གཤེགས་པ་ནི། །བདེན་པ་
གསུང་བས་བདེན་འདི་གསུངས། །སྦྲང་བུ་ཤ་སྦྲང་བུང་བ་དང་། དེ་བཞིན་སྲིན་བུར་གང་གྱུར་
པ། །དེས་ཀྱང་བརྩོན་པའི་སྟོབས་བསྐྱེད་ན། །བྱང་ཆུབ་ཐོབ་དཀའ་བླ་མེད་ཐོབ། །བདག་ལྟ་
རིགས་ཀྱི་མིར་སྐྱེས་ལ། །ཕན་དང་གནོད་པ་ངོ་ཤེས་ནས། །བྱང་ཆུབ་སྤྱོད་པ་མ་བཏང་ན། །
བདག་གིས་བྱང་ཆུབ་ཅིས་མི་ཐོབ། །ཅེས་སོ། །
གཉིས་པ་དེ་ཐོབ་པའི་ཐབས་ལ་ཞུམ་པ་དགག་པ་ནི། སངས་རྒྱས་སྒྲུབ་པ་ལ་མགོ་དང་
རྐང་ལག་ལ་སོགས་པ་བཏང་དགོས་ལ། དེ་འདྲ་བ་བདག་གིས་མི་ནུས་སྙམ་ནས་ཞུམ་ན། དེ་
ཙམ་གྱི་སྡུག་བསྔལ་ནི་བཟོད་དགོས་ཏེ། ལུས་ཀྱི་ནད་ཅུང་ཟད་རེ་ཞི་བར་བྱ་བའི་ཕྱིར་དུ་ཡང་།
དབུག་བསྲེག་བཅད་གསུམ་བྱས་ཀྱང་ཕྱི་མའི་དོན་ཅུང་ཟད་ཀྱང་མི་འགྲུབ་ལ། ད་ལྟ་གཞན་
དོན་བྱང་ཆུབ་ཏུ་སེམས་བསྐྱེད་ནས་དལ་བར་བསྡད་པས་མི་ཕན་པས་ཏེ། དེ་ཉིད་ལས། འོན་
ཏེ་རྐང་ལག་ལ་སོགས་པ། །བཏང་དགོས་བདག་ནི་འཇིགས་ཞེ་ན། །ལྕི་དང་ཡང་བ་མ་བཅད་:་
296ལ་
“



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
པར། །རྨོངས་པས་བདག་ནི་འཇིགས་པར་ཟད། །བསྐལ་པ་བྱེ་བ་གྲངས་མེད་དུ། །ལན་
གྲངས་དུ་མར་བཅད་པ་དང་། དབུག་དང་བསྲེག་དང་གཤག་འགྱུར་གྱིས། །བྱང་ཆུབ་ཐོབ་
པར་མི་འགྱུར་རོ། །བདག་གིས་བྱང་ཆུབ་སྒྲུབ་པ་ཡི། །སྡུག་བསྔལ་འདི་ནི་ཚོད་ཡོད་དེ། །
ཟུག་རྔུ་ཁོང་རླག་གནོད་བསལ་ཕྱིར། །ལུས་རྨ་གཏོང་བའི་སྡུག་བསྔལ་བཞིན། །སྨན་པ་ཀུན་
ཀྱང་གསོ་སྤྱད་ཀྱིས། །མི་བདེ་བ་ཡི་ནད་མེད་བྱེད། །དེ་བས་སྡུག་བསྔལ་མང་པོ་དག །གཞོམ་
ཕྱིར་མི་བདེ་ཆུང་བཟོད་བྱ། །ཞེས་སོ། །ལུགས་གཏོང་བ་ནི། དང་པོ་ནས་འཇིགས་པའི་ཚེ་མི་
གཏོང་གིས། སྦྱིན་པ་ལ་རིམ་གྱིས་བསླབས་པས་རང་ལུས་ལ་ཆགས་པ་ལོག་སྟེ། སྙིང་རྗེ་ཆེན་
པོའི་སྟོབས་རྒྱས་པའི་ཚེ། །དོན་ཆེན་པོར་འགྱུར་ན་གཏོང་བས། གཏོང་བའི་དུས་ནི་དཀའ་བ་
མེད་དེ། གསོ་སྤྱད་ཕལ་པ་འདི་འདྲ་བའང་། །སྨན་པ་མཆོག་གིས་མ་མཛད་དེ། །ཆོ་ག་ཤིན་
ཏུ་འཇམ་པོ་ཡིས། །ནད་ཆེན་དཔག་མེད་གསོ་བར་མཛད། ། ཚོད་མ་ལ་སོགས་སྦྱིན་
ལའང་། །འདྲེན་པས་ཐོག་མར་སྦྱོར་བར་མཛད། །དེ་ལ་གོམས་ནས་ཕྱིས་ནས་ནི། །རིམ་
གྱིས་རང་གི་ཤ་ཡང་གཏོང་། །གང་ཚེ་རང་གི་ལུས་འདི་ལ། །ཚོད་སོགས་ལྟ་བུའི་བློ་སྐྱེས་ན། །
དེ་ཚེ་ཤ་ལ་སོགས་གཏོང་བ། །དེ་ལ་དཀའ་བ་ཅི་ཞིག་ཡོད། །ཅེས་གསུངས་སོ།
།
གསུམ་པ་གང་དུ་གནས་ནས་ལམ་སྒྲུབ་པའི་གནས་ལ་ཞུམ་པ་དགག་པ་ནི། སངས་
རྒྱས་སྒྲུབ་པ་ནི་འཁོར་བར་སྐྱེ་བ་མཐའ་ཡས་པ་བླངས་ནས་བྱེད་དགོས་ལ། དེའི་ཚེ་འཁོར་བའི་
སྡུག་བསྔལ་གྱིས་གནོད་པས། དེ་ལྟ་དེ་མི་ནུས་སོ་སྙམ་ན། བྱང་སེམས་ཀྱིས་སྡིག་པ་སྤངས་
པས་རྒྱུ་ལོག་ནས་འབྲས་བུ་ཚོར་བ་སྡུག་བསྔལ་མི་འབྱུང་ལ། འཁོར་བའི་རང་བཞིན་རྟོགས་
པས་ལུས་སེམས་ལ་སྡུག་བསྔལ་མེད་ཅིང་བདེ་བ་རྒྱས་པས་འཁོར་བར་སྡོད་ཀྱང་སྐྱོ་དོན་མེད་དེ།
སྡིག་པ་སྤངས་ཕྱིར་སྡུག་བསྔལ་མེད། །མཁས་པའི་ཕྱིར་ན་མི་དགའ་མེད། །འདི་ལྟར་ལོག་
པར་རྟོག་པ་དང་། །སྡིག་པས་སེམས་དང་ལུས་ལ་གནོད། །བསོད་ནམས་ཀྱིས་ནི་ལུས་བདེ་
ལ། །མཁས་པ་ཡི་ནི་སེམས་བདེ་ན། །གཞན་དོན་འཁོར་བར་གནས་ཀྱང་ནི། །སྙིང་རྗེ་ཅན་
དག་ཅི་སྟེ་སྐྱོ། །ཞེས་དང་། དེ་བས་སྐྱོ་ངལ་ཀུན་སེལ་བའི། །བྱང་ཆུབ་སེམས་ཀྱི་རྟ་ཞོན་
ནས། །བདེ་ནས་བདེ་བར་འགྲོ་བ་ལ། །སེམས་ཤེས་སུ་ཞིག་སྐྱིད་ལུག་འགྱུར། །ཞེས་སོ། །
དུས་དཔག་ཏུ་མེད་པ་འགོར་བས་ཚེགས་ཆེའོ་སྙམ་ན། སེམས་ལ་སྡུག་བསྔལ་མེད་ཙ་ན། དུས་
ལ་རིང་ཐུང་མེད་དེ། རིན་ཆེན་ཕྲེང་བ་ལས། སྡུག་བསྔལ་བ་ལ་དུས་ཐུང་ཡང་། །བཟོད་
297



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
::དཀའ་ཡུན་རིང་སྨོས་ཅི་དགོས། །སྡུག་བསྔལ་མེད་ཅིང་བདེ་བ་ལ། །མཐའ་ཡས་དུས་ཀྱང་ཅི་
ཞིག་གནོད། །དེ་ལ་ལུས་ཀྱི་སྡུག་བསྔལ་མེད། །ཡིད་ཀྱི་སྡུག་བསྔལ་ག་ལ་ཡོད། །དེ་ནི་སྙིང་
རྗེས་འཇིག་རྟེན་སྡུག ། དེ་ཉིད་ཀྱིས་ན་ཡུན་རིང་གནས། །དེ་བས་སངས་རྒྱས་རིང་ཐོགས་
ཞེས། །བློ་དང་ལྡན་པས་སྐྱིད་མི་ལུག །ཉེས་ཟད་ཡོན་ཏན་དུ་མ་ནི། །དེ་ལ་རྟག་ཏུ་འབད་
པར་བྱ། །ཞེས་སོ། །ཡང་སངས་རྒྱས་པ་ལ་ཚོགས་མཐའ་ཡས་པ་རྫོགས་དགོས་ལ། དེ་ཤིན་
ཏུ་དཀའ་བས་མི་ནུས་སོ་སྙམ་ན། བྱང་ཆུབ་སེམས་དཔའ་སྡོམ་ལྡན་ལ་འགྲོ་འདུག་ཉལ་འཆག་གེ
གང་བྱེད་ཀྱང་། བསོད་ནམས་ཆུ་བོའི་རྒྱུན་ལྟ་བུར་འབྱུང་སྟེ། སྤྱོད་འཇུག་ལས། དེང་ནས་
བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། ། རྒྱུན་མི་འཆད་པ་དུ་
མ་ཞིག །ནམ་མཁའ་མཉམ་པར་རབ་ཏུ་འབྱུང་། །ཞེས་དང་། གཞན་ཡང་ལུང་མཐའ་ཡས་
པ་སྣང་སྟེ། འདིར་མ་སྤྲོས་སོ། །
གསུམ་པ་མཐུན་རྐྱེན་དཔུང་གི་ཚོགས་བསག་པ་ལ་བཞི། མོས་པ་དང་། བརྟན་པ་
དང་། དགའ་བའི་སྟོབས་བསྐྱེད་པ་དང་། དོར་བའི་སྟོབས་སོ། །དང་པོ་ནི། འདུན་པས་
བརྩོན་འགྲུས་ཀྱི་རྟེན་བྱེད་པར་གསུངས་པས། འདིར་མོས་པ་ནི་འདུན་པའོ། །དེ་བསྐྱེད་
དགོས་པ་ནི། བདག་ནི་སྔོན་དང་ད་ལྟར་ཡང་། །ཆོས་ལ་མོས་དང་བྲལ་བ་ཡི། །ཕོངས་པ་
འདི་འདྲ་བྱུང་བར་གྱུར། །སུ་ཞིག་ཆོས་ལ་མོས་པ་གཏོང་། །དགེ་བའི་ཕྱོགས་ནི་ཐམས་ཅད་
ཀྱི། །རྩ་བ་མོས་པར་ཐུབ་པས་གསུངས། །ཞེས་པ་ལྟར་རོ། །མོས་པ་ཇི་ལྟར་བསྐྱེད་པ་ནི།
དེ་ལྟར་རྩ་བ་རྟག་ཏུ་བ་རྟག་ཏུ་ནི། །རྣམ་སྨིན་འབྲས་བུ་བསྒོམ་པར་བྱ། །ཞེས་དཀར་ནག་གི་ལས་
འབྲས་ཡིད་དུ་འོང་མི་འོང་འབྱུང་བའི་སྒོམ་པ་ལ་བཤད་དོ། །བདག་ནི་ཐེག་ཆེན་དུ་སེམས་
བསྐྱེད་ནས་རང་གཞན་གྱི་དོན་ཆེན་པོ་སྒྲུབ་པ་ལ་ཉེས་པ་རེ་རེ་སྤོང་བ་དང་། ཡོན་ཏན་རེ་རེ་
སྒྲུབ་པ་ལ་བསྐལ་པར་ཡང་བརྩོན་འགྲུས་བརྩམས་ནས། རང་གིས་རང་ལ་བསྐུལ་དགོས་ཏེ།
བདག་དང་གཞན་གྱི་ཉེས་པ་ནི། །དཔག་མེད་བདག་གིས་གཞོམ་བྱས་ཏེ། །གང་དུ་ཉེས་པ་རེ་
རེ་ལའང་། །བསྐལ་པ་རྒྱ་མཚོར་ཟད་གྱུར་ན། །ཉེས་ཟད་རྩོམ་པ་དེ་ཡི་ནི། །ཆ་ཡང་བདག་ལ་
མ་མཐོང་ན། །སྡུག་བསྔལ་དཔག་ཏུ་མེད་པའི་གནས། །བདག་ཀོ་ཅི་སྟེ་སྙིང་མ་གས། །
བདག་དང་གཞན་གྱི་ཡོན་ཏན་ནི། །མང་པོ་བདག་གི་བསྒྲུབ་བྱ་སྟེ། །དེ་ལ་ཡོན་ཏན་རེ་རེ་
ལའང་། །བསྐལ་པ་རྒྱ་མཚོར་གོམས་གྱུར་ན། །བདག་གི་ཡོན་ཏན་ཆ་ཙམ་ལའང་། །གོམས་
298



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
་པ་ནམ་ཡང་མ་སྐྱེས་ཏེ། །ཅི་ཞིག་ལྟར་སྙེད་སྐྱེ་བ་ནི། །བདག་གིས་དོན་མེད་བྱས་པ་མཚར། །
ཞེས་སོ། །གཉིས་པ་བརྟན་པའི་སྟོབས་ནི། གང་ལ་བརྩོན་འགྲུས་བརྩམས་པ་དེ་ལས་མི་ལྡོག་
པ་མཐར་ཕྱིན་པའོ། །དེ་ཡང་དང་པོར་ཅི་རུང་རུང་དུ་མི་འཇུག་པར་ལེགས་པར་བརྟག་ལ་ནུས་
སམ་བལྟ། ནུས་ན་འཇུག་མི་ནུས་ན་མི་འཇུག་སྟེ། དང་པོ་ཞུགས་ནས་བར་སྐབས་སུ་འདོར་
བ་བས། དང་པོ་ནས་མི་རྩོམ་པ་མཆོག་ཡིན་ནོ། །དེའི་རྒྱུ་མཚན་ནི། དམ་བཅས་པ་བར་མ་
དོར་འདོར་བ་ལ་གོམས་ན་སྐྱེ་བ་གཞན་དུ་ཡང་དེའི་རྒྱུ་མཐུན་གྱི་བསླབ་པ་བླངས་པ་སོགས་
འདོར་བས། ཚེ་འདིར་སྡིག་འཕེལ་བ་དང་སྐྱེ་བ་གཞན་དུ་ཡང་དེའི་འབྲས་བུ་སྡུག་བསྔལ་
འཕེལ་བ་དང་། སྔ་མ་དེ་བྱ་བར་བསམ་པས་དགེ་བ་གཞན་མི་འགྲུབ་པ་དང་། སྔ་མ་དེ་ལས་
ལོག་པས་དེའི་འབྲས་བུ་དམན་པ་དང་། སྔ་མ་དེ་ཉིད་མཐར་མ་ཕྱིན་པས་རྫོགས་པར་མི་འགྲུབ་
པའི་ཕྱིར་ཏེ། མདོར་ན་གང་བྱ་བར་ཡིད་དམ་བཅས་པ་དེ་ཡང་མགོ་མི་ཐོན་ལ། གཞན་འགྲུབ་
པའི་ཡང་གེགས་སུ་འགྱུར་ཞིང་། རྒྱུན་གྱི་སྡོམ་པ་ཁས་བླངས་པའི་དམ་བཅའ་ཡང་མི་བརྟན་
པའོ། །དེ་ལྟར་ཡང་། དང་པོ་སྦྱོར་བ་བརྟགས་ནས་ནི། །བརྩམ་མམ་ཡང་ན་མི་བརྩམ་བྱ།
མ་བརྩམས་པ་ནི་མཆོག་ཡིན་ཏེ། །བརྩམས་ནས་བཟློག་པར་མི་བྱའོ། །སྐྱེ་བ་གཞན་དུ་དེ་
གོམས་ཤིང་། །སྡིག་དང་སྡུག་བསྔལ་འཕེལ་འགྱུར་ཏེ། །གཞན་དང་འབྲས་བུའི་དུས་ཀྱང་
ནི། །སྨན་གྱུར་དེ་ཡང་འགྲུབ་མི་འགྱུར། །ཞེས་སོ། །དེས་ན་དམ་བཅའ་མཐར་ཕྱིན་པར་
འདོད་པས་ང་རྒྱལ་གསུམ་བསྒོམ་པར་བྱ་སྟེ། ལས་དང་ཉོན་མོངས་ནུས་པ་སྟེ། །གསུམ་པོ་
དག་ལ་ང་རྒྱལ་བྱ། །ཞེས་སོ། །དེ་ལ་ལས་ཀྱི་ང་རྒྱལ་ནི། གཞན་སུ་ལ་ཡང་རང་གི་ལམ་སྒྲུབ་
པའི་གྲོགས་ཀྱི་ལྟོས་པ་མི་འཆའ་བར་རང་ཁོ་ནས་སྒྲུབ་པ་སྟེ། བདག་ཉིད་གཅིག་པུས་བྱའོ་
ཞེས་། །འདི་ནི་ལས་ཀྱི་ང་རྒྱལ་ཡིན། །ཞེས་དང། ཐར་པ་བདག་ལ་རག་ལས་པས། །གཞན་
གྱི་གྲོགས་བགྱིར་མ་མཆིས་སོ། །ཞེས་པ་ལྟར་རོ། །འདི་ནི་གཞན་ལ་མི་རེ་བར་བདག་གཅིག་
པུས་སྒྲུབ་བོ་སྙམ་པ་ལ། །ང་རྒྱལ་དང་འདྲ་བ་ཡོད་པས་དེར་བཏགས་པའོ། །ནུས་པའི་ང་རྒྱལ་
ནི། འགྲོ་བ་རྣམས་ནི་ཉོན་མོངས་པའི་དབང་དུ་གྱུར་པས། རང་གི་དོན་ཡང་སྒྲུབ་པར་མི་ནུས་
ན། གཞན་གྱི་དོན་ལྟ་ཅི་སྨོས། བདག་གིས་ནི་རང་གཞན་གྱི་དོན་སྒྲུབ་པར་ནུས་སོ་སྙམ་ནས་
སྒྲུབ་པ་སྟེ། ཉོན་མོངས་དབང་མེད་འཇིག་རྟེན་འདིས། །རང་དོན་སྒྲུབ་པར་མི་ནུས་པས། །
འགྲོ་བས་བདག་ལྟར་མི་ནུས་ཏེ། །དེ་བས་བདག་གིས་འདི་བྱའོ། །ཞེས་སོ། །གཞན་ཡང་པ
299



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
འདི་དག་ཀྱང་དམན་པའི་ལས་ལ་རྩོལ་བ་མི་གཅོད་ན། བདག་འབྲས་བུ་གྱ་ནོམ་པ་སྒྲུབ་པའི་
ལས་ཅིའི་ཕྱིར་མི་བྱེད་སྙམ་དུ་བསམས་ནས་སྒྲུབ་པ་སྟེ། གཞན་དག་དམན་པའི་ལས་བྱེད་
ན། །བདག་ཉིད་ཀྱང་ནི་ཇི་ལྟར་འདུག །ཅེས་སོ། །འོན་ཀྱང་དེ་གཉིས་སྒྲུབ་པ་ན། གཞན་
ཁྱད་དུ་བསད་ནས་རང་ལ་རློམ་པས་སྒྲུབ་པ་མ་ཡིན་གྱི། བརྩེ་བའི་རྣམ་པ་ཅན་དུ་བལྟས་ནས་
ང་རྒྱལ་དང་མ་འདྲེས་པར་བྱ་སྟེ། ང་རྒྱལ་གྱིས་འདི་མི་བྱེད་དེ། །བདག་ལ་ང་རྒྱལ་མེད་པ་
མཆོག །ཅེས་སོ། །གཞན་གྱིས་མི་ནུས་བདག་གིས་ནུས་སྙམ་པ་ཡང་། ང་རྒྱལ་དང་ཆོས་
མཐུན་པས་ང་རྒྱལ་དུ་བཏགས་སོ། ། ཉོན་མོངས་པའི་ང་རྒྱལ་ནི། ཉོན་མོངས་པ་རྣམ་པ་
ཐམས་ཅད་དུ་ཁྱད་དུ་བསད་ནས་བདག་འདི་ལས་རྒྱལ་བར་བྱའི། འདི་དག་བདག་ལས་ནམ་
ཡང་རྒྱལ་བར་མི་བྱའོ་སྙམ་དུ་མི་མཐུན་པའི་ཕྱོགས་འཇོམས་པ་ལ་བློའི་དཔའ་བསྐྱེད་ནས་
བརྟན་པར་བྱ་སྟེ། བདག་གིས་ཀུན་ལས་རྒྱལ་བྱས་ཏེ། །བདག་ལས་སུ་ཡང་རྒྱལ་མི་བྱ། །རྒྱལ་
བ་སེང་གེའི་སྲས་དག་པས། །ང་རྒྱལ་འདི་ལ་གནས་པར་བྱ། །ཞེས་སོ། །དེ་ལྟར་མ་བྱས་པར་
སྤྲོ་ཤེ་ན། མི་མཐུན་ཕྱོགས་ཆུང་ངུས་ཀྱང་གནོད་པར་ནུས་པ་ནི། ཤི་བའི་སྦྲུལ་དང་ཕྲད་གྱུར་
ན། །ཁཱ་ཡང་མཁའ་ལྡིང་ལྟ་བུར་སྤྱོད། ། གལ་ཏེ་བདག་ཉིད་ཉམ་ཆུང་ན། ། ལྟུང་བ་ཆུང་
ངུའང་གནོད་པར་བྱེད། །ཞུམ་བཅས་རྩོལ་བ་དོར་བ་ལ། །ཕོངས་ལས་ཐར་བ་ཡོད་དམ་ཅི། །
ཞེས་སོ། །སྔ་མ་ལྟར་ང་རྒྱལ་བྱས་ན། མི་མཐུན་ཕྱོགས་ཆེན་པོས་ཀྱང་བར་དུ་གཅོད་མི་ནུས་
པས་དེས་ན་ང་རྒྱལ་དེ་སྐྱེད་དགོས་པ་ནི། ང་རྒྱལ་རྩོལ་བ་བསྐྱེད་པས་ནི། །ཆེན་པོ་ཡིས་ཀྱང་
ཐུབ་པར་དཀའ། །དེ་བས་སེམས་ནི་བརྟན་པོ་ཡིས། །ལྟུང་བ་རྣམས་ནི་གཞོམ་བྱ་སྟེ། །ཞེས་
སོ། །དེ་ལྟར་མ་ཡིན་པར་སྒྲུབ་པ་པོ་ལྟུང་བས་ཕམ་པར་བྱས་ན། ཁམས་གསུམ་གྱི་ཉོན་མོངས་
ལས་རྒྱལ་བར་འདོད་པ་ནི། ཁྲེལ་བའི་གནས་ཡིན་ཏེ། བདག་ནི་ལྟུང་བས་ཕམ་བྱས་ན། །
ཁམས་གསུམ་རྒྱལ་འདོད་བཞད་གད་འགྱུར། །ཞེས་སོ། །དེ་ནི་ཉོན་མོངས་ལ་ཁྱད་བསད་
བྱས་ནས་འཇོམས་པར་འདོད་པས་ང་རྒྱལ་ཞེས་བཏགས་སོ། །
གསུམ་པ་དགའ་བའི་སྟོབས་བསྐྱེད་པ་ནི། དེ་ལྟར་འདུན་པ་དྲག་པོའི་མོས་པའི་སྟོབས་
ཀྱིས་བརྩོན་འགྲུས་མ་སྐྱེས་པ་བསྐྱེད་ཅིང་སྐྱེས་ཟིན་མི་ལྡོག་པའི་རྒྱུར་བསྟན་པའི་སྟོབས་སམ།
ང་རྒྱལ་གྱི་སྟོབས་བསྒྲུབས་ནས་དང་པོར་འཇུག་པའི་ཚེ་ཡང་། དགའ་བཞིན་དུ་འཇུག་པ་དང་
ཞུགས་པའི་ཚེ་ཡང་ལས་དེའི་འཕྲོ་གཅོད་པར་མི་འདོད་པ་མི་ངོམས་པའི་བསམ་པ་ནི་དགའ་："，་
300
སྨད 4:/ཀ



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྱེད་དུ་སྦྱར་ང་།
བའི་སྟོབས་ཡིན་པས་དེ་བསྐྱེད་པར་བྱའོ། །དེ་ལ་མི་ངོམས་པའི་ཚུལ་ཇི་འདྲ་བ་ཞིག་བསྐྱེད་པ་
ནི། རྩེད་མོས་བདེ་འབྲས་འདོད་པ་ལྟར། །འདི་ཡིས་བྱ་བའི་ལས་གང་ཡིན། །ལས་དེ་ལ་ནི་
ཞེན་བྱས་ཏེ། །ལས་དེས་མི་ངོམ་དགའ་བར་བྱ། །ཞེས་གསུངས་པ་ལྟར་བྱིས་པ་རྣམས་རྩེད་
མོའི་ལས་ལ་ངོམས་པ་མེད་པར་འཇུག་པ་དང་འདྲ་བའི་བློ་སྐྱེས་སྐྱེས་སུ་འབད་པའོ། །དེ་ཡང་
འབྲས་བུ་བདེ་བས་མི་ངོམས་པ་བཞིན་དུ་དེའི་རྒྱུ་ལས་ཀྱིས་ཀྱང་མི་ངོམས་དགོས་ཏེ། ཐ་མལ་པ་
རྣམས་འབྲས་བུ་བདེ་བ་ཐོབ་མི་ཐོབ་ཐེ་ཚོམ་ཟ་བ་ལ་ཡང་འབད་ནས་འཇུག་ན། ལས་གང་ལ་
སྤྱད་ནས་འབྲས་བུ་བདེ་བ་འབྱུང་བར་ངེས་པ་ལ་སྨོས་སུ་མེད་པའི་ཕྱིར་ཏེ། བདེ་བའི་དོན་དུ་
ལས་བྱས་ཀྱང་། །བདེ་འགྱུར་མི་འགྱུར་ཏོལ་མེད་ཀྱི། །གང་གི་ལས་ཉིད་བདེ་འགྱུར་བ། །དེ་
ལས་མི་བྱེད་ཇི་ལྟར་བདེ། །ཞེས་སོ། །རྒྱུ་མཚན་འདིས་ཀྱང་ངོམས་པར་མི་རིགས་ཏེ། སྤུ་གྲིའི་
སོར་ཆགས་སྦྲང་རྩི་ལྟའི། །འདོད་པ་རྣམས་ཀྱིས་མི་ངོམས་ན། །རྣམ་སྨིན་བདེ་ལ་ཞི་བ་ཡི། །
བསོད་ནམས་ཀྱིས་ལྟ་ཅི་སྟེ་ངོམས། །ཞེས་ཏེ་མངར་བའི་རོ་ཅུང་ཟད་མྱང་རྒྱུ་ཡོད་ཀྱང་བལྡགས་
ན་ལྕེ་གཤོག་པའི་སྤུ་གྲི་རྣོན་པོའི་སོ་ལ་ཆགས་པའི་སྦྲང་རྩི་དང་འདྲ་བར། འདོད་ཡོན་རྣམས་
ཀྱིས་ཚེ་འདིར་ཅུང་ཟད་བདེ་བ་སྙམ་ཡང་ཕྱི་མར་སྡུག་བསྔལ་མཐའ་ཡས་པ་བསྐྱེད་པས།
འདོད་ཡོན་སྤངས་ལ། རང་གཞན་འདི་ཕྱིར་བདེ་བའི་དགེ་བ་ལ་བརྩོན་པར་བྱ་སྟེ། དེ་ཉིད་
ལས། དེ་ལྟས་ལས་ཚར་ཕྱིན་བྱའི་ཕྱིར། །ཉི་མ་ཕྱེད་དུས་གདུངས་པ་ཡི། །གླང་ཆེན་མཚོར་
ཕྲད་མཚོར་འཇུག་ལྟར། །ལས་དེ་ལ་ཡང་འཇུག་པར་བྱ། །ཞེས་སོ། །བཞི་པ་དོར་བའི་
སྟོབས་ནི། བརྩོན་འགྲུས་བརྩམས་པས་ལུས་སེམས་དུབ་ན། རེ་ཞིག་ངལ་གསོ་དགོས་ཏེ། དེ་
ལྟ་མ་ཡིན་ན་ཤིན་ཏུ་སྐྱོ་ཞིང་སུན་པས་ཕྱིས་བརྩོན་པའི་བར་ཆད་དུ་འགྱུར་བའི་ཕྱིར་རོ། །ངལ་
སོས་མ་ཐག་བརྩོན་འགྲུས་བརྩོམ་ཞིང་། སྔ་མ་ལེགས་པར་མཐར་ཐོན་ན་དེ་ཙམ་གྱིས་ཆོག་ཤེས་
མི་བྱ་བར། གོང་མ་གཞན་ཞིག་བྱ་བ་ལ་བརྩོན་འགྲུས་བརྩམ་དགོས་ཏེ། སྟོབས་ཉམས་པ་དང་
རྗེས་འབྲེལ་ན། ། སླར་བྱའི་དོན་དུ་དོར་བར་བྱ། །ལེགས་པར་ཟིན་ན་ཕྱི་མ་དང་། ། ཕྱི་མ་
འདོད་པས་དེ་སྤང་བྱ། །ཞེས་སོ། །ཕྱི་མ་འདི་གལ་ཆེ་སྟེ། ཡོན་ཏན་སྔ་མ་རེས་ཆོག་ཤེས་བྱས་
ན་ཁྱད་པར་གོང་མ་མང་པོ་ཐོབ་པ་ལ་གེགས་ཆེན་པོར་འགྱུར་བའི་ཕྱིར་རོ། །འདིས་ནི་བརྩོན་
འགྲུས་རྩོམ་ལུགས་བསྟན་ཏེ། ཧ་ཅང་བརྩོན་དྲགས་པ་དང་། ལྷོད་པ་གཉིས་ཀ་སྤངས་ནས་ཆུ་
བོའི་གཞུངབཞིན་དུ་ན་རེ་བ་ཞིག་དགོས་ཏེ། དཔལ་ལྡན་མ་ཁོལ་གྱིས། ཁྱད་པར་འཕགས་
301



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
པར་བགྱི་བ་ལ། །ཁྱོད་ལ་ཐང་ལྷོད་འགའ་མ་བྱུང་། །དེ་སླད་ཁྱོད་ཀྱི་ཁྱད་པར་རྣམས། །ཐོག་
དྲུག་རིམ་པ་དབྱེར་མ་མཆིས། །ཞེས་སོ། །
བཞི་པ་བརྩོན་འགྲུས་ལྷུར་བླང་བའི་སྟོབས་བསྐྱེད་པ་ནི། དེ་ལ་སྤང་བྱ་སྤོང་བའི་བརྩོན་
འགྲུས་རྩོམ་པའི་ཚེ་ཇི་ལྟར་བྱ་བ་ནི། འཐབ་རྙིང་དགྲ་དང་ལྷན་ཅིག་ཏུ། །གཡུལ་ངོར་རལ་ཁ་
ལྷགས་པ་བཞིན། །ཉོན་མོངས་མཚོན་ལ་གཟུར་བྱ་ཞིང་། །ཉོན་མོངས་དགྲ་རྣམས་འཇོམས་
པར་བརྟག །ཅེས་གསུངས་པ་ལྟར་རོ། །དཔེར་ན་འཁྲུག་རྙིང་བ་མཁས་པ་དེ་དགྲ་དང་རལ་ཁ་
འགྱེད་པའི་ཚེ། ཕར་འཇོམས་པ་གཅིག་པུའི་རྩིས་མི་བྱེད་པར། རང་ལ་ཚུར་མཚོན་གྱི་གནོད་
པ་འོང་བ་ལ་གཟུར་མཁས་པ། ཕར་འཇོམས་པ་གཉིས་ཀའི་ལས་སྒྲུབ་པ་བཞིན་དུ། སྒྲུབ་པ་པོ་
ཉོན་མོངས་པ་དང་འཐབ་པའི་ཚེ། ཉོན་མོངས་ཀྱིས་ཚུར་སེམས་ལ་རྨ་འབྱིན་པ་ལ་ཟོན་བྱེད་
ཅིང་གཟུར་བ་དང་། ཕར་ལ་གཉེན་པོ་བསྟེན་ནས་འཇོམས་པ་གཉིས་ཀ་ལ་མཁས་པར་བྱས་
ནས་བརྩོན་པ་བྱ་དགོས་ཏེ། དེ་ལྟ་མིན་ན་ཉོན་མོངས་པ་གཅིག་གི་བྱེད་པ་གཅིག་གཉེན་པོས་
བཀག་ཀྱང་། ཉོན་མོངས་གཞན་ཞིག་ཀྱང་དགེ་བའི་ཆ་འགའ་ཞིག་འཕྲོག་པའམ། ཡང་ན་
སེམས་ལ་ཁ་ན་མ་ཐོ་བ་ཆེ་བ་གཅིག་བསྐྱེད་པས་གཉིས་ཀ་མཉམ་པོར་སོང་ནས། དགེ་སྦྱོར་ལ་
བསྐྱེད་འོང་བ་དཀའ་བའི་ཕྱིར་རོ། །དེས་ན། ཉོན་མོངས་པ་དང་འཐབ་པའི་ཚེ། གཡུལ་
འགྱེད་པའི་དུས་སུ་ལག་ནས་རལ་གྲི་ལྷུང་ན་ཕ་རོལ་པོས་བསད་ཀྱིས་དོགས་ནས་འཇིགས་པས་
མྱུར་དུ་ལེན་པ་ལྟར། སྤང་བླང་གི་འཇུག་ལྡོག་གི་དམིགས་རྣམ་མ་བརྗེད་པའི་དྲན་པའི་མཚོན་
ཆ་ཤོར་ན་ངན་འགྲོར་ལྟུང་བའི་འཇིགས་པས་དེ་མ་ཐག་ཏུ་དྲན་པ་བསྟེན་དགོས་ཏེ། གཡུལ་དུ་
རལ་གྲི་ལྷུང་གྱུར་ན། །འཇིགས་པས་ལྷུང་དུ་ལེན་པ་ལྟར། །དེ་བཞིན་དྲན་པའི་མཚོན་ཤོར་
ན། །དམྱལ་བའི་འཇིགས་དྲན་མྱུར་དུ་བླང་། །ཞེས་སོ། །དེས་ན་ཉོན་མོངས་པ་ཆུང་ཡང་
སྐྱེས་མ་ཐག་རྒྱུན་མ་བཅད་ན། དེས་རྐྱེན་བྱས་ནས་ཆེན་པོར་འགྱུར་ཏེ། ཇི་ལྟར་ཁྲག་ལ་རྟེན་
བཅས་ནས། །དུག་ནི་ལུས་ལ་ཁྱབ་འགྱུར་པ། །དེ་བཞིན་ཀླགས་ནི་རྙེད་གྱུར་ན། །ཉེས་པས་
སེམས་ལ་ཁྱབ་པར་འགྱུར། །ཞེས་སོ། །འོ་ན་ཉོན་མོངས་པའི་པོ་ར
དབར་
འདོད་
པས་དྲན་པ་དང་། ཤེས་བཞིན་ཇི་ལྟར་བསྟེན་སྙམ་ན། ཉུངས་མར་བཀང་བའི་སྣོད་བསྐུར་
ལ། །རལ་གྲི་ཐོགས་པས་དྲུང་བསྡད་དེ། །བོ་ན་གསོད་སྡིགས་འཇིགས་པ་ལྟར། །བརྟུལ་
ཞུགས་ཅན་གྱིས་དེ་བཞིན་སྒྲིམ། །ཞེས་གསུངས་པ་ལྟར་སྒྲིམ་དགོས་ཏེ། སྒྲིམ་པའི་ཚེ་འཕགས་
302



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་
པ་ཀ་ཏྱཱ་ན་ལྟར། སྤྱིར་ཉེས་སྤྱོད་དང་། ཁྱད་པར་དུ་གཉིད་ལ་སོགས་པའི་ལེ་ལོའི་རྒྱུ་འོང་བར་
སྣང་ན། དང་དུ་མི་ལེན་པར་གདོད་ནས་བཟློག་དགོས་ཏེ། དེ་བས་པང་དུ་སྦྲུལ་འོངས་ན། །
འཇིགས་པས་མྱུར་དུ་ལྡང་བ་ལྟར། །དེ་བཞིན་གཉིད་དང་སྙོམས་འོངས་ན། །དེ་དག་མྱུར་དུ་
བཟློག་པར་བྱ། །ཞེས་སོ། །ཁྱད་པར་བྱང་ཆུབ་སེམས་དཔའི་སྡོམ་པ་བཟུང་ནས་དེའི་བསླབ་
བྱའི་མི་མཐུན་ཕྱོགས་ལ་གནས་པ་ནི་ཤིན་ཏུ་སྨད་པའི་གནས་སོ་སྙམ་པ་དང་། ད་ཕྱིན་ཆད་
ཉེས་པ་འདི་ཡེ་མི་འབྱུང་བ་ཞིག་བྱའོ་སྙམ་དུ་ཕྱིན་ཆད་སྡོམ་པའི་འཕེན་པ་གཉིས་ཀ་མང་དུ་
བཏང་སྟེ། ཉེས་པར་བྱུང་བ་རེ་རེ་ཞིང་། །བདག་ལ་སྨད་ནས་ཅི་ནས་ཀྱང་། །བདག་ལ་ཕྱིས་
འདི་མི་འབྱུང་བ། །དེ་ལྟར་བྱ་ཞེས་ཡུན་རིང་བསམ། །དེ་ལྟ་བུའི་རྩ་བ་དྲན་པ་གོམས་པ་
སྟོབས་ལྡན་རྒྱུན་ཆགས་སུ་འབྱུང་བའི་རྒྱུ། གང་ཟབ་པའི་དམ་པའི་ཆོས། དམ་པའི་བཤེས།
དམ་པའི་གྲོགས་དང་། དེའི་རྒྱུ་མང་དུ་ཐོས་པ་སོགས་ཀྱི་ལས་ལ་བརྟེན་པར་བྱའོ། །དེ་ལྟར་
ཡང་། ཇི་ལྟར་གནས་སྐབས་འདི་དག་ལ། ། དྲན་པ་གོམས་པ་ཉིད་འགྱུར་ཞེས། །རྒྱུ་འདི་
ཡིས་ནི་ཕྲད་པའམ། །རིགས་པའི་ལས་ནི་འདོད་པར་བྱ། །ཞེས་སོ། །དེ་ལྟར་མདོར་བསྡུས་
ན། བྱང་སེམས་ཀྱི་བསླབ་པའི་སྤང་བླང་ལེགས་པར་དམིགས་ཕྱེད་པའི་ཐོས་པ་བྱས་ནས་ཤེས་
པའི་དོན་དེ་རྣམས་ལ་སྤྱོད་ལམ་ཐམས་ཅད་དུ་དྲན་པ་རྒྱུན་ཆགས་སུ་བསྟེན་པ་ལ་བརྩོན་འགྲུས་
བརྩམ་དགོས་པས་བརྩོན་པ་མ་འཆུགས་པ་གལ་ཆེའོ། །
ལྔ་པ་དེ་ལས་ལུས་སེམས་ལས་སུ་རུང་བར་བྱ་བའི་ཚུལ་ནི། དབང་དུ་གྱུར་པའི་སྟོབས་དེ་
ཡང་བག་ཡོད་ལེའུ་ནས་བཤད་པ་ལྟར། བྱང་སེམས་ཀྱི་བསླབ་བྱ་སློབ་དགོས་པའི་དགོས་
ལུགས་དང་། ཁས་བླངས་ནས་མ་བསླབས་ན་ཉེས་དམིགས་ཤིན་ཏུ་ཆེ་བ་དང་། ཉོན་མོངས་
ལ་དགྲར་བལྟ་ལུགས་དང་། དེ་ཚེ་དཀའ་སྤྱད་ལ་ཁུར་དུ་མི་འཛིན་པར་རྒྱན་དུ་བལྟ་བའི་སེམས་
ཀྱི་སྟོབས་བསྐྱེད་ཚུལ་རྣམས་ལས་དེ་ལ་འཇུག་པའི་སྔོན་དུ་བསྒོམས་ནས་ལུས་སེམས་དགེ་བ་ལ་
བཀོལ་དུ་མི་རུང་བའི་འཚེར་སྣང་བཟློག་ནས་བྱང་སེམས་ཀྱི་སྤྱོད་པ་ལ་སློབ་པ་ལ་ལྡང་བ་ཡང་
བར་བྱ་སྟེ། ཅི་ནས་ལས་བྱུང་སྔོན་རོལ་ནས། །ཐམས་ཅད་ལ་ནི་མཐུ་ཡོད་པ། །དེ་ལྟར་བག་
ཡོད་གཏམ་དྲོན་ཏེ། །བདག་ཉིད་ལྡང་བ་ཡང་བར་བྱ། ། ཞེས་སོ། །དེ་ལྟར་འབད་པས་
བརྩོན་འགྲུས་ཇི་ལྟ་བུ་ཞིག་སྐྱེ་བར་འགྱུར་སྙམ་ན། ཤིང་བལ་གྱི་འདབ་མ་ཕར་ལ་འགྲོ་བ་དང་།
ཚུར་ལ་འོང་བ་ལ་རླུང་གིས་དབང་བསྒྱུར་བ་བཞིན་དུ། རང་གི་ལུས་སེམས་དགེ་བ་ལ་སྤྲོ་བའི་
303



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
::ཤུགས་ཀྱིས་དབང་བསྒྱུར་ཞིང་། དེའི་རྗེས་སུ་བྱེད་པ་ན་བརྩོན་འགྲུས་ལེགས་པར་གྲུབ་པ་ཡིན་
ལ། དེ་བསྐྱེད་ན་དེ་ནས་ལེགས་ཚོགས་ཐམས་ཅད་བདེ་བླག་ཏུ་འགྲུབ་པར་འགྱུར་ཏེ། ཇི་ལྟར་
རླུང་ནི་འགྲོ་བ་དང་། །འོང་བས་ཤིང་བལ་དབང་བསྒྱུར་བ། །དེ་བཞིན་སྤྲོ་བས་དབང་བསྒྱུར་
ཏེ། །དེ་ལྟར་ན་ནི་འགྲུབ་པར་འགྱུར། །ཞེས་སོ། །དེ་ལྟ་བུ་རྣམས་བྱ་དཀའ་ཡང་དོར་དུ་མི་
རུང་བས་འབད་དགོས་ཏེ། དཔལ་ལྡན་མ་ཁོལ་གྱིས། དཀའ་སྤྱད་ལས་ནི་མ་བགྱིས་པར། །
གོ་འཕང་རྙེད་དཀའ་མི་ཐོབ་ཅེས། །དེ་སླད་ཉིད་ལའང་མི་གཟིགས་པར། །ཁྱོད་ཀྱིས་བརྩོན་
འགྲུས་ལེགས་པར་སྤེལ། །ཞེས་སོ། །
བཞི་པ་དེ་དག་སྒྲུབ་པའི་ཚེ་ཇི་ལྟར་བྱ་བ་ནི། བརྩོན་འགྲུས་གང་རྩོམ་ཡང་དམ་པ་དྲུག་
ལྡན་དུ་བྱ་བ་དང་། ཕར་ཕྱིན་དྲུག་དང་འབྲེལ་བར་སྒྲུབ་དགོས་ཏེ། བརྩོན་འགྲུས་ཀྱི་སྦྱིན་
ནི། རང་དེ་ལ་གནས་ནས་གཞན་དེ་ལ་འགོད་པ་ཡིན་ལ། ལྷག་མ་རྣམས་སྔར་བཤད་པ་ བཞིན་
ནོ། །ལྔ་པ་དེ་དག་གི་དོན་བསྡུ་བ་ནི། སྤྱོད་པའི་རྟེན་བྱང་ཆུབ་ཀྱི་སེམས་རྗེས་སུ་དྲན་ཞིང་སྒོམ་
པ་ནི། སེམས་ཅན་ཐམས་ཅད་བརྩོན་འགྲུས་ལ་འགོད་པའི་དོན་དུ་སློབ་པ་ལ་སྐུལ་བྱེད་ཡིན་
པས་དེ་ཇེ་འཕེལ་དུ་གཏོང་ཞིང་། ས་མཐོན་པོའི་བརྩོན་འགྲུས་རྩོམ་ལུགས་རྣམས་སྨོན་པའི་
ཡུལ་དུ་བྱས་ཏེ་སྦྱོང་ལ། ལས་དང་པོ་པའི་བརྩོན་འགྲུས་ལ་བསླབ་ལུགས་རྣམས་ལ་ཡང་ནུས་པ་
དང་བསྟུན་ནས་འབད་པ་དང་། ཁྱད་པར་དུ་ཐུན་མོང་མ་ཡིན་པའི་བརྩོན་འགྲུས་ཀྱི་སྤང་བྱ་
ཞུམ་པ་རྣམས་ལེགས་པར་འགོག་པ་དང་། ཐོབ་བྱ་བྱང་ཆུབ་དང་ཆེད་དུ་བྱ་བ་སེམས་ཅན་གྱི་
བདེ་སྡུག་སྒྲུབ་ཅིང་སེལ་བ་དང་། དུས་ཆེས་རིང་བ་དང་། ཚོགས་མཐའ་ཡས་པ་དང་།
དཀའ་སྤྱད་དཔག་ཏུ་མེད་པ་ལ་སྤྲོ་བའི་གོ་ཆའི་བརྩོན་འགྲུས་བསམ་ཡས་གྱོན་པ་ལ་ནི། དེ་འདྲ་
བའི་བསམ་པ་ཤིན་ཏུ་རླབས་ཆེ་བ་བསྐྱེད་པ་ཙམ་གྱིས་བསོད་ནམས་རླབས་ཆེ་བ་གསོག་པར་
ལག་བཟང་གིས་ཞུས་པ་ལས་གསུངས་པ་ལྟར་འབད་པར་བྱ་སྟེ། དེ་ལྟར་མ་བྱས་ན་རིགས་ཀྱི་
ནུས་པ་གཏན་མི་རྒྱས་ཤིང་། ཉེས་སྤྱོད་དུ་མས་ཀྱང་རྒྱུན་དུ་གོས་ལ་ཚེ་རབས་གཞན་དུ་ཡང་
བྱང་སེམས་ཀྱི་སྤྱོད་པ་ལ་སློབ་པ་ཆེས་དཀའ་བར་འགྱུར་ཞིང་། དེ་ལྟ་བུ་རྣམས་ཤེས་པར་བྱ་སྟེ།
ཇི་ལྟ་བུ་ཉམས་སུ་མ་ལོངས་ཀྱང་། བློས་དེའི་ཕྱོགས་བཟུང་ནས་ཅི་ནུས་པའི་བརྩོན་འགྲུ
བརྩམས་ན། ལག་བཟང་གིས་ཞུས་པ་ལས་གསུངས་པ་ལྟར་སྐྱེ་བ་གཞན་དུའང་ཚེགས་ཆུང་
ངུས་སྡུག་བསྔལ་མེད་པར་མྱུང་དུ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་རྫོགས་པར་བྱེད་པར་::
304



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
2གསུངས་སོ། །
ལྔ་པ་བསམ་གཏན་གྱི་ཕར་ཕྱིན་ལ་བསླབ་པ་ལ་ལྔ། བསམ་གཏན་གྱི་ངོ་བོ། དེ་
སྒོམ་པ་ལ་འཇུག་པའི་ཐབས། བསམ་གཏན་གྱི་རབ་དབྱེ། སྒྲུབ་པའི་ཚེ་ཇི་ལྟར་བྱ་བ། དེ་
དག་གི་དོན་བསྡུ་བའོ། །དང་པོ་ནི། དམིགས་པ་ལས་གཞན་དུ་མི་གཡེང་བར་གནས་པའི་
སེམས་རྩེ་གཅིག་པ་དགེ་བས་ཏེ། བྱང་ས་ལས། བྱང་ཆུབ་སེམས་དཔའི་སྡེ་སྣོད་ཐོས་པ་དང་།
བསམ་པ་སྔོན་དུ་འགྲོ་བའི་བྱང་ཆུབ་སེམས་དཔའ་རྣམས་ཀྱི་འཇིག་རྟེན་དང་འཇིག་རྟེན་ལས་
འདས་པའི་སེམས་རྩེ་གཅིག་པ་དགེ་བའི་སེམས་གནས་པ་ཞི་གནས་ཀྱི་ཕྱོགས་སམ། ལྷག་
མཐོང་གི་ཕྱོགས་སམ། ཟུང་དུ་འབྲེལ་བར་འཇུག་པའི་ལམ་དེ་གཉིས་ཀའི་ཕྱོགས་གང་ཡིན་པ་
སྟེ། འདི་ནི་བྱང་ཆུབ་སེམས་དཔའ་རྣམས་ཀྱི་བསམ་གཏན་གྱི་ངོ་བོ་ཉིད་དུ་རིག་པར་བྱའོ། །
ཞེས་དང་། སྤྱོད་འཇུག་ལས་ཀྱང་། དེ་ལྟར་བརྩོན་འགྲུས་བསྐྱེད་ནས་ནི། །ཡིད་ནི་ཏིང་ངེ་
འཛིན་ལ་བཞག །ཅེས་སོ། །གཉིས་པ་ནི། བསམ་གཏན་བསྒོམས་པའི་ཕན་ཡོན་དང། མ་
བསྒོམས་པའི་ཉེས་དམིགས་སེམས་པ་སྟེ། ཞི་གནས་ཀྱི་སྐབས་སུ་འཆད་པར་འགྱུར་རོ། །
གསུམ་པ་རབ་དབྱེ་ནི། སྔར་དྲངས་པ་ལྟར་ངོ་བོའི་སྒོ་ནས་ཕྱེ་ན། འཇིག་རྟེན་དང་འཇིག་རྟེན་
ལས་འདས་པ་གཉིས་དང་། ཕྱོགས་ཀྱི་སྒོ་ནས་གསུམ་ཡོད་ཀྱང་། བྱེད་ལས་ཀྱིས་ཕྱེ་ན། ཚེ་
འདི་ལ་ལུས་སེམས་བདེ་བར་གནས་པར་བྱེད་པའི་བསམ་གཏན་དང་། ཡོན་ཏན་མངོན་པར་
སྒྲུབ་པའི་བསམ་གཏན་དང་། སེམས་ཅན་གྱི་དོན་བྱེད་པའི་བསམ་གཏན་ནོ། །དེ་ལ་དང་པོ་
ནི། གང་ལ་མཉམ་པར་གཞག་ན་ལུས་དང་སེམས་ཤིན་ཏུ་སྦྱངས་པ་བསྐྱེད་པའི་བསམ་གཏན་
རྣམས་སོ། །གཉིས་པ་ནི། མངོན་ཤེས་དང་། རྣམ་ཐར་དང་། ཟད་པར་དང། ཟིལ་གནོན་
སོགས་ཉན་ཐོས་དང་ཐུན་མོང་བའི་ཡོན་ཏན་སྒྲུབ་པའི་བསམ་གཏན་རྣམས་སོ། །གསུམ་པ་ནི།
དོན་བྱ་བ་བཅུ་གཅིག་གིས་དོན་རྣམས་སྒྲུབ་པའི་བསམ་གཏན་རྣམས་སོ། །བཞི་པ་ཇི་ལྟར་བྱ་
བ་ནི། ཏིང་ངེ་འཛིན་དགེ་བ་ཇི་འདྲ་ཞིག་སྒྲུབ་པ་ན་ཡང་དམ་པ་དྲུག་ལྡན་དུ་སྒྲུབ་ལ། ཕར་
ཕྱིན་དྲུག་དང་འབྲེལ་བར་ཡང་སྒྲུབ་སྟེ། རང་བསམ་གཏན་ལ་གནས་ནས་གཞན་དེ་ལ་འགོད་
པ་ནི། བསམ་གཏན་གྱི་སྦྱིན་པ་ཡིན་ལ། དེ་མ་གཏོགས་པ་རྣམས་སྔར་བཤད་པ་ལྟར་ཤེས་
པར་བྱའོ། །ལྔ་པ་དོན་བསྡུ་བ་ནི། སྤྱོད་པའི་རྟེན་སེམས་བསྐྱེད་རྗེས་སུ་དྲན་ཞིང་སྒོམ་པ་ནི།
སེམས་ཅན་ཐམས་ཅད་ཟག་མེད་ཀྱི་བསམ་གཏན་ལ་འགོད་པའི་ཕྱིར་དུ་སློབ་པ་ལ་སྐུལ་བྱེད་
305



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
བཡིན་པས། དེ་གཏན་པར་སྤེལ་ནས་བསམ་གཏན་གོང་མ་རྣམས་ཀྱང་སྨོན་པའི་ཡུལ་དུ་བྱས་
ནས་སྦྱོང་བ་དང་། བསམ་གཏན་རྫོགས་པར་བསྐྱེད་མ་ནུས་ན་ཡང་དུས་དུས་སུ་སེམས་རྩེ་
གཅིག་པའི་ཏིང་ངེ་འཛིན་ལ་ཅི་ནུས་སུ་སློབ་པའི་བརྩོན་པ་མི་གཏོང་བ་ལ་འབད་དགོས་ཏེ། དེ་
ལྟར་མ་བྱས་ན་བསླབ་བྱ་དང་འགལ་བའི་ཉེས་པས་རྒྱུན་དུ་གོས་པར་འགྱུར་བ་དང་། ཚེ་རབས་
གཞན་དུ་ཡང་བྱང་སེམས་ཀྱི་ཏིང་ངེ་འཛིན་གྱི་སྒོ་དུ་མ་ལ་འཇུག་པའི་བསླབ་བྱ་ལ་སློབ་པ་ཆེས་
ཤིན་ཏུ་དཀའ་བར་འགྱུར་ལ། དེ་ལྟར་བྱས་ན་ནི་ཚེ་འདིར་ཡང་སེམས་གཞན་དུ་གཡེང་བ་ཇེ་
ཆུང་དུ་འགྲོ་བས་དགེ་བ་བསགས་པ་རྣམས་མཐུ་ཆེ་ཞིང། ཕྱི་མར་ཡན་ལག་བཟང་གིས་ཞུས་པ་
ལས་གསུངས་པ་ལྟར་ལུས་སེམས་བདེ་བ་དང་ལྡན་པས་བསམ་གཏན་གྱི་ཕར་ཕྱིན་རྫོགས་པར་
སླ་བའི་ཕྱིར་རོ། །འདི་ནི་ཤིན་ཏུ་རྒྱས་པར་ཞི་གནས་ཀྱི་སྐབས་སུ་འཆད་པར་འགྱུར་བས་འདིར་
མ་སྤྲོས་སོ། །
དྲུག་པ་ཤེས་རབ་ཀྱི་ཕར་ཕྱིན་ལ་བསླབ་པ་ལ་ལྔ། ཤེས་རབ་ཀྱི་ངོ་བོ། དེ་བསྐྱེད་
པ་ལ་འཇུག་པའི་ཐབས། ཤེས་རབ་ཀྱི་རབ་དབྱེ། སྒྲུབ་པའི་ཚེ་ཇི་ལྟར་བྱ་བ། དེ་དག་གི་དོན་
བསྡུ་བའོ། །དང་པོ་ནི། སྤྱིར་ཤེས་རབ་ནི་བཏགས་པའི་དངོས་པོ་ལ་ཆོས་རབ་ཏུ་རྣམ་པར་
འབྱེད་པར་བྱེད་པ་ཡིན་ལ། སྐབས་འདིར་ནི་རིག་པའི་གནས་ལྔ་ལ་མཁས་པ་ལ་སོགས་པའི་
ཤེས་རབ་སྟེ། བྱང་ས་ལས། ཤེས་བྱ་ཐམས་ཅད་ལ་འཇུག་པ་དང་། ཤེས་བྱ་ཐམས་ཅད་ལ་
ཞུགས་པ་ཆོས་རབ་ཏུ་རྣམ་པར་འབྱེད་པ་གང་ཡིན་པ་རིག་པའི་གནས་ལྔ་པོ། ནང་གི་རིག་པ་
དང་། གཏན་ཚིགས་ཀྱི་རིག་པ་དང། གསོ་བའི་རིག་པ་དང་། སྒྲའི་རིག་པ་དང་། ་ བཟོ་དང་
ལས་ཀྱི་གནས་ཀྱི་རིག་པ་ལ་དམིགས་ནས་འཇུག་པ་འདི་ནི། བྱང་ཆུབ་སེམས་དཔའ་རྣམས་ཀྱི་
ཤེས་རབ་ཀྱི་ངོ་བོ་ཉིད་ཡིན་པར་རིག་པར་བྱའོ། །ཞེས་གསུངས་སོ། །དེ་ལ་འཇུག་པའི་ཤེས་
རབ་ནི། ས་མ་ཐོབ་པའི་གོང་གི་ཡིན་ལ། ཞུགས་པ་ནི་ས་ཐོབ་ནས་ཡིན་ནོ། །
གཉིས་པ་ཤེས་རབ་བསྐྱེད་པའི་ཐབས་ལ། ཤེས་རབ་བསྐྱེད་པའི་ཕན་ཡོན་དང་། མ་
བསྐྱེད་པའི་ཉེས་དམིགས་སེམས་པ་གཉིས། དེ་ལ་ཇི་ལྟ་བ་བདག་མེད་ཀྱི་ཤེས་རབ་ནི་ལྷག་
མཐོང་གི་སྐབས་སུ་འཆད་པར་འགྱུར་བས་འདིར་མི་སྤྲོ་ལ། ལྷག་མ་ཅུང་ཟད་བརྗོད་པར་བྱ་བ་
ལ། དང་པོར་ཕན་ཡོན་བསྟན་ཏེ། འདི་དང་ཕྱི་མའི་ཡོན་ཏན་ཐམས་ཅད་ཀྱི་རྩ་བ་ཡིན་པ་ནི།
མགོན་པོ་ཀླུ་སྒྲུབ་ཀྱིས། མཐོང་དང་མ་མཐོང་ཡོན་ཏན་འདི། །ཀུན་གྱི་རྩ་བ་ཤེས་རབ་ཡིན། །
306



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
དེ་ལྟར་གཉིས་ཀ་སྒྲུབ་པའི་ཕྱིར། །ཤེས་རབ་ཡོངས་སུ་གཟུང་བར་བྱ། །ཆོས་དོན་འདོད་དང་
ཐར་པ་ཡི། །འབྱུང་གནས་ཆེན་པོ་རིག་པ་ཡིན། །དེ་ལྟར་དང་པོ་གུས་པ་ཡིས། །ཤེས་རབ་
ཡུམ་ཆེན་གཟུང་བར་བྱ། །ཞེས་སོ། །ཤེས་རབ་སྦྱིན་སོགས་ལྔའི་མིག་དང་འདྲ་བ་ནི་བསྡུད་པ་
ལས། གང་ཚེ་ཤེས་རབ་ཀྱིས་ནི་ཡོངས་སུ་ཟིན་གྱུར་ན། །དེ་ཚེ་མིག་རྙེད་གྱུར་ཅིང་འདི་ཡི་མིང་
ཐོབ་བོ། །ཡོན་ཏན་གཞན་ལ་དགོས་ཚུལ་ནི། །དཔེར་ན་གསེར་བཟང་པོ་ལས་བསྒྲུབས་པའི་
རྒྱུན་ཁྱད་པར་ཅན་དུ་འཕགས་པ་ལ་རིན་པོ་ཆེ་ཨིནྡྲ་ནི་ལ་ལ་སོགས་པའི་ཕྲས་སྦྲས་ན། སྔོན་
ལས་ཀྱང་ཆེས་ཤིན་ཏུ་ཡིད་འཕྲོག་པ་བཞིན་དུ། སྦྱིན་པ་ནས་བསམ་གཏན་གྱི་བར་ལྔ་པོའི་
གསེར་གྱི་རྒྱུན་ཡང་རིགས་པ་དང་། མི་རིགས་པ་རྣམ་པར་འབྱེད་ནུས་པའི་ཤེས་རབ་ཀྱི་ཕྲ་དང་
འབྲེལ་ན་ཤིན་ཏུ་རྨད་དུ་བྱུང་བར་འགྱུར་ཏེ། འདིས་སྦྱིན་སོགས་ལྔ་པོ་ཆེས་རྣམ་པར་དག་པར་
སྒྲུབ་པར་བྱེད་པའི་ཕྱིར་ཏེ། མིག་ལ་སོགས་པའི་དབང་པོ་ལྔའི་ཡུལ་ལ། ཡིད་ཀྱི་ཤེས་པས་སྐྱོན་
ཡོན་སོ་སོར་ཕྱེ་ནས་འཇུག་ལྡོག་བྱེད་པ་དང་འདྲའོ། །སྦྱིན་ལ་སོགས་པའི་བསོད་ནམས་འདི་
དག་ནི། །ཤེས་རབ་མགོན་བཅས་ལྷག་པར་མཐུ་ལྡན་འགྱུར། །གསེར་གྱི་རྒྱན་ལྡན་རྣམ་པ་སྣ་
ཚོགས་ལ། །རིན་ཆེན་ཕྲ་བཀོད་འོད་ཀྱིས་གསལ་བ་བཞིན། །སོ་སོའི་དོན་ལ་དེ་དག་ཡོན་ཏན་
མཐུ། །ཤེས་རབ་འདི་ནི་རྒྱ་ཆེན་སྒྲུབ་པར་བྱེད། །དབང་པོ་རང་རང་ཡུལ་གྱི་བྱེ་བྲག་ལ། །
མཐུ་གཞན་ཡིད་ཀྱིས་གསལ་བར་བསྟན་པ་བཞིན། །ཞེས་དཔལ་ལྡན་དཔའ་བོས་གསུངས་པ་
ལྟར་དུ་དད་སོགས་ཀྱི་དབང་པོ་གཞན་རྣམས་ལ་ཡང་ཤེས་རབ་ཉིད་གཙོ་བོ་ཡིན་ལ། ཤེས་རབ་
ཀྱི་མགོན་ཡོད་ན་སྦྱིན་པ་དང་། དད་པ་ལ་སོགས་པ་རྣམས་ཀྱི་སེར་སྣ་ལ་སོགས་པའི་སྐྱོན་དང་
ཡོན་ཏན་ལེགས་པར་ཤེས་ནས། ཉོན་མོངས་པ་ཟད་པ་དང་ཡོན་ཏན་འཕེལ་བའི་ཐབས་ལ་
མཁས་པར་འགྱུར་ཏེ། ཡང་དེ་ཉིད་ཀྱིས། དད་ལ་སོགས་པའི་དབང་པོ་རྣམ་པ་ཡང་། །
དབང་པོ་གཞན་ལ་བློ་བཞིན་ཤེས་རབ་གཙོ། །དེ་ཡི་མགོན་ལྡན་ཡོན་ཏན་སྐྱོན་ཤེས་པས། །
ཉོན་མོངས་ཟད་པའི་ཚུལ་ལ་མཁས་པར་འགྱུར། །ཞེས་སོ། །བྱང་ཆུབ་སེམས་དཔས་སློང་པ་
པོ་ལ་ཤ་བྱིན་ཡང་། སྨན་གྱི་སྡོང་པོ་ལ་བླངས་པ་ལྟར། ང་རྒྱལ་དང་ཞུམ་པ་ལ་སོགས་པའི་རྣམ་
རྟོག་གིས་མི་འགྱུར་བ་ནི་ཤེས་རབ་ཀྱིས་དེ་ཁོ་ན་ཉིད་མངོན་དུ་གྱུར་པ་ལས་ཡིན་ལ། སྲིད་ཞིའི་
རྒུད་པ་མཐོང་བའི་ཤེས་རབ་ཀྱིས་ཚུལ་ཁྲིམས་གཞན་གྱི་དོན་དུ་བསྒྲུབས་པས་ཚུལ་ཁྲིམས་རྣམ་
པར་དག་པར་བྱེད་པ་དང་། མི་བཟོད་པ་དང་བཟོད་པའི་སྐྱོན་ཡོན་ཤེས་རབ་ཀྱིས་རྟོགས་ནས་
307



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
སེམས་བརྟུལ་བས་ལོག་སྒྲུབ་དང་སྡུག་བསྔལ་གྱིས་མི་འཕྲོག་པ་དང་། ཤེས་རབ་ཀྱིས་གང་ལ་
བརྩོན་འགྲུས་རྩོམ་པའི་གཞི་ལེགས་པར་ཤེས་ནས་དེ་ལ་བརྩོན་པས། ལམ་གྱི་ཆོད་ཆེ་བ་དང་།
དེ་ཁོ་ན་ཉིད་ཀྱི་དོན་ལ་གནས་པས། བསམ་གཏན་གྱི་དགའ་བདེ་མཆོག་ནི། རིགས་པའི་ཚུལ་
ལ་བརྟེན་པའི་ཤེས་རབ་ཀྱིས་སྒྲུབ་པར་བྱེད་པས་སྦྱིན་སོགས་ལྔ་པོ་ཡོངས་སུ་དག་པར་བྱེད་པ་ནི་
ཤེས་རབ་ལ་རག་ལས་ཏེ། ཤེས་རབ་མིག་གསལ་རྣམ་པར་བྱེ་གྱུར་ནས། །བྱང་ཆུབ་སེམས་
དཔའ་རང་གི་ཤ་བྱིན་ཡང་། །སྨན་གྱི་ཤིང་ལྟར་རྣམ་པར་མི་རྟོག་པར། །མཐོ་བའམ་དམའ་
བར་གྱུར་པ་དེ་ལ་མེད། །ཅེས་དང་། རང་གི་དོན་དུ་ཚུལ་ཁྲིམས་མི་སྒྲུབ་ན། །བློ་ལྡན་སྲིད་
པའི་བཙོན་རའི་སྐྱོན་མཐོང་ཞིང་། །དེ་ནས་འཇིག་རྟེན་མ་ལུས་བདེན་མོས་པ། །སྲིད་པའི་
དོན་དུ་མི་སྒྲུབ་སྨོས་ཅི་དགོས། །ཤེས་དང་། ཡང་དེ་ཉིད་ལས། གནང་བ་དང་ནི་བཀག་པ་
དང་། །ཁྱོད་བཀའ་ལ་ལར་གཅིག་ཏུ་ངེས། །ལ་ལར་ངེས་པ་མ་ལགས་ལ། །ཕན་ཚུན་འགལ་
བའང་མ་མཆིས་སོ། །ཞེས་གསུངས་པ་ལྟར། ཐེག་པ་གོང་འོག་དང་མདོ་སྔགས་གཉིས་ཀ་ལ་
གནང་བཀག་མི་འདྲ་བ་མང་དུ་ཡོད་པ་དང་། དེ་རྣམས་གང་ཟག་གཅིག་གིས་ཉམས་སུ་ལེན་པ་
གཉིས། གསུང་རབ་རབ་འབྱམས་ཀྱི་དགོངས་པ་འཚོལ་བ་ལ་བློའི་མཐུ་མེད་པའི་རྨོངས་པ་ལ་
འགལ་ཡང་། མཁས་པ་ལ་མི་འགལ་བ་ཡང་ཤེས་རབ་ཀྱིས་བྱེད་པ་ཡིན་ནོ། །དེ་ལྟར་ཤེས་རབ་
མེད་པ་ལ་འགལ་བ། ཤེས་རབ་ཅན་ལ་མི་འགལ་བ་མཐའ་ཡས་ཀྱང་། བདེན་གཉིས་ཀྱི་རྣམ་
གཞག་དང་། གསུང་རབ་ཕན་ཚུན་ལ་གནང་བཀག་མང་དུ་ཡོད་ཀྱང་དགོངས་པ་མི་འགལ་བ་
ཤེས་རབ་ཀྱིས་འབྱེད་པ་འདི་ནི་ཤེས་རབ་ཀྱི་བསྔགས་པ་བླ་ན་མེད་པ་ཡིན་ནོ། །མདོར་ན་ཡོན་
ཏན་ཐམས་ཅད་ཤེས་རབ་ལ་འབྱུང་བ་ནི། བུ་ལ་བྱམས་པའི་མ་འདྲ་ཤེས་རབ་ལས། །དེ་
འདྲའི་ཕུན་སུམ་ཚོགས་འབྱུང་ཅི་མཚར་གྱི། །བདེ་གཤེགས་སྟོབས་བཅུ་སྟོབས་ཀྱི་ཕུལ་བྱུང་
བ། །མཚུངས་མེད་མཆོག་ཏུ་བྱ་བ་ཆེན་པོ་དང་། །ཡོན་ཏན་ཚོགས་གཞན་མ་ལུས་ཐམས་ཅད་
ཀྱང་། །དེ་འདྲའི་ཤེས་རབ་རྒྱུ་ལས་རྟེན་ཅིང་བྱུང་། །འཇིག་རྟེན་དག་ན་སྒྱུ་རྩལ་སྟོབས་མཆོག་
དང་། །གཙུག་ལག་མིག་འདྲ་ཇི་སྙེད་ཡོད་པ་དང་། །ཡོངས་སུ་སྐྱོབ་བྱེད་བློ་དང་སྔགས་ལ་
སོགས། །རྣམ་བཀོད་ཆོས་ཀྱི་ཁྱད་པར་ཐར་པ་དང་། །རྣམ་གྲངས་རྣམ་མང་རྣམ་ཐར་སྒོ་དག་
དང་། །འཇིག་རྟེན་ཕན་པའི་རྣམ་པ་དེ་དང་དེས། །རྒྱས་སྲས་མཐུ་ཆེན་རྣམ་པར་སྟོན་བྱེད་
པ། །དེ་དག་ཐམས་ཅད་ཤེས་རབ་མཐུ་ལས་བྱུང་། །ཞེས་སོགས་མཐའ་ཡས་ཏེ་འདིར་མ་སྤྲོས་པ
308



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
སོ། །
གཉིས་པ་ཉེས་དམིགས་ནི། ཤེས་རབ་མེད་ན་སྦྱིན་སོགས་གཞན་རྣམས་མིག་དང་བྲལ་
བ་ལྟར་གྱུར་པ་ནི། །བསྡུད་པ་ལས། དམུས་ལོང་མིག་བུ་མེད་པ་བྱེ་བ་ཁྲག་ཁྲིག་རྣམས། །
ལམ་ཡང་མི་ཤེས་གྲོང་ཁྱེར་འཇུག་པར་ག་ལ་ནུས། །ཤེས་རབ་མེད་ན་མིག་མེད་ཕ་རོལ་ཕྱིན་ལྔ་
འདིས། །དམིགས་བུ་མེད་པར་བྱང་ཆུབ་རེད་པར་ནུས་མ་ཡིན། །ཞེས་པ་སྟེ། དེའི་ཕྱིར།
སྦྱིན་སོགས་རྣམས་དག་པར་མི་འགྱུར་ཞིང་། ཡང་དག་པའི་ལྟ་བ་ཡང་མ་རྙེད་དེ། ཤེས་རབ་
མེད་ན་འབྲས་བུ་དོན་གཉེར་ལ། །སྦྱིན་པ་བདག་ཉིད་རྣམ་པར་དག་མི་འགྱུར། །གཞན་དོན་
བཏང་བ་སྦྱིན་པའི་མཆོག་ཅེས་གསུངས། །ལྷག་མ་ནོར་སྤེལ་དོན་གྱི་སྦྱོར་བ་ཡིན། །ཞེས་དང་།
ཤེས་རབ་ལོག་པས་མུན་པ་མ་བསལ་ན། །ཚུལ་ཁྲིམས་དག་དང་ལྡན་པར་དེ་མི་འགྱུར། །ཕལ་
ཆེར་ཤེས་རབ་མེད་པས་ཚུལ་ཁྲིམས་དག །ཤེས་པའི་སྐྱོན་གྱིས་ཉོན་མོངས་རྙོགས་བཅས་
འགྱུར། །ཞེས་དང་། ཤེས་རབ་ལོག་པའི་སྐྱོན་གྱིས་སེམས་རྟོགས་ན། །བཟོད་པའི་ཡོན་ཏན་
དེ་ལ་གནས་མི་མོས། །ལེགས་ཉེས་རྟོག་ལ་མི་དགའི་ཚུལ་འཆང་ཞིང་། །ཡོན་ཏན་མེད་པའི་
རྒྱལ་ལ་གྲགས་པ་བཞིན། །ཞེས་དང་། མཁས་པ་རྣམས་ལ་ཕུལ་དུ་བསྔགས་གྱུར་ཅིང་། །དེ་
ལས་ཕྲ་ཞིང་ཟབ་པ་གཞན་མེད་པས། །འདོད་པའི་སྐྱོན་གྱིས་ཡོངས་སུ་བསྒྲིབས་པ་ཡི། །ཡིད་
ལམ་དྲང་པོར་ཤེས་རབ་མེད་མི་འགྲོ། །ཞེས་དང་། ཤེས་རབ་ཚུལ་ལ་རྩོལ་མེད་བློ་འཆང་ན། །
དེ་ཡི་ལྟ་བ་ཡོངས་སུ་དག་མི་འགྱུར། །ཞེས་སོ། །རྒྱལ་ལ་གྲགས་པ་ཞེས་པ་ནི། ཡོན་ཏན་མེད་
པའི་རྒྱལ་པོ་ལ་གྲགས་པ་ལན་གཅིག་བྱུང་ཡང་ཉམས་ནས་འགྲོ་བའོ། །དེས་ན་གཏི་མུག་རྨོངས་
པའི་མུན་པ་ནི། ཤེས་རབ་ཀྱི་འོད་ཆེན་མ་ཤར་བར་དུ་མི་ལྡོག་ལ་དེ་ནམ་ཤར་བ་ན་ལྡོག་པས་
ཤེས་རབ་བསྐྱེད་པ་ལ་ནུས་པ་དང་མཐུ་ཅི་ཡོད་ཀྱིས་འབད་དགོས་ཏེ། ཉི་མ་འོད་ཆེན་ཤར་བར་
གྱུར་བཞིན་དུ། །འགྲོ་བའི་རྒྱུད་རྣམས་མུན་ནག་གང་འགེབས་པ། །ཤེས་རབ་འོད་ཀྱི་མཐུ་
ཆེན་བྱུང་བས་ན། །ཐམས་ཅད་གསལ་འགྱུར་མིང་ཙམ་འབའ་ཞིག་ལུས། །ཞེས་དང་། །དེ་
བས་ན་རང་གི་མཐུ་རྣམས་ཀུན་ཏུ་གཏུགས་ཏེ། དེ་འདྲའི་ཤེས་རབ་ཚུལ་ལ་བརྩོན་པར་བྱ། །
ཞེས་སོ། །རྨོངས་པའི་རྒྱུ་ནི། གྲོགས་ངན་པ་བསྟེན་པ་དང་། ལེ་ལོ་དང་སྙོམས་ལས་གཉིད་ཆེ་
བ་དང། སོ་སོར་མི་རྟོག་ཅིང་དཔྱོད་པ་ལ་མི་དགའ་བ་དང་། རྒྱ་ཆེན་པོ་ལ་མི་མོས་པ་དང་།
མི་ཤེས་བཞིན་དུ་ཤེས་སོ་སྙམ་པའི་ང་རྒྱལ་དང། ལོག་ལྟ་ཆེ་བ་དང། བདག་འདྲ་བས་མི་ནུས་
309



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
སྙམ་དུ་ཞུམ་ནས་མཁས་པ་བསྟེན་པ་ལ་མི་དགའ་བ་ཡིན་ཏེ། ལེ་ལོ་སྙོམས་དང་སྟོན་ངན་བསྟེན་
པ་དང་། །གཉིད་ཀྱི་དབང་གྱུར་མི་རྟོག་ངང་ཚུལ་དང་། །ཐུབ་པའི་ཡེ་ཤེས་མཆོག་ལ་མོས་མེད་
དང་། །ལོག་པའི་ང་རྒྱལ་ནོན་པས་དོན་འདྲི་དང་། །དམའ་སེམས་བདག་ལ་ཞེན་པ་བྱུང་བའི་
རྒྱུས། །མཁས་པའི་སྐྱེ་བོ་བསྟེན་པར་མ་དད་དང་། །ལོག་པའི་རྣམ་རྟོག་དུག་ཆེ་ལོག་ལྟ་
དག །གཏི་མུག་རྒྱུ་ཡིན་དེ་དག་སྤང་བར་བྱ། །ཞེས་དང། བསྟེན་འོས་བླ་མ་རིམ་གྲོ་རྙེད་
བཀུར་ཏེ། །ཤེས་རབ་བསྒྲུབ་ཕྱིར་ཐོས་པ་བཙལ་བར་བྱ། །ཞེས་གསུངས་པ་ལྟར། མཁས་པ་
བསྟེན་ནས་ནུས་པ་དང་བསྟུན་པའི་ཐོས་པ་རེ་བྱ་དགོས་ཏེ། དེ་མེད་ན་ཐོས་པ་ལ་བྱུང་བ་དང་།
བསམ་པ་ལས་བྱུང་བའི་ཤེས་རབ་མི་སྐྱེ་ལ། །དེ་ལྟ་ན་ཅི་ཞིག་སྒོམ་པ་མི་ཤེས་པའི་ཕྱིར་དང་།
ཐོས་པ་བྱས་ན་དེའི་དོན་བསམ་བྱུང་གི་ཤེས་རབ་སྐྱེ་ལ། དེ་ལས་སྒོམ་བྱུང་གི་ཤེས་རབ་འབྱུང་
བའི་ཕྱིར་རོ། །དེ་ལྟར་ཡང་། དཔལ་ལྡན་དཔའ་བོས། ཐོས་ཉུང་དམུས་ལོང་སྒོམ་པའི་ཚུལ་
མི་ཤེས། །དེ་མེད་དེ་ཀོ་ཅི་ཞིག་བསམ་པར་བྱ། །དེ་བས་ཐོས་པ་བརྩོན་བྱ་དེ་རྒྱུ་ལས།
བསམས་བཞིན་སྒོམ་པས་ཤེས་རབ་ཡངས་པ་འབྱུང་། །ཞེས་དང་། རྗེ་བཙུན་བྱམས་པས་
ཀྱང་། འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། །སེར་སྣ་ལ་
སོགས་རྣམ་རྟོག་གང་། །དེ་ནི་ཉོན་མོངས་སྒྲིབ་པར་འདོད། །ཤེས་རབ་ལས་གཞན་འདི་དག་
ནི། །སྤོང་རྒྱུ་གཞན་མེད་དེ་ཡི་ཕྱིར། །ཤེས་རབ་མཆོག་ཡིན་དེའི་གཞི་ནི། །ཐོས་པ་དེ་ཕྱིར་
ཐོས་པ་མཆོག །ཅེས་གསུངས་སོ། །བསླབ་བཏུས་ལས་ཀྱང་། བཟོད་བྱ་ཐོས་པ་བཙལ་བར་
བྱ། །དེ་ནས་ནགས་སུ་གནས་པར་བྱ། །མཉམ་པར་གཞག་ལ་བརྩོན་བྱ་ཞིང་། །ཞེས་
གསུངས་ལ། སྲེད་མེད་ཀྱི་བུས་ཞུས་པ་ལས་ཀྱང། འདི་ལྟར་རིགས་ཀྱི་བུ་ཐོས་པ་དང་ལྡན་ན་
ཤེས་རབ་འབྱུང་བར་འགྱུར་རོ། །ཤེས་རབ་དང་ལྡན་ན་ཉོན་མོངས་པ་རབ་ཏུ་ཞི་བར་འགྱུར་
རོ། །ཉོན་མོངས་པ་མེད་པ་ལ་ནི་བདུད་ཀྱིས་གླགས་མི་རྙེད་དོ། །ཞེས་གསུངས་སོ། །དེས་ན་
བདག་ཉིད་ལེགས་སུ་འདོད་པ་རྣམས་ཀྱིས་ནི། ལམ་རྣམ་པར་དག་པའི་སྲོག །ཆོས་རབ་ཏུ་
རྣམ་པར་འབྱེད་པའི་ཤེས་རབ་བླ་ན་མེད་པ་ཡིན་པས། དེས་ན། དྲི་མ་མེད་པའི་གསུང་རབ་
དང་བསྟན་བཅོས་རྣམས་ལ་ཐོས་བསམ་དང་། བཤེས་གཉེན་དམ་པ་བསྟེན་པ་གནད་དུ་ཆེ་བ་
ཡིན་ནོ། །རྣལ་འབྱོར་པ་ཆེན་པོའི་ཞལ་ནས་ཀྱང་། ཇོ་བོ་སེམས་ཅན་པ་ཚོ། རྣམ་པ་ཐམས་
ཅད་མཁྱེན་པའི་སངས་རྒྱས་སྒྲུབ་པ་ལ་ནི། པོ་ཏི་མཛོ་སྐྱེད་ཙམ་ལ་བྱ་བ་མ་བྱས་པར། ལག་
310



༄༅ །།སྐྱེས་བུ་གསུམ་གྱི་འམ་རིམ་རྒྱུས་པ་ཁྲིད་དུ་སྦྱར་བ།
མཐིལ་ཙམ་པ་ཅིག་སྟོན་པ་ཙུག །སྦེད་པ་ཙུག་བྱས་པས་གར་ཡང་མི་རྟོལ་གསུངས། ཕོ་ཆུང་བ་
བཀའ་པོད་ཆེན་པོ་ཚོ་ཞལ་ཕྱེ་བ་སྔས་སུ་བཞག་ནས། ཁོ་བོ་ཅག་ནི་སློབ་པ་བྱ་བ་ཡིན་པས།
བལྟ་བ་མ་བྱུང་ཡང་འདི་འདྲ་བ་ལ་ཞེ་རྩིགས་བྱེད་ལ། ལ་ལ་པོ་ཏི་ལག་མཐིལ་ཙམ་རེ་ལག་ཏུ་
ཐོགས་ནས་ཆོས་བཤད་ཟེར་ཙ་ན། ཅི་འདྲད་བཤད་ཀྱིན་ཡོད་དམ་གསུངས་སོ། །སྤྱན་སྔ་བའི་
གྲྭ་པ་འདས། པོ་ཏོ་བ་ལ་སྐྱེལ་ཐུང་བྱས་པའི་དུས་སུ། པོ་ཏོ་བའི་ཞལ་ནས། ཁྱེད་རྣམས་སྐྱིད་
པར་འདུག་ཨང་། ཞེས་པ་ལན་གསུམ་གསུངས། རྒྱུ་མཚན་ཅི་ལགས་ཞུས་པས། ངའི་སློབ་མ་
དགེ་བཤེས་གནམ་གྱིས་ས་བཀབ་པ་འདྲ་བ་ལ་བརྟེན་དུ་ཡོད་པས། གཞན་ལ་སྨོན་པ་ནི་བྱ་མི་
དགོས། རྩ་འགྲེལ་དམར་ཤིག་ཤིག་པ་ལ་བལྟ་མི་དགོས་པས་ལས་ནི་ཆུང་། མི་རྣམས་ཀྱིས་བླ་
མ་བཟང་པོའི་གྲྭ་པ་ཁོ་ཀུན་ཞེས་སྨོན་པས་ང་རྒྱལ་ནི་སྐྱེས། སྦྱིན་བདག་གི་རྫས་ཞིམ་པས་ལྟོ་བ་
འགྲངས་པས་ལུས་ནི་སྐྱིད། རྒྱུ་འབྲས་མ་བསམས་པས་བློ་ནི་བདེ། གསང་སྔགས་ནས་འདི་
ཡིས་འདི་འགྲུབ་མང་པོད་ཀྱིས་ནི་ཞེ་འགྲངས་པས་ཁྱེད་རྣམས་སྐྱིད་གསུངས་ཏེ། དོན་ལ་སློབ་
གཉེར་མ་བྱས་གསུངས་བཀའ་བཀྱོན་པ་ཡིན། ཤ་ར་བའི་ཞལ་ནས། སངས་མ་རྒྱས་བར་དུ་
སློབ་གཉེར་ལ་ཚར་དུས་མེད། སངས་རྒྱས་ཙ་ན་ཚར་བ་ཡིན་གསུངས། བཀའ་གདམས་པའི་
བླ་མ་དམ་པ་རྣམས་ཀྱི་ཞལ་ནས། ཆོས་གཤའ་མ་བྱེད་ན། གཞི་མ་ཚུལ་ཁྲིམས་གཙང་བ།
སྙིང་རུས་བཟོད་སྲན་ཆེ་བས་བརྩོན་འགྲུས་ལྷོད་པ་མེད་པར། བླ་མ་ཡི་དམ་ལ་གསོལ་བ་དྲག་ཏུ་
གདབ། སྒོ་དུ་མའི་སྒོ་ནས་ཚོགས་བསག །བཤགས་བསྡམ་དྲག་པོས་སྒྲིབ་པ་སྦྱང་། སྔར་
བཤད་པའི་ཆོས་རྣམས་བློ་ལ་རུག་གེ་ཡོད་པར་བྱས་ལ། ཡང་དང་ཡང་དུ་སེམས་པར་བྱེད།
འཇལ་བར་བྱེད། རྟོག་པར་བྱེད་དགོས། ཆོས་བརྗེད་དུ་བཅུག་ནས་སེམས་འཛིན་རྐྱང་པ་རེ་
ལ་སློབ་པ་དེ་ལ་གྲོག་མེད། སྒོམ་ཆེན་རབ་ལ་སྟོན་པ་རབ། སྒོམ་ཆེན་འབྲིང་ལ་སྟོན་པ་འབྲིང་
བ་ཡིན། ཅི་ཙམ་སྒོམ་པ་དེ་ཙམ་དུ་ཆོས་ཤེས་པ་ཇེ་འཕེལ་དུ་འགྲོ་བ་ཞིག་དགོས། དེ་ལྟར་
བསམས་པས་ངེས་ཤེས་བརྟན་ན་དགེ་མི་དགེའི་བསམ་པ་ཐམས་ཅད་རྟོག་པ་ཡིན་པས་སྤང་བྱ་
ཡིན་ཞེས་སྡིག་གྲོགས་ཀྱིས་ཟེར་བ་ན། ཆོས་ནས་དེ་ལྟར་མ་གསུངས་དགེ་བའི་བཤེས་གཉེན་
ཡང་དེ་ལྟར་མི་བཞེད་སྙམ་ནས། ཁོའི་ཁ་ལ་མི་ཉན་པ་ཞིག་འོང་། དེ་མེད་ན་དད་པ་ནི་བག་རེ་
ཡོད། ཤེས་རབ་མེད་པ་དེ་ངུ་བ་ལ་བལྟས་ན་ངུ་བྲོ། དགོད་པ་ལ་བལྟས་ན་དགོད་བྲོ། ཆུ་སྣ་
བཞིན་དུ་གར་ཁྲིད་དུ་འགྲོ། ཅི་ཟེར་ཉན་པ་ལས་མི་འོང་གསུངས་སོ།
311



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
གསུམ་པ་ཤེས་རབ་ཀྱི་རབ་དབྱེ་ལ་གསུམ། དོན་དམ་རྟོགས་པ་དང་། ཀུན་རྫོབ་རྟོགས་
པ་དང་། སེམས་ཅན་གྱི་དོན་བྱ་བར་རྟོགས་པའི་ཤེས་རབ་བོ། །དང་པོ་ནི། བདག་མེད་པའི་
དེ་ཁོ་ན་ཉིད་དོན་སྤྱིའི་སྒོ་ནས་འཇལ་བ་དང། མངོན་དུ་གྱུར་པའི་སྒོ་ནས་འཇལ་བའོ། །
གཉིས་པ་ནི། རིག་པའི་གནས་ལྔ་ལ་མཁས་པའི་ཤེས་རབ་སྐྱེ་སྟེ། མདོ་སྡེ་རྒྱན་ལས། རིག་
པའི་གནས་ལྔ་དག་ལ་བརྩོན་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་
ཉིད་ཐོབ་མི་འགྱུར། །དེ་ལྟ་བས་ན་གཞན་དག་ཚར་བཅད་རྗེས་བཟུང་དང་། །རང་ཉིད་ཀུན་
ཤེས་བྱ་ཕྱིར་དེ་ལ་བརྩོན་པར་བྱ། །ཞེས་གསུངས་པ་ལྟར་བསྟན་པ་ལ་མི་མོས་པ་རྣམས་ཚར་
བཅད་པའི་ཕྱིར། སྒྲ་དང་། གཏན་ཚིགས་རིག་པ་དང་། མོས་པ་རྣམས་ལ་ཕན་གདགས་པའི་
ཕྱིར་བཟོ་དང་། གསོ་བ་རིག་པ་དང་། རང་ཉིད་ཀུན་ཤེས་བྱ་བའི་ཕྱིར་ནང་རིག་པ་འཚོལ་བ་
ནི་དགོས་པ་བྱེ་བྲག་པ་ཡིན་ལ། དེ་ཐམས་ཅད་ཀྱང་སངས་རྒྱས་ཐོབ་པའི་ཕྱིར་དུ་ཚོལ་བ་ནི་བྱེ་
བྲག་མེད་པའོ། །གསུམ་པ་སེམས་ཅན་གྱི་དོན་བྱ་བར་གཏོགས་པ་ནི། སེམས་ཅན་རྣམས་ཀྱི་
འདི་དང་ཕྱི་མའི་དོན་ཁ་ན་མ་ཐོ་བ་མེད་པར་སྒྲུབ་པའི་ཚུལ་ཤེས་པར་བྱའོ། །བཞི་པ་སྒྲུབ་པའི་
ཚེ་ཇི་ལྟར་བྱ་བ་ནི། ཤེས་རབ་དེ་གསུམ་བསྐྱེད་པའི་ཚེ་ན། 
དམ་པ་དྲུག་ལྡན་དུ་བྱ་བ་དང་།
ཕར་ཕྱིན་དྲུག་དང་འབྲེལ་བར་བྱེད་པ་སྟེ། རང་དེ་ལ་གནས་ནས་གཞན་ཤེས་རབ་ལ་འགོད་པ་
ནི་ཤེས་རབ་ཀྱི་སྦྱིན་པ་ཡིན་ལ། གཞན་སྔར་བཤད་པ་བཞིན་ནོ། །ལྔ་པ་དེ་དག་གི་དོན་བསྡུ་བ་
ནི། སྟོང་པ་ཉིད་མངོན་སུམ་དུ་གྱུར་པའི་ཤེས་རབ་ཡོད་ཀྱང་བྱང་ཆུབ་ཀྱི་སེམས་མེད་ན་དེ་བྱུང་
སེམས་ཀྱི་སྤྱོད་པར་མི་འགྱུར་བས། །སྤྱོད་པའི་རྟེན་སེམས་བསྐྱེད་ཇེ་འཕེལ་དུ་བཏང་ནས། ས་
མཐོན་པོའི་ཤེས་རབ་ཀྱི་ཕར་ཕྱིན་རྣམས་ཀྱང་སྨོན་པའི་ཡུལ་དུ་བྱས་ནས་སྦྱོང་བ་དང་། ཡེ་ཤེས་
ཀྱི་ཚོགས་ཆེན་པོ་བླ་ན་མེད་པ་རྫོགས་པར་བྱེད་པའི་ཐབས་ཤེས་རབ་གསུམ་བསྐྱེད་པ་ལ་ད་ལྟ་
ནས་འབད་ཅིང་ཐོས་པ་ཚོལ་དགོས་ཏེ། དེ་ལྟར་མ་བྱས་ན་བསླབ་བྱའི་གཙོ་བོ་དང་འགལ་ནས་
ཉེས་ལྟུང་གིས་འཇོམས་པ་དང་། ཚེ་རབས་གཞན་དུ་ཡང་མང་དུ་ཐོས་པ་ལ་མི་དགའ་བས་བྱང་
སེམས་ཀྱི་བསླབ་བྱ་རྣམས་ལ་སློབ་པར་མི་ནུས་ལ། ཚེ་འདིར་ཤེས་རབ་བསྐྱེད་པའི་ཐབས་
རྣམས་ལ་འབད་ན། འདིར་མ་བསླབས་པའི་ལྟུང་བ་ཁེགས་ཤིང་ཚེ་རབས་གཞན་དུ་ཡང་།
ལག་བཟང་གིས་ཞུས་པ་ལས་གསུངས་པ་ལྟར། ཤེས་རབ་ཀྱི་ཕར་ཕྱིན་བདེ་བླག་རྫོགས་པར་
བྱེད་ནུས་པའི་ཕྱིར་རོ། །དེ་ལྟར་མདོ་སྔགས་གཉིས་ཀར་གྱི་ལམ་གྱི་གཞུང་ཤིང་ཕར་ཕྱིན་དྲུག་.
312
' '''''



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ལ། བསམ་གཏན་ལ་ཉམས་ལེན་གྱི་རིམ་པ་ཅུང་ཟད་སྣང་ལ། གཞན་རྣམས་ལ་ཉམས་ལེན་གྱི་
རིམ་པ་ནུབ་འདུག་པས། དེ་དག་གི་ཉམས་ལེན་གྱི་གནད་བསྡུས་པ་དང་། ངེས་ཤེས་བསྐྱེད་
པའི་ཐབས་ཅུང་ཟད་བཤད་པ་ཡིན་ཏེ། ཇི་ལྟ་བ་དང་ཇི་སྙེད་པ་ལ་དམིགས་པའི་ཤེས་རབ་ཀྱི་ངོ་
བོ་ལྷག་མཐོང་ཇི་ལྟར་ཉམས་སུ་བླང་བའི་རིམ་པ་དང་། བསམ་གཏན་གྱི་ངོ་བོ་ཞི་གནས
ཉམས་སུ་ལེན་པའི་རིམ་པ་གཞུང་ཆེ་བ་རྣམས་ནས་འབྱུང་བའི་དོན་རྒྱས་པར་ནི་འོག་ཏུ་སྟོན་
པར་འགྱུར་རོ། །བྱང་ཆུབ་སེམས་དཔའ་སངས་གང་རྒྱ་བ་ཐམས་ཅད་ཕྱིན་དྲུག་ལ་བརྟེན་ནས་
འཚང་རྒྱུ་བར་བྱང་ས་ལས། ཕྱིན་དྲུག་རེ་རེའི་མཐར་ནན་ཏན་དུ་གསུངས་པས། འདས་པ་
དང་། མ་འོངས་པ་དང་། ད་ལྟར་བྱུང་བའི་བྱང་ཆུབ་སེམས་དཔའ་རྣམས་ཀྱི་བགྲོད་པ་གཅིག་
པའི་ལམ་དུ་ཤེས་པར་བྱ་བ་དང་། འདི་དྲུག་དཀར་ཆོས་ཐམས་ཅད་ཀྱི་རྒྱ་མཚོ་ཆེན་པོ་ཡིན་
པས་ཉམས་ལེན་གྱི་གནད་གདམས་པ་བླ་ན་མེད་པ་ཡིན་ཏེ། བྱང་ས་ལས། ཕ་རོལ་ཏུ་ཕྱིན་པ་
དྲུག་པོ་འདི་དག་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་ཐོབ་པར་
བྱེད་པའི་བྱང་ཆུབ་སེམས་དཔའ་རྣམས་ནི། དཀར་པོ་ཆོས་ཀྱི་ཆུ་ཆེན་པོ་དང་། དཀར་པོ་ཆོས་
ཀྱི་རྒྱ་མཚོ་ཆེན་པོ་ཞེས་བྱ་སྟེ། སེམས་ཅན་ཐམས་ཅད་ཀྱི་རྣམ་པ་ཐམས་ཅད་དུ་ཕུན་སུམ་
ཚོགས་པའི་རྒྱུ་རིན་པོ་ཆེ་ཆེན་པོ་སྦྱིན་པ་ཡིན་ནོ། །དེ་ལྟར་དེ་དག་གི་བསོད་ནམས་དང་ཡེ་ཤེས་
ཀྱི་ཚོགས་ཡང་དག་པར་འགྲུབ་པ་དཔག་ཏུ་མེད་པ་དེའི་འབྲས་བུ་ཇི་ལྟར་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་དང་མཐུན་པ་ལྟ་བུ་གཞན་ནི་མེད་དོ། །སྦྱིན་པ་དང་ཚུལ་ཁྲིམས་
གཉིས་ཀྱི་སྐབས་སུ། ཕན་ཡོན་དང་། ཉེས་དམིགས་མ་སྤྲོས་པ་ནི། སྦྱིན་པའི་སྐྱེས་བུ་ཆུང་
ངུའི་སྐབས་དང་། ཚུལ་ཁྲིམས་ཀྱི་ནི། ཉེས་སྤྱོད་སྡོམ་པའི་སྐབས་སུ་བཤད་ཟིན་ཅིང་། བསམ་
གཏན་ཤེས་རབ་གཉིས་ཀྱི་ནི་ཞི་ལྷག་གི་སྐབས་སུ་བརྗོད་པར་བྱའོ། །གཞན་ཡང་འདི་དག་གི་
སྐབས་སུ་ལུང་འདྲེན་དང་། འཕྲོས་པའི་གཏམ་རྒྱུད་ལ་སོགས་པ་མང་དུ་ཡོད་ནའང་། ཡི་གེ་
མང་དུ་དོགས་ནས་མ་བྲིས་སོ། །
གཉིས་པ་གཞན་གྱི་རྒྱུད་སྨིན་པར་བྱེད་པ་བསྡུ་བ་བཞི་ལ་སློབ་པར་བྱེད་པ་ལ་ལྔ། བསྡུ་
བ་བཞིའི་ངོ་བོ། བཞིར་གཞག་པའི་རྒྱུ་མཚན། བསྡུ་བཞིའི་བྱེད་ལས། འཁོར་བསྡུད་པས་དེ་
ལ་བརྟེན་དགོས་པ། ཅུང་ཟད་རྒྱས་པར་བཤད་པའོ། །དང་པོ་ནི། སྦྱིན་པ་ནི་སྔར་ཕར་ཕྱིན་
གྱི་སྐབས་སུ་བཤད་པ་དང་འདྲ་ལ། སྙན་པར་སྨྲ་བ་ནི། གདུལ་བྱ་ལ་ཕར་ཕྱིན་རྣམས་སྟོན་
313



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས༔ པོད་བཅོ་བརྒྱད་པ།
ནིཔའོ། །དོན་སྤྱོད་པ་ནི། ཇི་ལྟར་བསྟན་པའི་དོན་དེ་རྣམས་ལ་གདུལ་བྱ་སྤྱོད་དུ་འཇུག་པའམ།
ཡང་དག་པར་ལེན་དུ་འཇུག་པའོ། །དོན་མཐུན་པ་ནི། གཞན་རྣམས་དོན་གང་ལ་སྦྱར་བ་དེ་
ལ་རང་ཡང་གནས་ནས་དེ་དང་མཐུན་པར་སློབ་པ་སྟེ། མདོ་སྡེ་རྒྱན་ལས། སྦྱིན་མཚུངས་དེ་
སྟོན་ལེན་འཇུག་དང་། །བདག་ཉིད་རྗེས་སུ་འཇུག་རྣམས་ཀྱིས། །སྙན་པར་སྨྲ་དང་དོན་སྤྱོད་
དང་། །དོན་མཐུན་ཉིད་དུ་འདོད་པ་ཡིན། །ཞེས་སོ། །གཉིས་པ་ནི། ཅིའི་ཕྱིར་བསྡུ་བ་
བཞིར་ངེས་ཞེ་ན། འཁོར་དགེ་བ་ལ་སྦྱོར་བའི་ཕྱིར་བསྡུད་པ་ལ་ནི། ཐོག་མར་དེ་དགའ་དགོས་
ལ། དེ་ཡང་ཟང་ཟིང་གི་སྦྱིན་པ་བྱིན་ནས་ལུས་ལ་ཕན་འདོགས་པ་ལ་ལྟོས་སོ། །དེ་ལྟར་དགའ་
ནས་ལམ་ལ་སྦྱོར་བ་ལ་ཐོག་མར་ཇི་ལྟར་བྱ་ཚུལ་ཤེས་དགོས་ལ། དེ་ཡང་སྙན་པར་སྨྲ་བས་ཆོས་
བཤད་པས་མི་ཤེས་པ་དང་ཐེ་ཚོམ་ཟ་བ་དོར་ནས། དོན་ཕྱིན་ཅི་མ་ལོག་པར་འཛིན་དུ་འཇུག་
པའི་ཕྱིར་རོ། །དེ་ལྟར་ཤེས་པར་དོན་སྤྱོད་པས་དགེ་བ་སྒྲུབ་པ་ལ་འཇུག་པར་བྱེད་པ་ལ། དེ་
ཡང་རང་གིས་མ་བསྒྲུབས་ན། གཞན་ལ་འཇུག་ལྡོག་འདི་ལྟར་བྱ་དགོས་སོ། །ཞེས་བཤད་པ་
ན། ཁྱོད་རང་ཡང་དོན་དེ་མི་སྒྲུབ་ན། གཞན་ལ་དེ་སྒྲུབས་ཤེས་ཅིའི་ཕྱིར་སྨྲ། ཁྱོད་ཀྱང་ད་
དུང་གཞན་གྱིས་བཅོས་དགོས་སོ་ཞེས་ཟེར་ནས་སྒྲུབ་ཏུ་མི་ཉན་ལ། རང་གིས་སྒྲུབ་པ་ཞིག་ཡིན་
ན། བདག་ཅག་གང་ལ་བཅུད་པའི་དགེ་བ་དེ་ལ་ཁོ་རང་ཡང་གནས་པར་བྱེད་པས་ན་འདི་
བསྒྲུབས་ན། བདག་ཅག་ལ་ཕན་པ་དང་བདེ་བར་འགྱུར་ངེས་སྙམ་ནས། གསར་དུ་འཇུག་
ཅིང་། ཞུགས་ཟིན་པ་རྣམས་ཀྱང་མི་ལྡོག་པར་བརྟན་པར་འགྱུར་བས། དེ་ལ་ནི་དོན་མཐུན་པ་
དགོས་པའི་ཕྱིར་ཏེ། ཕན་པར་བྱེད་པའི་ཐབས་དང་ནི། །འཛིན་པར་བྱེད་དང་འཇུག་བྱེད་
དང། །དེ་བཞིན་རྗེས་སུ་འཇུག་བྱེད་པ། །བསྡུ་བའི་དངོས་པོ་བཞིར་ཤེས་བྱ། །ཞེས་སོ། །
གསུམ་པ་ནི། བསྡུ་བ་བཞི་པོ་འདིས་གདུལ་བྱ་ལ་ཅི་ཞིག་བྱེད་པ་ཡིན་ཞེ་ན་སྦྱིན་པས་ནི་ཆོས་
ཉན་པའི་སྣོད་དུ་རུང་བར་བྱེད་དེ། འཆད་པ་པོ་ལ་དགའ་བར་བྱེད་པའི་ཕྱིར་རོ། །སྙན་སྨྲས་
ནི་བསྟན་བྱའི་ཆོས་དེ་ལ་མོས་པར་བྱེད་དེ། དོན་དེ་བྱེ་བྲག་ཏུ་ཤེས་པར་བྱེད་ཅིང་ཐེ་ཚོམ་གཅོད་
པའི་ཕྱིར་རོ། །དོན་སྤྱོད་པས་ནི་བསྟན་པ་བཞིན་སྒྲུབ་པར་བྱེད་པའི་ཕྱིར་རོ། །དོན་མཐུན་
པས་ནི་ཞུགས་པ་དེ་མི་ལྡོག་པར་ཡུན་རིང་པོར་སྒྲུབ་པར་བྱེད་པའི་ཕྱིར་ཏེ། དང་པོས་སྣོད་
འགྱུར་དངོས་པོ་སྟེ། །གཉིས་པ་ཡིས་ནི་མོས་པ་ཡིན། །གསུམ་པ་ཡིས་ནི་སྒྲུབ་པ་སྟེ། །བཞི་པ་
རྣམ་པར་སྦྱོང་བའོ། །ཞེས་སོ། །བཞི་པ་ནི། གདུལ་བྱ་ཀུན་གྱི་དོན་ཀུན་འགྲུབ་པ་དང་།
314



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱོར་བ།
ཐབས་བཟང་པོར་སངས་རྒྱས་རྣམས་ཀྱིས་གསུངས་པས་ན། འཁོར་བསྡུད་པ་རྣམས་ཀྱིས་འདི་
ལ་བརྟེན་དགོས་ཏེ། འཁོར་བསྡུད་པ་དང་ལྡན་པ་རྣམས། ཚུལ་འདི་ལ་ནི་ཡང་དག་བརྟེན།
ཀུན་གྱི་དོན་ཀུན་འགྲུབ་བྱེད་ཅིང་། །ཐབས་བཟང་ཡིན་པར་རབ་ཏུ་བསྔགས། །ཞེས་སོ། །
ལྔ་པ་ནི། སྙན་སྨྲ་ལ་གཉིས་ལས། དང་པོ་འཇིག་རྟེན་གྱི་ཚུལ་དང་མཐུན་པའི་སྙན་སྨྲ་ནི། ཁྲོ་
གཉེར་མེད་ཅིང་བཞིན་གྱི་མདངས་གསལ་བར་འཛུམ་པ་སྔོན་དུ་བཏང་སྟེ། ཁམས་འདྲི་བ་ལ་
སོགས་པ་འཇིག་རྟེན་གྱི་ཚུལ་གྱིས་སེམས་ཅན་རྣམས་དགའ་བར་བྱེད་པའོ། །
གཉིས་པ་ཡང་དག་པའི་ཆོས་སྟོན་པ་དང་ལྡན་པའི་སྙན་སྨྲ་ནི། དད་པ་དང་ཚུལ་ཁྲིམས་
དང་། ཐོས་པ་དང་། གཏོང་བ་དང་། ཤེས་རབ་བསྐྱེད་པ་སོགས་ལས་བརྩམས་ནས་ཕན་པ་
དང་བདེ་བའི་ཕྱིར་དུ་སེམས་ཅན་ལ་ཆོས་སྟོན་པའོ། །རང་གསོད་པའི་དགྲ་ལ་སྐྱོན་མེད་པའི་
སེམས་ཀྱིས་ཕན་པའི་ཚིག་བརྗོད་པ་དང་། དབང་པོ་ཤིན་ཏུ་བརྟུལ་བ་ལ་ཡི་འཆད་པ་མེད་པར་
སྐྱོ་བ་དང་དུ་བླངས་ནས་ཆོས་ཀྱི་གཏམ་བརྗོད་ཅིང་དགེ་བ་འཛིན་དུ་འཇུག་པ་དང་།སེམས་
ཅན་གཡོ་སྒྱུ་ཅན་མཁན་སློབ་སོགས་ལ་སླུ་ཞིང་ལོག་ཞུགས་བྱེད་པ་ལ་ཞེ་སྡང་བ་མེད་པར་ཕན་
པའི་ཚིག་བརྗོད་པའི་སྙན་པར་སྨྲ་བ་ཆེས་དཀའ་བ་རྣམས་ལ་ཡང་སློབ་པ་དང་། རྒྱུད་མ་སྨིན་པ་
ལ་སྒྲིབ་ ་པ་སྤང་བ་དང་། བདེ་འགྲོར་སྐྱེ་བའི་ཕྱིར་དུ། སྔ་རོལ་ཏུ་བྱ་བའི་ཆོས་སྦྱིན་པ་དང་།
ཚུལ་ཁྲིམས་ཀྱི་གཏམ་བྱེད་པ་དང། རྒྱུད་སྨིན་པ་སྒྲིབ་པ་དང་བྲལ་ཞིང་། སེམས་ཉམས་བདེ་བ་
དང་ལྡན་པ་ལ་ཡང་དག་ཕུལ་གྱི་ཆོས་འཕགས་པའི་བདེན་པ་བཞི་སྟོན་པ་དང་། ཁྱིམ་པ་དང་
རབ་ཏུ་བྱུང་བ་བག་མེད་པ་རྣམས་བག་ཡོད་ལ་འགོད་པའི་ཕྱིར་དུ་བསྐུལ་བ་དང་། ཐེ་ཚོམ་བྱུང་
བ་རྣམས་བསལ་བའི་ཕྱིར་དུ་བསྐུལ་བ་དང་། ཐེ་ཚོམ་བྱུང་བ་རྣམས་བསལ་བའི་ཕྱིར་དུ་ཆོས་
འཆད་ཅིང་འགྲེལ་གཏམ་བྱེད་པ་ནི་སྙན་པར་སྨྲ་བའི་སྒོའོ། །དོན་སྤྱོད་པ་ནི། མ་སྨིན་པ་སྨིན་
པར་བྱེད་པ་དང་། སྨིན་པ་གྲོལ་བར་བྱེད་པ་གཉིས་སོ། །དེ་ལ་གསུམ་ལས་ཚེ་འདིའི་དོན་
འཛིན་དུ་འཇུག་པ་ནི། ལོངས་སྤྱོད་རྣམས་སྒྲུབ་པ་དང་། བསྲུང་བ་དང་། སྤེལ་བའི་ཐབས་
ཆོས་དང་མཐུན་པས་བྱེད་དུ་འཇུག་པའོ། །ཚེ་ཕྱི་མའི་དོན་འཛིན་དུ་འཇུག་པ་ནི། ལོངས་
སྤྱོད་སྤངས་ནས་སློང་མོས་འཚོ་བའི་རབ་བྱུང་ལ་འགོད་པ་སྟེ། འདིས་ཕྱི་མ་ལ་བདེ་བར་ངེས་
ཀྱང་འདིར་མ་ངེས་སོ། །ཚེ་འདི་ཕྱི་གཉིས་ཀའི་དོན་འཛིན་དུ་འཇུག་པ་ནི། ཁྱིམ་པའམ་རབ་
བྱུང་ལ་འཇིག་རྟེན་པ་དང་འཇིག་རྟེན་ལས་འདས་པའི་ཆགས་བྲལ་ འཛིན་དུ་འཇུག་སྟེ།ནོ
315



༄༅།།དཔལ་ལྡན་ས་སྐྱ་པའི་ཡགསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
འདིས་ཚེ་འདི་ལས་ལུས་སེམས་ཤིན་ཏུ་སྦྱང་བ་བསྐྱེད་ལ། ཕྱི་མ་རྣམ་པར་དག་པའི་ལྷ་དང་།
མྱ་ངན་ལས་འདས་པ་ཐོབ་པའི་ཕྱིར་རོ། །དོན་སྤྱོད་པ་ཆེས་དཀའ་བ་ལ་ཡང་འཇུག་སྟེ། སྔོན་
དགེ་རྩ་ མ་བསགས་པ་ལ་དགེ་བ་འཛིན་དུ་འཇུག་དཀའ་བ་དང་། ལོངས་སྤྱོད་ཕུན་ཚོགས་ཆེན་
པོ་ཅན་རྣམས་ནི་བག་མེད་པའི་གཞི་ཆེན་པོ་ལ་གནས་ནས་དེ་དག་ལ་དོན་སྤྱོད་པ་དཀའ་བ་
དང་། མུ་སྟེགས་ཀྱི་ལྟ་བ་ལ་གོམས་པ་རྣམས་ནི་བསྟན་པ་འདི་ལ་སྡང་ཞིང་བླུན་པས་རིགས་པ་
མི་གོ་བས་དེ་དག་ལ་དོན་སྤྱོད་པར་དཀའ་བའོ། །དོན་སྤྱོད་པའི་རིམ་པ་ཡང་། བྱིས་པའི་ཤེས་
རབ་ཅན་རྣམས་ཐོག་མར་བླ་མའི་གདམས་ངག་ལ་འཇུག །དེ་ནས་བློ་འབྲིང་དུ་སོང་བ་ན་
འབྲིང་གི་གདམས་ངག་དང་། ཤེས་རབ་རྒྱ་ཆེན་པོར་སོང་བ་ན་ཆོས་ཟབ་མོ་དང་། གདམས་
ངག་ཕྲ་མོ་ལ་འཇུག་པར་བྱེད་དོ། ། དོན་མཐུན་པ་ནི། ཕ་རོལ་གང་ལ་བཀོད་པ་དེ་རང་
མཚུངས་པའམ། ལྷག་པ་ལ་རང་གནས་པར་བྱེད་པའོ། །དེ་ལྟར་ན་ཐོག་མར་རྩི་བྱེད་སེམས་
ཅན་གྱི་དོན་ལ་དམིགས་ནས། བསམ་པ་གཞན་དོན་དང་མ་བྲལ་བ་དགོས་ཀྱང་། སྦྱོར་བས་
རང་འདུལ་དགོས་ཏེ། ཡོན་ཏན་མཐའ་ཡས་པར་བསྟོད་པ་ལས། འགའ་ཞིག་རང་ཉིད་མ་
དུལ་བཞིན་དུ་རིགས་པར་ལྡན་པའི་ཚིག་སྨྲ་ཡང་། རང་གི་ཚིག་དང་འགལ་བར་སྤྱོད་པས་
གཞན་དག་འདུལ་བར་མི་ནུས་ཤེས། །ཁྱོད་ཀྱིས་དགོངས་ནས་དེ་སླད་འགྲོ་བ་མཐའ་དག་
ཐུགས་ལ་བཞག་མཛད་ནས། །རེ་ཞིག་བདག་ཉིད་མ་དུལ་བ་ཉིད་འདུལ་བར་མཛད་ཕྱིར་
བརྩོན་པ་ལེགས། །ཤེས་སོ། །བསྡུ་བ་བཞི་ཡང་ཟང་ཟིང་གིས་བསྡུ་བ་དང་། ཆོས་ཀྱིས་བསྡུ་བ་
གཉིས་སུ་འདུས་ཏེ། ཟང་ཟིང་གི་སྦྱིན་པ་ནི། དང་པོ་ཡིན་ལ། ལྷག་མ་གསུམ་ནི་ཆོས་ཀྱི་བསྡུ་
བས་བསྡུས་པའོ། །དེ་ཡང་དམིགས་པའི་ཆོས་དང་། སྒྲུབ་པའི་ཆོས་དང་། དེ་རྣམ་པར་སྦྱོང་
བའི་ཆོས་ཏེ། ཟང་ཟིང་དང་ནི་ཆོས་ཀྱིས་ཏེ། དམིགས་པའི་ཆོས་ལ་སོགས་པ་ཡིས། །བསྡུ་བ་
གཉིས་ཀྱི་སྒོ་ནས་ནི། །བསྡུ་བའི་དངོས་པོ་བཞིར་འདོད་དོ། །ཞེས་སོ། །འདི་ཡང་དུས་
གསུམ་གྱི་བྱང་སེམས་ཐམས་ཅད་ཀྱི་གཞན་དོན་མཛད་ཚུལ་ཡིན་པས་བགྲོད་པ་གཅིག་པའི་
ལམ་ཡིན་ཏེ། བསྡུས་དང་བསྡུད་པར་འགྱུར་བ་དང་། །གང་དག་ད་ལྟར་སྡུད་བྱེད་པ། །དེ་
ཀུན་དེ་འདྲ་དེ་ལྟ་བས། །འདི་ནི་སེམས་ཅན་སྨིན་བྱེད་ལམ། །ཞེས་སོ། །དེ་ལ་སྤྱིར་བྱང་
སེམས་སྤྱོད་པ་ལ་མཐའ་ཡས་ཀྱང་སྡོམ་ཆེ་བ་ནི། ཕར་ཕྱིན་དང་བསྡུ་བཞི་ཡིན་ཏེ། བྱང་སེམས་
ལ་རང་གི་སངས་རྒྱས་ཀྱི་རྒྱུ་ཚོགས་སྨིན་པར་བྱ་བ་དང། སེམས་ཅན་གྱི་རྒྱུད་སྨིན་པར་བྱེད་པ་་
40
316



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
4གཉིས་ལས་མེད་ལ། དེ་གཉིས་ཕར་ཕྱིན་དང་བསྡུ་བས་སྒྲུབ་པའི་ཕྱིར་རོ། །དེ་ཡང་བྱང་ས་
ལས། ཕ་རོལ་ཏུ་ཕྱིན་པ་རྣམས་ཀྱིས་ནི་བདག་གིས་སངས་རྒྱས་ཀྱི་ཆོས་ཡོངས་སུ་སྨིན་པར་བྱེད་
དོ། །བསྡུ་བའི་དངོས་པོ་རྣམས་ཀྱིས་ནི་སེམས་ཅན་ཐམས་ཅད་ཡོངས་སུ་སྨིན་པར་བྱེད་དོ། །
མདོར་བསྡུ་ན་བྱང་ཆུབ་སེམས་དཔའ་རྣམས་ཀྱི་དགེ་བའི་ཆོས་རྣམས་ཀྱི་ལས་ནི་དེ་ཡིན་པར་
རིག་པར་བྱའོ། །ཞེས་སོ། །དེའི་ཕྱིར་འདིར་ཡང་དེ་གཉིས་བཀོད་པ་ཡིན་ཏེ། རྒྱས་པར་ཤེས་
འདོད་ན། བྱང་ས་ལས་བཙལ་བར་བྱའོ། །དེ་ལ་མཉམ་རྗེས་སུ་ཇི་ལྟར་སྒྲུབ་པའི་ཚུལ་ནི། ཇོ་
བོ་ཆེན་པོས། བྱང་ཆུབ་སེམས་དཔའི་སྤྱོད་པ་ནི། །རླབས་ཆེན་ཕ་རོལ་ཕྱིན་དྲུག་སོགས། །
མཉམ་གཞག་ལངས་པའི་རྣལ་འབྱོར་གྱིས། །ཚོགས་ཀྱི་ལམ་འདི་བརྟན་པར་སྒྲུབ། ། ཅེས་
གསུངས་པ་ལྟར། རྒྱལ་སྲས་ཀྱི་སྡོམ་པ་བཟུང་བའི་བྱང་སེམས་ལས་དང་པོ་པ་ཚོགས་ཀྱི་ལམ་ལ་
གནས་པ་དེས། མཉམ་རྗེས་གཉིས་གང་བྱེད་ཀྱང་ཕར་ཕྱིན་དྲུག་ལས་མི་འདའ་བ་དང་། ཕྱིན་
དྲུག་ལ་ལ་མཉམ་གཞག་ཏུ་བསྐྱེད་ཞིང། ལ་ལ་རྗེས་ཐོབ་ཏུ་བསྐྱུང་སྟེ། བསམ་གཏན་གྱི་ངོ་བོ་
ཞི་གནས་དང་། ཤེར་ཕྱིན་གྱི་ངོ་བོར་གྱུར་པའི་ལྷག་མཐོང་འགའ་ཞིག་མཉམ་གཞག་ཏུ་
བསྒོམས་ལ། ཕར་ཕྱིན་དང་པོ་གསུམ་དང། བསམ་གཏན་དང་། ཤེས་རབ་ཀྱི་ཆ་འགའ་ཞིག་
རྗེས་ཐོབ་ཏུ་བསྐྱུང་ངོ་། །བརྩོན་འགྲུས་ནི། མཉམ་རྗེས་གཉིས་ཀར་ལ་འོང་ལ། བཟོད་པའི་
ཕྱོགས་གཅིག་ཆོས་ཟབ་མོ་ལ་ངེས་པར་སེམས་པ་འགའ་ཞིག་ནི་མཉམ་བཞག་ཏུ་འབྱུང་ངོ་།
ཇོ་བོ་ཆེན་པོས། མཉམ་གཞག་ལངས་པའི་དུས་དག་ཏུ། །སྒྱུ་མའི་དཔེ་བརྒྱད་ལྟ་བུར་ནི། །
ཆོས་ཀུན་ལྟ་བ་གོམས་བྱས་པས། །རྗེས་ཀྱི་རྟོག་པ་སྦྱང་བ་དང་། །ཐབས་ལ་སློབ་པ་གཙོ་བོར་
བྱ། །མཉམ་པར་གཞག་པའི་དུས་དག་ཏུ། །ཞི་གནས་ལྷག་མཐོང་ཆ་མཉམ་ཞིང། །དེ་རྒྱུན་
རྟག་ཏུ་གོམས་པར་བྱ། །ཞེས་སོ། །དེ་ལྟ་བུའི་སྤྱོད་པ་ཤིན་ཏུ་རྨད་དུ་བྱུང་བ་བྱང་དཀའ་བ་བློ་
མ་སྦྱངས་པས་ཐོས་པ་ན། ཡིད་ལ་གདུང་བ་བསྐྱེད་པ་རྣམས་ནི། བྱང་སེམས་རྣམས་ཀྱིས་ཀྱང་
དང་པོ་ནས་ཉམས་སུ་བཞེས་མི་ནུས་ཀྱང་ཤེས་པར་བྱས་ནས་སྨོན་པའི་ཡུལ་ཚུན་ཆད་དུ་གོམས་
པར་བྱས་པ་ན། ཕྱི་ནས་ནི་འབད་པ་ལ་མི་ལྟོས་པར་རང་གི་ངང་གིས་འཇུག་པ་འོང་བས་
གོམས་པར་བྱེད་པ་གལ་ཆེའོ། །
གསུམ་པ་དེ་དག་གི་དོན་བསྡུ་བ་ནི། སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་
མཚོ་ལས་སྒྲོལ་བའི་ཕྱིར་དུ། བྱང་ཆུབ་ཀྱི་མཆོག་ཏུ་སེམས་བསྐྱེད་ནས། ཉེས་ལྟུང་གིས་མ་གོས་
317



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
པར་བྱ་བའི་ཕྱིར་དང་། བྱང་ཆུབ་སེམས་དཔའི་སྤྱོད་པ་རླབས་པོ་ཆེ་རྣམས་ལ་འཇུག་ལྡོག་དང་།
གནང་བཀག་ཤེས་པར་བྱ་བའི་ཕྱིར་དུ། གཙོ་བོར་བཤེས་གཉེན་དམ་པ་ལ་བརྟེན་ནས་ཐོས་
བསམ་རྒྱུན་དུ་བྱེད་པ་དང་། བྱང་ཆུབ་སེམས་དཔའི་སྡེ་སྣོད་རྣམས་དང་། སྤྱོད་འཇུག་དང་།
བསླབ་བཏུས། བྱང་ས་ལ་སོགས་པའི་བཀའ་བསྟན་བཅོས་རྣམས་ལ་ཡི་དམ་དུ་བྱས་ནས།
བྱང་ཆུབ་སེམས་དཔའི་སྤྱོད་པ་ཕྲ་ཞིབ་ནས་ངེས་པ་རྙེད་པར་བྱས་ནས། ལྷག་པའི་བསམ་པ་
རྣམ་པར་དག་པས། གནས་ལུགས་ཀྱི་དོན་ཕྱིན་ཅི་མ་ལོག་པར་རྟོགས་པའི་ལྟ་བ་རྣམ་པར་
དག་པ་མ་རྟོགས་ཀྱི་བར་དུ། བརྩོན་འགྲུས་ཆེན་པོས་ཉིན་མཚན་དལ་བ་མེད་པར་འབད་པར་
བྱའོ། །
དང་པོར་བྱང་ཆུབ་མཆོག་ཏུ་ཐུགས་བསྐྱེད་པའི། རྒྱལ་དང་རྒྱལ་སྲས་མཁས་གྲུབ་
འཕགས་པའི་ཚོགས། །ཚད་མེད་བཞི་སོགས་ལྷག་བསམ་སྟོབས་རྒྱས་ཏེ། །བསྡུ་བཞིའི་གཤོག་
ཡངས་དཀར་པོ་རབ་བསྐྱོད་ནས། །རྫུ་འཕྲུལ་རྐང་བཞིའི་གཤོག་འགྲོས་སྣ་ཚོགས་ཀྱིས། །རྣམ་
ཐར་སྒོ་བཞིའི་ནམ་མཁའི་ངང་དུ་ཕྱིན། །སྐུ་བཞི་མངོན་དུ་གྱུར་པ་ཨེ་མ་མཚར། །བདག་ཀྱང་
ཁམས་གསུམ་འཁོར་བའི་མུན་ཁྲོད་ནས། །དུག་གསུམ་སྒོ་ངའི་སྦུབས་ནས་གྲོལ་གྱུར་ནས།
བསླབ་གསུམ་གཤོག་པའི་རྩལ་ནི་རབ་བསྐྱེད་ནས། །སྐུ་གསུམ་འཕགས་པའི་ཕྱི་བཞིན་འཕུར་
འདོད་ནའང་། །བདེན་གཉིས་གཤོག་པའི་རྩལ་དང་མི་ལྡན་ཞིང་། །ཚོགས་གཉིས་ཟུང་
འཇུག་ལུས་སྟོབས་མ་རྒྱས་པར། ། སྒྲིབ་གཉིས་ཚང་ཚིང་ནང་དུ་འཐུམས་པ་བདག །
གཉིས་ཟབ་མོའི་མཁའ་ལ་བསྒྲལ་དུ་གསོལ། །འགྲོ་འདི་ཐོག་མེད་དུས་ཀྱི་དྲིན་ཅན་མ། །
ཁམས་གསུམ་འཁོར་བའི་རྒྱ་མཚོར་འཁྱམས་པ་ལ། །བརྩེ་བ་མེད་ན་དེ་ལས་ཁྲེལ་བོར་སུ། །དེ་
ཕྱིར་འགྲོ་ལ་སྙིང་རྗེའི་བསམ་པས་བལྟ། །འདི་རྣམས་འཁོར་བའི་མཚོ་ལས་བསྒྲལ་དོན་དུ། །
བླ་མེད་བྱང་ཆུབ་མཆོག་ཏུ་སེམས་བསྐྱེད་ནས། ། སྨོན་དང་བསྒྲུབས་པའི་བསླབ་པ་རྒྱ་ཆེན་
པོ། །ལེགས་པར་འབད་ནས་བསྒྲུབས་ན་མི་ལེགས་སམ། །ལྟུང་བ་ཕྲ་མོས་གོས་ནའང་དམྱལ་
འཚེད་ཅིང་། །སློབ་པའི་ལམ་ལའང་རིང་དུ་འགྱང་བས་ན། །ཕྲ་ཞིང་ཤིན་ཏུ་ཕྲ་བའི་ཉེས་བྱས་
ལའང་། །སྲོག་དང་བསྡོས་ནས་བསྲུངས་ནའང་མི་ལེགས་སམ། །རྒྱལ་སྲས་ལམ་ལ་སློབ་ཚུལ་
མཐའ་ཡས་ཀྱང་། །ལམ་གྱི་དངོས་གཞི་ཕ་རོལ་ཕྱིན་དྲུག་དང་། །བསྡུ་བ་བཞི་ལ་ཚུལ་བཞིན་
བསླབས་ནས་ནི། །རང་གཞན་དོན་གཉིས་བསྒྲུབས་ན་མི་ལེགས་སམ། །གཞན་ལ་མི་ཕན་རིམ་
4
318



༄༅ །། སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
སྲེད་ཟད་བདེ་སྤོང་ཞིང་། །གཞན་ལ་ཕན་ན་མནར་མེད་མེ་ནང་དུའང་། །རང་དགར་དགའ་
བཞིན་སྤྲོ་བཞིན་འཇུག་པ་ཡི། །གོ་ཆ་སེམས་ལ་ཁུར་ན་མི་ལེགས་སམ། །མདོར་ན་གང་དུ་
སྤྱོད་ལམ་ཅི་བྱེད་ཀྱང་། །བྱང་ཆུབ་སེམས་དང་ནམ་ཡང་མི་འབྲལ་བར། །ཅི་བྱེད་གཞན་ཕན་
ཁོ་ནར་བསྒྱུར་བ་ཡི། །ཐབས་མཆོག་ལེགས་ལམ་བསྒྲུབས་ན་མི་ལེགས་སམ། །ལེགས་ཚོག
ཐམས་ཅད་འབྱུང་བའི་རྒྱུ་གཅིག་པུ། །ཡོངས་འཛིན་བཤེས་གཉེན་དམ་པ་བསྟེན་ནས་ནི། །
ཐོས་པ་རྒྱ་མཚོའི་གནས་ལ་སྦྱངས་ནས་ཀྱང་། །བསམ་སྒོམ་ཚུལ་བཞིན་བྱས་ན་མི་ལེགས་
སམ། །ཐོག་མར་ཐོས་པ་རྒྱ་མཚོའི་ཕ་རོལ་ཕྱིན། ། ཕར་ཕྱིན་ལ་སོགས་ཐོས་པའི་དོན་
བསམས། །བསམས་ནས་རྩེ་གཅིག་ནགས་སུ་ལེགས་པར་བསྒོམས། །བསྒོམས་པའི་འབྲས་བུ་
དོན་གཉིས་ལྷུན་གྲུབ་ཤོག །བྱང་ཆུབ་ལམ་གྱི་རིམ་པ་སྐྱེས་བུ་ཆེན་པོའི་རིམ་པ་ལས། སྨོན་
སེམས་སྦྱང་བ་དང་། རྒྱལ་སྲས་ཀྱི་སྤྱོད་པ་སྤྱི་ལ་བསླབ་པའི་རིམ་པ་བཤད་ཟིན་ཏོ། །སྐྱེས་བུ་
ཆེན་པོའི་ལམ་གྱི་རིམ་པ་ལས། ཞི་གནས་ལ་སློབ་པའི་ཚུལ་བཞུགས་སོ། །རྣམ་པར་གཡེང་བ་
མེད་པའི་ཞི་གནས་དང་། །འཁོར་གསུམ་རྣམ་པར་དག་པའི་ཏིང་འཛིན་གྱིས། ། བསམ་
གཏན་ཕ་རོལ་ཕྱིན་པ་ཡོངས་རྫོགས་པའི། །རྒྱལ་བ་སྲས་དང་བཅས་ལ་གུས་པས་འདུད། །དེ་
ལྟར་བྱང་ཆུབ་སེམས་དཔའི་སྤྱོད་པ་སྤྱི་ལ་བསླབས་ནས། དེའི་ནང་ནས་ཀྱང་ཕར་ཕྱིན་ཐ་མ་
གཉིས་ལ་ངེས་པར་བསླབ་དགོས་ཏེ། དེ་གཉིས་ཀྱང་རིམ་པ་ལྟར་བསམ་གཏན་དང་ཤེས་རབ་
ཀྱི་ཕར་ཕྱིན་གྱིས་དོན་བསྡུས་པའི་ཕྱིར་རོ། །དང་པོ་བསམ་གཏན་ལ་ཡང་ཞི་གནས་དང་ལྷག་
མཐོང་བསྒོམས་པའི་ཕན་ཡོན། མ་བསྒོམས་པའི་ཉེས་དམིགས། དེ་གཉིས་ཏིང་ངེ་འཛིན་
ཀུན་གྱི་སྡུད་བྱེད་དུ་བསྟན་པ། སྒོམ་ཚུལ་དངོས་དང་བཞིའོ། །དང་པོ་ཕན་ཡོན་ནི། ཐེག་པ་
ཆེ་ཆུང་གི་ཡོན་ཏན་འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཞི་གནས་དང་ལྷག་
མཐོང་གི་འབྲས་བུ་ཡིན་ཏེ། འཕགས་པ་དགོངས་པ་ངེས་པར་འགྲེལ་བ་ལས། བྱམས་པ་ཡང་
ཉན་ཐོས་རྣམས་ཀྱིའམ། བྱང་ཆུབ་སེམས་དཔའ་རྣམས་ཀྱིའམ། དེ་བཞིན་གཤེགས་པ་རྣམས་
ཀྱི་དགེ་བའི་ཆོས་འཇིག་རྟེན་དང། འཇིག་རྟེན་ལས་འདས་པ་ཐམས་ཅད་ཀྱང་ཞི་གནས་དང་
ལྷག་མཐོང་གི་འབྲས་བུ་ཡིན་པར་རིག་པར་བྱའོ། །ཞེས་གསུངས་པའི་ཕྱིར་རོ། །ཞི་གནས་
དང་ལྷག་མཐོང་ནི་སྒོམ་བྱུང་ཐོབ་པའི་རྒྱུད་ཀྱི་ཡོན་ཏན་མིན་ནམ། ཡོན་ཏན་དེ་དག་ཐམས་
ཅད་དེ་གཉིས་ཀྱི་འབྲས་བུར་ཇི་ལྟར་འཐད་སྙམ་ན། ཞི་གནས་དང་ལྷག་མཐོང་དངོས་ནི་ག
319



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
འཆད་པར་འགྱུར་བ་ལྟར་སྒོམ་བྱུང་ཐོབ་པའི་རྒྱུད་ཀྱི་ཡོན་ཏན་ཡིན་པས། ཐེག་པ་ཆེ་ཆུང་གི་
ཡོན་ཏན་ཐམས་ཅད་དེ་གཉིས་ཀྱི་འབྲས་བུ་མིན་ཀྱང་། དགེ་བའི་དམིགས་པ་ལ་སེམས་རྩེ་
གཅིག་པ་ཡན་ཆད་ཀྱི་ཏིང་ངེ་འཛིན་རྣམས་ཞི་གནས་ཀྱི་ཕྱོགས་སུ་འདུ་ལ། ཇི་ལྟ་བའམ་ཇི་སྙེད་
པའི་དོན་སོ་སོར་འབྱེད་པའི་ཤེས་རབ་དགེ་བ་རྣམས་ལྷག་མཐོང་གི་ཕྱོགས་སུ་འདུ་བས། དེ་ལ་
དགོངས་ནས་ཐེག་པ་གསུམ་གྱི་ཡོན་ཏན་ཐམས་ཅད་ཞི་ལྷག་གི་འབྲས་བུར་གསུངས་པ་འགལ་
བ་མེད་དོ། །དེ་ལ་དགོངས་ནས། ཐེག་པ་ཆེན་པོ་ལ་དད་པ་སྒོམ་པའི་མདོ་ལས་ཀྱང་། རིགས་
ཀྱི་བུ་རྣམ་གྲངས་འདིས་ཀྱང་འདི་ལྟར་བྱང་ཆུབ་སེམས་དཔའ་རྣམས་ཀྱི་ཐེག་པ་ཆེན་པོ་ལ་དད་
པ་དང་། ཐེག་པ་ཆེན་པོ་ལས་འབྱུང་བ་གང་ཅིའང་རུང་སྟེ། དེ་ཐམས་ཅད་ནི་རྣམ་པར་མ་
གཡེངས་པའི་སེམས་ཀྱིས་དོན་དང་ཆོས་ཡང་དག་པར་བསམས་པ་ལས་བྱུང་བར་རིག་པར་
བྱའོ། །ཞེས་གསུངས་ཏེ། མ་གཡེངས་པའི་སེམས་ནི་ཞི་གནས་ཀྱི་ཕྱོགས་སེམས་རྩེ་གཅིག་པ་
ཡིན་ལ། དོན་དང་ཆོས་ཡང་དག་པར་སེམས་པ་ནི་ལྷག་མཐོང་གི་ཕྱོགས་སོ་སོར་རྟོགས་པའི་
ཤེས་རབ་བོ། །དེས་ན་ཐེག་པ་གསུམ་གྱི་ཡོན་ཏན་ཐམས་ཅད་སོ་སོར་རྟོག་པའི་ཤེས་རབ་ཀྱིས་
དཔྱད་ནས་སྐྱོང་བ་དང་། དམིགས་པ་ལ་སེམས་རྩེ་གཅིག་པ་གཉིས་ཀྱིས་སྒྲུབ་དགོས་པ་ཡིན་གྱི།
འཇོག་སྒོམ་དང་དཔྱད་སྒོམ་ཕྱོགས་རེ་བ་སྒྲུབ་པ་མིན་ནོ། །ཡང་དགོངས་འགྲེལ་ལས། སྐྱེ་བ་པོ་
ཡི་ལྷག་མཐོང་དང་། །ཞི་གནས་གོམས་པར་བྱས་ནས་ནི། །གནས་ངན་ལེན་གྱི་འཆིང་བོ་
དང་། །མཚན་མའི་འཆིང་ལས་རྣམ་གྲོལ་འགྱུར། །ཞེས་གསུངས་སོ། །དེ་ལ་གནས་ངན་ལེན་
ནི། ཡུལ་ཕྱིན་ཅི་ལོག་གོང་ནས་གོང་དུ་བསྐྱེད་པའི་ནུས་པ་སེམས་རྒྱུད་ལ་གནས་པའི་བག་
ཆགས་དང་། མཚན་མ་ནི་ཡུལ་ཕྱིན་ཅི་ལོག་ལ་མངོན་པར་ཞེན་པ་སྔ་ཕྱིར་འབྱུང་བའི་བག་
ཆགས་དེ་གསོ་བའོ། །དེའང་སྔ་མ་ལྷག་མཐོང་གིས་སྤོང་ལ། ཕྱི་མ་ཞི་གནས་ཀྱིས་སྤོང་བར་
ཤེར་ཕྱིན་མན་ངག་ཏུ་བཤད་དོ། །དེ་དག་ནི། ཞི་ལྷག་གི་ཐ་སྙད་བཏགས་པའི་ཕན་ཡོན་ཡིན་
གྱི། ཞི་ལྷག་གི་ཐ་སྙད་མ་བཏགས་ཀྱང་དོན་འདྲ་བ་བསམ་གཏན་དང་ཤེས་རབ་ཀྱི་ཕན་ཡོན་
གསུངས་པ་རྣམས་ཀྱང་འདི་གཉིས་ཀྱི་ཕན་ཡོན་དུ་ཤེས་པར་བྱའོ། །གཉིས་པ་ཉེས་དམིགས་ནི།
ཞི་ལྷག་གི་ཡོན་ཏན་མེད་པས་སྔར་ཡང་འཁོར་བར་ཡུན་རིང་དུ་འཁྱམས་ཤིང་། ད་དུང་ཡང་
འཁྱམ་དགོས་པའི་ཕྱིར་རོ། །གསུམ་པ་ཏིང་ངེ་འཛིན་ཀུན་གྱི་སྡུད་བྱེད་དུ་བསྟན་པ་ནི། དཔེར་
ན་ཤིང་སྡོང་པོ་ལ་ཡལ་ག་དང་། འདབ་མ་དང་། མེ་ཏོག་དང་། འབྲས་བུ་མཐའ་ཡས་པ་ཞིག་
320



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
མཡོད་ཀྱང་། དེ་དག་ཐམས་ཅད་འབྱུང་བའི་གནད་ནི་རྩ་བ་ཡིན་པ་ལྟར། ཐེག་པ་ཆེ་ཆུང་གི་
ཏིང་ངེ་འཛིན་མཐའ་ཡས་པ་ཞིག་བཀའ་སྩལ་པ་ཐམས་ཅད་ཀྱང་། གང་དུ་འདུས་པའི་གནད་
ནི་ཞི་གནས་དང་ལྷག་མཐོང་ཡིན་ཏེ། དགོངས་འགྲེལ་ལས། ངས་ཉན་ཐོས་རྣམས་དང་
བྱང་ཆུབ་སེམས་དཔའ་དང་། དེ་བཞིན་གཤེགས་པ་རྣམས་ཀྱི་ཏིང་ངེ་འཛིན་རྣམ་པ་དུ་མ་
བསྟན་པ་གང་ཡིན་པ་དེ་དག་ཐམས་ཅད་ཞི་གནས་དང་ལྷག་མཐོང་གིས་བསྡུས་པར་རིག་པར་
བྱའོ། །ཞེས་གསུངས་སོ། །དེས་ན་ཏིང་ངེ་འཛིན་དོན་དུ་གཉེར་བ་རྣམས་ཀྱིས་གསལ་བའི་
དབྱེ་ བ་མཐའ་ཡས་པ་རྩད་བཅད་པར་མི་ནུས་པས། ཏིང་ངེ་འཛིན་ཀུན་གྱི་སྤྱི་ཆིངས་ཞི་ལྷག་
གཉིས་སྐྱོང་ཚུལ་ལེགས་པར་རྩོད་བཅད་ལ་དུས་ཀུན་ཏུ་བསྟེན་པར་བྱ་སྟེ། སྒོམ་རིམ་ཐ་མ་ལས།
དེ་ལ་བཅོམ་ལྡན་འདས་ཀྱིས། བྱང་ཆུབ་སེམས་དཔའ་རྣམས་ཀྱི་ཏིང་ངེ་འཛིན་ཐ་དད་པ་ཚད་
མེད་པ་དཔག་ཏུ་མེད་པ་ལ་སོགས་པ་བསྟན་དུ་ཟིན་ཀྱང་། ཞི་གནས་དང་ལྷག་མཐོང་གཉིས་
ཀྱིས་ཏིང་ངེ་འཛིན་ཐམས་ཅད་ལ་ཁྱབ་པས་ན། ཞི་གནས་དང་ལྷག་མཐོང་ཟུང་དུ་འབྲེལ་བར་
འཇུག་པའི་ལམ་དེ་ཉིད་བརྗོད་པར་བྱའོ། །ཞེས་པ་དང་། སྒོམ་རིམ་བར་པ་ལས་ཀྱང་། དེ་
གཉིས་ཀྱིས་ཏིང་ངེ་འཛིན་ཐམས་ཅད་བསྡུས་པའི་ཕྱིར་རྣལ་འབྱོར་པ་ཐམས་ཅད་ཀྱིས་དུས་
ཐམས་ཅད་དུ་ངེས་པར་ཞི་གནས་དང་ལྷག་མཐོང་བསྟེན་པར་བྱ་སྟེ། ཞེས་གསུངས་པ་ལྟར་
རོ། །
བཞི་པ་སྒོམ་ཚུལ་དངོས་ལ། ཞི་གནས་དང་། ལྷག་མཐོང་གི་ངོ་བོ། གཉིས་ཀ་སྒོམ་
དགོས་པའི་རྒྱུ་མཚན། གོ་རིམ་ཇི་ལྟར་ངེས་པའི་ཚུལ། ཞི་གནས་དང་ལྷག་མཐོང་ལ་བསླབ་
པའི་ཚུལ་དང་བཞིའོ། །དང་པོ་ལ་ཡང་གཉིས་ལས། ཞི་གནས་ཀྱི་ངོ་བོ་ནི། དགོངས་འགྲེལ་ངོ
ལས། དེ་གཅིག་པུ་དབེན་པར་འདུག་སྟེ། ནང་དུ་ཡང་དག་བཞག་ནས། ཇི་ལྟར་ལེགས་པར་
བསམས་པའི་ཆོས་དེ་དག་ཉིད་ཡིད་ལ་བྱེད་ཅིང་སེམས་གང་ཡིད་ལ་བྱེད་པའི་སེམས་དེ་ནང་དུ་
རྒྱུན་ཆགས་སུ་ཡིད་ལ་བྱེད་པས་ཡིད་ལ་བྱེད་དོ། །དེ་ལྟར་ཞུགས་ཤིང་དེ་ལ་ལན་མང་དུ་གནས་
པ་དེ་ལ་ལུས་ཤིན་ཏུ་སྦྱངས་པ་དང་སེམས་ཤིན་ཏུ་སྦྱངས་པ་གང་ཡིན་པ་དེ་ནི་ཞི་གནས་ཞེས་བྱ་
སྟེ། དེ་ལྟར་བྱང་ཆུབ་སེམས་དཔའ་ཞི་གནས་ཡོངས་སུ་ཚོལ་བར་བྱེད་པ་ཡིན་ནོ། །ཞེས་
གསུངས་པ་ལྟར་རོ། །དེའི་དོན་ནི་གསུང་རབ་ཡན་ལག་བཅུ་གཉིས་ཀྱི་དོན་གང་ངེས་པར་བྱས་
པ་ཕུང་པོ་ལ་སོགས་པའི་གང་ཡང་རུང་བ་ཞིག་དམིགས་ཡུལ་དུ་བྱས་ནས། དེ་ལ་དམིགས་པའི་
321



༄༅།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ་
པས་སེམས་དེ་གཞན་དུ་མི་གཡེང་བར་དྲན་ཤེས་ཀྱིས་རྒྱུན་ཆགས་སུ་དམིགས་པ་དེ་ལ་བཏགས་པས་
སེམས་དམིགས་པ་ལ་རང་གི་ངང་གིས་གནས་ཏེ། ལུས་སེམས་ཤིན་ཏུ་སྦྱངས་པའི་དགའ་བདེ་ལ
སྐྱེས་པ་ན། ཏིང་ངེ་འཛིན་དེ་ཞི་གནས་སུ་འགྱུར་ཏེ། འདི་ནི་སེམས་དམིགས་པ་ལས་མི་གཡེང་
བར་ནང་དུ་བཟུང་བོ་ཙམ་ལ་སྐྱེ་བར་འགྱུར་གྱི། དངོས་པོའི་དེ་ཁོ་ན་ཉིད་ཁོང་དུ་ཆུད་པ་ལ་མི་
ལྟོས་སོ། །གཉིས་པ་ལྷག་མཐོང་གི་ངོ་བོ་ནི། མདོ་དེ་ཉིད་ལས། ལུས་ཤིན་ཏུ་སྦྱངས་པ་དང་
སེམས་ཤིན་ཏུ་སྦྱངས་པ་དེ་ཐོབ་ནས་དེ་ཉིད་ལ་གནས་ཏེ། སེམས་ཀྱི་རྣམ་པ་སྤངས་ནས། ཇི་
ལྟར་བསམས་པའི་ཆོས་དེ་དག་ཉིད་ནང་དུ་ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དུ་སོ་
སོར་རྟོག་པར་བྱེད། མོས་པར་བྱེད་དོ། །དེ་ལྟར་ཏིང་ངེ་འཛིན་གཟུགས་བརྙན་དེ་
དག་ལ་ཤེས་བྱའི་དོན་དེ་རྣམ་པར་འབྱེད་པ་དང་། རབ་ཏུ་རྣམ་པར་འབྱེད་པ་དང་། ཡོངས་
སུ་རྟོག་པ་དང་། ཡོངས་སུ་དཔྱོད་པ་དང་། བཟོད་པ་དང་། འདོད་པ་དང་། བྱེ་བྲག་འབྱེད་
པ་དང་། བལྟ་བ་དང་རྣམ་པར་རྟོག་པ་གང་ཡིན་པ་དེ་ནི་ལྷག་མཐོང་ཞེས་བྱ་སྟེ། དེ་ལྟར་ན་
བྱང་ཆུབ་སེམས་དཔའ་ལྷག་མཐོང་ལ་མཁས་པ་ཡིན་ནོ། །ཞེས་གསུངས་པ་ལྟར་རོ། །མདོ་
འདིས་ལྷག་མཐོང་སོ་སོར་རྟོག་པའི་ཤེས་རབ་ལ་སྙོན་པ་མེད་པར་ཤིན་ཏུ་གསལ་བར་བཤད་པ་བང
འདི་མཐོང་ནས། རྒྱ་ནག་གི་མཁན་པོ་ཧ་ཤང་མ་ཧཱ་ཙ་ནས། འདི་མདོ་སྡེ་ཨེ་ཡིན་མི་ཤེས་ཞེས་
སྨྲས་ནས་རྐང་པས་དྲིལ་ཞེས་གྲགས་ཏེ། དེས་ནི་རྟོག་པ་གང་ཡིན་ཐམས་ཅད་མཚན་འཛིན་དུ་
བཟུང་ནས་སོ་སོར་རྟོག་པའི་ཤེས་རབ་དོར་ཏེ། ཅིའང་ཡིད་ལ་མི་བྱེད་པ་ཟབ་མོའི་དོན་སྒོམ་
པར་འདོད་པ་དང་། མ་མཐུན་པས་དེ་ལྟར་བྱས་པའོ། །ལུགས་འདིའི་རྗེས་སུ་འབྲང་བ་ནི་
ཤིན་ཏུ་མང་བར་སྣང་ངོ་། །དེ་ལ་རྣམ་པར་འབྱེད་པ་ནི་ཇི་སྙེད་པ་འབྱེད་པའོ། །ཤེས་རབ་དང་
ལྡན་པའི་ཡིད་བྱེད་རྟོག་པ་དང་བཅས་པས་མཚན་མར་འཛིན་པའི་ཚེ་ནི་ཡོངས་སུ་རྟོག་པ་དང་།
ཡང་དག་པར་རྟོག་པའི་ཚེ་ནི་ཡོངས་སུ་དཔྱོད་པ་ཡིན་པར་འཕགས་པ་ཐོགས་མེད་ཀྱིས་བཤད་
དེ། རྟོག་པ་ནི་རྩིང་བར་རྟོག་པ་ཡིན་ལ། དཔྱོད་པ་ནི་ཞིབ་པར་དཔྱོད་པ་ཡིན་ནོ། །མཚན་
མར་འཛིན་པ་ནི་བདེན་འཛིན་མ་ཡིན་གྱི། ཡུལ་གྱི་སྤུ་རིས་འབྱེད་པ་ཡིན་ནོ། །དེ་ལྟར་ན། ཇི་
ལྟར་ཇི་སྙེད་འབྱེད་པ་རེ་རེ་ལ་ཡོངས་སུ་རྟོག་པ་དང། དཔྱོད་པ་གཉིས་གཉིས་ཡོད་དོ། །
དགོངས་འགྲེལ་དང་མཐུན་པར་འཕགས་པ་དཀོན་མཆོག་སྤྲིན་ལས་ཀྱང་། ཞི་གནས་ནི་སེམས་
རྩེ་གཅིག་པའོ། །ལྷག་མཐོང་ནི་ཡང་དག་པར་སོ་སོར་རྟོག་པའོ། །ཞེས་གསལ་བར་གསུངས་
322



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
པའོ། །རྗེ་བཙུན་བྱམས་པས་ཀྱང་མདོ་སྡེ་རྒྱན་ལས། ཆོས་ཀྱི་མིང་ནི་སྡོམ་པའང་འདི། །ཞི་
གནས་ལམ་དུ་ཤེས་པར་བྱ། །ལྷག་མཐོང་ལམ་ནི་དེ་དོན་རྣམས། །རྣམ་པར་དཔྱོད་པའང་
ཤེས་པར་བྱ། །ཞེས་དང་། ཡང་དག་གནས་པ་ལ་བརྟེན་ནས། །སེམས་ལ་སེམས་ནི་འཇོག་
ཕྱིར་དང་། །ཆོས་རབ་རྣམ་པར་འབྱེད་པའི་ཕྱིར། །ཞི་གནས་དང་ནི་ལྷག་མཐོང་ཡིན། །
ཞེས་ཡང་དག་པའི་ཏིང་ངེ་འཛིན་ལ་བརྟེན་ནས་སེམས་འཇོག་པ་ཞི་གནས་དང་། ཆོས་རབ་ཏུ་
རྣམ་པར་འབྱེད་པའི་ཤེས་རབ་ལ་ལྷག་མཐོང་དུ་གསུངས་ཏེ། མདོ་ནས་དེ་ལྟར་གསུངས་པའི་
དགོངས་པ་དེ་བཞིན་དུ་བཀྲལ་བས་མདོ་དེའི་དོན་གཞན་དུ་མི་རུང་བར་མཛད་དོ། །བྱང་ཆུབ་
སེམས་དཔའི་ས་ལས་ཀྱང་། བརྗོད་དུ་མེད་པའི་དངོས་པོ་ཙམ་དང་། དོན་དམ་གྱི་དམིགས་པ་
ལ་སེམས་ངེས་པར་གཏོང་ནས། སྤྲོས་པ་ཐམས་ཅད་བྲལ་བ་དང་། སེམས་ཡོངས་སུ་གཡེང་བ་
ཐམས་ཅད་དང་བྲལ་བའི་འདུ་ཤེས་ཡིད་ལ་བྱེད་པས་དམིགས་པ་ཐམས་ཅད་ལ་མོས་པ་ན།
ནང་གི་ཏིང་ངེ་འཛིན་གྱི་མཚན་མ་རྣམས་ལ་སེམས་འཇོག་པ་དང་། བསྡུས་ཏེ་འཇོག་པ་ནས་
རྒྱས་པར་རྒྱུད་གཅིག་ཏུ་བྱེད་པ་དང། ཏིང་ངེ་འཛིན་དུ་བྱེད་པའི་བར་འདི་ནི་ཞི་གནས་ཞེས་
བྱའོ། །ལྷག་མཐོང་གང་ཞེ་ན། ཞི་གནས་ཡོངས་སུ་བསྒོམས་པའི་ཡིད་ལ་བྱེད་པ་དེ་ཉིད་ཀྱིས་
ཇི་ལྟར་བསམས་པའི་ཆོས་དེ་དག་ཉིད་ཀྱི་མཚན་མ་ཡིད་ལ་བྱེད་ཅིང་འབྱེད་པ་དང་། ཆོས་རབ་
ཏུ་རྣམ་པར་འབྱེད་པ་ནས་རྒྱས་པར་མཁས་པ་དང་། ཤེས་རབ་ཀྱི་འཇུག་པའི་བར་གང་ཡིན་པ་
འདི་ནི་ལྷག་མཐོང་ཞེས་བྱའོ། །ཞེས་སྔ་མ་རྣམས་དང་མཐུན་པར་གསུངས་ཏེ། འདིས་ནི་མདོ་
དང་རྗེ་བཙུན་གཉིས་ཀའི་དགོངས་པ་སྔར་བཞིན་བཀྲལ་ནས། སྔར་གྱི་ཞི་ལྷག་གི་ངོས་འཛིན་
ལ་ངེས་པ་བརྟན་པར་མཛད་དོ། །སྒོམ་རིམ་བར་པ་ལས་ཀྱང་། ཕྱི་རོལ་གྱི་ཡུལ་ལ་རྣམ་པར་
གཡེང་བ་ཞི་ནས་ནང་དུ་དམིགས་པ་ལ་རྒྱུན་དུ་རང་གི་ངང་གིས་འཇུག་པ་ལ་དགའ་བ་དང་།
ཤིན་ཏུ་སྦྱངས་པ་དང་ལྡན་པའི་སེམས་ཉིད་ལ་གནས་པ་ནི་ཞི་གནས་ཞེས་བྱའོ། །ཞི་གནས་དེ་
ཉིད་ལ་གནས་པའི་ཚེ། །དེ་ཁོ་ན་ཉིད་ལ་རྣམ་པར་དཔྱོད་པ་གང་ཡིན་པ་དེ་ནི་ལྷག་མཐོང་ཡིན་
ཏེ། ཞེས་པ་དང་། ཤེར་ཕྱིན་མན་ངག་ལས་ཀྱང་དེ་ལ་ཇི་སྙེད་ཡོད་པར་འགྱུར་བ་དང་། ཇི་ལྟ་
བ་བཞིན་དུ་འགྱུར་བ་ལ་རྣམ་པར་མི་རྟོག་པའི་གཟུགས་བརྙན་དུ་འགྱུར་བ་ནི་ཞི་གནས་ཀྱི་
དམིགས་པའོ། །ཇི་སྙེད་ཡོད་པར་འགྱུར་པ་དང་། །ཇི་ལྟ་བ་བཞིན་དུ་འགྱུར་བ་ལ་རྟོག་པ་དང་
བཅས་པའི་གཟུགས་བརྙན་དུ་གྱུར་བ་ནི་ལྷག་མཐོང་གི་དམིགས་པའོ། །ཞེས་ཇི་ལྟ་བ་དང་ཇི་2
323



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
སསྙེད་པའི་དོན་ལ་མི་རྟོག་པར་འཇོག་པ་ནི་ཞི་གནས་དང་ཡུལ་དེ་གཉིས་ལ་རྣམ་པར་དཔྱོད་པ་ནི་
ལྷག་མཐོང་དུ་གསུངས་ཏེ། དགོངས་འགྲེལ་ལས་ཀྱང་། བཅོམ་ལྡན་འདས་དུ་ཞིག་ཞི་གནས་
ཀྱི་དམིགས་པ་ལགས། བཀའ་སྩལ་པ། འདི་ལྟ་སྟེ། རྣམ་པར་མི་རྟོག་པའི་གཟུགས་བརྙན་
ནོ། །དུ་ཞིག་ལྷག་མཐོང་གི་དམིགས་པ་ལགས། བཀའ་སྩལ་པ། གཅིག་ཁོ་ན་སྟེ། རྣམ་པར་
རྟོག་པ་དང་བཅས་པའི་གཟུགས་བརྙན་ནོ། ། དུ་ཞིག་དེ་གཉིས་ཀའི་དམིགས་པ་ལགས།
བཀའ་སྩལ་པ། གཉིས་ཏེ་འདི་ལྟ་སྟེ། དངོས་པོའི་མཐའ་དང་། དགོས་པ་ཡོངས་སུ་གྲུབ་
པའོ། །ཞེས་གསུངས་པའི་དགོངས་པ་ཡིན་ནོ། །ཀུན་ལས་བཏུས་ལས། དངོས་པོའི་མཐའ་
ལ་ཇི་ལྟ་བ་དང༌། ཇི་སྙེད་པ་ཞིག་གསུངས་པས། ཤན་ཏི་པས་སྔར་བཤད་པ་ལྟར་ཞི་གནས་
དང་ལྷག་མཐོང་རེ་རེ་ལ་ཡང་ཇི་ལྟ་ཇི་སྙེད་གཉིས་ཀ་ལ་དམིགས་པ་ཡོད་པའི་ཕྱིར་རོ། །ཞི་ལྷག་
གཉིས་དམིགས་ཡུལ་གྱི་སྒོ་ནས་སོ་སོར་མི་ཕྱེད་ཅིང་། སྟོང་ཉིད་རྟོགས་པའི་ཞི་གནས་ཀྱང་ཡོད་
ལ། སྟོང་ཉིད་རྟོགས་པའི་ལྷག་མཐོང་ཡང་ཡོད་དོ། །དེ་ཡང་སེམས་ཕྱི་རོལ་གྱི་ཡུལ་ལ་རྒྱུག་པ་
ཞི་ནས། ནང་དུ་དམིགས་པ་ལ་གནས་པས་ན་ཞི་གནས་ཞེས་བྱ་ལ། ལྷག་པ་སྟེ་ཁྱད་པར་དུ་
མཐོང་བས་ན་ལྷག་མཐོང་ཞེས་བྱའོ། །གང་དག་སེམས་མི་རྟོག་པར་གནས་པའི་རིག་པ་གསལ་
ཆའི་ངར་མེད་པ་ལ་ཞི་གནས་དང་། གསལ་ཆའི་ངར་ཡོད་པ་ལ་ལྷག་མཐོང་དུ་འདོད་པ་ནི་མ་
ཡིན་ཏེ། རྒྱལ་བའི་བཀའ་དང་། རྒྱལ་ཚབ་ཀྱི་བསྟན་བཅོས་དང་། ཐོགས་མེད་ཀྱི་གཞུང་དང་།
སྒོམ་རིམ་ལ་སོགས་པའི་གཞུང་། ཞི་ལྷག་གཏན་ལ་འབེབས་པ་རྣམས་ལས། སེམས་དམིགས་
པ་ལ་རྩེ་གཅིག་པའི་ཏིང་ངེ་འཛིན་ལ་ཞི་གནས་དང་། ཤེས་བྱའི་དོན་ཡང་དག་པར་རབ་ཏུ་
འབྱེད་པའི་ཤེས་རབ་ལ་ལྷག་མཐོང་དུ་གསུངས་པ་དང་འགལ་བའི་ཕྱིར་རོ། །ཁྱད་པར་དུ་
སེམས་མི་རྟོག་པའི་རིག་པའི་གསལ་ཆའི་ངར་ཡོད་མེད་ནི། ཏིང་ངེ་འཛིན་བྱིང་བ་ཡོད་མེད་ཀྱི་
ཁྱད་པར་ཡིན་གྱི། ཞི་ལྷག་གི་ཁྱད་པར་དུ་སྟོན་པ་ནི་ཤིན་ཏུ་ཡང་མི་རིགས་ཏེ། ཞི་གནས་ཀྱི་
ཏིང་ངེ་འཛིན་ཐམས་ཅད་ལ་བྱིང་བ་སངས་པ་ངེས་པར་དགོས་ལ། བྱིང་པ་དང་བྲལ་བའི་ཏིང་
ངེ་འཛིན་ཐམས་ཅད་ལ་སེམས་ཀྱི་དྭངས་ཆ་ངེས་པར་འོང་བའི་ཕྱིར་རོ། །དེས་ན་ཇི་ལྟ་བ་ལ་
དམིགས་པའི་ཏིང་ངེ་འཛིན་དང་། ཤེས་རབ་ནི་ཡུལ་བདག་མེད་པ་གཉིས་གང་ཡང་རུང་བ་བློ་
དེས་རྟོགས་མ་རྟོགས་ཀྱི་སྒོ་ནས་ངོས་བཟུང་བར་བྱའི། སེམས་བདེ་གསལ་དང་བཅས་པའི་མི་
རྟོག་པར་གནས་མི་གནས་ཀྱི་སྒོ་ནས་ངོས་ཟིན་པར་མི་འགྱུར་ཏེ། ཡུལ་བདག་མེད་པའི་དེ་ཁོ་ན་དེ་
324



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
*ཉིད་ལ་བློ་ཁ་མ་ཕྱོགས་པའི་བདེ་གསལ་མི་རྟོག་པའི་ཏིང་ངེ་འཛིན་དཔག་ཏུ་མེད་པ་ཡོད་པའི་
ཕྱིར་རོ། །འདི་ལྟར་ཡིན་ལུགས་རྟོགས་པའི་ལྟ་བ་མ་རྙེད་ཀྱང་། སེམས་ཅིར་ཡང་མི་རྟོག་པར་
བཟུང་བས་རྟོག་པ་མངོན་སུམ་གྱིས་གྲུབ་པས། སྟོང་ཉིད་མ་གོ་ཡང་མི་རྟོག་པའི་ཏིང་ངེ་འཛིན་
སྐྱེ་བ་ལ་འགལ་བ་ཅུང་ཟད་ཀྱང་མེད་ལ། དེའི་སྒོ་ནས་སེམས་རིང་དུ་ཟིན་ན་སེམས་ཟིན་པའི་
མཐུས་རླུང་ལས་སུ་རུང་བ་སྐྱེ་ལ། དེ་སྐྱེས་པ་ན་ལུས་དང་སེམས་ལ་རང་དབང་སྐྱེ་བ་ཆོས་ཉིད་
ཡིན་པས། བདེ་བ་སྐྱེ་བ་མི་དགའ་ཞིང་། དེ་སྐྱེས་པ་ན་དགའ་བདེའི་ཚོར་བ་རྣམ་པ་གསལ་
བའི་མཐུས་སེམས་ལ་གསལ་ཆ་འོང་བས་ན། བདེ་གསལ་མི་རྟོག་པའི་ཏིང་ངེ་འཛིན་ཐམས་
ཅད་ཀྱིས་དེ་ཁོ་ན་ཉིད་རྟོགས་པར་སྒྲུབ་པ་ལ་ཤེས་བྱེད་ཡང་དག་པ་ཅི་ཡང་མེད་དོ། །དེས་ན་
སྟོང་ཉིད་རྟོགས་པའི་ཏིང་ངེ་འཛིན་ལ་ཡང་བདེ་གསལ་མི་རྟོག་པ་འོང་ལ། སྟོང་ཉིད་ལ་བློ་ཁ་མ་
ཕྱོགས་པའི་ཏིང་ངེ་འཛིན་ལ་ཡང་བདེ་གསལ་མི་རྟོག་པ་འབྱུང་བ་ཆེས་མང་བས། དེ་གཉིས་ཀྱི་
ཁྱད་པར་ཕྱེ་དགོས་སོ། །
གཉིས་པ་ཞི་ལྷག་གཉིས་ ཀ་ སྒོམ་ དགོས་ པའི་ རྒྱུ་མཚན་ནི། ཅིའི་ཕྱིར་ཞི་
གནས་དང་ལྷག་མཐོང་གཉིས་རེ་རེ་བསྒོམས་པས་མི་ཆོག་པར་གཉིས་ཀ་སྒོམ་དགོས་པ་ཡིན་
སྙམ་ན། བཤད་པར་བྱ་སྟེ། དཔེར་ན་ཆུ་ཤིན་ཏུ་དྭངས་ཤིང་རླུང་གིས་མ་སྐྱོད་པའི་གཡོ་བ་
མེད་པ་ལ་བཞིན་ལ་སོགས་པའི་གཟུགས་བརྙན་གསལ་པོར་འཆར་དུ་རུང་གི །ཆུ་དྭངས་པ་
ཡོད་ཀྱང་རླུང་གིས་བསྐྱོད་པའི་གཡོ་བ་དང་། མི་གཡོ་ཡང་རྙོག་པ་ཅན་ལ་དེ་ལྟ་མ་ཡིན་ནོ། །
དེ་བཞིན་དུ་བྱིང་རྒོད་ཀྱི་སྐྱོན་གྱིས་མ་བཀྲུས་པའི་རྩེ་གཅིག་པའི་ཏིང་ངེ་འཛིན་དང་། གནས་
ལུགས་ལ་སྒྲོ་འདོགས་ཆོད་པའི་ཤེས་རབ་གསལ་པོ་དང་ལྡན་པའི་རྣལ་འབྱོར་པས། དེ་ཁོ་ན་
ཉིད་གསལ་པོར་མཐོང་བར་འགྱུར་གྱི། དེ་ཡང་གང་རུང་གཅིག་མེད་པར་མ་ཡིན་ཏེ། ཤེས་
རབ་མེད་པའི་ཞི་གནས་ཙམ་འབའ་ཞིག་གོམས་པར་བྱས་པས་ནི། རེ་ཞིག་ཉོན་མོངས་པ་མགོ་
གནོན་པ་ཙམ་དུ་ཟད་ཀྱི། བག་ལ་ཉལ་ལེགས་པར་འཇོམས་མི་ནུས་ཏེ་ཤེས་རབ་ཀྱི་སྣང་བ་མེད་
པའི་ཕྱིར་རོ། །ཡང་མཚན་མོ་ལོགས་རིས་བལྟ་བའི་དོན་དུ་མར་མེ་སྦར་བ་ན། མར་མེ་ཤིན་ཏུ་
གསལ་བ་དང་། རླུང་གིས་མི་གཡོ་བ་གཉིས་དང་ལྡན་ན་བྲིས་སྐུ་རྣམས་གསལ་བར་མཐོང་ལ།
མར་མེ་མི་གསལ་བའམ། གསལ་ཡང་རླུང་གིས་བསྐྱོད་ན་གཟུགས་རྣམས་གསལ་པོར་མི་
མཐོང་བ་བཞིན་དུ། ཟབ་མོའི་དོན་ལ་བལྟ་བ་ལ་ཡང་། དེ་ཁོ་ན་ཉིད་ཀྱི་དོན་ཕྱིན་ཅི་མ་ལོག་
sch
325
'' - ༧ པ། ཡ''



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
སཔར་ངེས་པའི་ཤེས་རབ་དང་། སེམས་དམིགས་པ་སེམས་དམིགས་པ་ལ་ཇི་ལྟར་འདོད་པ་བཞིན་དུ་གནས་པའི་མི་
གཡོ་བ་གཉིས་དང་ལྡན་ན། དེ་ཁོ་ན་ཉིད་གསལ་བར་མཐོང་གི །སེམས་གཞན་དུ་ མི་འཕྲོ་
བར་གནས་པའི་མི་རྟོག་པའི་ཏིང་ངེ་འཛིན་ཡོད་ཀྱང་། ཡིན་ལུགས་རྟོགས་པའི་ཤེས་རབ་མེད་
ན། དེ་ཁོ་ན་ཉིད་ལྟ་བའི་མིག་དང་བྲལ་བས་ཏིང་ངེ་འཛིན་ལ་ཅི་ཙམ་གོམས་ཀྱང་ཡིན་ལུགས་
རྟོགས་པ་མི་སྲིད་ལ། བདག་མེད་པའི་དེ་ཁོ་ན་ཉིད་ཁོང་དུ་ཆུད་པའི་ལྟ་བ་ཡོད་ཀྱང་། སེམས་
རྩེ་གཅིག་ཏུ་གནས་པ་བརྟན་པའི་ཏིང་ངེ་འཛིན་མེད་ན་རང་དབང་མེད་པར་གཡོ་བའི་རྣམ་
རྟོག་གི་རླུང་གིས་དཀྲུགས་པས་ཡིན་ལུགས་ཀྱི་དོན་གསལ་བར་མཐོང་བ་མི་སྲིད་པའི་ཕྱིར་ན།
ཞི་ལྷག་གཉིས་ཀ་སྒོམ་དགོས་པ་ཡིན་ཏེ། སྒོམ་རིམ་བར་པ་ལས། ཞི་གནས་དང་བྲལ་བའི་ལྷག་
མཐོང་འབའ་ཞིག་གིས་ནི་རྣལ་འབྱོར་པའི་སེམས་ཡུལ་ལ་རྣམ་པར་གཡེང་བར་འགྱུར་གྱི། རླུང་
གི་ནང་ན་འདུག་པའི་མར་མེ་བཞིན་བརྟན་པར་མི་འགྱུར་རོ། །དེ་བས་ན་ཡེ་ཤེས་ཀྱི་སྣང་བ་
ཤིན་ཏུ་གསལ་བར་མི་འབྱུང་སྟེ། དེ་ལྟ་བས་ན་གཉིས་ཀ་འདྲ་བར་བསྟེན་པར་བྱའོ། །དེའི་
ཕྱིར་འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ་ལས་ཀྱང་། ཉན་ཐོས་རྣམས་
ཀྱིས་ནི་དེ་བཞིན་གཤེགས་པའི་རིགས་མ་མཐོང་སྟེ། ཏིང་ངེ་འཛིན་ཤས་ཆེ་བའི་ཕྱིར་དང་།
ཤེས་རབ་ཆུང་བའི་ཕྱིར་རོ། །བྱང་ཆུབ་སེམས་དཔའ་རྣམས་ཀྱིས་ནི་མཐོང་མོད་ཀྱི་མི་གསལ་ཏེ།་
ཤེས་རབ་ཤས་ཆེ་བའི་ཕྱིར་དང་། ཏིང་ངེ་འཛིན་ཆུང་བའི་ཕྱིར་རོ། །དེ་བཞིན་གཤེགས་པས་
ནི་ཐམས་ཅད་གཟིགས་ཏེ། ཞི་གནས་དང་ལྷག་མཐོང་མཚུངས་པར་ལྡན་པའི་ཕྱིར་རོ། །ཞེས་
བཀའསྩལ་ཏེ། ཞི་གནས་ཀྱི་སྟོབས་ཀྱིས་ནི་མར་མེ་རླུང་མེད་པར་བཞག་པ་བཞིན་དུ། རྣམ་
པར་རྟོག་པའི་རླུང་རྣམས་ཀྱིས་སེམས་གཡོ་བར་མི་འགྱུར་རོ། །ལྷག་མཐོང་གིས་ནི་ལྟ་བ་ངན་
པའི་དྲ་བ་སྤངས་པས་གཞན་དག་གིས་མི་ཕྱེད་དེ། ཟླ་བ་སྒྲོན་མེའི་མདོ་ལས། ཞི་གནས་
སྟོབས་ཀྱིས་གཡོ་བ་མེད་པར་འགྱུར། །ལྷག་མཐོང་གིས་ནི་རི་དང་འདྲ་བར་འགྱུར། །ཞེས་
གསུངས་པ་ལྟ་བུའོ། །ཞེས་སོ། །དེས་ན་སེམས་དམིགས་པ་ལ་མི་གཡེང་བར་གར་བཞག་ཏུ་
ལྷན་ལྷན་སྡོད་པ་ནི་ཞི་གནས་ཀྱི་ལག་རྗེས་ཡིན་ལ། བདག་མེད་པའི་དེ་ཁོ་ན་ཉིད་རྟོགས་ནས་
བདག་ཏུ་ལྟ་བ་ལ་སོགས་པའི་ལྟ་བ་ངན་པ་རྣམས་སྤངས་ཏེ། ཕས་ཀྱི་རྒོལ་བས་སྒུལ་མི་ནུས་
པའི་རི་དང་འདྲ་བ་ནི་ལྷག་མཐོང་གི་ལག་རྗེས་ཡིན་པས་དེ་རྣམས་སོ་སོར་ཕྱེད་པར་བྱའོ། །ཞི་
གནས་མ་གྲུབ་པའི་སྔོན་དུ་ནི་སོ་སོར་རྟོག་པའི་ཤེས་རབ་ཀྱིས། བདག་མེད་པའི་དོན་ལ་དཔྱད་ལ
326



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
*
ཀྱང་རླུང་ནང་གི་མར་མེ་བཞིན་དུ། སེམས་ཧ་ཅང་གཡོ་བས་བདག་མེད་པའི་དོན་སྤྱི་ ཡང་
གསལ་བར་མི་འགྱུར་ལ། གང་གི་ཚེ་ཞི་གནས་སྒྲུབ་པའི་ཚེ་དཔྱད་ན་ནི་ཧ་ཅང་གཡོ་བའི་སྐྱོན་
ལྡོག་པས། བདག་མེད་པའི་དོན་སྤྱི་གསལ་བར་འགྱུར་བས། ལྷག་མཐོང་གི་སེམས་མི་གཡོ་
བའི་ཆ། མི་རྟོག་པའི་ཞི་གནས་ལ་སྐྱེ་བ་ཡིན་གྱི། ཡིན་ལུགས་རྟོགས་པའི་ཆ་ཞི་གནས་ལ་སྐྱེ་བ་
མིན་དེ། དཔེར་ན་མར་མེའི་གཟུགས་གསལ་བར་བྱེད་པའི་ཆ། སྡོང་བུ་དང་མེ་སྔ་མ་ལས་སྐྱེ་
ཡི། རླུང་སྐྱོབ་པའི་ཡོལ་བ་སོགས་ལ་མི་སྐྱེ་ཡང་། མར་མེ་མི་གཡོ་ཞིང་བརྟན་པའི་ཆ་དེ་ཡོལ་བ་
སོགས་ལས་སྐྱེ་བ་བཞིན་ནོ། །དེ་ལྟར་སེམས་བྱིང་རྒོད་ཀྱིས་མི་མཉམ་པ་མེད་པའི་ཞི་གནས་ཀྱི་
མཉམ་གཞག་དང་ལྡན་པའི་ཤེས་རབ་ཀྱིས་བརྟགས་ན་ཡང་དག་པའི་དོན་ཤེས་པར་འགྱུར་བ་
ལ་དགོངས་ནས། ཆོས་ཡང་དག་པར་བསྡུད་པའི་མདོ་ལས། སེམས་མཉམ་པར་བཞག་ན་
ཡང་དག་པ་ཇི་ལྟ་བ་ཤེས་པར་འགྱུར་རོ། །ཞེས་གསུངས་ཏེ། སྒོམ་རིམ་དང་པོ་ལས། སེམས་
ཆུ་བཞིན་དུ་གཡོ་བའི་ཕྱིར་གཞི་གནས་ཀྱི་གཞི་མེད་པར་གནས་པ་མེད་ཏེ། མཉམ་པར་མ་
གཞག་པའི་སེམས་ཀྱིས་ནི་ཡང་དག་པ་ཇི་ལྟ་བ་བཞིན་ཤེས་པར་མི་ནུས་ཏེ། བཅོམ་ལྡན་འདས་
ཀྱིས་ཀྱང་མཉམ་པར་གཞག་པས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། ཞེས་བཀའ་
སྩལ་ཏོ་ཞེས་སོ། །ཞི་གནས་གྲུབ་ན་བདག་མེད་པ་ལ་ཚུལ་བཞིན་དུ་དཔྱོད་པའི་ཤེས་རབ་ཀྱིས་
གཡོ་བའི་སྐྱོན་ལྡོག་པར་མ་ཟད། མི་རྟག་པ་དང་ལས་འབྲས་དང་། འཁོར་བའི་ཉེས་དམིགས་
དང་། བྱམས་པ་དང་། སྙིང་རྗེ་དང་བྱང་ཆུབ་ཀྱི་སེམས་སྦྱོང་བ་ལ་སོགས་པའི་སོ་སོར་རྟོག་པའི་
ཤེས་རབ་ཀྱིས་དཔྱད་སྒོམ་བྱེད་པ་ཐམས་ཅད་ཀྱང་དམིགས་པ་ལ་གཡེང་བའི་སྐྱོན་ཟློག་ནས།
རང་རང་གི་དམིགས་པ་གང་ཡིན་ལ་གཞན་དུ་མི་གཡེང་བར་འཇུག་པས། དགེ་བ་གང་བྱེད་
ཐམས་ཅད་ཤིན་ཏུ་སྟོབས་ཆེ་ལ། ཞི་གནས་མ་རྙེད་པའི་སྔོན་དུ་ནི་ཤས་ཆེར་དམིགས་པ་གཞན་
ལ་གཡེང་བས་དགེ་སྦྱོར་བྱས་པ་ཐམས་ཅད་སྟོབས་ཆུང་སྟེ། སྤྱོད་འཇུག་ལས། སེམས་ནི་རྣམ་
པར་གཡེངས་པའི་མི། །ཉོན་མོངས་མཆེ་བའི་ཕྲག་ན་གནས། །ཞེས་དང་། བཟླས་བརྗོད་
དང་ནི་དཀའ་ཐུབ་སོགས། །ཡུན་རིང་དུས་སུ་སྤྱད་བྱས་ཀྱང་། །སེམས་གཞན་གཡེང་བས་
བྱས་ན་ནི། །དེ་ཉིད་རིག་པས་དོན་མེད་གསུངས། །ཤེས་སོ། །དེ་ལྟར་ན་དམིགས་པ་གཅིག་
ལ་སེམས་གཞན་དུ་མི་གཡེང་བར། མི་རྟོག་པར་འཇོག་པའི་ཏིང་ངེ་འཛིན་སྒྲུབ་པའི་དགོས་པ་
ནི། སེམས་དགེ་བའི་དམིགས་པ་ལ་ཇི་ལྟར་འདོད་འདོད་དུ་བཀོལ་དུ་རུང་བའི་ལས་རུང་སྒྲུབ་པ
r
327
See



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
བ་
འཔའི་ཕྱིར་ཡིན་ལ། དེ་ཡང་སེམས་དམིགས་པ་གཅིག་ལ་བཏགས་ན་ཡང་སྡོད་ཐུབ་ལ། བཏང་
ན་ཡང་ཡུར་བ་བདེ་མོ་ལ་ཆུ་དྲངས་པ་ལྟར་དགེ་བའི་དམིགས་པ་མཐའ་ཡས་པ་ལ་ཇི་ལྟར་འདོད་
པ་ལྟར་འགྲོ་བ་ཞིག་ཡིན་པས། ཞི་གནས་གྲུབ་ནས་ཇི་ལྟ་བ་དང༌། ཇི་སྙེད་པའི་ཡུལ་ལ་
དམིགས་པའི་ཤེས་རབ་དང་། གཏོང་བའི་སེམས་དང་། སྡོམ་སེམས་དང་། བཟོད་པ་དང་།
བརྩོན་འགྲུས་དང་། དད་པ་དང་། སྐྱོ་ཤས་ལ་སོགས་པ་མཐའ་ཡས་པའི་དགེ་བ་བསྡུད་པ་
དང་། མཐའ་ཡས་པའི་སྐྱོན་ཟློག་པའི་དམིགས་རྣམ་སྐྱོང་དགོས་པ་ཡིན་གྱི། དུས་རྒྱུན་དུ་
དམིགས་པ་ལ་གཏགས་ནས་འཇོག་པ་ནི་ཞི་གནས་བསྒྲུབས་པའི་དགོས་པ་མ་ཤེས་པས་དགེ་
སྦྱོར་ལ་བོགས་ཆེན་པོ་མི་འབྱུང་བར་ཤེས་པར་གྱིས་ཤིག །དེ་ལྟར་སྤྱོད་ཕྱོགས་དང་ལྟ་བའི་
ཕྱོགས་ཀྱི་སོ་སོར་རྟོག་པའི་ཤེས་རབ་ཀྱིས་དཔྱད་སྒོམ་དོར་ནས་སེམས་རྩེ་གཅིག་པའི་ཏིང་ངེ་
འཛིན་སྒོམ་པ་ཤིན་ཏུ་བོགས་ཆུང་ལ། ཁྱད་པར་དུ་བདག་མེད་པའི་དོན་ལ་ངེས་པ་ཤུགས་དྲག་།
ལ་རྒྱུན་རིང་བ་བསྐྱེད་པའི་ཐབས་སོ་སོར་རྟོག་པའི་ཤེས་རབ་ཀྱིས་དཔྱད་ནས་སྐྱོང་བའི་ཇི་ལྟ་བ་
ལ་དམིགས་པའི་ལྷག་མཐོང་མེད་ན། ཞི་གནས་ལ་ཡུན་ཇི་ཙམ་གོམས་པར་བྱས་ཀྱང་། ཉོན་
མོངས་མངོན་གྱུར་མགོ་ནོན་པ་ཙམ་སྲིད་ཀྱི། དེའི་ས་བོན་རྩད་ནས་སྤོང་བ་མི་སྲིད་པས། ཞི་
གནས་ཙམ་བསྒོམ་པར་མི་བྱའི། ལྷག་མཐོང་ཡང་སྒོམ་དགོས་ཏེ། སྒོམ་རིམ་བར་པ་ལས། ཞི་
གནས་ཙམ་འབའ་ཞིག་གོམས་པར་བྱས་པས་ནི། རྣལ་འབྱོར་པ་རྣམས་ཀྱིས་སྒྲིབ་པ་མི་སྤོང་
གིས། རེ་ཞིག་ཉོན་མོངས་པ་རྣམ་པར་གནོན་པ་ཙམ་དུ་ཟད་དེ། ཤེས་རབ་ཀྱི་སྣང་བ་འབྱུང་བ་
མེད་པར་བག་ལ་ཉལ་ལེགས་པར་ཆོམས་པར་མི་འགྱུར་རོ། །དེ་བས་ན་འཕགས་པ་དགོངས་པ་
ངེས་འགྲེལ་ལས། བསམ་གཏན་གྱིས་ནི་ཉོན་མོངས་པ་རྣམ་པར་གནོན་ཏེ། ཤེས་རབ་ཀྱིས་ནི་
བག་ལ་ཉལ་ལེགས་པར་འཇོམས་པར་བྱེད་དོ། །ཞེས་བཀའ་སྩལ་ཏེ། ཏིང་ངེ་འཛིན་རྒྱལ་པོ་
ལས་ཀྱང་། ཏིང་ངེ་འཛིན་དེ་སྒོམ་པར་བྱེད་མོད་ཀྱི། དེས་ནི་བདག་ཏུ་འདུ་ཤེས་འཇིག་མི་
བྱེད། །དེ་ཡི་ཉོན་མོངས་ཕྱིར་ཞིང་རབ་འཁྲུག་སྟེ། ། ལྷག་སྤྱོད་འདི་ན་ཏིང་འཛིན་སྒོམ་པ་
བཞིན། །གལ་ཏེ་ཆོས་ལ་བདག་མེད་སོ་སོར་རྟོག །སོ་སོར་དེ་བརྟགས་གལ་ཏེ་སྒོམ་པ་ནི། །
དེ་ནི་མྱ་ངན་འདས་ཐོབ་འབྲས་བུའི་རྒྱུ། །རྒྱུ་གཞན་གང་ཡིན་དེས་ནི་ཞི་མི་འགྱུར། །ཞེས་
གསུངས་སོ། །བྱང་ཆུབ་སེམས་དཔའི་སྡེ་སྣོད་ལས་ཀྱང་། དེ་ལྟ་བས་ན་སྒྲིབ་པ་མཐའ་དག་
སྤངས་ནས་ཡོངས་སུ་དག་པའི་ཡེ་ཤེས་འབྱུང་བར་འདོད་པས་ཞི་གནས་ལ་གནས་ནས་ཤེས་
328



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
རབ་བསྒོམ་པར་བྱའོ། །ཞེས་སོ། །དཀོན་མཆོག་བརྩེགས་པ་ལས་ཀྱང་། ཚུལ་ཁྲིམས་ལ་ནི་
གནས་ན་ཏིང་ངེ་འཛིན་ཐོབ་སྟེ། །ཏིང་འཛིན་ཐོབ་ནས་ཀྱང་ནི་ཤེས་རབ་སྒོམ་པར་བྱེད། །
ཤེས་རབ་ཀྱིས་ནི་ཡེ་ཤེས་རྣམ་པར་དག་པ་ཐོབ། །ཡེ་ཤེས་རྣམ་པར་དག་པས་ཚུལ་ཁྲིམས་ཕུན་
སུམ་ཚོགས། །ཞེས་བཀའ་སྩལ་ཏོ། །
གསུམ་པ་གོ་རིམ་ངེས་པའི་ཚུལ་ནི། སྤྱོད་འཇུག་ལས། ཞི་གནས་རབ་ཏུ་ལྡན་པའི་
ལྷག་མཐོང་གིས། ། ཉོན་མོངས་རྣམ་པར་འཇོམས་པར་ཤེས་བྱ་སྟེ། ། ཐོག་མར་ཞི་གནས་
བཙལ་བྱ། ཞེས་གསུངས་པ་ལྟར། སྔོན་ལ་ཞི་གནས་བསྒྲུབས་ནས། དེ་ནས་དེ་ལ་བརྟེན་ཏེ་
ལྷག་མཐོང་སྒོམ་པ་ཡིན་ནོ། །དེ་ལ་འདི་སྙམ་དུ་སྒོམ་རིམ་དང་པོ་ལས། དེའི་དམིགས་པ་ལ་
ངེས་པ་མེད་དོ། །ཞེས་ཞི་གནས་ཀྱི་དམིགས་པ་ལ་ངེས་པ་མེད་པར་གསུངས་ཤིང་། སྔར་
བཤད་པ་ལྟར་ཞི་གནས་ཀྱི་དམིགས་པ་ལ་ཆོས་ཅན་དང་ཆོས་ཉིད་གཉིས་ཡོད་པས། དང་པོ་
བདག་མེད་པའི་དོན་གོ་བར་བྱས་ནས། དེ་ལ་དམིགས་ཏེ་བསྒོམས་པས་སེམས་གཞན་དུ་མི་
གཡེང་བའི་ཞི་གནས་དང་། སྟོང་ཉིད་ལ་དམིགས་པའི་ལྷག་མཐོང་གཉིས་ཀ་དུས་གཅིག་ལ་
བསྐྱེད་པས་ཆོག་མོད། ཅིའི་ཕྱིར་སྔོན་ལ་ཞི་གནས་བཙལ་ནས། དེ་ནས་ལྷག་མཐོང་སྒོམ་པར་
བྱེད་ཅེ་ན། དེ་ལ་ཞི་གནས་ལྷག་མཐོང་གི་སྔོན་དུ་འགྲོ་ལུགས་ནི། བདག་མེད་རྟོགས་པའི་ལྟ་
བའི་གོ་བ་ལ་ཞི་གནས་སྔོན་དུ་འགྲོ་མི་དགོས་ཏེ། ཞི་གནས་མེད་པ་ལ་ལྟ་བ་སྐྱེ་བར་མཐོང་བའི་
ཕྱིར་རོ། །ལྟ་བ་དེ་ལ་ཡིད་འགྱུར་བའི་མྱོང་བ་སྐྱེ་བ་ལ་ཡང་ཞི་གནས་སྔོན་དུ་འགྲོ་མི་དགོས་ཏེ།
ཞི་གནས་མེད་ཀྱང་སོ་སོར་རྟོག་པའི་ཤེས་རབ་ཀྱིས་ཡང་ཡང་དཔྱད་དེ་གོམས་པར་བྱས་པས་
ཡིད་འགྱུར་བ་སྐྱེ་བར་མི་འགལ་བའི་ཕྱིར་ཏེ། འགལ་ན་མི་རྟག་པ་དང་། འཁོར་བའི་ཉེས་
དམིགས་དང་། བྱང་ཆུབ་ཀྱི་སེམས་སྦྱོང་བ་ལ་ཡང་ཡིད་འགྱུར་བའི་མྱོང་བ་སྐྱེ་བ་ཞི་གནས་ལ་
རག་ལས་པར་ཧ་ཅང་ཐལ་བར་འགྱུར་ཏེ། རྒྱུ་མཚན་ཀུན་ནས་མཚུངས་པའི་ཕྱིར་རོ། །འོ་ན་
ཞི་གནས་ལྷག་མཐོང་ལ་དགོས་ལུགས་དེ་གང་ཡིན་སྙམ་ན། འདི་ལ་དགོངས་འགྲེལ་ལས། སོ་
སོར་རྟོག་པའི་ཤེས་རབ་ཀྱིས་རྣམ་པར་འབྱེད་པ་དང་། རབ་ཏུ་རྣམ་པར་འབྱེད་པའི་སྒོམ་པ་དེ་
ཇི་སྲིད་དུ་ལུས་སེམས་ཤིན་ཏུ་སྦྱངས་པ་བསྐྱེད་པར་མི་ནུས་པ་དེ་སྲིད་དུ་ལྷག་མཐོང་དང་རྗེས་སུ་
མཐུན་པའི་ཡིད་བྱེད་ཡིན་ལ། དེ་ལས་ཤིན་སྦྱངས་སྐྱེས་པ་ན་ལྷག་མཐོང་དུ་གསུངས་པས། ཞི་
གནས་མ་ཐོབ་ན་སོ་སོར་རྟོག་པའི་ཤེས་རབ་ཀྱིས་དཔྱད་སྒོམ་ཇི་ཙམ་བྱས་ཀྱང་། དེས་མཐར་t
329



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
ལུས་སེམས་ཤིན་ཏུ་སྦྱངས་པའི་དགའ་བདེ་བསྐྱེད་པར་མི་ནུས་ལ། ཞི་གནས་ཐོབ་ནས་ནི་སོ་
སོར་རྟོག་པའི་ཤེས་རབ་ཀྱི་དཔྱད་སྒོམ་གྱིས་ཀྱང་། རང་གི་མཐར་ཤིན་སྦྱངས་སྐྱེད་པར་བྱེད་
པས་དེ་ལ་ཞི་གནས་རྒྱུར་དགོས་ཏེ། འོག་ཏུ་བཤད་པར་བྱའོ། །དེས་ན་སོ་སོར་རྟོག་པའི་ཤེས་
རབ་ཀྱིས་དམིགས་པ་གཅིག་ལ་མ་བཞག་པར་དཔྱད་པའི་སྟོབས་ཀྱིས་ཤིན་སྦྱངས་བ་བསྐྱེད་ནུས་པ་
ན། ལྷག་མཐོང་དུ་འགྱུར་བས་ཡུལ་སྟོང་པ་ཉིད་ལ་དམིགས་ཀྱང་། སེམས་དམིགས་པ་གཅིག་
ལ་བཞག་པའི་དབང་གིས་ཤིན་སྦྱངས་སྐྱེ་བ་ནི། ཞི་གནས་སྒྲུབ་ལུགས་ལས་མི་འདའ་བས། དེ་
ཙམ་གྱིས་ལྷག་མཐོང་ཐོབ་པར་མི་འཇོག་སྟེ། འདི་ལྟར་དང་པོར་བདག་མེད་པའི་གོ་བ་བཙལ་
ནས་དེའི་དོན་ལ་ཡང་དང་ཡང་དུ་དཔྱོད་པར་བྱེད་པ་ནི་སྔོན་དུ་ཞི་གནས་མ་གྲུབ་པས། དེ་ལ་
བརྟེན་ནས་ཞི་གནས་འགྲུབ་པ་མི་སྲིད་པས། མི་དཔྱོད་པར་འཇོག་སྒོམ་བྱེད་ན་ནི་དེ་ལ་བརྟེན་
ནས་ཞི་གནས་འགྲུབ་ཀྱང་། ཞི་གནས་ཀྱི་སྐྱོང་ཚུལ་ལས་མ་གཏོགས་པའི་ལྷག་མཐོང་གི་སྐྱོང་
ཚུལ་མེད་པས་ཕྱི་ནས་ལྷག་མཐོང་བཙལ་དགོས་ལ། ཞི་གནས་སྔོན་དུ་བཙལ་ནས། དེ་ལ་
བརྟེན་ནས་ལྷག་མཐོང་སྒོམ་པའི་རིམ་པ་ལས་མ་འདས་པའི་ཕྱིར་རོ། །དེ་ལྟར་ཡང་ལྷག་མཐོང་
བསྐྱེད་པའི་ཚུལ་ནི། སོ་སོར་རྟོག་པའི་ཤེས་རབ་ཀྱི་དཔྱད་སྒོམ་གྱིས་ཤིན་སྦྱངས་བསྐྱེད་པ་ལ་མི་
བྱེད་ན། ཞི་གནས་སྔོན་དུ་བཙལ་ནས་དེ་ལ་བརྟེན་ནས་ལྷག་མཐོང་སྒོམ་པ་ལ་རྒྱུ་མཚན་ཅུང་
ཟད་ཀྱང་མེད་ལ། རིམ་པ་དེ་ལྟར་སྒོམ་པར་མི་བྱེད་ན་ཡང་ཆེས་མི་རིགས་ཏེ། དགོངས་འགྲེལ་
ནས། ཞི་གནས་ཐོབ་པ་ལ་བརྟེན་ནས་ལྷག་མཐོང་སྒོམ་པར་སྔར་དྲངས་པ་ལྟར་གསུངས་ཤིང་།
སྔ་མ་ལ་བརྟེན་ཕྱི་མ་སྐྱེ། །ཞེས་ཕྱིན་དྲུག་གི་བསམ་གཏན་དང་ཤེས་རབ་ཀྱི་རིམ་པ་དང་།
ལྷག་པ་ཏིང་ངེ་འཛིན་གྱི་བསླབ་པ་ལ་བརྟེན་ནས། ལྷག་པ་ཤེས་རབ་ཀྱི་བསླབ་པ་སྐྱེ་བའི་རིམ་པ་
རྣམས། ཞི་གནས་སྔོན་ལ་བསྒོམས་ནས། ལྷག་མཐོང་ཕྱིས་སྒོམ་པའི་རིམ་པ་ཡིན་ལ། སྔར་
བྱང་སར་དྲངས་པ་ལྟར་དང་། ཉན་ས་ལས་ཀྱང་ཞི་གནས་ལ་བརྟེན་ནས་ལྷག་མཐོང་སྒོམ་པར་
གསུངས་ཤིང་། དབུ་མ་སྙིང་པོ་དང་། སྤྱོད་འཇུག་དང་། སྒོམ་རིམ་གསུམ་དང་། ཡེ་ཤེས་།
གྲགས་པ་དང། ཤན་ཏི་པ་རྣམས་ཀྱིས་སྔོན་དུ་ཞི་གནས་བཙལ་ནས་ལྷག་མཐོང་སྒོམ་པར་
གསུངས་པའི་ཕྱིར་རོ། །དེས་ན་རྒྱ་གར་བའི་སློབ་དཔོན་ཁ་ཅིག །ཞི་གནས་ཟུར་དུ་མི་ཚོལ་
བར་དང་པོ་ནས་སོ་སོར་རྟོག་པའི་ཤེས་རབ་ཀྱིས་དཔྱད་པ་ལས་ལྷག་མཐོང་བསྐྱེད་པར་བཞེད་
པ་ནི། ཤིང་རྟ་ཆེན་པོ་རྣམས་ཀྱི་གཞུང་དང་འགལ་བས། བློ་དང་ལྡན་པ་རྣམས་ཀྱིས་ཡིད་།
སྒྲ
330



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།ནི
ལབརྟན་པའི་གནས་སུ་མི་རུང་ངོ། །ཞི་གནས་དང་ལྷག་མཐོང་གི་གོ་རིམ་དེ་ཡང་དང་པོར་
གསར་དུ་བསྐྱེད་པའི་ཚེ། དེ་ལྟར་བྱེད་ཀྱི་ཕྱིས་ནི་སྔོན་དུ་ལྷག་མཐོང་བསྒོམས་ནས། ཞི་གནས་
སྒོམ་པར་ཡང་བྱེད་པས་གོ་རིམ་ངེས་པ་མེད་དོ། །འོ་ན་ཀུན་ལས་བཏུས་ལས། ལ་ལ་ནི་ལྷག་
མཐོང་ཐོབ་པ་ཡིན་གྱི། ཞི་གནས་ནི་མ་ཐོབ་སྟེ། དེ་ལྷག་མཐོང་ལ་བརྟེན་ནས་ཞི་གནས་ལ་
བརྩོན་པར་བྱེད་དོ། །ཞེས་གསུངས་པ་ཇི་ལྟར་ཡིན་ཞེ་ན། དེ་ནི་བསམ་གཏན་དང་པོའི་ཉེར་
བསྡོགས་ཀྱིས་བསྡུས་པའི་ཞི་གནས་མ་ཐོབ་པ་མ་ཡིན་གྱི། བསམ་གཏན་དང་པོའི་དངོས་གཞི་
ཡན་ཆད་ཀྱི་ཞི་གནས་ལ་ཐོབ་པ་སྟེ། དེ་ཡང་བདེན་པ་བཞི་མངོན་སུམ་དུ་རྟོགས་ནས། དེ་ལ
བརྟེན་ནས་བསམ་གཏན་དང་པོ་ཡན་ཆད་ཀྱི་ཞི་གནས་སྒྲུབ་པ་སྟེ། སའི་དངོས་གཞི་ལས།
གཞན་ཡང་སྡུག་བསྔལ་ནས་ལམ་གྱི་བར། ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ལ།
བསམ་གཏན་དང་པོ་ལ་སོགས་པ་ནི་མ་ཐོབ་པ་སྟེ། དེ་འདུག་མ་ཐག་ཏུ་སེམས་འཇོག་སྟེ།
སེམས་རྣམ་པར་འབྱེད་པར་མི་བྱེད་དོ། །དེ་ལྷག་པའི་ཤེས་རབ་དེ་ཉིད་ལ་བརྟེན་ནས་ལྷག་
པའི་སེམས་ལ་སྦྱོར་བར་བྱེད་དོ། །ཞེས་གསུངས་པའི་ཕྱིར་རོ། །སྤྱིར་ཐ་སྙད་ཟོར་ཡང་བར་བྱ་
བའི་ཕྱིར་དུ་སེམས་དགུ་ལ་ཞི་གནས་དང་། རྣམ་པར་འབྱེད་པ་སོགས་བཞི་ཀ་ལ་ལྷག་མཐོང་དུ་
གསུངས་པ་ཡོད་ཀྱང་། ཞི་ལྷག་དངོས་ནི་འཆད་པར་འགྱུར་བ་ལྟར་ཤིན་སྦྱངས་སྐྱེས་པ་ནས་
བཞག་དགོས་སོ། །
བཞི་པ་ལ་གཉིས་ཀྱི་དང་པོ་ཞི་གནས་ལ་བསླབ་པའི་ཚུལ་ལ། ཞི་གནས་ཀྱི་རྒྱུ་ཚོགས་
བསྟེན་པ། དེ་ལ་བརྟེན་ནས་ཞི་གནས་སྒོམ་པའི་ཚུལ། བསྒོམས་པས་ཞི་གནས་གྲུབ་པའི་ཚད་
དང་གསུམ་མོ། །དང་པོ་ལ་ཡང་དྲུག་གི །དང་པོ་མཐུན་པའི་ཡུལ་ལ་གནས་པ་ནི། རྣལ་
འབྱོར་པས་ཐོག་མར་མྱུར་དུ་ཞི་གནས་འགྲུབ་པར་འགྱུར་བའི་རྒྱུ་ཡུལ་དམ་པ་ལ་བརྟེན་པར་བྱ་
སྟེ། དེ་ཡང་ཡོན་ཏན་ལྔ་དང་ལྡན་པའི་ཡུལ་དམ་པ་ནི། ཟས་གོས་ལ་སོགས་པ་ཚེགས་མེད་
པར་རྙེད་པ་རྙེད་སླ་བ་དང་། གཅན་གཟན་ལ་སོགས་པའི་སྐྱེ་བོ་མི་སྲུན་པ་དང་། དགྲ་ལ་
སོགས་པ་མི་གནས་པས་གནས་བཟང་བ་དང་། ནད་མི་བསྐྱེད་པའི་ས་ཡིན་པས་ས་བཟང་བ་
དང་། ཚུལ་ཁྲིམས་དང་ལྟ་བ་མཚུངས་པའི་གྲོགས་དང་ལྡན་པས་གྲོགས་བཟང་བ་དང་། ཉིན་
མོ་སྐྱེ་བོ་མང་པོ་མེད་ཅིང་མཚན་མོ་སྒྲ་ཆུང་བས་ལེགས་པར་ལྡན་པའོ། །མདོ་སྡེ་རྒྱན་ལས། བློ་
ལྡན་གང་དུ་སྒྲུབ་པའི་ཡུལ། །ལེགས་པར་རྙེད་དང་གནས་བཟང་དང་། ། ས་བཟང་བ་དང་།
331



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
གྲོགས་བཟང་དང་། །རྣལ་འབྱོར་བདེ་བའི་ཡོན་ཏན་ལྡན། །ཞེས་གསུངས་སོ། །གཉིས་པ་
འདོད་པ་ཆུང་བ་ནི། ཆོས་གོས་ལ་སོགས་པ་བཟང་པོའམ་མང་པོ་ལ་ལྷག་པར་ཆགས་པ་མེད་
པའོ། །གསུམ་པ་ཆོག་ཤེས་པ་ནི། ཆོས་གོས་ལ་སོགས་པ་ངན་ངོན་ཙམ་རྙེད་པས་རྟག་ཏུ་ཆོག་
ཤེས་པའོ། །བཞི་པ་བྱ་བ་མང་པོ་ཡོངས་སུ་སྤངས་པ་ནི། ཉ་ཚོང་ལ་སོགས་པའི་བྱ་བ་ངན་པ་
དང། ཁྱིམ་པ་དང་། རབ་ཏུ་བྱུང་བ་རྣམས་དང་ཧ་ཅང་འདྲིས་བཤེས་བྱེད་པ་དང། སྨན་
དང་སྐར་རྩིས་སོགས་སྤངས་པའོ། །ལྔ་པ་ཚུལ་ཁྲིམས་རྣམ་པར་དག་པ་ནི། སོ་ཐར་དང་བྱང་
སེམས་ཀྱི་སྡོམ་པ་སོགས་ཁས་བླངས་པའི་སྡོམ་པ་ལ་རང་བཞིན་དང་བཅས་པའི་ཁ་ན་མ་ཐོ་བའི་
བསླབ་པའི་གཞི་མི་འདྲལ་བ་དང་། བག་མེད་པས་རལ་ན་ཡང་སྐྱེན་པར་འགྱོད་པས་ཆོས་
བཞིན་དུ་ཕྱིར་འཆོས་པར་བྱེད་པའོ། །དྲུག་པ་འདོད་པ་ལ་སོགས་པའི་རྣམ་རྟོག་ཡོངས་སུ་
སྤངས་པ་ནི། འཁོར་བའི་ཉེས་དམིགས་ལེགས་པར་བསམས་ལ། དངོས་པོ་ཡིད་དུ་འོང་མི་
འོང་ཐམས་ཅད་འཇིག་པའི་ཆོས་ཅན་མི་རྟག་པ་སྟེ། རིང་པོར་མི་ཐོག་པར་ངེས་པར་འབྲལ་ན།
དེ་ལ་ཅི་ཞིག་ཆགས་སྙམ་དུ་བསྒོམས་ལ་འདོད་པའི་རྣམ་པར་རྟོག་པ་ཐམས་ཅད་སྤང་བར་
བྱའོ། །རྒྱས་པར་ཉན་ས་ལས་ཤེས་པར་བྱའོ། །ཆོས་དྲུག་པོ་འདི་དག་ནི་ཏིང་ངེ་འཛིན་བཟ
པོ་གསར་དུ་སྐྱེ་བ་དང་། སྐྱེས་ཟིན་པ་མི་ཉམས་པར་གནས་པ་དང་། གོང་ནས་གོང་དུ་འཕེལ་
བའི་རྒྱུ་རྐྱེན་གྱི་གནད་བསྡུས་པ་སྟེ། ཁྱད་པར་དུ། ཚུལ་ཁྲིམས་དག་པ་དང་། འདོད་པ་ལ་
ཉེས་དམིགས་སུ་བལྟ་བ་དང་། མཐུན་པའི་ཡུལ་ན་གནས་པ་གཙོ་བོ་ཡིན་ནོ། །ལམ་སྒྲོན་ལས་
ཀྱང་། ཞི་གནས་ཡན་ལག་རྣམས་ཉམས་པས། །རབ་ཏུ་འབད་དེ་སྒོམས་བྱས་ཀྱང་། །ལོ་ནི་
སྟོང་ཕྲག་དག་གིས་ཀྱང་། །ཏིང་འཛིན་འགྲུབ་པར་མི་འགྱུར་རོ། །ཞེས་གསུངས་པས། ཞི་
ལྷག་གི་ཏིང་ངེ་འཛིན་སྙིང་ཐག་པ་ནས་སྒྲུབ་པར་འདོད་པ་རྣམས་ཀྱིས་ཞི་གནས་ཀྱི་ཡན་ལག་གི་
ཚོགས། ཉན་ས་ནས་གསུངས་པའི་བཅུ་གསུམ་ལ་སོགས་པ་ལ་འབད་པ་ཤིན་ཏུ་གལ་ཆེའོ། །
གཉིས་པ་དེ་ལ་བརྟེན་ནས་ཞི་གནས་སྒོམ་པའི་ཚུལ་ལ། སྦྱོར་བ་དང་དངོས་གཞི་གཉིས་
སོ། །དང་པོ་ནི། སྔར་བཤད་པའི་སྦྱོར་བའི་ཆོས་དྲུག་དང་། ཁྱད་པར་དུ་བྱང་ཆུབ་ཀྱིས་
སེམས་སྒོམ་ཞིང་། དེའི་ཡན་ལག་ཏུ་སྐྱེས་བུ་ཆུང་འབྲིང་དང་ཐུན་མོང་པའི་དམིགས་པའི་ངོ་བོ་
རྣམས་ཀྱང་སྦྱང་བར་བྱའོ། །གཉིས་པ་དངོས་གཞི་ལ་ལུས་ཀྱི་སྤྱོད་ལམ་ཇི་འདྲ་བ་སྒོམ་པ་དང་།
སྒོམ་པའི་རིམ་པ་ཉིད་བཤད་པ་དང་། ཏིང་འཛིན་སྐྱོང་ཚུལ་དང་གསུམ་མོ། །དང་པོ་ནི།བཟང་
332



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་པ།
པསྒོམ་རིམ་བར་པ་དང་ཐ་མ་ལས་གསུངས་པ་ལྟར། སྟན་ཤིན་ཏུ་འཇམ་ཞིང་བདེ་བ་ལ། ལུས་
ཀྱི་ཀུན་སྤྱོད་ཆོས་བརྒྱད་དང་ལྡན་པར་བྱ་སྟེ། དེ་ལ་རྐང་པ་ནི། སངས་རྒྱས་རྣམ་པར་སྣང་
མཛད་ལྟར་རྡོ་རྗེ་སྐྱིལ་ཀྲུངས་སམ། སེམས་དཔའི་སྐྱིལ་ཀྲུང། མིག་ཧ་ཅང་དབྱེ་བ་དང་བཙུམ་
པ་མ་ཡིན་པར་སྣའི་རྩེ་མོར་གཏད་དོ། །ལུས་ཀྱང་ཧ་ཅང་དགྱེ་བ་དང་། མདུན་དུ་མི་དགུ་བར་
དྲང་པོར་བསྲང་ལ། དྲན་པ་ནང་དུ་བཞག་སྟེ་འདུག་པར་བྱའོ། །ཕྲག་པ་གཉིས་ནི་ཐད་ཀར་
མཉམ་པར་གཞག །མགོ་ནི་མི་མཐོ་མི་དམའ། ཕྱོགས་གང་དུ་ཡང་མ་ཡོ་བར་སྣ་ནས་ལྟེ་བར་
དྲང་པོར་བཞག་གོ །སོ་དང་མཆུ་ནི་རང་ལུགས་སུ་ཐ་མལ་པར་གཞག་གོ །ལྕེ་ནི་ཡ་སོའི་དྲུང་
དུ་གཞར་རོ། །དབུགས་ནི་ཕྱི་ནང་དུ་རྒྱུ་བ་སྒྲ་བཅས་དང་། རྔམ་པ་དང་། རྒོད་བག་ཅན་དུ་
མི་བཏང་གི །ཅི་ནས་ཀྱང་ཕར་རྒྱུ་ཚུར་རྒྱུ་མི་ཚོར་བར་དལ་བུས་འབད་པ་མེད་པར་འཇུག་པ་དེ་
ལྟར་བྱའོ། །ཉན་སར་སངས་རྒྱས་ཀྱིས་གནང་བའི་ཁྲིའམ། ཁྲིའུ་ལ་རྩྭ་བཏིང་བའི་སྟེང་དུ་སྐྱིལ་
ཀྲུང་བཅས་ཏེ་འདུག་པ་ལ་རྒྱུ་མཚན་ལྔ་གསུངས་ཏེ། ལུས་ལེགས་པར་སྒྲིམས་ན་སྤྱོད་ལམ་དེ་
ཤིན་ཏུ་སྦྱངས་པ་སྐྱེ་བ་དང་། རྗེས་སུ་མཐུན་པས་མྱུར་བ་མྱུར་བར་ཤིན་ཏུ་སྦྱངས་པ་སྐྱེ་བ་དང་།
འདུག་པས་དུས་ཡུན་རིང་བར་འདའ་བར་བྱེད་ནུས་ཤིང་སྤྱོད་ལམ་དེས། དེའི་ལུས་ཤིན་ཏུ་
ངལ་བར་མི་འགྱུར་བ་དང། སྤྱོད་ལམ་དེ་མུ་སྟེགས་དང་ཕས་ཀྱི་རྒོལ་བ་དག་དང་ཐུན་མོང་མ་
ཡིན་པས་གཞན་གྱིས་མཐོང་ན་དང་བ་སྐྱེ་བ་དང་། སྤྱོད་ལམ་དེ་སངས་རྒྱས་དང་ཉན་རང་
རྣམས་ཀྱིས་གནང་ཞིང་བརྟེན་པ་སྟེ། རྒྱུ་མཚན་དེ་ལྔ་མཐོང་བས་སྐྱིལ་ཀྲུང་བཅས་ཏེ་གནས་
པར་གསུངས་སོ། །ལུས་དྲང་པོར་བསྲང་བ་ནི། གཉིད་རྨུགས་མི་འབྱུང་བའི་དོན་དུ་གསུངས་
པས་ཐོག་མར་ལུས་ཀྱི་ཀུན་སྤྱོད་བརྒྱད་དང་། ཁྱད་པར་རླུང་ཆམ་ལ་དབབ་པ་ཇི་ལྟར་བཤད་པ་
བཞིན་བསྒྲུབ་པར་བྱའོ། །
གཉིས་པ་སྒོམ་པའི་རིམ་པ་ཉིད་བཤད་པ་ནི། ལམ་རིམ་ཕལ་མོ་ཆེར། དབུས་མཐའ་
ནས་གསུངས་པའི་ཉེས་པ་ལྔ་སྤོང་བའི་འདུ་བྱེད་བརྒྱུད་ཀྱི་སྒོ་ནས་ཞི་གནས་སྒྲུབ་པར་གསུངས་
ལ། དགེ་བཤེས་ལག་སོར་བ་ནས་བརྒྱུད་པའི་གདམས་ངག་རྣམས་ལ། དེའི་སྟེང་དུ་ཉན་ས་
ནས་བཤད་པའི་སྟོབས་དྲུག་དང་ཡིད་བྱེད་བཞི་དང་། སེམས་དགུས་སྒྲུབ་དགོས་པར་བཤད་
ཅིང་། མཁས་པ་ཡོན་ཏན་གྲགས་ཀྱིས་ནི། སེམས་གནས་པའི་ཐབས་དགུ་ཡིད་ལ་བྱེད་པ་
བཞིར་བསྡུས་པ་དང་། ཉེས་པ་དྲུག་དང་། དེ་དག་གི་གཉེན་པོར། འདུ་བྱེད་བརྒྱད་པོ་འདི་
333



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
༩ནི། ཏིང་ངེ་འཛིན་ཐམས་ཅད་ཀྱི་ཐབས་ཡིན་པར་མདོ་སྡེ་དུ་མ་དང་། མདོ་སྡེ་རྒྱན་དང་།
དབུས་མཐའ་དང་། འཕགས་པ་ཐོགས་མེད་ཀྱི་ས་སྡེ་དང་། དབུ་མ་སྒོམ་རིམ་གསུམ་ལ་
སོགས་པ་བསམ་གཏན་གྱི་ཐབས་སྟོན་པ་ཐམས་ཅད་ལས་མཐུན་པར་གསུངས་ཏེ། དང་པོ་
ཏིང་ངེ་འཛིན་གྱི་ཚོགས་ལ་གནས་ནས་ཐབས་འདི་དག་གིས་འབད་ན་ཏིང་ངེ་འཛིན་ངེས་པར་
ཐོབ་པར་འགྱུར་རོ། །དིང་སང་བསམ་གཏན་གྱི་མན་ངག་ཟབ་པར་གྲགས་པ་དག་ལ་ཐབས་
འདི་དག་གི་མིང་ཙམ་ཡང་མི་སྣང་སྟེ། ཏིང་ངེ་འཛིན་གྱི་ཚོགས་དང་མི་ལྡན་པ་དང་། ཐབས་
འདི་དག་མེད་པར་ནི་ཡུན་རིང་པོར་འབད་ཀྱང་ཏིང་ངེ་འཛིན་འགྲུབ་པར་མ་གསུངས་སོ། །
སྤྱིར་ཐེག་པ་གསུམ་གྱི་ལམ་གྱི་རིམ་པ་ལ་འཁྲིད་ཚུལ་རྣམས་འཕགས་པ་ཐོགས་མེད་ཀྱིས་བྱམས་
པའི་ས་སྡེ་ལྔར་རྒྱས་པར་གསུངས་པ་ལ། ཞི་གནས་སྒོམ་པའི་ཚེ་ཚོགས་དང་། ལྷག་མཐོང་སྒོམ་
།
པའི་ཚེ་སོ་སོར་རྟོག་པའི་ཤེས་རབ་ཀྱིས་དཔྱོད་པ་རྣམས་ཀྱི་དམིགས་རྣམ་སོ་སོར་མ་ཕྱེད་པར་
རྣམ་རྟོག་ཐུག་མེད་དུ་འགྲོ་བ་དང་། ལ་ལ་མུན་པ་ལ་གཅེར་བལྟས་བྱེད་པའི་སེམས་གནས་
ཙམ་ལ་མཆོག་ཏུ་འཛིན་པ་དང་། རྣམ་རྟོག་ཐོལ་སྐྱེས་རྦད་གཅོད་བྱེད་པ་སོགས་ཐབས་དང་མི་
ལྡན་པའི་བསམ་གཏན་པ་མང་པོ་སྣང་སྟེ། ཆོས་རྗེ་ས་པཎ་གྱིས། བླུན་པོ་ཕྱག་རྒྱ་ཆེ་སྒོམ་
པ། །ཕལ་ཆེར་དུད་འགྲོའི་རྒྱུ་རུ་སྣང་། །ཞེས་གསུངས་པ་ཤིན་ཏུ་མད་དེ། ཐམས་ཅད་མཁྱེན་
པའི་ལམ་ལས་རིང་དུ་འཁྱམས་སོ། །རྗེ་བཙུན་བྱམས་པས་ཀྱང་། དབུས་མཐར་སེམས་གནས་
པའི་ཐབས་དགུ་དང་། སྤོང་བའི་འདུ་བྱེད་བརྒྱད་གསུངས་ལ། དེ་རྣམས་ཀྱི་རྗེས་སུ་འབྲངས་
ནས། སློབ་དཔོན་སེངྒེ་བཟང་པོ་དང་། ཀ་མ་ལ་ཤི་ལ་དང་། ཤནྟི་པ་སོགས་རྒྱ་གར་གྱི་མཁས་
པ་རྣམས་ཀྱིས་ཀྱང་། ཏིང་ངེ་འཛིན་སྒྲུབ་པའི་རིམ་པ་མང་དུ་མཛད་དེ། ལྷ་སྐུ་དང་། ཐིག་ལེ་
དང་། ཡི་གེ་སོགས་ལ་དམིགས་པའི་དམིགས་རྟེན་མི་འདྲ་བ་མ་གཏོགས། ཏིང་ངེ་འཛིན་གྱི་
སྤྱིའི་ཁོག་རྣམས་ནི། གཞུང་ཆེན་པོ་དེ་དག་ནས་བཤད་པ་དང་། སྔགས་ནས་བཤད་པ་རྣམས་
དང་ཤིན་ཏུ་མཐུན་ལ། ཉེས་སྐྱོན་སེལ་ཚུལ་རྣམས་མདོ་དེའི་ཕྱོགས་རྣམས་ན་ཤིན་ཏུ་རྒྱས་པར་
སྣང་ངོ་། །དེ་ནས་གཞུང་ཆེ་བ་རྣམས་ལ་ཉམས་ལེན་ཇི་ལྟར་བྱེད་ཀྱི་ཐེ་ཚོམ་ཙམ་ཡང་མི་མི་སྐྱེ་
བར། མདོ་རྒྱུད་དང་མཐུན་པའི་ཉམས་ལེན་ཤེས་པ་ཉིན་མོའི་སྐར་མ་ཙམ་ལས་མི་སྣང་ངོ་། །
གསུམ་པ་ཏིང་ངེ་འཛིན་སྐྱོང་ཚུལ་ལ། ཏིང་ངེ་འཛིན་སྐྱོན་མེད་པ་བསྐྱེད་པའི་ཚུལ་དང་།
དེ་ལ་བརྟེན་ནས་སེམས་གནས་སྐྱེ་བའི་རིམ་པའོ། །དང་པོ་ལ། སེམས་དམིགས་པ་ལ་བཏད་
334



༄༅ །།སྐྱེས་པ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
པའི་སྔོན་དུ་ཇི་ལྟར་བྱ་བ་དང་། དམིགས་པ་ལ་བཏད་པའི་ དུས་ སུ་ ཇི་ལྟར་བྱ་བ་དང་།
དམིགས་པ་ལ་གཏད་པའི་འོག་ཏུ་ཇི་ལྟར་བྱ་བ་དང་གསུམ་མོ། །དང་པོ་ནི། ཏིང་ངེ་འཛིན་
སྒོམ་པ་ལ་མི་སྤྲོ་ཞིང་། དེའི་མི་མཐུན་ཕྱོགས་ལ་དགའ་བའི་ལེ་ལོ་འགོག་མ་ནུས་ན། དང་པོ་
ནས་ཏིང་ངེ་འཛིན་ལ་འཇུག་ཏུ་མི་སྟེར་ཞིང་། ལན་གཅིག་ཐོབ་ཀྱང་རྒྱུན་མཐུད་མི་ནུས་པར་
མྱུར་དུ་ཉམས་པར་འགྱུར་རོ། །དེའི་ཕྱིར་ཐོག་མར་ལེ་ལོ་འགོག་པ་གནད་དུ་ཆེའོ། །དེ་ལ་ལུས་
དང་སེམས་དགའ་བདེ་རྒྱས་པའི་ཤིན་ཏུ་སྦྱངས་པ་ཐོབ་པ་ན། ཉིན་མཚན་ཀུན་ཏུ་དགེ་བ་ལ་
སྦྱོར་བ་ལ་སྐྱོ་དུབ་མི་འབྱུང་བས་ལེ་ལོ་ལྡོག་གོ །དེ་བསྐྱེད་པ་ལ་ཤིན་སྦྱངས་བསྐྱེད་པའི་རྒྱུ་ཏིང་
ངེ་འཛིན་ལ་བརྩོན་འགྲུས་རྒྱུན་ལྡན་དུ་རྩོམ་ནུས་པ་དགོས་སོ། །དེ་བསྐྱེད་པ་ལ་ཏིང་ངེ་འཛིན་
ལ་དོན་དུ་གཉེར་བའི་འདུན་པ་དྲག་པོ་རྒྱུན་ལྡན་དགོས་སོ། །དེའི་རྒྱུར་ནི། ཏིང་ངེ་འཛིན་གྱི་
ཡོན་ཏན་མཐོང་བས་ཡིད་འཕྲོག་པའི་དད་པ་བརྟན་པོ་དགོས་པས། ཐོག་མར་ཏིང་ངེ་འཛིན་
གྱི་ཡོན་ཏན་སེམས་པའི་དད་པ་ཡང་ནས་ཡང་དུ་བསྒོམ་པར་བྱའོ། །འདི་དག་གི་གོ་རིམ་ནི་
ཉམས་སུ་བླངས་ནས་བལྟས་ན་ཆེས་ཤིན་ཏུ་གསལ་བར་ངེས་པས་གནད་དམ་པར་གཟུང་བར་
བྱ་སྟེ། དབུས་མཐའ་རྣམ་འབྱེད་ལས། གནས་དང་དེ་ལ་གནས་པ་དང་། །རྒྱུ་དང་འབྲས་བུ་
ཉིད་དུའོ། །ཞེས་གསུངས་སོ། །དེ་ལ་གནས་ནི། འདུན་པ་སྟེ་རྩོལ་བའི་གནས་སོ། །གནས་
པ་ནི་རྩོལ་བའམ་བརྩོན་འགྲུས་སོ། །འདུན་པའི་རྒྱུ་ནི་ཡོན་ཏན་ལ་ཡིད་ཆེས་པའི་དད་པའོ། །
རྩོལ་བའི་འབྲས་བུ་ནི་ཤིན་ཏུ་སྦྱངས་པའོ། །འདིར་བསྒོམ་པར་བྱ་བའི་ཏིང་ངེ་འཛིན་གྱི་ཡོན་
ཏན་ནི། ཞི་གནས་གྲུབ་ན་སེམས་ལ་དགའ་བ་དང་། ལུས་ལ་བདེ་བ་རྒྱས་པས་མཐོང་ཆོས་ལ་
བདེ་བར་གནས་པ་དང་། ལུས་སེམས་ཤིན་ཏུ་སྦྱངས་པ་བརྙེས་པས་དགེ་བའི་དམིགས་
གང་འདོད་དུ་བཀོལ་དུ་རུང་བ་དང་། རང་དབང་མེད་པར་ཕྱིན་ཅི་ལོག་གི་ཡུལ་ལ་གཡེང་བ་ཞི་
བས། ཉེས་སྤྱོད་མང་པོ་མི་འབྱུང་ཞིང་དགེ་བ་གང་བྱེད་སྟོབས་ཆེ་བ་དང་། ཞི་གནས་ལ་བརྟེན་
ནས་མངོན་ཤེས་དང་རྫུ་འཕྲུལ་སོགས་ཀྱི་ཡོན་ཏན་རྣམས་སྒྲུབ་ནུས་པ་དང་། ཁྱད་པར་དུ་དེ་ལ་
བརྟེན་ནས་ཇི་ལྟར་རྟོགས་པའི་ལྷག་མཐོང་གི་རྟོགས་པ་སྐྱེ་བས་འཁོར་བའི་རྩ་བ་མྱུར་དུ་གཅོད་
ནུས་པ་སོགས་ཀྱི་ཡོན་ཏན་གང་བསམ་ན་ཏིང་ངེ་འཛིན་སྒོམ་པ་ལ་སྤྲོ་ཤུགས་འཕེལ་བར་འགྱུར་
བ་རྣམས་ཤེས་པར་བྱས་ལ་བསྒོམས་ཏེ། འདི་སྐྱེས་ན་ནང་ནས་ཏིང་ངེ་འཛིན་སྒོམ་པ་ལ་རྒྱུན་
དུ་བསྐུལ་བས། ཏིང་ངེ་འཛིན་ཐོབ་པ་སླ་ཞིང་། ཐོབ་ཏུ་ཟིན་ནས་ཀྱང་། ཡང་ཡང་སྒོམ་པ་ལ་
335



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོགས་ཆེན་བཅོ་བརྒྱད་ལས། པོད་བཅོ་བརྒྱད་པ།
འཇུག་པས། ཉམས་པར་དཀའ་བ་ཡིན་ནོ། །
གཉིས་པ་དམིགས་པ་ལ་གཏོད་དུས་ཇི་ལྟར་བྱ་བ་ལ། སེམས་གང་ལ་འཇོག་པའི་གཞི་
ངོས་བཟུང་བ་དང་། དེ་ལ་སེམས་ཇི་ལྟར་གཏོད་པའི་ཚུལ་གཉིས་སོ། །དང་པོ་ལ་དམིགས་པ་
སྤྱིའི་རྣམ་གཞག་དང་། སྐབས་སུ་བབ་པའི་དམིགས་པ་ངོས་བཟུང་བ་གཉིས་སོ། །དང་པོ་ལ་
དམིགས་པ་དངོས་བསྟན་པ་དང་། གང་ཟག་གང་གིས་གང་ལ་དམིགས་པར་བྱ་བ་བསྟན་པ་
དང། དམིགས་པའི་རྣམ་གྲངས་བསྟན་པ་དང་གསུམ་མོ། །དང་པོ་ནི། བཅོམ་ལྡན་འདས་
ཀྱིས་རྣལ་འབྱོར་པའི་དམིགས་པ་བཞི་གསུངས་ཏེ། འདི་ལྟར་ཁྱབ་པའི་དམིགས་པ་དང་།
སྤྱད་པ་རྣམ་པར་སྦྱོང་བའི་དམིགས་པ་དང་། མཁས་པའི་དམིགས་པ་དང་། ཉོན་མོངས་རྣམ་
པར་སྦྱོང་བའི་དམིགས་པའོ། །དེ་ལ་ཁྱབ་པའི་དམིགས་པ་ལ་ནི་བཞི་ཡོད་དེ། རྣམ་པར་རྟོག་
པ་དང་བཅས་པའི་གཟུགས་བརྙན་དང་། རྣམ་པར་རྟོག་པ་མེད་པའི་གཟུགས་བརྙན་དང་།
དངོས་པོའི་མཐའ་དང་། དགོས་པ་ཡོངས་སུ་གྲུབ་པའོ། ། དེ་ལ་དམིགས་བྱེད་ཀྱི་སྒོ་ནས་
བཞག་པ་ནི། གཟུགས་བརྙན་གཉིས་ཏེ། དང་པོ་ནི་ལྷག་མཐོང་གི་དམིགས་པ་ཡིན་ལ།
གཉིས་པ་ནི་ཞི་གནས་ཀྱི་དམིགས་པའོ། །གཟུགས་བརྙན་ནི། གང་ལ་དམིགས་པའི་དམིགས་
པ་དང་མཚན་མ་དེ་དངོས་མ་ཡིན་པར་དེའི་རྣམ་པ་བློ་ལ་སྣང་བའོ། །དེ་ལ་དམིགས་ནས་
དཔྱོད་པར་བྱེད་པའི་ཚེ། དཔྱོད་བྱེད་ཀྱི་རྣམ་རྟོག་ཡོད་པས་རྣམ་རྟོག་དང་བཅས་པའི་གཟུགས་
བརྙན་ནོ། །ཡང་དེ་ལ་དམིགས་ནས་མི་དཔྱོད་པར་སེམས་འཇོག་པའི་ཚེ་དཔྱོད་བྱེད་ཀྱི་རྟོག་པ་
མེད་པས་རྣམ་པར་མི་རྟོག་པའི་གཟུགས་བརྙན་ཞེས་བྱའོ། །གཟུགས་བརྙན་དེ་དམིགས་
གང་གི་གཟུགས་བརྙན་ཡིན་སྙམ་ན། དཔྱད་པ་རྣམ་པར་སྦྱོང་བའི་དམིགས་པ་ལྔ་དང་།
མཁས་པའི་དམིགས་པ་ལྔ་དང་། ཉོན་མོངས་པ་རྣམ་པར་སྦྱོང་བའི་དམིགས་པ་གཉིས་ཀྱི་
གཟུགས་བརྙན་ནམ་རྣམ་པ་ཡིན་ནོ། །དམིགས་བྱ་ཡུལ་གྱི་སྒོ་ནས་བཞག་པ་ནི་དངོས་པོའི་
མཐའ་ཡིན་ཏེ། འདི་ཙམ་དུ་ཟད་ཀྱི་འདི་ལས་གཞན་པ་མེད་དོ་ཞེས་པའི་ཇི་སྙེད་པའི་དངོས་
པོའི་མཐའ་དང་། འདི་ཁོ་ན་ལྟར་གནས་ཀྱི་གཞན་དུ་མི་གནས་སོ་ཞེས་པའི་ཇི་ལྟ་བའི་དངོས་
པོའི་མཐའ་གཉིས་སོ། །དེ་ལ་ཇི་སྙེད་པ་ནི་ཕུང་པོ་ལྔར་འདུས་བྱས་ཐམས་ཅད་དང། ཁམས་
བཅོ་བརྒྱད་དང་། སྐྱེ་མཆེད་བཅུ་གཉིས་སུ་ཆོས་ཐམས་ཅད་དང་། བདེན་བཞིར་ཤེས་བྱའི་
དངོས་པོ་ཐམས་ཅད་འདུས་ཀྱིས། དེ་ཕན་ཆད་དུ་གཞན་མེད་དོ། །ཇི་ལྟ་བ་ནི་དམིགས་པ་དེ་“ .：.
A
336



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
དག་གི་ཡང་དག་པ་ཉིད་དང་། དེ་བཞིན་ཉིད་རིགས་པས་གྲུབ་པའི་དོན་ནོ། །འབྲས་བུའི་སྒོ་
ནས་བཞག་པ་ནི་དགོས་པ་ཡོངས་སུ་གྲུབ་པ་སྟེ། དམིགས་པ་དེ་དག་གི་གཟུགས་བརྙན་ལ་ཞི་
ལྷག་གི་དམིགས་པའི་ཡིད་ལ་བྱེད་པ་དེ་ཀུན་ཏུ་བརྟེན། གོམས་པར་བྱས། ལན་མང་དུ་བྱས་
པའི་མཐུས་རང་རང་གི་གནས་ངན་ལེན་དང་བྲལ་ནས་གནས་པར་འགྱུར་བའོ། །སྤྱད་པ་རྣམ་
པར་སྦྱོང་བ་ནི། འདོད་ཆགས་ལ་སོགས་པ་ཤས་ཆེར་སྤྱད་པ་རྣམ་པར་སྦྱོང་བའི་དམིགས་པ་སྟེ།
མི་སྡུག་པ་དང་། བྱམས་པ་དང་། རྟེན་འབྲེལ་དང་། ཁམས་ཀྱི་རབ་དབྱེ་དང་། དབུགས་
འབྱུང་རྔུབ་སྟེ་ལྔའོ། །དེ་ལ་མི་སྡུག་པ་ལ་དམིགས་པ་ནི། སྐྲ་དང་བ་སྤུ་ལ་སོགས་པ་སོ་དྲུག་ནི་
ནང་གི་མི་སྡུག་པ་དང་། རྣམ་པར་བསྔོས་པ་ལ་སོགས་པ་ནི་ཕྱི་རོལ་གྱི་མི་སྡུག་པ་སྟེ། མི་གཙང་
བའི་མི་སྡུག་པའི་རྣམ་པ་བློ་ལ་ཤར་བ་ལ་སེམས་འཛིན་པའོ། །མཛའ་བོ་དང། དགྲ་བོ་དང་
བར་མ་གསུམ་ལ་དམིགས་ནས་མཉམ་པར་གཞག་པའི་ས་ནི་ཕན་བདེ་སྒྲུབ་པའི་བསམ་པ་ནི་
བྱམས་པ་སྟེ། བྱམས་པའི་འཛིན་སྟངས་དེའི་སྒོ་ནས་སེམས་དམིགས་པ་དེ་དག་ལ་འཛིན་པ་
བྱམས་པ་ལ་དམིགས་པ་ཞེས་ཡུལ་དང་ཡུལ་ཅན་གཉིས་ཀ་ལ་བྱམས་པར་གསུངས་པའོ། །རྟེན་
འབྲེལ་ལ་དམིགས་པ་ནི། དུས་གསུམ་དུ་འབྱུང་བའི་རྟེན་འབྲེལ་གྱི་ཆོས་ཙམ་ལ་བརྟེན་ནས།
ཆོས་ཙམ་གྱི་འབྲས་བུ་འབྱུང་བ་ཙམ་དུ་ཟད་ཀྱི་དེ་དག་ལས་མ་གཏོགས་པའི་ལས་བྱེད་པ་པོ་
དང་། འབྲས་བུ་མྱོང་བ་པོ་མེད་པའི་དོན་ལ་དེ་ལྟར་དམིགས་ཏེ་སེམས་འཛིན་པའོ། །ཁམས་
ཀྱི་རབ་དབྱེ་ལ་དམིགས་པ་ནི། ས་ཆུ་མེ་རླུང་ནམ་མཁའ་རྣམས་ཀྱི་ཁམས་དྲུག་གི་ཆ་ཤས་
རྣམས་སོ་སོར་ཕྱེས་ཏེ། དེ་རྣམས་ལ་དམིགས་ཏེ་སེམས་འཛིན་པའོ། །དབུགས་འབྱུང་རྔུབ་ལ་
དམིགས་པ་ནི། རླུང་ཕྱི་ནང་དུ་འགྲོ་བ་བགྲང་བ་དང་ལྟ་བའི་སྒོ་ནས་སེམས་གཞན་དུ་མི་གཡེང་
བར་དམིགས་པའོ། །མཁས་པའི་དམིགས་པ་ལ་ཡང་ལྔ་སྟེ། ཕུང་པོ་དང་། ཁམས་དང་། སྐྱེ་
མཆེད་དང་། རྟེན་འབྲེལ་དང་། གནས་དང་། གནས་མིན་པ་ལ་མཁས་པའོ། །དེ་ལ་ཕུང་པོ་
ནི། གཟུགས་ཀྱི་ཕུང་པོ་སོགས་ལྔ་ཡིན་ལ། དེ་ལ་མཁས་པ་ནི་ཕུང་པོ་ལས་མ་གཏོགས་པའི་
བདག་དང་བདག་གི་བ་མེད་པར་ཤེས་པར་བྱའོ། །ཁམས་ནི་མིག་ལ་སོགས་པའི་ཁམས་བཅོ་
བརྒྱུད་ཡིན་ལ། དེ་ལ་མཁས་པ་ནི། ཁམས་དེ་རྣམས་རང་རང་གི་ས་བོན་ལས་བྱུང་བའི་རྒྱུའི་
རྐྱེན་ཤེས་པའོ། །སྐྱེ་མཆེད་ནི། མིག་ལ་སོགས་པའི་བཅུ་གཉིས་ཡིན་ལ། དེ་ལ་མཁས་པ་ནི།
ནང་གི་སྐྱེ་མཆེད་དྲུག་ནི་དམིགས་པའི་རྐྱེན་དང་། འགགས་མ་ཐག་པའི་ཡིད་ནི་དེ་མ་ཐག་
337



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
པའི་རྐྱེན་དུ་ཤེས་པའོ། །རྟེན་འབྲེལ་ནི། ཡན་ལག་བཅུ་གཉིས་ཡིན་ལ། དེ་ལ་མཁས་པ་ནི།
དེ་དག་ལ་མི་རྟག་པ་དང་། སྡུག་བསྔལ་བ་དང་། བདག་མེད་པར་ཤེས་པའོ། །གནས་དང་
གནས་མ་ཡིན་པ་ནི། དགེ་བ་ལ་རྣམ་སྨིན་ཡིད་དུ་འོང་བ་འབྱུང་བ་གནས་ཡིན་ལ། མི་དགེ་བ་
ལས་རྣམ་སྨིན་ཡིད་དུ་འོང་བ་འབྱུང་བ་གནས་མ་ཡིན་པ་སོགས་ཡིན་ལ། དེ་ལ་མཁས་པ་ནི་དེ་
ལྟར་ཤེས་པའོ། །འདི་ནི་རྟེན་འབྲེལ་ལ་མཁས་པའི་བྱེ་བྲག་ཡིན་ཏེ། ཁྱད་པར་ནི་འདིས་མི་
འདྲ་བའི་རྒྱུ་རྣམས་ཤེས་པར་བྱའོ། །འདི་དག་ཞི་གནས་ཀྱི་དམིགས་པ་བྱེད་པའི་ཚེ་ནི་ཕུང་པོ་
ལ་སོགས་པ་དེ་དག་གང་དུ་ངེས་པའི་འཛིན་སྟངས་གཅིག་གི་སྒོ་ནས་སེམས་འཛིན་པའོ། །
ཉོན་མོངས་པ་རྣམ་པར་སྦྱོང་བ་ནི། ཉོན་མོངས་པའི་ས་བོན་ཉམས་སྨད་པར་བྱེད་པ་ཙམ་དང་།
ས་བོན་རྩད་ནས་སྤོང་བ་སྟེ། དང་པོའི་དམིགས་པ་ནི། འདོད་པའི་ས་ནས་ཅི་ཡང་མེད་པའི་སྐྱེ་
མཆེད་ཀྱི་བར་གྱི་ས་འོག་མའི་རགས་པ་དང་། གོང་མའི་ཞི་བ་ཡིན་ལ། གཉིས་པའི་དམིགས་
པ་ནི། བདེན་པ་བཞིའི་མི་རྟག་པ་ལ་སོགས་པ་བཅུ་དྲུག་གོ །འདི་དག་ཀྱང་ཞི་གནས་ཀྱི་
དམིགས་པར་བྱེད་པའི་ཚེ་ན་མི་དཔྱོད་པར་ཡུལ་དེ་དག་གི་རྣམ་པ་ཤར་བ་ལ་སེམས་ཀྱི་ངེས་པ་
གང་ཡང་རུང་བ་ཞིག་གི་སྒོ་ནས་སེམས་འཛིན་པའོ། །ཕུང་པོ་སོགས་ལ་འཇོག་ཚུལ་ནི།
འདུས་བྱས་ཐམས་ཅད་ཕུང་པོ་ལྔར་འདུ་ལུགས་ཤེས་པར་བྱས་ལ། དེ་ནས་དེ་དག་གི་ནང་དུ་
རིམ་གྱིས་བསྡུས་ཟིན་པ་དང་། དེ་ལ་དམིགས་ནས་སེམས་འཛིན་པ་སྟེ། མདོར་ན་ཆོས་ཐམས་
ཅད་ཁམས་དང་སྐྱེ་མཆེད་དུ་འདུ་ཚུལ་ཤེས་པར་བྱས་ལ་དེར་བསྡུས་ཟིན་པ་དང་སེམས་འཛིན་
པའོ། །དེ་ལ་སྤྱད་པ་རྣམ་པར་སྦྱོང་བའི་དམིགས་པ་རྣམས་ནི་འཆད་པ་ལྟར་ཆགས་སོགས་
བཟློག་སླ་ཞིང་། དེ་ལ་བརྟེན་ནས་ཏིང་ངེ་འཛིན་ཐོབ་པར་བླ་བས་དམིགས་པ་ཁྱད་པར་ཅན་
ཡིན་ལ། མཁས་པའི་དམིགས་པ་རྣམས་ཆོས་དེ་དག་ལས་མ་གཏོགས་པའི་གང་ཟག་གི་བདག་
འགོག་པས། བདག་མེད་རྟོགས་པའི་ལྷག་མཐོང་སྐྱེ་བ་དང་རྗེས་སུ་མཐུན་པས་ཞི་གནས་ཀྱི་
དམིགས་པ་ཤིན་ཏུ་བཟང་བའོ། །ཉོན་མོངས་སྦྱོང་བའི་དམིགས་པ་རྣམས་ནི། ཉོན་མོངས་
སྤྱིའི་གཉེན་པོར་འགྲོ་བ་དོན་ཆེ་བ་ཡིན་ནོ། །ཁྱབ་པའི་དམིགས་པ་ནི། དམིགས་པ་སྔ་མ་དེ་
དག་ལས་ཟུར་ན་མེད་དོ། །དེའི་ཕྱིར་དགོས་པ་ཁྱད་པར་ཅན་དང་ལྡན་པའི་ཞི་གནས་ཀྱི་
དམིགས་པ་ལ་བརྟེན་ནས་ཏིང་ངེ་འཛིན་སྒྲུབ་དགོས་པ་ཡིན་པས། གང་དག་རྡེའུ་དང་ཤིང་བུ་
སོགས་ལ་དམིགས་རྟེན་བྱེད་པ་ནི། ཏིང་ངེ་འཛིན་གྱི་དམིགས་པའི་རྣམ་པར་གཞག་པ་མི་ཤེས་
338



༄༅ །།སྐྱེས་བུ་གསུམ་གྱི་འམ་རིམ་རྒྱུས་པ་ཁྲིད་དུ་སྦྱར་བ།
པ་ཡིན་པར་ གསལ་ ལོ། ། ཁ་ཅིག་དམིགས་རྟེན་བྱས་ན་མཚན་འཛིན་དུ་འགྲོ་སྙམ་ནས།
དམིགས་རྟེན་མེད་པར་འཇོག་པ་ནི་སྟོང་ཉིད་སྒོམ་པའི་ཚུལ་གཏན་ནས་མ་གོ་བ་ཡིན་ཏེ། འདི་
ལྟར་དེའི་ཚེ། ཤེས་པ་མེད་ན་ནི་སྟོང་ཉིད་སྒོམ་པའི་ཏིང་ངེ་འཛིན་ཡང་མེད་པར་འགྱུར་ལ།
ཡོད་ན་ནི་ཅི་ཞིག་ཤེས་པས་ཤེས་པར་འཇོག་པའི་ཤེས་བྱེད་འདོད་དགོས་སོ། །ཤེས་བྱ་ཡོད་ན་
ནི་དེ་ཉིད་བློའི་དམིགས་པ་ཡིན་ཏེ། ཡུལ་དང་དམིགས་པ་དང་ཤེས་བྱ་རྣམས་དོན་གཅིག་པའི་
ཕྱིར་རོ། །དེ་ལྟར་ན་ཏིང་ངེ་འཛིན་དེ་ཡང་མཚན་ཉིད་དུ་འདོད་དགོས་པས་ལུགས་དེ་ནི་མི་
རིགས་སོ། །གཞན་ཡང་མུན་པ་ལ་གཅེར་བལྟས་བྱས་ནས་ཧར་སྒོམ་བྱེད་པ་དང་། ལ་ལ་ཞི་
གནས་ཙམ་གྱི་ཕྱོགས་ཀྱང་མི་ཤེས་པར་ཆོས་ཐམས་ཅད་སྟོང་པ་ཉིད་ཡིན་ཞེས་པའི་ཚིག་ཙམ་གྱི་
རྗེས་སུ་འབྲངས་ནས། གཅེར་བརྒྱུགས་དང་ཐོ་ཅོ་བྱེད་ཤིང་གཉན་གཅོད། ཆུ་གཉན་དཀྲུག་
པ་སོགས་བྱེད་ཀྱང་རག་ཐོག་ཏུ་མེ་སྟག་རེའང་མི་བཟོད་པའི་སྒོམ་ཆེན་པ་མང་པོ་སྣང་སྟེ་མཁས་
པས་ཁྲེལ་བའི་གནས་སུ་ཤེས་པར་བྱའོ། །འོ་ན་ཇི་ལྟར་བྱ་ཞེ་ན། སྟོང་ཉིད་ཀྱི་སྒོམ་དུ་འགྲོ་མི་
འགྲོ་ནི། ཡིན་ལུགས་རྟོགས་པའི་ལྟ་བའི་ཐོག་ཏུ་བཞག་ནས། སྒོམ་མི་སྒོམ་གྱིས་འཇོག་པ་ཡིན་
གྱི། ཡུལ་ལ་ཅིར་ཡང་མི་རྟོག་པ་དང་། རྟོག་པའི་སྒོ་ནས་འཇོག་པ་མ་ཡིན་ཏེ། རྒྱས་པར་འོག་
ནས་སྟོན་ནོ། །དམིགས་ཡུལ་མེད་པར་འཇོག་པར་འདོད་པ་དེ་དག་ཀྱང་རང་གི་སེམས་འདི་ཅི་
ནས་ཀྱང་ཡུལ་གང་ལ་ཡང་མི་འཕྲོ་བ་དེ་ལྟར་བཟུང་ངོ་སྙམ་པ་སྔོན་དུ་བཏང་ནས་སེམས་འཛིན་
དགོས་པས། དམིགས་པ་སེམས་ཙམ་ཞིག་ལ་དམིགས་ནས་རྣམ་པ་གང་དུ་ཡང་མི་འཕྲོ་བར་
འཛིན་པ་ངེས་པར་བྱ་དགོས་པས་དམིགས་པ་་དམིགས་པ་མེད་པར་འདོད་པ་རང་གི་མྱོང་བ་དང་འགལ་བ་
ཡིན་ནོ། །དེས་ན་ཏིང་ངེ་འཛིན་སྒྲུབ་པའི་གཞུང་ཆེ་བ་རྣམས་ནས་དམིགས་པ་མང་དུ་བཤད་
ལ། དེ་དག་གི་དགོངས་པ་ཡང་སྔར་བཤད་པ་ལྟར་ཡིན་པས་སེམས་འཇོག་པའི་དམིགས་རྟེན་
ལ་མཁས་པར་བྱའོ། །
གཉིས་པ་གང་ཟག་གང་གིས་གང་ལ་ཇི་ལྟར་བྱ་བ་བསྟན་པ་ནི། འདོད་ཆགས་ཤས་ཆེ་
བ་ནས། རྣམ་རྟོག་ཤས་ཆེ་བའི་བར་གྱི་གང་ཟག་ཡིན་ན་ནི། ནམ་གྲུས་ཞུས་པ་ཉན་སར་
དྲངས་པ་ལས། ནམ་གྲུ་གལ་ཏེ་དགེ་སློང་རྣལ་འབྱོར་པ། རྣལ་འབྱོར་སྤྱོད་པ་དེ་འདོད་ཆགས་
སྤྱད་པ་ཁོ་ན་ཞིག་ཡིན་ན་ནི། དམིགས་པ་མི་སྡུག་པ་ལ་སེམས་ཉེ་བར་གཏོད་པར་བྱེད་དོ། །ཞེ་
སྡང་སྤྱོད་པ་ཞིག་ཡིན་ན་ནི་བྱམས་པ་ལའོ། །གཏི་མུག་སྤྱོད་པ་ཞིག་ཡིན་ན་ནི། རྐྱེན་འདི་ཉིད་
339



༄༅ །དཔལ་ལྡན་ས་སྐྱ་པའི་གསུང་རབ་ཐུགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བོཀྱི་རྟེན་ཅིང་འབྲེལ་བར་འབྱུང་བ་ལའོ། །ང་རྒྱལ་སྤྱོད་པ་ཞིག་ཡིན་ན་ནི། ཁམས་ཀྱི་རབ་ཏུ་
དབྱེ་བ་ལ་སེམས་ཉེ་བར་གཏོད་པར་བྱེད་དོ། །ཞེས་དང་། རྣམ་པར་རྟོག་པ་སྤྱོད་པ་ཁོ་ན་ཞིག་
ཡིན་ན་ནི། དབུགས་རྔུབ་པ་དང་། དབུགས་འབྱུང་བ་དྲན་པ་ལ། སེམས་ཉེ་བར་གཏོད་པར་
བྱེད་དེ། དེ་ལྟར་ན་དེ་རྗེས་སུ་མཐུན་པའི་དམིགས་པ་ལ་སེམས་ཉེ་བར་གཏོད་པར་བྱེད་པ་ཡིན་
ནོ། །ཆ་མཉམ་པར་སྤྱད་པ་དང་ཉོན་མོངས་པ་ཤས་ཆུང་བའི་གང་ཟག་ཡིན་ན་ནི། སྔར་
བཤད་པའི་དམིགས་པ་དེ་དག་ལས་གང་དགའ་བ་ཞིག་ལ་སེམས་བཟུང་བས་ཆོག་གི །ངེས་པ་
ཅན་མི་དགོས་ཏེ། ཉན་ས་ལས། ཆ་མཉམ་པར་སྤྱད་པ་དེས་ནི་སེམས་གནས་པ་ཉི་ཚེ་བ་ཙམ་
གྱི་ཕྱིར་གང་ལ་དགའ་བར་འགྱུར་བ་དེ་ལ་བརྩོན་པར་བྱའི། སྤྱོད་པ་རྣམ་པར་སྦྱང་བའི་ཕྱིར་ནི་
མ་ཡིན་ནོ། །ཆ་མཉམ་པར་སྤྱད་པ་ཇི་ལྟ་བ་བཞིན་དུ་ཉོན་མོངས་པ་ཆུང་བ་ཡང་དེ་བཞིན་དུ་
རིག་པར་བྱའོ་ཞེས་གསུངས་སོ། །དེ་ལ་ཆགས་སོགས་ལྔ་ཤས་ཆེ་བ་ནི་སྐྱེ་བ་སྔ་མར་ཆགས་
སོགས་ལྔ་ཀུན་ཏུ་བརྟེན། གོམས་པར་བྱས། ལན་མང་དུ་བྱས་པས་ཆགས་སོགས་ལྔའི་ཡུལ་
ཆུང་ངུ་ལས་ཡང་ཆགས་སོགས་ལྔ་དྲག་པོ་དང་རྒྱུན་རིང་སྐྱེ་བའོ། །ཆ་མཉམ་པར་སྤྱོད་པ་ནི་སྐྱེ་
བ་སྔ་མ་རྣམས་སུ་ཆགས་སོགས་ཀུན་ཏུ་མ་བརྟེན། གོམས་པར་མ་བྱས་ལན་མང་དུ་མ་བྱས་
ཀྱང་དེ་དག་ལ་ཉེས་དམིགས་སུ་མ་བལྟས། སུན་མ་ཕྱུང་དེ་དག་གི་ཡུལ་ལ་ཆགས་སོགས་ཤས་
ཆེན་པོ་དང་རྒྱུན་རིང་མ་སྐྱེས་ཀྱང་། ཆགས་སོགས་ལྔ་མི་འབྱུང་བ་མ་ཡིན་ནོ། །ཉོན་མོངས་པ་
ཆུང་བ་ནི་སྐྱེ་བ་གཞན་དུ་ཆགས་སོགས་ཀུན་དུ་བརྟེན་པ་སོགས་མ་བྱས་ཤིང་ཉེས་དམིགས་སུ་
བལྟ་བ་སོགས་བྱས་པས། ཆགས་སོགས་ཀྱི་ཡུལ་ཆེན་པོ་དང་མང་པོ་དང། ལྷག་པ་ལ་ཆགས་
སོགས་བུལ་བར་སྐྱེ་ལ། ཡུལ་འབྲིང་དང་ཆུང་ངུ་ལ་གཏན་མི་སྐྱེ་བའོ། །དེ་ཡང་ཆགས་སོགས་
ལྔ་ཤས་ཆེ་བས་ནི་ཡུན་རིང་པོ་དང་། ཆ་མཉམ་པར་སྤྱད་པས་ནི་ཧ་ཅང་ཡུན་རིང་པོ་མིན་པ་
དང་། ཉོན་མོངས་པ་ཆུང་བས་ནི་མྱུར་བ་མྱུར་བར་སེམས་གནས་པ་རྟོགས་པར་འགྱུར་རོ། །
མཁས་པའི་དམིགས་པ་ལ་གང་ཟག་གང་གིས་བརྩོན་པ་ཡང་། ནམ་གྲུས་ཞུས་པ་ལས། ནམ་
གྲུ་གལ་ཏེ་དགེ་སློང་རྣལ་འབྱོར་པ། རྣལ་འབྱོར་སྤྱོད་པ་དེ་འདུ་བྱེད་ཐམས་ཅད་ཀྱི་རང་གི་
མཚན་ཉིད་ལ་ཀུན་ཏུ་རྨོངས་པའམ། བདག་དང་སེམས་ཅན་སྲོག་དང་སྐྱེ་བ་པོ་དང་། གསོ་བ་
དང་གང་ཟག་གི་དངོས་པོ་ལ་ཀུན་ཏུ་རྨོངས་པ་ཞིག་ཡིན་ན་ནི་ཕུང་པོ་ལ་མཁས་པ་ལ་སེམས་ཉེ་
བར་གཏོད་པར་བྱེད་དེ། རྒྱུ་ལ་ཀུན་ཏུ་རྨོངས་པ་ཞིག་ཡིན་ན་ནི་ཁམས་ལ་མཁས་པའོ། །རྐྱེན་:
340



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱོར་བ།
མལ་ཀུན་ཏུ་རྨོངས་པ་ཞིག་ཡིན་ན་ནི་སྐྱེ་མཆེད་ལ་མཁས་པའོ། །མི་རྟག་པ་དང་། སྡུག་བསྔལ་བ་
དང་། བདག་མེད་པ་ལ་ཀུན་ཏུ་རྨོངས་པ་ཞིག་ཡིན་ན་ནི། རྟེན་ཅིང་འབྲེལ་བར་འབྱུང་བ་ལ་
མཁས་པ་དང་། གནས་དང་གནས་མ་ཡིན་པ་ལ་སེམས་ཉེ་བར་གཏོད་པར་བྱེད་དེ། ཞེས་
གསུངས་ཏེ། དམིགས་པ་འདི་ལྔ་ཀས་གཙོ་བོར་རྨོངས་པ་ཟློག་པར་བྱེད་དོ། །ཉོན་མོངས་པ་
རྣམ་པར་སྦྱོང་བའི་དམིགས་པ་ལ། གང་ཟག་གང་གིས་སེམས་གཏོད་པ་ཡང་མདོ་དེ་ཉིད་ལས།
འདོད་པའི་ཁམས་ཀྱི་འདོད་ཆགས་དང་བྲལ་བར་འདོད་པ་ཞིག་ཡིན་ན་ནི། འདོད་པ་རྣམས་
ཀྱི་རགས་པ་ཉིད་དང་། གཟུགས་རྣམས་ཀྱི་ཞི་བ་ཉིད་ལའོ། ། གཟུགས་རྣམས་ལ་འདོད་
ཆགས་དང་བྲལ་བ་འདོད་པ་ཞིག་ཡིན་ན་ནི། གཟུགས་ཀྱི་རགས་པ་ཉིད་དང་། གཟུགས་མེད་
རྣམས་ཀྱི་ཞི་བ་ཉིད་ལ་སེམས་ཉེ་བར་གཏོད་པར་བྱེད་དོ། །འཇིག་ཚོགས་ཐམས་ཅད་ལས་སྐྱོ་
བར་འདོད་ཅིང་། རྣམ་པར་གྲོལ་བར་འདོད་པ་ཞིག་ཡིན་ན་ནི། བདེན་པ་སྡུག་བསྔལ།
བདེན་པ་ཀུན་འབྱུང་། བདེན་པ་འགོག་པ། བདེན་པ་ལམ་ལ་སེམས་ཉེ་བར་གཏོད་པར་བྱེད་
ཏེ། ཞེས་གསུངས་སོ། །དམིགས་པ་འདི་རྣམས་ནི་ལྷག་མཐོང་གི་དཔྱད་སྒོམ་བྱེད་པ་དང་།
ཞི་གནས་ཀྱི་འཇོག་སྒོམ་བྱེད་པ་གཉིས་ཀའི་དམིགས་པར་འགྲོ་བས་ཞི་གནས་ཁོ་ནའི་དམིགས་
པ་མིན་ཀྱང་། ཁ་ཅིག་ནི། ཞི་གནས་གསར་དུ་སྒྲུབ་པའི་དམིགས་པར་རུང་ལ། ཁ་ཅིག་ནི་ཞི་
གནས་གྲུབ་ཟིན་ཁྱད་པར་ཅན་དུ་བྱེད་པའི་དམིགས་པར་གྱུར་པས་ཞི་གནས་ཀྱི་དམིགས་པའི་
སྐབས་སུ་བཤད་པ་ཡིན་ནོ། །
གསུམ་པ་དམིགས་པའི་རྣམ་གྲངས་བསྟན་པ་ནི། གང་ལ་སེམས་བཟུང་བའི་གཞི་ཏིང་
ངེ་འཛིན་གྱི་དམིགས་རྟེན་སྔར་བཤད་པའི་དམིགས་པ་རྣམས་ཀྱི་གཟུགས་བརྙན་རྣམས་བློ་ལ་
སྣང་བ་དེའི་མིང་གི་རྣམ་གྲངས་ནི། ཉན་ས་ལས། གཟུགས་བརྙན་དེ་ཡང་གཟུགས་བརྙན་
ཞེས་ཀྱང་བྱ། ཏིང་ངེ་འཛིན་གྱི་མཚན་མ་དང་། ཏིང་ངེ་འཛིན་གྱི་སྤྱོད་ཡུལ་གྱི་ཡུལ་དང་།
ཏིང་ངེ་འཛིན་གྱི་ཐབས་དང་། ཏིང་ངེ་འཛིན་གྱི་སྒོ་དང་། ཡིད་ལ་བྱེད་པའི་རྟེན་དང་། ནང་
དུ་རྣམ་པར་རྟོག་པའི་ལུས་དང་། སྣང་བརྙན་ཞེས་ཀྱང་བྱ་སྟེ། དེ་དག་ནི་ཤེས་བྱའི་དངོས་པོ་
དང་མཐུན་པའི་གཟུགས་བརྙན་དེའི་མིང་གི་རྣམ་གྲངས་ཡིན་པར་རིག་པར་བྱའོ། །གཉིས་པ་
སྐབས་སུ་བབ་པའི་དམིགས་པ་ངོས་བཟུང་བ་ནི། འོ་ན་དམིགས་པ་དུ་མ་བཤད་པ་དེ་དག་ལས་
འདིར་དམིགས་པ་གང་ལ་བརྟེན་ནས་ཞི་གནས་སྒྲུབ་སྙམ་ན། དེ་ནི་སྔར་དྲངས་པའི་མདོ་དེ་
341



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
ལྟར་གཅིག་ཏུ་མ་ངེས་ཏེ། གང་ཟག་གི་བྱེ་བྲག་གིས་དམིགས་པ་སོ་སོ་ལ་བྱ་དགོས་ལ། ཁྱད་
པར་ཞི་གནས་མ་མཐའ་གཅིག་ངེས་པར་སྒྲུབ་ན། འདོད་ཆགས་ཤས་ཆེ་བ་ལ་སོགས་པ་ཡིན་ན་
ནི། དམིགས་པ་ངེས་པ་ཅན་ལ་བྱ་དགོས་ཏེ། དེ་མ་བྱས་ན་ཞི་གནས་རྗེས་མཐུན་པའི་ཏིང་ངེ་
འཛིན་ཐོབ་པ་སྲིད་ཀྱང་། ཞི་གནས་དངོས་མི་ཐོབ་པའི་ཕྱིར་ཏེ། སྤྱད་པ་རྣམ་སྦྱོང་གི་དམིགས་
པ་ལ་སྦྱངས་ནས་ཡུན་རིང་པོ་མ་གཏོགས་པར་ཞི་གནས་མི་གྲུབ་པར་གསུངས་ན། སྤྱད་པ་རྣམ་
སྦྱོང་གི་དམིགས་པ་དོར་བས་མི་གྲུབ་པ་ལྟ་ཅི་སྨོས་པའི་ཕྱིར་རོ། །ཁྱད་པར་དུ། རྣམ་རྟོག་ཤས་
ཆེ་བས་ནི་ངེས་པར་རླུང་བསྒོམ་པར་བྱ་དགོས་སོ། ། གང་ཟག་ཆ་མཉམ་པར་སྤྱད་པའམ།
ཉོན་མོངས་ཆུང་བའི་གང་ཟག་ཡིན་ན་ནི། སྔར་བཤད་པ་ལྟར་གྱི་དམིགས་པ་རྣམས་ཀྱི་ནང་
ནས་ཡིད་གང་སྤྲོ་བ་ལ་དམིགས་རྟེན་བྱའོ། །གཞན་ཡང་ད་ལྟར་གྱི་སངས་རྒྱས་མངོན་སུམ་
བཞུགས་པའི་ཏིང་ངེ་འཛིན་དང་། ཏིང་ངེ་འཛིན་གྱི་རྒྱལ་པོའི་རྗེས་སུ་འབྲངས་ནས་སྒོམ་རིམ་
བར་པ་དང་ཐ་མ་ལས་དེ་བཞིན་གཤེགས་པའི་སྐུ་ལ་དམིགས་ནས་ཏིང་ངེ་འཛིན་སྒྲུབ་པ་
གསུངས་ལ། སློབ་དཔོན་བྱང་ཆུབ་བཟང་པོས་ཀྱང་། འདིར་ནི་ཞི་གནས་ནི་གཉིས་ཏེ། ཁ་
ནང་དུ་བལྟས་པ་ལས་ཐོབ་པ་དང་། ཁ་ཕྱིར་བལྟས་པ་ལས་བྱུང་བའོ། །དེ་ལ་ཁ་ནང་དུ་བལྟས་
པ་ལ་ཡང་གཉིས་ཏེ། ལུས་ལ་དམིགས་པ་དང་། ལུས་ལ་བརྟེན་པ་ལ་དམིགས་པའོ། །དེ་ལ་
ལུས་ལ་དམིགས་པ་ལ་ཡང་གསུམ་སྟེ། ལུས་ཉིད་ལ་ལྷའི་རྣམ་པར་དམིགས་པ་དང་། ཀེང་རུས་
ལ་སོགས་པ་མི་སྡུག་པར་དམིགས་པ་དང་། ཁ་ཊཾ་ཀ་ལ་སོགས་པ་མཚན་མ་ཁྱད་པར་ཅན་ལ་
དམིགས་པའོ། །ལུས་ལ་བརྟེན་པ་ལ་ཡང་ལྔ་སྟེ། དབུགས་ལ་དམིགས་པ་དང་། མཚན་མ་ཕྲ་
མོ་ལ་དམིགས་པ་དང་། འོད་ཟེར་གྱི་ཡན་ལག་ལ་དམིགས་པ་དང་། དགའ་བ་དང་བདེ་བ་ལ་
དམིགས་པའོ། །ཁ་ ཕྱིར་བལྟས་པའི་དམིགས་པ་ལ་གཉིས་ཏེ། ཁྱད་པར་ཅན་དང་ཕལ་
པའོ། །དེ་ལ་ཁྱད་པར་ཅན་ལ་གཉིས་ཏེ། སྐུ་ལ་དམིགས་པ་དང་། གསུང་ལ་དམིགས་པའོ། །
ཞེས་མང་པོ་ཞིག་བཤད་དེ། ལམ་སྒྲོན་འགྲེལ་པར་ཡང་དེ་དྲངས་སོ། །དེ་ལ་སངས་རྒྱས་ཀྱི་སྐུ་
ལ་སེམས་འཛིན་པ་ནི། སངས་རྒྱས་རྗེས་དྲན་ཡིན་པས་བསོད་ནམས་མཐའ་ཡས་པ་སྐྱེ་བ་
དང་། སྐུ་དེ་རྣམ་པ་གསལ་ཞིང་བསྟེན་ན། ཕྱག་དང་མཆོད་པ་དང་། སྨོན་ལམ་ལ་སོགས་པ་
ཚོགས་བསོག་པའི་ཞིང་དང་། བཤགས་བསྡམ་ལ་སོགས་པ་སྒྲིབ་པ་སྦྱང་བའི་ཞིང་བྱེད་པ་ལ་
ཁྱད་པར་ཤིན་ཏུ་ཆེ་བ་དང་། སྔར་གྱི་ཏིང་ངེ་འཛིན་རྒྱལ་པོའི་མདོ་དྲངས་པ་ལྟར་འཆི་བའི་ཚེ་
342



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
སངས་རྒྱས་རྗེས་སུ་དྲན་པ་ལས་མི་ཉམས་པ་ལ་སོགས་པའི་ཡོན་ཏན་དང་། གསང་སྔགས་ཀྱི་
ལམ་སྒོམ་ན་ལྷའི་རྣལ་འབྱོར་ལ་ཤིན་ཏུ་ཁྱད་ཆེ་བ་ལ་སོགས་པའི་དགོངས་པ་མང་པོ་སྣང་སྟེ།
འདིའི་ཕན་ཡོན་དང་སངས་རྒྱས་ཡིད་ལ་བྱ་ཚུལ་རྒྱས་པར་ད་ལྟར་གྱི་སངས་རྒྱས་མངོན་སུམ་དུ་
བཞུགས་པའི་མདོ་ན་ཆེས་གསལ་བར་བཞུགས་པས་སྒོམ་རིམ་ཐ་མ་ནས་གསུངས་པ་ལྟར་ཤེས་
པར་བྱའོ། །དེས་ན་ཏིང་ངེ་འཛིན་ཡང་འགྲུབ་ལ་དགོས་པ་ཁྱད་པར་ཅན་གཞན་ཡང་ཞར་ལ་
ཐོབ་པའི་དམིགས་རྟེན་འཚོལ་བ་ནི་ཐབས་ལ་མཁས་པ་ཡིན་ནོ། །འོ་ན་དེ་བཞིན་གཤེགས་པའི་
སྐུ་ཇི་འདྲ་བ་ཞིག་ལ་དམིགས་རྟེན་བྱེད་ཅེ་ན། ཏིང་ངེ་འཛིན་རྒྱལ་པོ་ལས་ཀྱང་། གསེར་གྱི་ཁ་
དོག་ལྟ་བུའི་སྐུ་ལུས་ཀྱིས། །འཇིག་རྟེན་མགོན་པོ་ཀུན་ཏུ་མཛེས་པ་སྟེ། །དམིགས་པ་དེ་ལ་
གང་གིས་སེམས་འཇུག་པ། །བྱང་ཆུབ་ སེམས་དཔའ་དེ་མཉམ་ གཞག་ཅེས་བྱ། །ཞེས་
གསུངས་པས། སྟོན་པ་བཅོམ་ལྡན་འདས་ཤཱཀྱ་ཐུབ་པ་བསྒོམ་པར་བྱའོ། །དེ་ལ་ཡང་གསར་དུ་
བློས་བསྐྱེད་པ་དང་། རང་བཞིན་གྱིས་བཞུགས་པ་གསལ་འདེབས་པ་གཉིས་ལས། ཕྱི་མ་ནི་
དད་པ་སྐྱེ་བ་ལ་ཁྱད་ཆེ་ཞིང་། ཐེག་པ་ཐུན་མོང་བའི་སྐབས་དང་ཡང་མཐུན་པས་རང་བཞིན་གྱི་
གྲུབ་ཟིན་གསལ་འདེབས་པའི་རྣམ་པར་བྱའོ། །དམིགས་རྟེན་འཚོལ་བ་ལ། སྟོན་པའི་སྐུ་བྲིས་
སྐུའམ། ལི་མ་ལ་སོགས་པ་ཤིན་ཏུ་ལེགས་པ་ཅིག་བཙལ་ལ་ཡང་ཡང་བལྟ་ཞིང་། དེའི་མཚན་
མ་བཟུང་ནས་ཡིད་ཀྱི་ཡུལ་དུ་འཆར་བ་ལ་གོམས་སུ་གཞུག །ཡང་ན་བླ་མས་ལེགས་པར་བརྡ་
སྤྲད་པ་ཐོས་པའི་དོན་བསམ་ཞིང་ཡིད་ངོར་འཆར་དུ་གཞུག་པ་ལ་དམིགས་རྟེན་བཙལ་བར་
བྱའོ། །དམིགས་རྟེན་ཡང་བྲིས་སྐུ་དང་ལི་མ་སོགས་ཀྱི་རྣམ་པ་སངས་རྒྱས་དངོས་ཀྱི་རྣམ་པ་
ཅན་དུ་འཆར་བ་ལ་བསླབ་བོ། །ཁ་ཅིག་སྐུ་གཟུགས་མདུན་དུ་བཞག་པ་ལ་མིག་གིས་བལྟས་
ནས་ཧར་སྒོམ་བྱེད་པ་སློབ་དཔོན་ཡེ་ཤེས་སྡེས་བཀག་པ་ཤིན་ཏུ་ལེགས་ཏེ། དེའི་རྒྱུ་མཚན།
ཏིང་ངེ་འཛིན་དབང་པོའི་ཤེས་པ་ལ་མི་སྒྲུབ་ཀྱི། ཡིད་ཀྱི་ཤེས་པ་ལ་སྒྲུབ་པ་ཡིན་པས། ཏིང་ངེ་
འཛིན་གྱི་དངོས་གྱི་དམིགས་པ་ནི། ཡིད་ཀྱི་ཤེས་པའི་དངོས་ཀྱི་ཡུལ་ཡིན་པས། དེ་ལ་སེམས་
བཟུང་དགོས་པ་ཡིན་པའི་ཕྱིར་དང་། སྔར་བཤད་པ་ལྟར་གྱི་དམིགས་ཡུལ་དངོས་ཀྱི་དོན་པ
སྤྱིའམ། གཟུགས་བརྙན་ཤར་བ་ལ་དམིགས་དགོས་པའི་ཕྱིར་རོ། །སྐུའི་ཆ་ཕྲ་རགས་གཉིས་ཀྱི་
དང་པོ་རགས་པ་ལ་དམིགས། དེ་ནས་ཕྲ་བ་ལ་དམིགས་དགོས་ཏེ་སྔ་མ་བརྟན་པ་གལ་ཆེའོ། །
སྔ་མ་མི་བརྟན་པའམ་དམིགས་པ་སྔ་མ་ལ་ཏིང་ངེ་འཛིན་འདོད་འདྲ་ཅིག་མ་གྲུབ་བར་དུ་
343



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བྱདམིགས་པ་རིགས་མི་མཐུན་མང་པོ་ལ་སྤོས་ན་གཡེང་མི་ཡོང་བས། སྔ་མ་འགྲུབ་པ་ངེས་པར་
དགོས་སོ། །དེ་ལ་ཐོག་མར་སེམས་གང་ལ་འཛིན་པའི་དམིགས་རྟེན་རྙེད་པའི་ཚད་ནི། དབུ་
དང་ཕྱག་གཉིས་དང་སྐུའི་ཁ་དོག་གཞན་དང་ཞབས་གཉིས་རིམ་པ་བཞིན་དུ་ལན་འགའ་ཟུང་
གསལ་བཏབ་ལ་དེའི་མཐར་སྐུའི་སྤྱི་ཡིད་ལ་བྱས་ནས། ཡིད་ངོར་ཡན་ལག་རགས་པ་རྣམས་ཆ་
ཕྱེད་ཙམ་ཞིག་འཆར་ཐུབ་པ་བྱུང་ན། འོད་དང་བཅས་པའི་གསལ་པོ་མ་བྱུང་ཡང་དེ་ཙམ་ཞིག་
གིས་ཆོག་ཤེས་བྱས་ནས་དེ་ལ་སེམས་བཟུང་དགོས་སོ། །དེའི་རྒྱུ་མཚན་ནི། འདི་ལྟར་དེ་ཙམ་
གྱིས་ཆོག་ཤེས་བྱས་ནས་སེམས་མི་འཛིན་པར་དེ་ལས་ཀྱང་གསལ་བ་ཞིག་འདོད་ནས། ཡང་
ཡང་གསལ་བཏབ་ན་དམིགས་པ་ཅུང་ཟད་གསལ་དུ་འགྲོ་ཡང་སེམས་གནས་ཆའི་ཏིང་ངེ་འཛིན་
མི་རྙེད་པར་མ་ཟད། ཅུང་ཟད་རྙེད་པའི་ཡང་གེགས་སུ་འགྱུར་པས། ཆ་ཕྱེད་ཙམ་གསལ་ན་
ཡང་དེ་སྐྱོང་བ་གནད་དུ་ཆེའོ། །འདི་ནི་སློབ་དཔོན་ཡེ་ཤེས་སྡེའི་གདམས་པ་ལས་བྱུང་སྟེ་གལ་
ཆེ་བར་སྣང་ངོ། །གསང་སྔགས་ཀྱི་ལྷའི་རྣལ་འབྱོར་སྒྲུབ་པའི་སྐབས་ཡིན་ན། ལྷའི་རྣམ་པ་
གསལ་པོ་ངེས་པར་སྒྲུབ་དགོས་པས། དེ་མ་ཤར་གྱི་བར་དུ་ཐབས་དུ་མ་ནས་དེ་བསྐྱེད་པའི་
ཐབས་བྱ་དགོས་ཀྱི། འདིར་ནི་ལྷའི་རྣམ་པ་ཆེས་འཆར་བར་དཀའ་ན། སྔར་བསྟན་པཔའི་
དམིགས་པ་གང་རུང་གཅིག་ལ་བྱས་ནས་སེམས་བཟུང་བས་ཆོག་སྟེ། ཞི་གནས་ཀྱི་ཏིང་ངེ་
འཛིན་ཙམ་ཞིག་འགྲུབ་པ་དགོས་པའི་གཙོ་བོ་ཡིན་པའི་ཕྱིར་རོ། །དེའི་ཚེ་སེར་པོ་སྒོམ་འདོད་པ་
ལ་དམར་པོ་ཤར་བ་ལྟ་བུའི་ཁ་དོག་མ་ངེས་པ་དང། བཞུགས་པའི་དབྱིབས་ཅན་སྒོམ་འདོད་པ་
ལ་བཞེངས་པའི་དབྱིབས་ཤར་བ་ལྟ་བུ་དབྱིབས་མ་ངེས་པ་དང་། གཅིག་སྒོམ་འདོད་པ་ལ་
གཉིས་ཤར་བ་ལྟ་བུའི་གྲངས་མ་ངེས་པ་དང། ཆུང་བ་སྒོམ་འདོད་པ་ལ་ཆེ་བ་ཤར་བ་ལྟ་བུའི་
ཚད་མ་ངེས་པ་སོགས་བྱུང་ན། དེའི་རྗེས་སུ་འབྲང་དུ་ཡེ་མི་རུང་བས་རྩ་བའི་དམིགས་པ་གང་
ཡིན་པ་དེ་ཁོ་ན་ལ་དམིགས་རྟེན་བྱའོ། །
གཉིས་པ་དེ་ལ་ཇི་ལྟར་སེམས་གཏོད་པའི་ཚུལ་ལ་གསུམ། སྐྱོན་མེད་པའི་ལུགས་
བཞག་པ་དང་། སྐྱོན་དང་བཅས་པའི་ལུགས་བསལ་བ་དང་། ཐུན་གྱི་ཚད་བསྟན་པའོ། །
དང་པོ་ནི། འདིར་བསྒྲུབ་པར་བྱ་བའི་ཏིང་ངེ་འཛིན་ཁྱད་པར་གཉིས་དང་ལྡན་པ་ཞིག་ཡིན་ཏེ།
འདི་ལྟར་སེམས་ཤིན་ཏུ་གསལ་བའི་གསལ་ཆའི་ངར་དང་ལྡན་པའོ། །འདི་ལ་ཁ་ཅིག །བདེ་
བ་བསྣན་ནས་གསུམ་དུ་བྱེད་ལ། གཞན་དག་དྭངས་པ་བསྣན་ནས་བཞིར་ཡང་བྱེད་ཀྱང་།
344



༄༅ །།སྐྱེས་བུ་གསུམ་གྱི་འམ་རི་རྒྱུས་པ་ཁྲིད་དུ་སྦྱར་བ།
དྭངས་པ་ནི། ཁྱད་པར་དང་པོར་འདུས་པས་ཟུར་དུ་སྨོས་མི་དགོས་ལ། ཚོར་བ་སིམ་པའི་རྣམ་
པ་ཅན་གྱི་དགའ་བདེ་ནི་སྐབས་འདིར་བསྒྲུབ་པར་བྱ་བའི་ཏིང་ངེ་འཛིན་གྱི་འབྲས་བུ་ལ་འབྱུང་
ཡང་། བསམ་གཏན་དང་པོའི་ཉེར་བསྡོགས་ཀྱིས་བསྡུས་པའི་ཏིང་ངེ་འཛིན་དང་མཚུངས་ལྡན་
དུ་མི་འབྱུང་ཞིང་། ཐེག་པ་གསུམ་ཀའི་ཡོན་ཏན་སྒྲུབ་པའི་རྟེན་ལ་མཆོག་ཏུ་གསུངས་པའི་
བསམ་གཏན་བཞིའི་ཏིང་ངེ་འཛིན་ཡང་ལུས་བདེ་དང་སེམས་བདེ་གང་ཡང་རུང་བ་དང་ཡང་
མཚུངས་ལྡན་དུ་མ་འབྱུང་བས་འདིར་མ་བགྲངས་སོ། ། གསལ་ཆའི་ངར་ཆེ་བ་ཡང་གཟུགས་
མེད་ཀྱི་སས་བསྡུས་པའི་ཏིང་ངེ་འཛིན་འགའ་ཞིག་ལ་མེད་ཀྱང་མདོ་སྡེ་རྒྱན་ལས། གཟུགས་
མེད་སྤངས་པའི་བསམ་གཏན་དང་། །ཞེས་གསུངས་པ་ལྟར། རང་སེམས་ལ་དབང་ཐོབ་པ་
འགའ་ཞིག་མ་གཏོགས་པའི་བྱང་སེམས་རྣམས་བསམ་གཏན་གྱི་སས་བསྡུས་པའི་ཏིང་ངེ་འཛིན་
ལ་བརྟེན་ནས་ཡོན་ཏན་སྒྲུབ་པར་གསུངས་པས་གསལ་བའི་ཁྱད་པར་གསུངས་པ་ལ་སྐྱོན་མེད་
དོ། །དེ་ལྟ་བུའི་གསལ་ཆའི་ངར་ཐོན་པ་ལ་ནི་བྱིང་བས་བར་དུ་གཅོད་ལ། རྩེ་གཅིག་པའི་མི་
རྟོག་པ་ལ་ནི་རྒོད་པས་བར་དུ་གཅོད་པས། བྱིང་རྒོད་གཉིས་ཏིང་ངེ་འཛིན་རྣམ་དག་འགྲུབ་
པའི་གེགས་ཀྱི་གཙོ་བོར་འོང་བའི་རྒྱུ་མཚན་ནི་དེ་ཡིན་ནོ། །དེས་ན་བྱིང་རྒོད་ཕྲ་རགས་རྣམས་
ལེགས་པར་ངོས་ཟིན་པ་ཞིག་དང་། ངོས་ཟིན་ནས་དེ་གཉིས་འགོག་པར་བྱེད་པའི་ཏིང་ངེ་
འཛིན་གྱི་སྐྱོང་ལུགས་རྣམ་དག་ཅིག་མི་ཤེས་ན། ལྷག་མཐོང་ལྟ་ཅི་སྨོས་ཏེ། ཞི་གནས་ཀྱང་སྐྱེ་
བ་མི་སྲིད་པས། ཏིང་ངེ་འཛིན་དོན་དུ་གཉེར་བའི་བློ་ལྡན་རྣམས་ཀྱིས་ཚུལ་དེ་ལ་མཁས་པར་
བྱའོ། །དེ་ལ་བྱིང་རྒོད་གཉིས་ནི་ཞི་གནས་ཀྱི་འགལ་རྐྱེན་ཡིན་པས་སྤང་བར་བྱའོ། །ཏིང་ངེ་
འཛིན་ནི། སེམས་དམིགས་པ་ལ་རྩེ་གཅིག་ཏུ་གནས་པའི་ཆ་ཡིན་ལ། དེ་ཡང་དམིགས་པ
རྒྱུན་ལྡན་དུ་སྡོད་པ་ཞིག་དགོས་སོ། །དེ་ལ་སེམས་ནི། རྩ་བའི་དམིགས་པ་གང་ཡིན་པ་དེ་ལ་
གཡེང་བར་མི་བྱེད་པའི་ཐབས་ཤིག་དང་། གཡེངས་མ་གཡེངས་དང་། གཡེང་བར་འགྱུར་མི་
འགྱུར་ཇི་ལྟ་བ་བཞིན་ཤེས་པ་གཉིས་དགོས་པའི། དང་པོ་ནི་དྲན་པ། གཉིས་པ་ནི་ཤེས་བཞིན་
ཡིན་ཏེ། དྲན་པ་ཉམས་ནས་དམིགས་པ་བརྗེད་ན། དེ་མ་ཐག་དམིགས་པ་སྟོར་བར་འགྱུར་
བས། དམིགས་པ་མ་བརྗེད་པའི་དྲན་པ་རྩ་བ་ཡིན་ནོ། །དྲན་པ་དེས་སེམས་དམིགས་པ་ལ་ཉེ་
བར་གཏོད་ཚུལ་ནི། སྔར་གྱི་དམིགས་རྟེན་གསལ་བཏབ་ནས་མ་མཐའ་ཞིག་ཤར་བྱུང་བ་ན།
དེ་ཤེས་པས་ཚིར་གྱིས་བཟུང་བའི་འཛིན་སྟངས་ཤུགས་ཅན་ཞིག་བསྐྱེད་ལ་སེམས་ཀྱི་དབང་མཐོ་
345



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ་
ལ་བར་བྱ་སྟེ། གསར་དུ་གང་ལ་ཡང་མི་དཔྱོད་པར་འཇོག་པའོ། །དྲན་པ་ནི་ཀུན་ལས་བཏུས་
ལས། དྲན་པ་གང་ཞེ་ན། འདྲིས་པའི་དངོས་པོ་ལ་སེམས་བརྗེད་པ་མེད་པ་སྟེ། རྣམ་པར་མི་
གཡེང་བའི་ལས་ཅན་ནོ། །ཞེས་ཁྱད་པར་གསུམ་ལྡན་གསུངས་སོ། །དེ་ལ་དམིགས་ཡུལ་གྱི་
ཁྱད་པར་ནི། སྔར་མ་འདྲིས་པའི་ཡུལ་ལ་དྲན་པ་མི་སྐྱེ་བས་འདྲིས་པའི་དངོས་པོ་ལ་ཞེས་
གསུངས་ཏེ། སྐབས་འདིར་ནི་སྔར་ངེས་པར་བྱ་བའི་དམིགས་རྟེན་གྱི་རྣམ་པ་ཤོར་བའོ། །རྣམ་
པའམ་འཛིན་སྟངས་ཀྱི་ཁྱད་པར་ནི། སེམས་ཀྱི་བརྗེད་པ་མེད་པ། ཞེས་ཡུལ་དེ་སེམས་ཀྱིས་མ་
བརྗེད་པའི་ཆ་སྟེ། སྐབས་འདིར་ནི་དམིགས་རྟེན་མ་བརྗོད་པའོ། །མ་བརྗེད་པའི་ཚུལ་ནི།
གཞན་གྱིས་དྲིས་པ་དང་། དེ་རང་གིས་དེ་ལ་རྟོག་པ་བཅུག་པ་ན། དམིགས་རྟེན་དེ་ནི་འདི་
འདྲ་བ་ཡིན་ནོ་ཞེས་བླ་མས་བསྟན་པ་དྲན་ཐུབ་པ་ཙམ་ལ་མི་ཟེར་གྱི། སེམས་དམིགས་པ་
གཏེད་པ་དེ་དུ་རེ་དྲན་ནས་ཅུང་ཟད་ཀྱང་མ་གཡེངས་པ་སྟེ། གཡེངས་ན་དེ་བྱུང་ཙམ་གྱིས་དྲན་
པ་སྟོར་བ་ཡིན་ནོ། །དེས་ན་སེམས་དམིགས་པ་ལ་སྔར་ལྟར་བཞག་ཟིན་པ་དང་། འདི་ལྟར་དུ་
དམིགས་པ་ལ་བཏགས་སོ་སྙམ་པ་ཞིག་བསྐྱེད་ལ། དེ་ནས་གསར་དུ་མི་རྟོག་པར་བློ་དེ་ཉིད་ཀྱི་
ཤུགས་མ་ཆད་ཞར་རྒྱུན་དུ་སྐྱོང་བ་ནི། དྲན་པ་བསྟེན་ཚུལ་གྱི་གནད་དམ་པ་ཡིན་ནོ། །བྱེད་
པ་ཀྱི་ཁྱད་པར་ནི། དམིགས་པ་ལས་སེམས་གཞན་དུ་མི་གཡེང་བར་བྱེད་པའོ། །དེ་ལྟར་
སེམས་དམིགས་པ་ལ་བཏགས་ཏེ་འདུལ་བ་ནི། དབུ་མ་སྙིང་པོ་ལས། ཡིད་ཀྱི་གླང་པོ་ལོག་འགྲོ་
བ། །དམིགས་པའི་ཀ་བ་བརྟན་པོ་ལ། །དྲན་པའི་ཐག་པས་ངེས་བཅིངས་ནས། །ཤེས་རབ་
ལྕགས་ཀྱུས་རིམ་དབང་བྱ། །ཞེས་དང་། སྒོམ་རིམ་བར་པ་ལས་ཀྱང་། དྲན་པ་དང་ཤེས་
བཞིན་གྱི་ཐག་པས་ཡིད་ཀྱི་གླང་པོ་ཆེ་དམིགས་པའི་སྡོང་པོ་དེ་ཉིད་ལ་བཏགས་པར་བྱའོ་ཞེས་
གསུངས་སོ། །དེས་ན་ངེས་ཤེས་ཀྱི་འཛིན་སྟངས་དམ་པོ་མེད་པར་ཧད་དེ་འཇོག་པ་ལ་སེམས་
དྭངས་པའི་གསལ་ཆ་འོང་ཡང་ངེས་ཤེས་ཀྱི་ངར་ཐོན་པའི་གསལ་ཆ་མི་ཐོན་པས་དྲན་པ་སྟོབས་
ཅན་སྐྱེ་བར་འགྱུར་ལ། དེའི་ཕྱིར་བྱིང་བ་ཕྲ་མོ་ཡང་མི་ཁེགས་པས་ཏིང་ངེ་འཛིན་སྐྱོན་ཅན་ཁོ་
ནར་འགྱུར་རོ། །ལྷ་སྐུ་ལ་སོགས་པའི་དམིགས་རྟེན་གཞན་མི་འཇོག་པར་སེམས་མི་རྟོག་པ་ཙམ་
སྐྱོང་བས་་་བས་ཀྱང་སེམས་ཡུལ་གང་ལ་ཡང་ཅིར་ཡང་མི་རྟོག་པར་བཞག་པར་བྱའོ། །ཞེས་པའི་
གདམས་ངག་དྲན་ནས། དེ་ནས་སེམས་མི་འཕྲོ་བ་ལ་མ་གཡེངས་པར་བྱ་དགོས་ལ། མ་
གཡེངས་པ་དེ་ཡང་དམིགས་པ་མ་བརྗེད་པའི་དྲན་པ་དང་དོན་གཅིག་ཡིན་པས་དྲན་པའི་སྐྱོང་ལམ་
346



སྤྱ༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཚུལ་ལས་མ་འདས་པས་དེ་ལྟར་སྒོམ་པ་དེས་ཀྱང་ངེས་ཤེས་ཀྱི་ཤུགས་ཐོན་པའི་དྲན་པ་བསྟེན་པ་
ཡིན་ནོ། །
གཉིས་པ་སྐྱོན་དང་ བཅས་པའི་ལུགས་བསལ་ བ་ ལ། བསལ་བྱའི་ལོག་རྟོག་
འདི་ལྟ་བུ་ཡོད་དེ། སྔར་བཤད་པ་ལྟར་ཤེས་པ་དཔངས་ལེགས་པར་གཏོད་དེ་བསྒྲིམས་ནས་མི་
རྟོག་པར་བཞག་པ་ན། བྱིང་བའི་སྐྱོན་ཅུང་ཟད་ཀྱང་མེད་མོད་ཀྱི། རྒོད་ཤས་ཆེ་བས་གནས་ཆ་
རྒྱུན་མཐུད་ཐུབ་པ་མི་འོང་བ་མཐོང་ནས་རིག་པའི་གཟེངས་སྨད། ལེགས་པར་སྒྲིམ་པ་ཡང་
གློད་པས་གནས་ཆ་མྱུར་པོར་སྐྱེ་བ་མཐོང་ནས། ཐབས་དེ་ནི་གདམས་ངག་ཆེན་པོ་ཡིན་ནོ་སྙམ་
དུ་ངེས་པ་རྙེད་ནས། གློད་པ་རབ་ལ་སྒོམ་པ་རབ། །ཅེས་སྨྲའོ། །འདི་ནི་བྱིང་བ་སྐྱེས་པ་དང་།
སྒོམ་སྐྱེས་པ་གཉིས་རབ་མ་ཕྱེད་པའི་གཏམ་ཡིན་ཏེ། འདི་ལྟར་ཏིང་ངེ་འཛིན་སྐྱོན་མེད་པ་ནི་
སྔར་བཤད་པ་ལྟར་ཁྱད་པར་གཉིས་དང་ལྡན་པ་དགོས་ཀྱི། སེམས་མི་རྟོག་པའི་གནས་བསྟན་
པ་གཅིག་པུས་མི་ཆོག་གོ །གལ་ཏེ་དེ་འདྲ་བ་དེ་ལ་སེམས་ཤོག་ཉོག་བོར་སོང་བའི་འཐིབས་པ་
ཡོད་ན་བྱིང་བ་ཡིན་ཡང་། དེ་མེད་པར་སེམས་དྭངས་པའི་གསལ་ཆ་ཡོད་པས་ཏིང་ངེ་འཛིན་
སྐྱོན་མེད་ཡིན་ནོ་སྙན་ན། དེ་ནི་རྨུགས་པ་དང་བྱིང་བ་མ་ཕྱེད་པའི་གཏམ་དུ་འཇུག་པས་འདི་
རྣམས་རྒྱས་པར་འོག་ཏུ་བསྟན་པར་བྱའོ། །དེས་ན་སྒྲིམས་དྲག་པའི་རིག་པ་ངར་ལྡན་དུ་བྱས་
པ་ན། གསལ་ཆ་ཡོད་ཀྱང་རྒོད་ཤས་ཆེ་བས་གནས་ཆ་སྐྱེ་དཀའ་ལ། དེ་ཧ་ཅང་གློད་ནས་
བསྐྱངས་པ་ན། གནས་ཆ་ཡོད་ཀྱང་བྱིང་ཤས་ཆེ་བས་ངར་ཐོན་པའི་གསལ་ཆ་མེད་དོ། །
སྒྲིམས་དྲག་པ་དང་། ལྷོད་དྲག་པ་གང་དུ་ཡང་མ་སོང་བའི་དམ་ལྷོད་རན་པའི་མཚམས་ཀྱང་
ཤིན་ཏུ་ཟིན་དཀའ་བའི་ཕྱིར། བྱིང་རྒོད་དང་བྲལ་བའི་ཏིང་ངེ་འཛིན་སྐྱེ་དཀའ་བ་ལ་དགོངས་
ནས། སློབ་དཔོན་ཙནྡྲ་གོ་མིས། བརྩོན་པས་བསྟེན་ན་རྒོད་པ་འབྱུང་འགྱུར་ཞིང། །དེ་སྤངས་
ན་ནི་ཞུམ་པ་སྐྱེ་བར་འགྱུར། །འདི་ཡི་རིགས་པར་མཉམ་འཇུག་རྙེད་དཀའ་ན། །བདག་གི་
སེམས་དཀྲུགས་པས་ནི་ཅི་ཞིག་བགྱི། །ཞེས་དང་། བཤགས་བསྟོད་ལས་ཀྱང་། འབད་པས་
འཇུག་ན་རྒོད་པ་འབྱུང་འགྱུར་ཞིང་། །དེ་གློད་ན་ནི་ཞུམ་པ་སྐྱེ་བར་འགྱུར། །འདིའི་དབུ་མ་
སྒྲུབ་པའང་ཤིན་ཏུ་རྙེད་དཀའ་ན། །བདག་གི་སེམས་དཀྲུགས་པས་ནི་ཅི་ཞིག་བགྱི། །ཞེས་
དང་། དེའི་འགྲེལ་པར། ཤིན་ཏུ་འབད་པས་བསྒྲིམས་ཏེ་བརྩོན་པ་བསྟེན་ན་ནི་རྒོད་པ་འབྱུང་
ལ་གློད་དྲག་ན་སེམས་ཞུམ་པ་སྐྱེ་བས། སེམས་ཆ་མཉམ་པར་གནས་པའི་རིགས་པ་མཉམ་དུ་
347



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
འཇུག་པ་རྙེད་པར་དཀའོ། །ཞེས་སོ། །ཤིན་ཏུ་གློད་པའི་སེམས་དྭངས་པ་ཙམ་གྱི་གསལ་ཆས་
མི་ཆོག་པར་འཛིན་སྟངས་ཀྱི་གྲིམས་ཆ་དགོས་པར་ནི་འཕགས་པ་ཐོགས་མེད་ཀྱིས། དེ་ལ་
འཇོག་པར་བྱེད་པ་དང་། ཡང་དག་པར་འཇོག་པར་བྱེད་པ་ལ་ནི་བསྒྲིམས་ཏེ་འཇུག་པའི་ཡིད་
ལ་བྱེད་པ་ཡོད་དོ། །ཞེས་སེམས་གནས་པའི་ཐབས་དགུའི། སེམས་དང་པོ་གཉིས་ཀྱི་སྐབས་སུ་
དེ་ལྟར་གསུངས་ཤིང་། སྒོམ་རིམ་དང་པོ་ལས་ཀྱང་། བྱིང་བ་བསལ་བའི་དམིགས་པ་དེ་ཉིད་
དམ་དུ་བཟུང་ངོ་། །ཞེས་དང་། སྒོམ་རིམ་བར་པ་ལས་ཀྱང་། དེ་ནས་བྱིང་བ་ཞི་བར་བྱས་
ནས། ཅི་ནས་ཀྱང་དམིགས་པ་དེ་ཉིད་སེམས་ཤིན་ཏུ་གསལ་བར་མཐོང་བར་འགྱུར་བ་སྟེ། དེ་
ལྟར་བྱའོ། །ཞེས་གསུངས་སོ། །སེམས་ཀྱིས་གསལ་བར་མཐོང་བ་ཞེས་གསུངས་པས་ཡུལ་
གསལ་བ་ཙམ་ལ་མི་ཟེར་གྱི། བློའི་འཛིན་སྟངས་ཤིན་ཏུ་གསལ་ཞིང་དམ་པ་ལ་ཟེར་བ་ཡིན།
དྲན་པའི་བསྟེན་ལུགས་འདི་ཤིན་ཏུ་གལ་ཆེ་སྟེ། འདི་མ་ཤེས་པར་བསྐྱངས་པའི་རྟགས་སུ་སྒོམ་
ཇི་ཙམ་མང་དུ་བྱས་པ་ཙམ་དུ་བརྗེད་ངས་ཆེ་རུ་འགྲོ་བ་དང་། ཆོས་རྣམས་སོ་སོར་འབྱེད་པའི་
ཤེས་རབ་བརྟུལ་དུ་འགྲོ་བ་སོགས་ཀྱི་སྐྱོན་ཤིན་ཏུ་མང་པོ་འདུག་པ་ལ་ཏིང་ངེ་འཛིན་བརྟན་པོ་
ཡོད་པར་རློམ་པར་སྣང་ངོ་། །དེ་ལྟར་སྔར་བཤད་པ་ལྟར་དྲན་པས་སེམས་དམིགས་པ་ལ་
བཏགས་པའི་ཚེ། དམིགས་པ་ལེགས་པར་འཛིན་ནམ་མི་འཛིན་གྱི་བྱ་ར་བྱེད་པའི་རྟོག་པ་
བསྐྱེད་དུ་རུང་ངམ་སྙམ་ན། འདི་ནི་བྱ་དགོས་པ་ཡིན་ཏེ། སྒོམ་རིམ་བར་པ་ལས། དེ་ལྟར་
གང་ལ་འདོད་པའི་དམིགས་པ་དེ་ལ་སེམས་བཞག་ནས་དེ་ཉིད་ལ་ཕྱིར་ཞིང་རྒྱུན་དུ་སེམས་
བཞུགས་པར་བྱའོ། །དེ་ལ་ཉེ་བར་བཞག་ནས་སེམས་ལ་འདི་ལྟར་དཔྱད་པར་བྱ་སྟེ། ཅི་
དམིགས་པ་ལ་སེམས་ལེགས་པར་འཛིན་ནས། འོན་ཏེ་བྱིང་ངམ། འོན་ཏེ་ཕྱི་རོལ་གྱི་ཡུལ་ལ་
རྣམ་པར་འཕྱང་བས་རྣམ་པར་གཡེངས་སམ་སྙམ་དུ་བརྟག་པར་བྱའོ། །ཞེས་གསུངས་པའི་
ཕྱིར་རོ། །འདི་ཡང་ཏིང་ངེ་འཛིན་བཏང་ནས་དེ་ལྟར་ལྟ་བ་མ་ཡིན་གྱི། ཏིང་ངེ་འཛིན་
གནས་བཞིན་པའི་ངང་ནས་རྩ་བའི་དམིགས་པ་ལ་སྔར་བཞག་པ་ལྟར་གནས་མི་གནས་དང་།
མི་གནས་ན་བྱིང་རྒོད་གང་དུ་སོང་ལྟ་བ་ཙམ་བྱེད་པ་སྟེ། ཏིང་ངེ་འཛིན་ལ་བཞག་ནས་ཧ་ཅང་
ཐུང་བ་མ་ཡིན། ཧ་ཅང་རིང་བ་ཡང་མ་ཡིན་པར་བར་བར་དུ་བྱ་ར་བྱེད་པ་ཡིན་ནོ། །བློ་སྔ་
མའི་ཤུགས་དང་ངར་མ་ཟད་ཙམ་ནས་འདི་བྱས་པ་ན། བློ་དེའི་ངར་སྐྱེས་ནས་ངར་ལྡན་ལ
གནས་པའི་ཡུན་རིང་དུ་འགྲོ་བ་དང་། བྱིང་བ་དང་རྒོད་པ་མྱུར་དུ་རྟོགས་པའི་དགོས་པ་ཡོད་>
•འམ
348
༧ ཎ



༄༅ །།སྐྱེས་བུ་།སུམ་གྱི་ལམ་རིམ་རྒྱས་པ་ཁྲིད་དུ་སྦྱར་པ།
དོ། །དེས་ན་དམིགས་པ་བར་བར་དུ་དྲན་པར་བྱེད་པ་ནི། དྲན་པ་སྟོབས་ལྡན་སྐྱེ་བ་ལ་དགོས་
ལ། སེམས་དམིགས་པ་ལས་གཞན་དུ་མི་གཡེང་བར་ཚིག་རེ་བཟུང་ནས་བྱ་ར་བྱེད་པ་ནི། བྱིང་
རྒོད་རྟོགས་པའི་ཤེས་བཞིན་མཐུ་ལྡན་དུ་འགྲོ་བའི་ཐབས་ཡིན་པས་དེ་འདྲ་བ་དེ་ལ་ཡང་རྟོག་པ་
ཡིན་སྙམ་ནས་བཀག་ན། དྲན་པ་དང་ཤེས་བཞིན་སྟོབས་ལྡན་སྐྱེ་བར་ཤིན་ཏུ་དཀའ་བར་ཤེས་
པར་བྱའོ། །
གསུམ་པ་ཐུན་གྱི་ཚད་བསྟན་པ་ནི། འོ་ན་དྲན་པས་སེམས་དམིགས་པ་ལ་བཏགས་པ་
དེ་ལ་འདི་ཙམ་བར་དུ་འཇོག་ཅེས་པའི་ཐུན་ཚད་ངེས་པ་ཡོད་དམ་མེད་ཅེ་ན། འདི་ལ་བོད་ཀྱི་
བརྒྱུད་པ་སོ་སོའི་བླ་མ་གོང་མ་ཐམས་ཅད་ཐུན་ཆུང་ལ་གྲངས་མང་བར་བྱ་དགོས་གསུངས་སོ། །
དེའི་རྒྱུ་མཚན་ཁ་ཅིག་ན་རེ། ཐུན་ཆུང་ངེ་བའི་སྒོམ་དང་བཟང་འགྱེས་བྱས་ན། རྙིང་མ་རེས་
ཀྱང་སྒོམ་པ་ལ་དྲོད་ལ། ཐུན་རིང་ན་སུན་བར་འགྱུར་བར་འདོད་ཅིང་། གཞན་དག་ནི་ཡུན་
རིང་ན་བྱིང་རྒོད་ཀྱི་དབང་དུ་འགྲོ་སླ་བས་ཏིང་ངེ་འཛིན་སྐྱོན་མེད་སྐྱེ་དཀའ་བར་བཞེད་དོ། །
ཉན་ས་ལ་སོགས་པའི་གཞུང་ཆེ་བ་ལས་ཐུན་གྱི་ཚད་གསལ་བར་བཟུང་བ་མི་སྣང་ཡང་། སྒོམ་
རིམ་ཐ་མ་ལས། དེ་ལྟ་བུའི་རིམ་པ་འདིས་ཆུ་ཚོད་གཅིག་གམ། མེལ་ཚེ་ཐུན་ཕྱེད་དམ། ཐུན་
གཅིག་གམ། ཇི་སྲིད་ནུས་པ་དེ་སྲིད་དུ་འདུག་པར་བྱའོ། །ཞེས་གསུངས་ལ། འདི་ཞི་གནས་
གྲུབ་ཟིན་ནས་ལྷག་མཐོང་སྒོམ་པའི་དུས་ཀྱི་ཐུན་ཚད་ཀྱི་སྐབས་སུ་གསུངས་པར་སྣང་ཡང་།
ཐོག་མར་ཞི་གནས་སྒྲུབ་པའི་སྐབས་སུ་ཡང་འདྲ་བར་མངོན་པས་དེ་ལྟར་བྱའོ། །དེ་ཡང་སྔར་
བཤད་པ་ལྟར་གྱི་དྲན་པ་དང་ཤེས་བཞིན་གྱི་སྐྱོང་ལུགས། དམིགས་པ་དྲན་པ་དང་བྱ་ར་བྱེད་
པའི་བལྟ་རྟོག་བར་བར་དུ་བྱེད་ན་ཐུན་ཅུང་རིང་ཡང་སྐྱོན་དུ་མི་འགྱུར་མོད། འོན་ཀྱང་ལས་
དང་པོ་པ་ཕལ་ཆེ་བ་ལ་ཐུན་རིང་ན་ཡང་། བརྗེད་ངས་སྐྱེས་ནས་གཡེངས་འགྲོ་ཞིང་དེའི་ཚེ་
སེམས་བྱིང་བའམ། རྒོད་པ་གང་བྱུང་ཡང་ཡུན་རིང་པོ་ཞིག་ནས་ངོ་ཤེས་པ་ཙམ་མ་གཏོགས་པ་
མྱུར་པོར་ངོས་མི་ཟིན་ལ། ཡང་ན་དྲན་པ་མ་བརྗེད་ཀྱང་། བྱིང་རྒོད་ཀྱི་དབང་དུ་འགྲོ་སླ་ཞིང་
བྱིང་རྒོད་འབྱུང་བ་རྣམས་མྱུར་པོར་ངོས་མ་ཟིན་པར་སྣང་ངོ་། །མདོར་ན་རང་གི་བློའི་ནུས་པ་
དང་བསྟུན་དགོས་པས་ཇི་སྲིད་ནུས་པ་དེ་སྲིད་དུ་ཞེས་གསུངས་པ་ཡིན་ནོ། །གཞན་ཡང་ལུས་
སེམས་ལ་གློ་བུར་བའི་གནོད་པ་མ་བྱུང་ན་མཉམ་པར་འཇོག་ལ། བྱུང་ན་ཨུ་ཚུགས་བྱས་ཏེ་མི་
སྒོམ་པར་དེ་མ་ཐག་བཞག་ནས་ཁམས་ཀྱི་བར་ཆད་བསལ་ཏེ་སྒོམ་པ་ནི་མཁས་པ་རྣམས་ཀྱི་
349
lans



༄༅།།དཔལ་ལྡན་ས་སྐྱ་པའི་གསུང་རཔ་ཡུམ།ས་ཆེན་བཅོ་བརྒྱུད་ལས། པོད་བཅོ་བརྒྱུད་པ་
དགོངས་པ་ཡིན་པས། དེ་ལྟར་བྱེད་པ་ཡང་ཐུན་ཇི་ཙམ་གྱི་བར་དུ་སྒོམ་པ་ནི་མན་ངག་ཏུ་ཤེས་
པར་བྱའོ། །
གསུམ་པ་དམིགས་པ་ལ་གཏད་པའི་འོག་ཏུ་ཇི་ལྟར་བྱ་བ་ལ་གཉིས། བྱིང་རྒོད་བྱུང་བའི་
དུས་སུ་ཇི་ལྟར་བྱ་བ་དང་། བྱིང་རྒོད་དང་བྲལ་བའི་དུས་སུ་ཇི་ལྟར་བྱ་བའོ། །དང་པོ་ལ་
གཉིས། བྱིང་རྒོད་ངོས་མི་ཟིན་པའི་གཉེན་པོ་བསྟེན་པ་དང་། ངོས་ཟིན་ཀྱང་དེ་སྤོང་བའི་ཕྱིར་
དུ་མི་རྩོལ་བའི་གཉེན་པོ་བསྟེན་པའོ། །དང་པོ་ལ་གཉིས། བྱིང་རྒོད་ཀྱི་མཚན་ཉིད་གཏན་ལ་
དབབ་པ་དང་། སྒོམ་པའི་དུས་སུ་དེ་རྟོགས་པའི་ཤེས་བཞིན་བསྐྱེད་པའི་ཐབས་སོ། །དང་པོ་
ལ། ཀུན་ལས་བཏུས་ལས། རྒོད་པ་གང་ཞེ་ན། སྡུག་པའི་མཚན་མའི་རྗེས་སུ་འཇུག་པའི་
འདོད་ཆགས་ཀྱི་ཆར་གཏོགས་པའི་སེམས་རྣམ་པར་མ་ཞི་བ་སྟེ། ཞི་གནས་ཀྱི་བར་དུ་གཅོད་
པའི་ལས་ཅན་ནོ། །ཞེས་གསུངས་པ་ལྟར་ཏེ། འདི་ལ་གསུམ་ལས། དམིགས་པ་ནི་ཡུལ་ཡིད་
དུ་འོང་ཞིང་སྡུག་པའོ། །རྣམ་པ་ནི། སེམས་རྣམ་པར་མ་ཞི་ཞིང་ཕྱིར་ལ་འཕྲོ་བ་སྟེ། འདོད་
ཆགས་ཀྱི་ཆ་ཤས་ཤིག་ཡིན་པས་ཡུམ་ལ་སྲེད་པའི་རྣམ་པས་འཇུག་པའོ། །བྱེད་ལས་ནི།
སེམས་དམིགས་པ་ལ་གནས་པའི་བར་ཆད་བྱེད་པའོ། །སེམས་ནང་དུ་དམིགས་པ་ལ་བཏགས་
པ་ན། གཟུགས་སྒྲ་སོགས་ལ་ཆགས་པའི་རྒོད་པས་དབང་མེད་དུ་ཡུལ་དེ་དག་ལ་སེམས་འདྲེན་
ཅིང་གཡེང་བར་བྱེད་དེ། བཤགས་བསྟོད་ལས། ཇི་ལྟ་ཇི་ལྟར་ཞི་གནས་ལ་དམིགས་ཤིང་། །
དེ་དང་དེར་ཡིད་ཡང་ཡང་གཏད་པས་ན། །དེ་དང་དེ་ལ་ཉོན་མོངས་ཞགས་པ་ནི། །ཡུལ་ལ་
ཆགས་པའི་ཐག་པས་དབང་མེད་དྲངས། །ཞེས་གསུངས་པ་ལྟར་རོ། །འོ་ན་ཉོན་མོངས་པ་
གཞན་གྱི་སྒོ་ནས་སེམས་དམིགས་པ་ལས་གཞན་དུ་གཡེང་བར་བྱེད་པའི་འཕྲོ་བ་དང་། དེ་
བཞིན་དུ་དགེ་བའི་དམིགས་པ་གཞན་ལ་འཕྲོ་བ་དེ་རྒོད་པ་ཡིན་ནམ་ཞེ་ན། རྒོད་པ་ནི་འདོད་
ཆགས་ཀྱི་ཆ་ཤས་ཤིག་ཡིན་པས་ཉོན་མོངས་གཞན་གྱི་སྒོ་ནས་གཡེང་བ་ནི་རྒོད་པ་མ་ཡིན་གྱི།
ཉེ་ཉོན་ཉི་ཤུའི་ནང་ཚན་གྱི་སེམས་བྱུང་རྣམ་གཡེང་ཡིན་ནོ། །དགེ་བའི་དམིགས་པ་ལ་འཕྲོ་བ་
ནི་དགེ་བའི་སེམས་དང་སེམས་བྱུང་ཅི་རིགས་སུ་འགྲོ་བས་འཕྲོ་བ་ཐམས་ཅད་རྒོད་པ་མིན་
ནོ། །བྱིང་བ་ནི་འགྱུར་མང་པོ་ལས་ཞུམ་པ་ཞེས་པར་ཡང་བསྒྱུར་ཏེ། ཡིད་ཤི་བའི་ཞུམ་པ་དང་
ནི་མི་གཅིག་གོ །དེའི་མཚན་ཉིད་ལ། གངས་རིའི་ཁྲོད་ཀྱི་བསམ་གཏན་པ་ཕལ་མོ་ཆེ་རྣམས་
ནི། ཡུལ་གཞན་ལ་འཕྲོ་བ་མེད་པར་གནས་ཤིང་། གསལ་དྭངས་ནི། སེམས་རྨུགས་པ་ཞིག་ལ་
350



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
G
བྱིང་བར་འདོད་པར་སྣང་ངོ་། །འདི་ནི་མི་རིགས་ཏེ། རྨུགས་པ་ནི། བྱིང་པའི་རྒྱུར་གསུངས་
པས་དེ་གཉིས་སོ་སོ་བ་ཡིན་པའི་ཕྱིར་ཏེ། སྒོམ་རིམ་བར་པ་ལས། དེ་ལ་གལ་ཏེ་རྨུགས་པ་དང་
གཉིད་ཀྱིས་ནོན་ནས་སེམས་བྱིང་ངམ། བྱིང་དུ་དོགས་པར་མཐོང་ན་ཞེས་གསུངས་པའི་ཕྱིར་
དང་། ཀུན་ལས་བཏུས་ལས་ཀྱང་། བྱིང་བ་ཉེ་ཉོན་གྱི་རྣམ་གཡེང་གི་སྐབས་སུ་བཤད་མོད་
ཀྱང་། དེར་བཤད་པའི་རྣམ་གཡེང་ལ་དགེ་བ་ཡང་བྱུང་བས་ཉོན་མོངས་ཅན་མ་ངེས་སོ།
དེས་ན་རྨུགས་པ་ནི་ཀུན་ལས་བཏུས་ལས། རྨུགས་པ་གང་ཞེ་ན། གཏི་མུག་གི་ཆར་གཏོགས་
པའི་སེམས་ལས་སུ་མི་རུང་བ་ཉིད་དེ། ཉོན་མོངས་དང་ཉེ་བའི་ཉོན་མོངས་པ་ཐམས་ཅད་ཀྱི་
གྲོགས་བྱེད་པའི་ལས་ཅན་ནོ། །ཞེས་གསུངས་པས། གཏི་མུག་གི་ཆ་ཤས་ལུས་དང་སེམས་ལྕི་
ཞིང་ལས་སུ་མི་རུང་བ་ཡིན་ཏེ། མཛོད་འགྲེལ་ལས། རྨུགས་པ་གང་ཞེ་ན། ལུས་ལྕི་བ་ཉིད་
དང་། སེམས་ལྕི་བ་ཉིད་དེ། ལུས་ལས་སུ་མི་རུང་བ་ཉིད་དང་། སེམས་ལས་སུ་མི་རུང་བ་ཉིད་
གང་ཡིན་པའོ། །ཞེས་གསུངས་སོ། །བྱིང་བ་ནི། སེམས་ཀྱི་དམིགས་པ་འཛིན་པའི་འཛིན་
སྟངས་ལྷོད་ནས། དམིགས་པ་ཤིན་ཏུ་གསལ་བའམ་དམ་པར་མི་འཛིན་པ་ཡིན་པས། དྭངས་
ཆ་ཡོད་ཀྱང་དམིགས་པའི་འཛིན་སྟངས་ཤིན་ཏུ་གསལ་བ་མེད་ན་བྱིང་བར་འགྲོ་སྟེ། སྒོམ་རིམ་
ལས། གང་གི་ཚེ་དམུས་ལོང་ལྟ་བུའམ། མི་མུན་པར་ཞུགས་པ་ལྟ་བུའམ། མི་བཙུམས་པ་ལྟ་
བུར་སེམས་ཀྱིས་དམིགས་པ་གསལ་བར་མི་མཐོང་བ་དེའི་ཚེ། བྱིང་བར་གྱུར་པར་བྱའོ། །ཞེས་ལ
གསུངས་པས། རྒོད་པ་རིག་པར་སླ་ལ། བྱིང་བ་ཤེས་པར་དཀའ་བས། དེའི་ཚེ་བློ་ཞིབ་མོས་
ཉམས་མྱོང་གི་སྟེང་ནས་སྒོམ་རིམ་དུ་གསུངས་པ་ལྟར་ལེགས་པར་བརྟགས་ལ་ངོས་ཟིན་པར་
བྱའོ། །
གཉིས་པ་བྱིང་རྒོད་རྟོགས་པའི་ཤེས་བཞིན་བསྐྱེད་པའི་ཐབས་ནི། བྱིང་རྒོད་ཀྱི་གོ་བ་
ཡོད་པ་ཙམ་གྱིས་མི་ཆོག་གིས། སྒོམ་པའི་ཚེ་ན་བྱིང་རྒོད་བྱུང་བ་མྱོང་བ་ཇི་ལྟ་བ་བཞིན་ཤེས་
པའི་ཤེས་བཞིན་བསྐྱེད་ཐུབ་པ་ཞིག་དགོས་སོ། །དེ་ཡང་ཤེས་བཞིན་སྟོབས་ལྡན་རིམ་གྱིས་
བསྐྱེད་པས་བྱིང་རྒོད་བྱུང་བའི་དེ་མ་ཐག་ཏུ་དེ་ངོས་ཟིན་པའི་ཤེས་བཞིན་སྐྱེ་ཐུབ་པ་ལྟ་ཅི་སྨོས།
དངོས་སུ་མ་སྐྱེས་པ་སྐྱེ་བའི་གྲབ་བྱེད་པ་ན། རིག་པའི་ཤེས་བཞིན་སྐྱེ་དགོས་ཏེ། སྒོམ་རིམ་ཕྱི་
མ་ལས། སེམས་བྱིང་ངམ་བྱིང་དུ་དོགས་པར་མཐོང་ན། ཞེས་དང་། སེམས་རྒོད་པའམ་རྒོད་
དུ་དོགས་པར་མཐོང་བ་ཞེས་གསུངས་པའི་ཕྱིར་རོ། །དེ་ལྟར་ཡང་དབུས་མཐའ་ལས། བྱིང་
351



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དང་རྒོད་པ་རྟོགས་པ་དང་། །ཞེས་བྱིང་རྒོད་རྟོགས་པ་ལ་ཤེས་བཞིན་དགོས་པར་གསུངས་པའི་
ཕྱིར་རོ། །དེ་ལྟར་ན་བྱིང་རྒོད་བྱུང་ན་མི་རིག་པ་མི་སྲིད་པའི་ཤེས་བཞིན་མ་སྐྱེས་ན། དུས་རིང་
པོར་སྒོམ་བློ་བྱས་ཀྱང་བྱིང་རྒོད་བྱུང་བཞིན་དུ་མི་ཚོར་བར་བྱིང་རྒོད་ཕྲ་མོས་དུས་འདའ་བ་ཡིན་
ནོ། །འོ་ན་ཤེས་བཞིན་དེ་ཇི་ལྟར་བསྐྱེད་སྙམ་ན། འདི་ལ་སྔར་བསྟན་པའི་དྲན་པའི་སྐྱོང་
ལུགས་དེ་རྒྱུ་གལ་ཆེ་ཤོས་ཤིག་ཡིན་ཏེ། འདི་ལྟར་དྲན་པ་རྒྱུན་ལྡན་བསྐྱེད་ནུས་ན་དམིགས་པ་
བརྗེད་འགྲོ་བ་དགག་ནུས་སོ། །དེ་ལ་དགོངས་ནས། སྤྱོད་འཇུག་ལས་ཀྱང་། གང་ཚེ་དྲིན་
པའི་ཡིད་སྒོ་ནས། བསྲུང་བའི་དོན་དུ་གནས་གྱུར་པ། །དེ་ཚེ་ཤེས་བཞིན་འོང་བར་འགྱུར།
ཞེས་དང་། དབུས་མཐའི་འགྲེལ་པ་ལས་ཀྱང་། ཤེས་བཞིན་ནི་དྲན་པ་མ་བརྗེད་པར་གྱུར་ན་
བྱིང་བ་དང་རྒོད་པ་རྟོགས་པའོ། །ཞེས་དང་། སྤྱོད་འཇུག་ལས། ལུས་དང་སེམས་ཀྱི་གནས་
སྐབས་ལ། །ཡང་དང་ཡང་དུ་བརྟག་པར་བྱ། །དེ་དེ་ཁོ་ན་འདོད་ན་ནི། །ཤེས་བཞིན་བསྲུང་
བའི་མཚན་ཉིད་དོ། །ཞེས་གསུངས་པ་ལྟར། བྱིང་རྒོད་སྐྱེ་བའི་གྲབ་བྱེད་པ་ནས། རིག་པའི་
ཤེས་བཞིན་བསྐྱེད་ལ། དྲན་པ་བསྟེན་ཚུལ་གྱིས་ནི་གཡེངས་ནས་འགྲོ་བའི་བརྗེད་ངས་འགོག་
པར་བྱེད་པས། ལེགས་པར་དམིགས་ཕྱེད་པ་ཞིག་དགོས་སོ། །དེ་ལྟ་མིན་པར་བློ་དེ་རྣམས་
ཐམས་ཅད་གཅིག་ཏུ་འདྲེས་ནས་དམིགས་ཕྱེད་པའི་གོ་བ་མེད་པར། དེང་སང་སྐྱོང་བ་བཞིན་
བསྐྱངས་ན། རྒྱུ་ཐམ་ཐོམ་གྱིས་བསྒྲུབས་པའི་འབྲས་བུ་ཏིང་ངེ་འཛིན་ཀྱང་
དུ་དོགས་སོ། །དེས་ན་གཞུང་ཁུངས་ཐུབ་ཆེན་མོ་རེ་དང་བསྟུན་ཏེ། ཤིན་ཏུ་ཞིབ་པའི་རྣམ་
དཔྱོད་ཀྱིས་དཔྱད་ནས་ཉམས་ལེན་གྱིས་གཏན་ལ་ཕབ་པ་ཞིག་ཤིན་ཏུ་གལ་ཆེའོ། །སྙིང་རུས་
ཙམ་གྱིས་མི་རྟོག་པ་ཐོབ་པ་ལ་བློ་ལྟོས་མི་བཀལ་ཏེ། ཕར་ཕྱིན་བསྡུས་པ་ལས། བརྩོན་འགྲུས་
གཅིག་པུ་བྱས་པ་ངལ་བའི་མཐའ། ། ཤེས་རབ་གྲོགས་གྱིས་བསྐྱངས་ན་དོན་ཆེན་འགྲུབ། །
ཅེས་གསུངས་པའི་ཕྱིར་རོ། །གཉིས་པ་ངོས་ཟིན་ཀྱང་། དེ་སྤོང་བའི་ཕྱིར་དུ་མི་རྩོལ་བའི་
གཉེན་པོ་བསྟེན་པ་ལ་གཉིས་ལས། དང་པོ་ནི། དྲན་པ་དང་ཤེས་བཞིན་གྱི་སྐྱོང་ལུགས་ལེགས་
པར་བྱས་པས། དྲན་ཤེས་ཤིན་ཏུ་སྟོབས་དང་ལྡན་པ་སྐྱེས་ཏེ། བྱིང་རྒོད་ཤིན་ཏུ་ཕྲ་བ་ཡང་
ཤེས་བཞིན་གྱིས་རིག་པར་ནུས་པས། བྱིང་རྒོད་བྱུང་བ་ངོས་མི་ཟིན་པའི་སྐྱོན་མེད་ཀྱང་། དེ་
གཉིས་བྱུང་མ་ཐག་ནས་འགོག་པའི་རྩོལ་བ་མི་བསྟེན་པར་དང་དུ་མི་ལེན་པའམ་འདུ་མི་བྱེད་པ་
ནི། ཏིང་ངེ་འཛིན་གྱི་སྐྱོན་ཤིན་ཏུ་ཆེ་བ་ཡིན་ཏེ། དེ་ལྟར་བྱས་ན་བློ་ཡང་དུ་སོང་ནས་བྱིང་རྒོད་དྷཱབ་ཞེབr
1
352



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
དང་བྲལ་བའི་ཏིང་ངེ་འཛིན་བསྐྱེད་པར་ཤིན་ཏུ་དཀའ་བའི་ཕྱིར་རོ། །དེས་ན་བྱིང་རྒོད་བྱུང་བ་
སྤོང་བ་ལ་འདུ་མི་བྱེད་པའི་གཉེན་པོར་འདུ་བྱེད་པའམ། རྩོལ་བ་ཞེས་བཏགས་པའི་བདེ་བ་
བསྒོམ་པར་བྱའོ། །གཉིས་པ་ལ་སེམས་ངོས་བཟུང་ཞིང་བྱིང་རྒོད་འགོག་པའི་ཚུལ་དང་ གང་
ལ་བརྟེན་ནས་བྱིང་རྒོད་སྐྱེ་བའི་རྒྱུ་ངོས་བཟུང་བའོ། ། དང་པོ་ནི། ཀུན་ལས་བཏུས་ལས།
སེམས་གང་ཞེ་ན། སེམས་མངོན་པར་འདུ་བྱེད་པ་ཡིད་ཀྱི་ལས་ཏེ། དགེ་བ་དང་མི་དགེ་བ་
དང་། ལུང་དུ་མ་བསྟན་པ་རྣམས་ལ་ སེམས་འཇུག་པར་བྱེད་པའི་ལས་ཅན་ནོ། ། ཞེས་
གསུངས་པ་ལྟར་ཤེས་པར་བྱའོ། །དེ་ཡང་དཔེར་ན། རྡོ་ཁབ་ལེན་གྱིས་ལྕགས་རང་དབང་མེད་
པར་གཡོ་བ་ལྟར། སེམས་དགེ་མི་དགེ་ལུང་མ་བསྟན་གསུམ་པོ་གང་རུང་ལ་གཡོ་ཞིང་སྐུལ་བར་
བྱེད་པའི་སེམས་བྱུང་ནི་སེམས་ཡིན་པས། འདིར་ནི་བྱིང་རྒོད་གང་རུང་བྱུང་བ་ན་དེ་སྤོང་བ་ལ་
སེམས་མངོན་པར་འདུ་བྱེད་པའི་སེམས་བཟུང་ངོ་། །དོན་ཏེ་བྱིང་རྒོད་སྤོང་བ་ལ་སེམས་མངོན་
པར་བསྐུལ་ནས་བྱིང་རྒོད་འགོག་ཚུལ་ཇི་འདྲ་བ་ཞིག་བྱེད་ཅེ་ན། འདི་ལ་སེམས་བྱིང་བ་ནི། ཧ་
ཅང་ནང་དུ་བསྡུས་དྲག་ནས་དམིགས་པའི་འཛིན་སྟངས་ཤོར་བ་ཡིན་པས། དེ་ལ་སེམས་ཕྱིར་
ལ་འཕྲོ་བའི་རྒྱུར་གྱུར་པ་དགའ་བའི་དངོས་པོ་ཡིད་ལ་བྱ་སྟེ། དེ་ཡང་སངས་རྒྱས་ཀྱི་སྐུ་ཤིན་ཏུ་
མཛེས་པའམ། ཡང་ན་ཉི་འོད་ལ་སོགས་པ་སྣང་བའི་མཚན་མ་ཡིད་ལ་བྱ་བའམ། མཆོག་ཏུ་
དགའ་བའི་དངོས་པོ་སངས་རྒྱས་བྱང་སེམས་ཀྱི་ཡོན་ཏན་ཡིད་ལ་བྱེད་པས་སེམས་གཟེངས
བསྟོད་དེ། ཕར་ཕྱིན་བསྡུས་པ་ལས། ལྷག་མཐོང་བརྩོན་པའི་སྟོབས་ཀྱི་མཐུས། །ཞུམ་པར་
གྱུར་ན་གཟེངས་ཀྱང་བསྟོད། །ཅེས་དང་། དབུ་མ་སྙིང་པོ་ལས། ཞུམ་པ་དམིགས་པ་རྒྱ་ཆེ་
དག །བསྒོམས་པས་སྤངས་པ་ཉིད་དུ་བྱ། །ཞེས་དང་། ཞུམ་པ་ཡང་ནི་བརྩོན་འགྲུས་ཀྱི། །
ཕན་ཡོན་མཐོང་བས་གཟེངས་བསྟོད་བྱ། ཞེས་དང་། བསླབ་བཏུས་ལས་ཀྱང་། དེ་ལ་ཡིད་
ཞུམ་ན་དགའ་བ་བསྒོམས་ནས་གཟེངས་བསྟོད་པར་བྱེད་དོ་ཞེས་པ་དང་། ཉན་ས་ལས་ཀྱང་།
སེམས་བྱིང་བར་གྱུར་ན། སངས་རྒྱས་དང་། ཆོས་དང་། དགེ་འདུན་དང་། ཚུལ་ཁྲིམས་
དང་། གཏོང་བ་དང་། ལྷ་རྗེས་སུ་དྲན་པ་དྲུག་གང་རུང་ངམ། དེ་ལས་གཞན་པའི་དད་པར་
འགྱུར་བའི་དམིགས་པ་རྣམས་ཀྱིས་སེམས་ཡང་དག་པར་གཟེངས་བསྟོད་པ་དང་། གཉིད་
རྨུགས་ཀྱི་ཉེས་དམིགས་སྟོན་པའི་ཆོས་རྣམས་ཁ་ཏོན་དུ་འདོན་པ་དང་། ཕྱོགས་རྣམས་དང་།
ཟླ་དཀར་ལ་བལྟ་བ་དང་། ཆུས་ཁ་གདོང་བཀྲུ་བ་ལ་སོགས་པ་བྱའོ། །ཞེས་གསུངས་པས།;
M
353



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ལྟ་བུའི་ཐབས་ཀྱིས་བྱིང་བ་སེལ་ལ། བྱིང་བ་ཤིན་ཏུ་སྲབ་པ་དང་ལན་རེ་ཙམ་ལས་མི་འོང་ན་
སེམས་ཀྱི་འཛིན་སྟངས་གྲིམས་པར་བྱ་སྟེ་སྒོམ་ལ། བྱིང་བ་ཤིན་ཏུ་འཐུག་པ་དང་། ཡང་ཡང་
འོང་ན་སྒོམ་པའི་འཕྲོ་བཤོལ་ལ་གཉེན་པོ་དེ་རྣམས་ཀྱིས་མ་བསལ་བར་བསྒོམས་ན་བྱིང་བ་
བཅད་དཀའ་བས་གཉེན་པོ་བསྒོམ་པར་བྱའོ། །མར་མེའི་འོད་དམ། མེའི་ཕུང་པོའི་འོད་དམ།
ཉི་མའི་དཀྱིལ་འཁོར་གྱི་འོད་ལ་སོགས་པའི་མཚན་མ་སྒོམ་པ་འདི་ནི་ཏིང་ངེ་འཛིན་གྱི་དུས་ཁོ་
ནར་མ་ཟད་གཞན་དུ་ཡང་བསྒོམ་པར་བྱའོ། །ཞེས་ཉན་ས་ལས་གསུངས་སོ། །རྒོད་པ་ནི།
ཆགས་པའི་སྒོ་ནས་གཟུགས་སྒྲ་སོགས་ཀྱི་ཡུལ་ལ་སེམས་རྒྱུག་པ་ཡིན་པས། དེ་ལ་ནི་ཡིད་ནང་
དུ་བསྡུ་བའི་རྒྱུ། ཡིད་འབྱུང་བའི་དངོས་པོ་ཡིད་ལ་བྱ་ལ། དེས་རྒོད་པ་ཞི་མ་ཐག་སྔར་གྱི་
དམིགས་པ་ལ་སེམས་མཉམ་པར་བཞག་སྟེ། སྒོམ་རིམ་དང་པོ་ལས། གང་གི་ཚེ་སྔོན་རྒོད་པ་།
དང་བརྩེས་པ་ལ་སོགས་པ་དྲན་ཞིང་། བར་བར་སེམས་རྒོད་པར་མཐོང་བ་དེའི་ཚེ། མི་རྟག་པ་
ལ་སོགས་པ་ཡིད་འབྱུང་བར་འགྱུར་བའི་དངོས་པོ་ཡིད་ལ་བྱེད་པས་རྒོད་པ་ཞི་བར་བྱའོ། །དེ་
ནས་ཡང་དམིགས་པ་དེ་ཉིད་ལ་སེམས་མངོན་པར་འདུ་བྱེད་པ་མེད་པར་འཇུག་པ་ལ་འབད་
པར་བྱའོ། །ཞེས་དང་། དབུ་མ་སྙིང་པོ་ལས་ཀྱང་། རྒོད་པ་མི་རྟག་ལ་སོགས་པ། །ཡིད་ལ་
བྱེད་པས་ཞི་བར་བྱ། །ཞེས་དང་། གཡེངས་པ་གཡེངས་པའི་མཚན་མ་ལ། ཉེས་དམིགས་ལྟ་
བས་བསྡུ་བར་བྱ། ཞེས་དང་། བསླབ་བཏུས་ལས་ཀྱང་། རྒོད་པར་གྱུར་ན་མི་རྟག་པའི་ཡིད་
ལ་བྱ་བས་རབ་ཏུ་ཞི་བར་བྱའོ། །ཞེས་གསུངས་པས། རྒོད་པ་ཤུགས་དྲག་པའམ། རྒྱུན་རིང་
བ་བྱུང་ན། རེ་ཞིག་ལ་སྒོམ་པ་གློད་ལ་སྐྱོ་ཤས་སྒོམ་པ་གནད་དུ་འགྲོ་བ་ཡིན་གྱི། སེམས་འཕྲོས་
རེས་ཀྱིས་བཀུག་ཅིང་འཇོག་པ་མ་ཡིན་ནོ། །རྒོད་པ་དེ་ཙམ་དུ་ཤས་མི་ཆེ་བ་ལ་ནི་འཕྲོས་པ་དེ་
བཀུག་ནས་དམིགས་པ་ལ་གདགས་པར་བྱ་སྟེ། ཕར་ཕྱིན་བསྡུས་པ་ལས། རྒོད་པ་གང་ཚེ་གྱུར་
པའི་ཡིད། །ཞི་གནས་ཚུལ་གྱིས་བཟློག་པར་བྱ། །ཞེས་དང། མདོ་ལས། འདིར་ཚིག་ཁ་ཤས་
མི་བསལ། །ཞེས་གསུངས་པ་རྒོད་པའི་གཉེན་པོར་ས་སྡེ་ལས་གསུངས་སོ། །མདོར་ན་སེམས་
བྱིང་བའམ་བྱིང་དུ་དོགས་པའི་ཚེ། མི་རྟག་པ་དང་ཡི་མུག་པ་སོགས་མི་སྒོམ་ལ། རྒོད་པའམ་
རྒོད་དུ་དོགས་པའི་ཚེ་ན། དྭངས་ཤིང་དགའ་བའི་ཡུལ་ཡིད་ལ་བྱ་མི་བྱ་བར། དེ་གཉིས་ལས་
ཟློག་པའོ། །
གཉིས་པ་བྱིང་རྒོད་སྐྱེ་བའི་རྒྱུ་ངོས་བཟུང་བ་ནི། སའི་དངོས་གཞི་ལས། བྱིང་བའི་po
354



༄༅ །།སྐྱེས་བུ་གསུམ་གྱི་འམ་རིམ་རྒྱུས་པ་ཁྲིད་དུ་སྦྱར་བ།
མཚན་མ་གང་ཞེ་ན། དབང་པོའི་སྒོ་མ་བསྲུངས་པ་དང་། ཁ་ཟས་ཀྱི་ཚོད་མ་ཟིན་པ་དང་།
ནམ་གྱི་ཆ་སྟོད་དང་ཆ་སྨད་ལ་མི་ཉལ་བའི་སྦྱོར་བ་ལ་མི་བརྩོན་པ་དང༌། ཤེས་བཞིན་མ་ཡིན་
པར་གནས་པ་དང་། གཏི་མུག་སྤྱོད་པ་དང་། གཉིད་ཆེ་བ་དང་། ཐབས་མི་ཤེས་པ་དང་། ལེ་
ལོ་དང་ལྡན་པའི་འདུན་པ་དང་། བརྩོན་འགྲུས་དང་། སེམས་དང་། སྤྱོད་པ་དང།
གནས་ལ་གོམས་པ་དང་། ཞི་གནས་ཡོངས་སུ་བྱང་བར་མ་བྱས་པའི་ཞི་གནས་ཀྱི་ཕྱོགས་གཅིག་
ཡིད་ལ་བྱེད་པ་དང་། སེམས་མུན་པ་ལྟ་བུར་འདུག་པ་དང་། དམིགས་པ་ལ་གཏོད་པར་མི་
དགའ་བའོ། །ཞེས་གསུངས་ཏེ། བྱིང་པའི་མཚན་མ་ནི། འདིར་བྱིང་བའི་རྒྱུ་ལ་གོམས་པར་
བྱའོ། །དེ་ལ་ལེ་ལོ་དང་ལྡན་པ་ཞེས་པ་ནི། བརྩོན་འགྲུས་དང་སེམས་དང་དཔྱོད་པ་གསུམ་ལ་
སྦྱར་རོ། །ཡང་དེ་ཉིད་ལས། རྒོད་པའི་མཚན་མ་གང་ཞེ་ན། སྔ་མ་བཞིན་དུ་དབང་པོའི་སྒོ་མ་
བསྲུངས་པ་ལ་སོགས་པ་བཞི་དང་། འདོད་ཆགས་ལ་སྤྱོད་པ་དང་། ཉེ་བར་མ་ཞི་བའི་ཚུལ་
ཅན་དང་། སེམས་སྐྱོ་བ་མེད་པ་དང་། ཐབས་མི་ཤེས་པ་དང་། སྔ་མ་བཞིན་དུ་ཧ་ཅང་རབ་ཏུ་
འཛིན་པ་དང་ལྡན་པའི་འདུན་པ་ལ་སོགས་པ་དང་ བརྩོན་པ་ལ་མ་གོམས་པ་དང། རབ་ཏུ་
འཛིན་པ་ལ་བྱང་བར་མ་བྱས་པ་དེའི་ཕྱོགས་གཅིག་བསྒོམས་པ་དང་། ཉེ་དུ་ལ་རྟོག་པ་ལ་
སོགས་པ་རྒོད་པ་དང་མཐུན་པའི་ཆོས་གང་ཡང་རུང་བས་སེམས་རྣམ་པར་གཡེངས་པའོ། །
ཞེས་གསུངས་ཏེ། རྒོད་པའི་མཚན་མ་ནི་རྒོད་པའི་རྒྱུའོ། །མདོར་ན་འཕྲོ་རྒོད་དང་བྱིང་རྨུགས་
རྣམས་ཕྲ་ཞིང་ཕྲ་བ་ནས་ལེགས་པར་ངོས་ཟིན་པར་བྱས་ནས་ཤེས་བཞིན་གྱི་དམིགས་པ་
གདགས་ལ་གནས་ཆ་བཙལ། གནས་ཆ་ནམ་བྱུང་རེས་ཀྱིས་བྱིང་ཟོན་ཆེན་པོ་བྱ་སྟེ་གསལ་བའི་
ངར་འདོན། དེ་གཉིས་རེ་མོས་སུ་བྱས་ནས་ཏིང་ངེ་འཛིན་སྐྱོན་མེད་བསྒྲུབ་པར་བྱའོ། །འཛིན་
སྟངས་ཀྱི་ངར་དང་ལྡན་པའི་གསལ་ཆ་མེད་པའི་དྭངས་པ་ཙམ་གྱི་གནས་ཆ་ལ་རེ་བར་མི་
བྱའོ། །
གཉིས་པ་བྱིང་རྒོད་དང་བྲལ་བའི་དུས་སུ་ཇི་ལྟར་བྱ་བ་ནི། སྔར་བཤད་པ་ལྟར་བྱིང་རྒོད་
ཕྲ་མོ་ཡང་བཅད་དེ་བསྒོམས་པས་ཡང་ན་བྱིང་པ་དང་། ཡང་ན་རྒོད་པར་འགྱུར་བའི་མི་མཉམ་
པ་མེད་པར་སེམས་མ་
ས་མཉམ་པ་ཉིད་དུ་འཇུག་པར་འགྱུར་བའི་ཚེ་འདུ་བྱེད་པའམ་རྩོལ་ན་ཏིང་ངེ་
འཛིན་གྱི་སྐྱོན་ཡིན་པས་དེའི་གཉེན་པོར་བཏང་སྙོམས་བསྒོམ་པར་བྱའོ། །དེ་ལྟར་ཡང་སྒོམ་
རིམ་བར་པ་ལས། གང་གི་ཚེ་བྱིང་བ་དང་རྒོད་པ་མེད་པར་གྱུར་ཏེ་དམིགས་པ་དེ་ལ་སེམས་རྣལ་
355



༄༅།།དཔལ་ལྡན་ས་སྐྱ་པའི་གསུང་རབ་གྲུབ་པས་ཆེན་བཅོ་བརྒྱུད་ལས། པོད་བཅོ་བརྒྱད་པ།
དུ་འདུག་པར་མཐོང་བ་དེའི་ཚེ་རྩོལ་བ་གློད་ལ་བཏང་སྙོམས་སུ་བྱ་ཞིང་དེའི་ཚེ་ཇི་སྲིད་འདོད་
པའི་བར་དུ་འདུག་པར་བྱའོ། །ཞེས་སོ། །འོ་ན་འདུ་བྱེད་པའམ་རྩོལ་བ་བྱས་པས་སྐྱོན་དུ་
འགྱུར་ལུགས་དེ་ཇི་འདྲ་ཡིན་ཞེ་ན། འདི་ནི་སེམས་རྒོད་ན་ནང་དུ་འགུགས་པ་དང་། བྱིང་ན་
གཟེངས་བསྟོད་དེ་བསྒོམས་པས་ཐུན་མཚམས་རེ་ལ་བྱིང་རྒོད་མི་འབྱུང་བའི་གདེང་ཐོབ་པའི་
དུས་སུ་ཐོག་མའི་དུས་བཞིན་དུ་བྱིང་རྒོད་ཀྱི་ཟོན་ཆེན་པོ་བྱས་ཤིང་སྐྱོང་བ་ཡིན་ཏེ། དེ་ལྟར་
བྱས་ན་སྒོམ་རིམ་ཕྱི་མ་གཉིས་ལས། གལ་ཏེ་སེམས་མཉམ་པར་ཞུགས་པ་ལ་རྩོལ་བ་བྱས་ན་
དེའི་ཚེ་སེམས་རྣམ་པར་གཡེང་བར་འགྱུར་རོ། །ཞེས་གསུངས་པ་ལྟར་གཡེངས་པར་འབྱུང་
བས་དེའི་ཚེ་གློད་ཤེས་དགོས་སོ། །དེ་ཡང་རྩོལ་བ་གློད་པ་ཡིན་གྱི། འཛིན་སྟངས་ཀྱི་ངར་
གཏོང་བ་མ་ཡིན་ནོ། །དེ་ཡང་བཏང་སྙོམས་སྒོམ་པ་འདི་བྱིང་རྒོད་མ་བྱུང་བའི་སྐབས་ཐིམས་
ཅད་དུ་བྱེད་པ་མ་ཡིན་གྱི། བྱིང་རྒོད་ཀྱི་དཔལ་ཆོག་པ་ནས་ཡིན་ཏེ། བྱིང་རྒོད་གྱི་དཔལ་མ་
ཆོག་པའི་དུས་སུ་བཏང་སྙོམས་ཉིད་མེད་པའི་ཕྱིར་རོ། །འོ་ན་བཏང་སྙོམས་དེ་ཇི་འདྲ་ཞིག་ཡིན་
སྙམ་ན། སྤྱིར་བཏང་སྙོམས་ལ་ཚོར་བ་བཏང་སྙོམས་དང་། ཚད་མེད་བཞིའི་ཡ་གྱལ་གྱི་བཏང་
སྙོམས་དང་། འདུ་བྱེད་ཀྱི་བཏང་སྙོམས་གསུམ་གསུངས་པ་ལས། འདི་ནི་འདུ་བྱེད་བཏང་
སྙོམས་ཡིན་ལ། དེའི་ངོ་བོ་ནི། ཉན་ས་ལས། དེ་ལ་བཏང་སྙོམས་གང་ཞེ་ན། ཞི་གནས་དང་
ལྷག་མཐོང་གི་ཕྱོགས་ཀྱི་དམིགས་པ་ལ་སེམས་ཀུན་ནས་ཉོན་མོངས་པ་མེད་པའི་སེམས་མཉམ་
པ་ཉིད་དང་རྣལ་དུ་འབབ་པ་དང་། རང་གི་ངང་གིས་འཇུག་པ་དང་། སེམས་ཉམས་བདེ་བ་
དང། སེམས་ལས་སུ་རུང་བའི་རྗེས་སུ་རྩོལ་བ་མེད་པའི་བྱ་བས་གཏོང་བ་གང་ཡིན་པའོ། །
ཞེས་གསུངས་སོ། །བཏང་སྙོམས་སྒོམ་པའི་དུས་ཀྱང་དེ་ཉིད་ལས། དེ་ལ་བཏང་སྙོམས་ཀྱི་དུས་
གང་ཞེ་ན། ཞི་གནས་དང་ལྷག་མཐོང་གི་ཕྱོགས་ལ་སེམས་བྱིང་བ་དང་རྒོད་པ་མེད་པའི་ཚེ་སྟེ་
ཞེས་སོ། །རྗེ་བཙུན་བྱམས་པས་ཀྱང་། དབུས་མཐའ་ལས། དེར་གནས་ལས་སུ་རུང་བ་ཉིད།
དོན་རྣམས་ཐམས་ཅད་འབྱོར་བར་འགྱུར། །ཉེས་པ་ལྔ་སྤོང་འདུ་བྱེད་བརྒྱད། །བརྟེན་པའི་རྒྱུ་
ལས་བྱུང་བའོ། །ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང་། །
འདུ་མི་བྱེད་དང་འདུ་བྱེད་དེ། །འདི་དག་ཉེས་པ་ལྔར་འདོད་དོ། །གནས་དང་དེ་ལ་གནས་པ་
དང་། །རྒྱུ་དང་འབྲས་བུ་ཉིད་དུའོ། །དམིགས་པ་བརྗེད་པར་མ་གྱུར་དང་། །བྱིང་དང་རྒོད་
པ་རྟོགས་པ་དང་། །དེ་སྤོང་མངོན་པར་འདུ་བྱེད་དང་། །ཞི་ཚེ་རྣལ་དུ་འཇུག་པའོ། །ཞེས་
356



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
གསུངས་སོ། །འདི་དག་གི་དོན་རྒྱས་པར་གསུངས་ནའང་། འདིར་མང་བས་འཇིགས་ནས་མ་
སྤྲོས་སོ། །རྒྱས་པར་ནི་བྱང་ས་དང་། ས་སྡེ་དང་། སྒོམ་རིམ་ལ་སོགས་པའི་གཞུང་ཆེ་བ་
རྣམས་ལ་བལྟ་བར་བྱའོ། །
གཉིས་པ་དེ་ལ་བརྟེན་ནས་སེམས་གནས་སྐྱེ་བའི་རིམ་པ་ལ་གསུམ། །སེམས་གནས་སྐྱེ་
བའི་རིམ་པ་དངོས། དེ་སྟོབས་དྲུག་གིས་འགྲུབ་ལུགས། དེ་ལ་ཡིད་ལ་བྱེད་པ་བཞི་ཡོད་པའི་
ཚུལ་ལོ། །དང་པོ་ལ་སེམས་གནས་དགུ་ལས། །དང་པོ་དེ་དང་དེ་ལ་སེམས་འཇོག་པ་ནི། ཕྱི་
རོལ་གྱི་དམིགས་པ་ཐམས་ཅད་ལས་སེམས་ཡང་དག་པར་བསྡུས་ཏེ་ནང་དུ་དམིགས་པ་ལ་
གཏོད་པར་བྱེད་པ་སྟེ། མདོ་སྡེ་རྒྱན་ལས། དམིགས་པ་ལ་ནི་སེམས་གཏད་ནས། །ཞེས་
གསུངས་སོ། །གཉིས་པ་རྒྱུན་དུ་འཇོག་པ་ནི། དང་པོར་གཏད་པའི་སེམས་དེ་ཉིད་ལས་གཞན་
དུ་མ་གཡེང་བར་དམིགས་པ་དེ་ལ་རྒྱུན་དུ་འཇོག་པ་སྟེ། དེ་རྒྱུན་རྣམ་པར་གཡེང་མི་བྱ། །ཞེས་
སོ། །གསུམ་པ་བླན་ཏེ་འཇོག་པ་ནི། བརྗེད་ངས་ཀྱིས་གཡེངས་ཏེ། ཕྱི་རོལ་ཏུ་གཡེངས་ན་དེ་
ཤེས་པར་བྱས་ནས་སླར་ཡང་དམིགས་པ་དེ་ཉིད་ལ་འདོགས་པ་སྟེ། རྣམ་གཡེང་མྱུར་དུ་རྟོགས་
བྱས་ནས། །དེ་ལ་སླར་ནི་བླན་པར་བྱ། །ཞེས་སོ། །བཞི་པ་ཉེ་བར་འཇོག་པ་ནི། སྒོམ་རིམ་
དང་པོ་ལས། སེམས་སྔ་མ་གཡེང་བར་ཤེས་ནས་སྤོང་བ་དང་། སེམས་འདི་རྣམ་གཡེང་སྤངས་
ནས་དམིགས་པ་དེ་ཉིད་ལ་འབད་པས་འཇོག་པ་ལ་བཤད་ལ། ཤེར་ཕྱིན་མན་ངག་ལས་སེམས་
རང་བཞིན་གྱིས་རྒྱ་ཆེ་བ་ལས་ཡང་དང་ཡང་དུ་བསྡུས་ཏེ་ཕྲ་བར་བྱས་ནས་གོང་ནས་གོང་དུ་
འཇོག་པ་ལ་བཤད་དེ། བློ་ལྡན་གོང་ནས་གོང་དུ་ཡང་། །སེམས་ནི་ནང་དུ་བསྡུ་བར་བྱ། །
ཞེས་གསུངས་པ་དང་མཐུན་ནོ། །ཉན་ས་ལས། དང་པོ་དྲན་པ་ཉེ་བར་གཞག་སྟེ་སེམས་ཕྱི་
རོལ་ཏུ་གཡོ་བ་ལ་བཤད་པས། དྲན་པའི་སྟོབས་བསྐྱེད་ནས་བརྗེད་ངས་ཀྱིས་ཕྱི་རོལ་ཏུ་གཡེང་
བར་མི་བྱེད་པའོ། །ལྔ་པ་དུལ་བར་བྱེད་པ་ནི། ཏིང་ངེ་འཛིན་གྱི་ཡོན་ཏན་བསམས་ནས།
ཏིང་ངེ་འཛིན་ལ་དགའ་བར་བྱེད་པ་སྟེ། དེ་ནས་ཡོན་ཏན་མཐོང་བའི་ཕྱིར། །ཏིང་ངེ་འཛིན་
ལ་སེམས་འདུལ་ལོ། །ཞེས་གསུངས་སོ། །ཉན་ས་ལས་ནི། གཟུགས་སོགས་ཡུལ་ལྔ་དང་དུག་
གསུམ་སྐྱེས་པ་དང་། བུད་མེད་ཀྱི་མཚན་མ་གང་རུང་གིས་སེམས་གཡེངས་ན། དང་པོ་ནས་
དེ་དག་ལ་ཉེས་དམིགས་སུ་བཟུང་ནས། མཚན་མ་བཅུ་པོ་དེ་དག་གིས་སེམས་འཕྲོར་མི་སྟེར་བ་
ལ་བཤད་དོ། །དྲུག་པ་ཞི་བར་བྱེད་པ་ནི། རྣམ་གཡེང་ལ་སྐྱོན་དུ་བལྟས་ནས་ཏིང་ངེ་འཛིན་ལ་
357
Sle



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ཀམི་དགའ་བ་ཞི་བར་བྱེད་པ་སྟེ། རྣམ་གཡེང་ཉེས་པ་མཐོང་བའི་ཕྱིར། །དེ་ལ་མི་དགའ་ཞི་བར་
བྱ། །ཞེས་སོ། །ཉན་ས་ལས་ནི། འདོད་པའི་རྣམ་རྟོག་ལ་སོགས་པའི་རྣམ་རྟོག་དང་འདོད་པ་
ལ་འདུན་པའི་སྒྲིབ་པ་ལ་སོགས་པའི་ཉེ་བའི་ཉོན་མོངས་ཀྱིས་སེམས་འཁྲུགས་ན། དང་པོ་ནས་
དེ་ལ་ཉེས་དམིགས་སུ་བཟུང་ནས་རྣམ་རྟོག་དང་ཉེ་ཉོན་དེ་དག་ལ་སེམས་འཕྲོར་མི་སྟེར་བ་ལ་
བཤད་དོ། །བདུན་པ་རྣམ་པར་ཞི་བར་བྱེད་པ་ནི། ཆགས་སེམས་དང་། ཡིད་མི་བདེ་བ་དང་།
རྨུགས་པ་དང་། གཉིད་ལ་སོགས་པ་བྱུང་བ་རྣམས་ཉེ་བར་ཞི་བར་བྱེད་པ་སྟེ། ཆགས་སེམས་
ཡིད་མི་བདེ་ལ་སོགས། །ལངས་པ་དེ་བཞིན་ཞི་བར་བྱ། །ཞེས་སོ། །ཉན་ས་ལས། བརྗེད་
ངས་སྐྱེས་ནས་སྔར་བཤད་པའི་རྣམ་རྟོག་དང་ཉེ་ཉོན་བྱུང་ན། བྱུང་ངོ་ཅོག་དང་དུ་མི་ལེན་པར་
སྤོང་བ་ལ་བཤད་དོ། །བརྒྱུད་པ་རྩེ་གཅིག་ཏུ་བྱེད་པ་ནི། འབད་མེད་དུ་འཇུག་པའི་ཕྱིར་དུ་
འབད་པར་བྱེད་པ་སྟེ། དེ་ནས་སྡོམ་བརྩོན་ཅན་གྱིས་ནི། །སེམས་ལ་མངོན་པར་འདུ་བྱེད་
བཅས། །རང་གི་ངང་གིས་འབྱུང་བ་ཐོབ། །ཅེས་སོ། །ཉན་ས་ལས། མངོན་པར་འདུ་བྱེད་
པ་དང་བཅས་པས་བར་དུ་འཆད་པ་མེད་པ་དང། རྒྱུན་ཆགས་སུ་ཏིང་ངེ་འཛིན་གྱི་རྒྱུན་
འཇོག་པར་བྱེད་དེ། དེ་ལྟར་ན་རྒྱུད་གཅིག་ཏུ་བྱེད་པ་ཡིན་ནོ། །ཞེས་གསུངས་པ་ལྟར་ཤེས་
པར་བྱ་ཞིང་སེམས་བརྒྱུད་པའི་མིང་འདོད་ཆགས་ཀྱང་རྒྱུད་གཅིག་ཏུ་བྱེད་པ་ཞེས་གསུངས་ཏེ་
མིང་གི་དོན་གོ་སླ་བར་སྣང་ངོ་། །དགུ་པ་མཉམ་པར་འཇོག་པ་ནི། སེམས་མཉམ་པར་གྱུར་པ་
ན་བཏང་སྙོམས་སུ་བྱེད་པ་ལ་སྒོམ་རིམ་ནས་ཀྱང་གསུངས་ལ། རྒྱུད་གཅིག་ཏུ་བྱེད་པ་གོམས་
པས་ལྷུན་གྲུབ་ཏུ་རང་གི་ངང་གིས་འཇུག་ཅིང་རང་དབང་ཐོབ་པ་ལ་ཤེར་ཕྱིན་མན་ངག་ལས་
གསུངས་སོ། །དེ་ལྟར་ཡང་། དེ་གོམས་པ་ལ་འདུ་མི་བྱེད། ཅེས་སོ། །ཉན་སར་ནི། ཏིང་ངེ་
འཛིན་དུ་བྱེད་པ་ཞེས་གསུངས་ཤིང་། དེའི་དོན་ཡང་དེ་ཉིད་ལས། ཀུན་ཏུ་བརྟེན་ཅིང་གོམས་
པར་བྱས། ལན་མང་དུ་བྱས་པའི་རྒྱུས་ལྷུན་གྱིས་གྲུབ་པར་འཇུག་པ་དང་། རང་གི་ངང་གིས་
འཇུག་པའི་ལམ་ཐོབ་ཅིང་། མངོན་པར་འདུ་བྱེད་པ་མེད་པ་དང་། ལྷུན་གྱིས་གྲུབ་པ་དེ་ཉིད་་
ཀྱིས་དེའི་སེམས་རྣམ་པར་གཡེང་བ་མེད་པའི་ཏིང་ངེ་འཛིན་གྱི་རྒྱུན་ལ་འཇུག་པར་འགྱུར་ཏེ།
དེ་ལྟར་ན་ཏིང་ངེ་འཛིན་དུ་བྱེད་པ་ཡིན་ནོ། །ཞེས་གསལ་བར་གསུངས་སོ། །སེམས་དགུའི་
མིང་འདོགས་དེ་དག་ནི་སྒོམ་རིམ་དང་པོ་ལས། ཞི་གནས་ཀྱི་ལམ་འདི་ནི་ཤེས་རབ་ཀྱི་ཕ་རོལ་
ཏུ་ཕྱིན་པ་ལ་སོགས་པ་ལས་བཤད་དེ། ཞེས་སོགས་དྲངས་པ་ལྟར་བྱས་པའོ། །པ1:16
358



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་པ།
གཉིས་པ་དེ་སྟོབས་དྲུག་གིས་འགྲུབ་ལུགས་ནི། སྟོབས་ནི་དྲུག་སྟེ། ཐོས་པའི་སྟོབས་
དང་། བསམ་པའི་སྟོབས་དང་། དྲན་པའི་སྟོབས་དང་། ཤེས་བཞིན་གྱི་སྟོབས་དང་། བརྩོན་
འགྲུས་ཀྱི་སྟོབས་དང་། ཡོངས་སུ་འདྲིས་པའི་སྟོབས་དང་དྲུག་གོ །དེ་དག་གིས་སེམས་གང་
འགྲུབ་པའི་ཚུལ་ནི། ཐོས་པའི་སྟོབས་ཀྱིས་ནི་འཇོག་པའི་སེམས་འགྲུབ་སྟེ། སེམས་དམིགས་
པ་ལ་འཇོག་པའི་ གདམ་ངག་ གཞན་ལ་ ཐོས་ པ་ཙམ་གྱིས་རྗེས་སུ་འབྲངས་ནས་དང་པོར་
དམིགས་པ་ལ་བཏགས་པ་ཙམ་ཡིན་གྱི། རང་གིས་ཡང་ཡང་བསམས་ནས་གོམས་པ་མ་ཡིན་
པའི་ཕྱིར་རོ། །བསམ་པའི་སྟོབས་ཀྱིས་ནི་རྒྱུན་དུ་འཇོག་པའི་སེམས་འགྲུབ་སྟེ། དང་པོར་
སེམས་དམིགས་པ་ལ་བཏགས་པ་དེའི་རྒྱུན་ཡང་ཡང་བསམས་ནས་བསྐྱངས་པ་ལས་རྒྱུན་ཅུང་
ཟད་མཐུད་པར་ནུས་པ་ཐོག་མར་ཐོབ་པའི་ཕྱིར་རོ། །དྲན་པའི་སྟོབས་ཀྱིས་ནི་བླན་ཏེ་འཇོག་
པའི་སེམས་དང་། ཉེ་བར་འཇོག་པའི་སེམས་གཉིས་འགྲུབ་སྟེ། དམིགས་པ་ལ་གཡེངས་ནས་
གཡེངས་པ་ནི་སྔར་གྱི་དམིགས་པ་དྲན་ནས་ནང་དུ་བསྡུད་པ་དང་པོ་ནས་དྲན་པའི་ཤུགས་
བསྐྱེད་དེ། དམིགས་པ་ལ་གཡེང་བར་མི་བྱེད་པའི་ཕྱིར་རོ། །ཤེས་བཞིན་གྱི་སྟོབས་ཀྱིས་ནི།
དུལ་བར་བྱེད་པའི་སེམས་དང་། ཞི་བར་བྱེད་པའི་སེམས་གཉིས་འགྲུབ་སྟེ། རྣམ་རྟོག་དང་ཉེ་
ཉོན་གྱི་མཚན་མ་ལ་འཕྲོ་བའི་ཉེས་དམིགས་ཤེས་བཞིན་གྱིས་རིག་ནས་ཉེས་དམིགས་སུ་བལྟས་
པས། དེ་གཉིས་ལ་འཕྲོར་མི་སྟེར་བའི་ཕྱིར་རོ། །བརྩོན་འགྲུས་ཀྱི་སྟོབས་ཀྱིས་ནི། རྣམ་པར་
ཞི་བར་བྱེད་པ་དང་། རྩེ་གཅིག་ཏུ་བྱེད་པའི་སེམས་གཉིས་འགྲུབ་སྟེ། རྣམ་རྟོག་དང་ཉེ་ཉོན་
བྱུང་བ་ཕྲ་མོ་ཡང་རྩོལ་བས་སྤོང་བས་དང་དུ་མི་ལེན་ཞིང་དེ་ལྟར་བྱས་པས་བྱིང་རྒོད་ལ་སོགས་པ་
ཏིང་ངེ་འཛིན་ལ་བར་ཆད་མི་ནུས་པར་རྒྱུན་ཆགས་སུ་སྐྱེ་བའི་ཏིང་ངེ་འཛིན་འགྲུབ་པའི་ཕྱིར་
རོ། །འདྲིས་པའི་སྟོབས་ཀྱིས་ནི་མཉམ་པར་འཇོག་པའི་སེམས་འགྲུབ་སྟེ། སྔ་མ་རྣམས་ལ་
གོམས་པ་ཆེས་པའི་སྟོབས་ཀྱིས་འབད་མེད་དུ་ངང་གིས་འཇུག་པའི་ཏིང་ངེ་འཛིན་སྐྱེ་བའི་ཕྱིར་
།དེ་དག་ནི་ཉན་སའི་དགོངས་པ་ཇི་ལྟ་བ་བཞིན་ཡིན་པས། དེ་ལས་གཞན་དུ་འཆད་པར་
སྣང་ཡང་ཡིད་བརྟན་པར་མི་བྱའོ། །དེ་ལ་སེམས་དགུ་པ་ཐོབ་ན་ནི། དཔེར་ན་གཞུང་ལ་
སོགས་པ་འདོན་པ་ལ་ཆེས་ཤིན་ཏུ་གོམས་ན་དང་པོར་འདོན་པའི་ཀུན་སློང་བྱུང་ནས་བཏོན་ན།
བར་སྐབས་སུ་སེམས་གཞན་དུ་གཡེངས་ཀྱང་ཁ་ཏོན་དེ་ཉིད་མི་འཆད་པར་རྩོལ་མེད་དུ་འོང་བ་
ལྟར། དང་པོར་སེམས་དམིགས་པ་ལ་གཏོད་པའི་དྲན་པས་ལན་གཅིག་མཉམ་པར་བཞག་ན་;
359



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
དེ་ནས་དྲན་ཤེས་ན་རེ་རྒྱུན་ལྡན་དུ་བསྟེན་པ་མ་བྱུང་ཡང་། ཏིང་ངེ་འཛིན་དེ་འཕྲོ་མི་འཆད་
པར་རྒྱུན་ཆགས་སུ་ཡུན་རིང་པོར་འཇུག་ཐུབ་པ་ཞིག་འབྱུང་ངོ་། །དྲན་ཤེས་རྒྱུན་ལྡན་དུ་ན་རེ་
བསྟེན་པའི་རྩོལ་བ་མི་དགོས་པས་མངོན་པར་འདུ་བྱེད་པའམ། འབད་རྩོལ་མེད་པ་ཞེས་ཟེར་
བ་ཡིན་ནོ། །དེ་སྐྱེ་བ་ལ་སྔོན་དུ་དྲན་པ་དང་ཤེས་བཞིན་རྩོལ་བ་ན་རེ་བསྟེན་ན། བྱིང་རྒོད་
སོགས་ཀྱི་མི་མཐུན་ཕྱོགས་ཀྱིས་བར་ཆད་མི་ནུས་པར་ཐུན་རིང་པོར་འཁྱོངས་པའི་ཏིང་ངེ་འཛིན་
ཞིག་སྐྱེ་དགོས་ལ། དེ་ཡང་སེམས་བརྒྱུད་པ་ཡིན་ཏེ། འདི་དང་དགུ་པ་གཉིས་བྱིང་རྒོད་
སོགས་པའི་ཏིང་ངེ་འཛིན་གྱི་མི་མཐུན་ཕྱོགས་ཀྱིས་བར་བཅད་མི་ནུས་པར་འདྲ་ཡང་། འདི་ལ་
དྲན་པ་དང་། ཤེས་བཞིན་བར་མ་ཆད་བསྟེན་དགོས་པས། མངོན་པར་འདུ་བྱེད་པའམ།
འབད་རྩོལ་དང་བཅས་པ་ཞེས་ཟེར་བ་ཡིན་ནོ། །དེ་སྐྱེ་བ་ལ་བྱིང་རྒོད་ཕྲ་མོ་ཙམ་ཡང་དང་དུ་མི་
ལེན་པར་འགོག་པ་ཞིག་དགོས་པས། སེམས་བདུན་པ་དགོས། དེ་སྐྱེ་བ་ལ་རྣམ་རྟོག་དང་ཉེ་
ཉོན་གྱི་གཡེང་བ་ལ་ཉེས་དམིགས་སུ་ཤེས་ནས། དེ་དག་ལ་མི་འཕྲོ་བར་བྱ་ར་བྱེད་པའི་ཤེས་
བཞིན་སྟོབས་ལྡན་དགོས་པས། སེམས་ལྔ་པ་དང་དྲུག་པ་དགོས་ཏེ། དེ་གཉིས་ཤེས་བཞིན་
སྟོབས་སུ་གྱུར་པས་སྒྲུབ་པའི་ཕྱིར་རོ། །དེ་འདྲ་བ་སྐྱེ་བ་ལ་ཡང་དམིགས་པ་ལ་ཡེངས་ནས་མྱུར་
དུ་དམིགས་པ་མི་དྲན་པས། དང་པོ་ནས་དམིགས་པ་ལ་གཡེང་བར་མི་བྱེད་པའི་དྲན་པ་དགོས་
པས། སེམས་གསུམ་པ་དང་བཞི་པ་དགོས་ཏེ། དེ་གཉིས་ནི་དེ་དྲན་པ་དེ་གཉིས་ཀྱིས་དྲན་པ་
ཡིན་པའི་ཕྱིར་རོ། །དེ་སྐྱེ་བ་ལ་ཐོག་མར་སེམས་དམིགས་པ་ལ་འདོགས་པ་དང་། བཏགས་པ་
དེའི་རྒྱུན་མི་གཡེང་བ་དགོས་པས་སེམས་དང་པོ་གཉིས་སྔོན་དུ་སྐྱེ་བ་ཡིན་ནོ། །དེས་ན་སེམས་
དགུ་པ་མ་ཐོབ་པའི་གོང་ཡན་ཆད་དུ་རྣལ་འབྱོར་པས་སེམས་ཏིང་ངེ་འཛིན་ལ་འཇོག་པའི་རྩོལ་
བ་ཕར་བྱ་དགོས་ལ། སེམས་དགུ་པ་ཐོབ་ནས་ཆེད་དུ་མཉམ་པར་འཇོག་པའི་རྩོལ་བ་མ་བྱས་
ཀྱང་། སེམས་ཏིང་ངེ་འཛིན་དུ་ཧྲིལ་ཧྲིལ་འགྲོ་བར་འགྱུར་རོ། །དེ་ལྟ་བུའི་སེམས་པས་དགུ་པོ་དེ་
ཐོབ་ཀྱང་ཤིན་སྦྱངས་མ་ཐོབ་ན་འོག་ནས་འཆད་པ་ལྟར། ད་དུང་ཞི་གནས་ཐོབ་པར་ཡང་མི་
འཇོག་ན། ལྷག་མཐོང་ཐོབ་པ་ལྟ་ཅི་སྨོས། འདི་དག་རྒྱས་པར་ཉན་སར་ཅིས་ཀྱང་བལྟ་དགོས་
སོ། །
གསུམ་པ་དེ་ལ། ཡིད་ལ་བྱེད་པ་བཞི་ཡོད་པའི་ཚུལ་ནི། ཉན་ས་ལས། དེ་ལ་སེམས་
གནས་པ་དགུ་པོ་དེ་དག་ལ་ཡིད་ལ་བྱེད་པ་བཞི་ཡོད་པར་རིག་པར་བྱ་སྟེ། སྒྲིམས་ཏེ་འཇུག་པ་
360



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
དང་། བར་དུ་འཆད་ཅིང་འཇུག་པ་དང་། སྐབས་སུ་འཆད་པ་མེད་པར་འཇུག་པ་དང་། ལྷུན་
གྱིས་གྲུབ་པར་འཇུག་པའོ། །དེ་ལ་འཇོག་པར་བྱེད་པ་དང་། ཡང་དག་པར་འཇོག་པ་བྱེད་པ་
ལ་ནི་སྒྲིམས་ཏེ་འཇུག་པའི་ཡིད་ལ་བྱེད་པ་ཡོད་དོ། །བསྡུས་ཏེ་འཇོག་པར་བྱེད་པ་དང་། ཉེ་
བར་འཇོག་པར་བྱེད་པ་དང་། དུལ་བར་བྱེད་པ་དང་། ཞི་བར་བྱེད་པ་དང་། ཉེ་བར་ཞི་བར་
བྱེད་པ་ལ་ནི་སྐབས་སུ་འཆད་ཅིང་འཇུག་པའི་ཡིད་ལ་བྱེད་པ་ཡོད་དོ། །རྒྱུད་གཅིག་ཏུ་བྱེད་པ་
ལ་ནི་སྐབས་སུ་འཆད་པ་མེད་པར་འཇུག་པའི་ཡིད་ལ་བྱེད་པ་ཡོད་དོ། །ཏིང་ངེ་འཛིན་དུ་བྱེད་
པ་ལ་ནི་རྩོལ་བ་མེད་པར་འཇུག་པའི་ཡིད་ལ་བྱེད་པ་ཡོད་དོ། །ཞེས་སེམས་དང་པོ་གཉིས་ཀྱི་
དུས་སུ་ནི་འབད་པས་སྒྲིམ་དགོས་པས་སྒྲིམས་ཏེ་འཇུག་པ་དང་། དེ་ནས་སེམས་ལྔའི་སྐབས་སུ་
ནི་བྱིང་རྒོད་ཀྱིས་བར་དུ་བཅད་ནས་ཐུན་རིང་པོ་སྐྱོང་མི་ནུས་པས་སྐབས་སུ་འཆད་ཅིང་འཇུག་
པ་དང་། དེ་ནས་སེམས་བརྒྱུད་པ་ལ་ནི་བྱིང་རྒོད་ཀྱིས་བར་ཆད་མི་ནུས་པར་ཐུན་རིང་པོ་སྐྱོང་
ཐུབ་པས། སྐབས་སུ་འཆད་པ་མེད་པར་འཇུག་པ་དང་། དེ་ནས་སེམས་དགུ་པ་ལ་ནི་བར་ཡང་
མི་འཆད་ཅིང་རྩོལ་བ་ཡང་རྒྱུན་པར་བསྟེན་མི་དགོས་པས་རྩོལ་བ་མེད་པར་འཇུག་པའི་ཡིད་བྱེད་
འཇོག་གོ །དེ་ལྟར་ན་སྔར་བཤད་པའི་ཚོགས་ལ་གནས་པར་བྱས་ནས་ཏིང་ངེ་འཛིན་སྒྲུབ་པའི་
བརྩོན་འགྲུས་རྒྱུན་ལྡན་དུ་བསྟེན་ན་ཞི་གནས་འགྲུབ་ཀྱི་ལན་རེ་རེ་གཉིས་གཉིས་ཙམ་བསྒྲུབས་
ནས་སླར་ཡང་སྦྱོར་བ་དོར་ན་མི་འགྲུབ་པར་གསུངས་ཏེ། ཕར་ཕྱིན་བསྡུས་པ་ལས། རྒྱུན་མི་
འཆད་པའི་རྣལ་འབྱོར་གྱིས། །བསམ་གཏན་སྒྲུབ་ལ་བརྩོན་པར་བྱ། །ཡང་དང་ཡང་དུ་ངལ་
གསོ་ན། །གཙུབས་པས་མི་ཕྱིན་མི་འགྱུར་ཏེ། །རྣལ་འབྱོར་ཚུལ་ལའང་དེ་བཞིན་དུ། །ཁྱད་
པར་མ་ཐོབ་གཏང་མི་བྱ། །ཞེས་གསུངས་སོ། །
གསུམ་པ་སྒོམས་པས་ཞི་གནས་སྒྲུབ་པའི་ཚད་ལ་གསུམ། ཞི་གནས་གྲུབ་པ་
དང་། མ་གྲུབ་པའི་ས་མཚམས་བསྟན་པ་དང་། ཞི་གནས་ལ་བསྟེན་ནས་ལམ་བགྲོད་ཚུལ་
སྤྱིར་བསྟན་པ་དང་། ཁྱད་པར་དུ་འཇིག་རྟེན་པའི་ལམ་བགྲོད་ཚུལ་བསྟན་པའོ། །དང་པོ་ལ་
གཉིས། དངོས་ཀྱི་དོན་བསྟན་པ་དང། ཡིད་བྱེད་དང་ལྡན་པའི་རྟགས་དོགས་དཔྱོད་དང་
བཅས་པའོ། །དང་པོ་ནི། སྔར་བཤད་པ་དེ་ལྟར་ཏིང་ངེ་འཛིན་སྐྱོང་ཚུལ་ལེགས་པར་ཤེས་
ནས་བསྐྱངས་པས། སེམས་དགུ་རིམ་པ་བཞིན་སྐྱེ་སྟེ། སེམས་དགུ་པ་བྱིང་རྒོད་ཕྲ་མོ་དང་བྲལ་
བར་ཐུན་རིང་པོ་སྐྱོང་ནུས་ཤིང་། དེ་ཡང་དྲན་པ་དང་ཤེས་བཞིན་རྒྱུན་ལྡན་དུ་བསྟེན་པའི་ཚ
361



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
16
་འབད་རྩོལ་ལ་ལྟོས་པའི་ལྷུན་གྲུབ་ཏུ་འཇུག་པའི་ཏིང་ངེ་འཛིན་ཐོབ་པ་ནི། ཞི་གནས་ཐོབ་པ་
ཡིན་ནམ་མིན་སྙམ་ན། བཤད་པར་བྱ་སྟེ། ཏིང་ངེ་འཛིན་འདི་ཐོབ་པ་ལ་ཤིན་ཏུ་སྦྱངས་པ་ཐོབ་
པ་དང་། མ་ཐོབ་པ་གཉིས་སུ་ཡོད་པས། གལ་ཏེ་ཤིན་སྦྱངས་མ་ཐོབ་ན་ཞི་གནས་རྗེས་མཐུན་
པ་ཡིན་གྱི། ཞི་གནས་དངོས་མ་ཡིན་པས། ཞི་གནས་དང་རྗེས་སུ་མཐུན་པའི་ཡིད་ལ་བྱེད་པ་
ཞེས་བྱ་སྟེ། དགོངས་འགྲེལ་ལས། བཅོམ་ལྡན་འདས་བྱང་ཆུབ་སེམས་དཔའ་དེ་ཇི་སྲིད་དུ་
སེམས་ལ་དམིགས་པའི་སེམས་ནང་དུ་ཡིད་ལ་བགྱིས་པ་ན། ལུས་ཤིན་ཏུ་སྦྱངས་པ་དང་།
སེམས་ཤིན་ཏུ་སྦྱངས་པ་མ་ཐོབ་པ་དེའི་བར་དུ་ཡིད་ལ་བགྱིད་པ་དེ་ཅི་ཞེས་བགྱི། བྱམས་པ་ཞི་
གནས་ནི་མ་ཡིན་ཏེ། ཞི་གནས་ཀྱི་རྗེས་སུ་མཐུན་པའི་མོས་པ་དང་མཚུངས་པར་ལྡན་པ་ཡིན་
པར་བརྗོད་པར་བྱའོ། །ཞེས་གསལ་བར་གསུངས་ཤིང་། མདོ་སྡེ་རྒྱན་ལས་ཀྱང་། དེ་གོམས་
པ་ལ་འདུ་མི་བྱེད། །དེ་ནས་དེ་ཡི་ལུས་དང་སེམས། །ཤིན་ཏུ་སྦྱངས་པ་ཆེ་ཐོབ་ནས། །ཡིད་ལ་
བྱེད་དང་བཅས་ཞེས་བྱ། །ཞེས་གསུངས་ཏེ། ཡིད་ལ་བྱེད་པ་ནི་སྐབས་འདིར་ཞི་གནས་ལ་ཟེར་
བ་ཡིན་ཏེ། ཉན་ས་ནས་གསུངས་པ་ལྟར་རོ། །འོ་ན་ཤིན་སྦྱངས་མ་སྐྱེས་པའི་གོང་གི་ཏིང་ངེ་
འཛིན་དེ་ས་གང་གིས་བསྡུས་པ་ཡིན་ཞེ་ན། ཏིང་ངེ་འཛིན་དེ་ནི་འདོད་པ་ཁམས་ཀྱིས་བསྡུས་པ་
ཡིན་ཏེ། ཁམས་གསུམ་གྱི་ས་དགུ་གང་རུང་གིས་བསྡུས་ལ། བསམ་གཏན་དང་པོའི་ཉེར་
བསྡོགས་ཡན་ཆད་མ་ཡིན་པའི་ཕྱིར་ཏེ། ཉེར་བསྡོགས་ཐོབ་ན་ནི་ཞི་གནས་ངེས་པར་ཐོབ་
དགོས་པའི་ཕྱིར་རོ། །འདོད་པའི་ས་ལ་དེ་འདྲ་བའི་ཏིང་ངེ་འཛིན་ཡོད་ཀྱང་། མཉམ་པར་མ་
གཞག་པའི་ས་ཡིན་གྱི། མཉམ་པར་བཞག་པའི་ས་ཞེས་མི་འཇོག་པའི་རྒྱུ་མཚན་ནི། འགྱོད་པ་
མེད་པ་དགའ་བདེ་མཆོག་དང་། ཤིན་ཏུ་སྦྱངས་པས་མ་བསྒྲུབས་པའི་ཕྱིར་རོ། །དེ་ལྟར་ཡང་
སའི་དངོས་གཞི་ལས། ཅིའི་ཕྱིར་དེ་ཁོ་ན་ལ་མཉམ་པར་གཞག་པའི་ས་ཞེས་བྱ་ལ། གང་འདོད་
པའི་ཁམས་ཀྱི་རྩེ་གཅིག་པ་ཉིད་ནི་མིན་ཞེ་ན། འདི་ལྟར་ཏིང་ངེ་འཛིན་དེ་ནི་འགྱོད་པ་མེད་པ་
དང། མཆོག་ཏུ་དགའ་བ་དང་། ཤིན་ཏུ་སྦྱངས་པ་དང། བདེ་བ་མངོན་པར་སྒྲུབ་པ་ཡིན་ལ།
འདོད་པ་ན་སྤྱོད་པ་ནི་དེ་ལྟ་མ་ཡིན་ཏེ། འདོད་པའི་ཁམས་ན་ཡང་དག་པའི་ཆོས་ཉེར་བར་
སེམས་པ་མེད་པ་ནི་མ་ཡིན་ཞེས་སོ། །དེ་ལྟར་ཡང་ཤིན་ཏུ་སྦྱངས་པ་མ་ཐོབ་ན། དྲན་པ་ནར་
མར་མ་བསྟེན་ཡང་སེམས་མི་རྟོག་པར་རང་ཤུགས་ཀྱིས་འགྲོ་ཞིང་། དེ་ཡང་འགྲོ་འཆག་ཉལ་
འདུག་གི་སྤྱོད་ལམ་ཐམས་ཅད་འདྲེ་ཐུབ་པ་ལྟར་སྣང་བའི་ཏིང་ངེ་འཛིན་ནི་འདོད་སེམས་རྩེ་
362



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
༔གཅིག་པ་ཞེས་བྱ་བ་ཡིན་གྱི། ཞི་གནས་དངོས་སུ་འཇོག་ཏུ་མི་རུང་བར་ཤེས་པར་བྱའོ། །འོ་ན་
ཤིན་ཏུ་སྦྱངས་པ་ཐོབ་ལུགས་དེ་ཇི་འདྲ་ཞིག་ཡིན། དེ་ཐོབ་ནས་ཞི་གནས་སུ་འགྲོ་ལུགས་ཀྱང་ཇི་
འདྲ་ཡིན་སྙམ་ན། དེ་ལ་ཤིན་ཏུ་སྦྱངས་པ་ནི། ཀུན་ལས་བཏུས་ལས། ཤིན་ཏུ་སྦྱངས་པ་གང་
ཞེ་ན། ལུས་དང་སེམས་ཀྱི་གནས་ངན་ལེན་རྣམས་ཀྱི་རྒྱུན་གཅོད་པའི་ཕྱིར། ལུས་དང་པ་སེམས་
ཀྱི་ལས་སུ་རུང་བ་ཉིད་དེ། སྒྲུབ་པ་སེལ་བའི་ལས་ཅན་ནོ། །ཞེས་གསུངས་པ་ལྟར་ཤེས་པར་
བྱའོ། །དེའི་འོག་ཏུ་ཤིན་ཏུ་སྦྱངས་པའི་ཤུགས་དང་པོ་སྐྱེས་པ་གང་ཡིན་པ་དེ། ཁད་ཀྱི་ཁད་
ཀྱིས་ཤིན་ཏུ་ཕྲ་བར་འགྱུར་ཞིང་། ལུས་ལ་ཤིན་ཏུ་སྦྱངས་པ་གྲིབ་མ་ལྟ་བུ་ལྡན་པར་འགྱུར་ཏེ།
སེམས་དགའ་བ་གང་ཡིན་པ་དེ་ཡང་སྤོང་བར་འགྱུར་ཞིང་། སེམས་ཞི་གནས་ཀྱིས་ཉེ་བར་
བརྟན་ཞིང་རབ་ཏུ་ཞི་བའི་རྣམ་པས་དམིགས་པ་ལ་འཇུག་པར་འགྱུར་རོ། ། ཞེས་གསུངས་
སོ། །དེ་ལྟ་བུའི་ཞི་གནས་ཐོབ་པའམ། ཡིད་ལ་བྱེད་པ་ཐོབ་ན། བསམ་གཏན་དང་པོའི་ཉེར་
བསྡོགས་ཀྱིས་བསྡུས་པའི་ཞི་གནས་ཐོབ་པས་མཉམ་པར་བཞག་པའི་སའི་ཡིད་བྱེད་ཆུང་ཤོས་
ཐོབ་པའི་ཕྱིར་རོ། །མཉམ་པར་གཞག་པའི་ས་ནི་ཁམས་གོང་མ་གཉིས་ཀྱི་སའི་མིང་གི་རྣམ་
གྲངས་སོ། །
གཉིས་པ་བྱེད་པ་དང་ལྡན་པའི་རྟགས་ལ། རྟགས་དངོས་དང་། དོགས་པ་གཅོད་
གཉིས། དང་པོ་ནི། གང་དང་ལྡན་ན་ཡིད་བྱེད་ཐོབ་པའོ། །ཞེས་རང་བཞིན་གྱིས་རིག་པར་
བྱ་བའི་རྟགས་དང་མཚན་མ་ནི། དེ་ལྟ་བུ་ཐོབ་པ་དེས་གཟུགས་ཀྱིས་ས་བསྡུས་པའི་སེམས་
དང་། ལུས་དང་སེམས་ཤིན་ཏུ་སྦྱངས་པ་དང་། སེམས་རྩེ་གཅིག་པ་བཞི་པོ་ཆུང་ངུ་ཐོབ་པ་
དང་། ཞི་རགས་ཀྱི་རྣམ་པ་ཅན་ནམ། བདེན་པའི་རྣམ་པ་ཅན་གྱི་ལམ་གྱི་ཉོན་མོངས་པ་རྣམ་
པར་སྦྱོང་བ་ལ་ནུས་པ་དང་ལྡན་པར་འགྱུར་བ་དང་། ནང་དུ་མཉམ་པར་བཞག་པ་ན། མྱུར་
བ་མྱུར་བར་ལུས་སེམས་ཤིན་སྦྱངས་སྐྱེ་བར་འགྱུར་བ་དང་། འདོད་པ་ལ་འདུན་པ་ལ་སོགས་
པའི་སྒྲིབ་པ་ལྔ་ཕལ་ཆེར་མི་འབྱུང་བ་དང་། མཉམ་གཞག་ལས་ལངས་པའི་ཚེ་ཡང་ལུས་སེམས་
ཤིན་སྦྱངས་འགའ་རེ་དང་ལྡན་པ་རྣམས་ཡིན་ནོ། །དེ་ལྟར་ཡང་ཉན་ས་ལས། ལས་དང་པོ་པ་
ཡིད་ལ་བྱེད་པ་དང་བཅས་པ་དེའི་རྟགས་ནི་འདི་དག་ཡིན་ཏེ། དེས་གཟུགས་ན་སྤྱོད་པའི་
སེམས་ཆུང་ངུ་ཐོབ་པ་དང་། ལུས་ཤིན་ཏུ་སྦྱངས་པ་དང་། སེམས་ཤིན་ཏུ་སྦྱངས་པ་དང་།
སེམས་རྩེ་གཅིག་པ་ཆུང་ངུ་ཐོབ་པ་དང་། ཉོན་མོངས་པ་རྣམ་པར་སྦྱོང་བའི་དམིགས་པ་ལ་སྦྱོར་བ
363



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱུད་ལས། པོད་བཅོ་བརྒྱུད་པ།
བའི་སྐལ་བ་ཡོད་ཅིང་ནུས་པ་དང་། དེའི་སེམས་ཀྱི་རྒྱུད་འཇམ་པར་འགྱུར་བ་དང་། ཞི་གནས་
ཀྱིས་ཉེ་བར་དཀྲིས་པ་དང་། ཞེས་དང་། ནང་དུ་ཡང་དག་འཇོག་ལ་འདུག་སྟེ་སེམས་གཏོད་
པར་བྱེད་ན། མྱུར་བ་མྱུར་བར་སེམས་དང་ལུས་ཤིན་ཏུ་སྦྱངས་པར་འགྱུར་བ་དང། ལུས་ཀྱི་
གནས་ངན་ལེན་དག་གིས་ཤིན་ཏུ་གནོད་པར་མི་འགྱུར་བ་དང་། སྒྲིབ་པ་རྣམས་ཤེས་ཆེར་ཀུན་
དུ་མི་རྒྱུ་བ་དང་། ཞེས་པ་དང་། ལངས་ཏེ་རྒྱུ་བ་ན་ཡང་ལུས་དང་སེམས་ཤིན་ཏུ་སྦྱངས་པ་ཁ་
ཅིག་དང་ལྡན་པར་འགྱུར་བ་དང་། དེ་ལྟ་བུ་དང་མཐུན་པ་དག་ནི་ཡིད་ལ་བྱེད་པ་དང་བཅས་
པའི་རྟགས་དང་མཚན་མ་ཡོངས་སུ་བྱང་བ་དག་ཡིན་པར་རིག་པར་བྱའོ། །ཞེས་གསུངས་
སོ། །དེ་ལྟར་རྟགས་དེ་དག་དང་ལྡན་པའི་ཡིད་བྱེད་དེ་ཐོབ་ནས་ནི། ཞི་གནས་ཀྱི་ལམ་ཡོངས་
སུ་དག་པར་འགྱུར་བ་ཆེས་སླ་སྟེ། འདི་ལྟར་སེམས་རྩེ་གཅིག་པའི་ཞི་གནས་ལ་མཉམ་པར་
གཞག་པའི་མཇུག་ཏུ་མྱུར་པོར་ལུས་དང་སེམས་ཤིན་ཏུ་སྦྱངས་པ་འདྲེན་པར་ནུས་པས། ཤིན་
ཏུ་སྦྱངས་པ་འཕེལ་བར་འགྱུར་ལ། ཤིན་སྦྱངས་ཇི་ཙམ་འཕེལ་བ་ཙམ་གྱིས་རྩེ་གཅིག་པའི་ཞི་
གནས་འཕེལ་བས་ཕན་ཚུན་གཅིག་གིས་གཅིག་སྤེལ་བར་བྱེད་པའི་ཕྱིར་རོ། །མདོར་ན་སེམས་
ལས་སུ་རུང་བ་ན། རླུང་སེམས་འཇུག་པ་གཅིག་ཏུ་སོང་བས་རླུང་ལས་སུ་རུང་བར་འགྱུར་ལ།
དེའི་ཚེ་ལུས་ཤིན་ཏུ་སྦྱངས་པ་ཁྱད་པར་དུ་འཕགས་པ་འབྱུང་ཞིང། དེ་བྱུང་བ་ན་སེམས་ཀྱི་སྟེང་
དུ། ཏིང་ངེ་འཛིན་ཁྱད་པར་ཅན་སྐྱེ་བ་དང། དེས་ཀྱང་རླུང་ལས་རུང་བ་ཁྱད་པར་ཅན་དུ་
བསྒྲུབས་པས་ལུས་དང་སེམས་ཤིན་ཏུ་སྦྱངས་པ་འདྲེན་པ་སྟེ་སྔར་བཤད་པ་ལྟར་རོ། །
གཉིས་པ་དོགས་པ་དཔྱད་པ་ནི། དེ་དྲན་པ་དང་ཤེས་བཞིན་ལ་རྒྱུན་ཆགས་པའི་འབད་
རྩོལ་མ་བྱས་ཀྱང་། སེམས་ཏིང་ངེ་འཛིན་དུ་འགྲོ་བའི་མི་རྟོག་པ་སེམས་དགུའི་སྐབས་སུ་བཤད་
པ་དང་། དེ་ཡང་བྱིང་བ་ཕྲ་མོར་ནས་ཀྱང་བཀག་པའི་གསལ་ཆའི་ངར་དང་ལྡན་པ་དང་། སྔར་
ལུས་ཤིན་སྦྱངས་ཀྱི་སྐབས་སུ་བཤད་པ་ལྟར། རླུང་ལས་སུ་རུང་བའི་མཐུས། ལུས་དང་སེམས་
ལ་ཕུལ་དུ་བྱུང་བའི་བདེ་བ་སྟེར་བའི་ཏིང་ངེ་འཛིན་སྔར་གྱི་རྟགས་ཀྱི་སྐབས་སུ་བཤད་པ་ལྟར།
འདོད་པ་ལ་འདུན་པ་ལ་སོགས་པའི་ཉེ་བའི་ཉོན་མོངས་རྣམས་ཀྱང་ཕལ་ཆེར་མི་རྒྱུ་བ་དང་།
མཉམ་བཞག་ལས་ལངས་པའི་ཚེ། ཤིན་ཏུ་སྦྱངས་པ་དང་མི་འབྲལ་བའི་ཡོན་ཏན་དང་ལྡན་པ་
དེ་སྐྱེས་པ་ན། ལམ་ལྔའི་སྐབས་སུ་གང་འཇོག་ཅེ་ན། ལ་ལ་ངག་ཚད་ལྡན་དུའང་སྒྲུབ་མོད།
འོན་ཀྱང་རྗེ་བཙུན་མི་ཕམ་པ་དང་། ཐོགས་མེད་ལ་སོགས་པའི་གཞུང་ཆེ་བ་དང་། དབུ་མའི་
364



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
་སྒོམ་རིམ་ལ་སོགས་པའི་ཏིང་ངེ་འཛིན་གྱི་རིམ་པ་གསལ་བར་སྟོན་པའི་ཚད་ལྡན་གྱི་གཞུང་ལ་
བརྟེན་ནས་དཔྱད་ན་ནི། འདི་འདྲ་བའི་ཏིང་ངེ་འཛིན་དེ་ཐེག་པ་ཆེན་པོ་ལྟ་ཅི་སྨོས། ཐེག་
དམན་གྱི་ལམ་དུ་ཡང་བཞག་པར་མི་ནུས་ཏེ། ཉན་ས་ལས། བསམ་གཏན་དང་པོའི་དངོས་
གཞི་སྒྲུབ་པའི་ཞི་རགས་ཀྱི་རྣམ་པ་ཅན་དུ་ལྟ་བའི་འཇིག་རྟེན་པའི་ལམ་རྣམས་ཀྱང་ཏིང་ངེ་
འཛིན་འདི་ལ་བརྟེན་ནས་སྒྲུབ་པར་གསུངས་པའི་ཕྱིར་རོ། །དེའི་ཕྱིར་ཕྱི་རོལ་པའི་དྲང་སྲོང་
འཇིག་རྟེན་པའི་ལམ་གྱིས་ཅི་ཡང་མེད་པ་མན་ཆད་ཀྱིས་ས་འོག་མ་ལ་ཆགས་པ་དང་བྲལ་བར་
བྱེད་པ་རྣམས་ཀྱིས་ཀྱང་། འདི་ལ་བརྟེན་ནས་ལམ་གོང་མར་བགྲོད་དགོས་པས། ཕྱི་ནང་
གཉིས་ཀའི་ཏིང་ངེ་འཛིན་ཐུན་མོང་བ་ཡིན་ནོ། །འདི་ཡང་བདག་མེད་པ་ཕྱིན་ཅི་མ་ལོག་པར་
རྟོགས་པའི་ལྟ་བ་དང་། སྲིད་པ་མཐའ་དག་གི་སྐྱོན་ལེགས་པར་རྟོགས་ནས་འཁོར་བ་ལ་ཡིད་
འབྱུང་ཞིང་ཐར་པ་དོན་གཉེར་གྱི་ངེས་འབྱུང་གི་བསམ་པས་ཟིན་ན་ཐར་པའི་ལམ་དུ་འགྱུར་
ཞིང་། བྱང་ཆུབ་ཀྱི་སེམས་རིན་པོ་ཆེས་ཟིན་ན་ནི་ཐེག་པ་ཆེན་པོའི་ལམ་དུའང་འགྱུར་ཏེ།
དཔེར་ན་དུད་འགྲོ་ལ་ཟན་ཆངས་གཅིག་སྟེར་བའི་སྦྱིན་པ་དང་ཚུལ་ཁྲིམས་སྣ་གཅིག་བསྲུངས་པ་
ཡང་། བསམ་པ་དེ་དག་གིས་ཟིན་ན་རིམ་པ་ལྟར་ཐར་པ་དང་། ཐམས་ཅད་མཁྱེན་པའི་ལམ་
གྱི་ཚོགས་སུ་འགྱུར་བ་དང་འདྲའོ། །འོན་ཀྱང་འདིར་ནི་ལམ་གཞན་ཞིག་གིས་ཟིན་པའི་སྒོ་ནས་
ཐར་པ་དང་། ཐམས་ཅད་མཁྱེན་པའི་ལམ་དུ་འགྲོ་མི་འགྲོ་དཔྱོད་པ་ལ་ཡིན་གྱི། ཏིང་ངེ་འཛིན་
དེ་རང་གི་ངོ་བོའི་སྒོ་ནས་ལམ་གང་དུ་འགྲོ་དཔྱོད་དགོས་པ་ཡིན་ནོ། །དབུ་མ་པ་དང་སེམས་
ཙམ་པ་ཡང་ལྷག་མཐོང་གི་ལྟ་བའི་ཡུལ་ཇི་ལྟར་གཏན་ལ་འབེབས་པ་ལ་མི་མཐུན་པ་ཡོད་ཀྱང་།
སྤྱིར་ཞི་ལྷག་གི་ངོས་འཛིན་དང་། དེ་དག་གི་རྟོགས་པ་རྒྱུད་ལ་བསྐྱེད་ལུགས་ཀྱི་སྤྱི་ལ་མི་མཐུན་
པ་མེད་དོ། །དེས་ན་འཕགས་པ་ཐོགས་མེད་ཀྱིས་བྱང་ས་དང་། གཏན་ལ་དབབ་པ་བསྡུ་བ་
དང་། ཀུན་ལས་བཏུས་དང་། ཉན་ཐོས་ཀྱི་ས་རྣམས་སུ་ཞི་གནས་དང་ལྷག་མཐོང་གཉིས་སོ་
སོར་བྱས་པའི་ནང་ནས། ཞི་གནས་སྒྲུབ་པ་ན་སེམས་དགུའི་རིམ་པས་སྒྲུབ་པར་གསུངས་ཤིང་།
དེ་ཡང་ཉན་ཐོས་ཀྱི་སར་རྒྱས་པར་གཏན་ལ་ཕབ་པ་ཡིན་པས་ཏིང་ངེ་འཛིན་དེ་དག་ལྷག་མཐོང་
གི་སྒྲུབ་ལུགས་སུ་མི་བཞེད་དེ། གཞུང་དེ་དག་ཏུ་ལྷག་མཐོང་སེམས་དགུ་ལས་ལོགས་སུ་བཤད་
ཅིང་། དེའི་སྒྲུབ་ལུགས་ཀྱང་ཉན་སར་ཟུར་དུ་བཤད་པའི་ཕྱིར་རོ། །དེ་བཞིན་དུ་དབུ་མའི་
སྒོམ་རིམ་རྣམས་དང་། ཤེར་ཕྱིན་མན་ངག་ལས་ཀྱང་། སེམས་དགུས་ཞི་གནས་ཀྱི་ལམ་དང་།
365



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ལྷག་མཐོང་གི་ལམ་ཟུར་དུ་གསུངས་ལ། བྱམས་ཆོས་ནས་གསུངས་པ་རྣམས་ཀྱང་ཐོགས་མེད་
ཀྱིས་བཀྲལ་པ་ལས་ལོགས་ན་མེད་པས། ཤིང་རྟ་ཆེན་པོ་ཐམས་ཅད་འདི་ལ་དགོངས་པ་གཅིག་
ཏུ་སྣང་ངོ་། །གལ་ཏེ་ཉན་ས་ནས་བཤད་པ་དེ་ལ་བདེ་བ་དང་གསལ་བ་འོང་དུ་ཆུག་ཀྱང་མི་རྟོག་
པ་ཟབ་མོ་མེད་པས་ཞི་གནས་ཙམ་ཡིན་ལ། མི་རྟོག་པ་ཡོད་ན་ནི་སྟོང་པ་ཉིད་ཀྱི་ཏིང་ངེ་འཛིན་
དུ་འགྱུར་རོ་སྙམ་ན། མི་རྟོག་པ་ཟབ་མོ་ཞེས་པའི་ཟབ་མོའི་དོན་གང་ཡིན། སོ་སོར་རྟོག་པའི་
ཤེས་རབ་ཀྱིས་ལྟ་བའི་ཕུ་ཐག་བཅད་ནས། དེ་ནས་དེའི་སྟེང་དུ་མི་རྟོག་པར་བཞག་པ་ལ་བྱེད་
དམ། གང་དུ་ཡང་མི་རྟོག་མི་དཔྱོད་པར་བཞག་པ་ཙམ་ལ་བྱེད། དང་པོ་ལྟར་ན། དེ་འདྲ་བ་
དེ་སྟོང་པ་ཉིད་ཀྱི་ཏིང་ངེ་འཛིན་དུ་ཁོ་བོ་ཅག་ཀྱང་འདོད་དོ། །ཁྱེད་དེ་ལྟར་འདོད་ན་ནི། ཡིན་
ལུགས་ཀྱི་ལྟ་བའི་གོ་བ་ཡོད་པ་དང་། མེད་པ་གཉིས་སོ་སོར་ཕྱེ་ལ་ལྟ་བ་ཡོད་པའི་གང་ཟག་ལྟ་
ཐོག་ཏུ་བཞག་ནས་མི་རྟོག་པ་སྐྱེད་པ་རྣམས་ནི། ཟབ་མོ་སྟོང་པ་ཉིད་ཏིང་ངེ་འཛིན་སྒོམ་པ་
ཡིན་ནོ། །ལྟ་བའི་གོ་བ་མེད་པའི་གང་ཟག་ཅིར་ཡང་མི་རྟོག་པར་སྒོམ་པ་རྣམས་ཀྱི་སྒོམ་ནི།
ཟབ་མོ་སྟོང་པ་ཉིད་སྒོམ་པ་མ་ཡིན་ནོ། །ཞེས་སོ་སོར་ཕྱེ་ནས་སྒྲོག་པར་རིགས་ཀྱི། ཅི་ཡང་མི་
སེམས་པར་སྒོམ་ཚད་ཐམས་ཅད་དམིགས་མེད་དམ། མཚན་མེད་དམ། སྟོང་པ་ཉིད་ལ་
བསམ་གཏན་པའོ་ཞེས་སྨྲ་བར་མི་བྱའོ། །གལ་ཏེ་སྟོང་པ་ཉིད་ཁོང་དུ་ཆུད་པའི་ལྟ་བ་ཡོད་དམ་
མེད་ཀྱང་བླའི། སེམས་ཅིར་ཡང་མི་རྟོག་ཅིར་ཡང་མི་དཔྱོད་པར་འཇོག་པའི་སྒོམ་ཐམས་ཅད་
སྟོང་པ་ཉིད་ཀྱི་ཏིང་ངེ་འཛིན་དུ་འདོད་ན་ནི། སྔར་བཤད་པའི་ཉན་ཐོས་ཀྱི་སར་གསུངས་པའི་
ཞི་གནས་ཀྱི་ཕྱོགས་ཀྱི་ཏིང་ངེ་འཛིན་འདི་རྣམས་ཀྱང་མི་འདོད་བཞིན་དུ་སྟོང་པ་ཉིད་ཀྱི་ཏིང་ངེ་
འཛིན་དུ་ཁས་བླང་དགོས་ཏེ། དེ་དག་ཀྱང་ཏིང་ངེ་འཛིན་ལ་བཞག་པའི་ཚེ་ན་དྲན་པ་དང་ཤེས་
བཞིན་མཐུ་ཆུང་དུ་སོང་ན་བྱ་ར་བྱེད་པ་སོགས་ཀྱི་སྐབས་འགའ་ཞིག་མ་གཏོགས་པ་འདི་ནི་འདི་
ཡིན་ནོ། །ཞེས་ཅུང་ཟད་ཙམ་ཡང་མི་རྟོག་པར་སྐྱོང་བ་ཡིན་པའི་ཕྱིར་རོ། །དེས་ན་ཞི་གནས་
སྒྲུབ་པའི་ཏིང་ངེ་འཛིན་རྣམས་རྣམ་པར་རྟོག་པ་མེད་པའི་གཟུགས་བརྙན་ལ་དམིགས་པར་
དགོངས་འགྲེལ་ལས་གསུངས་སོ། །གཞན་ཡང་སྒོམ་རིམ་དང་པོ་ལས། ཞི་གནས་ཀྱི་ངོ་བོ་ནི་
སེམས་རྩེ་གཅིག་པ་
ཙམ་དུ་ཟད་པའི་ཕྱིར་་
་་་
དུད་ཀྱི་སྤྱིའི་མཚན་།
ཉིད་ཡིན་ནོ། །ཞེས་པ་དང་། ཤེར་ཕྱིན་མན་ངག་ལས་ཀྱང་། སྣ་ཚོགས་སྣང་བའི་སེམས་དེ་
ཉིད་ལ་དམིགས་ནས་ཡིད་ཀྱི་བརྗོད་པ་སྤངས་ལ་ཞི་གནས་སྒོམ་པར་བྱས་ཏེ་ཞེས་ཡིད་ཀྱི་བརྗོད་
366



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
གཔ་འདི་ནི་འདིའོ་ཞེས་རྣམ་པར་རྟོག་པའོ། །གཞན་ཡང་དཀོན་མཆོག་སྤྲིན་ལས། ཞི་གནས་
སེམས་རྩེ་གཅིག་པ་ཉིད་ལ་བཤད་པ་ལ་སོགས་པ་མདོ་དང་། ཤིང་རྟ་ཆེན་པོའི་གཞུང་མང་དུ་
དྲངས་ནས་ཞི་གནས་ནི་ཅིར་ཡང་མི་རྟོག་པར་ལན་མང་དུ་བཤད་ཟིན་ཏོ། །དེས་ན་སྟོང་པ་
ཉིད་རྟོགས་ནས་སྒོམ་པའི་མི་རྟོག་པ་གཅིག་དང་། སྟོང་པ་ཉིད་ཅུང་ཟད་མ་རྟོགས་པའི་མི་རྟོག་
པ་གཉིས་ཡོད་པས། བདེ་གསལ་མི་རྟོག་པ་བྱུང་ཚད་ཐམས་ཅད་སྟོང་པ་ཉིད་ཀྱི་སྒོམ་དུ་བཟུང་
བར་མི་བྱའོ། །དེ་ལྟར་ན་འདི་རྣམས་ཀྱང་ཕྱོགས་ཙམ་བསྟན་པ་སྟེ། ལེགས་པར་འབད་ནས་
བྱམས་པ་དང། ཐོགས་མེད་ལ་སོགས་པས་བཀྲལ་པའི་ཞི་གནས་དང་ལྷག་མཐོང་གི་སྒྲུབ་
ལུགས་ཤེས་པར་བྱ་སྟེ། དེ་ལྟར་མ་བྱས་ན་ཞི་གནས་སུའང་མ་སླེབ་པའི་མི་རྟོག་པར་འཇོག་
པའི་ཏིང་ངེ་འཛིན་འགའ་ཞིག་ལ། སྲིད་པའི་རྩ་བ་གཅོད་པའི་ལྷག་མཐོང་དུ་འཁྲུལ་ནས། དེ་
ལ་དམིགས་མེད་དུ་རློམ་པས་དུས་ཐམས་ཅད་འདས་པས་རང་གཞན་བསླུ་བར་གདོན་མི་
ཟའོ། །མཁས་གྲུབ་ཚད་ལྡན་རྣམས་ཀྱི་གཞུང་ནས་ཞི་གནས་གསར་དུ་སྒྲུབ་པ་ན། འཇོག་
སྒོམ་མི་རྟོག་པར་འཇོག་པ་ཁོ་ན་དང་། ལྷག་མཐོང་དང་པོར་བསྒྲུབ་པ་ན་སོ་སོར་རྟོག་པའི་ཤེས་
རབ་ཀྱིས་སོ་སོར་ཕྱེ་ནས་དཔྱད་དེ་སྒོམ་པར་གསུངས། སྣང་བ་ལ་རྟོག་པ་ཐམས་ཅད་བདེན་
འཛིན་དུ་བཟུང་ནས་དེ་ཐམས་ཅད་དོར་ཏེ། གཞུང་ཚད་ལྡན་རྣམས་ལས་ལེགས་པར་གོ་ཟློག་
ནས། བདག་མེད་པའི་ལྟ་བ་མ་ནོར་བ་མ་རྙེད་ཀྱང་། ཅིར་ཡང་མི་རྟོག་པ་ལྷག་མཐོང་ཟབ་
མོའི་དོན་སྒོམ་པར་བྱེད་པ་ནི། རྒྱ་ནག་གི་མཁན་པོ་ཧ་ཤང་མ་ཧཱ་ཙ་ནེའི་ལུགས་མ་འདྲེས་པ་ཁོ་
ནར་སྣང་སྟེ། སྒོམ་རིམ་ཞིབ་ཏུ་ལྟོས་ཤིག་དང་ཤེས་པར་འགྱུར་རོ། །
གཉིས་པ་ཞི་གནས་ལ་བརྟེན་ནས་ལམ་བགྲོད་པའི་ཚུལ་སྤྱིར་བསྟན་པ་ནི། དེ་ལྟར་ན།
སྔར་བཤད་པའི་མི་རྟོག་པའི་ཏིང་ངེ་འཛིན་ཡིད་ལ་བྱེད་པ་ཐོབ་པ་དེས་གསལ་བ་དང་མི་རྟོག་པ་
ལ་སོགས་པའི་ཁྱད་པར་ཅན་གྱི་མི་རྟོག་པ་དེ་ཙམ་ཞིག་བསྐྱང་བར་བྱའམ་ཞེ་ན། འདི་འདྲ་བའི་
ཏིང་ངེ་འཛིན་རྒྱུད་ལ་བསྐྱེད་པ་ནི་ཉོན་མོངས་པ་འཇོམས་པའི་ལྷག་མཐོང་བསྐྱེད་པའི་ཕྱིར་ཡིན་
པས། དེ་ལ་བརྟེན་ནས་ལྷག་མཐོང་མ་བསྐྱེད་ན། ཏིང་ངེ་འཛིན་དེ་ལ་ཇི་ཙམ་གོམས་པར་
བྱས་ཀྱང་འདོད་པའི་ཁམས་ཀྱི་ཉོན་མོངས་པ་རྣམས་སྤོང་བར་མི་ནུས་ན། ཉོན་མོངས་པ་
ཐམས་ཅད་སྤོང་བ་ལྟ་སྨོས་ཀྱང་ཅི་དགོས། དེའི་ཕྱིར་ལྷག་མཐོང་བསྒོམ་པར་བྱ་དགོས་སོ། །དེ་
ཡང་ཉོན་མོངས་མངོན་གྱུར་སྤོང་བའི་འཇིག་རྟེན་པའི་ལམ་གྱིས་འགྲོ་བའི་ལྷག་མཐོང་དང་།
367



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
བ
]
་ཉོན་མོངས་པའི་ས་བོན་རྩ་བ་ནས་སྤོང་བའི་འཇིག་རྟེན་ལས་འདས་པའི་ལམ་གྱིས་བགྲོད་པའི་
ལྷག་མཐོང་གཉིས་ལས་གཞན་པའི་ལམ་གོང་དུ་བགྲོད་ཐབས་མེད་དེ། ཉན་ས་ལས། དེ་ལྟར་
ཡིད་ལ་བྱེད་པ་ཐོབ་པའི་རྣལ་འབྱོར་པ་སྤོང་བའི་དགའ་བ་ཆུང་ངུ་ལ་ཞུགས་པ་དེའི་གོང་དུ་
བགྲོད་པར་བྱ་བ་ནི་གཞན་མེད་དེ་གཉིས་ཁོ་ནར་ཟད་དོ། །
གཉིས་གང་ཞེ་ན་འདི་ལྟ་སྟེ་འཇིག་རྟེན་དང་འཇིག་རྟེན་ལས་འདས་པའོ། ། ཞེས་
གསུངས་སོ། །དེ་ལྟར་ཞི་གནས་སམ་ཡིད་བྱེད་ཐོབ་པ་དེས། འཇིག་རྟེན་པའི་ལམ་གྱི་ལྷག་
མཐོང་ངམ། འཇིག་རྟེན་ལས་འདས་པའི་ལམ་གྱིས་འགྲོ་བའི་ལྷག་མཐོང་གང་སྒོམ་ཡང་དེ་
སྒོམ་འདོད་པ་དེས། སྔར་ཐོབ་པའི་ཞི་གནས་དེ་ལ་ལན་མང་དུ་སྒོམ་པར་བྱེད་ལ། དེ་ལྟར་
བསྒོམས་པ་ན་ཤིན་ཏུ་སྦྱངས་པ་དང་། སེམས་རྩེ་གཅིག་པ་དེ་ཤིན་ཏུ་འཕེལ་ཞིང་། ཞི་གནས་
དེ་ཡང་ཤིན་ཏུ་བརྟན་པར་འགྱུར་རོ། །གཞན་ཡང་ཞི་ལྷག་གི་མཚན་མ་རྣམས་ལ་མཁས་པར་
བྱེད་ལ། དེའི་འོག་ཏུ་ལམ་གཉིས་གང་ཡང་རུང་བས་འགྲོ་བར་འདོད་པ་དེ་ལ་རྩོམ་པར་བྱེད་དེ།
ཉན་ས་ལས། དེ་ལ་ལས་དང་པོ་པའི་རྣལ་འབྱོར་པ་ཡིད་ལ་བྱེད་པ་དང་བཅས་པ་ 
དེ་ནི།
བདག་འཇིག་རྟེན་པའམ། འཇིག་རྟེན་ལས་འདས་པའི་བགྲོད་པས་འགྲོ་བར་བྱའོ་སྙམ་ནས་
ཡིད་ལ་བྱེད་པ་དེ་ཉིད་ལ་ལན་མང་དུ་བྱེད་དོ། །ཞེས་གསུངས་སོ། །དེ་ལ་འཇིག་རྟེན་པའི་ལྷག་
མཐོང་ནི་ས་འོག་མ་ལ་རགས་པ་དང་། ས་གོང་མ་ལ་ཞི་བར་ལྟ་བའི་ཞི་རགས་ཀྱི་རྣམ་པ་ཅན་གྱི་
སྒོམ་མོ། །འཇིག་རྟེན་ལས་འདས་པའི་ལྷག་མཐོང་ཉན་སར་གསུངས་པ་ནི། བདེན་བཞི་ལ་མི་
རྟག་པ་ལ་སོགས་པ་བཅུ་དྲུག་གི་རྣམ་པ་ཅན་དུ་ལྟ་བའི་སྒོམ་སྟེ། གཙོ་བོ་ནི་གང་ཟག་གི་བདག་
མེད་རྟོགས་པའི་ལྟ་བའོ། །དེ་ལྟར་སྔར་བཤད་པའི་ཞི་གནས་ཀྱི་ཡིད་བྱེད་དེ་ཐོབ་པའི་ཚེ། དེ་
ལ་འཇིག་རྟེན་ལས་འདས་པའི་ལམ་གྱིས་འགྲོ་བའི་གང་ཟག་ཇི་འདྲ་ཡོད་པ་ནི། ཉན་ས་ལས།
དེ་ལ་གང་དག་ཚེ་འདི་ལ་འཇིག་རྟེན་པའི་ལམ་ཁོ་ནས་འགྲོ་བར་འགྱུར་ཞིང་འཇིག་རྟེན་ལས་
འདས་པའི་ལམ་གྱིས་མིན་པའི་གང་ཟག་དུ་ཡོད་ཅེ་ན། སྨྲས་པ་བཞི་སྟེ། འདི་ལྟར་སྟེ། འདི་
ལས་ཕྱི་རོལ་པ་ཐམས་ཅད་དང་། ཆོས་འདི་པ་ཡིན་ཡང་སྔོན་གྱི་གནས་སྤྱོད་པ་དབང་པོ་བརྟུལ་
པོ་དང་། དེ་བཞིན་དུ་དབང་པོ་རྣོ་ཡང་དགེ་བའི་རྩ་བ་ཡོངས་སུ་མ་སྨིན་པ་དང། བྱང་ཆུབ་
སེམས་དཔའ་ཕྱི་མ་ལ་བྱང་ཆུབ་ཐོབ་པར་འདོད་ཅིང་ཚེ་འདི་ལ་མ་ཡིན་པ་སྟེ། ཞེས་གསུངས་པ་
ལྟར་རོ། །དེ་ལ་ཕྱི་རོལ་པའི་རྣལ་འབྱོར་པ་སྔར་བཤད་པའི་ཞི་གནས་ཐོབ་པ་ཐམས་ཅད་ནི་
368



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གང་ཟག་གི་བདག་མེད་ལ་སོ་སོར་རྟོག་པའི་ཤེས་རབ་ཀྱིས་དཔྱད་ནས་སྐྱོང་བ་མེད་དེ། དེ་དག་
བདག་མེད་པ་ལ་མི་མོས་པའི་ཕྱིར་རོ། །དེའི་ཕྱིར་ཡང་ན་ཞི་གནས་མི་རྟོག་པ་དེ་ཉིད་ཙམ་ཞིག་
སྐྱོང་ལ། ཡང་ན་ཞི་རགས་ཀྱི་རྣམ་པ་ཅན་གྱི་ལྷག་མཐོང་སྒོམ་པ་ཙམ་བྱེད་པས་འཇིག་རྟེན་པའི་
ལམ་ཁོ་ནས་འགྲོ་བ་ཡིན་ཏེ། ཆོས་འདི་པ་སངས་རྒྱས་པ་ཡིན་ཡང་། སྔོན་ཞི་གནས་ཀྱི་འཇོག་
སྒོམ་ཙམ་ཞིག་ལ་གོམས་པ་ཤས་ཆེར་སྟོན་པའི་གང་ཟག་དབང་པོ་བརྟུལ་པོ་ཡིན་ན་ནི། སོ་སོར་
རྟོག་པའི་ཤེས་རབ་ཀྱིས་བདག་མེད་པའི་དོན་ལ་དཔྱད་ནས་སྒོམ་པ་ལ་མི་དགའ་བའམ།
དགའ་ཡང་བདག་མེད་པའི་དོན་གོ་མི་ནུས་པས་ཚེ་དེ་ལ་འཇིག་རྟེན་པའི་ལམ་ཁོ་ན་ལ་འགྲོ་བ་
ཡིན་ཏེ། ཡང་ན་གནས་ཆ་དེ་ཁོ་ན་སྐྱོང་བར་བྱེད་ལ། ཡང་ན་ནི་ཞི་རགས་ཀྱི་རྣམ་པ་ཅན་གྱི་
ལྷག་མཐོང་ཙམ་ཞིག་སྒོམ་པའི་ཕྱིར་རོ། །ནང་པ་སངས་རྒྱས་པ་དབང་རྣོན་བདག་མེད་པའི་
དོན་ཁོང་དུ་ཆུད་ཀྱང་བདེན་པ་མངོན་སུམ་དུ་རྟོགས་པའི་དགེ་རྩ་མ་སྨིན་པ་ཡིན་ན་ཡང་། ཚེ་
དེ་ལ་འཇིག་རྟེན་ལས་འདས་པའི་ཟག་མེད་ཀྱི་འཕགས་ལམ་བསྐྱེད་མི་ནུས་པས། འཇིག་རྟེན་
པའི་ལམ་ཁོ་ནས་འགྲོ་བ་ཞེས་བྱའི་བདག་མེད་པ་ལ་དམིགས་པའི་ལྷག་མཐོང་སྒོམ་པར་མི་ནུས་
པ་ཡིན་ནོ། །བྱང་སེམས་འཚང་རྒྱ་བ་ལ་སྐྱེ་བ་གཅིག་གིས་ཐོགས་པ་ཡང་སྲིད་པ་ཐ་མ་པ་པ་སྐྱེ་བ་
ཕྱི་མའི་དུས་དེར་སྦྱོར་ལམ་ནས་བཟུང་སྟེ། ལམ་བཞི་རྒྱུད་ལ་བསྐྱེད་པའི་སྐྱེ་བ་གཅིག་གིས་
ཐོགས་པའི་དུས་སུ་འཕགས་ལམ་མི་བསྐྱེད་པས། ཚེ་དེ་ལ་འཇིག་རྟེན་པའི་ལམ་གྱིས་འགྲོ་བ་
ཞེས་བྱའི། བདག་མེད་པའི་དོན་མ་རྟོགས་པ་མ་ཡིན་ནོ། །འདི་ནི་མཛོད་ལས། སྟོན་དང་
བསེ་རུ་བྱང་ཆུབ་པ། །བསམ་གཏན་མཐའ་རྟེན་གཅིག་ལ་ཀུན། །དེ་ཡི་སྔོན་དུ་ཐར་ཆ་མཐུན།
ཞེས་གསུངས་ པ་ དང་ མཐུན་ པའི་ ཐེག་ དམན་ གྱི་ གཞུང་ གིས་ སངས་ རྒྱས་ ཚུལ་ ཡིན་ གྱི།
འཕགས་པ་ཐོགས་མེད་རང་གི་བཞེད་པ་མ་ཡིན་ནོ། །དེ་ལྟར་ན་ཕྱི་རོལ་པའི་ཞི་རགས་ཀྱི་རྣམ་
པ་ཅན་གྱི་ལམ་བསྒོམས་ནས་ཉོན་མོངས་པ་མངོན་གྱུར་སྤོང་བ་དང་། ནང་པ་སངས་རྒྱས་པ་
བདག་མེད་པའི་དོན་བསྒོམས་ནས་ཉོན་མོངས་པ་རྩ་བ་ནས་སྤོང་བ་གང་ཡིན་ཡང་ཐོག་མར་
སྔར་བཤད་པའི་ཞི་གནས་ཀྱི་ཏིང་ངེ་འཛིན་དེ་ཐོབ་དགོས་པས། སྔར་བཤད་པའི་ཞི་གནས་དེ་
ནི་ཕྱི་ནང་གཉིས་ཀའི་རྣལ་འབྱོར་པ་རྣམས་ཀྱི་ཉོན་མོངས་སྤོང་བའི་གཞིར་དགོས་ལ། དེར་མ་
ཟད་ཐེག་ཆེན་པ་དང་ཐེག་དམན་པ་གཉིས་ཀྱི་རྣལ་འབྱོར་པ་གང་གིས་ཀྱང་ཏིང་ངེ་འཛིན་དེ་
སྒྲུབ་དགོས་ཤིང་། ཐེག་ཆེན་པ་ལ་ཡང་སྔགས་དང་ཕར་ཕྱིན་ཐེག་པའི་རྣལ་འབྱོར་པ་ཐམས་༔
369



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
¢ཅད་ཀྱིས་ཀྱང་ཞི་གནས་སྒྲུབ་དགོས་པས། ཞི་གནས་འདི་ནི་རྣལ་འབྱོར་པ་ཐམས་ཅད་ཀྱི་ལམ་
བགྲོད་པའི་གཞིར་ཤིན་ཏུ་གལ་ཆེའོ། །དེ་ཡང་སྔར་བཤད་པ་ལྟར་གྱི་ཞི་གནས། བསམ་གཏན་
དང་པོའི་ཉེར་བསྔོགས་ཀྱི་སས་བསྡུས་པ་ཞིག་ཐོབ་ན། དེ་ཡན་ཆད་ཀྱི་བསམ་གཏན་ནམ།
གཟུགས་མེད་ཀྱི་ཞི་གནས་མ་ཐོབ་ཀྱང་། དེ་ལ་བརྟེན་ནས་ལྷག་མཐོང་བསྒོམས་པས་འཁོར་
བའི་འཆིང་བ་མཐའ་དག་ལས་སྒྲོལ་བའི་ཐར་པ་ཐོབ་པར་ནུས་ལ། བདག་མེད་པའི་དེ་ཉིད་མ་
རྟོགས་ཤིང་མ་བསྒོམས་ན། སྔར་བཤད་པའི་ཞི་གནས་དང་དེ་ལ་བརྟེན་ནས་འཇིག་རྟེན་པའི་
ལྷག་མཐོང་གིས་ཅི་ཡང་མེད་པ་མན་ཆད་ཀྱི་ཉོན་མོངས་པ་མངོན་གྱུར་ཐམས་ཅད་སྤངས་པའི་
སྲིད་རྩེའི་སེམས་ཐོབ་ཀྱང་འཁོར་བ་ལས་མི་ཐར་བའི་ཕྱིར་རོ། །དེ་ལྟར་ཡང་། བསྔགས་འོས་
བསྔགས་བསྟོད་ཀྱི་ལན་མི་ལྡོག་པར་བསྟོད་པ་ལས། ཁྱོད་ཀྱི་ཆོས་ལ་མི་ཕྱོགས་པའི། །སྐྱེ་བོ་
གཏི་མུག་གིས་ལྡོངས་པའི། །སྲིད་རྩེའི་བར་དུ་སོང་ནས་ཀྱང་། །སྡུག་བསྔལ་བྱུང་ཡང་སྲིད་པ་
བསྒྲུབ། །ཁྱོད་ཀྱི་བསྟན་པའི་རྗེས་འགྲོ་བ། །བསམ་གཏན་དངོས་གཞི་མ་ཐོབ་ཀྱང་། །བདུད་
ཀྱི་མིག་རས་རྩ་བཞིན་དུ། །སྲིད་པ་དག་ནི་བཟློག་པར་བགྱི། །ཞེས་སོ། །དེས་ན་རྒྱུན་ཞུགས་
དང་ཕྱིར་འོང་ཐམས་ཅད་ཀྱི་འཕགས་པའི་ལམ་ཐོབ་པའི་ལྷག་མཐོང་གི་ལམ་རྟེན་དུ་གྱུར་པའི་
ཞི་གནས་ནི། སྔར་བཤད་པའི་ཞི་གནས། བསམ་གཏན་དང་པོའི་ཉེར་བསྡོགས་ཀྱིས་བསྡུས་།
པ་དེ་ཡིན་ལ། དེ་བཞིན་དུ་ཅིག་ཅར་བའི་དགྲ་བཅོམ་པ་ཐམས་ཅད་ཀྱང་སྔར་བཤད་པའི་ཞི་
གནས་དེ་ལ་བརྟེན་ནས་ལྷག་མཐོང་བསྒོམས་པས་དགྲ་བཅོམ་པ་ཐོབ་པ་ཁོ་ན་ཡིན་པར་ཤེས་
པར་བྱའོ། །སྔར་བཤད་པའི་ཞི་གནས་ཀྱི་ཏིང་ངེ་འཛིན་རྒྱུད་ལ་སྔོན་དུ་མཐོང་ན། ཇི་ལྟ་
བའམ་ཇི་སྙེད་པ་ལ་དམིགས་པའི་ལྷག་མཐོང་གི་རྟོགས་པ་དངོས་ནི་སྐྱེ་མི་སྲིད་པར་འོག་ཏུ་སྟོན་
པར་འགྱུར་རོ། །དེའི་ཕྱིར་རྣལ་འབྱོར་བླ་ན་མེད་པའི་རྣལ་འབྱོར་པས་ཀྱང་ཞི་རགས་ཀྱི་རྣམ་པ་
ཅན་གྱི་ཇི་སྙེད་པ་ལ་དམིགས་པའི་ལྷག་མཐོང་དང་། དེ་བསྒྲུབས་པའི་ཞི་གནས་མི་བསྐྱེད་ཀྱང་
ཞི་གནས་ཤིག་སྐྱེ་དགོས་ཏེ། དེ་ཡང་ཐོག་མར་སྐྱེ་བའི་མཚམས་ནི། བསྐྱེད་པའི་རིམ་པ་དང་
རྫོགས་པའི་རིམ་པ་གཉིས་ཀྱི་རིམ་པ་དང་པོའི་སྐབས་སུ་སྐྱེ་བ་ཡིན་ནོ། །མདོར་བསྡུ་ན། སྔོན་
དུ་ཞི་གནས་ཤིག་བསྐྱེད་ནས་དེ་ནས་དེ་ལ་བརྟེན་ནས་ཞི་རགས་ཀྱི་རྣམ་པ་ཅན་གྱི་ལྷག་མཐོང་
གིས་སྲིད་རྩེའི་བར་དུ་ལམ་རིམ་པ་ཅན་དུ་བགྲོད་པ་དང་། བདག་མེད་པའི་དེ་ཁོ་ན་ཉིད་ཀྱི་
རྣམ་པ་ཅན་གྱི་ལྷག་མཐོང་གིས་ཐར་པའམ། ཐམས་ཅད་མཁྱེན་པའི་ལམ་ལྔ་བགྲོད་དགོས་པ་
370



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ནི། རྒྱལ་བའི་བསྟན་པའི་སྤྱིའི་ཕྱག་རྒྱས་བཏབ་པ་ཡིན་པས། རྣལ་འབྱོར་པ་གང་གིས་ཀྱང་
འདའ་བར་བྱ་བ་མ་ཡིན་ནོ། །ཞེས་བྱ་བ་འདི་ནི་ཞི་གནས་ལ་བརྟེན་ནས་ལམ་གོང་ནས་གོང་དུ་
བགྲོད་པའི་ཚུལ་སྤྱིར་བསྟན་པའོ། །
གསུམ་པ་ཁྱད་ པར་དུ་ འཇིག་ རྟེན་ པའི་ ལམ་བགྲོད་ཚུལ་ བསྟན་ པ་ ལ་
གཉིས། ཞི་རགས་ཀྱི་རྣམ་པ་ཅན་གྱི་ལམ་སྒོམ་པའི་སྔོན་དུ་ཞི་གནས་ཐོབ་དགོས་པར་བསྟན་པ་
དང་། ཞི་གནས་ལ་བརྟེན་ནས་འདོད་པ་ལ་ཆགས་པ་དང་བྲལ་བར་བྱེད་པའི་ཚུལ་ལོ། །དང་
པོ་ནི། མཚན་ཉིད་སོ་སོར་རིག་པའི་སྒོ་ནས་ཞི་རགས་ཀྱི་རྣམ་པ་ཅན་གྱི་ལམ་བསྒོམས་པས་ནི་
སྔོན་དུ་ཞི་གནས་སྔར་བཤད་པ་དེ་ཐོབ་པ་ཞིག་དགོས་ཏེ། མདོ་སྡེ་རྒྱན་ལས། དེ་ཡིས་དེ་ནི་
སྤེལ་བྱས་ནས། འཕེལ་བ་རིང་དུ་འགྲོ་བ་ཡིས། དངོས་གཞིའི་གནས་པ་དེས་ཐོབ་བོ། །ཞེས་
སྔར་བཤད་པའི་སེམས་དགུ་པ་ཤིན་ཏུ་སྦྱངས་པ་དང་བཅས་པ་ཐོབ་པ་དེས་ཏིང་ངེ་འཛིན་དེ་
སྤེལ་བ་ལ་བརྟེན་ནས་དངོས་གཞི་སྒྲུབ་པར་གསུངས་པའི་ཕྱིར་རོ། །དེ་ཡང་སེམས་དགུ་པ་ནས་
བཟུང་སྟེ་ཡིད་བྱེད་མ་ཐོབ་པའི་བར་དུ་ནི་ཡིད་ལ་བྱེད་པའི་ལས་དང་པོ་པ་ཡིན་ལ། ཡིད་བྱེད་
ཐོབ་ནས་ཉོན་མོངས་སྦྱང་བར་འདོད་པས། མཚན་ཉིད་སོ་སོར་རིག་པའི་ཡིད་བྱེད་སྒོམ་པ་ནི།
ཉོན་མོངས་རྣམ་པར་སྦྱང་བའི་ལས་དང་པོ་པར་གསུངས་པས། མཚན་ཉིད་སོ་སོར་རིག་པ་
སྒོམ་པས་སྔོན་དུ་ཡིད་བྱེད་ཐོབ་པ་ཡིན་ཏེ། ཉན་ས་ལས། དེ་ལ་ཡིད་ལ་བྱེད་པའི་ལས་དང་པོ་
པ་ནི་རྩེ་གཅིག་བྱ་བ་ཉིད་ལ། ཇི་སྲིད་དུ་ཡིད་ལ་བྱེད་པ་མ་ཐོབ་ཅིང་། སེམས་རྩེ་གཅིག་པ་ཉིད་
ལ་མ་རེག་པའི་བར་དུ་ལས་དང་པོ་པ་ཡིན་ནོ། །དེ་ལ་ཉོན་མོངས་པ་རྣམ་པར་སྦྱང་བའི་ལས་
དང་པོ་པ་ནི་ཡིད་ལ་བྱེད་པ་ཐོབ་པ། ཉོན་མོངས་པ་རྣམས་ལས་སེམས་སྦྱང་བར་འདོད་པའི་
མཚན་ཉིད་སོ་སོར་རིག་པའི་ཡིད་ལ་བྱེད་པ་གང་ཡིན་པ་ལ་བརྩམས་ཤིང་ལེན་པ་ལ་གོམས་པ་
གང་ཡིན་པ་སྟེ། ཞེས་གསུངས་ཤིང་། རྣམ་འབྱོར་གྱི་གནས་བཞིའི་མགོར་ཡང་ཡིད་བྱེད་ཐོབ་
ནས། འཇིག་རྟེན་དང་འཇིག་རྟེན་ལས་འདས་པའི་ཆགས་བྲལ་གྱི་ལམ་སྒོམ་པར་གསུངས་
སོ། །སྔར་བཤད་པའི་ཞི་གནས་དེ་སྔོན་དུ་བསྒྲུབས་ནས། དེ་ནས་འཇིག་རྟེན་པ་དང་འཇིག་
རྟེན་ལས་འདས་པའི་ལྷག་མཐོང་བསྒྲུབས་ནས། ཉོན་མོངས་སྤོང་བའི་ཚུལ་ཤིན་ཏུ་རྒྱས་པར་
བཤད་པ་འདི། མངོན་པའི་བསྟན་བཅོས་གཞན་རྣམས་སུ་ཡང་གསལ་བར་མ་བྱུང་བས་སྔོན་
གྱི་ཆོས་མངོན་པ་གོང་འོག་ལ་མཁས་པར་སྦྱངས་པའི་གོང་མ་རྣམས་ཀྱིས་ཀྱང། རྩེ་གཅིག་པའི་པ
371
*



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ཞི་གནས་སྔོན་དུ་བསྒྲུབས་པ་དང་། དེ་ལ་བརྟེན་ནས་ཉོན་མོངས་སྤོང་བའི་ཚུལ་འདི་གསལ་
བར་མ་ཐོན་པར་སྣང་ངོ་། །དེས་ན་ཉན་ས་ནས་བཤད་པ་འདི་ལེགས་པར་མ་ངེས་ན། བསམ་
གཏན་དང་གཟུགས་མེད་ཀྱི་ལམ་གྱི་དམའ་ཤོས་ནི། བསམ་གཏན་དང་པོའི་ཉེར་བསྡོགས་
ཡིན་ལ། དེ་ལ་ཡིད་བྱེད་དྲུག་བཤད་པའི་ཐོག་མ་མཚན་ཉིད་སོ་སོར་བཤད་པ་ཡིན་པས། ཉེར་
བསྡོགས་ཀྱིས་བསྡུས་པའི་སེམས་ཐོག་མར་སྐྱེ་བ་ནི་མཚན་ཉིད་སོ་སོར་རིག་པ་ཡིན་ནོ་སྙམ་དུ་
འཁྲུལ་པ་སྐྱེ་བར་འགྱུར་རོ། །དེ་ལྟར་བཟུང་ན་ཤིན་ཏུ་མི་འཐད་དེ། །འདི་ལྟར་ཞི་གནས་མ་
ཐོབ་པར་བསམ་གཏན་དང་པོའི་ཉེར་བསྡོགས་སྐྱེ་བ་མེད་ལ། ཉེར་བསྡོགས་དེ་མ་ཐོབ་ན། ཞི་
གནས་སྔར་མ་ཐོབ་པ་གསར་དུ་སྒྲུབ་པར་མི་ནུས་པའི་ཕྱིར་རོ། །སྔར་སའི་དངོས་གཞིའི་ལུང་
དྲངས་པ་ལྟར་འདོད་པའི་རྩེ་གཅིག་པ་ལ་ཤིན་སྦྱངས་མེད་ལ། ཤིན་སྦྱངས་མ་ཐོབ་ན་ཞི་གནས་
མ་གྲུབ་པར་དགོངས་འགྲེལ་ལ་སོགས་པ་ལས་གསུངས་པའི་ཕྱིར་རོ། །ཉེར་བསྡོགས་དང་པོ་མ་
ཐོབ་ན་ཞི་གནས་མི་ཐོབ་བོ། །དེས་ན་ཉེར་བསྡོགས་དང་པོའི་ཡིད་བྱེད་དྲུག་གི་ཐོག་མ་ནི།
ཉེར་བསྡོགས་ཀྱིས་བསྡུས་པའི་ལྷག་མཐོང་སྒོམ་པའི་མགོ་ཡིན་གྱི། ཉེར་བསྡོགས་དང་པོ་ཙམ་
གྱི་ཐོག་མ་མ་ཡིན་ཏེ། དེའི་གོང་དུ་ཉེར་བསྡོགས་ཀྱིས་བསྡུས་པའི་ཞི་གནས་འགྲོ་དགོས་སོ། །
ཉེར་བསྡོགས་དང་པོས་བསྡུས་པའི་ཏིང་ངེ་འཛིན་མ་ཐོབ་པའི་གོང་གི་ཏིང་ངེ་འཛིན་ཐམས་ཅད་
འདོད་སེམས་རྩེ་གཅིག་པ་ཁོ་ན་ཡིན་པས་གཞུང་ཆེ་བ་རྣམས་ནས་བཤད་པ་དང་བསྟུན་ན་ལྷག་
མཐོང་ལྟ་ཞིག །ཞི་གནས་ཐོབ་པ་ཡང་ཤིན་ཏུ་ཉུང་བར་སྣང་ངོ་། །
གཉིས་པ་ཞི་གནས་ལ་བརྟེན་ནས་འདོད་པ་ལ་ཆགས་པ་དང་བྲལ་བར་བྱེད་པའི་ཚུལ་ནི།
སྔར་བཤད་པའི་ཞི་གནས་གསལ་བ་དང་མི་རྟོག་པ་ལ་སོགས་པའི་ཁྱད་པར་དུ་མ་དང་ལྡན་པ་དེ་
ཙམ་ཞིག་ལ་གོམས་པར་བྱས་ནས་ལྷག་མཐོང་གཉིས་གང་ཡང་མ་བསྒོམས་ན་འདོད་པ་ཁམས་
ཀྱི་ཉོན་མོངས་མངོན་གྱུར་པ་ཡང་རེ་ཞིག་ལ་འགོག་པར་མི་ནུས་ན། ཉོན་མོངས་པའི་ས་བོན་
དང་ཤེས་བྱའི་སྒྲིབ་པ་སྤོང་བ་ལྟ་ཅི་སྨོས། དེའི་ཕྱིར་འདོད་པ་ལ་ཆགས་པ་དང་བྲལ་བའི་བསམ་
གཏན་དང་པོ་ཐོབ་པར་འདོད་ན། ཞི་གནས་དེ་ལ་བརྟེན་ནས་ལྷག་མཐོང་བསྒོམ་པར་བྱའོ། །
འོ་ན་སྔར་ཞི་གནས་ཙམ་གོམས་པར་བྱས་ན། ཉོན་མོངས་པ་མངོན་གྱུར་མགོ་གནོན་པར་
བཤད་པ་དང་ཇི་ལྟར་མི་འགལ་ཞེ་ན། སྐྱོན་མེད་དེ། སྔར་གྱི་དེ་ནི་འཇིག་རྟེན་པའི་ལྷག་མཐོང་
ཞི་གནས་ཀྱི་ཁོངས་སུ་བསྡུས་པའི་དབང་དུ་བྱས་པ་ཡིན་ལ། འདིར་ནི་ལྷག་མཐོང་གཉིས་ཀའི་འ
372



༄༅།། སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
རསྔོན་དུ་འགྲོ་བའི་ཉེར་བསྡོགས་དང་པོས་བསྡུས་པའི་ཞི་གནས་ཀྱི་དབང་དུ་བྱས་པའི་ཕྱིར་རོ། །
ཆགས་བྲལ་སྒྲུབ་པའི་ལྷག་མཐོང་དེ་ལ་ཡང་བདེན་པའི་རྣམ་པ་ཅན་དང་། ཞི་རགས་ཀྱི་རྣམ་པ་
ཅན་གཉིས་ཀྱི་ཆགས་པ་དང་བྲལ་བར་བྱེད་པའི་ཚུལ་གཉིས་ལས་འདིར་ནི་ལམ་ཕྱི་མའི་སྒོ་ནས་
ཆགས་བྲལ་སྒྲུབ་ཚུལ་སྟོན་པ་ཡིན་ནོ། །འདི་ལ་རྟེན་ནི་བདག་མེད་ཀྱི་ལྟ་བ་ཅུང་ཟད་མེད་པའི་
ཕྱི་རོལ་པ་དང་ཆོས་འདི་པ་བདག་མེད་པའི་ལྟ་བ་དང་ལྡན་པ་གཉིས་ཀས་སྒོམ་པ་ཡོད་དོ། །
དེས་ལམ་ཇི་འདྲ་ཞིག་བསྒོམས་པས་ཉོན་མོངས་སྤོང་བ་ནི། ཉན་ས་ལས། དེ་ལ་འདོད་པའི་
འདོད་ཆགས་དང་བྲལ་བར་བྱ་བའི་ཕྱིར་རབ་ཏུ་བརྩོན་པའི་རྣལ་འབྱོར་པ་ནི་ཡིད་ལ་བྱེད་པ་
རྣམ་པ་བདུན་གྱིས་འདོད་པའི་འདོད་ཆགས་དང་བྲལ་བ་རྗེས་སུ་ཐོབ་བོ། །བདུན་པོ་དེ་དག་
ཀྱང་གང་ཞེ་ན། སྨྲས་པ། མཚན་ཉིད་སོ་སོར་རིག་པ་དང་། མོས་པ་བྱུང་བ་དང་། རབ་ཏུ་
དབེན་པ་དང་། དགའ་བ་བསྡུད་པ་དང་། སྤྱོད་པའི་ཡིད་ལ་བྱེད་པ་དང་། སྦྱོར་བ་མཐར་
ཐུག་པ་དང་། སྦྱོར་བ་མཐར་ཐུག་པའི་འབྲས་བུ་ཡིད་ལ་བྱེད་པའོ། །ཞེས་གསུངས་པ་ལྟར་
རོ། །དེ་ལ་ཐ་མ་ནི། འདོད་པ་ལ་ཆགས་པ་དང་བྲལ་ནས་དངོས་གཞི་ལ་ཞུགས་པའི་དུས་ཀྱི་
ཡིད་བྱེད་ཡིན་པས་བསྒྲུབ་བྱ་ཡིན་ལ། སྔ་མ་དྲུག་ནི་སྒྲུབ་བྱེད་ཡིན་ནོ། །གལ་ཏེ་འདིར་བདག་
མེད་པའི་དོན་བསྒོམས་ནས་ཉོན་མོངས་སྤོང་བར་མི་བྱེད་ན། ཇི་འདྲ་བ་ཞིག་གཏན་ལ་ཕབ་
ནས་དེའི་དོན་བསྒོམས་ཏེ་ཉོན་མོངས་སྤོང་བ་ཡིན་ཞེ་ན། དེ་ལ་ལམ་འདིས་འདོད་ཁམས་ཀྱི་
ཉོན་མོངས་མངོན་གྱུར་པ་གཞན་ཡང་སྤོང་མོད་ཀྱང་། འདོད་པ་ལ་ཆགས་པ་དང་བྲལ་བར་
བྱེད་པ་ཞེས་གསུངས་པས། གཙོ་བོར་འདོད་ཆགས་ཀྱི་གཉེན་པོའི་སྒོ་ནས་སྤོང་བ་ཡིན་ནོ། །
དེ་ཡང་འདོད་ཆགས་ནི་འདིར་འདོད་པའི་ཡོན་ཏན་ལྔ་ལ་འདུན་ཞིང་ཆགས་པ་ཡིན་པས།
དེའི་གཉེན་པོ་འདོད་ཡོན་ལ་སྒོ་དུ་མ་ནས་ཉེས་དམིགས་སུ་བལྟས་ཏེ། འདོད་ཆགས་དེའི་
འཛིན་སྟངས་ཀྱི་ཟློག་ཕྱོགས་བཟུང་བའི་སྒོ་ནས་གོམས་པར་བྱས་པས་འདོད་པ་ལ་ཆགས་པ་
དང་བྲལ་བར་བྱེད་པའོ། །འདི་ཡང་འདོད་པའི་སྐྱོན་དང་བསམ་གཏན་དང་པོའི་ཡོན་ཏན་
ཕྱིན་ཅི་མ་ལོག་པར་སོ་སོར་རིག་པ། མཚན་ཉིད་སོ་སོར་རིག་པའི་ངེས་པ་བརྟན་པོ་ཡོད་ཀྱང་།
སྔོན་དུ་ཞི་གནས་གྲུབ་པ་མེད་ན་སྐྱོན་དེ་གཉིས་དཔྱོད་པ་ལ་ཇི་ཙམ་གོམས་པར་བྱས་ཀྱང་ཉོན་
མོངས་སྤོང་མི་ནུས་ལ། ཡང་ཞི་གནས་གྲུབ་ཀྱང་སོ་སོར་རིག་པས་དཔྱོད་པ་མ་བྱས་ན། དེ་ལ་
ཇི་ཙམ་བསྒོམས་ཀྱང་ཉོན་མོངས་སྤོང་མི་ནུས་པས་ཞི་ལྷག་གཉིས་ཀ་སྒོམ་པའི་སྒོ་ནས་སྤང་
373



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དགོས་པ་ཡིན་ཏེ། འདི་ནི་ཉོན་མོངས་པ་སྤོང་བ་ཐམས་ཅད་ཀྱི་རྣམ་པར་གཞག་པའོ། །དེ་
ལྟར་ཡང་ས་གོང་འོག་གི་སྐྱོན་ཡོན་སོ་སོར་འབྱེད་པའི་མཚན་ཉིད་རབ་ཅིག་རེས་འགའ་ཐོབ་པ་
དང་། རེས་འགའ་བསམ་བྱུང་དུ་འགྱུར་བས་ཐོས་བསམ་འདྲེས་མའོ། །དེ་ལྟར་གོམས་པ་
ལས་འདས་ནས་སྒོམ་པའི་རྣམ་པ་མཐའ་གཅིག་ཏུ་ཞི་རགས་ཀྱི་དོན་དེ་ལ་མོས་པར་བྱེད་པ་ནི་
མོས་པ་ལས་བྱུང་བའི་ཡིད་བྱེད་དོ། །ཞི་ལྷག་གཉིས་རེ་མོས་སུ་བསྒོམས་པ་གོམས་པ་ལ་བརྟེན་
ནས་འདོད་པའི་ཉོན་མོངས་ཆེན་པོའི་གཉེན་པོ་སྐྱེས་པ་ན། རབ་ཏུ་དབེན་པའི་ཡིད་བྱེད་ཅེས་
བྱའོ། །ཡང་ཞི་ལྷག་སྤེལ་མར་བསྒོམས་པས་ཉོན་མོངས་འབྲིང་སྤོང་བར་ནུས་པ་ན་དགའ་བ་
བསྡུད་པའི་ཡིད་བྱེད་དོ། །དེ་ལྟར་དགེ་བ་ལ་སྦྱོར་བ་ལ་གེགས་བྱེད་པའི་འདོད་པའི་ཉོན་མོངས་
ཏིང་ངེ་འཛིན་ལ་གནས་པ་དང་། དེ་ལས་ལངས་པའི་སྐབས་སུ་མི་རྒྱུ་བར་མཐོང་བ་ན། ད་ནི་
ཁོ་བོས་ཉོན་མོངས་པ་སྤངས་སོ་སྙམ་དུ་རྟོག་པ་རྩིང་པོ་མི་དཔྱོད་པའི་ཕྱིར་དཔྱོད་པར་བྱེད་དེ།
ཅི་བདག་འདོད་པ་ལ་འདུན་པའི་ཆགས་པ་དང་མ་བྲལ་བཞིན་དུ་མི་རྒྱུ་བ་ཡིན་ནམ། འོན་ཏེ་
ཆགས་པ་དང་བྲལ་ནས་མི་རྒྱུ་བ་ཡིན་སྙམ་ནས། དེ་སད་པའི་ཕྱིར་དུ་ཆགས་ཡུལ་ཤིན་ཏུ་སྡུག་
པ་ཞིག་ལ་དམིགས་པ་ན། ཆགས་པ་སྐྱེ་བ་མཐོང་ནས་དེ་སྤང་བའི་ཕྱིར་དུ་སྒོམ་པ་ལ་དགའ་
བར་བྱེད་པ་ནི་དཔྱོད་པའི་ཡིད་བྱེད་དོ། །འདིས་མ་སྤངས་པ་ལ་སྤངས་སོ་སྙམ་པའི་ང་རྒྱལ་འོང་
ངོ། །དེ་ནས་ཡང་སྔར་ལྟར་ཞི་རགས་ཀྱི་དོན་ལ་སོ་སོར་དཔྱོད་པ་དང་། དཔྱད་པའི་མཐར་རྩེ་
གཅིག་ཏུ་འཇོག་པ་གཉིས་ཀ་བྱས་ཤིང་བསྒོམས་པས་འདོད་པའི་ཉོན་མོངས་ཆུང་ངུའི་གཉེན་
པོར་སྐྱེས་པ་ན། སྦྱོར་བ་མཐར་ཐུག་པའི་ཡིད་ལ་བྱེད་པ་ཞེས་བྱའོ། །ཡིད་བྱེད་གསུམ་པ་དང་
བཞི་པ་དང་། དྲུག་པ་ནི་ཉོན་མོངས་སྤོང་བའི་གཉེན་པོའོ། །དེ་ལྟར་ཉོན་མོངས་པ་ཆུང་ངུ་
སྤངས་པ་ན་འདོད་པའི་ཉོན་མོངས་མངོན་གྱུར་ཐམས་ཅད་བཅོམ་ནས་རེ་ཞིག་ལ་ཅུང་ཟད་ཀྱང་
མི་རྒྱུ་བར་བྱེད་དེ། ས་བོན་གཏན་ནས་བཅོམ་པ་ནི་མིན་ནོ། །ཚུལ་འདིས་ཅི་ཡང་མེད་པ་མན་
ཆད་ལ་ཆགས་པ་དང་བྲལ་བར་བྱེད་ལ། སྲིད་རྩེའི་ཉོན་མོངས་ནི་མངོན་འགྱུར་ཡང་འགོག་མི་
ནུས་པས་འཁོར་བ་ལས་བརྒལ་བར་མི་ནུས་སོ། །འོན་ཀྱང་བསམ་གཏན་ལ་བརྟེན་ནས་མངོན་
པར་ཤེས་པ་ལྔ་ཡང་ཐོབ་པར་བྱེད་དེ་མང་བས་མ་བྲིས་སོ། །རྒྱས་པར་ཉན་ས་ན་བཞུགས་པས་
དེར་བལྟ་བར་བྱའོ། །བསམ་གཏན་ལ་སོགས་པའི་དངོས་གཞི་སྒྲུབ་ཚུལ་འདི་རྣམས་ད་ལྟ་མེད་
པས། དེ་དག་གི་གོལ་སར་འཁྲིད་ས་མེད་མོད་ཀྱང། འདི་རྣམས་ཚིག་སྤྱི་ཙམ་དུ་གོ་བ་སྐྱེས་ན།
374



ཉྩ།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱོར་བ།།
ཏིང་ངེ་འཛིན་གཞན་གྱི་གོལ་ས་གཅོད་པ་ལ་ཤིན་ཏུ་ལན་ཆེ་བར་སྣང་ངོ་། །དེ་ལྟ་བུའི་བསམ་
གཏན་བཞི་དང་། གཟུགས་མེད་བཞིའི་ཏིང་ངེ་འཛིན་དང་མངོན་པར་ཤེས་པ་ལྔ་ནི་ཕྱི་རོལ་པ་
དང་ཐུན་མོང་པ་ཡིན་པས། དེ་འདྲ་བའི་ཏིང་ངེ་འཛིན་ཁྱད་པར་ཅན་ཐོབ་ཀྱང་། དེ་ཙམ་གྱིས་
འཁོར་བ་ལས་མི་གྲོལ་བར་མ་ཟད་དེ་དག་གིས་ཀྱང་འཁོར་བར་འཆིང་བས་ཞི་གནས་ཙམ་གྱིས་
ཆོག་ཤེས་པ་མི་བྱ་བར་སོ་སོར་རྟོག་པའི་ལྷག་མཐོང་བདག་མེད་པའི་ལྟ་བ་བཙལ་བར་བྱའོ། །
བསམ་གཏན་དང་པོའི་དངོས་གཞི་སྒྲུབ་ལུགས་རྣམས་རྒྱས་པར་མ་ཤེས་ནའང་། སྔར་བཤད་
པའི་ཞི་གནས་སམ། ཡིད་ལ་བྱེད་པ་ཞེས་བྱ་བ་དེ་དག་གི་སྒྲུབ་ལུགས་ཤིན་ཏུ་ཟབ་པའི་མདོ།
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པ་ནས་སེམས་འཇོག་ཚུལ་དགུ་གསུངས་པ་དབུ་མའི་
སྒོམ་རིམ་དུ་བཀོད་པ་སྔར་དྲངས་པ་དང་། དེའི་དགོངས་པ་མདོ་སྡེ་རྒྱན་དུ་བཀྲལ་བ་དང་།
འཕགས་པ་ཐོགས་མེད་ཀྱིས་བྱང་ས་དང་། མངོན་པ་གོང་མ་དང་། གཏན་ལ་དབབ་པ་བསྡུ་
བར་མདོར་བསྡུས་ཏེ་གསུངས་ཤིང་། བསྡུ་བ་ལས་ཞི་ལྷག་གཉིས་ཉན་ས་ལ་ཞལ་འཕངས་
འཛད་པ་ལྟར་ཉན་ས་ན་རྒྱས་པར་བཀྲལ་བ་དང་། དེ་རྣམས་ཀྱི་དོན་དབུ་མའི་སྒོམ་རིམ་དང་།
ཤེར་ཕྱིན་མན་ངག་ལས་གསུངས་པ་དང་། གཞན་ཡང་དབུས་མཐའ་ནས་སྤོང་བའི་འདུ་བྱེད།
ཉེས་པ་ལྔ་སྤོང་ཚུལ་དང་བཅས་པས་ཞི་གནས་སྒྲུབ་ལུགས་གསུངས་པ་རྣམས་ཀྱི་སྙིང་པོ་རྣམས་
ལེགས་པར་བརྟགས་ཏེ་རང་བཟོ་དང་བྲལ་བར་བསྟན་པ་ཙམ་རེ་ངེས་པར་ཤེས་པར་བྱ་དགོས་
ཏེ། འདི་རྣམས་བསམ་གཏན་སྒོམ་པའི་སྒོམ་ཆེན་པ་ཁ་ཅིག་ལ་ནི་མིང་ཙམ་ཡང་མི་ཤེས་པ་
འདུག་ལ། ཁ་ཅིག་ལ་སྔོན་གཞུང་ཆེ་བ་ལ་སྦྱངས་པའི་དུས་སུ་ཚིག་ཙམ་ཡོད་ཀྱང་དོན་ལེགས་
པར་མ་གོ་བས། ཕྱིས་ཉམས་ལེན་གྱི་ཚེ་དགོས་པ་མེད་པར་མཐོང་ནས་རྩིས་མེད་དུ་དོར་ཏེ་
བསྐྱངས་པས་གོ་བ་ལེགས་པར་དམིགས་མ་ཕྱེད་པའི་རྟགས་སུ། ཞི་གནས་ཀྱི་ཕྱོགས་སུ་བསྡུར་
རུང་བའི་ཏིང་ངེ་འཛིན་ཐོབ་པ་ན་སྟོང་པ་ཉིད་ཀྱི་ཏིང་ངེ་འཛིན་དུ་འཛིན་པར་སྣང་ལ། ཕྱི་ནང་
གཉིས་ཀའི་ཏིང་ངེ་འཛིན་ཐུན་མོང་པ་སེམས་དགུ་པ་ཙམ་ཞིག་ཐོབ་ན། རྣལ་འབྱོར་བླ་ན་མེད་
པའི་རྫོགས་རིམ་མཚན་ཉིད་ཚང་བ་བྱུང་བར་འདོད་པ་དང་། མཉམ་རྗེས་འདྲེས་ནས་མི་རྟོག་
པའི་ཡེ་ཤེས་རྒྱུན་མི་འཆད་པར་འདོད་པ་མང་ངོ་། །སྔར་བཤད་པ་རྣམས་ལ་ངེས་པ་ལེགས་
པར་རྙེད་ནས་ནི། དམིགས་མེད་དང་། མཚན་མེད་དང་། ངེས་དོན་སྒོམ་པ་ལ་སོགས་པའི་
མིང་སྙན་སྙན་བཏགས་པ་ཙམ་གྱིས་མི་འཁྲུལ་བར་ཏིང་ངེ་འཛིན་དེའི་དོན་གང་དུ་སོང་ཤེས་ན
།
པ་དང་
375



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
ནས། ལམ་གྱི་གོལ་ས་དང་མ་གོལ་ས་ཤེས་པར་འགྱུར་བས། གཞུང་ཚད་ལྡན་དེ་དག་ནས་
གསུངས་པའི་ཏིང་ངེ་འཛིན་གྱི་སྒྲུབ་པའི་རིམ་པ་ལ་མཁས་པར་བྱའོ། །རྒྱལ་བས་གསུངས་པའི་
མདོ་དང་རྒྱུད་སྡེ་དང་། །མཁས་གྲུབ་རྣམས་ཀྱི་མན་ངག་བསྟན་བཅོས་ལ། །རང་རང་བློ་གྲོས་
མཐུ་ཡི་རྣམ་དཔྱོད་ཀྱིས། །ལེགས་པར་དཔྱོད་ཅིང་ཐོས་བསམ་མ་བྱས་ན། །མི་རྟོག་བསམ་
གཏན་བསྒྲུབས་པས་བསླུ་ཉེན་ཆེ། །དེང་སང་བསམ་གཏན་སྒོམ་པའི་སྒོམ་ཆེན་རྣམས། །
ལེགས་གསུངས་བསམ་གཏན་སྒྲུབ་པའི་གཞུང་ཆེན་ཚོའི། །མིང་གི་རྣམ་གྲངས་ཙམ་ཡང་མི་
ཤེས་པར། །རྣམ་རྟོག་བཀག་པའི་མི་རྟོག་གསལ་ཙམ་ལ། །མིག་ཟུམ་བསམ་གཏན་བསྒོམ་
པའི་གྱ་གྱུས་འཚོ། །རྗོད་བྱེད་བརླིང་བའི་གཞུང་ཆེན་དེ་རྣམས་ལ། །དགོངས་དོན་ཇི་བཞིན་
རང་གིས་མ་རྟོགས་པར། །ཆ་རེ་ཙམ་ཞིག་སྟོན་པའི་ཡིག་ཆུང་ལ། །སངས་རྒྱས་དགོངས་དོན་
ཡིན་ཞེས་རློམ་ན་ཡང་། །ཕྱེ་མ་ལེབ་ཀྱི་གཤོག་པའི་རྩལ་གྱིས་ནི། །རྒྱ་ཆེན་ནམ་མཁའི་ཕ་
མཐའ་འཚོལ་བའང་། ། སྤྲང་ཕྲུག་རྒྱལ་པོའི་བུ་རུ་རློམ་དང་འདྲ། །དེས་ན་དེ་འདྲའི་བསམ་
གཏན་བསྒོམས་པ་ཡིས། །ཕྱི་རོལ་པ་དང་ནང་པའི་བསམ་གཏན་གྱི། །ཏིང་འཛིན་རྣམས་
ཀྱང་ཕྱེད་པར་མི་འགྱུར་ན། །ཐེག་པ་དམན་དང་ཕར་ཕྱིན་ཐེག་པ་དང། །རྡོ་རྗེ་ཐེག་པའི་ཁྱད་
པར་གང་ཡིན་པ། །ཇི་བཞིན་ཕྱེད་པར་འགྱུར་བ་སྨོས་ཅི་དགོས། །དེས་ན་གཞུང་ལུགས་ཆེ་ལ་
སྦྱངས་པ་ཡི། །ཡོངས་འཛིན་བཤེས་གཉེན་དམ་པ་བསྟེན་ནས་ཀྱང་། །ཉིན་དང་མཚན་དུ་
གཡེལ་བ་མེད་པར་ནི། །ཐོག་མར་ཐོས་པ་བཙལ་ན་མི་ལེགས་སམ། །ཟབ་ཆོས་མང་དུ་ཐོས་པ་
དེ་དག་ལ། །རང་རང་བློ་གྲོས་མཐུ་ཡིས་ལེགས་དཔྱད་ནས། །དགོངས་དང་ལྡེམ་དགོངས་དྲང་
དོན་ངེས་དོན་གྱི། །རྣམ་དབྱེ་མཁས་པར་བྱས་ན་མི་ལེགས་སམ། །བསམ་པའི་ངེས་དོན་སྙིང་
པོ་གང་ཡིན་པ། །ཡིན་ལུགས་ཐབས་ལ་མཁས་པའི་རྩོལ་བ་ཡིས། །དབེན་པའི་གནས་སུ་རྩེ་
གཅིག་མཉམ་གཞག་ནས། །ཡིན་ལུགས་དོན་ལ་བལྟས་ན་མི་ལེགས་སམ། །དེ་ལྟར་བྱམས་པ་
ཐོགས་མེད་རྣམ་གཉིས་ཀྱིས། །གཞུང་གི་ཞི་གནས་ལེགས་པར་སྒྲུབ་པའི་ཚུལ། །ལེགས་པར་
བཤད་པ་འདི་ཡང་རྒྱལ་བ་ཡི། །བསྟན་པ་རིང་དུ་གནས་ཕྱིར་བདག་གིས་བཀོད། །བཀོད་
པའི་དགེ་བ་གང་ཡིན་རྣམ་དག་དེས། །དེས་ནི་རྒྱལ་བའི་བསྟན་པ་རིན་པོ་ཆེ། །ཆེ་མཆོག་
བསྟན་འཛིན་རྣམས་ཀྱིས་རྒྱས་པ་དང་། །དང་བའི་ཡིད་ཀྱིས་གཞན་ཡང་རྗེས་སུ་ཞུགས། །
ཞུགས་པ་རྣམས་དང་གཞན་ཡང་འགྲོ་བ་ཀུན། །ཀུན་གྱིས་རྒྱལ་བའི་གོ་འཕང་མཆོག་ཐོབ་r
376



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བཤོག །བྱང་ཆུབ་ལམ་གྱི་རིམ་པ་ལས། །བསམ་གཏན་གྱི་ངོ་བོ། ཞི་གནས་ལ་ལེགས་པར་སློབ་
པའི་རིམ་པ་བཤད་ཟིན་ཏོ། །དགེའོ།། །།
༈ སྐྱེས་བུ་ཆེན་པོའི་ལམ་གྱི་རིམ་པ་ལས། ཤེས་རབ་ལྷག་མཐོང་ལ་སློབ་པ་བཞུགས་སོ། །
ཡང་དག་དོན་ལ་སོ་སོར་ལེགས་བརྟགས་ནས། །མ་ནོར་གནས་ལུགས་རྟོགས་པའི་ཤེས་རབ་
ཀྱིས། །ལོག་རྟོག་འཁྲུལ་པའི་དྲ་བ་གཅོད་མཛད་པའི། །བླ་མ་རྒྱལ་བ་སྲས་དང་བཅས་ལ་
འདུད། །དེ་ལྟར་བཤད་ཟིན་པ་ལྟར་སེམས་དམིགས་པ་གཅིག་ལ་ཇི་ལྟར་འདོད་པ་ལྟར་བཞག་
པས། གར་བཞག་ཏུ་སྡོད་པའི་མི་རྟོག་པ་དང་། དེ་ཡང་བྱིང་བ་དང་བྲལ་བའི་གསལ་བ་དང་།
ཕན་ཡོན་གྱི་ཁྱད་པར་དགའ་བདེ་དང་བཅས་པའི་ཞི་གནས་དེ་ཙམ་གྱིས་ཆོག་ཤེས་མི་བྱ་བར།
དེ་ཁོ་ན་ཉིད་ཀྱི་དོན་ཕྱིན་ཅི་མ་ལོག་པར་ངེས་པའི་ཤེས་རབ་བསྐྱེད་ནས་ལྷག་མཐོང་བསྒོམ་པར་
བྱ་དགོས་ཏེ། དེ་ལྟ་མིན་ན་ཏིང་ངེ་འཛིན་དེ་ཙམ་ནི་མུ་སྟེགས་པ་དང་ཡང་ཐུན་མོང་བ་ཡིན་
པས། དེ་ཙམ་ལ་གོམས་པར་བྱས་ཀྱང་། དེ་རྣམས་ཀྱི་ལམ་བཞིན་དུ་ཉོན་མོངས་པའི་ས་བོན་
མི་སྤོང་བས། སྲིད་པ་ལས་གྲོལ་བར་མི་འགྱུར་བའི་ཕྱིར་རོ། །དེ་ལྟར་ཡང་སྒོམ་རིམ་དང་པོ་
ལས། དེ་ལྟར་དམིགས་པ་ལ་སེམས་བརྟན་པར་བྱས་ནས་ཤེས་རབ་ཀྱིས་རྣམ་པར་དཔྱད་པར་
བྱ་སྟེ། འདི་ལྟར་ཤེས་པའི་སྣང་བ་བྱུང་བས་ཀུན་ཏུ་རྨོངས་པའི་ས་བོན་ཤིན་ཏུ་སྤོང་བར་འགྱུར་
རོ། །དེ་ལྟར་མིན་ན། མུ་སྟེགས་ཅན་རྣམས་བཞིན་དུ། ཏིང་ངེ་འཛིན་ཙམ་གྱིས་ཉོན་མོངས་
པ་སྤོང་བར་མི་འགྱུར་རོ། །མདོ་སྡེ་ལས་ཇི་སྐད་དུ། འཇིག་རྟེན་པ་དག་ཏིང་ངེ་འཛིན་སྒོམ་
བྱེད་ཀྱང་། །དེ་ཡིས་བདག་ཏུ་འཛིན་པ་འཇིག་མི་བྱེད། །དེ་ནི་ཉོན་མོངས་ཕྱིར་ཞིང་རབ་
འཁྲུག་སྟེ། །ལྷག་སྤྱོད་ཀྱིས་ནི་ཏིང་འཛིན་སྒོམ་པ་བཞིན། །ཞེས་གསུངས་པ་ལྟ་བུའོ། །དེ་ལ།
ཏིང་ངེ་འཛིན་སྒོམ་བྱེད་ཀྱང་། ཞེས་པ་ནི། སྔར་བཤད་པའི་མི་རྟོག་པ་དང་གསལ་བ་ལ་སོགས་
པའི་ཁྱད་པར་དང་ལྡན་པའི་ཏིང་ངེ་འཛིན་བཞིན་ནོ། །དེ་བསྒོམས་ཀྱང་བདག་འཛིན་སྤོང་མི་
ནུས་པ་ནི། དེ་ནི་བདག་ཏུ་འཛིན་པ་འཇིག་མི་བྱེད། །ཅེས་པའོ། །བདག་འཛིན་མ་སྤངས་
པས་ད་གདོད་ཉོན་མོངས་སྐྱེ་བར་འགྱུར་བ་ནི། ཉོན་མོངས་ཕྱིར་ཞིང་རབ་འཁྲུག །ཅེས་
པའོ། །འོ་ན་ཇི་འདྲ་ཞིག་བསྒོམས་པས་ཐར་པ་ཐོབ་སྙམ་ན། ལུང་དེའི་མཇུག་དེ་མ་ཐག་ཉིད་
དུ་སྔར་དྲངས་པ་ལྟར། གལ་ཏེ་ཆོས་ལ་བདག་མེད་སོ་སོར་རྟོག །ཅེས་ཏེ། གལ་ཏེ་བདག་
མེད་པའི་ཆོས་ལ་སོ་སོར་བརྟགས་ནས། བདག་མེད་པའི་དོན་གོ་བའི་ཤེས་རབ་བསྐྱེད་པ་དང་། །
377



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ་
ཡང་། སོ་སོར་དེ་བརྟགས་གལ་ཏེ་སྒོམ་པ་ནི། ཞེས་བདག་མེད་པའི་ལྟ་བ་རྙེད་ནས། ལྟ་བ་དེ་
སྐྱོང་ཞིང་སྒོམ་པ་ནི། དེ་ནི་མྱ་ངན་འདས་ཐོབ་འབྲས་བུའི་རྒྱུ། །ཞེས་མྱ་ངན་ལས་འདས་
པའམ། ཐར་པའི་འབྲས་བུ་ཐོབ་པའི་རྒྱུ་དེ་ཡིན་ནོ། །ཞེས་པའོ། །འོ་ན་དེ་བསྒོམས་པས་ཐར་
པ་ཐོབ་པ་ལྟར། དེ་མེད་པར་གཞན་ཞིག་བསྒོམས་པས་ཀྱང་ཐར་པ་ཐོབ་བམ་སྙམ་ན། རྒྱུ་
གཞན་གང་ཡིན་དེས་ནི་ཞིར་མི་འགྱུར། །ཞེས་དེ་ལས་གཞན་པའི་ལམ་བསྒོམས་ཀྱང་དེ་མེད་ན་
སྡུག་བསྔལ་དང་ཉོན་མོངས་ཞི་བར་མི་འགྱུར་རོ། །ཞེས་བདག་མེད་པའི་ཤེས་རབ་ཁོ་ན་སྲིད་
པའི་རྩ་བ་གཅོད་བྱེད་དུ་ཤིན་ཏུ་གསལ་བར་བསྟན་པ་འདི་དབུ་མའི་སྒོམ་རིམ་དུ་ཡང་ཧ་ཤང་ལ་
གནོད་བྱེད་དུ་དྲངས་པས་འདི་ལ་ངེས་པ་རྙེད་དགོས་ཏེ། མུ་སྟེགས་ཀྱི་དྲང་སྲོང་རྣམས་ལ་ཡང་
ཏིང་ངེ་འཛིན་དང་། མངོན་པར་ཤེས་པ་ལ་སོགས་པའི་ཡོན་ཏན་དུ་མ་ཡོད་ཀྱང་། བདག་མེད་
པའི་ལྟ་བ་མེད་པས་འཁོར་བ་ལས་ཅུང་ཟད་ཀྱང་བརྒལ་མི་ནུས་པའི་ཕྱིར་རོ། །དེ་བཞིན་དུ་
སྔར་དྲངས་པའི་བྱང་ཆུབ་སེམས་དཔའི་སྡེ་སྣོད་ལས་ཀྱང་། གསུང་རབ་ནས་བཤད་པའི་དེ་ཁོ་
ན་ཉིད་མི་ཤེས་པར་ཏིང་ངེ་འཛིན་ཙམ་གྱིས་ཆོག་ཤེས་བྱས་ནས། དེ་ལ་ཟབ་མོའི་དོན་སྒོམ་པའི་
ལམ་དུ་མངོན་པའི་ང་རྒྱལ་བྱས་པས་འཁོར་བ་ལས་མི་གྲོལ་བ་དང་། ངས་དེ་ལ་དགོངས་ནས་
གཞན་ལས་ཐོས་པ་ནི། རྒ་ཤི་ལས་གྲོལ་བར་འགྱུར་རོ། །ཞེས་བཀའ་སྩལ་ཏོ། །ཞེས་སྟོན་པ་
རང་གིས། རང་གི་དགོངས་པ་བླངས་ནས་གསལ་བར་བཤད་དེ། གཞན་ལས་ཐོས་པས་ནི།
གཞན་ལས་བདག་མེད་པ་འཆད་པ་ཐོས་པའོ། །དེས་ན་ཕྱི་ནས་བཤེས་གཉེན་དམ་པ་ལ་
བདག་མེད་པའི་དོན་ཉན་པའི་ཐོས་བསམ་མ་བྱས་པར་ནང་ནས་སྐྱེའོ་སྙམ་དུ་འཛིན་པ་དགག་
པའི་ཕྱིར་དུ་གཞན་ལས་ཐོས་པ་ནི། ཞེས་སོགས་གསུངས་པར་གདོན་མི་ཟའོ། །དེ་ཡང་སྤྱིར་
རྒྱལ་བའི་གསུང་རབ་ཐམས་ཅད་ནི་ལས་དངོས་སུ་དེ་ཁོ་ན་ཉིད་སྟོན། དངོས་སུ་མི་སྟོན་པ་
རྣམས་ཀྱང་བརྒྱུད་ནས་དེ་ལ་གཞོལ་ཞིང་འབབ་པ་ཁོ་ན་ཡིན་ལ། དེ་ཁོ་ན་ཤེས་པའི་སྣང་བ་མ་
བྱུང་བར་དུ་རྨོངས་པའི་མུན་པ་མི་ལྡོག་ཅིང་བྱུང་ན་ལྡོག་པས། སེམས་རྩེ་གཅིག་པའི་ཞི་གནས་
ཙམ་གྱིས་ནི་ཡེ་ཤེས་དག་པར་མི་འགྱུར་ལ་རྨོངས་པའི་མུན་པ་ཡང་མི་ལྡོག་གོ །དེའི་ཕྱིར་དེ་ཁོ་
ན་ཉིད་བདག་མེད་པའི་དོན་ངེས་པའི་ཤེས་རབ་བཙལ་བར་བྱ་སྙམ་དུ། ཤེས་རབ་གདོན་མི་ཟ་
བར་བཙལ་བར་བྱ་དགོས་ཏེ། སྒོམ་རིམ་བར་པ་ལས། དེ་ནས་ཞི་གནས་གྲུབ་ནས་ལྷག་མཐོང་
བསྒོམ་པར་བྱ་སྟེ། འདི་སྙམ་དུ་བསམ་པར་བྱའོ། །བཅོམ་ལྡན་འདས་ཀྱིས་བཀའ་ཐམས་ཅད་ཆe
378



༄༅།།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ནི་ལེགས་པ༡ས་པར་གསུངས་པ་སྟེ། མངོན་སུམ་དུའམ་བརྒྱུད་པས་དེ་ཁོ་ན་མངོན་དུ་གསལ་བར་
བྱེད་པ་དང་དེ་ཁོ་ན་ལ་གཞོལ་བ་ཉིད་དོ། །དེ་ཁོ་ན་ཤེས་ན་སྣང་བ་བྱུང་བས་མུན་པ་གསལ་བ་
བཞིན་དུ་ལྟ་བའི་དྲ་བ་ཐམས་ཅད་དང་བྲལ་བར་འགྱུར་རོ། །ཞི་གནས་ཙམ་གྱིས་ནི་ཡེ་ཤེས་
དག་པར་མི་འགྱུར་ཞིང་། སྒྲིབ་པའི་མུན་པ་ཡང་སེལ་བར་མི་འགྱུར་བས། ཤེས་རབ་ཀྱིས་དེ་ཁོ་
ན་ཉིད་ལེགས་པར་བསྒོམས་ནས་ཡེ་ཤེས་རྣམ་པར་དག་པར་འགྱུར་ཏེ། དེ་ཁོ་ན་ཉིད་རྟོགས་
པར་འགྱུར་རོ། །ཤེས་རབ་ཀྱིས་སྒྲིབ་པ་ཐམས་ཅད་ཀྱང་ཡང་དག་པར་སྤོང་བར་འགྱུར་ཏེ། དེ་
ལྟ་བས་ན་བདག་གིས་ཞི་གནས་ལ་གནས་ནས་ཤེས་རབ་ཀྱི་དེ་ཁོ་ན་ཉིད་ཡོངས་སུ་བཙལ་བར་
བྱའོ། །ཞི་གནས་ཙམ་གྱིས་ནི་ཆོག་པར་འཛིན་པར་མི་བྱའོ། །དེ་ཁོ་ན་ཉིད་ཇི་ལྟ་བུ་ཞེ་ན།
དོན་དམ་པར་དངོས་པོ་ཐམས་ཅད་གང་ཟག་དང་། ཆོས་ཀྱི་བདག་ཉིད་ཀྱིས་སྟོང་པ་ཉིད་དེ།
ཞེས་སོ། །དེ་ཁོ་ན་ཉིད་དེ་ཡང་ཕར་ཕྱིན་རྣམས་ཀྱི་ནང་ནས་ཤེར་ཕྱིན་གྱིས་རྟོགས་པ་ཡིན་གྱི།
བསམ་གཏན་ལ་སོགས་པས་རྟོགས་པར་མི་ནུས་པས། བསམ་གཏན་ཙམ་ལ་ཤེར་ཕྱིན་ཏུ་མ་
འཁྲུལ་བར་བྱས་ནས་ཤེས་རབ་སྐྱེ་དགོས་ཏེ། དགོངས་འགྲེལ་ལས། བཅོམ་ལྡན་འདས་བྱང་
ཆུབ་སེམས་དཔའ་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ཕ་རོལ་ཏུ་ཕྱིན་པ་གང་གིས་འཛིན་
པ་ལགས། སྤྱན་རས་གཟིགས་དབང་ཕྱུག་ཤེས་རབ་ཀྱི་ཕ་རོལ་དུ་ཕྱིན་པས་འཛིན་ནོ་ཞེས་
སོ། །དེ་ལ་དགོངས་ནས་སྔར་དྲངས་པ་ལྟར་ཐེག་པ་ཆེན་པོ་ལ་དད་པ་སྒོམ་པའི་མདོ་ལས་ཀྱང་།
ཤེས་རབ་མ་གནས་ན་བྱང་སེམས་རྣམས་ཀྱིས་ཐེག་ཆེན་ལ་དད་པ་ཅི་ཙམ་བྱས་ཀྱང་། ངེས་
པར་འབྱུང་བར་ང་མི་སྨྲའོ། །ཞེས་སོགས་རྒྱ་ཆེར་གསུངས་པ་ཡིན་ནོ། །དེ་ལྟ་བས་ན། གཉིས་
པ་ལྷག་མཐོང་ལ་སློབ་པའི་ཚུལ་ལ་བཞི། ལྷག་མཐོང་གི་རྒྱུ་ཚོགས་བསྟེན་པ་དང་། ལྷག་མཐོང་
གི་རབ་ཏུ་དབྱེ་བ་དང་། མཐར་ཕྱིན་བྱེད་ཀྱི་ཡན་ལག་དང་། སྤྱིའི་དོན་བསྡུ་བ་རྣམས་སོ། །
དང་པོ་ནི། གསུང་རབ་ཀྱི་གནད་ཕྱིན་ཅི་མ་ལོག་པར་མཁྱེན་པའི་བཤེས་གཉེན་མཁས་པ་
བསྟེན་ནས། དྲི་མ་མེད་པའི་གཞུང་ལུགས་ཉན་ཏེ། ཐོས་པ་དང་། བསམ་པའི་ཤེས་རབ་ཀྱིས་
དེ་ཁོ་ན་ཉིད་རྟོགས་པའི་ལྟ་བ་བསྐྱེད་པ་ནི། ལྷག་མཐོང་གི་རྒྱུ་ཚོགས་མེད་དུ་མི་རུང་བ་ཡིན་ཏེ།
ཡིན་ལུགས་ཀྱི་དོན་ལ་ཕུ་ཐག་ཆོད་པའི་ལྟ་བ་མེད་ན། ཇི་ལྟ་བ་རྟོགས་པའི་ལྷག་མཐོང་གིས་
རྟོགས་པ་སྐྱེ་བ་མི་སྲིད་པའི་ཕྱིར་རོ། །དེ་འདྲ་བའི་ལྟ་བ་ཡང་། དྲང་དོན་ལ་མི་རྟོན། ངེས་
དོན་ལ་རྟོན་པ་གཅིག་གིས་བཙལ་དགོས་པས། དྲང་ངེས་ཀྱི་ཁྱད་པར་ཤེས་ནས། ངེས་དོན་གྱི་
379
;



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
*གསུང་རབ་ཀྱི་དོན་ཁོང་དུ་ཆུད་དགོས་ལ། འདི་ཡང་ཚད་མར་གྱུར་པའི་ཤིང་རྟའི་སྲོལ་འབྱེད་
ཆེན་པོ་ཞིག་གིས་དགོངས་པ་བཀྲལ་བའི་བསྟན་བཅོས་ལ་མ་བརྟེན་ན། དམུས་ལོང་ལོང་ཁྲིད་
མེད་པར་ཉམ་ང་བའི་ཕྱོགས་སུ་འགྲོ་བ་དང་འདྲ་བས། དགོངས་འགྲེལ་ཕྱིན་ཅི་མ་ལོག་པ་ལ་
བརྟེན་པར་བྱའོ། །ཇི་འདྲ་བ་ཞིག་ལ་བརྟེན་པར་བྱ་བའི་དགོངས་པ་འགྲེལ་པ་ནི། བཅོམ་ལྡན་
འདས་ཉིད་ཀྱིས་བསྟན་པའི་སྙིང་པོ་ཡོད་མེད་ཀྱི་མཐའ་ཐམས་ཅད་དང་བྲལ་བའི་ཟབ་མོའི་དོན་
འགྲེལ་པར། མདོ་རྒྱུད་དུ་མ་ནས་ཤིན་ཏུ་གསལ་བར་ལུང་བསྟན་པའི་འཕགས་པ་ཀླུ་སྒྲུབ་ཅེས།
ས་གསུམ་ན་ཡོངས་སུ་གྲགས་པ་དེ་ཡིན་པས། དེའི་གཞུང་ལ་བརྟེན་ནས་སྟོང་ཉིད་རྟོགས་པའི་
ལྟ་བ་བཙལ་བར་བྱའོ། །
གཉིས་པ་ལྷག་མཐོང་གི་རབ་དབྱེ་ལ་གསུམ། དབུ་སེམས་ཀྱི་ཁྱད་པར་དབྱེ་བ་
དང། རྣལ་འབྱོར་མུ་བཞིའི་སྒོ་ནས་ལྟ་བའི་སྒྲོ་འདོགས་བཅད་པ་དང་། བདག་མེད་རྣམ་པ་
གཉིས་ཀྱི་སྒོ་ནས་ཉམས་སུ་ལེན་ཚུལ་ལོ། །དང་པོ་ལ་སེམས་ཙམ་པའི་ལུགས་དང་། དབུ་མ་
པའི་ལུགས་གཉིས་སོ། །དང་པོ་སེམས་ཙམ་པའི་{་ལུགས་ས་ལ་ཡང་ག་གཉིས་ཏེ། རིག་པའི་རྗེས་སུ་
འབྲང་བ་དང་། ལུང་གི་རྗེས་སུ་འབྲང་བའི་ལུགས་སོ། །དང་པོ་ལ་ཡང་གཉིས་ཏེ། རྣམ་
བདེན་པའི་ལུགས་དང་། རྣམ་བརྫུན་པའི་ལུགས་སོ། །དང་པོ་ནི། གཞིའི་གནས་ཚུལ་ཕལ་
ཆེར་རིག་པའི་རྗེས་སུ་འབྲང་བའི་མདོ་སྡེ་པ་བཞིན་ཡིན་ལ། ཁྱད་པར་ནི་ཕྱི་རོལ་གྱི་དོན་ཁས་མི་
ལེན་པའོ། །གང་གི་ཕྱིར་ཕྱི་དོན་བདེན་པར་མི་འདོད་པ་དེའི་ཕྱིར་སེམས་ཀྱི་ངོ་བོར་སྐྱེས་པའི་
དྲི་བཅས་ཀྱི་དེ་བཞིན་ཉིད་འཁོར་འདས་ཀྱི་གཞི་ཡིན་གྱི། དོན་དམ་འདུས་མ་བྱས་ནི་མ་ཡིན་
ཏེ། རྟག་པ་ལ་སྒྲིབ་གཡོག་མེད་པས་དྲི་བཅས་སུའང་མི་རུང་བ་དང་། རུང་ན་རྟག་ཏུ་དྲི་
བཅས་སུ་འགྱུར་བས་རྐྱེན་གྱིས་ཁྱད་པར་བྱར་མེད་པའི་ཕྱིར་གྲོལ་བ་མི་སྲིད་པར་འགྱུར་བ་དང་།
འབྲས་དུས་སུ་དྲི་མེད་དུ་འགྱུར་བ་ཡིན་ན། སྔར་མེད་ཁྱད་པར་དུ་འགྱུར་བའི་འདུས་བྱས་སུ་
འགྱུར་བ་དང་། ཆོས་ཅན་དྲི་བཅས་དྲི་མེད་ཀྱི་དབང་གིས་དེ་ལྟར་འཇོག་ན། ཆོས་ཅན་དང་
རྫས་གཅིག་ན་ནི་འདུས་མ་བྱས་སུ་འགལ་ལ། རྫས་གཞན་ཡིན་ན་ནི་ཆོས་ཉིད་དུ་འགལ་ཞིང་།
གཉིས་ཀ་མིན་ན་སྒྲོ་བཏགས་ཡིན་པས་གནས་ལུགས་མ་ཡིན་ནོ། །དེས་ན་སེམས་རང་བཞིན་
གྱིས་གཟུང་འཛིན་དང་བྲལ་བར་སྐྱེས་པ་ཆོས་ཉིད་འོད་གསལ་དང་། གཟུང་འཛིན་གཉིས་
མེད་པར་རིག་པ་ཙམ་གྱི་བདག་ཉིད་དུ་གསལ་བ་ཆོས་ཅན་འོད་གསལ་དག་ནི། ཀུན་བྱང་གི་
380



༄༅།། སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
རྐྱེན་གྱིས་འགྱུར་བའི་ཕྱིར་གཞི་ཞེས་བྱ་ལ། དེས་ན་རང་རིག་པའི་མངོན་སུམ་གྱིས་སེམས་དང་
ཆ་མེད་གཅིག་པའི་བདག་མེད་མངོན་སུམ་དུ་མཐོང་ཡང་ཡིད་ཤེས་རྟོག་པས་ཆོས་དང་གང་
ཟག་གི་བདག་ཏུ་ལན་དུ་མར་སྒྲོ་བཏགས་པའི་ཕྱིར། མངོན་སུམ་གྱིས་མཐོང་བཞིན་དུ་ངེས་པ་
མ་དྲངས་པས་འགྲོ་བ་རྣམས་ལོག་པའི་ལམ་དུ་ཞུགས་པར་འགྱུར་བས་འདི་ལས་ཡིད་འབྱུང་
བའི་རིགས་སོ། །
མགཉིས་པ་ལམ་ཇི་ལྟར་བསྒོམ་པ་ནི། ཕལ་ཆེར་རིགས་པའི་རྗེས་སུ་འབྲང་བའི་མདོ་སྡེ་པ་
བཞིན་ཡིན་ལ། ཁྱད་པར་ནི་ཕྱི་རོལ་གྱི་དོན་ཡང་བདེན་པར་མེད་དེ། གཅིག་དང་དུ་བྲལ་གྱི་
རིགས་པས་བརྟགས་ན་མི་འཐད་པའི་ཕྱིར་རོ། །དེ་སྒྲུབ་ཚུལ་ལ་ཡང་གཉིས་ཏེ། རགས་པ་
བདེན་པར་མེད་པ་དང་། རྡུལ་ཕྲན་བདེན་པར་མེད་པའོ། །རགས་པ་བུམ་པ་ནི། བདེན་
པའི་གཅིག་མ་ཡིན་ཏེ། བསྒྲིབས་མ་བསྒྲིབས་ཀྱི་ཆ་དུ་མ་ཡིན་པའི་ཕྱིར་རོ། །དཔེར་ན་ནས་དུ་
མ་བཞིན་ནོ། །དབུས་ཀྱི་རྡུལ་ཕྲན་ནི་གཅིག་ཏུ་བདེན་པ་མ་ཡིན་པར་ཐལ། ཆ་དྲུག་ཡིན་པའི་
ཕྱིར་ཏེ། ཕྱོགས་དྲུག་གི་རྡུལ་གྱི་ཆ་ཅིག་ཅར་སྦྱར་བའི་ཆ་དྲུག་ཡིན་པའི་ཕྱིར་དང་། འོན་ཏེ་
ཕྱོགས་དྲུག་གི་རྡུལ་གྱི་གོ་ས་གཅིག་ནས་སྦྱོར་ན་ནི་རགས་པ་མི་སྲིད་པར་འགྱུར་རོ། །ཕྱི་རོལ་གྱི་
དོན་བདེན་པར་མེད་པས། དེ་འཛིན་བྱེད་ཀྱི་ཤེས་པ་མ་འཁྲུལ་བ་ཡང་མེད་པའི་ཕྱིར་གཟུང་
འཛིན་གཉིས་ཀ་ལས་གྲོལ་བ་ཡིན་ནོ། །དེ་བས་ན་དེ་ལྟར་མ་བརྟགས་པའི་བློ་ལ་ཇི་ལྟར་སྣང་བ་
བཞིན་དུ་ཀུན་རྫོབ་ཀྱི་དབང་གིས་བྱ་བྱེད་སྣ་ཚོགས་འཇོག་ལ། ཡང་དག་པར་བློ་ཡང་ངེས་ཚིག་
གི་མིང་ལམ་གྱིས་བརྗོད་པར་མི་ནུས་པས། རྣམ་པར་རྟོག་པའི་སྤྲོས་པ་ཐམས་ཅད་གཅོད་པར་
བྱེད་པ་ལམ་དུ་འདོད་པ་ཡིན་ནོ། །དེས་ན་དབང་ཤེས་ལ་རྣམ་པ་སྣ་ཚོགས་སུ་གསལ་བར་སྣང་
བ་འདི་ནི། རང་གི་སེམས་སུ་བདེན་གྱི། ཕྱི་རོལ་ཏུ་མི་བདེན་པས་རྣམ་བདེན་པ་ཞེས་བྱའོ། །
དེ་ཡང་མཉམ་གཞག་སྣང་བཅས་ཀྱི་ཕྱོགས་ཡིན་ཏེ། རྣལ་འབྱོར་རྣམས་ཀྱིས་བླ་མས་བསྟན། །
མ་འདྲེས་པ་ཡི་དོན་ཙམ་མཐོང་། །ཞེས་འབྱུང་བའི་ཕྱིར་རོ། །
གསུམ་པ་འབྲས་བུ་ཐོབ་ཚུལ་ནི། ཕལ་ཆེར་སྔ་མ་བཞིན་ཡིན་ལ། ཁྱད་པར་ནི་ལྷག་དེ
བཅས་ཀྱི་གནས་སྐབས་སུ་གཟུགས་མི་འདོད་པ་དང་། དེས་ན་ལྷག་བཅས་ཀྱི་གཟུགས་སྐུའི་
སྣང་བ་དེ་དག་རང་སེམས་ཙམ་དང་། གཏོད་བྱེད་ཀྱི་གཟུགས་སྐུའི་དོན་ལོགས་ན་མེད་པ་ཉིད་
དང་། ལྷག་མེད་ཀྱིས་ཡེ་ཤེས་ཀྱི་དོན་མི་གཟིགས་པ་ལ་སོགས་པ་ཡིན་ནོ། །གཉིས་པ་རྣམ་བ
381



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
བདེན་པ་ཉིད་དང་། ལྷག་མེད་ཀྱི་ཡེ་ཤེ་མ་ འང་སེམས་ཙམ་དུའང་མི་བརྫུན་པའི་ལུགས་ནི། ཕལ་ཆེར་སྔ་མ་བཞིན་ཡིན་ལ། ཁྱད་པར་ནི། གཞིའི་དུས་ན་རྣམ་
འང་བདེན་པར་མེད་པ་དང་། ལམ་དུས་ན། ཡང་ན་སེམས་ཀྱང་རྣམ་པ་བཞིན་དུ་མར་
འགྱུར་བའམ། ཡང་ན་རྣམ་པའང་སེམས་བཞིན་དུ་གཅིག་དུ་འགྱུར་བ་ལས་གཉིས་ཀ་ཚད་
མས་མི་འཐད་པས་རྣམ་པའང་བདེན་མེད་དུ་སྒོམ་པ་དང༌། འབྲས་དུས་ན་ཡུལ་བརྫུན་པ་
འཇལ་ན་བློ་ཡང་འཁྲུལ་པར་འགྱུར་བས། ཀྱི་
ང་མི་གཟིགས་པ་འདོད་པ་ཡིན་
ནོ། །
གཉིས་པ་ལུང་གི་རྗེས་སུ་འབྲང་བའི་སེམས་ཙམ་པའི་ལུགས་ལ་ཡང་གཉིས་ཏེ། རྣམ་
བདེན་པ་དང་། རྣམ་བརྫུན་པའོ། །དང་པོ་ནི། གཞིའི་གནས་ཚུལ་ཕལ་ཆེར་རིགས་པའི་
རྣམ་བདེན་པ་བཞིན་ཡིན་ལ། ཁྱད་པར་ལྡན་མིན་འདུ་བྱེད་འདུས་བྱས་སུ་བསྡུད་པ་དང་།
ཆོས་ཉིད་དེ་བཞིན་ཉིད་འདུས་མ་བྱས་སུ་བསྡུད་པ་དང་། སོ་སོར་བརྟག་འགོག་ཀྱང་འདུས་མ་
བྱས་སུ་བསྡུད་པ་དང་། གཞིའི་གཙོ་བོ་ཡང་འཁོར་འདས་གཉིས་ཀའི་གནས་སུ་འགྱུར་བའི་
ཆོས་ཅན་ཀུན་གཞི་དང་། སྒྲོ་སྐུར་དང་བྲལ་བའི་ཆོས་ཉིད་ཡོངས་གྲུབ་ཡིན་ཏེ། ཀུན་གཞི་མེད་
ན་འཁོར་བ་བསྐྱེད་པའི་རྒྱུ་རྐྱེན་དང་། རྣམ་བྱང་བསྐྱེད་པའི་བདག་རྐྱེན་མེད་པར་འགྱུར་བའི་
ཕྱིར་ཏེ། གང་གི་ཕྱིར་དངོས་པོ་ཀུན་རྒྱུ་མེད་པ་དང་། མི་མཐུན་པའི་རྒྱུ་ལས་མི་སྐྱེ་བར་རང་གི་
ས་བོན་ལས་སྐྱེ་བ་ཡིན་ལ། ས་བོན་གྱི་རྟེན་མེད་པའི་ཕྱིར་རོ། །དེ་ལ་རེ་ཞིག་རྣམ་པར་ཤེས་
པའི་ཚོགས་བདུན་སོགས་ནི་ས་བོན་གྱི་རྟེན་དུ་མི་རུང་སྟེ། ཕལ་ཆེར་བར་སྐབས་སུ་རྒྱུན་ཆད་
པས་སྔར་གྱི་བག་ཆགས་ཆུད་ཟོས་ཤིང་ཕྱིས་ཀྱི་བག་ཆགས་རྣམས་རྒྱུ་མེད་དུ་འགྱུར་བ་དང་།
ཉོན་ཡིད་སོགས་ནི་རྒྱུན་བརྟན་ཀྱང་རྣམ་པ་གསལ་བས་བག་ཆགས་བསྒོ་བྱའི་གཞིར་མི་རིགས་
པའི་ཕྱིར་དང་། ཆོས་ཉིད་ཡོངས་གྲུབ་མེད་ནི་ཀུན་བརྟགས་ཡོད་པར་འགྱུར་བས། བྱིས་པས་
དེ་ཁོ་ན་ཉིད་རང་ཆས་སུ་མཐོང་བས་འབད་མེད་དུ་གྲོལ་བ་དང་། འཕགས་ལམ་ལ་དམིགས་པ་
མེད་པས་རྣམ་པར་དག་པའི་རྒྱུ་མེད་པའི་ཕྱིར་འཕགས་པས་འབད་ཀྱང་མི་གྲོལ་བར་འགྱུར་བས་
སོ། །
གཉིས་པ་ལམ་གྱི་སྒོམ་ཚུལ་ནི། ཕལ་ཆེར་སྔ་མ་བཞིན་ཡིན་ལ་ཁྱད་པར་ནི་ཀུན་གཞི་ལ་
གནས་པའི་ཟག་མེད་ཀྱི་ས་བོན་དེ་བཞིན་ཉིད་འདུས་མ་བྱས་ལ་དམིགས་པའི་ཐོས་པ་ལ་སོགས་
382



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
པའི་ཤེས་རབ་ཀྱིས་སད་པར་བྱ་སྟེ། ཟག་པ་དང་བཅས་པའི་འདུས་བྱས་ཀུན་ཡང་དག་པ་མ་
ཡིན་པའི་ཀུན་ཏུ་རྟོག་པ་ཙམ་དུ་བལྟས་ནས། ཀུན་བྱང་གི་བསལ་གཞག་དང་བྲལ་བའི་གནས་
ལུགས་ལ་མཉམ་པར་འཇོག་ཅིང་། སྤྱོད་པ་རྒྱ་ཆེན་པོ་རྣམས་ཡོངས་སུ་རྫོགས་པར་བྱེད་པ་ཡིན་
ནོ། །མཉམ་གཞག་ནི་སྣང་བ་དང་བཅས་པར་འདོད་དེ། འདིར་རྣམ་པ་བདེན་པར་གྲུབ་པ་
སེམས་ཉིད་ཀྱི་ངོ་བོར་འདོད་པའི་ཕྱིར་རོ། །གསུམ་པ་འབྲས་བུ་ཇི་ལྟར་བཀྲལ་བ་ནི། ཕལ་
ཆེར་སྔ་མ་བཞིན་ཡིན་ལ། ཁྱད་པར་ནི། ཉན་རང་གི་ཕུང་པོ་ལྷག་མེད་ཀྱིས་སོ་སོར་བརྟགས་
འགོག་ནི་འདུས་མ་བྱས་ཡིན་པ་དང་། ཆོས་སྐུའི་རང་བཞིན། ངོ་བོ་ཉིད་ཀྱི་སྐུ་ཡང་འདུས་མ་
བྱས་སུ་འདོད་པ་ཡིན་ནོ། །གཉིས་པ་རྣམ་བརྫུན་པའི་ལུགས་ནི། ཕལ་ཆེར་སྔ་མ་བཞིན་ཡིན་
ལ། ཁྱད་པར་ནི་རྣམ་པ་བརྫུན་པ་དང་མཉམ་གཞག་སྣང་མེད་དུ་འདོད་པ་ལ་སོགས་པ་ཡིན་ཏེ།
ཇི་སྐད་དུ། ཐེག་པ་ཆེན་པོ་བསྡུས་པར། མི་ཞིག་མིག་ནི་བཙུམས་པ་ལྟར། །མཉམ་པར་
གཞག་པའི་ཤེས་དེ་འདྲ། །དེ་ཉིད་མིག་ནི་ཕྱེ་བ་ལྟར། །རྗེས་ལ་ཐོབ་པའི་ཤེས་དེ་འདྲ། །ཞེས་
གསུངས་པ་ལྟར་ཡིན་ནོ། །འདི་ལ་ཡང་ཕྱི་རོལ་གྱི་དོན་བདེན་པར་མི་འདོད་པ་ལ་སོགས་པ་
ཡིན་ཏེ། ཐེག་པ་ཆེན་པོའི་ཡོན་ཏན་རྣམས་བླངས་ནས་སེམས་བདེན་པར་འདོད་པ་ལ་སོགས་
པའི་སྐྱོན་རྣམས་འདོར་དགོས་པས་དེའི་ཕྱིར་དབུ་མའི་ལམ་ལ་འཇུག་པར་བྱེད་དགོས་སོ། །
གཉིས་པ་དབུ་མ་པའི་ལུགས་ལ་གསུམ། གཞི་དང་། ལམ་དང་། འབྲས་བུའོ། །དང་
པོ་ལ་ཡང་གསུམ། གཞིའི་རྣམ་གཞག་དང་། སྒྲུབ་བྱེད་རིག་པའི་རྣམ་གཞག་དང་། བསྒྲུབ་བྱ་
བདེན་གཉིས་ཀྱི་རྣམ་གཞག་གོ །དང་པོ་ནི། ཀུབ་རྫོབ་ཏུ་ཁས་ལེན་ཡོད་པར་འདོད་ཅིང་།
དོན་དམ་གྱི་ཁས་ལེན་ཡོད་པར་འདོད་པ་འགོག་པས། མཉམ་གཞག་གི་ངོར་ཐ་སྙད་ཡོད་པ་མི་
འདོད་ཀྱང་རྗེས་ཐོབ་ཀྱི་ངོ་བོར་ཐ་སྙད་འདོད་པས་དབུ་མ་རྣམ་པར་གཞག་པ་ལ་འདིར་གཉིས་
ཏེ། སྒྲུབ་བྱེད་བསྒྲུབ་བྱ་འོག་མ་གཉིས་སོ། ། གཉིས་པ་སྒྲུབ་བྱེད་རིག་པའི་རྣམ་གཞག་ལ་
གཉིས། ཚར་བཅད་ཀྱི་རིག་པ་དང་། རྗེས་འཛིན་གྱི་རིག་པའོ། །དང་པོ་ལ་གསུམ། རྒྱབ་
བརྟེན་ལྟ་བུའི་རིག་པ་དང་། གཡུལ་འགྱེད་པ་ལྟ་བུའི་རིག་པ་དང་། དབང་པོ་ལྟ་བུའི་རིག་
པའོ། །དང་པོ་ལ་བཞི། རྣམ་གྲངས་པའི། འཇིག་རྟེན་པའི། དངོས་སྨྲ་བའི། དབུ་མ་པའི་
ཆོས་ཉིད་ཀྱི་རིག་པ་རྣམས་སོ། །དང་པོ་ནི། རྣམ་གྲངས་པའི་ཆོས་ཉིད་ཀྱི་རིག་པ་སྟེ། དེའི་
སྟོབས་ཀྱིས་རིགས་ཤེས་མཐའ་དག་འཇུག་པའི་ཕྱིར་རོ། །གཉིས་པ་འཇིག་རྟེན་པའི་རིག་པ་ནི།བ
383



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
དེའི་རང་བཞིན་དེ་ལས་མི་འདའ་བའི་ཕྱིར་ཆོས་ཉིད་ཡིན་ལ། དེའི་ཕྱིར་དུས་ཐམས་ཅད་དུ་
བསླུ་བ་མེད་པས་རིག་པ་ཡིན་ནོ། །རིག་པ་ནི། མེ་ཡི་རང་བཞིན་ཚ་བ་དང་། །བུ་རམ་རང་
བཞིན་མངར་བ་ལྟར། །དེ་བཞིན་ཆོས་རྣམས་ཐམས་ཅད་ཀྱི། །རང་བཞིན་སྟོང་པ་ཉིད་དུ་
བརྗོད། །ཅེས་པའི་ཚུལ་གྱིས་དབུ་མ་པས་འཇིག་རྟེན་པ་རང་ལ་གྲགས་པའི་ཆོས་ཉིད་ཀྱི་རིག་
པ་དཔེར་བཀོད་ཀྱི། དབུ་མ་པ་རང་ལུགས་ཀྱི་ཆོས་ཉིད་མ་ཡིན་ཏེ། ཚ་བ་ཡང་རྐྱེན་ལ་ལྟོས་
པས་བཅོས་མ་ཡིན་པའི་ཕྱིར་དང་། དོན་དམ་དཔྱོད་པའི་རིག་ངོར་བསླུ་བའི་ཕྱིར་རོ། །
གསུམ་པ་དངོས་སྨྲ་བའི་རིག་པ་ནི། འདུས་བྱས་ཐམས་ཅད་ནི་ཡང་དག་པར་མི་རྟག་
སྟེ། དེའི་རང་བཞིན་དེ་ལས་མི་འདའོ། །འདི་ཡང་། གང་ཕྱིར་ཀུན་རྫོབ་སྟོང་པ་ཉིད། །སྟོང་
ཉིད་ཁོ་ན་ཀུན་རྫོབ་སྟེ། །མེད་ན་མི་འབྱུང་ངེས་པའི་ཕྱིར། །བྱས་དང་མི་རྟག་པ་བཞིན་ནོ། །
ཞེས་པའི་ཚུལ་གྱིས་དངོས་སྨྲ་བ་ལ་ཆོས་ཉིད་ཀྱི་རིག་པ་སྟོན་པའི་དཔེར་བཀོད་ཀྱི། དབུ་མ་པ་
རང་ལུགས་ཀྱི་ཆོས་ཉིད་ནི་མ་ཡིན་ཏེ། རྟག་པ་ལྟར་མི་རྟག་པ་ཡང་གནས་ལུགས་སུ་འགལ་
བའི་ཕྱིར་ཏེ། འདི་ནི་བཅོས་མ་དང་སླུ་བ་ཡིན་ལ། རང་བཞིན་ཡང་ཡིན་ནོ། །ཞེས་བྱ་བར་མི་
སྲིད་དོ། །བཞི་པ་དབུ་མའི་ཆོས་ཉིད་ཀྱི་རིག་པ་ནི། ཆོས་ཉིད་ནི་རང་བཞིན་གྱིས་སྟོང་པ་ཉིད་
དེ། དེའི་རང་བཞིན་དེ་ལས་མི་འདའོ། །དེ་ཡང་གནས་སྐབས་པའི་རིག་ངོར་བསླུ་བ་མེད་པ་
ཙམ་ཡིན་གྱི། མཐར་ཐུག་པ་ནི་མ་ཡིན་ཏེ། དེའི་ཚེ་སྟོང་པ་ཉིད་ཀྱང་མི་འདོད་པའི་ཕྱིར་རོ། །
གཉིས་པ་གཡུལ་འགྱེད་པ་ལྟ་བུའི་རིག་པ་ལ་གསུམ། ལུས་སྟོབས་ལྟ་བུའི་རིག་པ་དང་།
གོ་ཆ་ལྟ་བུའི་རིག་པ་དང་། མཚོན་ཆ་ལྟ་བུའི་རིག་པའོ། །དང་པོ་ནི། དབང་པོ་དང་། མྱོང་
བ་དང་། རྣལ་འབྱོར་པའི་མངོན་སུམ་མོ། །ཅིའི་ཕྱིར་འདི་དག་ལ་ལུས་སྟོབས་ལྟ་བུའི་རིག་པ་
ཞེས་བྱ་ཞེ་ན། དཔྱད་གཞི་འཛིན་པའི་ཚད་མ་ལ་བརྟེན་ནས་དགག་སྒྲུབ་ཀྱི་མཐའ་འཇུག་པའི་
ཕྱིར་དང་། དགག་སྒྲུབ་ཐམས་ཅད་མྱོང་བ་འབའ་ཞིག་གི་རྩ་བ་ཅན་ཡིན་པའི་ཕྱིར་དང། རྣལ་
འབྱོར་པས་གཟིགས་པ་ཡང་གཞན་ལ་ལེགས་པར་འདོམས་པའི་རྒྱུ་ཡིན་པའི་ཕྱིར་རོ། །དེ་ཡང་
དབང་པོའི་མངོན་སུམ་ནི་འདི་ལ་དབང་པོ་མངོན་དུ་ཕྱོགས་པས་ན། མངོན་སུམ་ཞེས་བྱ་བ་
ཡིན་པའི་ཕྱིར་ཡུལ་ཁོ་ན་ལ་དངོས་ཀྱི་འཇུག་པས་མངོན་སུམ་ཡིན་ལ། དེ་ཡོངས་སུ་དཔྱོད་པར་
བྱེད་པའི་ཤེས་པ་ནི་མངོན་སུམ་ལས་བྱུང་བའི་ཕྱིར་མངོན་སུམ་དུ་བཞག་གོ །རྟོག་པ་ལྟར་ན་
ནི། མངོན་སུམ་ནི་ཤེས་པ་ཡིན་ལ། དེ་ནི་འཇིག་རྟེན་པ་མ་ཡིན་ཏེ། འཇིག་རྟེན་ན་དེ་ལྟར་པ
384



༄༅།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་པ་
ཀུན་ཏུ་ཐ་སྙད་བྱེད་པ་མེད་པའི་ཕྱིར་རོ། །རང་རིག་པའི་མངོན་སུམ་ནི་རང་གི་བློ་ཡོངས་སུ་
གཅོད་པ་སྟེ། བདག་བདེའོ་ཞེས་པའམ། སྡུག་བསྔལ་ལོ་ཞེས་པ་ལྟ་བུའོ། །དེ་སྐད་དུ་ཡང་།
སྡུག་བསྔལ་རང་རིག་ཉིད་དུ་མཐོང་ནས་ནི། །ཞེས་འབྱུང་བ་ཡིན་ནོ། །རྟོག་གེ་བ་ལྟར་ཤེས་པ་
ཆ་མེད་ཅིག་ལ་མངོན་སུམ་དང། མངོན་སུམ་མ་ཡིན་པའི་བདག་ཉིད་ཀྱི་བྱ་བ་དང་། བྱེད་པ་
གཉིས་འཇོག་པ་དེ་ནི་མ་ཡིན་ཏེ། དེ་ལྟར་མ་གྲགས་པའི་ཕྱིར་དང་། རལ་གྲིའི་སོས་རལ་གྲི་
རང་གཅོད་པ་ལྟར་འགལ་བའི་ཕྱིར་རོ། །འདིར་གཅད་བྱ་གཅོད་བྱེད་རྒྱུན་གཅིག་ཏུ་རྟོགས་པ་
ཁོ་ན་ཡིན་པས་འགལ་བ་མེད་དོ། །རྣལ་འབྱོར་པའི་མངོན་སུམ་ལ་ཉི་ཚེ་བ་དང་། རྫོགས་པའི་
མངོན་སུམ་གཉིས་ཏེ། ཐམས་ཅད་མཁྱེན་པའི་ཡེ་ཤེས་ནི་རྫོགས་པའི་མངོན་སུམ་ཡིན་ལ།
དགྲ་བཅོམ་པས་གཟིགས་པ་སོགས་ནི་ཉི་ཚེ་བ་ཞེས་བྱའོ། །དེ་ལྟར་ཡང་། འཕགས་པས་
གཟིགས་པ་ཚད་མར་བྱས་ནས། ཞེས་བྱ་བ་དང་། རྣམ་ཀུན་མཁྱེན་ཉིད་ཡེ་ཤེས་ནི། །མངོན་
སུམ་མཚན་ཉིད་ཅན་དུ་འདོད། །གཞན་ནི་ཉི་ཚེ་བ་ཉིད་ཀྱིས། །མངོན་སུམ་ཞེས་བྱར་མི་
འདོད་དོ། །ཞེས་འབྱུང་བ་ཡིན་ནོ། །
གཉིས་པ་གོ་ཆ་ལྟ་བུའི་རིག་པ་ནི། སྒྲུབ་བྱེད་བསྒྲུབ་བྱ་དང་མཚུངས་པ་སྟེ། དེའང་ཅིའི་
ཕྱིར་གོ་ཆ་ལྟ་བུའི་རིག་པ་ཞེས་བྱ་ཞེ་ན། གཞན་གྱིས་སྨྲས་པའི་སུན་འབྱིན་མཐའ་དག་དབུ་མ་
པ་ལ་མི་འཇུག་པར་བྱེད་པ་ཡིན་པའི་ཕྱིར་རོ། །འདི་ལྟར་དབུ་མ་པས་ཆོས་ཐམས་ཅད་རང་
བཞིན་སྟོང་པ་ཉིད་དུ་སྨྲས་པ་ལ། གཟུགས་ཀྱི་རང་བཞིན་ཡོད་དེ། ཚོར་བའི་རང་བཞིན་ཡོད་
པའི་ཕྱིར་རོ། །ཞེས་གཞན་གྱིས་སྨྲས་ན། དེ་ནི་སྒྲུབ་བྱེད་བསྒྲུབ་བྱ་དང་མཚུངས་ཞེས་ལན་
འདེབས་སོ། །འདི་ནི་བསྐལ་པའི་བར་དུ་མཚུངས་པས་ཕ་རོལ་པོ་རང་ཕྱོགས་འཇོག་པའི་
སྤོབས་པ་དང་བྲལ་བར་བྱེད་པ་ཡིན་ནོ། །གསུམ་པ་མཚོན་ཆ་ལྟ་བུའི་རིག་པ་ནི། འགལ་བ་
བརྗོད་པའི་ཐལ་འགྱུར་དང་། གཞན་ལ་གྲགས་པའི་རྗེས་དཔག་ཡིན་ནོ། །ཅིའི་ཕྱིར་མཚོན་ཆ་
ལྟ་བུའི་རིག་པ་ཞེས་བྱ་ཞེ་ན། འགལ་བ་བརྗོད་པའི་ཐལ་འགྱུར་གྱིས་གཞན་གྱི་ཁས་བླངས་ཀྱི་
ཕྱོགས་བཤིག་ནས། གཞན་ལ་གྲགས་པའི་རྗེས་དཔག་གིས་གནད་དུ་ཟུག་པའི་ངེས་པ་བསྐྱེད་
པའི་ཕྱིར་རོ། །ཐལ་འགྱུར་དེ་ཡང་ཟློག་པ་རང་རྒྱུད་འཕེན་པ་དང་། མི་འཕེན་པ་གཉིས་ཡིན་
ལ། དེ་ཡང་རང་བཞིན་སེམས་པའི་སྐབས་ཡིན་ན། ཕ་རོལ་པོ་ཁོ་ན་དང་འབྲེལ་བ་ཡིན་ནོ། །
གསུམ་པ་དཔང་པོ་ལྟ་བུའི་རིག་པ་ལ་ཡང་གསུམ། རང་སྡེ་ལ་ལུང་གི་དཔང་པོ། གཞན་
385



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
t
་སྡེ་ལ་ཁས་བླངས་ཀྱི་དཔང་པོ། ཐུན་མོང་དུ་གྲགས་པའི་དབང་པོ་རྣམས་སོ། །དང་པོ་ལ་
དངོས་སྨྲ་བ་ན་རེ། རང་བཞིན་མེད་པའི་ཚུལ་འདི་རིག་པས་གྲུབ་ཏུ་ཆུག་མོད། ལུང་ནི་མེད་དོ་
ཟེར་ན། ལང་ཀར་གཤེགས་པ་ལས། ཀུན་བརྟགས་མེད་ཅིང་གཞན་དབང་མེད། །གྲུབ་པའི་
དངོས་པོའང་ཡོད་མིན་ན། །བློ་ཡིས་ཇི་ལྟར་རྣམ་པར་བརྟགས། །ཞེས་བྱ་བ་འདྲེན་པ་ལྟ་
བུའོ། །དེ་བཞིན་དུ་གཞན་གཉིས་ཀྱང་མཚོན་ནས་རྟོགས་པར་བྱའོ། །གཉིས་པ་རྗེས་འཛིན་
གྱི་རིག་པ་ལ་གཉིས། ཀུན་རྫོབ་དཔྱོད་པའི་རིག་པ་དང་། དོན་དམ་དཔྱོད་པའི་རིག་པའི་མིང་
ཅན་ནོ། ། དང་པོ་ནི། ལས་རྒྱུ་འབྲས་སྒྲུབ་པའི་རིག་པ་ལ་སོགས་པའོ། ། གཉིས་པ་ནི།
རྟགས་གཞན་ལ་གྲགས་ཀྱི་རྗེས་དཔག་གིས་དངོས་པོ་བདེན་པའི་སྐྱེ་མེད་སྒྲུབ་པའི་རིག་པ་ལ་
སོགས་པའོ། །གཉིས་པ་སྒྲུབ་བྱེད་བདེན་གཉིས་ཀྱི་རྣམ་བཞག་ལ་གཉིས། རྣམ་གྲངས་པའི་
བདེན་གཉིས་ཀྱི་རྣམ་གཞག་དང་། མཐར་ཐུག་བདེན་གཉིས་ཀྱི་རྣམ་གཞག་གོ །དང་པོ་ལ་
མཚན་ཉིད་དང་དབྱེ་བ་གཉིས་སོ། །དང་པོ་ནི། རྣམ་གྲངས་པའི་དོན་དམ་བདེན་པའི་མཚན་
ཉིད་ཡང་དག་པའི་མཐོང་བའི་ཡུལ་དུ་མི་སླུ་བ་ཞེས་བྱ་སྟེ། དེ་ལྟར་ཡང་། འཇུག་པ་ལས།
དངོས་ཀུན་ཡང་དག་བརྫུན་པར་མཐོང་བ་ཡིས། ། དངོས་སྙེད་ངོ་བོ་གཉིས་ནི་འཛིན་པར་
འགྱུར། །ཡང་དག་མཐོང་ཡུལ་གང་ཡིན་དེ་ཉིད་དེ། །མཐོང་བ་འཁྲུལ་པ་ཀུན་རྫོབ་བདེན་
པར་གསུངས། །ཤེས་བཤད་ལ། དེའི་དོན་ཡང་། ཅིའི་ཕྱིར་བརྫུན་པའི་མཐོང་བ་ཞེས་བྱ་ཞེ་
ན། འདིས་ནི་བྱིས་པ་རྣམས་སླུ་བར་བྱེད་པའི་ཕྱིར་རོ། །ཅིའི་ཕྱིར་ཡང་དག་པའི་མཐོང་བ་
ཞེས་བྱ་ཞེ་ན། འདིས་ནི་བྱིས་པ་རྣམས་རེ་ཞིག་མི་སླུ་བར་བྱེད་པའི་ཕྱིར་རོ། །དེས་ན་འདི་ཡང་
སྤྲོས་པ་ཕྱོགས་རེ་ཙམ་བཀག་པས་རྣམ་གྲངས་པའི་དོན་དམ་ཞེས་དང་། རྣམ་པར་མི་རྟོག་པ་
སྐྱེ་བ་དང་མཐུན་པས་མཐུན་པའི་དོན་དམ་ཞེས་བྱའོ། །
གཉིས་པ་དབྱེ་བ་ལ། ཀུན་རྫོབ་ལ་དབྱེ་ན། བྱིས་པའི་ཀུན་རྫོབ་དང་། རྣལ་འབྱོར་
པའི་ཀུན་རྫོབ་གཉིས་སོ། །དང་པོ་ལ་བཞི་སྟེ། ཡུལ་ཅན་གྱི་ཡང་དག་པ་དང་། ལོག་པ་དང་།
ཡུལ་གྱི་ཡང་དག་པ་དང་། ལོག་པའོ། །དང་པོ་ནི། ཕྱི་དང་ནང་གི་འཁྲུལ་པའི་རྒྱུས་གནོད་པ་
མེད་པའི་དབང་པོའི་ཤེས་པ་དྲུག་པོ་རྣམས་སོ། །གཉིས་པ་ནི་གནོད་པ་ཅན་གྱི་དབང་པོའི་ཤེས་
པ་རྣམས་སོ། །འདིར་འགའ་ཞིག་ཤེས་པ་རྣམས་ཡང་དག་པ་ཁོ་ནར་འཆད་པ་དེ་ནི་ཤེས་པ་
དང་ཤེས་བྱ་ལ་སྒྲོ་བཀུར་ཞུགས་པ་བྱིས་པ་དང་། རྣལ་འབྱོར་པ་གཉིས་ཀ་དང་མི་མཐུན་པས་z.
386



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
རྒྱང་རིང་དུ་དོར་བར་བྱ་བ་ཡིན་ཏེ། རབ་རིབ་ཅན་གྱི་བློ་ངོ་ན་གཉིས་ཆར་བདེན་པའི་ཕྱིར་
དང་། རབ་རིབ་མེད་པའི་བློ་ངོ་ན་གཉིས་ཀ་བརྫུན་པའི་ཕྱིར་རོ། །རྣལ་འབྱོར་པས་སྣང་བ་
ཙམ་དང། རང་བཞིན་མེད་པ་གཉིས་ཀ་མཚུངས་པས་བདེན་བརྫུན་གྱི་ཁྱད་པར་མི་རིགས་
སོ། །གསུམ་པ་ནི། གནོད་མེད་ཀྱི་ཤེས་པས་བཟུང་བ་རྣམས་སོ། །བཞི་པ་ནི། གནོད་བཅས་
ཀྱི་ཤེས་པས་བཟུང་བ་རྣམས་སོ། །ཅིའི་ཕྱིར་འདི་དག་ལ་ཡང་ལོག་ཅེས་བྱ་ཞེ་ན། བྱིས་པ་ཕལ་
མོ་ཆེས་བདེན་པར་ཞེན་པ་དང༌། བཅོས་མར་མཐོང་བའི་ཕྱིར་རོ། །གཉིས་པ་རྣལ་འབྱོར་པའི་
ཀུན་རྫོབ་ནི། བྱིས་པ་རྣམས་ཀྱི་བདེན་པར་ཞེན་པའི་སྣང་བ་འདི་ཉིད། སྣང་བ་དང་བཅས་
པའི་སྤྱོད་ཡུལ་གྱིས་འཕགས་པ་རྣམས་ལ་ཀུན་རྫོབ་ཙམ་པོ་ཞེས་བྱའོ། །དེ་ལ་བདེན་པ་ཞེས་ནི་
མི་བྱ་སྟེ། བདེན་པར་ཞེན་པ་མེད་པའི་ཕྱིར་རོ། །དེ་ལྟར་ན་རེ་ཞིག །བཅོམ་ལྡན་འདས་ཀྱིས་
ཀུན་རྫོབ་ཀྱི་བདེན་པ་དང་། ཀུན་རྫོབ་ཙམ་གཉིས་སུ་གསུངས་པ་ཡིན་ནོ། །དེས་ན་ཀུན་རྫོབ་
བདེན་པ་ནི། ཤེས་ངོ་གཉིས་ལ་ལྟོས་ནས་བཞག་སྟེ། འཕགས་པ་ལ་ལྟོས་ནས་སྣང་བ་བཅོས་
མ་ཡིན་པས་ཀུན་རྫོབ་དང་། བྱིས་པ་ལ་བདེན་པར་སྣང་བས་བདེན་པ་ཞེས་བྱ་ལ། ཀུན་རྫོབ་
ཙམ་པོ་ནི་སྣང་ཡང་དེ་ལ་བདེན་པར་མི་འཛིན་པས་ཙམ་པོ་ཞེས་བྱའོ། །དོན་དམ་ལ་དབྱེ་ན།
གང་ཟག་དང་ཆོས་ཀྱི་བདག་མེད་གཉིས་སམ། སྟོང་ཉིད་མཚན་མེད་སྨོན་མེད་མངོན་པར་
འདུ་མི་བྱེད་པ་སྟེ་བཞིའམ། ནང་སྟོང་པ་ཉིད་ལ་སོགས་པ་བཅུ་དྲུག་ཡིན་ཏེ། རྒྱས་པར་དབུ་མ་
འཇུག་པ་ལས་བཤད་པ་བཞིན་ནོ། །ངེས་ཚིག་ནི། ཅིའི་ཕྱིར་ཀུན་རྫོབ་བདེན་པ་ཞེས་བྱ་ཞེ་ན།
གཏི་མུག་གིས་གནས་ལུགས་ཀྱི་རང་བཞིན་སྒྲིབ་པར་བྱེད་པའི་ཕྱིར་ཀུན་རྫོབ་ཅེས་བྱ་ལ། ཀུན་
རྫོབ་དེས་རྟེན་འབྲེལ་བཅོས་མའི་ངོ་བོ་གང་བདེན་པར་ཞེན་པ་དེ་ནི་འཇིག་རྟེན་པའི་ཀུན་རྫོབ་
ཀྱི་བདེན་པ་ཞེས་བྱའོ། །ཡང་ན་བཅོས་མ་ཡིན་པས་ཀུན་རྫོབ་ཅེས་བྱ་ལ། བདེན་པར་ཞེན་
པས་བདེན་པ་ཞེས་བྱའོ། །ཅིའི་ཕྱིར་དོན་དམ་པའི་བདེན་པ་ཞེས་བྱ་ཞེ་ན། རང་བཞིན་ཡིན་
པའམ། སླུ་བ་མེད་པའམ། མཆོག་ཡིན་པའི་ཕྱིར་རམ། ཡེ་ཤེས་དམ་པའི་ཡུལ་ཡིན་པའི་ཕྱིར་
རོ། །འདི་ལ་ཡང་འདིས་མི་སླུ་བར་བྱེད་པ་ཡེ་ཤེས་དམ་པ་དང་། འདི་མི་སླུ་བར་འགྲུབ་པ་ཆོས་
ཀྱི་དབྱིངས་གཉིས་ཡིན་ནོ། ། སྐབས་འདིར་རྣལ་འབྱོར་པའི་རྣམ་དཔྱོད་ལ་ལྟོས་ནས་སྐྱེ་
ཐམས་ཅད་ཀུན་རྫོབ་དང་། དེའི་ཆོས་ཉིད་སྐྱེ་མེད་དོན་དམ་དང་། སྟོང་མི་སྟོང་གཉིས་ཀའང་
ཀུན་རྫོབ་དང་། རིག་ངོར་སྟོང་མི་སྟོང་ལ་སོགས་པའི་ཆོས་ཐམས་ཅད་མཉམ་པ་ཉིད་དོན་དམ་
387



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
དང་། མཉམ་པ་ཉིད་ཀྱང་ཀུན་རྫོབ་དང་། རིག་ངོར་ཆོས་ཐམས་ཅད་བརྗོད་དུ་མེད་པ་དོན་
དམ་སྟེ། དེ་རྣམས་ནི་རྣམ་གྲངས་པའི་བདེན་གཉིས་ཀྱི་རྣམ་གཞག་ཡིན་ནོ། །མཐར་ཐུག་
བདེན་གཉིས་ཀྱི་རྣམ་པར་གཞག་པ་ནི། བློའི་ཡུལ་ཐམས་ཅད་དཔྱོད་བྱེད་ཀྱི་རིག་པས་དཔྱད་
མི་བཟོད་པས་ཀུན་རྫོབ་ཡིན་ལ། དོན་དམ་ནི། རང་ལུགས་ལ་འདི་ལྟ་བུ་ཡིན་ནོ་ཞེས་ཁོ་བོ་
ཅག་མི་སྨྲ་སྟེ། འཇམ་དཔལ་གྱིས། ལི་ཙ་བྱི་དྲི་མ་མེད་པར་གྲགས་པ་ལ་དོན་དམ་སྟོན་ཅིག་
དྲིས་པས། ལི་ཙ་བྱིས་ཅི་ཡང་མི་སྨྲས་པ་ལྟར་རོ། །དེའི་ཕྱིར་སྤྱོད་འཇུག་ལས། དོན་དམ་བློ་ཡི་
སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད། །ཅེས་གསུངས་ཏེ། བློའི་སྤྱོད་ཡུལ་མིན།
ཞེས་པའང་སྤྱོད་ཡུལ་ཡིན་པར་འདོད་པ་རྣམས་འགོག་པ་ཙམ་དུ་ཟད་དོ། །གཞན་དུ་ན་བུམ་
པ་རང་ལུགས་ལ་བདེན་པར་ཡོད་པར་ཐལ་ཏེ། དོན་དམ་བདེན་པ་ཡིན་པར་འདོད་པའི་ཕྱིར་
དང་། དོན་དམ་མ་ཡིན་པ་ཡོད་པས་བདེན་པ་ཡོད་པར་མི་འགྲུབ་ན། དངོས་སྨྲ་བའི་ལུགས་
ལ་བདེན་པ་ཡོད་པར་འདོད་པ་གང་ལས་གྲུབ་སྟེ། དོན་དམ་པའི་བདེན་པ་ལས་བརླིང་བའི་
བདེན་པ་སུ་ཡང་མི་འདོད་པའི་ཕྱིར་རོ། །གཞན་ཡང་དོན་དམ་བདེན་པ་དེ་ཉིད་མ་བརྟགས་ན་
ཉམས་དགའ་བ་ཙམ་ཡིན་ནམ་མ་ཡིན། ཡིན་ན་དོན་དམ་བདེན་པ་དེ་ཀུན་རྫོབ་ཡིན་པར་
ཐལ། མ་བརྟགས་ན་ཉམས་དགའ་བ་ཙམ་ཡིན་པའི་ཕྱིར་རོ། །བརྫུན་པའི་མཐོང་བ་དང་།
ཡང་དག་པའི་མཐོང་བ་ཡང་མི་འགལ་བར་ཐལ་ཏེ། ཡང་དག་པ་དང་བརྫུན་པ་མི་འགལ་བའི་
ཕྱིར་རོ། །དེས་ན་དོན་དམ་དུ་ཐ་སྙད་བྱས་པའི་སྟོང་པ་ཉིད་དང་། སྐྱེ་མེད་ལ་སོགས་པ་ནི་
ཀུན་རྫོབ་ཡིན་པར་ཐལ། བཅོས་མ་ཡིན་པའི་ཕྱིར་དང་། ཞིབ་མོར་དཔྱད་མི་བཟོད་པའི་ཆོས་
ཉིད་ཡིན་པའི་ཕྱིར་རོ། །གལ་ཏེ་ཞིབ་མོར་བརྟགས་དཔྱད་བཟོད་པ་ཡིན་ན། མདོ་ལས། མྱ་
ངན་ལས་འདས་པ་ཡང་རྨི་ལམ་ལྟ་བུ་སྒྱུ་མ་ལྟ་བུ། དེ་བཞིན་དུ་འགོག་པའི་བདེན་པ་དང་།
དོན་དམ་བདེན་པ་ཡང་རྨི་ལ་པ་ཡང་རྨི་ལམ་ལྟ་བུར་འཇུག །ཅེས་དང་། བཞི་འགྲེལ་ལས། དེ་ལྟར་སོ་
སོར་ཡོངས་སུ་དཔྱད་པས་ཐམས་ཅད་སྒྱུ་མ་ལྟ་བུ་ཉིད་ལྷག་མར་ལུས་པར་འགྱུར་རོ། །ཞེས་
པ
སོགས་བཞེད་པ་དང་ཇི་ལྟར་མི་འགལ། དོན་དམ་བདེན་པ་དེ་བདེན་པར་ཡོད་པར་ཐལ།
ཞིབ་མོར་བརྟགས་པས་དཔྱད་བཟོད་ཡིན་པའི་ཕྱིར་དང་། དེ་ལས་བརླིང་བའི་བདེན་པ་ཡོད་
པར་སུས་ཀྱང་མ་སྨྲས་པའི་ཕྱིར་རོ། །
གཉིས་པ་ལམ་དབུ་མའི་རྣམ་གཞག་ནི། འདིར་ལམ་ཞེས་པ་ཕ་རོལ་ཏུ་ཕྱིན་པ་དྲུག་གི་： ..
ན
388



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ལམ་སྟེ། བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ནི་ལམ་གྱི་གཞི་རྟེན་ཡིན་ལ།
བརྩོན་འགྲུས་ནི། ཀུན་ཏུ་འགྲོ་བའོ། །བསམ་གཏན་དང་ཤེས་རབ་ཀྱི་ཕར་ཕྱིན་ནི་ལམ་ གྱི་
དངོས་གཞི་དང་། སྦྱིན་པ་དང་བཟོད་པའི་ཕར་ཕྱིན་ནི་མཉམ་གཞག་གི་རྗེས་ཐོབ་ཡིན་ནོ། །
དེ་ལ་མཉམ་གཞག་ནི་གཟུང་འཛིན་གཉིས་སུ་མེད་པའི་རྣམ་པར་མི་རྟོག་པའི་བློ་གང་བདེན་པ་
ཅི་ཡང་མི་གཟིགས་པ་ལ་བདེན་མེད་ཀྱི་དོན་གཟིགས་པར་ཐ་སྙད་བྱས་པའོ། །རྗེས་ཐོབ་དག་
པ་འཇིག་རྟེན་པ་ནི། གཉིས་སུ་སྣང་ཡང་གཟུང་འཛིན་གྱི་མཚན་མ་མེད་པ་ཀུན་རྫོབ་སྒྱུ་མ་ལྟ་
བུ་གཟིགས་པའོ། །དེས་ན་འཕགས་པའི་མཉམ་གཞག་གི་ངོས་ནས་ཡུལ་ཡོད་མེད་སོགས་
་གང་
ཡང་མི་སྨྲ་ལ། རྗེས་ཐོབ་ཀྱི་དོན་སྒྱུ་མ་ལྟ་བུའམ། ཡུལ། ཡུལ་ཅན་རྣམས་འཇོག་པ་ཡིན་ནོ། །
གསུམ་པ་འབྲས་བུ་དབུ་མ་རྣམ་པར་བཞག་པ་ནི། །རྫོགས་པའི་སངས་རྒྱས་ལ་ཆོས་སྐུ་
དང་གཟུགས་སྐུ་གཉིས་ལས། ཆོས་སྐུའམ་ངོ་བོ་ཉིད་ཀྱི་སྐུ་ནི། ཡོད་མེད་སོགས་གང་དུའང་མི་
སྨྲ་སྟེ། འཇུག་པར། ཁྱོད་ཀྱི་གསང་འདི་སྙད་པར་བགྱི་བ་མ་ལགས་སོ། །ཞེས་པ་ལྟར་རོ། །
འོན་ཀྱང་བྱིས་པ་སྐྲག་པ་སྤང་བའི་ཕྱིར་སྐྱེ་མེད་ལ་སོགས་པ་རྣམ་གྲངས་པའི་དོན་དམ་དུ་ཐ་སྙད་
བྱ་སྟེ། གཞི་ལམ་གྱི་ཆོས་ཉིད་དྲི་བཅས་དང་། འབྲས་བུའི་ཆོས་ཉིད་དྲི་མེད་ཅེས་ཐ་སྙད་བྱས་
སོ། །དེ་བཞིན་དུ་ཡེ་ཤེས་ཀྱང་ཡོད་མེད་སོགས་གང་དུའང་མི་སྨྲ་ལ། འོན་ཀྱང་བྱིས་པ་སྐྲག་པ་
སྤང་པའི་ཕྱིར། སངས་རྒྱས་ཀྱི་གཉིས་སུ་མེད་པའི་མཉམ་གཞག་གི་བློ་ལ་ཡེ་ཤེས་ཞེས་ཐ་སྙད་
བཏགས་ཏེ། ཆོས་ཉིད་ཇི་ལྟ་བ་སྟོང་ཉིད་སྐྱེ་མེད་སོགས་གཟིགས་པར་ཐ་སྙད་བྱས་སོ། །
གཟུགས་སྐུ་གཉིས་ལ་ལོངས་སྐུ་ཆེན་པོ་ནི། ངེས་པ་ལྔ་ལྡན་གྱི་གཟུགས་སྐུ་མཐར་ཐུག་ཡིན་ལ།
ཆུང་ངུ་ནི། སྤྲུལ་སྐུ་སོགས་ལ་གནས་པའོ། །སྤྲུལ་སྐུ་ནི་ཟིན་པ་དང་མ་ཟིན་པའི་སྤྲུལ་སྐུ་གཉིས་
ཡིན་ལ། ཟིན་པ་ནི་མངལ་གྱི་སྐྱེ་འཆི་སོགས་གདུལ་བྱའི་ངོར་སྤྲུལ་པ་ཙམ་གྱི་སྐུའོ། །དེ་དག་ནི་
གཞན་དོན་དུ་བསོད་ནམས་མཐར་ཐུག་ལས་སྐྱེས་པ་བསོད་ནམས་ཀྱི་དབང་པོ་ཅན་གྱི་མཐར་
ཐུག་པ་སྟེ། དེ་ལ་ལོངས་སྐུས་ནི། བསོད་ནམས་ཀྱི་ལྷའི་སྤྱན་གྱིས་རྟེན་འབྲེལ་དག་པའི་སྣང་བ་
ཐམས་ཅད་མངོན་སུམ་དུ་གཟིགས་པ་ཡིན་ལ། སྤྲུལ་པའི་སྐུས་ནི་སྙིང་རྗེ་ཆེན་པོའི་དབང་གིས་
མ་དག་པའི་སྤྱོད་ཡུལ་ལ་རྣམ་པར་ལྟ་བའི་ཏིང་ངེ་འཛིན་སོ་སོ་ལ་སྙོམས་པར་ཞུགས་ནས། རྟེན་
འབྲེལ་མ་དག་པ་ཐམས་ཅད་ཇི་ལྟར་རིགས་པར་མངོན་སུམ་དུ་གཟིགས་པ་ཡིན་ཏེ། བློའི་སྤྱན་
ལྡན་དེ་དག་ལ་ནི་ཆོས་ཅན་ཇི་སྙེད་མཁྱེན་པའི་བློ་ཞེས་བྱའོ། །དེ་ལྟར་ཡང་མཛོད་ལས།ནེ
389



༄༅།།དཔལ་ལྡན་ས་སྐྱ་པའི་གསུང་པར་པ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ་
སཐུགས་རྗེ་ཆེན་པོ་ཀུན་རྫོབ་བློ། །ཞེས་དང་། རྣམ་འགྲེལ་ལས། འཇིག་རྟེན་ཐུགས་ནི་འབའ་
ཞིག་གིས། །ཕྱི་རོལ་སྤྱོད་ལ་འཇུག་པར་མཛད། །ཅེས་གསུངས་པ་ལྟར་རོ། །
གཉིས་པ་རྣལ་ འབྱོར་ མུ་ བཞིའི་ སྒོ་ནས་ སྒྲོ་འདོགས་དཔྱད་པ་ལ་བཞི།
སྟོང་པ་ཉིད་ཀྱི་རྣལ་འབྱོར་དང་། མཉམ་པ་ཉིད་ཀྱི་རྣལ་འབྱོར་དང་། བརྗོད་མེད་ཀྱི་རྣལ་
འབྱོར་དང་། རྣམ་པར་མི་རྟོག་པའི་རྣལ་འབྱོར་རོ། །དང་པོ་ལ་གཉིས། ལྟ་བས་གཏན་ལ་
དབབ་པ་དང་། སྒོམ་པས་ཉམས་སུ་བླང་བའོ། །དང་པོ་ལ་གཉིས། སྤྱིའི་ལྟ་བ་གཏན་ལ་
དབབ་པ་དང་། བྱེ་བྲག་ཏུ་སྟོང་པ་ཉིད་ལ་སྒྲོ་འདོགས་བཅད་པའོ། །དང་པོ་ལ་ཐོས་བསམ་
གྱིས་གཏན་ལ་དབབ་བྱའི་གཞི་དང། མཉམ་རྗེས་ཀྱི་སྒོ་ནས་ཉམས་སུ་བླང་བྱའི་ལམ་དང་།
ཐོབ་བྱའི་འབྲས་བུ་དང་གསུམ། དང་པོ་ལ་ཡང་ཀུན་རྫོབ་ཀྱི་བདེན་པ་དང་། དོན་དམ་པའི་
བདེན་པ་གཉིས། དང་པོ་ཀུན་རྫོབ་ལ་ཡང་། ལོག་པའི་ཀུན་རྫོབ་དང་། ཡང་དག་པའི་ཀུན་
རྫོབ་གཉིས། དང་པོ་ལ་ཡང་དེ་ཐམས་ཅད་ཀྱི་གཞིའི་ཡིན་ཚུལ་བསྟན་པ་དང་། ལོག་པའི་ཀུན་
རྫོབ་དངོས་བསྟན་པའོ། །དང་པོ་ནི། ཐར་པ་འདོད་པ་རྣམས་ཀྱིས་ཤེས་པར་བྱ་བ་མདོར་
བསྡུས་ན། རྟག་ཆད་ཀྱི་མཐའ་དང་བྲལ་བའི་དབུ་མའི་ལམ་རྣམ་པར་དག་པ་གཅིག་ལ་འཇུག་
དགོས་ཏེ། རྟག་ཆད་ཀྱི་མཐར་འཛིན་པའི་ལྟ་བ་ནི་མཐོ་རིས་དང་། བྱང་གྲོལ་གྱི་གེགས་ཡིན་
པའི་ཕྱིར་རོ། །ཇི་ལྟར་ཡིན་ཞེ་ན། དབུ་མ་རྩ་བར། ཡོད་ཅེས་པ་ནི་རྟག་པར་འཛིན། །མེད་
ཅེས་པ་ནི་ཆད་པར་འཛིན། །དེས་ན་ཡོད་དང་མེད་པ་ལ། །མཁས་པས་གནས་པར་མི་
བྱའོ། །ཞེས་གསུངས་པ་ལྟར། རྟག་ཆད་ཀྱི་མཐར་མ་ལྷུང་བའི་བདེན་པ་གཉིས་ལ་འདུས་
དགོས་པ་ཡིན་ལ། བདེན་པ་གཉིས་པོ་གང་ཞེ་ན། དབུ་མ་རྩ་བར། སངས་རྒྱས་རྣམས་ཀྱིས་
ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་ཀུན་རྫོབ་བདེན་པ་
དང་། །དམ་པའི་དོན་གྱི་བདེན་པའོ། །ཞེས་གསུངས་པ་ལྟར་ཀུན་རྫོབ་དང་དོན་དམ་པའི་
བདེན་པའོ། །དང་པོ་ནི། གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ཀུན་ནས་ཉོན་
མོངས་པ་དང་། རྣམ་བྱང་གིས་བསྡུས་པའི་ཇི་སྙེད་པ་རྣམས་ཏེ། དེ་དག་ནི་རང་བཞིན་གྱིས་
བདེན་པ་མེད་ཀྱང་བྱིས་པ་སོ་སོ་སྐྱེ་བོ་རྣམས་ཀྱིས་བདེན་པར་ཞེན་ཅིང་ཐ་སྙད་བྱས་པའི་ཕྱིར་
ཀུན་རྫོབ་བདེན་པ་ཞེས་བྱ་སྟེ། དཔེར་ན་སྒྱུ་མ་མཁན་གྱིས་སྤྲུལ་པའི་རྟ་དང་གླང་པོ་ལ་སོགས་པ་
ལ། དེའི་རང་བཞིན་མི་ཤེས་པའི་སྐྱེ་བོ་རྣམས་ཀྱིས། དེ་དང་དེར་བདེན་པར་མངོན་པར་ཞེན་
390



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཅིང་ཐ་སྙད་འདོགས་པ་བཞིན་ནོ། །ཀུན་རྫོབ་ཀྱི་བདེན་པ་དེ་ཡང་རང་གི་རྒྱུ་དང་རྐྱེན་ལ་རྟེན་
ཅིང་འབྲེལ་པར་འབྱུང་བ་ཡིན་པའི་ཕྱིར་ཐ་སྙད་དུ་ཡང་ཡོད་པ་དང་། མེད་པ་དང་བྲལ་བའི་
ཚུལ་དུ་ཤེས་དགོས་ཏེ། དབུ་མ་རྩ་བར། རྟེན་ཅིང་འབྲེལ་བར་འབྱུང་བ་གང་། །དེ་ནི་སྟོང་པ་
ཉིད་དུ་བཤད། །དེ་ནི་བརྟེན་ནས་བཏགས་པ་སྟེ། །དེ་ནི་དབུ་མའི་ལམ་ཡིན་ནོ། །ཞེས་དང་།
གང་ལ་བརྟེན་ནས་གང་བྱུང་བ། །དེ་ནི་རེ་ཞིག་དེ་ཉིད་མིན། །དེ་ལས་གཞན་པའམ་མ་ཡིན་
ཏེ། །དེ་ཕྱིར་རྟག་མིན་ཆད་པའང་མིན། །ཞེས་གསུངས་པ་ལྟར་རོ། ། གཉིས་པ་ལོག་པའི་
ཀུན་རྫོབ་དངོས་བསྟན་པ་ནི། སྒྱུ་མ་དང་རྨི་ལམ་ལ་སོགས་པ་དབང་པོ་ཕྱི་ནང་གི་འཁྲུལ་སྒྱུས་་
བསླད་པ་ལ་སོགས་པའི་ཤེས་པ་ལས་སྣང་བ་རྣམས་ཏེ། དེ་དག་ནི་འཇིག་རྟེན་པ་རྣམས་ཀྱིས་
ཀྱང་བདེན་པར་ཐ་སྙད་བྱེད་པ་མེད་པའི་ཕྱིར་ལོག་པའི་ཀུན་རྫོབ་ཅེས་བྱའོ། །
གཉིས་པ་ཡང་དག་པའི་ཀུན་རྫོབ་ནི། ཕྱི་ནང་གི་འཁྲུལ་རྒྱུས་མ་བསླད་པ་ལས་བྱུང་བའི་
ཤེས་པ་རྣམས་ཀྱི་ཡུལ་གཟུགས་སྒྲ་ལ་སོགས་པ་ཐ་སྙད་དུ་དོན་བྱེད་ནུས་པ་རྣམས་ཏེ། དེ་དག་
ནི་འཇིག་རྟེན་པ་རྣམས་ཀྱིས་བདེན་པར་ཐ་སྙད་བྱས་པའི་ཕྱིར་ཡང་དག་པའི་ཀུན་རྫོབ་ཅེས་
བྱའོ། །དེ་སྐད་དུ་ཡང་འཇུག་པ་ལས། གནོད་མེད་པ་ཡི་དབང་པོ་དྲུག་རྣམས་ཀྱིས། །བཟུང་
བ་གང་ཞིག་འཇིག་རྟེན་གྱིས་རྟོགས་ཏེ། །འཇིག་རྟེན་ཉིད་ལས་བདེན་ཡིན་ལྷག་མ་ནི། །
འཇིག་རྟེན་ཉིད་ལས་ལོག་པར་རྣམ་པར་བཞག །ཅེས་པ་ལྟར་རོ། ། ཇི་སྐད་བཤད་པ་དེ་་
གཉིས་ཀྱང་། འཇིག་རྟེན་པའི་བློ་ལ་ལྟོས་ནས་ཡང་ལོག་ཏུ་བཤད་ཀྱི། ཚུལ་བཞིན་སེམས་པའི་
རིག་ཤེས་ཀྱི་ངོ་ན་དང་འཕགས་པ་རྣམས་ཀྱི་གཟིགས་དོན་བདེན་བརྫུན་གྱི་རྣམ་དབྱེ་མེད་དེ།
གཉིས་ཀ་ཡང་ཤེས་པ་འཁྲུལ་པའི་སྣང་བ་སྒྱུ་མ་ཙམ་དུ་མཚུངས་པའི་ཕྱིར་རོ། །དེ་ལྟར་ཡང་
ཀུན་རྫོབ་རྟེན་ཅིང་འབྲེལ་པར་འབྱུང་བའི་ཚུལ་གྱིས་ཡོད་མེད་ཀྱི་མཐའ་དང་བྲལ་བར་རྟོགས་
པའི་དབུ་མ་པ་ནི། ཀུན་ནས་ཉོན་མོངས་པ་དང་རྣམ་བྱང་གི་ཆོས་རྣམས་ལ་འཇིག་རྟེན་ན་ཇི་
ལྟར་གྲགས་པ་ལྟར། འཇིག་རྟེན་གྱི་ངོར་ཁས་ལེན་ཅིང་རྣམ་གཞག་བྱེད་པས་ན་ཆད་པའི་
མཐར་མ་ལྷུང་ལ། འཇིག་རྟེན་པ་དང་དངོས་སྨྲ་བ་ལྟར་མཐའ་གང་དུ་ཡང་མངོན་པར་ཞེན་པ་
མེད་པའི་ཕྱིར་རྟག་པའི་མཐར་ལྷུང་བ་ཡང་མ་ཡིན་ནོ། །དེའི་ཕྱིར་ཀུན་རྫོབ་བདེན་པ་རྟག་ཆད་
སྤངས་པ་དབུ་མའི་ལམ་དུ་གཏོགས་པའི་མཁས་པ་རྣམས་ཀྱིས་ནི། ཡང་དག་པའི་ལམ་དུ་
ཞུགས་པ་ཡིན་གྱི། ཀུན་རྫོབ་ཡོད་པའམ་མེད་པའི་མཐར་འཛིན་པ་ནི། འཁོར་བ་དང་ངན་
391
..



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
སོང་གི་གཡང་སར་ལྷུང་བ་ཡིན་ཏེ། རིན་ཆེན་ཕྲེང་བར། ཡོད་པ་པོ་ནི་བདེ་འགྲོར་འགྲོ། །
མེད་པ་པོ་ནི་ངན་འགྲོར་འགྲོ། །ཡང་དག་ཇི་བཞིན་ཡོངས་ཤེས་ཕྱིར། །གཉིས་ལ་མི་བརྟེན་
ཐར་བར་འགྱུར། །ཞེས་གསུངས་པ་ལྟར་རོ། །
གཉིས་པ་དོན་དམ་པའི་བདེན་པ་ནི། །ཀུན་རྫོབ་ཀྱི་བདེན་པ་ཉིད་ཀྱི་གནས་ལུགས་
འཕགས་པ་རྣམས་ཀྱིས་ཇི་ལྟ་བ་བཞིན་གཟིགས་པ་སྟེ། དེ་ནི་རྣམ་པ་ཐམས་ཅད་དུ་བསླུ་བ་
མེད་པའི་ཕྱིར་རོ། །དོན་དམ་པའི་བདེན་པ་ཞེས་ཀྱང་བྱ། གནས་སྐབས་ཐམས་ཅད་དུ་མི་
འགྱུར་བའི་ཕྱིར། དེ་བཞིན་ཉིད་ཅེས་ཀྱང་གསུངས། རང་བཞིན་མེད་པའི་ཕྱིར་སྟོང་པ་ཉིད་
ཅེས་ཀྱང་བྱ། ཉེ་བར་འཚེ་བ་ཐམས་ཅད་དང་བྲལ་བའི་ཕྱིར་མྱ་ངན་ལས་འདས་པ་ཞེས་ཀྱང་
བྱའོ། །ཀུན་རྫོབ་ཀྱི་དེ་ཉིད་འཕགས་པ་རྣམས་ཀྱིས་ཇི་ལྟར་གཟིགས་ཤེ་ན། དཔེར་ན་སྒྱུ་མའི་
སྔགས་དང་སྨན་གྱི་མཐུས་རྟ་གླང་ལ་སོགས་པ་མཐོང་བ་དེ་ཉིད། དབང་པོ་མ་བསླད་པ་རྣམས་
ཀྱིས་ཅི་ཡང་མི་མཐོང་བ་བཞིན། །མ་རིག་པའི་རབ་རིབ་ཀྱིས་བསླད་པའི་བྱིས་པ་རྣམས་ལ་ཕྱི་
དང་ནང་གི་དངོས་པོ་ཀུན་རྫོབ་ཀྱི་བདེན་པས་བསྡུས་པ་ཇི་སྙེད་པ་དེ་དག་སྟོང་པ་ཉིད་ཀྱི་མིག་
སྨན་གྱིས། མ་རིག་པའི་རབ་རིབ་སྦྱངས་པའི་འཕགས་པའི་མཉམ་གཞག་གི་ཡེ་ཤེས་ཀྱིས་ཅི་
ཡང་མ་གཟིགས་པའི་ཚུལ་གྱིས་ཀུན་རྫོབ་ཀྱི་དེ་ཁོ་ན་ཉིད་གཟིགས་པ་ཡིན་ལ། འཕགས་པ་
རྣམས་ཀྱིས་ཇི་ལྟར་གཟིགས་པའི་དོན་དེ་ནི་ཡོད་པ་དང་མེད་པ་ལ་སོགས་པའི་སྤྲོས་པའི་མཐའ་
ཐམས་ཅད་དང་བྲལ་ཞིང་། ཤེས་པ་དང་བརྗོད་པ་ཐམས་ཅད་ཀྱི་ཡུལ་ལས་འདས་པ་ཡིན་ཏེ།
དབུ་མ་རྩ་བར། བརྗོད་པར་བྱ་བ་ཟློག་པ་སྟེ། སེམས་ཀྱི་སྤྱོད་ཡུལ་ལོག་པས་སོ། །མ་སྐྱེས་པ་
དང་མ་འགགས་པའི། །ཆོས་ཉིད་མྱ་ངན་འདས་དང་མཚུངས། ཞེས་དང་། འཇུག་པ་ལས།
རབ་རིབ་མཐུ་ཡིས་སྐྲ་ཤད་ལ་སོགས་པ། །ངོ་བོ་ལོག་པ་གང་ཞིག་རྣམ་བརྟགས་པ། །དེ་ཉིད་
བདག་ཉིད་གང་དུ་མིག་དག་པས། །མཐོང་དེ་དེ་ཉིད་དེ་བཞིན་འདིར་ཤེས་བྱ། །ཞེས་བཤད་
པ་ལྟར་རོ། །ཇི་སྐད་བཤད་པའི་བདེན་པ་གཉིས་པོ་དེ་ཉིད་ཚུལ་བཞིན་སེམས་པའི་རིག་ཤེས་
ཀྱི་ངོ་ན་གཅིག་དང་ཐ་དད་གང་དུ་ཡང་མ་གྲུབ་ཅིང་། སྣང་བ་སྒྱུ་མ་ལྟ་བུའི་སྟེང་དུ་གཉིས་ཀ་
ཡང་འཕགས་པ་དང་། བྱིས་པའི་བློའི་རྟོགས་ཚུལ་གྱི་སྒོ་ནས་བཞག་པས། བདེན་གཉིས་ཟུང་
དུ་འཇུག་པ་ཞེས་བཤད་ཀྱིས། འཕགས་པའི་མཉམ་གཞག་གི་ངོ་ན་དེ་དག་ལ་ཟུང་དུ་འཇུག་
པའི་ཞེས་པའི་ཐ་སྙད་མེད་དེ། དོན་དམ་པ་ཉིད་ཐ་སྙད་ཀྱི་ཡུལ་ལས་འདས་པའི་ཕྱིར་རོ། །དེ་མ
6
392



༄༅།།སྐྱེས་བུ་ལ།སུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ལ་ཡང་ལྟར་ན་ཇི་སྐད་བཤད་པའི་ཀུན་རྫོབ་ཀྱི་བདེན་པ་འཇིག་རྟེན་ན་ཇི་ལྟར་གྲགས་པ་ལྟར་ཁས་ལེན་
ཅིང་རྣམ་པར་འཇོག་པས་སྐུར་བ་འདེབས་པའི་མཐར་མ་ལྷུང་། ཀུན་རྫོབ་དེ་ཉིད་ཀྱི་གནས་
ལུགས་དོན་དམ་པའི་བདེན་པ་མཐའ་ཐམས་ཅད་དང་བྲལ་བར་ཁོང་དུ་ཆུད་པས། ཆོས་གང་
ང་ཡོད་པར་སྒྲོ་མི་འདོགས་པ་ནི། གཞི་དབུ་མ་བདེན་གཉིས་ཟུང་དུ་འཇུག་པ་སྟོན་པའི་
ཚུལ་ཡིན་ནོ། །
གཉིས་པ་ཉམས་སུ་བླང་བྱའི་ལམ་ལ་གསུམ། ཚོགས་ལམ་གྱིས་བསྡུས་པ་དང་། སྦྱོར་
ལམ་གྱིས་བསྡུས་པ་དང་། དེ་ལས་གཞན་པ་རྗེས་ཐོབ་སོགས་ཀྱིས་བསྡུས་པ་དང་གསུམ་མོ། །
དང་པོ་ནི། བསོད་ནམས་དང་ཡེ་ཤེས་ཀྱི་ཚོགས་གཉིས་ཟུང་དུ་འཇུག་པ་ཡིན་ཏེ། དེ་ཡང་ཀུན་
རྫོབ་ཀྱི་བདེན་པ་ལ་དམིགས་ནས། བསོད་ནམས་ཀྱི་ཚོགས་སྒྲུབ་པ་དང་། དོན་དམ་པའི་
བདེན་པ་ལ་དམིགས་ནས་ཡེ་ཤེས་ཀྱི་ཚོགས་སྒྲུབ་པ་གཉིས་སོ། །དང་པོ་ནི། ཕ་རོལ་ཏུ་ཕྱིན་པ་
དྲུག་གི་སྦྱིན་པ་ལ་སོགས་པ་དང་པོ་གསུམ་ནི་བསོད་ནམས་ཀྱི་ཚོགས་ཞེས་བྱ་སྟེ། གནས་སྐབས་
སུ་བྱང་ཆུབ་སེམས་དཔའི་མངོན་མཐོའི་ཡོན་ཏན་ཕུན་སུམ་ཚོགས་པ་བསྒྲུབ་པར་བྱེད་ཅིང་།
མཐར་ཐུག་སངས་རྒྱས་ཀྱི་གཟུགས་སྐུ་རྣམ་པ་གཉིས་ཀྱི་རྒྱུ་བྱེད་པའི་ཕྱིར་རོ། །དེ་སྐད་དུ་ཡང་།
འཇུག་པར། སྦྱིན་སོགས་ཆོས་གསུམ་འདི་དག་ཕལ་མོ་ཆེ། །བདེ་བར་གཤེགས་པས་ཁྱིམ་པ་
རྣམས་ལ་བསྔགས། །བསོད་ནམས་ཞེས་བྱའི་ཚོགས་ཀྱང་དེ་ཉིད་དེ། །སངས་རྒྱས་གཟུགས་
ཀྱི་བདག་ཉིད་སྐུ་ཡི་རྒྱུ། །ཞེས་བཤད་པ་ལྟར་རོ། །དེ་ལ་སྦྱིན་པ་ལ་སོགས་པ་བསོད་ནམས་ཀྱི་
ཚོགས་སུ་གྱུར་པ་ནི། ཁྱད་པར་གསུམ་དང་ལྡན་པ་ཞིག་དགོས་ཏེ། ཀུན་སློང་གི་ཁྱད་པར་རྣམ་
མཁྱེན་ཡིད་བྱེད་དང་ལྡན་པ། གྲོགས་ཀྱི་ཁྱད་པར་གཉིས་སུ་མེད་པའི་ཡེ་ཤེས་ཀྱིས་ཟིན་པ།
རྗེས་ཀྱི་ཁྱད་པར་འཁོར་གསུམ་མི་དམིགས་པའི་རྒྱུས་ཐེབས་པའོ། །དེའང་ཚོགས་སྦྱོར་བ་
རྣམས་ལ་བསོད་ནམས་ཀྱི་ཚོགས་རྗེས་མཐུན་ཙམ་ཡོད་ཀྱི། མཚན་ཉིད་པ་མེད་དེ། ཆོས་ཉིད་
ཀྱི་བདེན་ པ་མ་མཐོང་བས། གཉིས་སུ་མེད་པའི་ཡེ་ཤེས་དང་། འཁོར་གསུམ་མི་དམིགས་པའི་
བསྔོ་བ་མོས་པ་ཡིད་བྱེད་ཙམ་ལས་མེད་པའི་ཕྱིར་རོ། །ས་ཐོབ་པ་ཡན་ཆད་གཉིས་སུ་མེད་པའི་
ཡེ་ཤེས་ཀྱིས་ཟིན་པས་སྦྱིན་པ་ལ་སོགས་པའི་བསོད་ནམས་ཀྱི་ཚོགས་མཚན་ཉིད་པར་འགྱུར་
རོ། །གང་ལ་སྟོང་པ་ཉིད་ཀྱི་ལྟ་བས་མ་ཟིན་པའི་སྦྱིན་པ་ལ་སོགས་པ་དེ་དག་ནི་སེམས་བསྐྱེད་
དང་བསྔོ་བས་ཟིན་ཀྱང་། རྣམ་མཁྱེན་གྱི་རྒྱུར་འགྱུར་བའི་བསོད་ནམས་ཀྱི་ཚོགས་སུ་མི་འགྱུར་་
393



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
:ཏེ། དངོས་པོར་མངོན་པར་ཞེན་པའི་མཚན་འཛིན་གྱིས་བཅིངས་པའི་ཕྱིར་དཔེར་ན། ཕྱི་
རོལ་པའི་སྦྱིན་པ་ལ་སོགས་པ་བཞིན་ནོ། །སྟོང་པ་ཉིད་ཀྱི་ལྟ་བས་ཟིན་ན་སེམས་བསྐྱེད་དང་།
བསྔོ་བ་གང་རུང་གཅིག་གིས་ཟིན་ཀྱང་བསོད་ནམས་ཀྱི་ཚོགས་སུ་འགྱུར་ལ། སེམས་བསྐྱེད་
དང་བསྔོ་བ་གཉིས་ཀ་མེད་ན་སྟོང་ཉིད་ཀྱི་ཡེ་ཤེས་ཀྱིས་ཟིན་ཀྱང་བསོད་ནམས་ཀྱི་ཚོགས་སུ་མི་
འགྱུར་ཏེ། ཐབས་མཁས་ཀྱི་ཁྱད་པར་དང་བྲལ་བའི་ཕྱིར་དཔེར་ན། ཉན་ཐོས་ཀྱི་སྦྱིན་པ
སོགས་བཞིན་ནོ། །དེ་བས་ན་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ལྔ་རྣམ་མཁྱེན་གྱི་སྟོང་
ཉིད་ཀྱི་ཡེ་ཤེས་ལ་ལྟོས་དགོས་པའི་ཕྱིར། ཕར་ཕྱིན་ལྔ་ནི་ལོང་བ་ལྟ་བུ་དང་། ཤེས་རབ་ཀྱི་ཕ་
རོལ་ཏུ་ཕྱིན་པ་ནི་མིག་བུ་ལྟ་བུར་མདོ་ལས་བཤད་ཅིང་། འཇུག་པར་ཡང་། ཇི་ལྟར་ལོང་བའི་
ཚོགས་ཀུན་བདེ་བླག་ཏུ། །མིག་ལྡན་སྐྱེས་བུ་གཅིག་གིས་འདོད་པ་ཡི། །ཡུལ་དུ་ཁྲིད་པ་དེ་
བཞིན་འདིར་ཡར་བློས། །མིག་ཉམས་ཡོན་ཏན་བླངས་ཏེ་རྒྱལ་བར་འཁྲིད། །ཅེས་བཤད་པ་
ལྟར་རོ། །
གཉིས་པ་ཡེ་ཤེས་ཀྱི་ཚོགས་གང་ཞེ་ན། བསམ་གཏན་དང་ཤེས་རབ་ཀྱི་ཕ་རོལ་ཏུ་ཕྱིན་
པ་ནི་ཡེ་ཤེས་ཀྱི་ཚོགས་ཡིན་ལ། བརྩོན་འགྲུས་ནི་ཚོགས་གཉིས་ཀའི་རྒྱུ་ཡིན་ནོ། །དེ་ལ་བསམ་
གཏན་ནི་གང་ཤེས་རབ་ནི་གང་ཞེ་ན། དམིགས་པ་ལ་སེམས་རྩེ་གཅིག་པའི་ཏིང་ངེ་འཛིན་ནི་
བསམ་གཏན་ཡིན་ལ་ཆོས་རྣམས་ཀྱི་རང་དང་སྤྱིའི་མཚན་ཉིད་སོ་སོར་འབྱེད་པ་ནི་ཤེས་རབ་
ཡིན་ནོ། །བསམ་གཏན་དེ་ཡང་གྲོགས་གཉིས་སུ་མེད་པའི་ཡེ་ཤེས་ཀྱིས་ཟིན་པ་ནི། འཇིག་
རྟེན་ལས་འདས་པའི་བསམ་གཏན་དང་། དེས་མ་ཟིན་པ་འཇིག་རྟེན་པའི་བསམ་གཏན་
གཉིས་སོ། །འཇིག་རྟེན་པའི་བསམ་གཏན་ལ་ཡང་། གཟུགས་ཁམས་ཀྱི་སས་བསྡུས་ ་པའི་
བསམ་གཏན་དང་པོ་དང་། གཉིས་པ་དང་། གསུམ་པ་དང་། བཞི་པ་དང་། གཟུགས་མེད་
ཀྱིས་བསྡུས་པ་ནམ་མཁའ་མཐའ་ཡས་སྐྱེ་མཆེད་དང་། རྣམ་ཤེས་མཐའ་ཡས་སྐྱེ་མཆེད་དང་།
ཅི་ཡང་མེད་པའི་སྐྱེ་མཆེད་དང་། འདུ་ཤེས་མེད་མིན་གྱི་སྐྱེ་མཆེད་རྣམས་སོ། །དེ་དག་རེ་རེ་ལ་
ཡང་ཉེར་བསྡོགས་དང་དངོས་གཞི་གཉིས་གཉིས་ཡོད་པ་ལ། ཉེར་བསྡོགས་རྣམས་ནི་འོད་
གསལ་ལ་འདོད་ཆགས་དང་བྲལ་བར་བྱེད་པ་གཉེན་པོའི་ལམ་ཡིན་ལ་དངོས་གཞི་རྣམས་ནི་དེ་
དག་ལ་སྙོམས་པར་ཞུགས་པ་ན་རྣལ་འབྱོར་པའི་ལུས་སེམས་ལ་བདེ་བ་ཉམས་སུ་མྱོང་བར་བྱེད་
པས། མཐོང་ཆོས་ལ་བདེར་གནས་ཀྱི་ལམ་ཡང་ཡིན་ལ། དེ་དག་ལ་བརྟེན་ནས་མངོན་ཤེས་:
4
394



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
དང་། ཟད་པར་རྣམ་ཐར་སོགས་སྒྲུབ་པའི་ཕྱིར། ཡོན་ཏན་མངོན་པར་སྒྲུབ་པའི་ལམ་ཡང་
ཡིན་ནོ། །དེ་ལ་བསམ་ གཏན་དང་པོ་ནི། རྟོག་པ་དང་བཅས། དཔྱོད་པ་དང་བཅས།
དབེན་པ་ལས་སྐྱེས་པའི་དགའ་བ་དང་། བདེ་བ་ཅན་གྱི་སེམས་རྩེ་གཅིག་པའོ། །གཉིས་པ་ནི།
རྟོག་པ་མེད་ཅིང་དཔྱོད་པ་ཡང་མེད་ལ། ཏིང་ངེ་འཛིན་ལས་སྐྱེས་པའི་དགའ་བ་དང་། བདེ་བ་
ཅན། ནང་རབ་ཏུ་དང་བ་དང་ལྡན་པའི་སེམས་རྩེ་གཅིག་པའོ། །གསུམ་པ་ནི། དགའ་བ་
མེད་པའི་བདེ་བ་ཅན། དྲན་པ་དང་ཤེས་བཞིན་འདུ་བྱེད་བཏང་སྙོམས་དང་ལྡན་པའི་སེམས་
རྩེ་གཅིག་པའོ། །བཞི་པ་ནི། བདེ་བ་མེད་པའི་ཚོར་བ་བཏང་སྙོམས་ཅན། དྲན་པ་དང་ཤེས་
བཞིན་དང་བཏང་སྙོམས་ཡོངས་སུ་དག་པ་དང་ལྡན་པའི་སེམས་རྩེ་གཅིག་པའོ། །གཟུགས་
མེད་བཞིའི་དང་པོ་ནམ་མཁའ་མཐའ་ཡས་སྐྱེ་མཆེད་ནི། ནམ་མཁའ་མཐའ་ཡས་སོ་སྙམ་པའི་
ཡིད་ལ་བྱེད་པས་གཟུགས་དང་ཐོགས་པའི་འདུ་ཤེས་རྣམ་པར་བཤིག་ཅིང་ནམ་མཁའ་ཙམ་ལ་
དམིགས་པའི་སེམས་རྩེ་གཅིག་པའོ། །རྣམ་ཤེས་མཐའ་ཡས་སྐྱེ་མཆེད་ནི་ནམ་མཁའ་མཐའ་
ཡས་སོ་སྙམ་པའི་རྣམ་ཤེས་དེ་ཉིད་ཀྱང་མཐའ་ཡས་སོ་སྙམ་དུ་ཡིད་ལ་བྱེད་པའི་སེམས་རྩེ་གཅིག་
པའོ། །ཅི་ཡང་མེད་པའི་སྐྱེ་མཆེད་ནི། གཟུང་བྱ་ཅི་ཡང་མེད་དོ་སྙམ་པའི་ཡིད་ལ་བྱེད་པའི་
སེམས་རྩེ་གཅིག་པའོ། །འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ནི། འདུ་ཤེས་རགས་
པ་ཡོད་པ་ཡང་མ་ཡིན། ཕྲ་བ་གཏན་མེད་པ་ཡང་མ་ཡིན་པ་ནི་ཞི་བ་གྱ་ནོམ་པའོ། །ཞེས་
སེམས་རྩེ་གཅིག་པའོ། ། ཇི་སྐད་བཤད་པའི་བསམ་གཏན་དང་། གཟུགས་མེད་ཀྱི་ཏིང་ངེ་
འཛིན་དེ་དག་ཀྱང་གྲོགས་སྟོང་ཉིད་ལྟ་བས་མ་ཟིན་ན། ཁམས་གོང་མ་གཉིས་སུ་སྐྱེ་བའི་རྒྱུ་
ཙམ་དུ་འགྱུར་གྱི། ཐར་པའི་རྒྱུར་མི་འགྱུར་བས་འཇིག་རྟེན་པའི་བསམ་གཏན་ཞེས་བྱའོ། །དེ་
དག་གྲོགས་གཉིས་སུ་མེད་པའི་ཡེ་ཤེས་ཀྱིས་ཟིན་པ་ནི་སྒྲིབ་པ་གཉིས་ཀྱི་གཉེན་པོ་བྱེད་པའི་ཕྱིར།
འཇིག་རྟེན་ལས་འདས་པའི་བསམ་གཏན་ཞེས་བྱའོ། །ཇི་སྐད་བཤད་པའི་མཚན་ཉིད་ཅན་གྱི་
ཤེས་རབ་དེ་ཡང་ཐོས་པ་དང་། བསམ་པ་དང་། བསྒོམ་པ་ལས་བྱུང་བའི་ཤེས་རབ་རྣམ་པ་
གསུམ་སྟེ། དང་པོ་ཐོས་པ་ལས་བྱུང་བ་ནི། སྡེ་སྣོད་གསུམ་ལ་སོགས་པའི་ཡིད་ཆེས་པའི་ལུང་
གཞན་ལས་ཐོས་པ་ཙམ་གྱིས་ཆོས་རྣམས་ཀྱི་རང་དང་སྤྱིའི་མཚན་ཉིད་ཤེས་པའོ། །གཉིས་པ་
བསམ་པ་ལས་བྱུང་བ་ནི། ཐོས་པའི་དོན་དེ་ཉིད་རིགས་པས་རྣམ་པར་དཔྱད་པ་ལས་ཆོས་
རྣམས་ཀྱི་རང་དང་སྤྱིའི་མཚན་ཉིད་ལ་ངེས་པ་གཏིང་ཚུགས་པ་རྙེད་པའོ། །བོ
395



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
>གསུམ་པ་སྒོམ་པ་ལས་བྱུང་བ་ནི། བསམ་བྱུང་གི་ཤེས་རབ་དེ་ཉིད་རྩེ་གཅིག་པའི་ཤེས་
རབ་ལ་བརྟེན་ཏེ་གོམས་པར་བྱས་པས། ཇི་ལྟར་བསམས་པའི་དོན་ལ་མྱོང་བའི་སྟོབས་ཀྱིས་
ངེས་པ་རྙེད་པའོ། །བསྒོམས་བྱུང་གི་ཤེས་རབ་དེ་ཡང་འཇིག་རྟེན་དང་འཇིག་རྟེན་ལས་འདས་
པའི་ལམ་གྱིས་བསྡུས་པ་གཉིས། དང་པོ་ནི། ཆོས་ཉིད་མོས་པ་ཡིད་བྱེད་ཀྱི་ཚུལ་གྱིས་རྟོགས་པ་
སྟེ། དེ་ཡང་ཚོགས་ཀྱི་ལམ་དང་སྦྱོར་བའི་ལམ་གྱིས་བསྡུས་པ་གཉིས། དང་པོ་ལ་དྲན་པ་ཉེར་
བཞག་བཞི་དང་། ཡང་དག་སྤོང་བ་བཞི་དང་། རྫུ་འཕྲུལ་གྱི་རྐང་པ་བཞིས་བསྡུས་པ་གསུམ་
ཡོད་ལ་དེ་དག་ཀྱང་གོ་རིམ་བཞིན། ཚོགས་ལམ་ཆུང་ངུ་དང་ འབྲིང་དང་། ཆེན་པོའི་གནས་
སྐབས་སོ། ། གཉིས་པ་སྦྱོར་ལམ་གྱིས་བསྡུས་པ་ནི། དྲོད་དང་རྩེ་མོ་དང་། བཟོད་པ་དང།
ཆོས་མཆོག་གིས་བསྡུས་པ་བཞིའོ། །འཇིག་རྟེན་ལས་འདས་པའི་ལམ་གྱི་བསྡུས་པ་ལ་ཡང་
མཉམ་གཞག་རྣམ་པར་མི་རྟོག་པའི་ཡེ་ཤེས་དང་། རྗེས་ཐོབ་དག་པ་འཇིག་རྟེན་པའི་ཡེ་ཤེས་
གཉིས་སོ། །དང་པོ་ནི། ཆོས་དབྱིངས་དོན་དམ་པའི་བདེན་པ་སྤྲོས་པའི་མཐའ་ཐམས་ཅད་
དང་བྲལ་བ་དེ་ཉིད་ཀྱིས་རྣལ་འབྱོར་པའི་སེམས་ཆུ་ལ་ཆུ་བཞག་དང་། མར་ལ་མར་བཞག་པའི་
ཚུལ་དུ་དབྱིངས་དང་རིག་པ་དབྱེར་མེད་པར་འདྲེས་པ་ལ་རྣམ་པར་མི་རྟོག་པའི་ཡེ་ཤེས་ཞེས་ཐ་
སྙད་བཏགས་པར་ཟད་ཀྱི། ཆོས་ཀྱི་དབྱིངས་ཡུལ་ཡུལ་ཅན་གཉིས་ཀྱི་ཚུལ་དུ་རྟོགས་པ་ལ་ནི་ཡེ་
ཤེས་ཞེས་མི་བརྗོད་དེ། ཡུལ་དང་ཡུལ་ཅན་གྱི་མཚན་མ་དང་བཅས་པ་ནི་རྣམ་པར་ཤེས་པ་ཡིན་
པའི་ཕྱིར་དང་། དོན་དམ་པ་ནི་རྣམ་པར་ཤེས་པའི་ཡུལ་མ་ཡིན་པའི་ཕྱིར་རོ། །དེའི་ཕྱིར་སྤྱོད་
འཇུག་ཏུ། དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་པར་འདོད། །ཅེས་དང་།
འཇུག་པར་ཡང་། གང་ཚེ་སྐྱེ་མེད་དེ་ཉིད་ཡིན་ཞིང་བློ་ཡང་སྐྱེ་བ་དང་བྲལ་བ། །དེ་ཚེ་དེ་རྣམས་
བརྟེན་ལས་དེ་ཡི་དེ་ཉིད་ཤེས་པར་བརྗོད་བྱ་སྟེ། །ཞེས་གསུངས་པ་ལྟར། དེ་ལྟ་བུའི་མཉམ་
གཞག་མི་རྟོག་པའི་ཡེ་ཤེས་དེ་ཉིད་ཀྱི་རང་གི་ངོ་བོ་ལ་དབྱེ་བ་ཅུང་ཟད་མེད་ཀྱི། རྗེས་ཐོབ་ཡོན་
ཏན་གྱི་ཁྱད་པར་མི་འདྲ་བའི་སྟོབས་ཀྱིས། ས་དང་པོ་རབ་ཏུ་དགའ་བ་ནས། བཅུ་པ་ཆོས་ཀྱི་
སྤྲིན་གྱི་བར་ས་བཅུར་རྣམ་པར་བཞག་གོ །ས་དང་པོ་བདུན་གྱི་རྗེས་ཐོབ་ཏུ། རི་མོ་མཁན་
རང་གིས་བྲིས་པའི་གཟུགས་ལ་གནོད་སྦྱིན་དུ་འཁྲུལ་པ་ལྟར། བདག་དང་ཆོས་ཀྱི་མཚན་མ་ལ་
མངོན་ཞེན་གྱི་རྣམ་པར་རྟོག་པ་ཅུང་ཟད་སྐྱེ་བས་མ་དག་པའི་ས་ཞེས་ཀྱང་བྱ་ལ། ཆོས་དབྱིངས་
ལ་མཉམ་པར་འཇོག་པ་འབད་རྩོལ་ལ་ལྟོས་པས་མཚན་མ་དང་བཅས་པའི་ས་ཞེས་ཀྱང་བྱའོ། །
396



:.༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ས་བརྒྱད་པ་ཡན་ཆད་དུ་རྗེས་ཐོབ་ཏུ་ཡང་ཆོས་ཐམས་ཅད་སྒྱུ་མ་དང་། རྨི་ལམ་ལྟ་བུར་རྟོགས་
པའི་དག་པ་འཇིག་རྟེན་པའི་ཡེ་ཤེས་ནམ་ཡང་རྒྱུན་མི་འཆད་པའི་ཕྱིར་གང་ཟག་དང་ཆོས་ལ་
མཚན་འཛིན་གྱི་རྣམ་རྟོག་ཅུང་ཟད་ཀྱང་མི་འབྱུང་ལ། དེའི་ཕྱིར་དག་པའི་ས་ཞེས་ཀྱང་བྱ།
རྣམ་པར་མི་རྟོག་པའི་ཡེ་ཤེས་རྒྱུན་མི་འཆད་དུ་འབྱུང་ཞེས་ཀྱང་བྱའི། ཆོས་ཀྱི་དབྱིངས་ལ་རྟག་
ཏུ་མཉམ་པར་འཇོག་པ་ནི་མ་ཡིན་གྱི། གཞན་དོན་རྒྱུན་འཆད་པར་འགྱུར་བའི་ཕྱིར་རོ། །
ཆོས་དབྱིངས་ལ་མཉམ་པར་འཇོག་པ་འབད་རྩོལ་ལ་མི་ལྟོས་པའི་ཕྱིར་མཚན་མ་མེད་པ་ཞེས་
ཀྱང་བྱ། ས་འདི་དག་ལ་གནས་པའི་བྱང་ཆུབ་སེམས་དཔའ་རྣམས་བསམ་པ་དང་སྦྱོར་བ་གང་
གི་སྒོ་ནས་ཀྱང་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་ཕྱིར། ཕྱིར་མི་ལྡོག་པའི་ས་ཞེས་ཀྱང་
བརྗོད་དོ། །ས་དང་པོ་ནས་བདུན་པའི་བར་གྱི་བྱང་ཆུབ་སེམས་དཔའ་རྣམས་སྦྱོར་བའི་སྒོ་ནས་
བྱང་ཆུབ་ལས་ཕྱིར་མི་ལྡོག་ཀྱང་། བསམ་པའི་སྒོ་ནས་ཕྱིར་ཟློག་པ་སྲིད་དེ། བདག་ཏུ་འཛིན་
པའི་མཚན་མ་ཅུང་ཟད་ཡོད་པའི་ཕྱིར་རོ། །ཚོགས་སྦྱོར་གཉིས་ཀའི་སྒོ་ནས་ཀྱང་ཕྱིར་ཟློག་པ་
སྲིད་དོ། །གསུམ་པ་དེ་ལས་གཞན་པའི་རྗེས་ཐོབ་སོགས་ཀྱིས་བསྡུས་པ་ནི། རྗེས་ཐོབ་དག་པ་
འཇིག་རྟེན་པའི་ཡེ་ཤེས་གང་ཞེ་ན། མཉམ་གཞག་མི་རྟོག་པ་ལས་ལངས་པ་ན། མཉམ་གཞག་
གི་སྟོབས་ཀྱིས་ཆོས་ཐམས་ཅད་རྨི་ལམ་དང་སྒྱུ་མ་ལྟ་བུར་སྣང་ལ་རང་བཞིན་མེད་པར་སྒྲ་དང་
གཏན་ཚིགས་སོགས་ལ་མི་ལྟོས་པར་མྱོང་བའི་སྟོབས་ཀྱིས་ངེས་པའི་ཤེས་རབ་སྟེ། དེ་ཉིད་ཆོས་
ཀྱི་དབྱིངས་སྐྱེ་བ་མེད་པ་ལ་སྒྲོ་འདོགས་མི་འདྲ་བ་ཐ་དད་པ་ལ་ལྟོས་ནས་བྱང་ཆུབ་ཀྱི་ཡན་ལག་
བདུན་དང་འཕགས་ལམ་ཡན་ལག་བརྒྱད་ཀྱི་རང་བཞིན་ལམ་གྱི་བདེན་པར་བཞག་གོ །རྗེས་
ཐོབ་དག་པ་འཇིག་རྟེན་པའི་ཡེ་ཤེས་རྟོག་པ་དང་བཅས་པ་ཉིད་ཀྱིས་འཁྲུལ་པ་ཡིན་ཡང་སྒྲིབ་པ་
གཉིས་ཀྱི་གཉེན་པོ་བྱེད་པས་ཐ་སྙད་དུ་ལམ་གྱི་བདེན་པར་མི་འགལ་ཏེ། དཔེར་ན་འགའ་ཞིག་
ཐག་པ་ལ་སྦྲུལ་དུ་མཐོང་སྟེ་སྐྲག་པ་སྐྱེས་པ་ན། འདི་སྦྲུལ་མ་ཡིན་གྱི་འཁྲིལ་ཤིང་བསྡོགས་པའི་
ཆུན་པོའོ་ཞེས་ཡང་དག་པ་མ་ཡིན་པ་བསྟན་པས་སྦྲུལ་འཛིན་གྱི་འཁྲུལ་པ་ཟློག་པ་བཞིན་ནོ། །
དེ་སྐད་དུ་ཡང་དབུ་མ་སྙིང་པོར། ཇི་སྲིད་འགའ་ཞིག་འཁྲུལ་པ་ཡིས། །ཐག་པ་ལ་ནི་སྦྲུལ་ཞེས་
འཛིན། །འཁྲིལ་ཤིང་བསྡོགས་པར་ཤེས་པ་ན། །གཉེན་པོ་ཕྱོགས་ཀྱི་ཤེས་པ་འབྱུང་། །ཞེས་
བཤད་པ་ལྟར་རོ། །དེ་ལྟར་ན་ཇི་སྐད་བཤད་པའི་མཚན་ཉིད་ཅན་གྱི་ལམ་གྱི་བདེན་པ་དེ་ཡང་
ཐ་སྙད་ཙམ་དུ་སྒྲིབ་གཉིས་ཀྱི་གཉེན་པོ་བྱེད་པའི་ཕྱིར་ལམ་དུ་བཞག་གི །ཡང་དག་པར་བྱང་t
397?l=ཎ༌



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ཆུབ་ཐོབ་བྱེད་ཀྱི་ལམ་མ་ཡིན་ཏེ་རྟོག་པ་དང་བཅས་པའི་ཕྱིར། གང་ཟག་དང་ཆོས་སུ་རྣམ་པར་
རྟོག་པའི་ཕྱིར་རོ། །དེ་སྐད་དུ་ཡང་དབུ་མ་སྙིང་པོར། ཡང་དག་དུ་ན་ཐེག་ཆེན་གྱི། །ལམ་གྱི་
སངས་རྒྱས་བྱང་ཆུབ་དག །སྒྲུབ་མིན་རྟོག་བཅས་མཚན་བཅས་ཕྱིར། །འཇིག་རྟེན་པ་ཡི་ལམ་
ཡིན་ནོ། །ཞེས་བཤད་དོ། །འོ་ན་ཡང་དག་པར་བྱང་ཆུབ་ཐོབ་བྱེད་ཀྱི་ལམ་གང་ཡིན་ཞེ་ན།
ཡང་དག་པར་བྱང་ཆུབ་ཉིད་ཀྱང་ཁས་མི་ལེན་ན་དེ་ཐོབ་བྱེད་ཀྱི་ལམ་ཡོད་པ་ལྟ་ཅི་སྨོས། དེའི་
ཕྱིར་ལམ་དང་འབྲས་བུ་དང་། སྤང་བྱ་དང་གཉེན་པོ་ལ་སོགས་པའི་རྣམ་གཞག་ནི། བརྡ་ཙམ་
ཐ་སྙད་ཙམ་ཡིན་གྱི་ཡང་དག་པ་མ་ཡིན་ལ། ཐ་སྙད་ཙམ་གྱི་རྣམ་གཞག་སྟེ། དེ་ཡང་ཇི་སྐད་
བཤད་པའི་ཚུལ་གྱིས་ཤེས་པར་བྱའོ། །ཡང་ན་ཡེ་ཤེས་ཀྱི་ཚོགས་ནི། ཞི་གནས་དང་ལྷག་
མཐོང་གཉིས་ཀྱིས་བསྡུས་ལ་ཇི་སྐད་བཤད་པའི་བསམ་གཏན་དང་གཟུགས་མེད་ཀྱི་ངོ་བོ་ནི་ཞི་
གནས་ཡིན་ལ། སྒོམ་བྱུང་གི་ཤེས་རབ་འཇིག་རྟེན་དང་འཇིག་རྟེན་ལས་འདས་པའི་ལམ་གྱིས་
བསྡུས་པ་རྣམས་ནི་ལྷག་མཐོང་ཡིན་ནོ། །དེ་ལ་ཞི་གནས་ཀྱིས་ནི་ཉོན་མོངས་པ་དང་རྣམ་རྟོག་
མགོ་གནོན་པ་ཙམ་གྱི་གཉེན་པོ་བྱེད་ཀྱི། དྲུང་ནས་འབྱིན་བྱེད་མ་ཡིན་ཏེ་བདག་ཏུ་འཛིན་པ་
དང་མི་འགལ་བའི་ཕྱིར་རོ། །ལྷག་མཐོང་གིས་ནི་དྲུང་ནས་འབྱིན་བྱེད་ཀྱི་གཉེན་པོ་ཡིན་ཏེ།
སྤང་བྱའི་རྩ་བ་མངོན་པར་ཞེན་པའི་གཉེན་པོ་ཡིན་པའི་ཕྱིར་རོ། །དེ་བས་ན་བདག་མེད་རྣམ་
པ་གཉིས་ཀྱི་གནས་ལུགས་རྟོགས་པའི་ལྷག་མཐོང་དང་བྲལ་བའི་ཞི་གནས་ནི། ཇི་ཙམ་
བསྒོམས་ཀྱང་ཐར་པ་མི་ཐོབ་སྟེ། ཉོན་མོངས་སྤོང་བྱེད་ཀྱི་གཉེན་པོ་མེད་པའི་ཕྱིར་རོ། །དཔེར་
ན་ཕྱི་རོལ་པའི་དྲང་སྲོང་མངོན་པར་ཤེས་པ་དང་ལྡན་པ་རྣམས་བཞིན་ནོ། །དེ་སྐད་དུ་ཡང་།
མྱ་ངན་བསལ་བ་ལས། དྲང་སྲོང་ཆེན་པོ་ལྔ་མངོན་ཤེས། །མཁའ་ལ་རྒྱང་རིང་འགྲོ་བ་ཡང་། །
གང་ན་སྤྱོད་ཡུལ་འཆི་མེད་པ། །དེར་ནི་འགྲོ་བའི་ནུས་པ་མེད། །ཅེས་དང་། བསྔགས་འོས་
བསྔགས་བསྟོད་ལས་ཀྱང་། ཁྱོད་ཀྱི་བསྟན་ལ་མི་ཕྱོགས་པའི། །སྐྱེ་མ་རིག་གིས་ལྡོངས་པ། །
སྲིད་རྩེའི་བར་དུ་སོང་ནས་ཀྱང་། །སྡུག་བསྔལ་ཡང་འབྱུང་སྲིད་པ་སྒྲུབ། །ཅེས་གསུངས་པ་
ལྟར་རོ། །གནས་ལུགས་རྟོགས་པའི་ལྷག་མཐོང་ཡོད་ན། ཞི་གནས་བསམ་གཏན་གྱི་དངོས་
གཞི་མེད་ཀྱང་། བསམ་གཏན་དང་པོའི་ཉེར་བསྡོགས་ཙམ་ལ་བརྟེན་ནས་ཀྱང་། ཁམས་
གསུམ་གྱི་ཉོན་མོངས་པ་མ་ལུས་པར་སྤངས་ནས་ཐར་པ་ཐོབ་པར་འགྱུར་ཏེ། དགྲ་བཅོམ་པ་
ཤེས་རབ་ཀྱིས་རྣམ་པར་གྲོལ་བ་བཞིན་ནོ། །y
398



༄༅།།སྐྱེས་པ་གསུམ་གྱི་ལམ་རིམ་རྒྱས་པ་ཁྲིད་དུ་སྤྱར་བ།
རོཡང་དེ་ཉིད་ལས། ཁྱོད་ཀྱི་བསྟན་པའི་རྗེས་འབྲང་བ། །བསམ་གཏན་དངོས་གཞི་མ་
ཐོབ་ཀྱང་། །བདུད་གྱི་མིག་རས་རྩེ་བཞིན་དུ། །སྲིད་པ་རྣམས་ནི་ལྡོག་པར་བགྱིད། །ཅེས་
གསུངས་པ་ལྟར་རོ། །དེ་བས་ན་ཐར་པ་དོན་དུ་གཉེར་པ་དག་གིས་བདག་མེད་རྣམ་པ་གཉིས་
རྟོགས་པའི་ལྷག་མཐོང་གཙོ་བོར་སྒོམ་པར་བྱ་ཡིས། ཞི་གནས་ཙམ་ལ་ཆོག་འཛིན་མི་བྱ་སྟེ།
གནས་ལུགས་རྟོགས་པའི་ལྷག་མཐོང་དང་བྲལ་བའི་ཞི་གནས་ནི་ཇི་ཙམ་བསྒོམས་ཀྱང་སྲིད་པའི་
རྒྱུ་ལས་མ་འདས་པའི་ཕྱིར་རོ། ། དཔེར་ན་དྲང་སྲོང་ལྷག་སྤྱོད་ཀྱིས་ཞི་གནས་བསྒོམས་ཏེ།
སྲིད་རྩེའི་སེམས་ཐོབ་ཀྱང་། མཐར་ཏིང་ངེ་འཛིན་དེ་ལས་ཉམས་ཏེ། ངན་སོང་དུ་ལྷུང་བ་
བཞིན་ནོ། །ཇི་སྐད་དུ། ཏིང་ངེ་འཛིན་རྒྱལ་པོ་ལས། འཇིག་རྟེན་པ་དག་ཏིང་འཛིན་སྒོམ་
བྱེད་ཀྱང་། དེ་ཡིས་བདག་ཏུ་འཛིན་པ་གཞིག་མི་ནུས། །དེ་ཡི་ཉོན་མོངས་ཕྱིར་ཡང་རབ་ཏུ་
ལྡོང། །ལྷག་སྤྱོད་ཀྱིས་ནི་ཏིང་འཛིན་འདི་བསྒོམས་བཞིན། །གལ་ཏེ་ཆོས་ལ་བདག་མེད་སོ་
སོར་རྟོག །སོ་སོར་དེ་བརྟགས་གལ་ཏེ་བསྒོམ་བྱེད་ན། །དེ་ནི་མྱ་ངན་འདས་ཐོབ་འབྲས་བུའི་
རྒྱུ། །རྒྱུ་གཞན་གང་ཡིན་དག་གིས་ཞི་མི་འགྱུར། །ཞེས་དང་། སྤྱོད་འཇུག་ལས་ཀྱང་། སྟོང་
པ་ཉིད་དང་བྲལ་བའི་སེམས། ། འགགས་པ་སླར་ཡང་སྐྱེ་འགྱུར་ཏེ། ། འདུ་ཤེས་མེད་པའི་
སྙོམས་འཇུག་བཞིན། །དེ་བས་སྟོང་ཉིད་སྒོམ་པར་བྱ། །ཞེས་གསུངས་སོ། །དེ་ལ་ཞི་གནས་
ཀྱི་རྒྱུ་ནི། ཚུལ་ཁྲིམས་རྣམ་དག་དང་། དབེན་པ་བསྟེན་པ་དང་། བྱ་བ་མང་པོ་སྤངས་པ་དང་།
སེམས་དམིགས་པ་ལ་རྩེ་གཅིག་ཏུ་གཏོད་པ་ཡིན་ནོ། །མི་མཐུན་ཕྱོགས་ནི་གཉིད་རྨུགས་ཀྱིས་
སེམས་ནང་དུ་བྱིང་བ་དང་། རྒོད་འགྱོད་ཀྱིས་ཕྱི་རོལ་ཏུ་རྣམ་པར་གཡེངས་པ་རྣམས་ཡིན་
ནོ། །བྱེད་ལས་ནི། ཉོན་མོངས་དང་མཚན་འཛིན་གྱི་རྣམ་པར་རྟོག་པ་མགོ་གནོན་པ་དང་།
ལུས་སེམས་ཤིན་སྦྱངས་ཀྱི་བདེ་བས་སིམ་པར་འགྱུར་བ་རྣམས་ཡིན་ནོ། །འབྲས་བུ་ནི་མངོན་
ཤེས་དང་། རྫུ་འཕྲུལ་དང་། ཟད་པར་དང་། ཟིལ་གནོན་དང་། རྣམ་ཐར་རྣམས་ཐོབ་པ་
ཡིན་ནོ། །ལྷག་མཐོང་གི་རྒྱུ་ནི་ཐོས་བསམ་གྱི་ལྟ་བ་རྣམ་པར་དག་པ་ཡིན་ལ། མི་མཐུན་ཕྱོགས་
ནི་རྟག་ཆད་ཀྱི་མཐར་འཛིན་པའི་ལྟ་བ་ངན་པ་རྣམས་ཡིན་ལ། བྱེད་ལས་ནི། ཉོན་མོངས་དང་
ཤེས་བྱའི་སྒྲིབ་པའི་ས་བོན་སྤོང་བ་ཡིན་ནོ། །འབྲས་བུ་ནི། རྒྱུན་དུ་ཞུགས་པ་ལ་སོགས་པ་དགེ་
སྦྱོང་གི་ཚུལ་གྱི་འབྲས་བུ་གཞི་དང་། ཇི་ལྟ་བ་དང་ཇི་སྙེད་པ་མཁྱེན་པས་བསྡུས་པའི་ཡེ་ཤེས་
རྣམས་ཡིན་ནོ། །དེ་ལྟར་ན་ཀུན་རྫོབ་ཀྱི་བདེན་པ་ལ་བརྟེན་ནས་བསོད་ནམས་ཀྱི་ཚོགས་
399



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
བསྒྲུབས་པས་ཆད་པའི་མཐར་མ་ལྷུང་། དོན་དམ་པའི་བདེན་པས་བརྟེན་ནས། ཡེ་ཤེས་ཀྱི་
ཚོགས་བསྒྲུབས་པས་རྟག་པའི་མཐར་མ་ལྷུང་བ་ནི། ལམ་དབུ་མ་ཚོགས་གཉིས་ཟུང་དུ་འཇུག་
པའི་ཚུལ་ཡིན་ནོ། །
གསུམ་པ་ཐོབ་བྱའི་འབྲས་བུ་ནི། རང་དོན་ཆོས་ཀྱི་སྐུ་དང་། གཞན་དོན་གཟུགས་ཀྱི་
སྐུ་སྟེ་དོན་གཉིས་ཟུང་དུ་འཇུག་པ་ཡིན་ལ། དེ་དག་ཀྱང་ཇི་སྐད་བཤད་པའི་གཞི་ཀུན་རྫོབ་ཀྱི་
བདེན་པ་ལ་བརྟེན་ནས། ལམ་བསོད་ནམས་ཀྱི་ཚོགས་སྒྲུབ་པ་ལས་འབྲས་བུ་གཟུགས་ཀྱི་སྐུ་
ཕུན་སུམ་ཚོགས་པ་འགྲུབ་ལ། གཞི་དོན་དམ་པའི་བདེན་པ་ལ་བརྟེན་ནས། ལམ་ཡེ་ཤེས་ཀྱི་
ཚོགས་སྒྲུབ་པ་ལས་འབྲས་བུ་ཆོས་ཀྱི་སྐུ་ཕུན་སུམ་ཚོགས་པ་འགྲུབ་བོ། །དེ་སྐད་དུ་ཡང་རིན་
ཆེན་ཕྲེང་བ་ལས། སངས་རྒྱས་རྣམས་ཀྱི་གཟུགས་ཀྱི་སྐུ། །བསོད་ནམས་ཚོགས་ལས་འཁྲུངས་
པ་སྟེ། །ཆོས་ཀྱི་སྐུ་དེ་མདོར་བསྡུས་ན། །རྒྱལ་བའི་ཡེ་ཤེས་ཚོགས་ལས་འཁྲུངས། །ཞེས་
གསུངས་པ་ལྟར་ཏེ། དེ་ལ་ཆོས་ཀྱི་སྐུ་ནི་རང་དོན་ཕུན་སུམ་ཚོགས་པ་ཡིན་ཏེ། དེ་མངོན་དུ་
བྱས་པ་ནི། སྲིད་པའི་ཉེ་བར་འཚེ་བ་ཐམས་ཅད་དང་བྲལ་བས་ཉེ་བར་ཞི་བའི་བདེ་བ་བླ་ན་མེད་
པ་ཡིན་པའི་ཕྱིར་རོ། །གཟུགས་ཀྱི་སྐུ་ནི་གཞན་དོན་ཕུན་སུམ་ཚོགས་པ་ཡིན་ཏེ། ཆོས་ཀྱི་སྐུ་ལ་
བཞུགས་བཞིན་དུ། །ཡིད་བཞིན་གྱི་ནོར་བུ་དང་། དཔག་བསམ་གྱི་ཤིང་ལྟར་གཟུགས་སྐུ་
གཉིས་ཀྱི་སྒོ་ནས་གདུལ་བྱའི་སྐལ་བ་དང་འཚམས་པར་འཁོར་བ་ཇི་སྲིད་འཕྲིན་ལས་ལྷུན་གྲུབ་
ཏུ་འབྱུང་བའི་ཕྱིར་རོ། །དེ་ལ་ཆོས་ཀྱི་སྐུ་ནི་ཁྱད་པར་གསུམ་དང་ལྡན་ཏེ། སྤངས་པའི་ཁྱད་
པར་ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་མ་ལུས་པར་སྤངས་པའོ། །
མཁྱེན་པའི་ཁྱད་པར་ཆགས་ཐོགས་མེད་པའི་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་མངའ་
བའོ། །རང་བཞིན་གྱི་ཁྱད་པར་གཅིག་དང། དུ་མ་དང་། ཡོད་པ་དང་མེད་པ་ལ་སོགས་པ་
སྤྲོས་པའི་མཐའ་གང་དུ་ཡང་བརྟག་པར་མི་ནུས་ཤིང་། ཤེས་བརྗོད་ཀྱི་ཡུལ་ལས་འདས་པ་ཆོས་
ཀྱི་དབྱིངས་ཀྱི་རང་བཞིན་ཅན་ནོ། །དེ་ལ་བྱང་ཆུབ་སེམས་དཔའ་རྣམས་མཉམ་གཞག་ཏུ་ཆོས་
དབྱིངས་ལ་སྙོམས་པར་འཇུག་ཀྱང་སེམས་ཅན་གྱི་དོན་རྒྱུན་འཆད་པས་ཡུན་རིང་དུ་མི་གནས་
ཤིང། སེམས་ཅན་སྨིན་པར་བྱ་བ་དང་། བསོད་ནམས་ཀྱི་ཚོགས་སྒྲུབ་པའི་ཕྱིར་རྗེས་ཐོབ་སྣང་
བཅས་ཀྱི་ཡེ་ཤེས་སུ་ལྡང་བས་ཆོས་ཀྱི་སྐུ་མངོན་སུམ་དུ་བྱས་པ་ཞེས་མི་བརྗོད་ལ། རྡོ་རྗེ་ལྟ་བུའི་
ཏིང་ངེ་འཛིན་གྱི་མཇུག་ཐོགས་སུ་ཆོས་ཀྱི་དབྱིངས་ལ་སྙོམས་པར་ཞུགས་པ་ན། ཤིན་ཏུ་ཞི་བའི་ག
400



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཚེས་དབྱིངས་དེ་ཉིད་ལས་གཏན་མི་བཞེངས་ཏེ། ཡེ་ཤེས་ཀྱི་ཚོགས་མཐར་ཕྱིན་ཞིང་སྒྲིབ་གཉིས་
སྤངས་པས་སྣང་བཅས་ཀྱི་སེམས་བྱུང་སྐྱེ་བའི་རྒྱུ་མེད་པའི་ཕྱིར་དང་། བསོད་ནམས་ཀྱི་ཚོགས་
མཐར་ཕྱིན་པས་གཟུགས་སྐུ་རྣམ་པ་གཉིས་ཀྱིས་གདུལ་བྱའི་དོན་བྱེད་པའི་ནུས་པ་ཐོབ་པའི་
ཕྱིར་རོ། །དེ་སྐད་དུ་ཡང་དབུ་མ་བདེན་གཉིས་སུ། གང་ཚེ་ཤེས་དང་ཤེས་བྱ་དག །བདག་
ཉིད་རྗེས་སུ་མི་མཐོང་བ། །དེ་ཚེ་མཚན་མ་མི་འབྱུང་ཕྱིར། །གནས་པ་བརྟན་ཕྱིར་མི་བཞེངས་
སོ། །ཆོས་ཀྱི་སྐུ་ལ་བཞུགས་པའི་སངས་རྒྱས་རྣམས་ནི་ཤེས་བྱ་དང་ཤེས་བྱེད་ལ་སོགས་པའི་
སྤྲོས་པའི་མཚན་མ་ཉེ་བར་ཞི་བའི་ཕྱིར། ཟག་པ་དང་བཅས་པའམ། ཟག་པ་མེད་པའི་སེམས་
དང་སེམས་ལས་བྱུང་བ་ཐམས་ཅད་ཀྱི་འཇུག་པ་ཉེ་བར་ཞི་བ་ཡིན་ཏེ། དབུ་མ་འཇུག་པ་ལས།
ཤེས་བྱའི་བུད་ཤིང་སྐམ་པོ་མ་ལུས་པ། །བསྲེགས་པའི་ཞི་དེ་རྒྱལ་རྣམས་ཆོས་སྐུ་སྟེ། །དེ་ཚེ་སྐྱེ་
བ་མེད་ཅིང་འགག་མེད་པའི། ། སེམས་འགགས་པ་དེ་སྐུ་ཡིས་མངོན་དུ་མཛད་། །
གསུངས་པ་དང་། ཤེས་བྱ་རྣམ་ཀུན་མ་གྲུབ་ཕྱིར། །གང་ལ་རྣམ་པར་མི་རྟོག་པའི། །བློ་ཡང་
སྐྱེ་བར་མི་འགྱུར་བ། །དེ་ཉིད་མཉམ་མེད་དེ་མཁྱེན་གསུང་། །དེ་རྟོགས་ཕྱིར་ན་འགའ་ཞིག་
ལ། །བློ་སྐྱེ་མེད་པ་སངས་རྒྱས་དངོས། །ཞེས་སོ། །གལ་ཏེ་ཆོས་ཀྱི་སྐུ་སེམས་སེམས་བྱུང་གི་
འཇུག་པ་མེད་ན་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ཇི་ལྟར་རྣམ་པར་འཇོག་ཅེ་ན།
ཆོས་སྐུ་ལ་ཞུགས་པའི་སངས་རྒྱས་རྣམས་ནི་ནམ་མཁའ་ལྟར་སྤྲོས་པའི་མཚན་མ་གང་ཡང་མི་
མངའ་བས། སྐུ་དང་ཡེ་ཤེས་ལ་སོགས་པའི་རྣམ་གཞག་ནི། གདུལ་བྱ་སོ་སོ་སྐྱེ་བོ་དག་གི་
གཞན་སྣང་ལ་ལྟོས་ཏེ། ཀུན་རྫོབ་བདེན་པ་ཙམ་དུ་རྣམ་པར་གཞག་གི་སངས་རྒྱས་ཀྱི་གཟིགས་
པ་ལ་ལྟོས་པ་ནི་མ་ཡིན་ཏེ། ས་ཐོབ་པའི་བྱང་ཆུབ་སེམས་དཔའ་རྣམས་ཀྱིས་ཀྱང་སངས་རྒྱས་
ཆོས་ཀྱི་སྐུ་འབའ་ཞིག་པར་མཐོང་གིས་གཟུགས་ཀྱི་སྐུར་མི་ལྟ་ན། སངས་རྒྱས་རྣམས་ལ་ལྟ་ཅི་
སྨོས་པའི་ཕྱིར་རོ། །སེམས་དང་སེམས་ལས་བྱུང་བ་ལ་སོགས་པའི་འཇུག་པ་མེད་ཀྱང་གདུལ་
བྱའི་སྐལ་བ་དང་འཚམས་པར་ཆོས་ཀྱི་འཁོར་ལོ་བསྐོར་བ་ལ་སོགས་པའི་འཕྲིན་ལས་ལྷུན་གྲུབ་
ཏུ་འཇུག་པ་ནི། དེ་བཞིན་གཤེགས་པའི་སྔོན་གྱི་སྨོན་ལམ་དང་གདུལ་བྱ་རྣམས་དགེ་བའི་རྩ་བ་
སྨིན་པའི་མཐུ་ལས་ཡིན་ཏེ། དབུ་མ་འཇུག་པར། ཇི་ལྟར་རྫ་མཁན་སྟོབས་དང་ལྡན་པ་
ཡིས། །ཡུན་རིང་འབད་པས་ཆེས་བསྐོར་འཁོར་ལོ་ནི། །དེ་རྩོལ་ད་ལྟ་སྐྱེ་བ་མེད་བཞིན་དུ།
འཁོར་ཞིང་བུམ་པ་ལ་སོགས་རྒྱུར་འགྱུར་ལྟར། ཆོས་ཀྱི་བདག་ཅན་སྐུ་ཉིད་ལ་ཞུགས་དེའི། །འ
401



༄༅ །།དཔལ་ལྡན་ས་སྐྱ་པའི་གསུང་རབ་རྒྱལ་ས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
དེ
ངའཇུག་པ་གདུལ་བྱའི་དགེ་དང་སྨོན་ལམ་གྱིས། །ཁྱད་པར་གྱིས་འཕགས་ལས་ཆེ་བསམ་མི་
ཁྱབ། །ཅེས་གསུངས་སོ། །
གཟུགས་ཀྱི་སྐུ་དེའང་རྣམ་པ་གཉིས་ཏེ་བསོད་ནམས་ཀྱི་ཚོགས་ཀྱི་རྣམ་སྨིན་གྱི་འབྲས་བུ་
ངས་སྤྱོད་རྫོགས་པའི་སྐུ། བདག་པོའི་འབྲས་བུ་ལོངས་སྐུའི་ གཟུགས་བརྙན་སྤྲུལ་པའི་
སྐུའོ། །དང་པོ་ནི། ཁྱད་པར་ལྔ་ལྡན་ཏེ། གནས་ཀྱི་ཁྱད་པར་འོག་མིན་སྟུག་པོ་བཀོད་པའི་
ཞིང་ཁམས་སོ། །སྐུའི་ཁྱད་པར་བསོད་ནམས་ཀྱི་ཚོགས་ཀྱི་རྣམ་སྨིན་གྱི་འབྲས་བུ་མཚན་བཟང་
པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་བཅུས་བརྒྱན་པའོ། །དུས་ཀྱི་ཁྱད་པར་
འཁོར་བ་མ་སྟོང་གི་བར་དུ་བཞུགས་པའོ། །འཁོར་གྱི་ཁྱད་པར་ས་བཅུ་མཐར་ཕྱིན་པའི་བྱང་
ཆུབ་སེམས་དཔའ་འདོད་པ་ཙམ་གྱིས་སངས་རྒྱ་བོར་ནུས་པ་རྣམས་སོ། །ཆོས་ཀྱི་ཁྱད་པར་ཐེག་
པ་ཆེན་པོའི་ཆོས་འབའ་ཞིག་གསུང་བའོ། །དེ་སྐད་དུ་ཡང་འཇུག་པར། ཞི་སྐུ་དཔག་བསམ་
ཤིང་ལྟར་གསལ་འགྱུར་ཞིང་། །ཡིད་བཞིན་ནོར་བུ་ལྟ་བུར་རྣམ་མི་རྟོག །འགྲོ་གྲོལ་བར་དུ་
འཇིག་རྟེན་འབྱོར་སླད་རྟག །འདི་ནི་སྤྲོས་དང་བྲལ་ན་སྣང་བར་འགྱུར། །ཞེས་པ་ལྟར་རོ། །
སྤྲུལ་པའི་སྐུ་ཡང་ཁྱད་པར་ལྔ་ལྡན་ཏེ། གནས་ཀྱི་ཁྱད་པར་ནི། ཡོངས་སུ་དག་པ་དང་མ་དག་
པའི་མིའི་འཇིག་རྟེན་རྣམས་སོ། །གདུལ་བྱའི་ཁྱད་པར་ནི། རིགས་ཅན་གསུམ་གྱི་གང་ཟག་སྐྱེ་
འཕགས་རྒྱུད་སྨིན་པ་རྣམས་སོ། །སྐུའི་ཁྱད་པར་བསོད་ནམས་ཀྱི་ཚོགས་བདག་འབྲས་སུ་གྱུར་
པའི་མཚན་དཔེས་བརྒྱན་པའོ། །དུས་ཀྱི་ཁྱད་པར་ནི། ཐེག་བསྡུས་སུ། ལ་ལར་མེད་བཞིན་མྱ་
ངན་འདའ། །ལ་ལར་བྱང་ཆུབ་འཁོར་ལོ་བསྐོར། །ནམ་ཡང་མེད་པ་མ་ཡིན་ཏེ། །དེ་བཞིན་
གཤེགས་པ་རྟག་པའི་སྐུ། །ཞེས་གསུངས་པ་ལྟར། འཁོར་བ་ཇི་སྲིད་མ་སྟོང་གི་བར་དུ་ཡོངས་
སུ་དག་པ་དང་མ་དག་པའི་ཞིང་ཁམས་རྣམས་སུ་མཛད་པ་བཅུ་གཉིས་རྒྱུན་མི་འཆད་པར་སྟོན་
པའོ། །ཆོས་ཀྱི་ཁྱད་པར་གདུལ་བྱའི་སྐལ་བ་དང་འཚམ་པར་ཐེག་པ་གསུམ་དང༌། གཅིག་ལ་
སོགས་པ་ཅི་རིགས་པར་སྟོན་པའོ། །དེས་ན། དབུ་མ་འཇུག་པར། །སངས་རྒྱས་ཡུལ་གྱུར་
ཕྱོགས་བཅུའི་ཞིང་རྣམས་མཐའ་ཡས་ན། །རྡུལ་ཕྲན་ཇི་སྙེད་ཡོད་པ་དེ་སྙེད་བདེ་གཤེགས་ནི།
བྱང་ཆུབ་མཆོག་ཏུ་གཤེགས་པའི་སྐལ་བའང་དེ་སྙེད་དེ། །ཁྱོད་ཀྱི་གསང་འདི་བསྙད་པར་བགྱི་
བ་མ་ལགས་སོ། །ཞེས་གསུངས་པ་ལྟར་རོ། །དེས་ན་ཇི་སྐད་བཤད་པའི་གཟུགས་སྐུ་རྣམ་པ་
གཉིས་ཀྱིས་འཁོར་བ་ཇི་སྲིད་མ་སྟོང་གི་བར་དུ་གདུལ་བྱའི་སྐལ་བ་དང་འཚམས་པར་འཕྲིན་
402



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྱེད་དུ་སྦྱར་བ།
ལས་འཇུག་ཅིང་། ཉན་ཐོས་དང་རང་སངས་རྒྱུས་ལྟར་ཞི་བ་མྱ་ངན་ལས་འདས་པའི་མཐའ་ལ་
མི་གནས་པས་ཆད་པའི་མཐར་མ་ལྷུང་ལ། ཆོས་ཀྱི་སྐུ་སྤྲོས་པ་ཐམས་ཅད་དང་བྲལ་བ་ལ་སྐད་
ཅིག་ཀྱང་མི་གཡོ་ཞིང་བྱིས་པའི་སྐྱེ་བོ་ལྟར་འཁོར་བའི་མཐའ་ལ་མི་གནས་པས་རྟག་པའི་མཐར་
མ་ལྷུང་བ་ནི། འབྲས་བུ་དབུ་མ་ཟུང་དུ་འཇུག་པ་ཐོབ་པའི་ཚུལ་ཡིན་ནོ། །
གཉིས་པ་བྱེ་བྲག་ཏུ་སྟོང་ཉིད་ལ་སྒྲོ་འདོགས་བཅད་པ་ནི། འབྲས་བུ་དོན་
དམ་པར་དཔྱད་ན་མ་སྐྱེས་པ་སྟེ། རང་རྒྱུ་ཞིག་པའི་ཚེ་ཡང་མ་སྐྱེས། རང་རྒྱུ་མ་ཞིག་པའི་ཚེ་
ཡང་མ་སྐྱེས་པའི་ཕྱིར་རོ། །གལ་ཏེ་རང་རྒྱུ་ཞིག་པའི་ཚེ་སྐྱེས་ན་དེའི་ཚེ་རང་རྒྱུ་ལས་ནི་མ་སྐྱེས་
ཏེ། རང་རྒྱུ་ཞིག་ཟིན་པའི་ཕྱིར་རོ། །གཞན་ཡང་རང་རྒྱུ་ཞིག་པ་ལས་སྐྱེས་ན། རང་རྒྱུ་ཞིག་པ་
སྟེ་རང་རྒྱུར་འགྱུར་ཏེ། རང་འབྲས་སྐྱེད་བྱེད་ཡིན་པའི་ཕྱིར་རོ། །དེ་ལྟར་ན་བུམ་པ་ཞིག་
བུམ་པ་དང་། མར་མེ་ཤི་བ་མར་མེ་ཡིན་པ་སོགས་ཧ་ཅང་ཐལ་བའོ། །རང་རྒྱུ་མ་ཞིག་པའི་ཚེ་
རང་འབྲས་སྐྱེ་བ་ཡང་མ་ཡིན་ཏེ། དེ་ལྟར་ན། རང་རྒྱུ་དང་རང་འབྲས་དུས་མཉམ་དུ་འགྱུར་
བའི་ཕྱིར་རོ། །དེ་ལྟར་ཡང་མགོན་པོ་ཀླུ་སྒྲུབ་ཀྱིས། ས་བོན་ཞིག་དང་མ་ཞིག་ལས། །མྱུ་གུ་སྐྱེ་
བ་མ་ཡིན་ཏེ། །ཁྱོད་ཀྱིས་སྐྱེ་བ་ཐམས་ཅད་ནི། །སྒྱུ་མ་འབྱུང་བ་བཞིན་དུ་གསུངས། །ཞེས་
གསུངས་པ་ལྟར་རོ། །དེ་བཞིན་དུ་རྒྱུ་དུས་ན་འབྲས་བུ་སྐྱེས་ན་རྒྱུ་འབྲས་དུས་མཉམ་དུ་འགྱུར་
ལ། འབྲས་དུས་ན་འབྲས་བུ་སྐྱེས་ན་འབྲས་བུ་དེ་རྒྱུ་མེད་དུ་འགྱུར་ཏེ། འབྲས་དུས་ན་འབྲས་
བུ་དེའི་རྒྱུ་མེད་པའི་ཕྱིར་རོ། །དེ་ལྟར་ཡང་། ཡོད་པ་ཡོད་ཕྱིར་མི་སྐྱེ་སྟེ། །མེད་པ་ནམ་མཁའི་
མེ་ཏོག་བཞིན། །ཞེས་གསུངས་པ་ལྟར་རོ། །གཞན་ཡང་རྒྱུ་ལས་འབྲས་བུ་དངོས་པོ་ཞིག་
སྐྱེའམ། དངོས་མེད་ཅིག་སྐྱེ། འབྲས་བུ་དངོས་པོ་ནི་སླར་ཡང་སྐྱེ་མི་སྲིད་དེ། དངོས་པོ་ཡིན་
ན་འདུས་བྱས་ཡིན་པས་སྐྱེས་ཟིན་པའི་ཕྱིར་རོ། །དེས་ན་སྐྱེས་ཟིན་པ་སྐྱེ་བར་མི་རིགས་ཏེ།
ཐག་བཏགས་ཟིན་པ་མི་འཐག་པ་བཞིན་ནོ། །འབྲས་བུ་དངོས་མེད་ནི་སྐྱེ་བར་མི་རིགས་ཏེ།
འབྲས་བུ་དངོས་མེད་ནི་ཆོས་གང་མི་འཇིག་པ་ཡིན་པས་རྟག་པ་ཡིན་ལ། རྟག་པ་ཡིན་ན་རྐྱེན་
ལ་ལྟོས་པ་འགལ་བས་སྐྱེ་བ་མ་ཡིན་པའི་ཕྱིར་རོ། །འབྲས་བུ་དངོས་མེད་དངོས་པོར་འགྱུར་བ་
ཡོད་ན་ནི། རྟག་པ་མི་རྟག་པར་འགྱུར་བའང་ཡོད་དགོས་ལ། དེས་ན་དངོས་པོ་དངོས་མེད་
འགྱུར་བ་དང༌། དངོས་མེད་དངོས་པོར་འགྱུར་བ་མི་སྲིད་པའི་ཕྱིར་རོ། །གལ་ཏེ་སྲིད་ན་
དངོས་པོ་གཅིག་ཉིད་རྟག་མི་རྟག་གཉིས་སུ་ཐལ་བར་འགྱུར་ཏེ། དངོས་པོར་ཡང་འགྱུར།
403



༄༅།།དཔལ་ལྡན་ས་སྐྱ་པའི་གསུང་རབ་གླེགས་ཆེན་བཅོ་བརྒྱད་ལས། པོད་བཅོ་བརྒྱད་པ།ཡ
A1
/དངོས་མེད་དུ་ཡང་འགྱུར་རོ། །དེ་ལྟར་ཡང་སྤྱོད་འཇུག་ལས། དངོས་པོ་ཡོད་པར་འགྱུར་བ་།
ལ། །རྒྱུ་ཡིས་དགོས་པ་ཅི་ཞིག་ཡོད། །འོན་ཏེ་དེ་མིན་མེད་ན་ཡང་། །རྒྱུ་ཡིས་དགོས་པ་ཅི་
ཞིག་ཡོད། །བྱེ་བ་ཕྲག་བརྒྱའི་རྒྱུ་ཡིས་ཀྱང་། །དངོས་པོ་མེད་ལ་བསྒྱུར་དུ་མེད། །གནས་
སྐབས་དེ་དངོས་ཇི་ལྟར་ཡིན། །དངོས་འགྱུར་གཞན་ཡང་གང་ཞིག་ཡིན། །མེད་ཚེ་དངོས་
ཡོད་སྲིད་མིན་ན། །དངོས་ཡོད་པར་ནི་ནམ་ཞིག་འགྱུར། ། དངོས་པོ་སྐྱེས་པར་མ་གྱུར་
བར། །དངོས་མེད་དང་ནི་འབྲལ་མི་འགྱུར། །དངོས་མེད་དང་ནི་མ་བྲལ་ན། །དངོས་པོ་ཡོད་
པའི་སྐབས་མི་སྲིད། ། དངོས་པོའང་མེད་པར་འགྱུར་མིན་ཏེ། །རང་བཞིན་གཉིས་སུ་ ཐལ་
འགྱུར་ཕྱིར། །ཞེས་གསུངས་པ་ལྟར་རོ། །གཞན་ཡང་འཛིན་པ་སྔོ་འཛིན་མིག་གི་རྣམ་ཤེས་ལ་
སོགས་པ་རང་གི་གཟུང་དོན་ལས་སྔར་སྐྱེའམ། རང་གི་གཟུང་དོན་དང་ལྷན་ཅིག་སྐྱེའམ།
རང་གི་གཟུང་དོན་གྱི་ཕྱིས་སྐྱེ། སྔར་སྐྱེ་བ་ནི་མ་ཡིན་ཏེ། གཟུང་དོན་གྱི་སྔར་གཟུང་དོན་མེད་
ན། དེ་གཟུང་དོན་ཅི་ལ་དམིགས་ནས་སྐྱེ། གཟུང་དོན་དང་ཅིག་སྐྱེ་ན། དུས་མཉམ་པ་
རྒྱུ་འབྲས་སུ་འགལ་བས་དེ་གཟུང་དོན་ཅི་ལ་དམིགས་ནས་སྐྱེ། གཟུང་དོན་གྱི་ཕྱིས་སྐྱེ་བའང་མི་
འཐད་དེ། གཟུང་དོན་འགག་ཟིན་པས་དེའི་ཚེ་གཟུང་དོན་གང་ལ་དམིགས་ནས་སྐྱེ། དེ་ལྟར་
དཔྱད་པས་སྐྱེ་འགག་གནས་གསུམ་ཐམས་ཅད་དང་བྲལ་ཏེ་དཔྱད་ན་སྟོང་ཉིད་ནམ་མཁའ་ལྟ་
བུའོ། །དེ་ལྟར་ཡང་། ཤེས་བྱ་ལས་སྔར་ཤེས་ཡོད་ན། །དེ་ནི་ཅི་ལ་དམིགས་ནས་སྐྱེ། །ཤེས་
དང་ཤེས་བྱ་ལྷན་གཅིག་ན། །དེ་ནི་ཅི་ལ་དམིགས་ནས་སྐྱེ། །འོན་ཏེ་ཤེས་བྱའི་ཕྱིས་ཡོད་ན།
དེ་ཚེ་ཤེས་པ་གང་ལས་སྐྱེ། །དེ་ལྟར་ཆོས་རྣམས་ཐམས་ཅད་ཀྱི། །སྐྱེ་བ་རྟོགས་པར་འགྱུར་མ་
ཡིན། །ཞེས་དང་། དེ་ལྟར་འགག་པ་ཡོད་མིན་ཞིང་། །དངོས་པོའང་ཡོད་མིན་དེ་ཡི་ཕྱིར། །
འགྲོ་བ་འདི་དག་ཐམས་ཅད་ནི། །རྟག་ཏུ་མ་སྐྱེས་མ་འགག་ཉིད། །འགྲོ་བ་རྨི་ལམ་ལྟ་བུ་
སྟེ། །རྣམ་པར་དཔྱད་ན་ཆུ་ཤིང་འདྲ། །མྱ་ངན་འདས་དང་མ་འདས་པ། །དེ་ཉིད་དུ་ན་ཁྱད་
པར་མེད། །ཅེས་གསུངས་པ་ལྟར་རོ། །དེ་ལྟར་དོན་དམ་པར་དཔྱད་ན་དངོས་པོ་རྣམས་རྒྱུ་
ལས་གྲུབ་པར་འདོད་པ་མི་རིགས་སོ། །ཡུལ་ཅན་ལས་ཀྱང་གྲུབ་པར་འདོད་པ་མི་རིགས་ཏེ།
དངོས་པོ་རྣམ་པར་འཇལ་བྱེད་ཀྱི་ཚད་མས་གྲུབ་ན། ཚད་མ་ཉིད་གང་ལས་གྲུབ། ཚད་མ་རང་
གིས་རང་གྲུབ་པ་ནི་མ་ཡིན་ཏེ། རང་ཉིད་རང་ལ་བྱེད་པ་འགལ་བར་ཁྱེད་རང་ཡང་འདོད་པའི་
ཕྱིར་ཏེ། རལ་གྲིས་རལ་གྲི་རང་མི་གཅོད་པའི་ཕྱིར་རོ། །གལ་ཏེ་རང་ལ་བྱ་བྱེད་འཇུག་པ་ཡོད་
404



ཨ༄༅ །། སྐྱེས་བུ་གསུམ་གྱི་འམ་རིམ་རྒྱུས་པ་ཁྲིད་དུ་སྦྱར་བ།
ཞེ་ན། འོ་
“མེ་མར་མེས་མར་མེ་རང་གསལ་བ་བཞིན་ནོ་ཞེ་ན། མར་མེ་ནི་མར་མེས་གསལ་བར་བྱ་བ་མ་
ཡིན་པར་ཐལ། མུན་པས་བསྒྲིབས་པ་མེད་པའི་ཕྱིར་ཏེ། གསལ་བྱེད་ཀྱི་མར་མེ་བཞིན་ནོ། །
གཞན་ཡང་མར་མེ་རང་གསལ་བ་གང་ལ་ཤེས། དེ་འཇལ་བྱེད་ཀྱི་ཤེས་པས་ཤེས་སོ་ཞེ་
ན་ཤེས་པ་རང་གསལ་བར་གང་ལས་ཤེས། མར་མེས་ཤེས་སོ་ཞེ་ན། རྟོགས་པ་ཕན་ཚུན་
བརྟེན་པར་འགྱུར་རོ། །དེ་ལྟར་ཡང་སྤྱོད་འཇུག་ལས། རལ་གྲིའི་སོ་ནི་རང་ལ་རང་། །ཇི་ལྟར་
མི་གཅོད་དེ་བཞིན་ཡིད། །ཇི་ལྟར་མར་མེ་རང་གི་དངོས། །ཡང་དག་གསལ་བར་བྱེད་བཞིན་
ན། །མར་མེ་གསལ་བར་བྱ་མིན་ཏེ། །གང་ཕྱིར་མུན་གྱིས་བསྒྲིབས་པའང་མེད། །མར་
གསལ་བ་ཉིད་དོ་ཞེས། །ཤེས་པས་ཤེས་ནས་རྗོད་བྱེད་ན། །བློ་ནི་གསལ་བ་ཉིད་ཡིན་ཞེས།
གང་གིས་ཤེས་ནས་དེ་སྐད་བརྗོད། །ཅེས་སོགས་གསུངས་སོ། །འདིས་ནི་ཆོས་ཐམས་ཅད་སྐྱེ་
བ་མེད་པ་ནི་དོན་དམ་པ་དང་། འདུས་བྱས་ཐམས་ཅད་ནི་བརྫུན་པར་བསྒྲུབས་པས་ཀུན་རྫོབ་
ཏུ་གསལ་བར་བྱས་སོ། །བདེན་པ་འདི་གཉིས་ཀྱི་དབང་དུ་བྱས་ཏེ། མདོ་ལས། ཇི་སྐད་དུ།
མི་སྐྱེ་བ་ནི་བདེན་པའོ། །སྐྱེ་བ་ལ་སོགས་པའི་ཆོས་གཞན་ནི་མི་བདེན་པ་སྟེ་བརྫུན་པ་སླུ་བའི་
ཆོས་ཅན་ནོ། །དེ་ལྟར་ན་གང་ཅུང་ཟད་ཀྱང་ཇི་ཙམ་དུ་སྐྱེ་བ་མེད་པ་ལ་སོགས་པའི་མཚན་ཉིད་
དོན་དམ་པའི་དབང་དུ་བྱས་པ་དེ་ཐམས་ཅད་ནི་ངེས་པའི་དོན་དུ་བཟུང་བར་བྱ་ལ། དེ་ལས་
ཟློག་པ་ནི་དྲང་བའི་དོན་ཏོ། །དེ་གཉིས་ཀྱང་མདོ་ལས། ཇི་སྐད་དུ། སྟོང་པ་བདེ་བར་
གཤེགས་པས་བསྟན་པ་ལྟར། །ངེས་དོན་མདོ་སྡེ་དག་གི་བྱེ་བྲག་ཤེས། །གང་ལས་སེམས་ཅན་
གང་ཟག་སྐྱེས་བུ་བསྟན། །ཆོས་དེ་ཐམས་ཅད་དྲང་བའི་དོན་དུ་གསུངས། །ཞེས་བྱ་བ་ལ་
སོགས་པ་གསུངས་པ་བཞིན་ནོ། །གཞན་ཡང་མདོ་ལས། འདི་ནི་བདེན་པ་དམ་པ་སྟེ། འདི་
ལྟ་སྟེ། སླུ་བ་མེད་པའི་ཆོས་ཅན་མྱ་ངན་ལས་འདས་པའོ། །འདུ་བྱེད་ཐམས་ཅད་ནི་བརྫུན་པ་
སླུ་བའི་ཆོས་ཅན་ནོ། །ཞེས་སོགས་གསུངས་ཤིང་། སློབ་དཔོན་གྱིས་ཀྱང་། མྱ་ངན་འདས་པ་
བདེན་གཅིག་པུར། །རྒྱལ་བ་རྣམས་ཀྱིས་གང་གསུངས་པ། །དེ་ཚེ་ལྷག་མ་ལོག་མིན་ཞེས། །
མཁས་པ་སུ་ཞིག་རྟོག་མིཁྱེད། །ཅེས་གསུངས་སོ། །ཚིག་གསལ་ལས་ཀྱང་། དངོས་པོ་རྣམས་
ཀྱི་ཆོས་ཉིད་འདི་ཡང་གང་ཞིག་ཡིན་ཞེ་ན། ཆོས་རྣམས་ཀྱི་ངོ་བོའོ། །ངོ་བོ་འདི་ཡང་གང་ཞིག་
ཡིན་ཞེ་ན། སྟོང་པ་ཉིད་དོ། །སྟོང་པ་ཉིད་དེ་ཡང་གང་ཞིག་ཡིན་ཞེ་ན། རང་བཞིན་མེད་
པའོ། །རང་བཞིན་མེད་པ་འདི་ཡང་གང་ཞིག་ཡིན་ཞེ་ན། དེ་བཞིན་ཉིད་དོ། །དེ་བཞིན་ཉིད་
405



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
4.འདི་ཡང་གང་ཞིག་ཡིན་ཞེ་ན། དེ་བཞིན་ཉིད་ཀྱི་ངོ་བོ་འགྱུར་བ་མེད་པ་ཉིད་དང་། རྟག་ཏུ་
གནས་པ་ཉིད་དེ་རྣམ་པ་ཐམས་ཅད་དུ་སྐྱེ་བ་མེད་པ་ཉིད་བཅོས་མ་མ་ཡིན་པའི་ཕྱིར་དང་།
གཞན་ལ་ལྟོས་པ་མེད་པའི་ཕྱིར། མེ་ལ་སོགས་པ་རྣམས་ཀྱི་རང་བཞིན་ཡིན་ཏེ་ཞེས་བརྗོད་
དོ། །ཞེས་བཤད་ལ། བཞི་འགྲེལ་ལས་ཀྱང་། སྔར་ལྟར་མེད་པ་དགག་པ་ལ་བརྟེན་ནས།
དངོས་པོ་མེད་པ་ཁོ་ན་རང་བཞིན་ཡིན་ཏེ། དངོས་པོ་མེད་པ་ཡིན་པའི་ཕྱིར་རོ། །དེའི་ཕྱིར་
རང་བཞིན་འདི་ཐམས་ཅད་དབྱེར་མེད་པའི་ངོ་བོ་ཡིན་པའི་ཕྱིར། དངོས་པོ་ཐམས་ཅད་རང་།
བཞིན་གྱིས་མ་སྐྱེས་པར་རང་གི་ངོ་བོ་གཅིག་པ་སྟེ། དངོས་པོ་མེད་པའི་རང་བཞིན་གྱི་ངོ་བོ་
ཞེས་བཤད་པ་ཡིན་ནོ། །གལ་ཏེ་ཡང་དངོས་པོ་ཐམས་ཅད་བརྫུན་པ་ཡིན་ན། ཀུན་ནས་ཉོན་
མོངས་པ་དང་། རྣམ་པར་བྱང་བའི་རྒྱུར་གང་ཞིག་འགྱུར་ཞེ་ན། འདི་ལ་བརྫུན་པ་ཁོ་ན། དེ་
དང་དེའི་རྒྱུར་འགྱུར་ཏེ་དཔེར་ན་སྒྱུ་མའི་ན་ཆུང་ནི་དེའི་རང་བཞིན་མངོན་པར་མི་ཤེས་
རྣམས་ཀྱི་ཀུན་ནས་ཉོན་མོངས་པའི་རྒྱུ་ཡིན་ལ། དེ་བཞིན་གཤེགས་པའི་སྤྲུལ་པ་ནི་དགེ་བའི་རྩ་
བ་སྐྱེད་པ་ལ་སོགས་པ་རྣམས་ཀྱི་རྣམ་བྱང་གི་རྒྱུར་འགྱུར་བ་བཞིན་ནོ། །ཞེས་བཤད་པ་ལྟར་
རོ། །
གཉིས་པ་བསྒོམ་པས་ཉམས་སུ་བླང་བ་ལ་གཉིས། མཉམ་གཞག་དང་རྗེས་ཐོབ་བོ། །
དང་པོ་ནི། སྔར་ཞི་གནས་སྐབས་སུ་བཤད་པ་ལྟར་བསམ་གཏན་གྱི་ཡན་ལག་དགུ་ཚང་བར་
བྱས་ནས་གནད་གསུམ་དང་ལྡན་པས། སེམས་མཉམ་པ་ཉིད་རྣལ་དུ་འདུག་པ་ཉིད་དང་
ལྷུན་གྱིས་གྲུབ་པར་འཇུག་པའོ། །སེམས་མཉམ་པ་ཉིད་ནི་དང་པོར་ཉིན་བར་ད་ལྟར་གྱི་སྣང་
བ་འདི་ཉིད་ཀྱི་སྟེང་དུ་སེམས་མཉམ་པར་བཞག་པར་བྱ་སྟེ། གཞན་དུ་མི་གཡེངས་པར་བྱའོ། ། །
དེ་ནི་དང་པོའི་སེམས་མཉམ་པར་བཞག་པ་ཙམ་གྱི་དུས་ཡིན་ནོ། །མཚན་མོ་རང་གི་སེམས་ཀྱི་
སྟེང་དུ་སེམས་པར་བྱ་ཞིང་། ཅུང་ཟད་གོམས་ནས་གཙོ་བོར་སེམས་ཀྱི་སྟེང་དུ་མཉམ་པར་
བཞག་པར་བྱ་སྟེ། མདོ་སྡེ་རྒྱན་ལས། སེམས་ལ་སེམས་ནི་འཇོག་ཕྱིར་དང་། །ཞེས་དང།
སྤྱོད་འཇུག་ལས། བདག་ལ་མཉམ་པར་བཞག་ཕྱིར་དང་། །ཞེས་སོགས་གསུངས་པ་ཡིན་
ནོ། །ཡང་ན་ཞི་ལྷག་དམིགས་པ་གཅིག་ཏུ་བྱས་ནས། སྟོང་ཉིད་ཁོ་ན་ལ་སེམས་འཛིན་པ་ཡིན་
11
གཉིས་པ་རྗེས་ཐོབ་ལ་ཡང་གཉིས་ལས། དང་པོ་རྗེས་ཐོབ་ལྟ་བ་གསལ་འདེབས་ནི།
406



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ལུས་ངག་གི་སྤྱོད་ལམ་ཅི་བྱེད་ཀྱང། དངོས་པོ་འདི་ཀུན་སྟོང་པ་ཡིན་ཞེས་ཡང་ཡང་ཡིད་ལ་
བསམ་ཞིང་། ངག་ཏུ་ཡང་རྒྱུན་ཆགས་སུ་བརྗོད་པར་བྱ་ལ། ལུས་ངག་འགྲོ་འོང་ལ་སོགས་པའི་
སྤྱོད་ལམ་གང་གིས་ཀྱང་དེ་ཉིད་ལ་གཡེང་བར་མི་འགྱུར་བར་བྱའོ། །འདི་ནི་རྗེས་ཐོབ་དེ་བཞིན་
ཉིད་དུ་སྣང་བ་ཞེས་པ་དང་མཐུན་ནོ། །རྗེས་ཐོབ་སྤྱོད་པ་རྒྱ་ཆེན་ནི། ཆོས་ཐམས་ཅད་སྟོང་པ་
ཉིད་ཡིན་ཀྱང་དེ་ལྟར་མ་ཤེས་པ་རྣམས་ཀྱི་དོན་བྱའོ། །ཞེས་དེ་ལས་ལངས་ནས་འགྲོ་བ་རང་
གཞན་ཐམས་ཅད་རྨི་ལམ་དང་སྒྱུ་མ་ལྟ་བུར་ཤེས་པའི་སྒོ་ནས་དེ་མ་རྟོགས་པའི་སེམས་ཅན་
ཐམས་ཅད་ལ་སྙིང་རྗེ་ཆེན་པོ་བསྐྱེད་དེ། དཀོན་མཆོག་གསུམ་ལ་མི་ཕྱེད་པའི་དད་པ་བརྟན་པོ་
དང་ལྡན་པའི་སྒོ་ནས་དགེ་བའི་ལས་ལ་འབད་པར་བྱའོ། །
གཉིས་པ་མཉམ་ཉིད་ཀྱི་རྣལ་འབྱོར་ལ་ཡང་གཉིས། ལྟ་བས་གཏན་ལ་དབབ་པ་དང་།
སྒོམ་པས་ཉམས་སུ་བླང་བའོ། །དང་པོ་ནི། དེ་ལྟར་སྟོང་པ་ཉིད་སྒོམ་པའི་རྣམ་རྟོག་དེའི་
མཐར་ཐུག་སྟོང་པ་ཉིད་དུ་འཛིན་པ་ཡང་མི་འཐད་དེ། ལྟོས་འཇོག་ལ་བརྟགས་ནས་མི་འཐད་
པ་དང་། སྒྲུབ་བྱེད་ལ་བརྟགས་ནས་མི་འཐད་པ་དང་། ཆོས་ཅན་ལ་བརྟགས་ན་ འཐོད་
པའོ། །དང་པོ་ནི། འགའ་ཞིག་ལ་མི་སྟོང་ཞེས་པའི་ཐ་སྙད་དོན་མཐུན་མི་འཐད་པས། ལ་ལ་
ལ་སྟོང་པ་ཞེས་པའི་ཐ་སྙད་དོན་མཐུན་མི་འཐད་དེ། ལུག་གི་རྭ་ལ་ཡོད་པའི་ཐ་སྙད་མི་འཐད་
ན། རི་བོང་གི་རྭ་ལ་མེད་པའི་ཐ་སྙད་མི་འཐད་པ་བཞིན་དང་། འགའ་ཞིག་ལ་རིང་པོའི་ཐ་
སྙད་མི་འཐད་ན། འགའ་ཞིག་ལ་ཐུང་ངུའི་ཐ་སྙད་མི་འཐད་པ་བཞིན་ཏེ། ཐ་སྙད་དེ་དག་ནི་
ལྟོས་ནས་བཞག་དགོས་པའི་ཕྱིར་རོ། །དེ་ལྟར་ཡང་མགོན་པོ་ཀླུ་སྒྲུབ་ཀྱིས། གལ་ཏེ་མི་སྟོང་
ཅུང་ཟད་ཡོད། །སྟོང་པ་ཅུང་ཟད་ཡོད་པར་འགྱུར། །མི་སྟོང་ཅུང་ཟད་ཡོད་མིན་ན། །མི་སྟོང་
པའང་ཡོད་པར་ག་ལ་འགྱུར། །ཞེས་བཞེད་པས་སོ། །གཉིས་པ་ནི། དོན་དམ་དཔྱོད་པའི་
རིགས་ངོར། ཆོས་ཐམས་ཅད་སྐྱེ་བ་མེད་པ་ཡིན་ན་དེའི་ངོར་སྐྱེ་མེད་ཡིན་པ་ལ་སྒྲུབ་བྱེད་ཡོད་
དགོས་པར་འགྱུར་ལ། སྒྲུབ་བྱེད་ཡོད་ན་ཡུལ་ཅན་གྱི་རིགས་པ་ཡོད་དགོས་པས། དངོས་པོ་
ཡོད་པར་འགྱུར་བའི་ཕྱིར་རོ། །དེ་ལྟར་ཡང་། མགོན་པོ་ཀླུ་སྒྲུབ་ཀྱིས། གལ་ཏེ་མངོན་སུམ་ལ་
སོགས་པའི། །དོན་གྱིས་འགའ་ཞིག་དམིགས་ན་དེ། །སྒྲུབ་པའམ་ལྡོག་པར་བྱ་ན་དེ། །མེད་
ཕྱིར་ང་ལ་ཀླན་ཀ་མེད། །ཅེས་གསུངས་པ་ལྟར། མེད་ཅེས་པ་ནི་འདིར་ཡོད་པར་འདོད་པ་
འགོག་པའོ། །དེ་ལྟར་ཡང་འཕགས་པ་ལྷས། རྟོག་པས་མཐོང་བས་འཆིང་བ་སྟེ། །དེ་ནི་འདི་K
407



༄༅།།དཔལ་ལྡན་ས་སྐྱ་པའི་གསུང་རབ་སྤྲུགས་ཆེན་བཅོ་བརྒྱད་ལས། པོད་བཅོ་བརྒྱུད་པ་
རུ་དགག་པར་བྱ། །ཞེས་པ་ལྟར་རོ། །
གསུམ་པ་ནི་དོན་དམ་དཔྱོད་པའི་རིག་དོན། ཆོས་ཉིད་འབའ་ཞིག་ཡོད་པ་མི་འཐད་དེ།
ཆོས་ཅན་མེད་པའི་ཆོས་ཉིད་འབའ་ཞིག་མི་སྲིད་པའི་ཕྱིར་ཏེ། སྤྱོད་འཇུག་ལས། གང་ཚེ་གང་
ཞིག་མེད་དོ་ཞེས། །བརྟག་བྱའི་དངོས་པོ་མི་དམིགས་པ། །དེ་ཚེ་དངོས་མེད་རྟེན་བྲལ་བ། །
བློ་ཡི་མདུན་ན་ཇི་ལྟར་གནས། །ཞེས་གསུངས་པ་ལྟར་རོ། །དེ་ལྟར་དཔྱད་ན་སྟོང་པ་བདེན་
པར་འདོད་པ་མི་འཐད་པས། སྣང་བ་བརྫུན་པར་འདོད་པ་མི་འཐད་པའི་ཕྱིར། སྣང་སྟོང་
གཉིས་ཀའང་བདེན་བརྫུན་གྱི་མཐའ་ཐམས་ཅད་དང་བྲལ་བ་མཉམ་པ་ཉིད་ཡིན་ཏེ། དེ་ལྟར་
ཡང་མདོ་ལས། ཡོད་དང་མེད་པ་འདི་ཡང་མཐའ་ཡིན་ལ། །བདེན་དང་བརྫུན་པ་འདི་མཐའ་
ཡིན་ཏེ། །དེ་ཕྱིར་མཐའ་གཉིས་དག་ནི་རྣམ་སྤངས་ནས། །ཞེས་དང། གཞན་ཡང་། ཡོད་
པའི་བཟླ་གྲངས་མེད་པ་སྟེ། །མེད་པའང་ཡོད་པའི་བཟླ་གྲོངས་སོ། །དེ་བས་མེད་པར་མི་རྟོག་
སྟེ། །ཡོད་པ་ཉིད་དུའང་མི་རྟོག་གོ །ཞེས་དང་། འོད་སྲུང་། ཡོད་ཅེས་བྱ་བ་འདི་ནི་མཐའ་
གཅིག་གོ །མེད་ཅེས་བྱ་བ་འདི་ནི་མཐའ་གཅིག་གོ །གང་གིས་མཐའ་གཉིས་སྤངས་པའི་
དབུས་གང་ཡིན་པ་དེ་ནི་གཟུགས་མེད་པ་ཞེས་གསུངས་སོ། །སློབ་དཔོན་གྱིས་ཀྱང་ཇི་སྐད་དུ།
ཡོད་ཅེས་བྱ་བ་རྟག་པར་འཛིན། །མེད་ཅེས་བྱ་བ་ཆད་པར་ལྟ། །དེ་ཕྱིར་ཡོད་དང་མེད་པ་
ལ། །མཁས་པས་གནས་པར་མི་བྱའོ། །ཞེས་སོགས་གསུངས་སོ། །དེའི་ཕྱིར། མི་མཁས་པ་
ཁ་ཅིག །དངོས་པོ་རྣམས་ཐ་སྙད་དུ་ཡང་སྐྱེ་མེད་ཡིན་ནོ་ཞེས་ཟེར་བ་ཡང་མི་འཐད་དེ། སྐྱེ་
མེད་ལ་སྒྲུབ་བྱེད་ཡོད་ན་ཡུལ་ཅན་གྱི་རིག་པ་ཡོད་དགོས་པར་འགྱུར་བས། སྐྱེ་བ་ཡོད་པར་
འགྱུར་བའི་ཕྱིར་དང་། སྒྲུབ་བྱེད་མེད་ཀྱང་འདོད་ན། སྐྱེ་བ་ཡོད་པར་ཁྱེད་རང་ཡང་འདོད་
དགོས་པར་མཚུངས་པའི་ཕྱིར་དང་། དངོས་པོ་རྣམས་སྐྱེ་མེད་ཡིན་ན་རྒྱུ་མེད་དུ་འགྱུར་ལ། རྒྱུ་
མེད་དུ་འདོད་པ་ནི་བཀག་པའི་ཕྱིར་རོ། །ཚུལ་འདི་རྣམས་ཀྱིས་ནི་དམངས་རིགས་རྒྱལ་པོ་ལྟར་
འཆོས་པའི་གླེན་པ་གང་དག །སྟོང་པ་སྒྲོ་བཏགས་དང་། སྣང་བ་སྐྱོན་དང་། སྟོང་པ་ཡོན་
ཏན་དང་། རྟེན་འབྲེལ་མིང་ཙམ་དུ་ལྟ་བ་ལས་མཆོག་ཏུ་བོགས་དབྱུང་དུ་མེད་དོ། །ཞེས་བྱ་བ་
དེ་ཐམས་ཅད་དབུ་མའི་བསྟན་བཅོས་ལ་ངལ་བ་མ་བྱས་པར་གྲུབ་པ་ཡིན་ཏེ། ཇི་སྐད་དུ། བཞི་
བརྒྱ་པར། ཡོད་དང་མེད་དང་ཡོད་མེད་དང་། །གཉིས་ཀ་མིན་ཞེས་ཀྱང་བསྟན་ཏེ། །ནད་ཀྱི་
དབང་གིས་ཐམས་ཅད་ནི། །སྨན་དུ་འགྱུར་བ་མ་ཡིན་ནམ། །གཞན་ལ་རེ་ཞིག་ཕན་པ་
408



༄༅།། སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
བདེན། །མི་ཕན་ཕྱིར་ན་ཅིག་ཤོས་བརྫུན། །ཡོད་དང་མེད་དང་ཡོད་མེད་ཅེས། །ཕྱོགས་ནི་
གང་ལའང་ཡོད་མིན་པ། །དེ་ལ་ཡུན་ནི་རིང་པོ་ནའང་། ཀླན་ཀ་བརྗོད་པར་ནུས་མ་ཡིན། །
ཞེས་སོགས་རྣམ་གྲངས་དུ་མར་གསུངས་སོ། །དེ་ལྟར་ན་ཆོས་ཐམས་ཅད་མཉམ་པ་ཉིད་ཡིན་
པ་དེའི་ཕྱིར། གཞིའི་མཉམ་ཉིད་བདེན་བརྫུན་གྱི་མཐའ་དང་བྲལ་བར་སྒྲུབ་པ་དང་། ཆོས་ཀྱི་
མཉམ་ཉིད་ཟབ་ནི་ཟབ་དང་། ལྟ་བའི་མཉམ་ཉིད་རྟག་ཆད་དང་། སྒོམ་པའི་མཉམ་ཉིད་
བཟང་ངན་དང་། སྤྱོད་པའི་མཉམ་ཉིད་རེ་དོགས་དང་། སྲིད་ཞིའི་མཉམ་ཉིད་བཅིངས་གྲོལ་
གྱི་མཐའ་དང་བྲལ་བར་གྲུབ་བོ། །དང་པོ་ནི་རིག་པ་སྔ་མ་ལྟར་ཡིན་ལ། དེ་ཉིད་ཀྱིས་གཞན་
རྣམས་ཀྱང་ཤེས་ཏེ། བདེན་བརྫུན་གྱི་མཐའ་དང་བྲལ་བས་ན། ཟབ་མི་ཟབ་ལ་སོགས་པའི་
མཐའ་དང་བྲལ་བའི་ཕྱིར་རོ། །འདི་རྣམས་ཀྱི་རིམ་པ་ལྟར། གང་ཟག་ལ་ཆགས་སྡང་མི་སྐྱེ་བ་
དང་། ཆོས་ལ་སྒྲོ་སྐུར་མི་འདེབས་པ་དང་། ལྟ་བ་ལ་རིས་སུ་མི་འཛིན་པ་དང་། སྒོམ་པ་ལ་
ཞུམ་ཁེངས་མི་འབྱུང་བ་དང༌། སྤྱོད་པ་ལ་ཁྱད་གསོད་མི་སྐྱེ་བ་དང་། འཁོར་འདས་ཀྱི་མཐའ་ལ་
མི་ལྷུང་བ་དང་། སྟོན་པ་དང། སློབ་དཔོན་དང་། དེ་དག་གི་ཆོས་ལ་ཡིད་ཆེས་ནས། ཟབ་
མོའི་དེ་ཁོ་ན་ཉིད་ལ་འཁུ་འཁྲིག་མི་སྐྱེ་ཞིང་། འཇིགས་བྲལ་དབུ་མའི་གདེང་ཐོབ་སྟེ། རང་
གཞན་གྱི་རྒོལ་བ་ནམ་མཁའ་དང་མཉམ་པའི་དབུས་ན། ཉི་མ་དང་ཟླ་བ་ལྟར་ཕྱོགས་ཐམས་
ཅད་ལས་རྣམ་པར་རྒྱལ་བའི་གཟི་བྱིན་ཐོབ་པ་ཡིན་ནོ། །རྣམ་དཔྱོད་འདི་ཉིད་ཀྱི་དབང་དུ་བྱས་
ནས་སྔར་བཤད་པའི་དོན་དམ་དང་མྱ་ངན་ལས་འདས་པ་རྣམས་ཀྱང་། ཀུན་རྫོབ་སྒྱུ་མ་ལྟ་བུ་
ཡིན་པས། ཆོས་ཐམས་ཅད་མཉམ་པ་ཉིད་ནི་དོན་དམ་པ་ཡིན་ཏེ། མདོ་ལས། མྱ་ངན་ལས་
འདས་པ་ཡང་རྨི་ལམ་ལྟ་བུ་སྒྱུ་མ་ལྟ་བུ། མྱ་ངན་ལས་འདས་པ་ལས་ཆེས་ལྷག་པའི་ཆོས་ཤིག་
ཡོད་ན་ཡང་རྨི་ལམ་ལྟ་བུ། སྒྱུ་མ་ལྟ་བུ། ཞེས་པ་དང་། རང་གི་ངོ་བོ་སྟོང་པ་ཉིད་ཀྱང་བཏགས་
པ་ཙམ་མོ། །གཟུགས་སྟོང་ཞེས་སྤྱོད་ནའང་མཚན་མ་ལ་སྤྱོད་དོ། །ཞེས་སོགས་དང་། སློབ་
དཔོན་གྱིས་ཀྱང་། ཇི་སྐད་དུ། རྒྱལ་བ་རྣམས་ཀྱིས་སྟོང་པ་ཉིད། །ལྟ་ཀུན་ངེས་པར་འབྱིན་
པར་གསུངས། །གང་དག་སྟོང་པ་ཉིད་ལྟ་བ། །དེ་དག་སྒྲུབ་ཏུ་མེད་པར་གསུངས། །ཞེས་
གསུངས་སོ། །
གཉིས་པ་སྒོམ་པས་ཉམས་སུ་བླང་བ་ལ་གཉིས། མཉམ་གཞག་དང་རྗེས་ཐོབ་བོ། །
དང་པོ་ནི། དེ་ལྟར་ལུས་གནད་ལ་སོགས་པ་བཅས་ནས། ཆོས་ཐམས་ཅད་མཉམ་པ་ཉིད་དོ་
409



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ཞེས་རྩེ་གཅིག་ཏུ་ཡིད་ལ་བྱ་སྟེ། རྒྱུ་མཚན་དེ་ལས་མི་གཡེང་བར་བྱས་ནས། མཐར་འཛིན་པ།
གང་ཡང་མི་སྐྱེ་བ་དེ་ལྟར་བསྒོམ་པར་བྱའོ། །གཉིས་པ་རྗེས་ཐོབ་ལ་གཉིས་ལས། དང་པོ་རྗེས་
ཐོབ་ལྟ་བ་གསལ་འདེབས་ནི། ལུས་ངག་གི་སྤྱོད་པ་ཅི་བྱེད་ཀྱང་། ཆོས་ཐམས་ཅད་མཐའ་བྲལ་
མཉམ་པ་ཉིད་ཡིན་ནོ་ཞེས་ངག་ཏུ་ཡང་རྒྱུ་ཆགས་སུ་ཡང་ཡང་བརྗོད་པར་བྱ་ཞིང་། ལུས་ངག་
འགྲོ་འོང་ལ་སོགས་པའི་སྤྱོད་ལམ་གང་གིས་ཀྱང་གཡེང་བར་མི་འགྱུར་བར་བྱའོ། །གཉིས་པ་
རྗེས་ཐོབ་སྤྱོད་པ་རྒྱ་ཆེན་ནི། ཆོས་ཐམས་ཅད་མཉམ་ཉིད་ཡིན་ཀྱང། དེ་ལྟར་མ་ཤེས་པ་
རྣམས་ཀྱི་དོན་བྱའོ་ཞེས་མཉམ་གཞག་ལས་ལངས་ནས་འགྲོ་བ་རང་གཞན་ཐམས་ཅད་རྨི་ལམ་
དང་། སྒྱུ་མ་ལྟ་བུར་ཤེས་པའི་སྒོ་ནས། དེ་མ་རྟོགས་པ་རྣམས་ལ་སྙིང་རྗེ་ཆེན་པོ་བསྐྱེད་ནས་
སྔར་ལྟར་སྦྱིན་པ་དང༌། ཁྱད་པར་བཟོད་པ་སྒོམ་པ་སོགས་བསོད་ནམས་ཀྱི་ཚོགས་ལ་འབད་
པར་བྱའོ། །
གསུམ་པ་བརྗོད་མེད་ཀྱི་རྣལ་འབྱོར་ལ་ཡང་གཉིས། ལྟ་བས་གཏན་ལ་དབབ་པ་དང་།
སྒོམ་པས་ཉམས་སུ་བླང་བའོ། །དང་པོ་ནི། མཐར་ཐུག་མཉམ་པ་ཉིད་ཡིན་ནོ་ཞེས་པའི་
འཛིན་པ་དེ་ཡང་མི་འཐད་དེ། སྔར་ལྟར། ལྟོས་འཇོག་དང་། སྒྲུབ་བྱེད་དང་། ཆོས་ཅན་ལ་
བརྟགས་ན་མི་འཐད་པའོ། །དང་པོ་ནི། འགའ་ཞིག་ལ་མི་མཉམ་པ་ཞེས་པའི་ཐ་སྙད་དོན་
མཐུན་འཐད་ན། དེ་ལ་ལྟོས་ནས་ལ་ལ་ལ་མཉམ་པ་ཞེས་པའི་ཐ་སྙད་དོན་མཐུན་འཐད་ལ།
འགའ་ཞིག་ལ་མི་མཉམ་པ་ཞེས་པའི་ཐ་སྙད་དོན་མཐུན་མི་འཐད་པས། ལ་ལ་ལ་མཉམ་པ་ཞེས་
པའི་ཐ་སྙད་དོན་མཐུན་མི་འཐད་དེ། དཔེ་སྔ་མ་བཞིན་ནོ། །མདོ་ལས། མཁས་པས་དབུས་
ལ་ཡང་ནི་གནས་མི་བྱེད། །ཅེས་དང་། རྩ་ཤེར་ལས། གཉིས་དང་གཉིས་མིན་མི་བྱ་སྟེ། །
གདགས་པའི་དོན་དུ་བརྗོད་པར་བྱ། །ཞེས་དང་། མདོ་དང་བསྟན་བཅོས་གཉིས་ཀ་ལས།
ཆོས་ཐམས་ཅད་ནི་གང་ཡང་བརྗོད་དུ་མེད་དོ་ཞེས་གསུངས་ཏེ། རྟག་པ་གཞན་གཉིས་ནི་སྔར་
དང་འདྲའོ། །དེ་ལྟར་དཔྱད་ན་མཉམ་པ་ཉིད་དུ་འཛིན་པར་འདོད་པ་འདི་མི་འཐད་པས།
ཆོས་ཐམས་ཅད་མཉམ་པ་ཉིད་དུ་ཡང་བརྗོད་དུ་མེད་དེ། རྣམ་དཔྱོད་འདི་ཉིད་ཀྱི་དབང་དུ་
བྱས་ནས། ཐ་སྙད་དུ་བརྗོད་དུ་ཡོད་པ་ཐམས་ཅད་ནི་ཀུན་རྫོབ་དང་། བརྗོད་དུ་མེད་པ་ཐམས་
ཅད་ནི་དོན་དམ་མོ། །དེ་ལྟར་ཡང་ཚིགས་གསལ་ལས། འཕགས་པ་རྣམས་ཀྱི་དོན་དམ་པ་ནི་
ཅིའང་མི་གསུང་བྱའོ། །ཞེས་པ་ལྟར་རོ། ། ༣བ
བ
410



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གཉིས་པ་སྒོམ་པས་ཉམས་སུ་བླང་བ་ལ་གཉིས། མཉམ་གཞག་དང་རྗེས་ཐོབ་བོ། །
དང་པོ་མཉམ་གཞག་ནི། དེ་ལྟར་ལུས་གནད་ལ་སོགས་པ་ལེགས་པར་བཅས་ནས། ཆོས་
ཐམས་ཅད་གང་དུ་ཡང་བརྗོད་དུ་མེད་པའོ་ཞེས་རྩེ་གཅིག་ཏུ་ཡིད་ལ་བྱས་ཏེ། རྒྱུན་དེ་ལས་མི་
གཡེང་བར་བྱས་ནས་མཉམ་ཉིད་ཀྱི་འཛིན་པ་ཡང་མི་སྐྱེ་བར་གྱུར་གྱི་བར་དེ་བསྒོམ་པར་བྱའོ། །
རྗེས་ཐོབ་ལ་ཡང་གཉིས། དང་པོ་ལྟ་བ་གསལ་འདེབས་པ་ནི། ལུས་ངག་གི་སྤྱོད་པ་ཅི་བྱེད་
ཀྱང་ཆོས་ཐམས་ཅད་མཐའ་བྲལ་བརྗོད་མེད་ཅེས་ངག་ཏུ་ཡང་ཡང་བརྗོད་པར་བྱ་ཞིང་། ལུས་
ངག་འགྲོ་འོང་ལ་སོགས་པའི་སྤྱོད་ལམ་གང་གིས་ཀྱང་དེ་ཉིད་ལ་གཡེང་བར་མི་འགྱུར་བར་
བྱའོ། །འདི་ནི་རྗེས་ཐོབ་དེ་བཞིན་ཉིད་དུ་སྣང་བ་ཞེས་པ་དང་མཐུན་ནོ། །གཉིས་པ་རྗེས་ཐོབ་
སྤྱོད་པ་རྒྱ་ཆེན་ནི། ཆོས་ཐམས་ཅད་བརྗོད་མེད་ཡིན་ཀྱང་དེ་ལྟར་མ་ཤེས་པ་རྣམས་ཀྱི་དོན་བྱའོ་
ཞེས་མཉམ་གཞག་ལས་ལངས་ན། འགྲོ་བ་རང་གཞན་ཐམས་ཅད་རྨི་ལམ་དང་སྒྱུ་མ་ལྟ་བུར་
ཤེས་པའི་སྒོ་ནས། དེ་མ་རྟོགས་པ་རྣམས་ལ་སྙིང་རྗེ་ཆེན་པོ་སྐྱེས་ཏེ། སྔར་ལྟར། སྦྱིན་པ་དང་།
བཟོད་པ་དང་། བརྩོན་འགྲུས་ལ་སོགས་པ་རྣམས་ཉམས་སུ་ལེན་ཅིང་བསོད་ནམས་བསོག་པ་
ལ་འབད་པར་བྱའོ། །
བཞི་པ་རྣམ་པར་མི་རྟོག་པའི་རྣལ་འབྱོར་ལ་ཡང་གཉིས། ལྟ་བས་གཏན་ལ་དབབ་པ་
དང་། སྒོམ་པས་ཉམས་སུ་བླང་བའོ། །དང་པོ་ནི། མཐར་ཐུག་བརྗོད་མེད་ཡིན་ནོ་ཞེས་
འཛིན་པ་དེ་ཡང་མི་འཐད་དེ། སྔར་ལྟར་ལྟོས་འཇོག་དང་། སྒྲུབ་བྱེད་དང་། ཆོས་ཅན་ལ་
བརྟགས་ན་མི་འཐད་པའོ། །དང་པོ་ནི། འགའ་ཞིག་ལ་བརྗོད་དུ་ཡོད་པ་ཞེས་བྱ་བའི་ཐ་སྙད་
དོན་མཐུན་འཐད་ན། དེ་ལ་ལྟོས་ནས། ལ་ལ་ལ་བརྗོད་དུ་མེད་པ་ཞེས་པའི་ཐ་སྙད་དོན་
མཐུན་འཐད་པར་འགྱུར་བ་ལས། འགའ་ཞིག་ལ་བརྗོད་དུ་ཡོད་པ་ཞེས་པའི་ཐ་སྙད་དོན་
མཐུན་མི་འཐད་པས། ལ་ལ་ལ་བརྗོད་དུ་མེད་པ་ཞེས་པའི་ཐ་སྙད་དོན་མཐུན་འཐད་དེ། དཔེ་
སྔར་བཞིན་ནོ། །དེ་ལྟར་ཡང་མདོ་ལས། འཇམ་དཔལ་གྱིས་ལི་ཙ་བྱི་དྲི་མ་མེད་པར་གྲགས་པ་
ལ། དོན་དམ་པའི་བདེན་པ་གང་ཡིན་དྲིས་པས། ལི་ཙ་བྱི་དྲི་མ་མེད་པར་གྲགས་པས་ལན་ཅི་
ཡང་མ་བཏབ་སྟེ། ལན་བཏབ་ན་མཐའ་བཞིའི་འཛིན་པ་ལ་སྔར་ཇི་སྐད་བཤད་པའི་ཉེས་པ་
དང་བཅས་པར་འགྱུར་བའི་ཕྱིར་རོ། །ཞེས་དགོངས་པ་ཡིན་ནོ། །དེ་ལྟར་ཡང་བཞི་བརྒྱ་བར།
རྟོག་པས་མཐོང་བ་འཆིང་བ་སྟེ། །དེ་ནི་འདི་རུ་དགག་པར་བྱ། །ཞེས་པ་དང་། འཇུག་པར།༔
411



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
,རྟོག་རྣམས་ལོག་པར་འགྱུར་བ་གང་ཡིན་པ། །རྣམ་པར་དཔྱོད་པའི་འབྲས་བུར་ཐུབ་པས་
གསུངས། །ཞེས་དང་། སྤྱོད་འཇུག་ལས། དཔྱད་ཅིང་ཡོངས་སུ་དཔྱད་པ་ན། །རྣམ་པར་
དཔྱོད་ལ་རྟེན་ཡོད་མིན། །རྟེན་མེད་ཕྱིར་ན་མི་སྐྱེ་སྟེ། །ཞེས་རྣམ་དཔྱོད་རྫོགས་པ་ན་འཛིན་
པའི་རྟེན་མི་རྙེད་པས་རྟོག་པ་མི་སྐྱེ་བར་བཞེད་པ་ལྟར་རོ། །རྣམ་དཔྱོད་འདི་ཉིད་ཀྱི་དབང་དུ་
བྱས་ན། བློའི་ཡུལ་དུ་གྱུར་པ་ཐམས་ཅད་ཀུན་རྫོབ་ཡིན་ལ། མཐར་ཐུག་དོན་དམ་བདེན་པ་
གང་ཡིན་འདྲི་ན། དེ་ལ་ལན་མི་སྨྲའོ། །དེའི་ཕྱིར། མགོན་པོ་ཀླུ་སྒྲུབ་ཀྱིས། བློ་གྲོས་ཞན་པས་
ཆོས་འདི་ལ། །གཏིང་རྟོགས་དཀའ་བར་མཁྱེན་གྱུར་ནས། །ཐུབ་པའི་ཐུགས་ནི་ཆོས་བསྟན་
ལས། །རབ་ཏུ་ལོག་པར་འགྱུར་པ་ཡིན། །ཞེས་གསུངས་པ་ལྟར་རོ། །དེ་ལྟར་ཡང་གནས་
སྐབས་པའི་དོན་དམ་དཔྱོད་བྱེད་ཀྱི་རིགས་པས་དངོས་པོ་སྐྱེ་མེད་དོན་དམ་དུ་ལྟ་བ་ལ་སོགས་
པའི་རྣམ་དཔྱོད་དང་པོ་གསུམ་ནི། འཇིག་རྟེན་གྲགས་སྡེ་དང་མཐུན་པར་སྤྱོད་པའི་རང་རྒྱུད་
པའི་ལྟ་བ་ཡིན་ལ། རྣམ་དཔྱོད་བཞི་བས་དཔྱད་པས་མཐའ་གང་དུ་ཡང་འཛིན་པར་མ་ནུས་
པར་རྣམ་པར་མི་རྟོག་པ་ནི། འཇིག་རྟེན་གྲགས་སྡེ་སྤྱོད་པའི་ཐལ་འགྱུར་བའི་ལྟ་བ་ཞེས་
བྱའོ། །དེས་ན་སྐྱེ་བ་བདེན་མེད་སྒྲུབ་པ་ལ་སོགས་པའི་རྟགས་སྦྱོར་དེ་དག་ནི་དབུ་མ་ཐལ་
འགྱུར་བས། ཕ་རོལ་རྗེས་སུ་བཟུང་བར་བྱ་བའི་ཕྱིར་སྨྲས་པའི་རྟགས་གཞན་ལ་གྲགས་ཞེས་བྱ་
བ་ཡིན་ལ། སྐྱེ་བ་བདེན་པར་འཛིན་འདོད་པ་ལ་ཁས་བླངས་ནང་འགལ་བརྗོད་པའི་ ཐལ་
འགྱུར་དེ་དག་ནི། གཞན་ཕྱོགས་སུན་འབྱིན་པའི་ཐལ་འགྱུར་ཞེས་བྱ་ལ། རྣམ་དཔྱོད་དེ་ནི་ཕ་
རོལ་པོའི་སྐྱོན་འཛིན་པའི་ཤེས་རབ་ཅེས་བྱ་སྟེ། དབུ་མ་རང་ལུགས་ཀྱི་དོན་དམ་བདེན་པ་སྒྲུབ་
བྱེད་ཀྱི་རིག་པ་ཞེས་ཀྱང་མི་བྱ་ལ། བདེན་འཛིན་འགོག་བྱེད་ཅེས་ཀྱང་མི་བྱ་བའི་ཕྱིར་ཏེ། སྤྱོད་
འཇུག་ལས། ཇི་ལྟར་གྲགས་པ་ལ་བརྟེན་ནས། །རྣམ་པར་དཔྱོད་པ་ཐམས་ཅད་བརྗོད། །
ཅེས་སོ། །ཕ་རོལ་པོ་ལ་གྲགས་པའམ་གྲགས་པས་ཐོབ་པའི་རིག་པ་ལ་བརྟེན་ནས། ཕ་རོལ་
པོའི་འདོད་པ་འགོག་བྱེད་ཀྱི་རྣམ་དཔྱད་རྣམས་བརྗོད་པ་ཡིན་གྱི། དབུ་མ་རང་ལུགས་ཀྱི་རིག་
པ་ལ་བརྟེན་ནས་རྣམ་དཔྱད་བརྗོད་པ་མ་ཡིན་ནོ། །འོ་ན་རྣམ་དཔྱོད་སྔ་མ་སྔ་མ་དེ་རྣམས་
གནོད་བཅས་དང་། ཕྱི་མ་ཕྱི་མ་རྣམས་ཐུག་མེད་དུ་འགྱུར་ཏེ། ཕྱི་མས་སྔ་མ་འགོག་ཅིང་། ཕྱི་
མ་རྣམས་འགོག་པ་ཡང་ཕྱི་མ་ཐུག་མེད་དགོས་པར་མཚུངས་པའི་ཕྱིར་རོ་ཞེ་ན། རྣལ་འབྱོར་པ་
ཡང་བློ་ཁྱད་ཀྱིས། །གོང་མ་གོང་མ་རྣམས་ཀྱིས་གནོད། །ཅེས་པའི་ཚུལ་གྱིས། ཕན་ཚུན་
412



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བའགལ་བ་བརྗོད་པའི་ཚུལ་གྱིས། རྣམ་དཔྱོད་དེ་བཞིའི་ལྟ་བ་རྣམས་ཕྱི་མ་ཕྱི་མས། སྔ་མ་སྔ་མ་
ལ་གནོད་ཀྱང་ཕྱི་མ་ཐུག་མེད་དུ་མི་འགྱུར་ཏེ། འཛིན་པ་ཐམས་ཅད་ཡོད་འཛིན་ནམ། མེད་
འཛིན་ནམ། གཉིས་འཛིན་ནམ། གཉིས་ཀ་མ་ཡིན་པའང་མ་ཡིན་པར་འཛིན་པར་འདུ་བའི་
ཕྱིར་འཛིན་པ་གཞན་མི་རྙེད་པས་སོ། །དེ་ལྟར་ཡང་མདོ་ལས། ཤིང་གཉིས་དྲུད་པ་ལས་མེ་
བྱུང་སྟེ། ཤིང་དེ་དག་གི་ཆ་ཐམས་ཅད་བསྲེགས་ནས་སླར་བསྲེགས་བྱ་མ་རྙེད་པ་ན། མེ་དེ་
ཡང་རང་གི་ངང་གིས་ཞི་བ་བཞིན་དུ་སོ་སོར་རྟོག་པའི་ཤེས་རབ་ཀྱིས་མུ་བཞིའི་སྒྲོ་སྐུར་གྱི་འཛིན་
པ་ཐམས་ཅད་རྣམ་པར་དཔྱད་པ་ན། མཐར་གང་དུ་ཡང་འཛིན་མི་ནུས་པས་རྣམ་པར་རྟོག་པ་
རང་གི་ངང་གིས་ཞི་བར་གསུངས་པ་ཡིན་ནོ། །གཉིས་པ་སྒོམ་པས་ཉམས་སུ་བླང་བ་ལ་གཉིས།
མཉམ་གཞག་དང་རྗེས་ཐོབ་བོ། །དང་པོ་ནི། ལུས་གནད་སོགས་མི་གཡོ་བ་གསུམ་ལྡན་བྱས་
ནས། འདིར་འགའ་ཞིག་ལ་བརྗོད་ཡོད་ཅེས་པའི་ཐ་སྙད་དོན་མཐུན་འཐད་ན། དེ་ལ་ལྟོས་
ནས་འགའ་ཞིག་ལ་བརྗོད་མེད་ཅེས་པའི་ཐ་སྙད་དོན་མཐུན་འཐད་པ་ལས། འགའ་ཞིག་ལ་
བརྗོད་ཡོད་ཅེས་པའི་ཐ་སྙད་དོན་མཐུན་མི་འཐད་པས། དེ་ལ་ལྟོས་ནས་བརྗོད་མེད་ཀྱི་ཐ་སྙད་
དོན་མཐུན་ཡང་མི་འཐད་དེ་རིང་ཐུང་བཞིན་ནོ། །དེས་ན་གང་ཡང་མ་ཡིན་ནོ། །དེའི་ཕྱིར་མི་
བསམ་མི་དཔྱད་མི་སྒྲུབ་མི་རྟོག་པ་ལ་བཞག་སྟེ། མདོར་ན་གང་ཡང་མི་སྒོམ་པར་ངེས་མེད་དུ་
བཞག་གོ །གཉིས་པ་རྗེས་ཐོབ་ནི། དེ་ལྟར་དཔྱད་ན་མཐའ་གང་དུ་ཡང་འཛིན་མི་ནུས་པས་
རྣམ་པར་མི་རྟོག་པ་ལ་གཞག་བྱ་ཡིན་ཡང་། དེ་ལྟར་འཇོག་མ་ནུས་པ་རྣམས་ཀྱི་དོན་བྱའོ་ཞེས་
པས། མཉམ་གཞག་ལས་ལངས་ནས་རང་གཞན་ཐམས་ཅད་རྨི་ལམ་སྒྱུ་མ་ལྟ་བུར་ཤེས་པའི་སྒོ་
ནས། འགྲོ་བ་འཁྲུལ་པ་རི་དྭགས་རྒྱུར་ཆུད་འདྲར་ཤེས་ནས། །ཤེས་རབ་ལྡན་པ་མཁའ་ལ་བྱ་
བཞིན་རྣམ་པར་རྒྱུ། །ཞེས་པའི་ཚུལ་གྱིས་འགྲོ་བ་རྣམས་ལ་སྙིང་རྗེ་ཆེན་པོ་བསྐྱེད་དེ། སྔར་
ལྟར་སྦྱིན་པ་དང་། བཟོད་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་རྣམས་ལ་གནས་པར་
བྱའོ། །
གསུམ་པ་བདག་མེད་རྣམ་པ་གཉིས་ཀྱིས་ཉམས་སུ་ལེན་པའི་ཚུལ་ལ་ལྔ།
ལྷག་མཐོང་སྒོམ་པའི་དུས། དེ་དག་གི་དབྱེ་བ། སྒོམ་པའི་ཚུལ། བསྒོམས་པས་ལྷག་མཐོང་
སྐྱེས་པའི་ཚད། ཞི་ལྷག་ཟུང་དུ་འབྲེལ་བའི་ཚུལ་ལོ། །དང་པོ་ནི། སྔར་བཤད་པའི་མཚན་
ཉིད་ཅན་གྱི་ཞི་གནས་ཐོབ་པའི་རྣལ་འབྱོར་པས། ཞི་གནས་འབའ་ཞིག་བསྒོམ་པར་བྱ་བ་ཡིན་
413



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
7.
:ནམ་སྙམ་ན། དེ་ལྟ་བུའི་ཞི་གནས་བསྐྱེད་པ་ནི། ཉོན་མོངས་པ་འཇོམས་པའི་ལྷག་མཐོང་
བསྐྱེད་པའི་ཕྱིར་ཡིན་པས། དེ་ལ་བརྟེན་ནས་ལྷག་མཐོང་མ་བསྐྱེད་ན། ཞི་གནས་ཇི་ཙམ་
བསྒོམས་ཀྱང་འདོད་པའི་ཉོན་མོངས་པ་ཡང་སྤོང་བར་མི་ནུས་ན། ཉོན་མོངས་ཐམས་ཅད་སྤོང་
བ་ལྟ་ཅི་སྨོས། དེའི་ཕྱིར་ཞི་གནས་ཐོབ་པ་ལ་བརྟེན་ནས་དངོས་པོའི་གནས་ལུགས་འབྱེད་པའི་
ལྷག་མཐོང་བསྒོམ་པར་བྱའོ། །གཉིས་པ་དབྱེ་བ་ནི། སྤང་བྱའི་སྒོ་ནས་ཕྱེ་ན། ཉོན་མོངས་པ་
མངོན་གྱུར་པ་རེ་ཞིག་སྤོང་བ་འཇིག་རྟེན་པའི་ལམ་གྱིས་འགྲོ་བའི་ལྷག་མཐོང་དང་། ཉོན་
མོངས་པའི་ས་བོན་རྩ་བ་ནས་སྤོང་བ་འཇིག་རྟེན་ལས་འདས་པའི་ལམ་གྱིས་འགྲོ་བའི་ལྷག་
མཐོང་གཉིས་ཏེ། ཉན་ས་ལས། དེ་ལྟར་ཡིད་ལ་བྱེད་པ་ཐོབ་པའི་རྣལ་འབྱོར་པས་སྤོང་བའི་
དགའ་བ་ཆུང་ངུ་ལ་ཞུགས་པ། དེའི་གོང་དུ་འགྲོ་བར་བྱ་བ་ནི་གཞན་མེད་དེ། གཉིས་ཀ་ཁོ་
ནར་ཟད་དོ། །གཉིས་གང་ཞེ་ན། འཇིག་རྟེན་པ་དང་འཇིག་རྟེན་ལས་འདས་པའོ། །ཞེས་
གསུངས་སོ། །འཇིག་རྟེན་པ་ནི་འདོད་པ་ལ་སོགས་པའི་ས་འོག་མ་རྣམས་ལ་ཉོན་མོངས་པ་
མང་བ་དང་། ཚེ་ཐུང་བ་ལ་སོགས་པའི་སྐྱོན་གྱི་སྒོ་ནས་རགས་པར་བལྟ་ཞིང་། བསམ་གཏན་
དང་པོ་ལ་སོགས་པའི་ས་འོག་མ་རྣམས་ལ་དེ་ལས་ཟློག་པའི་ཡོན་ཏན་གྱི་སྒོ་ནས་ཞི་བར་ལྟ་བ་སྟེ།
ས་དགུ་པའི་ཉེར་བསྡོགས་ཀྱིས་བསྡུས་པའི་ཡིད་ལ་བྱེད་པ་དྲུག་དྲུག་ཡོད་དེ། དེ་དག་ནི་མངོན་
པ་ལ་སོགས་པ་གཞན་དུ་ཤེས་པར་བྱའོ། །འཇིག་རྟེན་ལས་འདས་པའི་ལྷག་མཐོང་ནི། གང་
ཟག་དང་ཆོས་ཀྱི་བདག་མེད་པ་གཉིས་ལ་སོ་སོར་རྟོག་པའི་ཤེས་རབ་སྟེ་འཆད་པར་འགྱུར་རོ། །
ཡུལ་གྱི་སྒོ་ནས་ཕྱེ་ན། ཆོས་ཅན་ཇི་སྙེད་པ་ལ་རྣམ་པར་འབྱེད་པ་དང་། ཆོས་ཉིད་ཇི་ལྟ་བ་ལ་1:
རྣམ་པར་འབྱེད་པ་གཉིས་སོ། །དེ་དག་རེ་རེ་ལ་ཡང་རགས་པ་ཆེ་ལོང་ཙམ་ཡོངས་སུ་རྟོག་པར་
བྱེད་པ་དང་། ཕྲ་བ་ཞིབ་མོར་རྣམ་པར་ཕྱེ་ནས་ཡོངས་སུ་དཔྱོད་པར་བྱེད་པ་གཉིས་གཉིས་ཡོད་
དོ། །དེ་ལྟར་ཡང་ཉན་ས་ལས། དེ་ལ་ལྷག་མཐོང་རྣམ་པ་བཞི་གང་ཞེ་ན། ཆོས་རྣམས་རྣམ་
པར་འབྱེད་པ་དང་། །རབ་ཏུ་རྣམ་པར་འབྱེད་པ་དང་། །ཡོངས་སུ་རྟོག་པར་བྱེད་པ་དང་། །
ཡོངས་སུ་དཔྱོད་པར་བྱེད་པའོ། །ཞེས་གསུངས་སོ། །རྒྱུའི་སྒོ་ནས་ཕྱེ་ན། ཐོས་པ་ལས་བྱུང་བ་
དང༌། བསམ་པ་ལས་བྱུང་བ་དང་། སྒོམ་པ་ལས་བྱུང་བའོ། །དང་པོ་ནི། གཞན་གྱི་སྒྲ་ལ་
བརྟེན་ནས་ཇི་ལྟ་བའི་ཆོས་སོ་སོར་འབྱེད་པའོ། །གཉིས་པ་ནི། རིགས་པའི་སྒོ་ནས་ཇི་ལྟ་བ་
དང་། ཇི་སྙེད་པའི་ཆོས་རྣམ་པར་འབྱེད་པའོ། །གསུམ་པ་ནི། ཞི་གནས་ལ་བརྟེན་ནས་ཐོས་t
:
414



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ། ་
བསམ་གྱི་གཏན་ལ་དབབ་བྱའི་དོན་ཡང་དང་ཡང་དུ་བསྒོམས་པའི་རྣམ་པས་སོ་སོར་རྣམ་པར་
འབྱེད་པའོ། །དེ་དག་ཀྱང་འོག་ནས་འཆད་པའི་ལྷག་མཐོང་སྐྱེས་པའི་རྟགས་མ་བྱུང་གི་བར་གྱི་
ཤེས་རབ་རྣམས་ནི་ལྷག་མཐོང་དང་རྗེས་སུ་མཐུན་པའི་ཡིད་ལ་བྱེད་པ་ཡིན་གྱི། ལྷག་མཐོང་
དངོས་མ་ཡིན་ནོ། །
གསུམ་པ་ལྷག་མཐོང་སྒོམ་ཚུལ་དངོས་ལ་གཉིས། གང་ཟག་གི་བདག་མེད་སྒོམ་པའི་
ཚུལ་དང་། ཆོས་ཀྱི་བདག་མེད་སྒོམ་པའི་ཚུལ་ལོ། །དང་པོ་ལ་ལྔ། དགག་བྱ་བདག་གི་ངོ་བོ་
དང། དེ་དགག་དགོས་པའི་རྒྱུ་མཚན་དང་། དེ་འགོག་བྱེད་ཀྱི་རིག་པ་དང་། བདག་མེད་ལ་
སེམས་འཇོག་པའི་ཚུལ་དང་། ཤེས་བྱེད་ཀྱི་ལུང་དགོད་པའོ། །དང་པོ་ནི་ཡུལ་གང་ཟག་དང་
སེམས་ཅན་དང་། བདག་སྐྱེས་བུ་རྣམས་རྣམ་གྲངས་ཡིན་ལ། ཡུལ་ཅན་བདག་ལྟ་དང་།
འཇིག་ལྟ་དང་། ངར་འཛིན་དང་། སེམས་ཅན་དུ་འཛིན་པ་རྣམས་རྣམ་གྲངས་ཏེ། འཇིག་ལྟ་
ལ་གཉིས་ཏེ། ལྷན་སྐྱེས་དང་། ཀུན་བརྟགས་སོ། །དང་པོ་ནི། རྣམ་འགྲེལ་ལས། བདེ་བར་
འགྱུར་བའམ་སྡུག་བསྔལ་བར། །མ་གྱུར་ཅིག་ཅེས་འདོད་པ་ན། །ངའོ་སྙམ་པའི་བློ་གང་དེ། །
སེམས་ཅན་ལ་ལྟ་ལྷན་ཅིག་སྐྱེས། །ཞེས་གསུངས་པ་ལྟར། སེམས་ཅན་ཐམས་ཅད་ལ་ཐོག་མ་
མེད་པ་ནས་གོམས་པའི་དབང་གིས། ང་དང་ང་ཡིར་འཛིན་པའི་བློ་རང་འཁྲུངས་སུ་འབྱུང་བ་
གང་ཡིན་པའོ། །གཉིས་པ་ཀུན་བརྟགས་ནི། ལྷན་ཅིག་སྐྱེས་པའི་ཡུལ་དེ་ཉིད་རྗེས་སུ་དཔག་
པ་དང་། ལུང་ལྟར་སྣང་ལ་བརྟེན་ནས་ཕུང་པོ་དང་གཅིག་དང་ཐ་དད་དང༌། དེ་ཉིད་དང་
གཞན་དུ་བརྗོད་དུ་མེད་པར་འཛིན་པའོ། །དེ་དག་གི་ཡུལ་དུ་གྱུར་པའི་བདག་ང་ཡང་གགཉིས་
ཏེ། ལྷན་སྐྱེས་ཀྱི་བདག་དང་། ཀུན་བརྟགས་ཀྱི་བདག་གོ །རིག་པས་དགག་བྱ་ནི་གཉིས་ཀ་
ཡང་ཡིན་ཏེ། ཀུན་བརྟགས་ཀྱི་མཐའ་བཀག་པའི་སྒོ་ནས་ལྷན་སྐྱེས་འགོག་དགོསགོས་པའི་ཕྱིར་ཏེ།
འདི་ལྟར་ལྷན་སྐྱེས་ཀྱི་བདག་དེ་རྗེས་སུ་གྲུབ་ན། རང་གཞན་གྱི་སྡེ་བ་རྣམས་ཀྱིས་བརྟགས་པ་
ལྟར། ཕུང་པོ་དང་། གཅིག་དང་། ཐ་དད་དང་། དེ་ཉིད་དང་། གཞན་ལ་སོགས་པ་གང་དུ་
ཡང་གྲུབ་དགོས་པའི་ཕྱིར་རོ། །གལ་ཏེ་བདག་ལྟ་དང་སེམས་ཅན་དུ་འཛིན་པ་རྣམ་གྲངས་སུ་
མི་རིགས་ཏེ། གཞན་རྒྱུད་ཀྱི་སེམས་ཅན་ལ་བདག་དང་ང་ཡིད་མི་འཛིན་པའི་ཕྱིར་རོ། །ཞེ་ན་
སྐྱོན་མེད་དེ། གཞན་རྒྱུད་དང་རང་རྒྱུད་ཀྱིས་བསྡུས་པའི་བདག་དང་བདག་གིར་འཛིན་པའི་
ཕྱིར་རོ། །དེས་ན་རང་རྒྱུད་ཀྱི་བདག་དང་སེམས་ཅན་སོགས་ནི་རང་རྒྱུད་ཀྱི་འཇིག་ལྟའི་ཡུལ་t
415



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ་
2
:ཡིན་ལ། གཞན་རྒྱུད་ཀྱི་བདག་དང་སེམས་ཅན་སོགས་ནི་རང་གི་འཇིག་ལྟའི་ཡུལ་མ་ཡིན་གྱི།
བློ་གཞན་གྱི་ཡུལ་ཡིན་ནོ། །གཉིས་པ་ནི། རྣམ་འགྲེལ་ལས། དེ་ཕྱིར་གྲོལ་འདོད་ཐོག་མེད་
པའི། །རྒྱུ་ཅན་རིགས་མཐུན་ས་བོན་ལས། །བྱུང་བའི་འཇིག་ཚོགས་ལྟ་བ་དག །རྩ་བ་ཉིད་
ནས་དབྱུང་བར་བགྱི། །ཞེས་གསུངས་ཤིང་། འཇུག་པ་ལས་ཀྱང་། ཉོན་མོངས་སྐྱོན་རྣམས་
མ་ལུས་འཇིག་ཚོགས་ལ། །ལྟ་ལས་བྱུང་བར་བློ་ཡིས་མཐོང་གྱུར་ནས། །བདག་ནི་འདི་ཉིད་
ཀྱིས་ནི་རྟོགས་བྱས་ཏེ། །རྣལ་འབྱོར་པ་ཡིས་བདག་ནི་འགོག་པར་བྱེད། །ཅེས་གསུངས་པ་
ལྟར། འཁོར་བར་སྐྱེ་བའི་རྒྱུ་ལས་ཉོན་རྣམས་ནི། འཇིག་ཚོགས་ལ་ལྟ་བ་ལས་བྱུང་ལ། དེའི་
ཕྱིར་ཐར་པ་འདོད་པ་རྣམས་ཀྱིས་ཐོག་མར་འཇིག་ལྟ་སྤང་དགོས་ཏེ། དེ་ཡང་ཡུལ་བདག་
བཀག་པའི་སྒོ་ནས་དགག་དགོས་ཏེ། རྣམ་འགྲེལ་དུ། འདི་ཡུལ་སུན་དབྱུང་མེད་པར་ནི། །དེ་
སྤོང་བ་ནི་ནུས་མ་ཡིན། །ཞེས་གསུངས་སོ། །
གསུམ་པ་འགོག་བྱེད་ཀྱི་རིགས་པ་ལ། ཀུན་བརྟགས་ཀྱི་བདག་དགག་པ་དང་། ལྷན་
སྐྱེས་ཀྱི་བདག་དགག་པ་གཉིས་ཀྱི་དང་པོ་ནི། རང་གི་སྡེ་བ་དག་གིས་མདོ་ལས། དགེ་སྦྱོང་
དང་བྲམ་ཟེ་གང་ལ་ལ་དག་བདག་གམ་བདག་གིར་ཡང་དག་པར་རྗེས་སུ་ལྟ་བ་དེ་དག་ནི་ཉེ་
བར་ལེན་པའི་ཕུང་པོ་ལྔ་པོ་འདི་དག་ལའོ། །ཞེས་གསུངས་པའི་དགོངས་པར་རློམ་ནས་ཁ་ཅིག་
ཐ་སྙད་དུ་ཕུང་པོ་ལྔ་ཆར་བདག་ཡིན་པར་འདོད་ལ། ཁ་ཅིག་སེམས་གཅིག་པུ་བདག་ཏུ་འདོད་
དོ། །དེ་ནི་མི་རིགས་ཏེ། ཕུང་པོ་རྣམས་ཐ་སྙད་དུའང་སྐྱེ་བ་དང་འཇིག་པ་ཚད་མས་གྲུབ་པའི་
ཕྱིར། བདག་ལྟའི་ཡུལ་ནི་དེ་ལྟར་བདག་ལྟ་དེ་ཉིད་ཀྱིས་མི་འཛིན་པའི་ཕྱིར་རོ། །ཅིས་ཏེ་
བདག་ལྟས་སྐྱེ་འཇིག་ཅན་དུ་མི་འཛིན་ཡང་བདག་སྐྱེ་འཇིག་ཅན་དུ་གནས་སྙམ་ན། དེ་ནི་མི་
རིགས་ཏེ། ཁྱེད་ཀྱིས་བདག་ལྟའི་ཡུལ་དེ་ཉིད་བདག་ཏུ་ཁས་བླངས་པའི་ཕྱིར་དང་། དེ་ལྟ་ན་
བདག་ལྟའི་འཛིན་སྟངས་དང་མཐུན་པར་བདག་དེ་ཡང་ཁས་བླང་དགོས་པའི་ཕྱིར་རོ། །དེ་
ལྟར་ཡང་རྩ་ཤེར། གལ་ཏེ་ཕུང་པོ་བདག་ཡིན་ན། །སྐྱེ་དང་འཇིག་པ་ཅན་དུ་འགྱུར། །ཞེས་
གསུངས་སོ། །གཞན་ཡང་ཕུང་པོ་བདག་ལྟའི་ཡུལ་ཡིན་ན། ཕུང་པོ་བཞིན་དུ་བདག་ཀྱང་མང་
པོར་འགྱུར་བ་དང་། བདག་རྫས་ཡོད་དུ་འགྱུར་བའོ། །བདག་ཕྱིན་ཅི་མ་ལོག་པར་འགྱུར་ན་
དེ་ཡང་མི་རིགས་ཏེ། ལུང་ལས། འཇིག་རྟེན་སྐྱེ་བ་དེ་ཡང་གང་ཟག་ཉག་གཅིག་ལས་སྐྱེའོ། །
ཞེས་དང་། དགེ་སློང་དག་གང་ཟག་སོགས་བཞི་པོ་འདི་དག་ནི་མིང་ཙམ། བརྡ་ཙམ། ཐ་སྙད་
416



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཙམ། བཏགས་པ་ཙམ། འདས་པ་དང་། མ་འོངས་པ་དང་། མྱ་ངན་ལས་འདས་པ་དང་།
གང་ཟག་གོ །ཞེས་པ་དང་འགལ་བའི་ཕྱིར་རོ། །བདག་ལྟ་ཕྱིན་ཅི་མ་ལོག་པ་ཡིན་ན་དགྲ་
བཅོམ་པ་རྣམས་ཀྱི་རྒྱུད་ལ་སྐྱེ་བར་འགྱུར་ཏེ། ཡུལ་རྫས་ཡོད་ལ་འཇུག་པ་ཕྱིན་ཅི་མ་ལོག་པའི་
ཕྱིར་དཔེར་ན་མིག་ཤེས་ལ་སོགས་པ་བཞིན་ནོ། །དེའི་ཕྱིར། འཇུག་པ་ལས། གལ་ཏེ་ཕུང་པོ་
བདག་ན་དེ་ཕྱིར་དེ། །མང་བས་བདག་དེ་དག་ཀྱང་མང་པོར་འགྱུར། །བདག་ནི་རྫས་སུ་
འགྱུར་ཞིང་དེར་ལྟ་བ། །རྫས་ལ་འཇུག་པས་ཕྱིན་ཅི་ལོག་མི་འགྱུར། །ཞེས་གསུངས་སོ། །མུ་
སྟེགས་པ་དག་བདག་ནི་ཕུང་པོ་ལས་དོན་གཞན་ཡིན་པའི་ཕྱིར་ཇི་སྐད་བཤད་པའི་ཉེས་པ་དེ་
དག་མེད་དོ་སྙམ་ན་དེ་ཡང་མི་རིགས་ཏེ། གང་ཞིག་གང་ལས་དོན་གཞན་པ་དེ་ནི་གཅིག་མེད་
པར་ཡང་གཞན་དམིགས་པར་འགྱུར་ཏེ། ཀ་བ་མེད་པར་བུམ་པ་མཐོང་བ་བཞིན་ནོ། །བདག་
ཕུང་པོ་ལས་དོན་གཞན་པ་ཡིན་ན་ཕུང་པོ་མེད་པར་དམིགས་པར་འགྱུར་ཏེ། དེ་ལྟར་མོ་གཤམ་
གྱི་བུ་ལ་ཡང་བདག་དམིགས་པར་ཐལ་བའི་ཕྱིར་རོ། །དེའི་ཕྱིར་བདག་ནི་ཕུང་པོ་ལས་གཞན་མ་
ཡིན་ཏེ། གལ་ཏེ་ཕུང་པོ་རྣམས་ལས་གཞན། །ཕུང་པོའི་མཚན་ཉིད་མེད་པར་འགྱུར། །ཞེས་
གསུངས་སོ། །རང་སྡེ་གནས་མའི་བུ་དག་ན་རེ། ཁོ་བོ་ཅག་ལྟར་ན་བཅིངས་གྲོལ་གྱི་གཞིར་
གྱུར་པའི་གང་ཟག་རྫས་སུ་ཡོད་དེ། མདོ་ལས། དགེ་སློང་དག་ཁུར་ཡོད་དོ། །ཁུར་ཁྱེར་བའི་
གང་ཟག་ཡོད་དོ། །དེ་རྟག་པའམ་མི་རྟག་པར་མི་སྨྲའོ། །ཞེས་གསུངས་པས། གང་ཟག་དེ་ནི་
རྟག་མི་རྟག་དང་། དེ་ཉིད་དང་། གཞན་དུ་བརྗོད་དུ་མེད་པའི་ཕྱིར། ཁོ་བོ་ཅག་ལ་ཇི་སྐད་
བཤད་པའི་ཉེས་པ་མེད་དོ་ཞེ་ན། རྣམ་འགྲེལ་དུ། གང་གི་རང་བཞིན་འཇིག་མེད་པ། དེ་ལ་
མཁས་རྣམས་རྟག་ཅེས་བརྗོད། །དེས་ན་ངོ་ཚའི་ལྟ་བ་འདི། ། སྤོངས་ལ་དེ་ནི་རྟག་པར་
སྨོས། །ཞེས་གསུངས་པ་ལྟར། ཁྱེད་ཀྱིས་གང་ཟག་ནི་འཁོར་འདས་ཐམས་ཅད་དུ་འཇིག་པ་
མེད་པར་རྗེས་སུ་འགྲོ་བར་ཁས་བླངས་པའི་ཕྱིར་རོ། །རྟག་པ་ཡིན་ལ་དངོས་པོ་རྫས་ཡོད་ལ་དེ་
ཉིད་དང་གཞན་ལས་རྣམ་པ་གཞན་དུ་བརྗོད་དུ་མེད་པའི་ཕྱིར་རོ། །དེ་ཉིད་དང་གཞན་གྱི་
ཕྱོགས་ལ་བརྗོད་པའི་ཉེས་པ་སོ་ན་གནས་སོ། །དེའི་ཕྱིར་གང་ཟག་ནི་ཕུང་པོ་དང། གཅིག་
དང་། ཐ་དད་དང་། དེ་ཉིད་དང་གཞན་དུ་བརྗོད་དུ་མེད་པའི་ཕྱིར། རང་བཞིན་མེད་དེ།
འཇུག་པ་ལས། རྣམ་ཤེས་དངོས་ཡོད་རང་ལས་གཞན་མིན་དང་། །གཟུགས་སོགས་རྣམས་
ལས་གཞན་དུ་འགྱུར་འདོད་ཅིང་། །དངོས་ལ་རྣམ་པ་དེ་གཉིས་མཐོང་གྱུར་པས། །བདག་ནི་
417
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
མེད་དེ་དངོས་ཆོས་དང་བྲལ་ཕྱིར། །ཞེས་གསུངས་སོ། །གལ་ཏེ་བདག་དགག་པ་ནི། དེའི་
ཡུལ་ཅན་གྱི་འཇིག་ལྟ་ལྷན་སྐྱེས་ལས་དང་ཉོན་མོངས་པའི་རྩ་བར་གྱུར་པ་དགག་པའི་ཕྱིར་ཡིན་
ན། འཇིག་ལྟ་ཀུན་བརྟགས་ནི་ལས་ཉོན་གྱི་རྩ་བ་མ་ཡིན་ཏེ། དེ་མེད་པའི་དུད་འགྲོ་སོགས་ལ་
ཡང་ལས་དང་ཉོན་མོངས་པ་དྲག་པོ་བསྐྱེད་པའི་ཕྱིར་རོ། །དེ་བས་ན་ཀུན་བརྟགས་ཀྱི་བདག་
དགག་པ་དོན་མེད་དོ་ཞེ་ན། འཇིག་ལྟ་ཀུན་བརྟགས་འཁོར་བའི་རྩ་བ་མ་ཡིན་པ་བདེན་ཡང་།
དེའི་ཡུལ་བདག་དགག་པའི་སྒོ་ནས་དེ་དགག་དགོས་ཏེ། དེས་འཁོར་བའི་རྩ་བ་བདག་དགག་
པའི་སྒོ་ནས་དེ་དགག་དགོས་པའི་ཕྱིར་ཏེ། དེས་འཁོར་བའི་རྩ་བ་བདག་ལྟ་ལྷན་སྐྱེས་མེ་འབར་
བ་ལྟ་བུ་ལ། ཤིང་བསྣན་པ་བཞིན་དུ་གསོས་འདེབས་ཤིང་སྟོབས་ལྡན་དུ་བྱེད་པའི་ཕྱིར་རོ། །
གཉིས་པ་ལྷན་སྐྱེས་ཀྱི་བདག་དགག་པ་ངོས་བཟུང་བ་དང་། དེ་འགོག་ཚུལ་གཉིས་ཀྱི་
དང་པོ་ནི། ལྷན་སྐྱེས་ཀྱི་བདག་ནི་འཇིག་ལྟ་ལྷན་སྐྱེས་ཀྱི་ཡུལ་ཡིན་ལ། དེ་ནི་སྔར་བཤད་པ་ནི
ལྟར་གྱི་ཕུང་པོ་དང། གཅིག་དང་། ཐ་དད་དང་། དེ་ཉིད་དང་། གཞན་དུ་བརྗོད་དུ་མེད་པ་
སོགས་གང་ཡང་མ་ཡིན་གྱི། ཕུང་པོ་ལ་བརྟེན་ནས་བཏགས་པ་ཙམ་གྱི་རྟེན་འབྲེལ་ཡིན་ཏེ།
དཔེར་ན་ཤིང་རྟའི་ཡན་ལག་ལ་བརྟེན་ནས་ཤིང་རྟར་འདོགས་པ་བཞིན་ནོ། །དེ་སྐད་དུ་ཡང་
འཇུག་པར། དེ་ཕྱིར་ང་མིན་འཇིག་རྟེན་དངོས་པོ་མིན། །ཕུང་ལས་གཞན་མིན་ཕུང་པོའི་ངོ་བོ་
མིན། །ཕུང་པོ་རྟེན་མིན་འདི་ནི་དེ་ལྟར་མིན། །འདི་ནི་ཕུང་པོ་བརྟེན་ནས་འགྲུབ་པར་
འགྱུར། །ཤིང་རྟ་རང་གི་ཡན་ལག་ལས་གཞན་མིན། །གཞན་མིན་མ་ཡིན་དེ་ལྟ་ན་ཡང་མིན་
ཞིང་། །ཡན་ལག་མ་ཡིན་ཡན་ལག་དག་དེར་མིན། །འདུས་ཙམ་མ་ཡིན་དབྱིབས་མིན་དེ་
བཞིན་ནོ། །ཞེས་གསུངས་པ་ལྟར་རོ། །ཕུང་པོ་ལ་བརྟེན་ནས་ཇི་ལྟར་བདག་ཏུ་འདོགས་ཤེ་
ན། དཔེར་ན་ཐག་པའི་ཁ་དོག་མཐོང་བ་ལ་བརྟེན་ནས་འདི་སྦྲུལ་ལོ་ཞེས་འདོགས་ཀྱི། མ་
མཐོང་བར་སྦྲུལ་འཛིན་གྱི་བློ་མི་འབྱུང་བ་དེ་བཞིན་དུ། རང་རྒྱུད་ཀྱི་གཟུགས་ལ་སོགས་པའི་
ཕུང་པོ་མ་བཟུང་བར། ངའོ་སྙམ་པའི་འཇིག་ལྟ་ལྷན་སྐྱེས་མི་འབྱུང་གི ། བློ་གཞན་གྱིས་
གཟུགས་སོགས་ཀྱི་ཕུང་པོ་བཟུང་བའི་སྒོ་ནས། ཐོག་མ་མེད་པ་ནས་གོམས་པའི་དབང་གིས།
ངའོ་སྙམ་པའི་བདག་ལྟ་ལྷན་སྐྱེས་སྐྱེ་བ་ཡིན་ལ། ཕུང་པོ་ཡང་དེའི་ཡུལ་མ་ཡིན་ལ། ཕུང་པོ་
ལས་གཞན་པ་ཡང་། དེའི་ཡུལ་དུ་མེད་ཅིང་། ཕུང་པོ་མེད་པར་ཡང་བདག་ལྟ་མི་འབྱུང་བས།
དེའི་ཕྱིར་ཕུང་པོ་ལ་བརྟེན་ནས། བདག་ཏུ་བཏགས་པ་ཡིན་ནོ། །གལ་ཏེ་ཕུང་པོ་དང་།མོ
418



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
གཅིག་དང་། ཐ་དད་དང་། དེ་ཉིད་དང་། གཞན་གང་དུ་ཡང་དེ་ཡོད་པར་ཇི་ལྟར་རྣམ་པར་
འཇོག་སྟེ། དངོས་པོ་ལས་རྣམ་པ་གཞན་མེད་པའི་ཕྱིར་རོ། །ཞེ་ན། བདག་དེ་རྫས་སུ་གྲུབ་
པའི་དངོས་པོར་ཁས་ལེན་ན་བདེན་ཡང་། དེ་ནི་རིག་པའི་རྣམ་དཔྱད་མེད་པར། གཏི་མུག་གི་
དབང་ལས་ཐ་སྙད་དུ་འཇོག་ཅིང་རྟེན་ཅིང་འབྲེལ་བར་འབྱུང་བ་དང་། ཀུན་རྫོབ་ཀྱི་བདེན་
པར་འཇོག་གོ །དེ་སྐད་དུ་ཡང་འཇུག་པར། གང་ལ་རྟག་ཏུ་འགྲོ་རྣམས་ངར་འཛིན་བློ། །
རབ་ཏུ་བྱུང་ཞིང་དེ་ཡི་གང་ཡིན་དེ། །ང་ཡིར་འཛིན་བློ་འབྱུང་བའི་བདག་དེ་ནི། །མ་བརྟགས་
གྲགས་པའི་གཏི་མུག་ལས་ཡིན་ཏེ། །ཞེས་གསུངས་པའི་ཕྱིར་རོ། །ཇི་ལྟར་ན། དེ་ཐ་སྙད་ཀྱི་
བདེན་པ་དང་། ཀུན་རྫོབ་ཀྱི་བདེན་པ་རྣམ་པར་འཇོག་པ་ནི། མངོན་སུམ་དང་། རྗེས་
དཔག་དང་ཉེ་བར་འཇལ་བ་དང་། ལུང་སྟེ། ཐ་སྙད་ཀྱི་ཚད་མ་བཞིས་གྲུབ་པའི་སྒོ་ནས་ཡིན་
ལ། ལྷན་སྐྱེས་ཀྱི་བདག་དེ་ཡང་དེའི་ཡུལ་ཅན་བདག་ལྟ་ལྷན་སྐྱེས་ཐ་སྙད་པའི་མངོན་སུམ་ཚད་
མས་གྲུབ་པའི་ཕྱིར་རོ། །ཇི་ལྟར་བདག་ལྟ་ལྷན་སྐྱེས་ཐ་སྙད་པའི་མངོན་སུམ་ཚད་མས་གྲུབ་
པའི་ཕྱིར་རོ། །ཇི་ལྟར་བདག་ལྟ་ལྷན་སྐྱེས་མངོན་སུམ་ཚད་མར་འགྱུར་ཞེ་ན། དེ་ནི་མངོན་དུ་
བྱེད་པའི་རྣམ་པར་འཇུག་པའི་ཕྱིར་དང་། དེའི་ཡུལ་ལ་ཐ་སྙད་པའི་ཚད་མ་གཞན་གྱི་གནོད་པ་
མེད་པས་མི་སླུ་བ་ཡིན་པའི་ཕྱིར་དང་། གལ་ཏེ་དེ་ཙམ་གྱིས་མངོན་སུམ་ཚད་མར་མི་འགྱུར་ན།
མིག་གིས་བུམ་པའི་གཟུགས་མཐོང་བ་ན། བུམ་པའོ་སྙམ་པའི་བློ་ཡང་མངོན་སུམ་དུ་མི་འགྱུར་
ཏེ། སྔ་མ་དང་མཚན་ཉིད་མཚུངས་པའི་ཕྱིར་རོ། །འདོད་པ་ཡང་མི་རིགས་ཏེ། བཞི་བརྒྱ་
པར། གཟུགས་མཐོང་ཚེ་ན་བུམ་པ་ནི། །ཐམས་ཅད་ཁོ་ན་མཐོང་མི་འགྱུར། །བུམ་པ་མངོན་
སུམ་ཞེས་བྱ་ཡང་། །དེ་ཉིད་རིག་པ་སུ་ཞིག་སྨྲ། །ཞེས་ཐ་སྙད་དུ་ཡང་བུམ་གཟུགས་འཛིན་
པའི་མིག་ཤེས་དང་། དེའི་རྗེས་སུ་བུམ་པའོ་སྙམ་པའི་བློ་གཉིས་ཀ་ཡུལ་བུམ་པ་ལ་མངོན་སུམ་
ཡིན་ནོ་ཞེས་འཇིག་རྟེན་ན་གྲགས་ཀྱང་། དེ་ཁོ་ན་ཉིད་སེམས་པའི་མཁས་པ་རྣམས་ཕྱོགས་
གཅིག་མཐོང་བས་ཐམས་ཅད་མཐོང་བར་མི་རིགས་པས་དེ་དག་མངོན་སུམ་དུ་མི་འདོད་དོ། །
ཞེས་གསུངས་པ་དང་འགལ་བའི་ཕྱིར་རོ། །གཉིས་པ་དེ་འགོག་པའི་ཚུལ་ནི། དེ་ལྟར་ལྷན་
སྐྱེས་ཀྱི་བདག་དེ་ནི་ཕུང་པོ་དང་ཁམས་དང་སྐྱེ་མཆེད་རྣམས་ལ་བརྟེན་ནས་བཏགས་པས་རྟེན་
འབྲེལ་ཡིན་པའི་ཕྱིར། རང་བཞིན་མེད་དེ། འཁོར་ལོ་སྲོག་ཤིང་གཟར་བུ་ལ་སོགས་པ་ཤིང་
རྟའི་ཡན་ལག་ལ་བརྟེན་ནས་ཤིང་རྟར་འདོགས་པ་བཞིན་ནོ། །དེ་སྐད་དུ་ཡང་མདོ་ལས། ཇི་
419



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
.
ནལྟར་ཡན་ལག་ཚོགས་རྣམས་ལ། །བརྟེན་ནས་ཤིང་རྟར་འདོགས་པ་ལྟར། །དེ་བཞིན་ཕུང་པོ་
རྣམས་བརྟེན་ནས། །ཀུན་རྫོབ་སེམས་ཅན་ཞེས་བརྗོད་དོ། །ཞེས་གསུང་ཤིང་། འཇུག་པ་
ལས་ཀྱང་། དེ་ཕྱིར་རྟེན་འབྱུང་རིག་པ་འདི་ཡིས་ནི། །ལྟ་ངན་དྲ་བ་མཐའ་དག་འཇོམས་པར་
བྱེད། །ཅེས་གསུངས་པ། རྟེན་འབྲེལ་གྱི་རིག་པ་འདིས་བདག་ཡོད་མེད་ཀྱི་མཐར་འཛིན་པའི་
བདག་ལྟ་མ་ལུས་པར་འགོག་ནུས་སོ། །བཞི་པ་བདག་མེད་ལ་སེམས་འཇོག་ཚུལ་ནི། དེ་ལྟར་
གོང་དུ་བཤད་པའི་རིག་པ་རྣམས་ཀྱིས་བདག་ཀུན་བརྟགས་རྣམས་ནི་ཐ་སྙད་དུ་ཡང་ང་མེད་པར་
ངེས་ཤིང་། ལྷན་སྐྱེས་ཀྱི་བདག་ནི་ཐ་སྙད་དུ་བཏགས་པ་ཙམ་ཡོད་ཀྱང་དོན་ལ་རང་བཞིན་མེད་
པར་རྟོགས་པའི་ཤེས་རབ་ནི། བདག་མེད་རྟོགས་པའི་ལྟ་བ་ཡིན་ལ། དེ་ཉིད་ཞི་གནས་ལ་
བརྟེན་ནས་ཡང་དང་ཡང་དུ་གོམས་པར་བྱས་པ་བསྒོམ་བྱ་ལ་གསལ་སྣང་རབ་ཀྱི་མཐར་ཐུག་
པར་འགྱུར་བ་ནི་བདག་མེད་མངོན་སུམ་དུ་རྟོགས་པ་ཡིན་པས། འཇིགས་ལྟ་ཀུན་བརྟགས་
དང་ལྷན་སྐྱེས་རྣམས་ནི་རེ་ཞིག་སྤོང་བར་ནུས་ཀྱང་ བདག་ལྟའི་ས་བོན་དྲུང་ནས་འབྱིན་པར་
མི་ནུས་ཏེ། བདག་ལྟའི་འཁྲུལ་གཞི་ཕུང་པོ་རང་བཞིན་མེད་པར་མ་རྟོགས་པའི་ཕྱིར་རོ། །དེ་
སྐད་དུ་ཡང་རིན་ཆེན་ཕྲེང་བར། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་
ཡོད། །ཅེས་གསུངས་སོ། །མཐར་ཐུག་པའི་དེ་ཁོ་ན་ཉིད་ནི་ཕུང་པོ་རང་བཞིན་མེད་པར་
རྟོགས་པའི་སྟོང་ཉིད་ཡིན་ལ། གང་ཞིག་བདག་མེད་རྟོགས་པས་དེ་མི་རྟོགས་ན། གང་ཟག་གི་
བདག་མེད་བསྒྲུབས་པས་ཅི་བྱ་ཞེ་ན། དངོས་སུ་མཐར་ཐུག་གི་དེ་ཁོ་ན་ཉིད་མི་རྟོགས་ཀྱང་།
བདག་དེ་རྟེན་ཅིང་འབྲེལ་པར་འབྱུང་བ་དེ་ཉིད་ཀྱི་ཐ་སྙད་དུ་ཡོད་ཀྱང་ རང་བཞིན་མེད་པ་
ལྟར། ཆོས་སུ་ཐ་སྙད་དུ་བཏགས་པའི་རྟེན་འབྲེལ་རྣམས་ཀྱང་བདག་དང་མཚུངས་པར་ཐ་
སྙད་དུ་ཡོད་ཀྱང་རང་བཞིན་མེད་པར་རྟོགས་ནས། མཐར་ཐུག་གི་དེ་ཁོ་ན་ཉིད་ཀྱང་བདེ་བླག་
ཏུ་རྟོགས་པར་འགྱུར་རོ། །འཇུག་འགྲེལ་ལས་ཀྱང་། གང་གི་ཕྱིར་འཇིག་རྟེན་གྱི་ཀུན་རྫོབ་
འདི་དེ་ལྟར་དཔྱད་པ་ན་ཡོད་པར་མི་འགྱུར་ཞིང་། མ་བརྟགས་གྲགས་པས་ཡོད་པ་ཉིད་ཀྱི་ཕྱིར་
རྣལ་འབྱོར་པས་རིམ་པ་འདི་ཉིད་ཀྱིས་འདི་ལ་རྣམ་པར་དཔྱོད་པ་ཆེས་མྱུར་བ་ཁོ་ནར། དེ་ཁོ་ན་
ཉིད་ཀྱི་གཏིང་སྤོགས་པར་འགྱུར་རོ། །ཇི་ལྟ་ཞེ་ན། རྣམ་བདུན་གྱིས་མེད་གང་དེ་ཇི་ལྟ་
བུར། །ཡོད་ཅེས་རྣལ་འབྱོར་བས་འདི་ཡོད་མི་རྙེད། །དེས་དེ་ཉིད་ལའང་བདེ་བླག་འཇུག་
འགྱུར་པས། ། འདིར་དེ་འགྲུབ་པའང་དེ་བཞིན་འདོད་ པར་བྱ། ། ཞེས་སོ། །དེའི་ཕྱིར་
420



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
འཕགས་པ་ཡབ་སྲས་ལྟར་ན་གང་ཟག་གི་བདག་མེད་པས། ཆོས་ཀྱི་བདག་མེད་བདེ་བླག་ཏུ་
རྟོགས་པར་བྱ་བའི་ཕྱིར་ཡིན་གྱི། གང་ཟག་གི་བདག་མེད་རྟོགས་པས་འཁོར་བ་ལས་གྲོལ་བར་
མི་བཞེད་དེ། ཉན་རང་གིས་ཀྱང་ཆོས་ཀྱི་བདག་མེད་རྟོགས་དགོས་པའི་ཕྱིར་རོ། །དེའི་ཕྱིར་
ཉན་ཐོས་ཀྱི་ཐེག་པར་ཉན་ཐོས་རྣམས་ལ་བདེན་བཞི་མི་རྟག་པ་ལ་སོགས་པ་བཅུ་དྲུག་གི་རྣམ་
པར་བསྟན་པ་ནི། གང་ཟག་གི་བདག་མེད་རྟོགས་ནས། ཆོས་ཀྱི་བདག་མེད་ཀྱི་དེ་ཁོ་ན་ཉིད་
ལ་རིམ་གྱིས་གཞུག་པའི་ཆེད་ཡིན་ཏེ། རིག་པ་དྲུག་ཅུ་པ་ལ། སྐྱེ་བ་ཤེས་པས་འཇིག་པ་
ཤེས། །འཇིག་པ་ཤེས་པས་མི་རྟག་ཤེས། །མི་རྟག་ཉིད་ལས་འཇུག་པ་ཤེས། །ཆོས་ཀྱི་ཚུལ་
ཡང་རྟོགས་པར་འགྱུར། །ཞེས་གསུངས་སོ། །རང་རྒྱུད་པ་ལ་སོགས་པའི་རང་གི་སྡེ་བ་ཆེན་པོ་
གང་དག །ཉན་རང་དག་གིས་ཆོས་ཀྱི་བདག་མེད་མ་རྟོགས་ཀྱང་བདེན་བཞི་མི་རྟག་པ་ལ་
སོགས་པ་བཅུ་དྲུག་གི་རྣམ་པར་བསྒོམས་པས་མཐོང་ལམ་སྐྱེས་པ་ན། ཕུང་པོ་ལས་དོན་གཞན་
པའི་བདག་ཀུན་བརྟགས་ཀྱི་རྩ་བ་ཅན། སྤང་བྱ་ཉོན་མོངས་པ་ཀུན་བརྟགས་རྣམས་སྤོང་ཞིང་
དེའི་རྒྱུན་གོམས་པར་བྱས་པས་ཉོན་མོངས་མ་ལུས་པར་སྤངས་པའི་མྱང་འདས་ཐོབ་པར་བཞེད་
མོད། རིག་པར་མ་མཐོང་སྟེ། མདོ་ལས། ཉོན་མོངས་པ་རྣམས་ནི་འཇིག་ཚོགས་སུ་ལྟ་བའི་
ཀུན་འབྱུང་ཅན་ནོ། །ཞེས་གསུངས་པས། ཉོན་མོངས་པ་ཐམས་ཅད་འཇིག་ལྟ་ལྷན་སྐྱེས་ཀྱི་
རྩ་བ་ཅན་དུ་གསུངས་ཤིང་། ཕུང་པོ་ལས་དོན་གཞན་པའི་བདག་མེད་པར་རྟོགས་པས་ཕུང་པོ་
ལ་བརྟེན་ནས་བཏགས་པའི་བདག་གི་ཡུལ་ཅན་འཇིག་ལྟ་ལྷན་སྐྱེས་སྤོང་མི་ནུས་པའི་ཕྱིར་དང་།
གཞན་ཡང་ལུགས་འདི་ནི། འགའ་ཞིག་གིས་རྩིག་ཕུག་ན་སྦྲུལ་འཁྱིལ་བ་མཐོང་སྟེ་སྐྲག་པ་ན།
གཞན་གྱིས་འདི་ན་གླང་པོ་ཆེ་མེད་དོ་ཞེས་གླང་པོ་ཆེ་བཀག་པས་སྦྲུལ་གྱི་འཇིགས་པ་སྤོང་བ་ལྟར།
སྤང་གཉེན་འབྲེལ་བ་མེད་པས་མཁས་པའི་བཞད་གད་ཀྱི་གནས་སུ་འགྱུར་པའི་ཕྱིར་རོ། །དེ་
སྐད་དུ་ཡང་འཇུག་པ་ལས། བདག་མེད་རྟོགས་ཚེ་རྟག་པའི་བདག་སྤོང་ཞིང་། །འདི་ནི་ངར་
འཛིན་རྟེན་དུ་མི་འདོད་ལ། །དེ་ཕྱིར་བདག་མེད་རྟོགས་པས་བདག་ལྟ་བ། །ཅིས་ཀྱང་འབྱིན་
ཤེས་སྨྲ་བ་ཤིན་ཏུ་མཚར། །རང་ཁྱིམ་རྩིག་ཕུག་སྦྲུལ་གནས་མཐོང་བཞིན་དུ། །འདི་ན་གླང་
ཆེན་མེད་ཅེས་དོགས་བསལ་བས། །སྦྲུལ་གྱི་འཇིགས་པ་སྤོང་བར་བྱེད་པ་ནི། །ཀྱེ་མ་གཞན་གྱི་
རྣམ་པར་འགྱུར་ཉིད་དོ། །ཞེས་གསུངས་སོ། །དེས་ན་ཉན་རང་རྣམས་ཀྱིས་ཀྱང་ཕུང་པོ་རང་
བཞིན་མེད་པར་རྟོགས་དགོས་ཏེ། ཉོན་མོངས་པའི་རྩ་བ་འཇིག་ལྟ་ལྷན་སྐྱེས་ཡིན་ཞིང་། དེའི་མ
421



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
?ཡང་རྒྱུའི་གཙོ་བོ་ཕུང་པོ་ལ་མངོན་པར་ཞེན་པའི་ཉོན་མོངས་པ་ཅན་གྱི་མ་རིག་པ་ཡིན་པའི་ཕྱིར་
རོ། །དེ་ལྟར་ཡང་སྟོང་ཉིད་བདུན་ཅུ་པ་ལས། རྒྱུ་རྐྱེན་ལས་སྐྱེས་དངོས་པོ་རྣམས། །ཡང་དག་
ཉིད་དུ་རྣམ་རྟོག་པ། །དེ་ཉིད་སྟོན་པས་མ་རིག་གསུངས། །དེ་ལས་ཡན་ལག་བཅུ་གཉིས་
འབྱུང། །ཞེས་གསུངས་སོ། །ལྔ་པ་ཤེས་བྱེད་ཀྱི་ལུང་དགོད་པ་ནི། ཡབ་སྲས་མཇལ་བའི་མདོ་
ལས། རྒྱལ་པོ་ཆེན་པོ་སྐྱེས་བུ་གང་ཟག་འདི་ནི་ཁམས་དྲུག་འདུས་པ་སྟེ། སའི་ཁམས་དང།
ཆུའི་ཁམས་དང་། མེའི་ཁམས་དང་། རླུང་གི་ཁམས་དང་། ནམ་མཁའི་ཁམས་དང་། རྣམ་
པར་ཤེས་པའི་ཁམས་སོ། །དེ་ལ་སའི་ཁམས་ནི་བདག་མ་ཡིན། སེམས་ཅན་མ་ཡིན། སྲོག་མ་
ཡིན། སྐྱེ་བ་པོ་མ་ཡིན། ཤེད་ལས་སྐྱེས་པ་མ་ཡིན། ཤེད་བུ་མ་ཡིན། བུད་མེད་མ་ཡིན།
སྐྱེས་པ་མ་ཡིན། མ་ནིང་མ་ཡིན། ང་ཡིར་མ་ཡིན། བདག་གི་མ་ཡིན། གཞན་དུ་ཡང་མ་ཡིན་
ཏེ། དེ་བཞིན་དུ་ཆུའི་ཁམས་དང་། མེ་རླུང་། ནམ་མཁའ་། རྣམ་པར་ཤེས་པ་རྣམས་ཀྱང་སྔ་
མ་ལྟར་རོ། །རིན་ཆེན་ཕྲེང་བ་ལས་ཀྱང། ཇི་ལྟར་ཆུ་ཤིང་ཡན་ལག་དག །མ་ལུས་བཅས་ཏེ་
བཤིག་བྱས་ན། །ཅི་ཡང་མེད་ལྟར་སྐྱེས་བུ་ཡང་། །ཁམས་བཅས་བཤིག་ན་དེ་དང་འདྲ། །
སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་མཁའ་མིན། །རྣམ་ཤེས་མ་ཡིན་ཀུན་མིན་
ན། །དེ་ལ་གཞན་པའི་སྐྱེས་བུ་གང། །ཞེས་གསུངས་སོ། །དེ་དག་གིས་ནི་ཐར་པ་ཐོབ་པའི་
གེགས་སུ་གྱུར་པའི་ཉོན་མོངས་པའི་སྒྲིབ་པའི་གཉེན་པོར་བདག་མེད་ལ་དམིགས་པ་རྣལ་འབྱོར་
གྱི་ས་བཤད་ཟིན་ཏོ།། །།
༈ གཉིས་པ་ཐམས་ཅད་མཁྱེན་པའི་གེགས་སུ་གྱུར་པ་ཤེས་སྒྲིབ་ཀྱི་གཉེན་
པོར་ཆོས་ཀྱི་བདག་མེད་སྒོམ་པའི་ཚུལ་ལ་གཉིས། ཆོས་རྣམས་རང་བཞིན་མེད་པར་
སྤྱིར་སྒྲུབ་པ་དང་། བྱེ་བྲག་སོ་སོར་སྒྲུབ་པའོ། །དང་པོ་ནི། ཆོས་ཞེས་བྱ་བ་འདི་ནི་མིང་ཙམ་དུ་
ཟད་དེ། ཕུང་པོ་ལྔ་དང་ཁམས་བཅོ་བརྒྱད་དང་། སྐྱེ་མཆེད་བཅུ་གཉིས་རྣམས་སོ། །འདི་
དག་ལ་རང་གཞན་གྱི་སྡེ་པ་དག་གིས་རང་གི་མཚན་ཉིད་ཀྱིས་གྲུབ་པ་དང་། རང་བཞིན་གྱིས་
གྲུབ་པ་དང་། ངོ་བོ་ཉིད་ཀྱིས་གྲུབ་པ་དང། གཞན་ལ་ལྟོས་པ་མེད་པ་རྫས་གྲུབ་ཏུ་འཛིན་པ་ནི།
ཆོས་སུ་མངོན་པར་ཞེན་པ་ཡིན་ལ། དེ་ཡང་འཁོར་བའི་རྩ་བ་ཉོན་མོངས་པ་ཅན་གྱི་མ་རིག་པ་
ཡིན་ལ། དེ་ཡང་ཞེན་ཡུལ་རང་གི་མཚན་ཉིད་ཀྱིས་གྲུབ་པ་ལ་སོགས་པ་བཀག་པའི་སྒོ་ནས་
དགག་དགོས་སོ། །དགག་བྱ་རང་གི་མཚན་ཉིད་ཀྱིས་གྲུབ་པ་ལ་སོགས་པ་དེ་དག་རིག་པས་།
422



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
གབཀག་ན། སྣང་གྲགས་ཀྱི་ཆོས་རྣམས་རང་བཞིན་མེད་པ་དང་། སྟོང་པ་ཉིད་དུ་བདེ་བླག་ཏུ་
འགྲུབ་པར་འགྱུར་ལ་དེ་འགོག་བྱེད་ཀྱི་རིག་པ་སློབ་དཔོན་གྱིས་དབུ་མ་ལས་མཐའ་ཡས་པ་པ་ཞིག་
གསུངས་ཀྱང་མདོར་བསྡུས་ན། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་
རྒྱུ་མེད་མིན། །དངོས་པོ་གང་དང་གང་ལ་ཡང་། ། སྐྱེ་བ་ནམ་ཡང་ཡོད་མ་ཡིན། །ཞེས་
གསུངས་པ་འདི་ཙམ་དུ་འདུས་པས། འདིར་རིག་པ་བཞི་པོ་དེ་བརྗོད་པར་བྱའོ། །དེ་ལ་ཕུང་
ཁམས་སྐྱེ་མཆེད་ཀྱི་ཆོས་རྣམས་དེ་རྣམས་ལ་རང་གི་མཚན་ཉིད་དམ་རང་བཞིན་གྱིས་གྲུབ་པའི་
སྐྱེ་བ་ཡོད་ན། བདག་གམ་གཞན་ནམ་གཉིས་ཀའམ་རྒྱུ་མེད་ལས་སྐྱེ་ཞེས་བརྟགས་ཏེ། རྫས་
གྲུབ་ཀྱིས་སྐྱེ་བ་ལ་མཐའ་བཞི་པོ་དེ་ལས་མི་སྲིད་པའི་ཕྱིར་རོ། །འདིར་རྟེན་འབྲེལ་གྱིས་སྐྱེ་བ་ཐ་
སྙད་པ་ཙམ་ནི་མི་འགོག་སྟེ། དེ་བཀག་ན་རྟེན་འབྲེལ་དབུ་མའི་ལམ་ལ་སྐུར་བ་བཏབ་པར་
འགྱུར་བའི་ཕྱིར་རོ། །ཕྱི་ནང་གི་ཆོས་རྣམས་རང་གི་མཚན་ཉིད་ཀྱིས་བདག་ལ་མི་སྐྱེ་སྟེ། རང་
ཉིད་རང་ལ་བྱེད་པ་འགལ་བའི་ཕྱིར་རོ། །དཔེར་ན་རལ་གྲིའི་སོས་རང་མི་གཅོད་པ་བཞིན་
ནོ། །གཞན་ཡང་བདག་ཉིད་ལ་སྐྱེ་ན་སྐྱེ་བའི་རྒྱུ་ནམ་ཡང་མ་ཚང་བ་མེད་པའི་ཕྱིར་རོ། །འཁོར་
བ་ཇི་སྲིད་དུ་བདག་ཉིད་འབའ་ཞིག་སྐྱེ་བར་འགྱུར་རོ། །དེ་ལྟར་ན་ས་བོན་ལས་མྱུ་གུ་དང་། །
དེ་ལས་སྒྲུབས་འཆོས་པ་དང་། ལོ་མ་འབྱུང་བ་ལ་སོགས་པ་རྒྱུ་སྔ་མ་ལས་འབྲས་བུ་ཕྱི་མ་འབྱུང་
བའི་གོ་སྐབས་མེད་པར་འགྱུར་ཏེ། རྒྱུ་སྔ་མ་མ་འགགས་པར་འབྲས་བུ་ཕྱི་མ་སྐྱེ་བར་མ་མཐོང་
བའི་ཕྱིར་དང་། རྒྱུ་སྔ་མ་ནམ་ཡང་མི་འགག་པར་ཁས་བླངས་པའི་ཕྱིར་རོ། །རང་གི་མཚན་
ཉིད་ཀྱིས་གྲུབ་པའི་དངོས་པོ་གཞན་ལས་ཀྱང་སྐྱེ་བ་མེད་དེ། གཞན་ཞེས་བྱ་བ་ནི་ད་ལྟར་གྱི་
དངོས་པོ་ཀ་བ་དང་བུམ་པ་ལྟ་བུ་སོ་སོར་གྲུབ་པའི་རྒྱུར་མངོན་པར་འདོད་པ་ལས་སྐྱེ་བ་ལྟར་རྒྱུ་
མ་ཡིན་པ་ལས་ཀྱང་སྐྱེ་བར་འགྱུར་ཏེ། རྒྱུ་དང་རྒྱུ་མ་ཡིན་པ་ཀུན་རང་ལ་ལྟོས་མེད་ཀྱི་གཞན་དུ་
མཚུངས་པའི་ཕྱིར་རོ། །དེ་ལྟར་ན་མེ་ལྕེ་ལས་ཀྱང་མུན་པ་མཐུག་པོ་སྐྱེ་བར་ཧ་ཅང་ཐལ་བའི་
ཕྱིར་ཏེ། དེ་ནི་མི་རིགས་སོ། །
གཉིས་ཀ་ལས་རང་གི་མཚན་ཉིད་ཀྱིས་སྐྱེ་བ་ཡང་མེད་དེ། རེ་རེ་ལས་སྐྱེ་བ་བཀག་པའི་
ཕྱིར་དང་། གཞན་དང་གཞན་མ་ཡིན་པ་གཉིས་ཀ་མེད་པའི་ཕྱིར་རོ། །རྒྱུ་མེད་པ་ལས་ཀྱང་སྐྱེ་
བ་མ་ཡིན་ཏེ། ཡུལ་དུས་གནས་སྐབས་ཐམས་ཅད་དུ་སྐྱེ་བའམ། ཡང་ན་ནམ་ཡང་སྐྱེ་བར་མི་
འགྱུར་ཏེ། ཡུལ་དུས་རེས་འགའ་བ་འབྱུང་བའི་རྒྱུ་གཞན་ལ་ལྟོས་པ་མེད་པའི་ཕྱིར་རོ། །དེ་
423



༄༅༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ལྟར་ན་ཕྱི་ནང་གི་ཆོས་རྣམས་རང་གཞན་གྱི་སྡེ་བ་དག་གིས་ཇི་ལྟར་བཏགས་པ་ལྟར་རང་གི་
མཚན་ཉིད་ངོ་བོ་ཉིད་ཀྱིས་སྐྱེ་བ་བདེན་པ་གཉིས་ཀར་རིག་པས་ཁེགས་པ་ན་ཆོས་སུ་མངོན་པར་
ཞེན་པ་ཟློག་ཅིང་རང་བཞིན་མེད་པར་ཤེས་པའི་ཤེས་རབ་བདེ་བླག་ཏུ་སྐྱེ་བར་འགྱུར་རོ། །
འདིར་ཐལ་རང་གི་སློབ་དཔོན་སོ་སོའི་བཞེད་པ་དང་དེ་དག་འཐད་མི་འཐད་ཀྱི་དགག་སྒྲུབ་རྒྱས་
པར་མི་སྤྲོ་སྟེ། ལས་དང་པོ་པ་རྣམས་རྣལ་འབྱོར་ཉམས་སུ་ལེན་པ་ལ་ཉེར་མཁོ་མེད་པའི་ཕྱིར་
།
གཉིས་པ་བྱེ་བྲག་སོ་སོར་སྒྲུབ་པ་ལ་བཞི་སྟེ། ཡུལ་སྣང་སེམས་སུ་སྒྲུབ་པ། སེམས་སྣང་
སྒྱུ་མར་སྒྲུབ་པ། སྒྱུ་མ་བརྗོད་བྲལ་དུ་བསྟན་པ། ཤེས་བྱེད་ཀྱི་ལུང་འགོད་པ་དང་བཞིའོ། །
དང་པོ་ནི། ཕུང་ཁམས་སྐྱེ་མཆེད་ཀྱིས་བསྡུས་པའི་ཆོས་དེ་དག་ཀྱང་གཟུགས་ཅན་དང་
གཟུགས་ཅན་མ་ཡིན་པ་གཉིས་སུ་ངེས་ལ། གཟུགས་ཅན་རྣམས་ནི་གཟུགས་ལ་སོགས་པའི་
ཡུལ་ལྔ་དང་། མིག་ལ་སོགས་པའི་དབང་པོ་ལྔ་རྣམས་ཡིན་ལ། དེ་དག་ཀྱང་རྡུལ་ཕྲ་རབ་
བསགས་པའི་གོང་བུ་ཡིན་ཞིང་རྡུལ་ཕྲ་རབ་སོ་སོར་ཕྱེ་ན་རིགས་པ་གཅིག་ཏུ་འཛིན་པའི་བློ་
འདོར་ཞིང་། རྡུལ་ཕྲ་རབ་རྣམས་ཀྱང་ཕྱོགས་ཀྱི་ཆ་ཤས་ཀྱིས་རྣམ་པར་ཕྱེ་ན་རང་བཞིན་འདིའོ་
ཞེས་ངེས་པ་གཟུང་དུ་མེད་དོ། །དེའི་ཕྱིར་གཟུགས་ཅན་རྣམས་ལ་རགས་པ་གཅིག་དང་རྡུལ་
ཕྲན་དུ་མའི་ངོ་བོར་མ་གྲུབ་པའི་ཕྱིར་དང་། གཟུགས་ཅན་ལ་རྣམ་པ་གཞན་མ་གྲུབ་པའི་
ཐབས་མེད་པའི་ཕྱིར་སྒྱུ་མ་བཞིན་དུ་རང་བཞིན་མེད་པ་ཡིན་ནོ། །དེ་ལྟར་ཡང་གཟུགས་ལ་
སོགས་པའི་ཡུལ་ཤེས་པ་ལས་ཕྱི་རོལ་ཏུ་ཆད་པ་ལྟར་སྣང་ཞིང་གྲགས་པ་ཇི་ལྟ་བུ་ཞེ་ན། དཔེར་
ན་མེད་པའི་གནས་སྐབས་སུ་ཕྱི་རོལ་ཏུ་མངོན་པར་ཞེན་པའི་དབང་གིས་རྨི་ལམ་དུ་རི་ཁང་ཁྱིམ་
ལ་སོགས་པ་མེད་བཞིན་དུ་སྣང་བ་ལྟར་ཐོག་མ་མེད་པ་ནས་གཟུགས་ལ་སོགས་པ་ཡང་དག་པ་
མ་ཡིན་པ་ལ་མངོན་པར་ཞེན་པའི་དབང་གིས། བྱིས་པ་རྣམས་ལ་སེམས་ཉིད་གཟུགས་ལ་
སོགས་པའི་ཕྱི་རོལ་ཏུ་ཆད་པ་ལྟར་སྣང་ཞིང་ཡང་དག་པར་ན་སེམས་ཀྱི་སྣང་བ་ལས་གཞན་པའི་
གཟུགས་སོགས་ཅི་ཡང་མེད་དོ། །ཞེས་ཡང་དང་ཡང་དུ་དཔྱད་པར་བྱའོ། །དེ་སྐད་དུ་ཡང་
ལང་ཀར་གཤེགས་པ་ལས། དོན་ཡོད་མ་ཡིན་སེམས་ཉིད་དེ། ། ཕྱི་རོལ་དོན་མཐོང་ལོག་པ་
ཡིན། །བག་ཆགས་ཀྱིས་ནི་དཀྲུགས་པའི་སེམས། །དོན་དུ་སྣང་བ་རབ་ཏུ་འབྱུང༌། །ཞེས་
།གཞན་ཡང་། ཐེག་བསྡུས་སུ། དམྱལ་བ་ཡི་དྭགས་དུད་འགྲོ་དང་། །ལྷ་རྣམས་ཇི་ལྟར་C:
424



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
རིགས་རིགས་སུ། །དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་འདོད་པ་ཡིན། །
ཞེས་གསུངས་པ་ལྟར། ཆུ་ལྟ་བུའི་དངོས་པོ་གཅིག་ལ་ཡང་འགྲོ་བ་རིགས་ལྔ་ལ། ལྕགས་
བསྲེགས་དང། རྣག་ཁྲག་དང་། གནས་དང་། ཁྲུས་དང་། བཏུང་བྱ་དང་། བདུད་རྩི་ལ་
སོགས་པར་མཐོང་ཚུལ་ཐ་དད་པར་སྣང་བའི་རིག་པས་སྣང་གྲགས་ཀྱི་ཆོས་རྣམས་སེམས་ལས་
གུད་ན་མེད་པར་ཤེས་རབ་ཀྱིས་ཡང་ཡང་དཔྱད་པར་བྱའོ། །དེ་དག་ནི་གཟུང་རྟོག་གི་གཉེན་
པོར་ཡུལ་སྣང་སེམས་སུ་སྒྲུབ་པ། གཟུང་མེད་ལ་དམིགས་པའི་རྣལ་འབྱོར་གྱི་ས་ཞེས་བྱའོ། །
གཉིས་པ་སེམས་སྣང་སྒྱུ་མར་སྒྲུབ་པ་ལ། སེམས་ལས་གཞན་པའི་ཕྱི་རོལ་མེད་
མོད། ཡུལ་དུ་སྣང་བ་དེ་ཉིད་སེམས་སུ་བདེན་ནམ་ཞེ་ན། ཡུལ་དུ་སྣང་བའི་སེམས་དེ་ཉིད།
རང་གི་མཚན་ཉིད་དང་ངོ་བོ་ཉིད་ཀྱིས་གྲུབ་པར་མི་རུང་སྟེ། བརྫུན་པའི་ངོ་བོ་ཉིད་ཀྱིས་
གཟུགས་ལ་སོགས་པ་དང་གཞན་མ་ཡིན་པའི་ཕྱིར་རོ། །ཇི་ལྟར་གཟུགས་ལ་སོགས་པ་གཅིག་
དང་དུ་མའི་ངོ་བོ་ཉིད་མ་ཡིན་པ་དེ་བཞིན་དུ་སེམས་ཀྱང་དེ་ལས་གུད་ན་མེད་པའི་ཕྱིར་གཅིག་
དང་དུ་མའི་ངོ་བོ་ཉིད་དང་བྲལ་བས་སྒྱུ་མ་དང་། སྨིག་སྒྱུ་ལ་སོགས་པ་བཞིན་དུ་སེམས་ཀྱང་ངོ་
བོ་ཉིད་མེད་པ་ཁོ་ནའོ་ཞེས་ཤེས་རབ་ཀྱིས་ཡང་དང་ཡང་དུ་དཔྱད་པར་བྱའོ། །དེ་དག་ནི་འཛིན་
རྟོག་གི་གཉེན་པོར་སེམས་སྒྱུ་མར་སྒྲུབ་པ་འཛིན་མེད་ལ་དམིགས་པ་རྣལ་འབྱོར་གྱིས་ཞེས་
བྱའོ། །གསུམ་པ་བརྗོད་བྲལ་ནི། དེ་ལྟར་གཟུང་འཛིན་བདེན་མེད་དུ་ཆུག་ཀྱང་། ཤེས་བྱ་
ནང་གིར་སྨྲ་བ་ལྟར། གཉིས་མེད་ཀྱི་ཤེས་པ་ཤེལ་གོང་དྭངས་པ་ལྟ་བུ་བདེན་པར་ཡོད་དམ་སྙམ་
ན། སྒྱུ་མ་ལྟ་བུའི་སེམས་དེ་ཉིད་ལ་ཡང་དག་པའི་ཤེས་རབ་ཀྱིས་སོ་སོར་བརྟགས་པ་ན།
སེམས་དེ་ནི་ནང་ན་ཡང་མི་དམིགས། ཕྱི་རོལ་ན་ཡང་མི་དམིགས། གཉིས་ཀ་ཡང་མི་དམིགས།
གཉིས་ཀར་མེད་པར་ཡང་མི་དམིགས། འདས་པའི་སེམས་ཀྱང་མི་དམིགས། མ་འོངས་པའི་
སེམས་ཀྱང་མི་དམིགས། ད་ལྟར་བྱུང་བ་ཡང་མི་དམིགས། སེམས་དེ་སྐྱེ་བ་ན་ཡང་གང་ནས་
ཀྱང་མ་འོངས། འགག་པ་ན་ཡང་གང་དུའང་མི་འགྲོ་སྟེ། སྒྱུ་མ་ལྟ་བུའི་སེམས་དེའི་རང་བཞིན་
ནམ་མཁའ་ལྟར་ཡོད་མེད་ཀྱི་ཕྱོགས་ཐམས་ཅད་དང་བྲལ་བ་མཐའ་གང་དུ་ཡང་བརྟག་པ་དང་
བརྗོད་པར་མི་ནུས་པ་ཉིད་དུ་ཤེས་རབ་ཀྱིས་ངེས་པར་བྱས་ནས་མཚན་མ་ཅི་ཡང་ཡིད་ལ་མི་བྱེད་
པར། དེ་ཉིད་ཀྱི་ངང་ལ་དྲན་ཤེས་ཀྱིས་ཟིན་པར་བྱས་ཏེ་འཇོག་པ་ནི། སྒྱུ་མ་བརྗོད་བྲལ་དུ་
བསྟན་པ་སྣང་མེད་ལ་དམིགས་པ་རྣལ་འབྱོར་གྱི་ས་ཞེས་བྱའོ། །དེ་སྐད་དུ་ཡང་འཕགས་པ་;
425



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
.དཀོན་མཆོག་བརྩེགས་པ་ལས། འོད་སྲུང་སེམས་ནི་ཡོངས་སུ་བཙལ་ན་མི་རྙེད་དོ། །གང་མ་
རྙེད་པ་དེ་ནི་མི་དམིགས་སོ། །གང་མི་དམིགས་པ་དེ་ནི་འདས་པ་ཡང་མ་ཡིན། མ་འོངས་པ་
དང་། ད་ལྟར་བྱུང་བ་ཡང་མ་ཡིན་ཞེས་གསུངས་སོ། །
བཞི་པ་ཤེས་བྱེད་ཀྱི་ལུང་དགོད་པ་ནི། རྣལ་འབྱོར་གྱི་རིམ་པ་འདི་ནི། འདི་ནི་ལང་ཀར་
གཤེགས་པའི་མདོར། ཇི་སྐད་དུ། སེམས་ཙམ་ལ་ནི་རབ་བརྟེན་ནས། །ཕྱི་རོལ་དོན་ལ་མི་
རྟོག་གོ །དེ་བཞིན་ཉིད་ལ་དམིགས་ནས་ནི། །སེམས་ཙམ་ལས་ཀྱང་འདའ་བར་བྱ། །སེམས་
ཙམ་ལས་ནི་འདས་ནས་ཀྱང་། །སྣང་བ་མེད་ལ་འདའ་བར་བྱ། །སྣང་བ་མེད་པའི་རྣལ་འབྱོར་
པ། །དེ་ཡིས་ཐེག་པ་ཆེན་པོ་མཐོང་། །འཇུག་པ་ལྷུན་གྱིས་གྲུབ་ཅིང་ཞི། །སྨོན་ལམ་དག་གིས་
རྣམ་པར་སྦྱངས། །ཡེ་ཤེས་དམ་པ་བདག་མེད་པ། །སྣང་བ་མེད་ལ་མཐོང་བར་འགྱུར། །ཞེས་
གསུངས་སོ། །དེ་ལ་རྐང་པ་དང་པོ་གཉིས་ཀྱིས་ནི། གཟུང་མེད་ལ་དམིགས་པའི་རྣལ་འབྱོར་གྱི་
ས་བསྟན་ཏེ། དེས་ནི་གཟུང་བ་རང་བཞིན་མེད་པ་ལ་གསལ་སྣང་དང་པོ་ཐོབ་པས་དྲོད་ཀྱི་ཡེ་
ཤེས་ཏེ་སྣང་བ་ཐོབ་པའི་ཏིང་ངེ་འཛིན་ཞེས་བྱའོ། །དེས་ན་རྐང་པ་གཉིས་ཀྱིས་འཛིན་མེད་ལ་
དམིགས་པ་རྣལ་འབྱོར་གྱི་ས་བསྟན་ཏེ། དེས་ནི་གཟུང་བ་རང་བཞིན་མེད་པ་ལ་གསལ་སྣང་
འབྲིང་དུ་ཐོབ་པས་རྩེ་མོའི་ཡེ་ཤེས་ཏེ་སྣང་བ་མཆེད་པའི་ཏིང་ངེ་འཛིན་ཞེས་བྱའོ། །དེ་ནས་
རྐང་པ་བཞིས་སྣང་མེད་ལ་དམིགས་པ་རྣལ་འབྱོར་གྱིས་བསྟན་ཏེ། དེ་ལ་ཡང་གཉིས་ཀྱི་དང་པོ་
གཟུང་བ་རང་བཞིན་མེད་པ་ལ་གསལ་སྣང་ཆེར་ཐོབ་པས་གཟུང་བ་མེད་པས་འཛིན་པ་ཡང་མེད་
པར་ངེས་པ་ནི་བཟོད་པའི་ཡེ་ཤེས་ཏེ། དེ་ཁོ་ན་ཉིད་ཀྱི་ཕྱོགས་གཅིག་ལ་ཞུགས་པའི་ཏིང་ངེ་
འཛིན་ནོ། །གཉིས་པ་ནི།, གཟུང་འཛིན་གཉིས་མེད་ལ་དམིགས་པ་སྣང་མེད་ཀྱི་ཡེ་ཤེས་ཆོས་
ཀྱི་སས་བསྡུས་པ་ཆོས་མཆོག་གི་ཡེ་ཤེས་ཏེ། དེའི་ས་དེ་མ་ཐག་ཏུ་འཇིག་རྟེན་ལས་འདས་པའི་
སྣང་མེད་ཀྱི་ཡེ་ཤེས་བསྐྱེད་པས་དེ་མ་ཐག་པའི་ཏིང་ངེ་འཛིན་ཞེས་བྱའོ། །དེ་ནས་རྐང་པ་
བཞིས་སྣང་མེད་ཀྱི་རྣལ་འབྱོར་ཁྱད་ཆོས་བསྟན་ཏེ་སྣང་མེད་ཀྱི་ཡེ་ཤེས་དེ་སྒོམ་པ་ཡོངས་སུ་
རྫོགས་པ་ན་སངས་རྒྱས་ཀྱི་སའི་བར་དུ་ལྷུན་གྱིས་འགྲུབ་པར་འཇུག་ཅིང་། ཡོད་མེད་ཀྱི་སྤྲོས་
པའི་ཚོགས་ཐམས་ཅད་ཉེ་བར་ཞི་བའོ། །ཇི་ལྟར་ལྷུན་གྱིས་གྲུབ་པར་འཇུག་ཅེ་ན། སྨོན་ལམ་
དང་སྦྱིན་པ་ལ་སོགས་པ་ཐབས་ལ་མཁས་པས་ཡོངས་སུ་སྦྱངས་པས། བར་སྐབས་སུ་ཐེག་པ་
གཞན་དུ་མི་རྟོག་པར་བགྲོད་བྱ་མཐར་ཐུག་པ་ལ་འཇུག་པའི་ཕྱིར་རོ། །ཅིའི་ཕྱིར་སྤྲོས་པ་ཉེ་,
426



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
བར་ཞི་ཞེ་ན། གཟུང་འཛིན་གཉིས་མེད་ཀྱི་ཡེ་ཤེས་ནི་སྤྲོས་པ་ཤིན་ཏུ་ཕྲ་བ་ཡིན་ལ། དེ་ཡང་
སྣང་མེད་ཀྱི་ཡེ་ཤེས་ཀྱིས་བདག་མེད་ཅིང་སྣང་བ་མེད་པར་མཐོང་བའི་ཕྱིར་རོ། །དེ་ལྟར་ན་སྣང་
མེད་ཀྱི་ཡེ་ཤེས་དེས་ནི། ཅི་ཡང་མཐོང་བ་མེད་པའི་ཚུལ་གྱིས་དེ་ཁོ་ན་ཉིད་མཐོང་བའི་ཕྱིར་ཐེག་
པ་ཆེན་པོ་མཐོང་བ་ཞེས་བྱའོ། །
གཞན་ཡང་ལང་ཀར་གཤེགས་པ་ལས། བསམ་གཏན་བཞི་བསྟན་ཏེ། བྱིས་པ་ཉེར་
སྤྱོད་དང་། དོན་རབ་འབྱེད་པ་དང་། དེ་བཞིན་ཉིད་ལ་དམིགས་པ་དང་། དེ་བཞིན་གཤེགས་
པའི་བསམ་གཏན་ནོ། །དང་པོ་ནི། ཕྱི་ནང་ཐམས་ཅད་ཀྱིས་བསྒོམ་པར་བྱ་བ་ཞི་གནས་
སེམས་རྩེ་གཅིག་པའོ། །གཉིས་པ་ནི། བདག་མེད་གཉིས་ཀྱི་དེ་ཁོ་ན་ཉིད་ལ་རྣམ་པར་དཔྱོད་
པའི་བསམ་གཏན་གོང་དུ་བསྟན་པའི་རྣལ་འབྱོར་གྱི་ས་ཞེས་བྱའོ། །གསུམ་པ་ནི། འཇིག་རྟེན་
ལས་འདས་པའི་སྣང་མེད་ཀྱི་རྣལ་འབྱོར་རྣམས་སོ། །བཞི་པ་ནི། ས་བརྒྱད་པ་ཡན་ཆད་ཕྱིར་
མི་ལྡོག་པ་དང་། སངས་རྒྱས་ཀྱི་སས་བསྡུས་པའི་ཕྱིར་རོ། །དེ་སྐད་དུ་ཡང་། ལང་ཀར་
གཤེགས་པའི་མདོ་ལས། བྱིས་པ་ཉེར་སྤྱོད་བསམ་གཏན་དང་། །དོན་རབ་འབྱེད་པའི་བསམ་
གཏན་དང་། དེ་བཞིན་ཉིད་དམིགས་བསམ་གཏན་དང་། །དེ་བཞིན་གཤེགས་པའི་དགེ་བའི་
བསམ་གཏན། །རྣལ་འབྱོར་ཅན་གྱིས་བསྒོམ་བྱས་ན། །ཉི་མ་ཟླ་བའི་དབྱིབས་འདྲ་དང་ །
འོད་དང་པདྨ་འདྲ་བ་དང་། །རི་མོ་ནམ་མཁའི་མེ་འདྲ་མཐོང་། །མཚན་མ་སྣ་ཚོགས་དེ་དག་
ནི། །མུ་སྟེགས་ཅན་ལམ་འཁྲིད་པར་བྱེད། །ཉན་ཐོས་རྣམས་དང་རང་རྒྱལ་གྱིས། །སྤྱོད་ཡུལ་
དུ་ཡང་ལྟུང་བར་བྱེད། །མཚན་མ་དེ་དག་རྣམ་སྤངས་ནས། །སྣང་བ་མེད་པར་ནམ་གྱུར་
པ། །དེ་ཚེ་སངས་རྒྱས་ལྷ་ཡི་ཕྱག །ཐམས་ཅད་ཞིང་ནས་འོངས་པ་ཡིས། །དེ་ཡི་མགོ་ལ་བྱུག་
པར་བྱེད། །ཡང་དག་རྗེས་སུ་འགྲོ་བའི་ལྷ། །ཞེས་གསུངས་སོ། །དེ་ལ། ཉི་མ་ཟླ་བའི་
དབྱིབས་འདྲ་དང་། །ཞེས་སོགས་ཀྱིས་བསམ་གཏན་པ་རྣམས་ཀྱི་གོལ་ས་ལོག་པའི་ཏིང་ངེ་
འཛིན་ཡིད་བརྟན་དུ་མི་རུང་བ་བསྟན་ནོ། །མཚན་མ་དེ་དག་རྣམ་སྤངས་ཏེ། །སྣང་བ་མེད་
པར་ནམ་གྱུར་པ། །ཞེས་སོགས་ཀྱིས་བསམ་གཏན་དེ་རྣམས་ཀྱི་བླང་བྱ་ཡང་དག་པའི་ཏིང་ངེ་
འཛིན་གྱི་མཚན་ཉིད་ཕན་ཡོན་དང་བཅས་པ་བསྟན་ཏོ། །བཞི་པ་བསྒོམས་པས་ལྷག་མཐོང་
སྐྱེས་པའི་ཚད་ནི། ཇི་སྲིད་དུ་སོ་སོར་རྟོག་པའི་ཤེས་རབ་ཀྱིས་དཔྱད་དེ་བསྒོམས་པ་ན། དེའི་
སྟོབས་ཀྱིས་ཤིན་སྦྱངས་ཀྱི་བདེ་བ་མ་སྐྱེས་པ་དེ་སྲིད་དུ། དེ་ཁོ་ན་ཉིད་ལ་རྣམ་པར་དཔྱོད་པའི་
427
༣༨



༄༅།།དཔལ་ལྡན་ས་སྐྱཔའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
ཤེས་རབ་རྣམས་སྒོམས་པའི་རྣམ་པ་ཅན་ཡིན་ཡང་ལྷག་མཐོང་དང་རྗེས་མཐུན་པ་ཞེས་བྱའི་
ལྷག་མཐོང་དངོས་མ་ཡིན་ནོ། །གང་གི་ཚེ་དེ་ཁོ་ན་ཉིད་ལ་དཔྱོད་པའི་ཤེས་རབ་ཀྱིས་ཤིན་
སྦྱངས་ཀྱིས་བདེ་བ་འདྲེན་ནུས་པ་དེའི་ཚེ་ལྷག་མཐོང་དངོས་ཡིན་ནོ། །དེ་ལྟར་ཡང་དགོངས་
འགྲེལ་ལས། བཅོམ་ལྡན་འདས་བྱང་ཆུབ་སེམས་དཔའ་དེ་ཇི་སྲིད་དུ་ལུས་དང་སེམས་ཤིན་ཏུ་
སྦྱངས་པ་མ་ཐོབ་ཀྱི་བར་དུ། ཇི་ལྟར་ལེགས་པར་བསམ་པའི་ཆོས་དེ་དག་ལ་ཏིང་ངེ་འཛིན་གྱི་
སྤྱོད་ཡུལ་གཟུགས་བརྙན་ནང་དུ་ཡིད་ལ་བྱེད་པ་དེ་ལ་ཅི་ཞེས་བགྱི། བྱམས་པ་ལྷག་མཐོང་དང་
རྗེས་སུ་མཐུན་པའི་མོས་པ་དང་མཚུངས་པར་ལྡན་པ་ཡིན་པར་བརྗོད་པར་བྱའོ། །ཞེས་དང།
ཤེར་ཕྱིན་མན་ངག་ལས་ཀྱང་། དེས་ལུས་དང་སེམས་ཤིན་ཏུ་སྦྱངས་པ་མ་སྐྱེས་པ་དེ་སྲིད་དུ་ནི་
ལྷག་མཐོང་དང་རྗེས་སུ་མཐུན་པའི་ཡིད་ལ་བྱེད་པ་ཡིན་ལ། གང་གི་ཚེ་སྐྱེས་པ་དེའི་ཚེ། ལྷག་
མཐོང་ཡིན་ནོ། །ཞེས་གསུངས་སོ། །གཞན་ཡང་ཞི་གནས་གྲུབ་པའི་རྣལ་འབྱོར་པས་ཇི་སྲིད་
ལྷག་མཐོང་མཚན་ཉིད་པ་མ་སྐྱེས་བར་དུ་ཟུང་འབྲེལ་ཐོབ་པར་བྱ་བའི་ཕྱིར། ཞི་གནས་དང་
ལྷག་མཐོང་རེས་འཇོག་ཏུ་བསྒོམ་པར་བྱ་སྟེ། འདི་ལྟར་ཤེས་རབ་ཀྱིས་དེ་ཁོ་ན་ཉིད་ལ་ཡང་ཡང་
དུ་དཔྱད་པས་ལྷག་མཐོང་ཤས་ཆེ་བའི་ཚེ། མར་མེ་རླུང་གིས་བསྐྱོད་པ་ལྟར་དེ་ཁོ་ན་ཉིད་གསལ་
བར་མི་འགྱུར་བས་དེའི་ཚེ་ཞི་གནས་ཀྱི་དམིགས་པ་ལ་སེམས་རྩེ་གཅིག་ཏུ་བཞག་སྟེ། ཞི་གནས་
བསྒོམ་པར་བྱའོ། །ཞི་གནས་བསྒོམ་པས་ཞི་གནས་ཤས་ཆེ་བར་འགྱུར་བ་ནི་དེ་ཁོ་ན་ཉིད་ལ་
རྣམ་པར་དཔྱོད་པའི་ཤེས་རབ་བསྒོམ་པར་བྱའོ། །དེ་ལྟར་གུས་པ་དང་རྟག་པར་སྦྱོར་བ་གཉིས་
ཀྱིས་རྒྱུན་དུ་བསྐྱངས་པ་ན་ཞི་ལྷག་གཉིས་མཉམ་པར་འཇུག་པའི་ཟུང་འབྲེལ་གྱི་རྣལ་འབྱོར་ཐོབ་
པར་འགྱུར་རོ། །ལྔ་པ་ཞི་ལྷག་ཟུང་དུ་འབྲེལ་བའི་ཚུལ་ནི། ལྷག་མཐོང་མཚན་ཉིད་པ་ཐོབ་པར་
འགྱུར་བ་ནི། ཟུང་འབྲེལ་ཐོབ་པར་འགྱུར་བས། དེའི་ཚུལ་ནི་ཞི་གནས་དང་ལྷག་མཐོང་
གཉིས་ཕན་ཚུན་གཅིག་གིས་གཅིག་བཅིངས་ནས་ཡ་བྲལ་དུ་མི་འགྱུར་ཏེ། འདི་ལྟར་ཞི་གནས་，
ཀྱིས་བཅིངས་པའི་ལྷག་མཐོང་ནི། ཇི་ལྟར་ཞི་གནས་རགས་པའི་དམིགས་པ་ལ་ངང་གིས་
འཇུག་པ་བཞིན་དུ་ལྷག་མཐོང་ཡང་དེ་ཁོ་ན་ཉིད་ཀྱི་དོན་ལ་རང་གི་ངང་གིས་འཇུག་ཅིང་།
གཞན་དུ་གཡེངས་པར་མི་འགྱུར་ལ་ལྷག་མཐོང་གིས་བཅིངས་པའི་ཞི་གནས་ཀྱང་ལྷག་མཐོང་
ལྟར་དེ་ཁོ་ན་ཉིད་གསལ་བའི་བྱ་བ་བྱེད་ཅིང་དེ་ཁོ་ན་ཉིད་ཀྱི་དོན་ལ་རྨོངས་པར་མི་འགྱུར་རོ། །
དེ་ལྟར་ཡང། ཉན་ས་ལས། དེ་ཅི་ཙམ་གྱིས་ན་ཞི་གནས་དང་ལྷག་མཐོང་འདྲེས་པར་འགྱུར་
428



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཞིང་མཉམ་པར་ཟུང་དུ་འཇུག་པ་དང་། གང་གིས་ན་ཟུང་དུ་འབྲེལ་བར་འཇུག་པའི་ལམ་ཞེས་
བྱ་ཞེ་ན། སྨྲས་པ་སེམས་གནས་པ་དགུ་པོ་དེ་དག་ལ་འདི་ལྟ་སྟེ། མཉམ་པར་གཞག་པའི་རྣམ་
པ་དགུ་གང་ཡིན་པ་ཐོབ་པར་གྱུར་ཅིང་། ཏིང་ངེ་འཛིན་ཡོངས་སུ་སྒྲུབ་པ་འདི་ལ་བརྟེན་ནས་
ལྷག་པའི་ཤེས་རབ་ཆོས་རྣམ་པར་འབྱེད་པ་ལ་རབ་ཏུ་བརྩོན་པར་བྱེད་དེ། དེའི་ཚེ་ན་ཆོས་རྣམ་
པར་འབྱེད་པའི་ལམ་རང་གི་ངང་གིས་འཇུག་པ་དང་རྩོལ་བ་མེད་པར་འཇུག་པར་འགྱུར་ཞིང་
ཞི་གནས་ཀྱི་ལམ་ཇི་ལྟ་བ་བཞིན་དུ་མངོན་པར་འདུ་བྱེད་པ་མེད་པས་ལྷག་མཐོང་ཡོངས་སུ་དག་
པ་དང་ཞི་གནས་ཀྱི་རྗེས་སུ་སོང་བ་དང་། ཉམས་བདེ་བ་ཡོངས་སུ་ཟིན་པར་འགྱུར་ཏེ། དེའི་
ཕྱིར་དེའི་ཞི་གནས་དང་ལྷག་མཐོང་གཉིས་འདྲེས་པར་འགྱུར་ཞིང་མཉམ་པར་འཇུག་པ་དང་།
ཞི་གནས་དང་ལྷག་མཐོང་ཟུང་དུ་འབྲེལ་བར་འཇུག་པའི་ལམ་ཞེས་བྱའོ། །ཟུང་འབྲེལ་གྱི་ཚུལ་
དེ་ལྟར་ཡིན་མོད་ཀྱི། རྣལ་འབྱོར་པ་གཙོ་བོར་གང་བསྒོམ་པར་བྱ་ཞེ་ན། རྣལ་འབྱོར་པའི་
རིགས་ནི་གཉིས་ཏེ། དབང་པོ་བརྟུལ་པོ་ཞི་གནས་ལྷག་པར་སྤྱོད་པ་ནི། བསམ་གཏན་གྱི་
དངོས་གཞི་ཐོབ་ཅིང་མངོན་ཤེས་རྫུ་འཕྲུལ་དང་ལྡན་ཞིང་སྲིད་རྩེའི་བར་གྱི་སེམས་ཐོབ་ཀྱང་།
བདག་མེད་གཉིས་ཀྱི་དེ་ཁོ་ན་ཉིད་ལ་སྤྱོད་པའི་ཤེས་རབ་དང་བྲལ་བས་འཁོར་བ་ལས་གྲོལ་བར་
མི་འགྱུར་རོ། །དབང་རྣོན་ལྷག་མཐོང་ལ་སྤྱོད་པ་ནི་ཆོས་འདི་པའི་རྣལ་འབྱོར་པ་རྣམས་ཏེ།
དེ་དག་གིས་ནི་བསམ་གཏན་གྱི་དངོས་གཞི་མ་ཐོབ་ཀྱང་། བསམ་གཏན་དང་པོའི་ཉེར་
བསྡོགས་ཀྱི་ཞི་གནས་ཙམ་ལ་བརྟེན་ནས། བདག་མེད་གཉིས་ཀྱི་དེ་ཁོ་ན་ཉིད་ལ་སོ་སོར་རྟོག་
པའི་ཤེས་རབ་ཀྱིས་དཔྱོད་པའི་ལྷག་མཐོང་གཙོ་བོར་བསྒོམས་པའི་སྟོབས་ཀྱིས་ཁམས་གསུམ་
ལས་འདོད་ཆགས་དང་བྲལ་ཏེ། མྱ་ངན་ལས་འདས་པ་ཐོབ་པར་འགྱུར་རོ། །དེ་བས་ན་བདག་
ལེགས་སུ་འདོད་པ་རྣམས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་དབུ་མའི་ལམ་ལ་འཇུག་དགོས་
པས། དེར་འཇུག་པ་ལ་དགེ་བའི་བཤེས་གཉེན་དམ་པ་ལ་མ་བསྟེན་ན་ནི། འགྲོན་པོ་ལམ་རྒྱུས་
མེད་པ་ལམ་སོ་ཕྲག་ཏུ་སླེབས་པ་བཞིན། གནམ་གཏད་སྤྱད་མ་ཡུག་ཏུ་བལྟས་པས། བཤེས་
གཉེན་མཁས་པ་བསྟེན་ལ་ཐོས་བསམ་ལ་འབད་པ་གལ་ཆེའོ། །
གསུམ་པ་མཐར་ཕྱིན་བྱེད་ཀྱི་ཡན་ལག་ལ། གེགས་སེལ་བ་དང་། བོགས་འབྱིན་པ་
གཉིས་སོ། །དང་པོ་ལ་གསུམ། བསམ་གཏན་གྱི་གེགས་བསལ་བ་དང་། ཤེས་རབ་ཀྱི་གེགས་
བསལ་བ་དང་། གཉིས་ཀའི་གེགས་བསལ་བ་དང་གསུམ་མོ། །དང་པོ་ལ་བཞི། བྱིང་བ་དང་།
429



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཚེ་བཅོ་བརྒྱུད་ལས། པོད་བཅོ་བརྒྱུད་པ།
བྱིང་བ་སེལ་ཐབས་དང་། རྒོད་པ་དང་། རྒོད་པ་སེལ་ཐབས་སོ། །དང་པོ་ནི། རྣལ་འབྱོར་
བཞིའམ། བདག་མེད་གཉིས་སོགས་ཉམས་སུ་ལེན་པའི་ཚེ་བསམ་གཏན་ལ་བརྟེན་དགོས་
པས། དེ་སྒོམ་པའི་ཚེ་བྱིང་རྒོད་བྱུང་ན། བྱིང་བ་ནི་རྒྱུ་བརྒྱད་ཀྱིས་བྱིང་བ་ཡིན་ཏེ། གནས་།
དང། སྤྱོད་ལམ་དང་། ལྟ་སྟངས་དང་། ཟས་དང་། གོས་དང་། ནད་དང་། གདོན་དང་།
ཤུགས་ཀྱིས་བྱིང་བའོ། །གཉིས་པ་དེ་སེལ་ཐབས་ནི། གང་གིས་བྱིང་ཞེས་ཚུལ་བཞིན་དུ་
བལྟས་པས། གལ་ཏེ་གནས་མུན་ཁུང་དང། དམའ་བ་ལ་སོགས་པས་བྱིང་བ་ཡིན་ན། དེའི་
ཚེ་མདངས་དཀར་བ་དང་། བསིལ་བ་དང་། མཐོ་བ་རྣམས་སུ་བསྒོམ་པར་བྱའོ། །གལ་ཏེ་
སྤྱོད་ལམ་སྐྱེས་པ་ལ་སོགས་པས་བྱིང་བ་ཡིན་ན། ལུས་གནད་དམ་དུ་གཅུན་ཏེ་བསྒོམ་པར་
བྱའོ། །དེའི་ཚེ་ལུས་ཀྱི་སྡུག་བསྔལ་ཆུང་ངུ་ལ་སོགས་པ་ལ་བཟོད་པར་བྱ་སྟེ། དམྱལ་བ་ལ་
སོགས་པའི་སྡུག་བསྔལ་ཐམས་ཅད་ཟློག་པའི་ཆེད་དུ་སྡུག་བསྔལ་ཆུང་ངུ་འདི་ཙམ་ནི་བཟོད་དོ་
སྙམ་དུ་སྲན་ཚུགས་པར་བསྒོམ་པར་བྱའོ། །གལ་ཏེ་བལྟ་སྟངས་དམས་པ་ལ་སོགས་པ་ཡིན་ན།
བལྟ་སྟངས་ཐད་ཀ་ཙམ་དུ་གཏོད་དེ་བསྒོམ་པར་བྱའོ། །གལ་ཏེ་ཁ་ཟས་དྲོད་ཆེ་བ་དང་། སྣུམ་
བག་ཅན་དང་། མང་པ་ལ་སོགས་པས་བྱིང་བ་ཡིན་ན། བསིལ་བ་དང་། སྐྱ་བ་དང་། ཉུང་བ་
ལ་སོགས་པ་བསྟེན་ཏེ་བསྒོམ་པར་བྱའོ། །གལ་ཏེ་གོས་དྲོ་བ་དང་། ལྕི་བ་ལ་སོགས་པའི་རྐྱེན་
གྱིས་བྱིང་བ་ཡིན་ན། སྲབ་པ་དང་ཡང་བ་ལ་སོགས་པ་བསྟེན་པར་བྱའོ། །གལ་ཏེ་ནད་ཁྲག་
མཁྲིས་དང་བད་ཀན་ལ་སོགས་པས་བྱིང་བ་ཡིན་ན་སྨན་བསྟེན་པ་དང་ནད་སྟོང་པར་བལྟ་བ་ལ་
སོགས་པ་བྱའོ། །གལ་ཏེ་གདོན་ལ་སོགས་པས་ཡིན་ན། བྱམས་སྙིང་རྗེ་སྒོམ་པ་དང་། གདོན་
སྟོང་པར་བལྟ་བ་ལ་སོགས་པས་བསལ་ཏེ་བསྒོམ་པར་བྱའོ། །དེའི་མཚན་མ་ནི་རྨི་ལམ་འཁྲུགས་
པ་དང་། རང་བཞིན་གྱིས་སྙིང་མི་དགའ་བ་ལ་སོགས་པ་ཡིན་ནོ། །གལ་ཏེ་རྐྱེན་དེ་དག་མེད་
པར་གཉེན་པོ་བསྟེན་ཡང་ཤུགས་ཀྱིས་བྱིང་ན་ནི། འདི་བསལ་བ་ལ་གཉིས་ཏེ། ཐབས་ཀྱིས་
བསལ་བ་དང་། ཤེས་རབ་ཀྱིས་བསལ་བའོ། །དང་པོ་ནི། གལ་ཏེ་བདག་གིས་དལ་འབྱོར་
རིན་པོ་ཆེ་འདི་རྙེད་པའི་དུས་འདིར་བྱིང་བ་ལ་སོགས་པ་དགྲ་སེལ་བར་མི་ནུས་ན། ནམ་གྱི་ཚེ་
སེལ་བར་ནུས་སྙམ་པ་དང་། བདག་ནི་དེ་རིང་ལ་འཆི་སྲིད་པས། ཉོན་མོངས་པའི་དགྲ་དང་
བཅས་བཞིན་དུ་ཤིན་ཇི་ལྟར་བྱ་སྙམ་པ་དང་། བདག་ཉོན་མོངས་པའི་དབང་གིས་ངན་འགྲོར་
ལྷུང་ན། དེ་ནས་ལམ་སྒྲུབ་པའི་སྐལ་བ་མེད་སྙམ་པ་དང་། བྱིང་བ་སེལ་བའི་དཀའ་སྤྱད་འདི་U
-
430



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱོར་བ།
ཙམ་མི་བཟོད་ན་ངན་འགྲོའི་སྡུག་བསྔལ་ཇི་ལྟར་བཟོད་སྙམ་པ་དང་། སེམས་ཅན་ཐམས་ཅད་
ཀྱི་བྱིང་བ་ཇི་སྙེད་པ་བདག་ལ་སྨིན་པར་གྱུར་ཅིག་ཅེས་བྱམས་སྙིང་རྗེ་སྒོམ་པ་དང་། དུས་གསུམ་
གྱི་དཀོན་མཆོག་རིན་པོ་ཆེ་ཐམས་ཅད་ཀྱིས་བདག་གི་བྱིང་བ་སེལ་བར་མཛད་དུ་གསོལ། ཞེས་
དཀོན་མཆོག་ལ་དད་པས་ཀྱང་བྱིང་བ་བསལ་བར་བྱའོ། །དེས་ཀྱང་སེལ་མ་ནུས་ན་ཞག་དུ་
མའི་བར་དུ་སྟོབས་བཞིའི་སྒོ་ནས་སྡིག་པ་བཤགས་པ་དང་། ཕྲག་དོག་བསྡམས་པས་ད དགེ་བ་
མཐའ་དག་ལ་རྗེས་སུ་ཡི་རང་བའི་ཚུལ་གྱིས། སྤྱི་དང་བྱེ་བྲག་དུ་མའི་སྒོ་ནས་གཙོ་བོར་བྱེད་པའི་
མཚན་ཉིད་ཀྱི་ཡན་ལག་བདུན་པ་ཡང་དང་ཡང་དུ་ཉིན་མཚན་དུ་བསྒྲུབ་པར་བྱའོ། །ཤེས་རབ་
ཀྱིས་བསལ་བ་ནི། ཐབས་དེ་དག་གིས་ཀྱང་སེལ་བར་མ་ནུས་ན། འདི་ལྟར་དཔྱད་པར་བྱ་སྟེ།
ནམ་ཡང་བདག་བྱིང་བ་ནི་ཡོད་པ་མ་ཡིན་ཏེ། སྔར་བཤད་པའི་རིག་པས་བདག་ཅེས་བྱ་བ་ཡང་
ཡོངས་སུ་མ་གྲུབ་པའི་ཕྱིར་རོ། །བྱིང་བར་བྱ་བའི་ཡུལ་ཡང་ཡོད་པ་མ་ཡིན་ཏེ། སྔར་བཤད་
པའི་རིག་པས་ཡུལ་ཡང་དག་པར་མ་གྲུབ་པའི་ཕྱིར་རོ། །བྱིང་བར་བྱ་བའི་སེམས་ཀྱང་ཡོད་པ་
མ་ཡིན་ཏེ། སྔར་བཤད་པའི་རིག་པས་སེམས་ཡང་དག་པར་མ་གྲུབ་པའི་ཕྱིར་རོ། །དེས་ན་
བྱིང་བ་ཡང་མ་གྲུབ་སྟེ་སྔར་ལྟར་རོ། །དེས་ན་བྱིང་བ་ལ་བསལ་བཞག་དང་བྲལ་བའི་ཚུལ་དུ་ལྟ་
བྱིང་བ་ལ་སྐྱོན་དུ་མི་ལྟ། མ་བྱིང་བ་ལ་ཡོན་ཏན་དུ་མི་ལྟ་བར། བྱིང་བ་བརྗོད་མེད་དུ་
ཉམས་སུ་བླང་བར་བྱའོ། །
གསུམ་པ་རྒོད་པ་དང་། བཞི་པ་རྒོད་པ་སེལ་ཐབས་ཀྱང་ཚུལ་དེ་བཞིན་དུ་ཤེས་པར་
བྱའོ། །དེ་ལྟར་བྱས་ཀྱང་བྱིང་རྒོད་ལ་སོགས་པའི་སྐྱོན་མ་སེལ་ན། བརྩོན་འགྲུས་ཧ་ཅང་མྱུར་
བས་ཁམས་ཀྱི་ནུས་པ་ཟད་པ་ཡིན་པས། སྒོ་གསུམ་ཅི་བདེའི་ཐབས་ལ་འབད་པར་བྱ་ཞིང་།
ཇི་སྲིད་ཁམས་སྙོམས་པར་གྱུར་པ་དེ་སྲིད་ཀྱི་བར་དུ་རྩོལ་བ་དོར་ཏེ་བསྡད་པར་བྱའོ། །དེ་ནས་
ཡང་སྔར་བཞིན་དུ་བསྒོམས་པས་སེམས་བྱིང་རྒོད་མེད་པར་གྱུར་པ་ན། ཆུ་མོ་སྒུལ་ན་དྭངས་པ་
ལྟར་མ་བཅོས་པར་བཞག་པར་བྱའོ། །དེའི་ཚེ་ཞི་ལྷག་གཉིས་རེས་འཇོག་གམ་ཟུང་འབྲེལ་དུ་
བསྒོམ་པར་བྱའོ། །གཉིས་པ་ཤེས་རབ་ཀྱི་གེགས་བསལ་བ་ལས། ཆོས་ཐམས་ཅད་ཀྱི་གནས་
ལུགས་སྟོང་པ་ཉིད་དོ་སྙམ་པའི་སྟོང་ཉམས་ལ་ཞེན་ན་ཆད་ལྟར་འགྲོ་སྲིད་པས་གནས་ལུགས་ཀྱི་
དོན་ལ་ལུང་རིག་གིས་སྒྲོ་འདོགས་བཅད་ནས་མཉམ་པར་བཞག་ལ། རྗེས་ཐོབ་ཏུ་སེམས་ཅན་
དེ་ལྟར་མ་རྟོགས་པ་རྣམས་ལ་སྙིང་རྗེ་ཆེན་པོ་བསྐྱེད་ནས་བདག་གཞན་བརྗེ་བའི་བློ་སྦྱོང་བ་
431



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
:::::
པ
s
།སོགས་དང་། སྨོན་ལམ་རྒྱ་ཆེན་པོ་གདབ་པར་བྱའོ། །
གསུམ་པ་གཉིས་ཀའི་གེགས་བསལ་བ་ལ། ཐབས་ཀྱི་གེགས་ཤེས་རབ་ཀྱིས་བསལ་བ་
དང་། ཤེས་རབ་ཀྱི་གེགས་ཐབས་ཀྱིས་བསལ་བ་སོགས་མན་ངག་ལྟར་བྱའོ། །གཉིས་པ་
བོགས་འབྱིན་པ་ལ་གཉིས། བོགས་འདོན་ཚུལ་དང་། གོལ་ས་གཅོད་པའོ། །དང་པོ་ནི།
རྣལ་འབྱོར་གྱི་རིམ་པ་དེ་དག་ཉམས་སུ་ལེན་པའི་ཚེ། ཚེ་འདིའི་སྣང་བས་གཡེང་ན། སྤྱོད་
འཇུག་ལས། མི་རྟག་སུ་ཞིག་མི་རྟག་ལ། །ཡང་དག་ཆགས་པར་བྱེད་པ་ཡོད། །ཅེས་སོགས་
དང་། གྲོགས་འདོད་པའི་སྣང་བ་བྱུང་ན། རྟག་པ་མེད་པའི་མཛའ་བཤེས་ཀྱིས། །གཡུང་དྲུང་
ཆོས་ཀྱང་འཇིག་པར་འགྱུར། །ཞེས་སོགས་དང་། བུང་བས་མེ་ཏོག་སྦྲང་རྩི་བཞིན། །ཆོས་ཀྱི་
དོན་ཙམ་བླངས་ནས་ནི། །ཀུན་ལ་སྔོན་ཆད་མ་མཐོང་བཞིན། །འདྲིས་པ་མེད་པར་གནས་
པར་བྱ། །རྙེད་བཀུར་སོགས་འཇིག་རྟེན་གྱི་ཕུན་ཚོགས་འདོད་པའི་བློ་བྱུང་ན། དེ་ཉིད་ལས།
བདག་ནི་རྙེད་མང་བཀུར་སྟིར་བཅས། །བདག་ལ་མང་པོ་དགའ་འོ་ཞེས། །དེ་འདྲའི་སྙེམས་
པ་འཆང་འགྱུར་ན། །ཤི་བའི་འོག་ཏུ་འཇིགས་པ་བསྐྱེད། །རྙེད་པ་དག་ནི་མང་བྱུང་ཞིང་། །
གྲགས་དང་སྙན་པ་བྱུང་གྱུར་ཀྱང་། །རྙེད་དང་གྲགས་པའི་ཚོགས་བཅས་ཏེ། །གང་དུ་འདོད་
པའི་ཏོལ་མེད་དོ། །ཞེས་དང། ལས་དང་པོ་པ་གཞན་དོན་གྱི་བློ་སྐྱེ་ན། སེམས་ཅན་མོས་པ་
སྣ་ཚོགས་པ། །རྒྱལ་བས་ཀྱང་ནི་མི་མགུ་ན། །བདག་འདྲ་ངན་པས་སྨོས་ཅི་དགོས། །དེ་བས་
འཇིག་རྟེན་བསམ་པ་བཏང་། །ཞེས་དང་། བུད་མེད་ཀྱི་སྣང་བ་བྱུང་ན། དྲན་པ་ཉེར་གཞག་
ལས། རྣམ་པ་ཀུན་ཏུ་ནོར་འཇིག་དང་། །ངན་སོང་རྩ་བ་བུད་མེད་ཡིན། །མི་གང་དག་ནི་
བུད་མེད་འདོད། །དེ་དག་བདེ་བར་ག་ལ་འགྱུར། །ཞེས་དང་། བུད་མེད་ཕུང་བར་བྱེད་པ་
སྟེ། །འཇིག་རྟེན་འདི་དང་ཕ་རོལ་ཕུང་། །གལ་ཏེ་བདག་ལ་ཕན་འདོད་ན། །དེ་བས་བུད་
མེད་རྣམ་པར་སྤང་། །ཞེས་སོགས་དང་། འདོད་ལྡན་རྣམས་ལ་དེ་ལ་སོགས། །ཉེས་དམིགས་
མང་ལ་གནོག་ཆུང་སྟེ། །ཤིང་རྟ་འདྲེན་པའི་ཕྱུག་དག་གིས། །རྩ་ནི་ཁམ་འགའ་ཟོས་པ་བཞིན།།
།ཞེས་སོགས་སེམས་ཤིང་འདུ་འཛི་དང་རྣམ་གཡེང་ལ་སྐྱོ་བ་བསྐྱེད་ནས། དབེན་པར་གནས་
པའི་ཕན་ཡོན་བསམ་པར་བྱ་སྟེ། སྤྱོད་འཇུག་ལས། ནགས་ན་རི་དྭགས་བྱ་རྣམས་དང་། །
ཤིང་རྣམས་མི་སྙན་རྗོད་མི་བྱེད། །འགྲོགས་ན་བདེ་བ་དེ་དག་དང་། །ནམ་ཞིག་ལྷན་ཅིག་
བདག་གནས་འགྱུར། །ཕུག་གམ་ལྷ་ཁང་སྟོང་པའམ། །ལྗོན་ཤིང་དྲུང་དུ་གནས་བཅས་ཏེ། །འ
432



༄༅།། སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ནམ་ཞིག་རྒྱབ་ཏུ་མི་ལྟ་བར། །ཆགས་པ་མེད་པར་གྱུར་ཅིག་གུ། །ས་ཕྱོགས་བདག་གིར་བཟུང་
མེད་པར། །རང་བཞིན་གྱིས་ནི་ཡངས་རྣམས་སུ། །རང་དབང་སྤྱོད་ཅིང་ཆགས་མེད་པར།
ནམ་ཞིག་བདག་ནི་གནས་པར་འགྱུར། །ཞེས་སོགས་ཀྱི་དོན་བསམ་ཞིང་དབེན་པ་བསྟེན་ལ།
དེའི་ཚེ་གཉིད་དང་སྙོམས་ལས་སོགས་བྱུང་ན། བྱ་དང་རི་དྭགས་མང་པོ་དང་། །ཆོམ་རྐུན་
གདོལ་བ་མི་རྒོད་སོགས། །དགོན་པར་གནས་པ་མང་ན་ཡང་། །དེ་དག་ཆོས་ལ་སྤྱོད་དམ་
། །དེ་བས་པང་དུ་སྦྲུལ་འོངས་ན། །འཇིགས་པས་མྱུར་དུ་ལྡང་བ་ལྟར། །དེ་བཞིན་གཉིད་
དང་སྙོམས་འོངས་ན། །སྐྲག་པས་སླར་ཡང་བཟློག་པར་བྱ། ། ཞེས་བརྗོད་ཅིང་དགེ་བ་ལ་
བརྩོན་པར་བྱའོ། །དེའི་ཚེ་ཅི་བྱེད་གཞན་དོན་དུ་བསྔོ་ཞིང་། །རང་འདོད་ཀྱི་འཁྲིས་མེད་པར་
བྱང་ཆུབ་ཀྱི་སེམས་རྒྱུན་ལྡན་དུ་བྱ་སྟེ། སྤྱོད་འཇུག་ལས། མང་དུ་བཤད་ལྟ་ཅི་ཞིག་དགོས། །
བྱིས་པ་རང་གི་དོན་བྱེད་དང་། །ཐུབ་པ་གཞན་གྱི་དོན་མཛད་པ། །འདི་གཉིས་ཀྱི་ནི་ཁྱད་པར་
ལྟོས། །བདག་བདེ་གཞན་གྱི་སྡུག་བསྔལ་དག །ཡང་དག་བརྗེ་བར་མ་བྱས་ན། །སངས་རྒྱས་
ཉིད་ཀྱང་མི་འགྲུབ་ཅིང་། །འཁོར་བ་ན་ཡང་བདེ་བ་མེད། །ཅེས་གསུངས་པས། བདག་
གཞན་བརྗེ་བའི་བློ་སྦྱོང་བ་དང་། རྣམ་པར་དག་པའི་ཤེས་རབ་ཀྱིས་གོང་ནས་གོང་དུ་བོགས་
དབྱུང་བ་སོགས་བྱ་བ་ལ་འབད་པར་བྱའོ། །
གཉིས་པ་གོལ་ས་བཅད་པ་ནི། བདེ་བ་དང་། གསལ་བ་དང་། མི་རྟོག་པ་དང་། སྟོང་
པའི་གོལ་སའོ། །དེ་དག་བསལ་བ་ནི། འཇིག་རྟེན་པའི་བདེ་བ་དང་། གསལ་བ་དང་། མི་
རྟོག་པ་དང། སྟོང་པའི་གོལ་ས་ཐམས་ཅད་རྣམ་པར་བཅད་ནས། འཇིག་རྟེན་ལས་འདས་
པའི་བདེ་གསལ་མི་རྟོག་སྟོང་པ་རྣམས་ཐོབ་དགོས་པ་ཡིན་ལ། དེའང་འཇིག་རྟེན་པའི་བསམ་
གཏན་ནི། བདེ་གསལ་ཞི་གནས་ཀྱི་གོལ་ས་ཡིན་ཏེ། གཟུགས་མེད་དང་པོ་གསུམ་ནི། སྟོང་
ཉིད་ལྷག་མཐོང་གི་གོལ་ས་ཡིན་ནོ། །སྲིད་རྩེ་མི་རྟོག་པ་དང་གཉིས་ཀའི་གོལ་ས་ཡིན་ནོ། །
འཇིག་རྟེན་དང་འཇིག་རྟེན་ལས་འདས་པའི་ཁྱད་པར་ཡང་། གནས་ལུགས་རྟོགས་མ་རྟོགས་
ཀྱི་ཁྱད་པར་ཡིན་ཏེ། དེ་ལྟར་ཡང་འཇུག་པར། །སྦྱིན་པ་སྦྱིན་བྱེད་ལེན་པོ་གཏོང་པོས་སྟོང་། །
འཇིག་རྟེན་འདས་པའི་ཕ་རོལ་ཕྱིན་ཅེས་བརྗོད། །གསུམ་པོ་གང་ལ་ཆགས་སྐྱེས་གྱུར་པ་དེ། །
འཇིག་རྟེན་པ་ཡི་ཕ་རོལ་ཕྱིན་ཅེས་བསྟན། །ཞེས་གསུངས་པ་ལྟར་རོ། །དེ་ལ་བསམ་གཏན་
གསུམ་པའི་བདེ་བ་ནི། བདེ་བའི་གོལ་ས། བསམ་གཏན་བཞི་པའི་ཏིང་ངེ་འཛིན་ནི་གསལ་
433



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
བའི་གོལ་ས། གཟུགས་མེད་དང་པོ་གསུམ་ནི་སྟོང་པའི་གོལ་ས། ཡོད་མིན་མེད་མིན་གྱི་ཏིང་ངེ་
འཛིན་ནི་མི་རྟོག་པའི་གོལ་ས་ཡིན་ནོ། །དེས་ན་བདེ་བ་ལ་ཞེན་པ་མེད་པས་བདེ་བའི་གོལ་ས་
ཆོད་པ་ཡང་མ་ཡིན་ཏེ། དཔེར་ན་བསམ་གཏན་བཞི་པ་བཞིན་ནོ། །སྟོང་པ་ཉིད་ཅི་ཡང་མེད་
དོ་ཞེས་བསྒོམས་པ་ཙམ་གྱིས་ཀྱང་། གསལ་བའི་གོལ་ས་ཆོད་པ་ཡང་མ་ཡིན་ཏེ། དཔེར་ན་ཅི་
ཡང་མེད་པའི་ཏིང་ངེ་འཛིན་བཞིན་ནོ། །གལ་ཏེ་དེས་མི་ཆོད་ཀྱང་སྣང་བ་སྟོང་པར་བསྒོམས་
པས་སྟོང་པ་མངོན་དུ་གྱུར་པ་ན་གོལ་ས་ཆོད་པ་ཡིན་ནོ་སྙམ་ན། དེས་ཀྱང་གོལ་ས་ག་ལ་ཆོད་དེ།
སྟོང་པ་ནི་ཅི་ཡང་མ་གྲུབ་པའི་དོན་ཡིན་ལ། དེ་ལ་ནམ་མཁའ་མཐའ་ཡས་པས་གཟུགས་ཅི་
མ་གྲུབ་པར་སྒོམ་ཞིང་། དེའི་སྟོབས་ཀྱིས་མོས་ཡུལ་ཙམ་མ་ཡིན་པར་གཟུགས་ཀྱི་སྣང་བ་ཐམས་
ཅད་འགགས་ཏེ་ཅི་ཡང་མེད་པའི་ཏིང་ངེ་འཛིན་གྱིས་ཅི་ཡང་མ་གྲུབ་པ་མངོན་དུ་གྱུར་ཀྱང་།
འཁོར་བའི་ཆོས་ལས་མ་འདས་པ་བཞིན་ནོ། །དེས་ན་བློས་བསྒོམས་པས་བསྒོམས་པ་བཞིན་
མངོན་དུ་གྱུར་ཀྱང་། དེ་ཡིན་ལུགས་ཡིན་པའི་ངེས་པ་མེད་དེ། ལུས་ཀེང་རུས་སུ་བསྒོམས་པས་
མངོན་དུ་འགྱུར་ན་ཀེང་རུས་སུ་འཆར། ས་ཆུར་བསྒོམས་པས་མངོན་དུ་གྱུར་ནས་ཆུར་སྣང་།
སྣང་བ་ནམ་མཁར་བསྒོམས་པས་མངོན་དུ་གྱུར་ན་ནམ་མཁར་འཆར་བ་ཡིན་ཏེ། སེམས་ཀྱིས་
གང་དང་གང་བསྒོམས་པ། །དེ་དང་དེ་ཡི་རྣམ་པར་འགྱུར། ཞེས་གསུངས་པ་ལྟར་ཡིན་ནོ། །
ཡང་དེ་ལྟ་བུའི་བདེན་པའམ་གཟུགས་ལ་སོགས་པ་གང་དུ་ཡང་མི་རྟོག་པས་སྟོང་ཉིད་ཀྱི་གོལ་ས་
མི་ཆོད་དེ། དཔེར་ན་ཡོད་མིན་མེད་མིན་གྱི་ཏིང་ངེ་འཛིན་བཞིན་ནོ། །དེས་ན་གནད་མ་གོ་
བའི་སྟོང་པ་ཡིན། སྐྱེ་མེད་ཡིན། མཐའ་བྲལ་ཡིན་ཞེས་པ་དང་། བསྒོམས་པ་ན་མེད་པར་།
འཆར་བས་སྟོང་པ་ཡིན་ཞེས་བྱ་བ་ལ་སོགས་པ་ནི། ཏིང་ངེ་འཛིན་ཅི་ཙམ་བཟང་ཡང་འཁོར་བ་
ལས་མ་འདས་ཤིང་། མུ་སྟེགས་པ་རྣམས་ཀྱང་དེ་ལྟ་བུའི་སྟོང་ཉིད་སྨྲ་ལ། བློའི་རྟོགས་ཚུལ་གྱི་
དོན་གཅིག་པར་མཐོང་སྟེ། རིག་བྱེད་མཐའ་པས། རྨི་ལམ་སྒྱུ་མ་ཇི་བཞིན་དུ། །དྲི་ཟའི་གྲོང་
ཁྱེར་ཇི་འདྲར་མཐོང་། །དེ་ལྟར་འཇིག་རྟེན་དེ་དག་མཐོང་། ། འགག་པ་མེད་ཅིང་སྐྱེ་བ་ཁྱེར་ཇི་འདྲར་མཐོང་། །དེ
མེད། །བཅིངས་པ་མེད་ཅིང་སྒྲུབ་པ་མེད། །ཐར་འདོད་མེད་ཅིང་ཐར་པ་མེད། །དེ་ནི་དོན་
དམ་མཆོག་ཡིན་ནོ། །ཆགས་དང་འཇིགས་དང་ཁྲོ་བྲལ་དང་། །རིག་བྱེད་མཐར་ཕྱིན་ཐུབ་
རྣམས་ཀྱིས། །སྤྲོས་པ་ཉེར་ཞི་གནས་མེད་པའི། །རྣམ་པར་མི་རྟོག་འདི་མཐོང་ངོ་། །ཞེས་
བཤད་དོ། །༧
434



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
དེ་བཞིན་དུ་ཞང་ཞུང་ནས་བྱུང་བའི་བོན་པོ་དག་ཀྱང་། ཕྱི་ནང་སྟོང་པ་དང་། སྣང་ལ་
རང་བཞིན་མེད་པ། གསལ་ལ་འཛིན་པ་མེད་པ། བདེ་ལ་རྟོག་པ་མེད་པ། གཤིས་ཅིར་ཡང་མ་
གྲུབ་པ། གདངས་འགག་མེད་དུ་སྣང་བ། ཞེས་པ་ལ་སོགས་པའི་ཆོས་སྐད་དུ་མ་སྨྲ་ཞིང་།
བློའི་ལྟ་ཚུལ་ཡང་གནད་གཅིག་པར་མཐོང་བས། དེས་ན་བོན་ཆོས་ལས་ལྟ་བ་མཐོ་དམན་གྱི་
ཁྱད་པར་ཅུང་ཟད་ཀྱང་མི་རྙེད་ལ། དེ་མ་རྙེད་ན་ལམ་ཐམས་ཅད་ཀྱང་དངོས་གཞི་ལྟ་བ་རྣམ་
དག་ཡིན་པས། དེ་དག་ཐམས་ཅད་དང་ཐར་ལམ་ཁྱད་པར་ཅན་ལ་གནས་པར་འགྱུར་ཞིང་།
དེས་ན་ཕྱི་པ་དང་། བོན་ཆོས་ལ་སྨད་པ་ཡང་ཕྲག་དོག་ཁོ་ནར་འགྱུར་བའི་ཕྱིར་རོ། །དེ་ལྟར་
སློབ་དཔོན་ཀླུ་སྒྲུབ་ཀྱིས། ཚུལ་ཁྲིམས་ལས་ནི་ཉམས་སླ་ཡིས། །ལྟ་ལས་ཅིས་ཀྱང་ཉམས་མི་
བྱ། །ཚུལ་ཁྲིམས་ཀྱིས་ནི་བདེ་འགྲོ་ཉིད། །ལྟ་བས་གོ་འཕང་མཆོག་ཏུ་འགྱུར། །ཞེས་གསུངས་
སོ། །འདི་ལ་ཁ་ཅིག །ཤེས་པ་གང་ཡང་ཡིད་ལ་མི་བྱེད་པར་བཟོ་མེད་དུ་འཇོག་པ་ལ་སོ་མ་།
དང་། མ་བཅོས་པ་དང་། ལྷུག་པ་ཞེས་བཏགས་ཏེ། དེ་ཉིད་ལ་རྣམ་པར་མི་རྟོག་པའི་ཡེ་ཤེས་
དང་། ཕྱག་རྒྱ་ཆེན་པོ་དང་། ཟབ་ལམ་གྱི་རྣལ་འབྱོར་དུ་བྱེད་པས་དཔེ་ཐམས་ཅད་བཀང་
ནས། གདམས་ངག་ཟབ་དགུར་བྱས་ཏེ་སྔ་ཕྱིའི་ཁྲིད་ཆོས་ཐམས་ཅད་གཙིགས་སུ་བྱེད་པར་
མཐོང་ཡང་། དེ་འདྲ་ཀུན་འདུ་ཤེས་ཡོད་མིན་མེད་མིན་གྱི་ཏིང་ངེ་འཛིན་ལས་ཁྱད་པར་མི་ཕྱེད་
དེ། ཤིན་ཏུ་བཟང་པོ་མཐར་ཐུག་པ་ཞིག་ཐོབ་ནའང་བསྐལ་ཆེན་བརྒྱད་ཁྲིར་མི་འཆི་བའི་ལྷར་
སྐྱེ་བ་ཙམ་ཡིན་ནོ། །དེས་ན་གནས་ལུགས་ཀྱི་དོན་ལ་ཤེས་རབ་ཁྱད་པར་ཅན་གྱིས་སྒྲོ་འདོགས་
མ་ཆོད་པར་སེམས་མི་རྟོག་པ་ལ་བཞག་ཀྱང་ཡོད་མིན་མེད་མིན་གྱི་ཏིང་ངེ་འཛིན་དང་འདྲ་བས།
གངས་ཅན་གྱི་མཁས་པ་དང་སྒོམ་དུ་བྱེད་པ་ཀུན་ལ་འཇིག་རྟེན་པའི་བསམ་གཏན་དང་སྙོམས་
འཇུག་དེ་དག་ལས་ལྷག་པའི་བདེ་གསལ་མི་རྟོག་པ་དང་། ཁྱབ་བདལ་ཆེན་པོའི་མན་ངག་གི་
གནད་ཅུང་ཟད་ཀྱང་མེད་པ་ཡིན་ནོ། །དེ་བས་ན་བསམ་པ་སེམས་བསྐྱེད་ལ་སོགས་པའི་མཚན་
བཅས་ཀྱི་དགེ་བ་འབའ་ཞིག་ལྷག་པར་མཐོང་བས། ལྟ་བའི་གཏིང་དང་། སྤྱོད་པའི་མཚོ་མི་
ལོངས་པའི་མན་ངག་རིན་པོ་ཆེ་འདི་ལ། སངས་རྒྱས་སྟོང་བྱོན་ཀྱང་ལྟ་བ་བསྒྱུར་དུ་མི་རྙེད། མུ་
སྟེགས་སྟོང་གིས་བརྒལ་ཀྱང་ཀླན་ཀ་མི་ཚུགས། དངོས་པོའི་སྒྲོག་ཁྲོལ། འཁྲུལ་པའི་འཆང་
ཆོར། རྟོག་དཔྱོད་ཀྱི་རྒྱུ་འགྲུལ་ཞིག་སྟེ། རྩོལ་མེད་མི་རྟོག་པའི་ངང་ལ་འགྲོ་ན། སྔར་གྱི་གོལ་
ས་ཐམས་ཅད་ཆོད་པ་ཡིན་ནོ། །འོན་ཀྱང་འདིའི་གནད་ཤིན་ཏུ་རྟོགས་དཀའ་བས། སྟོན་པ་.
.435



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
རིན་པོ་ཆེས། བདུད་རྩི་ལྟ་བུའི་ཆོས་གཅིག་ཁོ་བོས་རྙེད། །སུ་ལ་བསྟན་ཀྱང་གོ་བ་མི་འདུག་
པས། །བདག་ནི་མི་སྨྲ་ནགས་སུ་གནས་པར་བྱ། །ཞེས་གསུངས་པ་ཡིན་ནོ། །འོན་ཀྱང་སོ་
སོར་རྟོག་པའི་ཤེས་རབ་ཀྱིས་གནས་ལུགས་ལ་སྒྲོ་འདོགས་ཆོད་པའི་སྒོམ་པ་ནི། ལམ་གྱི་མཐར་
ཐུག་ཡིན་པས་དེ་ལྟ་བུ་ལ་མཉམ་པར་གཞག་པར་བྱའོ། །ཐོག་མར་ཞི་གནས་ཀྱི་མཉམ་གཞག་
ལས་ལངས་ཏེ། སྐྱིལ་ཀྲུང་མ་བཤིག་པར་འདི་ལྟར་བསམས་ལ། བདག་གི་སྔོན་ཆད་འདི་ལྟ་
བུའི་ཏིང་ངེ་འཛིན་ཟབ་མོ་མ་ཤེས་ཏེ། སེམས་རྟ་དམུ་རྒོད་ལྟར་ཕྱི་རོལ་ཏུ་གཡེངས་པས། ལས་
དང་ཉོན་མོངས་པས་དཀྲུགས་ཏེ་སྡུག་བསྔལ་དཔག་མེད་མྱོང་ངོ། །བདག་བཞིན་དུ་འཁོར་
བའི་སེམས་ཅན་རྣམས་ཀྱང་སེམས་གཡེངས་པའི་དབང་གིས་སྡུག་བསྔལ་ལོ་སྙམ་དུ། སེམས་
ཅན་ལ་དམིགས་པའི་སྙིང་རྗེ་ཆེན་པོ་བསྐྱེད་ནས། སེམས་ཅན་ཐམས་ཅད་ཏིང་ངེ་འཛིན་ཟབ་
མོ་ལ་འགོད་པར་ཤོག་ཅིག་སྙམ་དུ་སེམས་བསྐྱེད་དོ། །དེ་ནས་གང་ཟག་གི་བདག་མེད་པ་
མཉམ་པར་བཞག་སྟེ་ལངས་པ་ན། བདག་གིས་སྔོན་ཆད་འདི་ལྟ་བུའི་དེ་ཁོ་ན་ཉིད་མ་རྟོགས་
པར་བདག་མེད་ལ་བདག་ཏུ་མངོན་པར་ཞེན་པས་སྡུག་བསྔལ་བར་གྱུར་ཏེ། བདག་བཞིན་
སེམས་ཅན་ཐམས་ཅད་ཀྱང་བདག་ཏུ་མངོན་པར་ཞེན་ནས་སྡུག་བསྔལ་ལོ་སྙམ་དུ། ཆོས་ལ་
དམིགས་པའི་སྙིང་རྗེ་བསྐྱེད་ནས་སྔར་ལྟར་སེམས་བསྐྱེད་དོ། །ཆོས་ཀྱི་བདག་མེད་ལ་མཉམ་།
པར་བཞག་ནས་ལངས་པ་ན་ཡང་། བདག་གིས་ཆོས་ཉིད་ཟབ་མོ་འདི་ལྟ་བུ་སྔོན་མ་རྟོགས་ཏེ།
སྒྱུ་མ་ལྟ་བུའི་ཆོས་རྣམས་ལ་བདེན་པར་མངོན་པར་ཞེན་པས་འཁོར་བའི་སྡུག་བསྔལ་དཔག་
མེད་མྱོང་བ་བཞིན་དུ། སེམས་ཅན་ཐམས་ཅད་ཀྱང་དེ་ལྟ་བུའོ་ཞེས་དམིགས་པ་མེད་པའི་སྙིང་
རྗེ་ཆེན་པོ་མངོན་དུ་བྱ་སྟེ། སེམས་ཅན་རྣམས་ལ་ཆོས་ཐམས་ཅད་ཀྱི་རང་བཞིན་སྟོང་པའི་དེ་ཁོ་
ན་ཉིད་ཟབ་མོ་བསྟན་པར་བྱའོ་སྙམ་དུ་སེམས་བསྐྱེད་དོ། །དེ་ནས་དལ་བུས་སྐྱིལ་ཀྲུང་བཤིག་
སྟེ། ཕྱོགས་བཅུའི་སངས་རྒྱས་བྱང་སེམས་རྣམས་མངོན་སུམ་དུ་དམིགས་ལ་ཕྱག་མཆོད་ལ་
སོགས་པ་བྱ་སྟེ། བཟང་པོ་སྤྱོད་པ་ལ་སོགས་པའི་སྨོན་ལམ་རྒྱ་ཆེན་པོ་བཏབ་ནས། སྟོང་ཉིད་
སྙིང་རྗེ་ཅན་གྱི་སྦྱིན་པ་ལ་སོགས་པ་བསོད་ནམས་དང་ཡེ་ཤེས་ཀྱི་ཚོགས་མཐའ་དག་སྒྲུབ་པ་ལ་
བརྩོན་པར་བྱའོ། ། དེ་ལྟར་བྱས་ན་བསམ་གཏན་དེ་རྣམ་པ་ཐམས་ཅད་ཀྱི་མཆོག་དང་ལྡན་
པའི་སྟོང་པ་ཉིད་མངོན་པར་འགྲུབ་པ་ཡིན་ཏེ། གཙུག་ན་རིན་པོ་ཆེས་ཞུས་པ་ལས། དེ་ཁྱམས་
པའི་གོ་ཆ་བགོས་ཤིང་སྙིང་རྗེ་ཆེན་པོའི་གནས་ལ་གནས་ནས། རྣམ་པ་ཐམས་ཅད་ཀྱི་མཆོག་
436



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་པ།
1
4དང་ལྡན་པའི་སྟོང་པ་ཉིད་མངོན་པར་སྒྲུབ་པར་བྱེད་དོ། །རྣམ་པ་ཐམས་ཅད་དང་ལྡན་པའི་
སྟོང་པ་ཉིད་གང་ཞེ་ན། གང་སྦྱིན་པ་དང་མ་བྲལ་བ། ཚུལ་ཁྲིམས་དང་མ་བྲལ་བ། བཟོད་པ་
དང་མ་བྲལ་བ། བརྩོན་འགྲུས་དང་མ་བྲལ་བ། བསམ་གཏན་དང་མ་བྲལ་བ། ཤེས་རབ་དང་
མ་བྲལ་བ། ཐབས་དང་མ་བྲལ་བའོ། །ཞེས་རྒྱ་ཆེར་གསུངས་སོ། །མདོ་སྡེ་རྒྱུན་ལས་ཀྱང་།
རྒྱལ་སྲས་སྤྱོད་ཚེ་ཇི་ལྟ་ཇི་ལྟ་བུར། །དབང་པོ་སྤྱོད་ཡུལ་སྣ་ཚོགས་འཇུག་འགྱུར་བ། །དེ་དང་དེ་
ལ་རིགས་པའི་མཐུན་ཚིག་གིས། ། སེམས་ཅན་ཕར་ཕྱིར་དེ་དོན་འདུ་བྱེད་དོ། །ཞེས་དང་།
སྤྱོད་ཡུལ་ཡོངས་སུ་དག་པའི་མདོ་ལས། ཇི་ལྟར་གསུངས་པ་རྣམས་ལུས་ངག་གི་སྤྱོད་པ་གང་
དང་གང་ལ་འཇུག་པ་ན་དེ་དང་རྗེས་སུ་མཐུན་པས་སེམས་ཅན་ཐམས་ཅད་ལ་ཕན་པའི་སྨོན་
ལམ་རྒྱ་ཆེན་པོ་བཏབ་པ་ལ་འབད་པར་བྱའོ། །ཞེས་གསུངས་སོ། །
བཞི་པ་ལམ་སྤྱིའི་དོན་བསྡུ་བ་ཅུང་ཟད་བརྗོད་པར་བྱ་སྟེ། ཐོག་མར་ལམ་གྱི་རྩ་བ་བཤེས་
གཉེན་བསྟེན་ཚུལ་ལ་ཐུག་པས། བཤེས་གཉེན་མཁས་བཙུན་བཟང་པོ་འཚོལ་བ་གནད་དུ་
ཚེའོ། །དེས་ལམ་གྱི་སྒྲུབ་ཚུལ་རིམ་པ་བཞིན་བསྟན་པ་ལ་བརྟེན་ནས། ཐོག་མར་དལ་འབྱོར་
རྙེད་དཀའ་བསྒོམ། ཤིན་ཏུ་རྙེད་པར་དཀའ་བའི་དལ་འབྱོར་དེ་ཡང་མྱུར་དུ་འཇིག་པའི་འཆི་བ་
མི་རྟག་པ་བསྒོམ། མི་རྟག་པ་རྒྱུད་ལ་སྐྱེས་པ་ལ་བརྟེན་ནས། གར་སྐྱེ་རང་དབང་མེད་ཅིང་
ལས་ཀྱི་དབང་གིས་གཞན་དབང་ཅན་ཡིན་པས། ངན་འགྲོར་འཁྱམས་ན་ཤིན་ཏུ་སྡུག་བསྔལ་
བས་འཇིགས་པའི་ངན་འགྲོའི་སྡུག་བསྔལ་བསམ། དེ་ལྟ་བུའི་ངན་འགྲོ་དེ་ལས་སྐྱོབ་པའི་
སྐྱབས་དཀོན་མཆོག་གསུམ་ལས་མེད་པས། དཀོན་མཆོག་གི་ཡོན་ཏན་སྙིང་ཐག་པ་ནས་
བསམས་ལ། སྐྱབས་འགྲོ་ཐུན་མོང་བའི་སྡོམ་པ་ལ་གནས་ཤིང་། དེའི་བསླབ་བྱ་ལ་བསླབ།
ནས་དཀར་ཆོས་ཐམས་ཅད་ཀྱི་གཞི་ལས་འབྲས་ལ་ཡིད་ཆེས་པའི་དད་པ་ཡིན་པས། དད་པ་སྒོ་
དུ་མ་ནས་བསྐྱེད་ལ། དགེ་མི་དགེ་བཅུའི་ལས་འབྲས་བསམ་ལ་འཇུག་ལྡོག་བྱ། དེ་ལྟར་སྐྱེས་
བུ་ཆུང་ངུའི་ཆོས་སྐོར་ཚགས་སུ་ཚུད་པ་དང་། འཁོར་བསྤྱི་དང་བྱེ་བྲག་གི་ཉེས་དམིགས་བསམ་
ལ་འཁོར་བ་ལ་བློ་ལྡོག །དེ་ནས་འཁོར་བ་འབྱུང་བའི་རྒྱུ་བརྟགས་པས། ལས་ཉོན་ལས་བྱུང་
བར་རིག་ནས། དེ་ཟློག་པའི་ཐབས་ལམ་བསླབ་པ་གསུམ་ཚུལ་བཞིན་བསྲུང་བ་ལ་འབད། དེ་
ལྟར་སྐྱེས་བུ་འབྲིང་གི་ཆོས་སྐོར་ཚགས་སུ་ཚུད་པ་དང་། རང་ཉིད་འཁོར་བར་འཁྱམས་པ་ཇི་ལྟ་
བར། མ་འགྲོ་དྲུག་ཐམས་ཅད་འཁྱམས་པ་ལ་བཅོས་མིན་གྱི་སྙིང་རྗེ་བསྐྱེད་ནས། དགེ་རྩ་
437



ཚདཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱུད་པ།
འོགཞན་དོན་དུ་མ་བསྒྲུབས་ནི་རྨང་མེད་པའི་ཐོག་དང་འདྲ། དེ་ལྟར་བྱམས་སྙིང་རྗེ་རྒྱུད་ལ་སྐྱེས་
པ་ན་སྨོན་འཇུག་ཏུ་སེམས་བསྐྱེད་ལ་རྩ་ལྟུང་གིས་མ་གོས་པ་དང་། གལ་ཏེ་ལྟུང་བ་བྱུང་ཡང་
ཕྱིར་འཆོས་ཤིང་། རང་དོན་ཕར་ཕྱིན་དྲུག་དང་། གཞན་དོན་བསྡུ་བ་བཞི་ལ་བསླབ། ཁྱད་
པར་ཕར་ཕྱིན་ཐ་མ་གཉིས་ལས་བསླབ་དགོས་པས། དང་པོར་བསམ་གཏན་སྐྱོང་ཚུལ་ལ་
མཁས་པར་བྱས་ནས་ཏིང་ངེ་འཛིན་སྒྲུབ། དེ་ནས་བདག་མེད་གཉིས་ཀྱི་ལྟ་བ་རྟག་ཆད་དང་
བྲལ་བ་རྣམ་དག་ཅིག་རྒྱུད་ལ་ནམ་སྐྱེས་ཀྱི་བར་འབད་ལ། རིམ་གྱིས་སྐྱེས་པ་དང་། སྐྱོང་
ཐབས་ཤིན་ཏུ་མཁས་པར་བྱའོ། །དེ་ལྟར་ལམ་གྱི་རིམ་པ་གོང་མ་གོང་མ་མཉན་པ་ན། འོག་མ་
འོག་མ་ལ་སྒྲུབ་འདོད་ཇེ་ཆེ་ཇེ་ཆེར་འགྲོ་བ་ཞིག་བྱུང་ནི་གནད་དུ་སོང་བ་ཡིན། སྔ་མ་རྣམས་ཅི་
ཡང་མེད་པའི་སེམས་ཀྱི་གནས་ཆ་རེ་ཙམ་དང་ལྟ་བའི་གོ་བ་རེ་ཙམ་ལ་ནུས་པ་སྤྲུག་ལོ་བྱས་ཀྱང་།
གནད་དུ་འགྲོ་བ་ཤིན་ཏུ་དཀའ་བས། ལམ་གྱི་ལུས་ཡོངས་སུ་རྫོགས་པ་ཞིག་ལ་ངེས་པ་འདྲོངས་
དགོས། འདི་ལྟར་ལམ་གྱི་རིམ་པ་ལ་འཁྲིད་པར་བྱེད་པའི་བཤེས་གཉེན་ལ་དད་གུས་ཆུང་ན།
ལེགས་ཚོགས་ཐམས་ཅད་ཀྱི་རྩ་བ་འཆད་པས། དགེ་བའི་བཤེས་གཉེན་ལ་དད་གུས་བྱའོ། །དེ་
བཞིན་དུ་སྒྲུབ་པ་ལ་སྤྲོ་ཤུགས་ཆུང་ན། དལ་འབྱོར་རྙེད་དཀའི་སྐོར་དང་། ཚེ་འདི་ལ་མངོན་
ཞེན་ཆེ་ན་མི་རྟག་པ་དང་། ངན་འགྲོའི་ཉེས་དམིགས་དང་། ཁས་བླངས་དམ་བཅའ་གཡེལ་ན་
ལས་འབྲས་བསམ་པ་དང་། འཁོར་བ་ལ་སྐྱོ་ཤས་ཆུང་ན་འཁོར་བའི་ཉེས་དམིགས་དང་། ཉེ་
རིང་ཆགས་སྡང་སྐྱེ་ན་འགྲོ་དྲུག་ཕ་མར་བསམས་ནས་བྱམས་སྙིང་རྗེ་གཙོ་བོར་སྒོམ་པ་དང་།
ཞི་ལྷག་ལ་སོགས་པས་སྒོ་གསུམ་དལ་བ་མེད་པར་བློ་དགེ་བ་ལ་བཀོལ་ནས། དེ་ཐམས་ཅད་ལ་
འཁོར་གསུམ་མི་རྟོག་པའི་རྒྱས་ཐེབས་པའི་བསྔོ་བ་སྨོན་ལམ་སོགས་ལ་འབད་པར་བྱའོ། །ཤེས་
རབ་ལྷག་མཐོང་ལ་སློབ་པའི་ཚུལ་བཤད་ཟིན་ཏོ།། །།
༈ གཉིས་པ་ཁྱད་པར་རྡོ་རྗེ་ཐེག་པ་ལ་སློབ་པའི་ཚུལ་ནི། དེ་ལྟར་མདོ་སྔགས་
གཉིས་ཀའི་ལམ་དེ་ལམ་ཐུན་མོང་བ་རྣམས་ལ་སྦྱངས་པའི་འོག་ཏུ། གདོན་མི་ཟ་བར་གསང་སྔགས་ལ་
འཇུག་པར་བྱ་སྟེ། ལམ་དེ་ནི་ཆོས་གཞན་རྣམས་ལས་ཆེས་ཤིན་ཏུ་དཀོན་པ་དང་། མྱུར་དུ་
ཚོགས་གཉིས་རྫོགས་པར་བྱེད་པའི་ཕྱིར་རོ། །དེ་ལ་འཇུག་ན་ནི། ལམ་སྒྲོན་ནས་གསུངས་པ་
ལྟར་ཐོག་མར་བླ་མ་བསྟེན་ཅིང་བསྙེན་བཀུར་སྒྲུབ་པ་སོགས་སྔར་བཤད་པ་དེ་བས་ཆེས་ལྷག་པ་
བྱ་དགོས་ཏེ། དེ་ཡང་དེ་ལས་བཤད་པའི་མཚན་ཉིད་མ་མཐའི་ཚང་བ་ཞིག་ལ་བྱེད་པ་ཡིན་
438



༄༅ །།སྐྱེས་བུ་གསུམ་གྱི་འམ་རིམ་རྒྱས་པ་ཁྲིད་དུ་སྦྱར་བ།
ནོ། །དེས་ན་ཐོག་མར་སྨིན་བྱེད་ཀྱི་དབང་རྒྱུད་སྡེ་ཁུངས་མ་ནས་བཤད་པ་ཅིག་གིས་རྒྱུད་སྨིན་
པར་བྱས་ལ། དེ་ནས་དེའི་ཚེ་བཟུང་བའི་དམ་ཚིག་དང་སྡོམ་པ་རྣམས་ཉན་ནས་ཤེས་པར་བྱས་
ལ། ལེགས་པར་བསྲུང་ཞིང་། རྩ་བའི་ལྟུང་བ་བྱུང་ན་སླར་བླང་དུ་ཡོད་ཀྱང་། ལམ་གྱི་ཡོན་
ཏན་རྒྱུད་ལ་སྐྱེ་བ་ལ་ཆེས་འགྱང་བས། རྩ་ལྟུང་གིས་མ་གོས་པ་ལ་འབད་པར་བྱའོ། །སྦོམ་པོའི་
ལྟུང་བས་ཀྱང་མ་གོས་པ་ལ་འབད་ཅིང་། གལ་ཏེ་གོས་ན་སླར་ཡང་འཆོས་པའི་ཐབས་རྣམས་བྱ་
སྟེ། འདི་དག་ནི་ལམ་སྒོམ་པའི་གཞི་ཡིན་པས། དེ་དག་མེད་ན་འགྲམ་རྩ་ཟགས་པའི་ཁང་རུལ་
དང་འདྲའོ། །དེའི་ཕྱིར། འཇམ་དཔལ་རྩ་རྒྱུད་ལས། ཚུལ་ཁྲིམས་འཆལ་ལ་ཐུབ་དབང་
གིས། །སྔགས་འགྲུབ་པར་ནི་མ་གསུངས་ཏེ། །ཞེས་སོགས་གསུངས་པས། གྲུབ་པ་རབ་
འབྲིང་ཐ་གསུམ་གང་ཡང་མི་ཐོབ་པར་གསུངས་ཤིང་། རྣལ་འབྱོར་བླ་མེད་ཀྱི་རྒྱུད་དུ་མར་ཡང་
དམ་ཚིག་མི་བསྲུང་བ་དང། །དབང་བསྐུར་དམན་པ་དང། དེ་ཉིད་མི་ཤེས་པ་གསུམ་གྱིས་
བསྒྲུབས་ཀྱང་མི་འགྲུབ་པར་གསུངས་པས། སྔགས་ཀྱི་ལམ་ལས་རྣམ་པར་འཁྱམས་སོ། །དེ་
ལྟར་ན་དམ་ཚིག་དང་སྡོམ་པ་བསྲུང་བ་དེས་སྔགས་ཀྱི་ལམ་བསྒོམ་པར་བྱ་བ་ལ། ཐོག་མར་
བསྐྱེད་པའི་རིམ་པ་ལྷའི་འཁོར་ལོ་ཚང་བ་རྒྱུད་སྡེ་ཁུངས་མ་ནས་བཤད་པ་ཞིག་སྒོམ་དགོས་ཏེ།
སྔགས་ཀྱི་ལམ་གྱི་ཐུན་མོང་མ་ཡིན་པའི་སྤང་བྱ་ནི། ཕུང་པོ་དང་། ཁམས་དང་། སྐྱེ་མཆེད་ལ་
རང་དགའ་བར་ཞེན་པའི་ཐ་མལ་པའི་རྣམ་རྟོག་འདི་ཡིན་ལ། དེ་སྤོང་བ་ཡང་གནས་དང་།
ལུས་དང་། ལོངས་སྤྱོད་རྣམས་ཁྱད་པར་ཅན་གྱི་སྣང་བ་སྒྱུར་བར་བྱེད་པའི་བསྐྱེད་རིམ་ཉིད་
ཡིན་པའི་ཕྱིར་རོ། །དེ་ལྟར་ཐ་མལ་གྱི་རྣམ་རྟོག་སྦྱངས་པ་དེ། རྒྱལ་བ་སྲས་བཅས་ཀྱིས་དུས་
ཀུན་ཏུ་བྱིན་གྱིས་རློབ་ཅིང་། བསོད་ནམས་ཀྱི་ཚོགས་མཐའ་ཡས་པ་བདེ་བླག་ཏུ་རྫོགས་པར་
བྱེད་པ་ན། རྫོགས་པའི་རིམ་པའི་སྣོད་དུ་རུང་བ་ཡིན་པས། དེ་ནས་རྫོགས་པའི་རིམ་པ་རྒྱུད་
སྡེ་ཁུངས་མ་ནས་བྱུང་བ་རྣམས་སྒོམ་དགོས་ཀྱི། རིམ་པ་དང་པོ་དོར་བའི་ཕྱི་མའི་ཁོངས་སུ་འདུ་
ཙམ་གྱིས་ལམ་གྱི་ཆ་ཤས་རེ་རེ་ཙམ་ལ་སྦྱོང་བ་ནི་རྒྱུད་སྡེ་དང་། དེ་དག་གི་དགོངས་འགྲེལ་གྱི་
མཁས་པ་རྣམས་ཀྱི་བཞེད་པ་མ་ཡིན་ནོ། །དེའི་ཕྱིར་རྣལ་འབྱོར་བླ་ན་མེད་པའི་ལམ་གྱི་ལུས་
རྫོགས་པའི་རིམ་པ་གཉིས་ཀྱི་གནད་ཟིན་པར་བྱའོ། །འདི་དག་ནི་འདིར་མིང་ཙམ་གྱི་སྒོ་ནས་
སྔགས་ལ་འཇུག་པའི་ཕྱོགས་ཙམ་ཞིག་བསྟན་པ་ཡིན་པས། རྒྱས་པར་ནི་སྔགས་ཀྱི་ལམ་གྱི་རིམ་
པ་རྣམས་ལས་ཤེས་དགོས་སོ། །དེ་ལྟ་བུའི་ཚུལ་གྱིས་བསླབས་ན་མདོ་སྔགས་ཀྱི་གནད་ཐམས་
439



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
ཅད་བསྡུས་པའི་ལམ་གྱི་ལུས་ཡོངས་སུ་རྫོགས་པ་ལ་བསླབས་པར་འགྱུར་བས། དལ་བ་ཐོབ་པ་
དོན་དང་ལྡན་པར་བྱེད་ཅིང་། རྒྱལ་བའི་བསྟན་པ་རིན་པོ་ཆེ་རང་དང་གཞན་གྱི་རྒྱུད་ལ་རྒྱུས་
པར་བྱེད་ནུས་པ་ཡིན་ནོ། །དེ་ལྟར་ཐེག་པ་གཉིས་ཀྱི་སྒོ་ནས་བྱང་ཆུབ་ལམ་གྱི་རིམ་པ་ཐུན་མོང་
མ་ཡིན་པ་བཤད་ཟིན་ཏོ། །
༈ ཐུབ་བསྟན་བསྟན་པ་རྒྱས་མཛད་འཛམ་གླིང་གི །གཙུག་རྒྱན་རྒྱུན་མཆོག་ཀླུ་སྒྲུབ་ཐོགས་
མེད་ཀྱི། །བྱང་ཆུབ་ལམ་རིམ་རིམ་གྱིས་འཁྲིད་ཚུལ་འདི། །རྣམ་གྲོལ་གྲོལ་བ་དོན་གཉེར་འདི་
ལྟོས་ཤིག །རྒྱལ་བའི་གསུང་རབ་ཆུ་གཏེར་ཆེན་པོའི་འཇིངས། །ལུང་དང་རིག་པའི་རྦ་རླབས་
ཆེར་གཡོ་བ། །ཟབ་དོན་མན་ངག་ནོར་བུས་གང་བ་འདིར། །རྣམ་གྲོལ་ནོར་བུ་འདོད་ན་
འཇུག་པར་གྱིས། །རྣམ་དག་ལྟ་བའི་ཡིད་བཞིན་ནོར་བུ་ལ། །ལྷག་བསམ་བྱང་ཆུབ་སེམས་ཀྱི་
ཕྲ་བཀོད་ནས། །བླང་དོར་གསལ་བའི་སྲད་བུས་བརྒྱུས་པ་འདི། །བློ་གསལ་བློ་གྲོས་མགུལ་
བའི་རྒྱུན་མཛོད་ཅིག །གཞུང་བཟང་གངས་རིའི་ངོས་ལས་བྱུང་བའི་རྒྱུན། །ལོག་རྟོག་འཁྲུལ་
པའི་དྲི་མ་འཁྲུད་བྱེད་པ། །མཐའ་བཞི་སྤྲོས་བྲལ་ཡན་ལག་བརྒྱད་ལྡན་འདི། །སྐལ་ལྡན་ཐར་
འདོད་ཐམས་ཅད་འཐུང་བར་མཛོད། །ཟབ་ལམ་ལྟ་བའི་དོན་སྟོན་ཀླུ་སྒྲུབ་དང་། །རྒྱ་ཆེན་
སྤྱོད་པ་ཕུལ་ཕྱིན་ཐོགས་མེད་དང་། །ཤིང་རྟའི་སྲོལ་འཛིན་མར་མེ་མཛད་ལ་སོགས། །བཀའ་
བརྒྱུད་བླ་མའི་ཚོགས་ཀྱིས་སྲོལ་གཏོད་པའི། །རྟག་ཆད་མཐར་ལྟའི་གཡང་ས་བཀག་ནས་
ཀྱང། །ཡང་དག་ལྟ་བའི་གཞུང་ལམ་ཆེན་པོ་འདིར། །ལེགས་འདོད་སྐྱེ་དགུའི་ཚོགས་རྣམས་
ཞུགས་ནས་ནི། །ཐར་ལམ་འཕགས་པའི་ཡུལ་དུ་འགྲོ་བར་མཛོད། །བདག་ཀྱང་ལམ་བཟང་
འདི་ལ་འཇུག་འདོད་ཀྱང་། །བློ་གྲོས་སྦྱངས་པའི་ལུས་སྟོབས་མ་རྒྱས་ཤིང་། །རྣམ་དག་ལྟ་བའི་
མིག་དང་བྲལ་བས་ན། །ཇི་བཞིན་འགྲོ་བའི་ནུས་པ་མ་མཆིས་སོ། །འོན་ཀྱང་ཐུགས་རྗེའི་སྤྱན་
ལྡན་བཀའ་བརྒྱུད་ཀྱི། །མཁྱེན་ལྡན་བླ་མའི་ཚོགས་ལ་གསོལ་འདེབས་ཤིང་། །ཤུགས་དྲག་
དད་གུས་འདུན་པའི་འཁར་བ་དང་། །སྨོན་ལམ་གྲོགས་ལ་བརྟེན་ནས་འགྲོ་བ་ལ། །བླ་མ་ཡི་
དམ་རྒྱལ་བ་སྲས་བཅས་དང་། །མཐུ་ལྡན་དཔལ་མགོན་སྲུང་མའི་ཚོགས་རྣམས་ཀྱིས། །རྣམ་
དག་ལྟ་བའི་ལམ་ལ་འཁྲིད་པ་དང་། །ཡིད་ཀྱིས་སྨོན་པ་འགྲུབ་པའི་གྲོགས་མཛོད་ཅིག །
ཕྱོགས་བཅུ་རབ་འབྱམས་ཞིང་ན་བཞུགས་པ་ཡི། ། ཕྱོགས་བཅུའི་རྒྱལ་བ་སྲས་དང་བཅས་
རྣམས་ལ། །ཕྱོགས་བཅུར་སྒོ་གསུམ་གུས་པས་གསོལ་འདེབས་ན། །ཕྱོགས་བཅུའི་ཞིང་ནས་
440



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
མབདག་ལ་དགོངས་སུ་གསོལ། ། དལ་བའི་རྟེན་ལ་སྙིང་པོ་བླང་བྱའི་ཕྱིར། །དལ་འབྱོར་རྙེད་
དཀའ་འཆི་བ་མི་རྟག་སོགས། །དལ་མེད་ཉིན་དང་མཚན་དུ་སྒོམ་བྱེད་ཅིང་། །དལ་འབྱོར་
ལུས་ལ་སྙིང་པོ་ལོངས་པར་ཤོག །མ་རིག་ལ་སོགས་རྟེན་འབྲེལ་བཅུ་གཉིས་ཀྱིས། །མ་དག་
འཁོར་བར་ལས་ངན་བསགས་པའི་མཐུས། །མ་ཡིན་སྡུག་བསྔལ་ཐོག་ཏུ་བབས་པ་རྣམས། །
མ་ལུས་ཡང་དག་ལམ་ལ་སྦྱོར་བར་ཤོག །ཐོག་མེད་དྲིན་གྱིས་བསྐྱངས་པའི་འགྲོ་བ་འདི། །
སྡུག་བསྔལ་འཁོར་བའི་རྒྱ་མཚོར་བྱིང་བ་ལ། །བྱམས་དང་སྙིང་རྗེའི་སྐྱ་བ་ལེགས་བཟུང་
ནས། །ཐབས་མཁས་ཐུགས་རྗེའི་གྲུ་ཡིས་སྒྲོལ་བར་ཤོག །རྒྱ་ཆེན་སྦྱིན་པའི་ཁང་བཟང་དམ་པ་
རུ། །རྣམ་དག་འཕགས་པའི་ནོར་བདུན་ལྡན་གྱུར་ཏེ། །བསྡུ་བཞི་ཐབས་ལ་མཁས་པའི་བ་
དན་འཕྱུར། །གྲགས་པའི་རྔ་ཆེན་ཕྱོགས་བཅུར་སྒྲོགས་པར་ཤོག །རྣམ་དག་ཚུལ་ཁྲིམས་སྲོག་
ཞིང་བརྟན་པ་ལ། །བཟོད་པའི་གོས་བཟང་ལྷབ་ལྷུབ་ཅིར་ཡང་མཛེས། །བསམ་གཏན་རྒྱལ་
མཚན་ཤེས་རབ་ཏོག་གིས་མཚན། །བརྩོན་འགྲུས་རླུང་གིས་ཀུན་ནས་གསལ་བྱེད་ཤོག །ཐེག་
གསུམ་ལྕགས་རིས་ཡོངས་སུ་བསྐོར་བའི་དབུས། ། ཞི་གནས་རླུང་མེད་མཚོ་ཆེན་དྭངས་པ་
ལ། །སོ་སོར་རྟོག་པའི་ཤེར་རབ་ཉེའུ་རྒྱུ། །ཟུང་འབྲེལ་ཡེ་ཤེས་ཆུ་གཏེར་རྒྱས་པར་ཤོག །
བསོད་ནམས་རྒྱ་མཚོ་ཡོངས་སུ་རྒྱས་བྱེད་ཅིང་། །ཡེ་ཤེས་རྒྱ་མཚོ་རྣམ་པར་དག་གྱུར་ཏེ། །སྨོན་
ལམ་རྒྱ་མཚོ་མ་ལུས་མཐར་ཕྱིན་ནས། །སྲིད་པའི་རྒྱ་མཚོ་མྱུར་དུ་སྐེམས་བྱེད་ཤོག །སྐྱེ་གནས་
བཞི་ཡིས་བསྡུས་པའི་འགྲོ་བ་འདི། །བྱམས་སོགས་ཚད་མེད་བཞི་ལ་གནས་གྱུར་ཏེ། །མཐའ་
བཞི་སྤྲོས་བྲལ་དབུ་མའི་དོན་རྟོགས་ནས། །སྐུ་བཞི་རྒྱལ་བའི་གོ་འཕང་ཐོབ་པར་ཤོག །བདེ་
གསལ་མི་རྟོག་ཞི་གནས་གཡོ་མེད་དང་། །སོ་སོར་རྟོག་པའི་དཔྱད་པའི་ཤེས་རབ་གཉིས། །
རེས་འཇོག་ཟུང་འབྲེལ་བསྒོམས་པའི་འབྲས་བུ་ནི། །རང་དོན་ཆོས་སྐུ་མྱུར་དུ་འགྲུབ་པར་ཤོག
།བླ་མེད་བྱང་ཆུབ་མཆོག་ཏུ་སེམས་བསྐྱེད་ནས། །སྒོ་གསུམ་དགེ་བ་གཞན་དོན་བསྔོས་པའི་
མཐུས། །དག་པའི་འཁོར་ལ་ལོངས་སྤྱོད་རྫོགས་སྐུ་དང་། །མ་དག་འཁོར་ལ་སྤྲུལ་སྐུ་འབྱུང་
བར་ཤོག །བསོད་ནམས་རྒྱུ་ལས་ཕུན་ཚོགས་གཟུགས་སྐུ་དང༌། །ཡེ་ཤེས་རྒྱུ་ལས་རྣམ་དག་
ཆོས་སྐུ་སྟེ། །འབྲས་བུ་ས་གསུམ་ལྷུན་གྱིས་གྲུབ་ནས་ནི། །རང་གཞན་དོན་གཉིས་འགྲུབ་པའི་
བཀྲ་ཤིས་ཤོག །ཅེས་པ་ཟབ་མོ་ལམ་གྱི་རིམ་པ། ཤིང་རྟ་ཆེན་པོའི་སྲོལ་འབྱེད། སྐྱེས་བུ་
གསུམ་གྱི་བྱིས་པ་རྗེས་སུ་འཛིན་པར་བྱེད་པ་འདི་ནི། བླ་མ་གོང་མ་རྣམས་ཀྱི་གསུང་འགྲོས་ལ་
441



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱད་པ།
11བརྟེན་ནས་ཡི་གེར་བཀོད་པའོ། །རྗེ་བཙུན་གསང་བས་བྱིན་གྱིས་མཛད་པའི་སྐྱེས་བུ་གསུམ་གྱི་
ལམ་རིམ་ཁྲིད་དང་བཅས་པ་ཡོངས་སུ་རྫོགས་སོ།།
༈ པར་བྱང་རིན་ཆེན་བསམ་འཕེལ་བཞུགས་སོ། །ཨོཾ་སྭ་སྟི་སིདྡྷཾ། འདྲེན་མཆོག་མཉམ་
མེད་ཐུབ་དབང་ཤཱཀྱའི་གཙོ། །མཐུ་སྟོབས་མཉམ་མེད་ཨུ་རྒྱན་པདྨ་འབྱུང་། །མཁྱེན་བརྩེ་
མཉམ་མེད་ཇོ་བོ་ཡབ་སྲས་དང་། །ལུང་རྟོགས་མཉམ་མེད་རྗེ་བཙུན་ཡབ་སྲས་སོགས། །
བཀའ་དྲིན་མཉམ་མེད་རྩ་བརྒྱུད་བླ་མ་དང་། །དངོས་གྲུབ་ཀུན་སྩོལ་ཡི་དམ་ལྷ་ཚོགས་དང་། །
བར་ཆད་ཀུན་སེལ་མཁའ་འགྲོ་ཆོས་སྐྱོང་དང་། །མ་ལུས་ཀུན་འདུས་རང་རིག་ཆོས་སྐུ་ལ།
རང་ཤར་རང་གྲོལ་ངང་དུ་ཕྱག་འཚལ་ལོ། །སྤང་བླང་དགག་སྒྲུབ་བྲལ་བར་བྱིན་གྱིས་རློབས། །
སྣང་སྲིད་སྣོད་བཅུད་འཁོར་འདས་ཆོས་རྣམས་ཀུན། །ཡོད་ཅེས་བྱ་བར་གཞི་མེད་རྩ་བ་བྱ
བྲལ། །མེད་ཅེས་བྱ་བར་གསལ་རིག་རྒྱུན་ཆད་མེད། །མེད་བཞིན་སྣང་བ་སྒྱུ་མའི་ཟློས་གར་
ལས། །སྙིགས་མ་ལྔ་བདོ་བསྟན་པའི་མར་ཞབས་ལ། །གཏད་སོ་མེད་པ་སྒྱུ་མའི་སྐྱེས་བུ་ནི། །
དྷརྨ་སིང་ཧ་ཞེས་བྱར་སྐྱེ་བ་བླངས། ། དགེ་ལེགས་ཚོགས་གཉིས་རིང་ནས་བསགས་པའི་
མཐུས། །གཞན་རྐྱེན་བླ་མ་གདམས་ངག་བཟང་ན་ཡང་། །རང་རྐྱེན་རིག་པའི་རང་སོ་མ་ཟིན་
པར། །དུས་དང་ན་ཚོད་འབྱུང་བས་ཕྱི་ནས་གཏུགས། །ལོང་མེད་མི་རྟག་འཆི་བས་ནང་ནས་
གཏུགས། །རང་དོན་ཆོས་སྐུའི་རྒྱལ་སྲིད་མ་ཟིན་པར། །གཞན་དོན་མཁྱེན་བརྩེའི་ནུས་པར་
མི་ལྡན་པས། །སྒྱུ་སྒོམ་མགོ་ཡིབ་དབེན་སར་གནས་པའི་ཚེ། །སྦས་ཡུལ་བདེ་ལྡན་སྐྱིད་མོ་ལུང་
གི་འདབས། །ཡུལ་མཆོག་བཙུམ་སྟོད་ཉི་ལྷོང་ས་ཡི་མཁལ། །བློ་ཤེད་ལབ་སོགས་ལུགས་ཀྱི་
ཡོན་ཏན་རྫོགས། །མཐོ་བཀུར་དམའ་སྐྱོང་ཆོས་ཕྱོགས་གཏོང་ཕོད་ཆེ། །སྐྱེ་སར་སྐྱེས་པའི་
གནས་པོ་མགོན་པོ་དང་། །རིགས་རུས་ཆོ་འབྲང་མཛངས་གྲུང་རྣམ་དཔྱོད་ལྡན། །དད་གུས་
འབྱོར་ལྡན་གནས་མོ་བུ་ཁྲིད་སོགས། །ཚེ་སྔོན་ལས་དཀར་སྨོན་ལམ་འབྲེལ་སད་པས། །སྙིང་
ནས་འགྱུར་མེད་དད་པའི་སྤྱན་འདྲེན་ལ། །བརྟག་པ་བབས་ནས་ཕྱོགས་འདིར་སླེབས་པའི་
ཚེ། །རང་གཞན་དོན་ཕྱིར་ཀུན་རིག་སྟོང་ཚར་དང་། །ན་རག་དོང་སྤྲུགས་ལ་སོགས་དགེ་རྩ་
བསྒྲུབས། །གཞན་ལའང་དབང་ཆོས་གདམས་པའི་ཆོས་སྒོ་ཕྱེ། །ཟས་ནོར་སྙིང་པོ་བླང་ཕྱིར་
ཆགས་མེད་ཕུལ། །དེ་དང་མཐུན་པར་མ་ཚོ་ཡུལ་གྱི་འཐིལ། ། སྐྱེས་པའི་མི་ལ་གྲགས་པའི་
གཏམ་སྙན་ཅན། །གནས་པ་ཆེན་པོ་དཔལ་འབྱོར་བཀྲ་ཤིས་ཀྱིས། ། ཀུན་རིག་སྟོང་ཚར་
442



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
འབུལ་དངོས་རྒྱ་ཆེན་ཕུལ། །དེ་རྗེས་འཇུག་པའི་ཕ་ལ་བུ་སྐྱེས་པ། །གནས་པོ་བསམ་དོན་ཆོས་
གྲུབ་བཀྲ་ཤིས་ཀྱིས། །ཀུན་རིག་སྟོང་ཚར་འབུལ་དངོས་སྟོབས་ཅན་ཕུལ། །གཞན་ཡང་'སྟོད་
སྨད་བར་གསུམ་ ཐམས་ཅད་དུ། ། ཕན་བདེའི་འབྱུང་གནས་དབང་ཆོས་འབྲེལ་བཏགས་
པས། །འབུལ་དངོས་ཕྲ་རགས་སྦོམ་གསུམ་བྱུང་བ་རྣམས། །གང་ལ་གང་འཚམ་དགེ་ལ
སྦྱར་ནས། །སླར་ཡང་རང་གི་གནས་སུ་ལྡོག་རྩིས་ལ། །སྤྱི་སྒོས་ཀུན་གྱི་ཐུགས་བསམ་མ་རྫོགས་
བར། །ཨུ་རྒྱན་ཡབ་ཡུམ་ཇོ་བོ་ཡབ་སྲས་ཀྱིས། ། སྨོན་ལམ་ཐུགས་རྗེའི་ལྕགས་ཀྱུས་གནས་
འདིར་བཀུག ། སེམས་མེད་ཁ་བའི་ལྕགས་རིས་ཕྱི་ནས་བསྲུངས། །འབྱོར་ལྡན་དད་པའི་
ཞགས་པས་ནང་ནས་བཅིངས། །དགེ་བའི་ལས་ལ་འཛུར་མེད་རབ་བསྐུལ་ནས། །སྦྱིན་བདག་
རྣམས་ཀྱིས་དད་འབྱོར་གཏོང་ཕོད་དང་། །བདག་ཅག་རྣམས་ཀྱི་ལྷག་བསམ་དད་བརྩོན་
གྱིས། །རང་གཞན་གཏན་འདུན་དགེ་བའི་ཟླ་ཐེབས་ལ། །མཁའ་ཁྱབ་རྒྱལ་བ་སྲས་བཅས་
ཐམས་ཅད་ཀྱི། །མཁྱེན་བརྩེ་ནུས་པ་གཅིག་ཏུ་ལེགས་བསྡུས་པའི། །བོད་ཀྱི་ལྷ་གཅིག་ཨུ་རྒྱན་
པདྨ་ཡིས། །ཚེ་ལོ་བཞི་བཅུའི་དུས་སུ་ཆེས་བསྔགས་པའི། །མཁས་པའི་མཁས་མཆོག་བྷེ་རོ་ཙ་
ན་ཡི། །རྣམ་འཕྲུལ་སྤྲུལ་སྐུ་མདོ་སྔགས་གླིང་པ་དང་། །བརྩེ་བའི་བརྩེ་མཆོག་རྗེ་བཙུན་སྒྲོལ་
དཀར་གྱི། །རྣམ་རོལ་ལྷ་ལྕམ་ནུས་འབྱོན་ས་ལེ་ཡི། །སྐུ་ཡི་སྐྱེ་མཐའ་སྤྲུལ་སྐུ་བསྟན་གཉིས་
གླིང་། །སྨོན་ལམ་མཐར་ཕྱིན་ཡབ་སྲས་རྣམ་གཉིས་ཀྱི། །ཆོས་སྐལ་མདོ་སྔགས་ཕྱག་རྫོགས་
ཐམས་ཅད་ཀྱི། ། སྙིང་པོ་མན་ངག་གཅིག་ཏུ་ལེགས་བསྡུས་པའི། ། སངས་རྒྱས་དགོངས་
འདུས་གདམས་པའི་རྒྱ་མཚོ་ཡི། ། ཐུན་མོང་སྔོན་འགྲོ་མདོ་སྡེའི་དགོངས་པ་འདུས། ། རྒྱབ་
ཡིག་རྒྱུ་འབྲས་གསལ་བའི་ཕྲ་ཞིབ་དང༌། །སླར་ཡང་བོད་ལ་མཁྱེན་བརྩེས་ཉེར་དགོངས་
ནས། །ཕྱི་དར་བསྟན་པ་དར་ཞིང་རྒྱས་མཛད་ཕྱིར། ། ཨུ་རྒྱན་རྣམ་འཕྲུལ་ཇོ་བོ་ཡབ་སྲས་
ཀྱིས། །གངས་ཅན་བོད་འདིར་ཐ་མལ་སྐུར་བསྟན་ཏེ། །ལམ་སྒྲོན་རྩ་འགྲེལ་ཕ་ཆོས་བུ་ཆོས་
འ
སོགས། །ལྷ་བཞི་ཆོས་གསུམ་ལྷ་ཆོས་བདུན་ལྡན་མཆོག །རྗེས་དྲན་ལྔ་ཡི་སྒོ་ནས་ཉམས་ལེན་
ཚུལ། །སླར་ཡང་དེ་ཡི་རྣམ་རོལ་ཐམས་ཅད་མཁྱེན། །གསང་བས་བྱིན་གྱིས་ལེགས་པར་
འདོམས་མཛད་པའི། །སྐྱེས་བུ་གསུམ་གྱི་ལམ་གྱི་རིམ་པ་དང་། །ཉེར་མཁོ་ལེ་བདུན་ལོ་རྒྱུས་
སྨོན་ལམ་སོགས། །མི་ཟད་པར་དུ་སྒྲུབ་པའི་སྦྱིན་བདག་ནི། །དད་ལྡན་སྤྲོ་སྐྱེད་ཡུལ་རིམ་ཇི་
བཞིན་བཀོད། །ཆོས་རྒྱལ་མེས་དབོན་གདུང་བརྒྱུད་རིང་ལུགས་སྐྱོང་། །གུང་ཐང་རྒྱལ་པོའི་
443



，་，་,
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅོ་བརྒྱད་པ།
ཆབས་འོག་རྩ་བ་བཞིའི། །ཡ་གྱལ་བཀའ་ཡི་བཀའ་འོག་བཀའ་ལུང་ནས། །ཚུལ་འདི་གྲུབ་ལ་
ཉེར་མངགས་ཉེར་ཕན་པ། །དཔོན་མོ་ཆེ་བ་བསོད་ནམས་རྣམ་རྒྱལ་གྱིས། །ཚེ་འདིར་དྲིན་
ཚེའི་ཨ་ཕ་འབྲུག་དཔལ་དང་། །ཨ་མ་བཀྲས་བཟང་ཕུ་བོ་དོན་གྲུབ་དང་། །ནུ་བོ་དྲུང་ཡིག་
དཔལ་ལྡན་ལ་སོགས་པ། །ཉེ་འབྲེལ་དམིགས་ཡུལ་རྣམས་ཀྱི་དགོངས་རྫོགས་དང་། །རང་
གཞན་ཚོགས་རྫོགས་སྒྲིབ་པ་སྦྱང་བའི་ཕྱིར། ། ཤིང་གཞོགས་འགར་སོགས་ཚུལ་འདིར་གང་
དགོས་དང་། །བཅུ་ཚིགས་གཉིས་དང་མང་ཇ་ལ་སོགས་དང་། །མར་སྐུགས་བཞོན་ཁལ་དགུ་
བཅུའི་འབུལ་བ་བྱས། །རྡོ་རྗེ་རྒྱལ་པོ་བསམ་གྲུབ་སྤུན་གཉིས་ཀྱིས། །བཅུ་ཚིགས་གཉིས་དང་
ཁལ་གྲངས་ང་དྲུག་ཕུལ། །རྡོ་རྗེ་རྒྱལ་པོས་འགར་དང་གཞོགས་སོགས་བསྒྲུབས། །དཔལ་ལྡན་
རྒྱལ་མཚན་མང་ཇ་བཅུ་ཚིགས་གཉིས། །ཀོ་བུབས་གཅིག་དང་ཁ་ཤ་བཞི་ཉིད་དང་། །མར་བྲེ་
བཞི་རྣམས་ལྷག་བསམ་དག་པས་ཕུལ། །དཀོན་མཆོག་རྒྱལ་པོས་ཕ་མ་རང་གཞན་དོན། །
བཅུ་ཚིགས་གཉིས་དང་མང་ཇའང་ལན་གཉིས་དང་། །ནས་ཁལ་གསུམ་དང་ལྕགས་སྐྱེད་
གཅིག་ཉིད་དང་། །ཁ་ཤ་ཞོ་གང་དངུལ་གྱི་སྤྱི་ཁབས་ཕུལ། །ཚེ་བརྟན་དཔལ་འདྲེན་མ་བུས་
བཅུ་ཚིགས་གཅིག །མ་ཡིས་གསེར་ཞོ་བུ་ཡིས་ཤོག་དེབ་དྲུག །ཚེ་དབང་རྡོ་རྗེས་བཅུ་ཚིགས་
གཅིག་དང་ནི། །ལྕགས་ཕོར་ཆེན་མོ་ཕྱུར་ཕྱེམ་བཀང་བ་ཕུལ། །དཔལ་ལྡན་གྲུབ་རྨོག་འཇའ་
ཞོལ་མ་ཕུལ། །དཀོན་མཆོག་དཔལ་བཟང་ཕ་བུ་རྣམ་གཉིས་ཀྱིས། །བཅུ་ཚིགས་གཅིག་དང་
མུ་ཏིག་ཞོ་ཕྱེད་ཕུལ། །གྲུབ་པའི་བསྟི་གནས་གདན་ས་མདོ་ཆེན་གྱི། །ཆོས་དང་འཇིག་རྟེན་
གཉིས་ཀའི་བརྒྱུད་འཛིན་མཆོག །རིགས་བརྒྱུད་བཟང་ཞིང་རང་རྒྱུད་ཆོས་ཀྱིས་དུལ། །དྲུང་
པ་དམ་པ་ཆོས་ཀྱི་དབང་ཕྱུག་གིས། །ཡབ་ཡུམ་གོང་མ་རྣམས་ཀྱི་དགོངས་རྫོགས་དང་། །རང་
གཞན་འབྲེལ་ཐོགས་རྣམས་ཀྱི་དོན་ཕྱིར་དུ། །བཅུ་ཚིགས་ནས་ཁལ་གཅིག་དང་ཤོག་དེབ་
གཅིག །ལྕགས་སྐྱེད་གསུམ་དང་མཛོ་ཕོ་གཅིག་རྣམས་ཕུལ། །མདོ་ཆེན་དབོན་པོ་མགོན་པོ་
བཀྲ་ཤིས་དང་། །དབོན་པོ་རྡོ་རྗེ་ཡབ་སྲས་རྣམ་གཉིས་ཀྱིས། །བཅུ་ཚིགས་གཉིས་དང་མཛོ་ཕོ་
གཅིག་ཉིད་ཕུལ། །རིན་སྒང་སྤྱི་ནས་ནས་ཁལ་གསུམ་ཉིད་དང་། །སྒོས་སུ་སྤྱི་པ་གཉིས་པོས་
ནས་ཁལ་ཀོག །སྒྲུབ་ཆེན་དཀོན་མཆོག་བཟང་པོས་ནས་ཁལ་གཅིག །ཡོན་བདག་ཁྲོ་བོ་བཀྲ་
ཤིས་དྲིན་ཅན་མ། །དཔལ་འཛོམ་དོན་ཕྱིར་ནས་ཁལ་གསུམ་ཉིད་ཕུལ། །དཔལ་ལྡན་འཛོམ་
མས་ནས་བྲེ་བཅོ་ལྔ་དང་། །ཆོས་འཛོམ་ནས་ཁལ་གཅིག་རྣམས་གུས་པས་ཕུལ། །ལ་ལ་ར་ས་
444



༄༅།།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ཨ་ཝ་དྷུ་ཏིར་དེངས། །ཟག་མེད་བདེ་སྟོང་དགའ་བཞིའི་ཡེ་ཤེས་འབར། ། སྙིང་པོའི་མཛོད་
འཛིན་དྲུང་བཙུན་ཆོས་དཔལ་བས། །ནང་སྐོར་ཚོགས་འཁོར་བཟོ་གནས་སྐབས་ཆད་དང་། །
ཤོག་དེབ་གཅིག་དང་གཏོར་དེབ་ལྔ་ཚར་དང་། །ལྕགས་སྐྱེད་རྩ་རུ་ཐུལ་རྒྱུ་གཅིག་རྣམས་
ཕུལ། །ཚེ་འདི་བློས་བཏང་སྒྲུབ་པའི་རྒྱལ་མཚན་བཙུགས། །ཨུ་རྒྱུན་ལ་མོས་སྣང་བཞིའི་ཉམས་
ལེན་རྫོགས། །སྒྲུབ་པ་དཀོན་མཆོག་རྡོ་རྗེ་ཡབ་སྲས་ཀྱིས། །བཅུ་ཚིགས་གཅིག་དང་ལྕགས་
སྐྱེད་གཅིག་ཉིད་ཕུལ། །ཚུལ་འདི་སྒྲུབ་ལ་དད་འབྱོར་གཏོང་ཕོད་ཅན། །སྔོན་དགེའི་ལས་སད་
གནས་ཆེན་མགོན་པོ་ཡིས། །ཚེ་འདིར་དྲིན་ཚེའི་གྲགས་པ་ཡོན་བཟང་དང་། །ལས་སྨོན་སྦྲེལ་
བའི་གནས་མོ་ གངས་དཀར་ སོགས། ། དམིགས་ཡུལ་རྣམས་ཀྱི་ཚོགས་རྫོགས་སྒྲིབ་སྦྱོང་
དང་། །ཁྱད་པར་གནས་མོ་བུ་ཁྲིད་རྒྱལ་མོ་ཡིས། །དྲིན་ཅན་ཨ་མ་དར་ལྕམ་རྒྱལ་མོ་སོགས། །
དྲིན་ལན་གསབ་དང་རང་གཞན་དོན་ཕྱིར་དུ། །ལས་སྨོན་དག་པའི་ལྕམ་དྲལ་རྣམ་གཉིས་
ཀྱིས། །ཟས་ནོར་ལོངས་སྤྱོད་སྙིང་པོ་བླང་བའི་ཕྱིར། །བཟོ་བོ་རྣམས་ལ་ཚུགས་སྟོན་ཟླ་ཕོགས་
དང་། །འཕྲལ་དུ་ཉེར་འཁོའི་གསོལ་ཆས་ཞབས་ཏོག་དང་། །བཅུ་ཚིགས་སྐུ་གཟན་སྐུ་རགས་
ཞབས་གྲོགས་དང་། །གཞན་ཡང་ལུས་རྒྱུན་མཁོ་བའི་ནོར་ཁོངས་ནས། །བཞོན་བྲེ་སྨར་ཁལ་
བརྒྱ་དང་དྲུག་བཅུ་ཕུལ། །རྡོ་རྗེ་བཟང་པོས་ནས་རྐྱང་ཁལ་གཅིག་དང་། །བྲེ་ལྔ་གཡུ་ཆུང་
གཅིག་རྣམས་གུས་པར་ཕུལ། །ཚེ་རིང་རྒྱལ་པོ་ཡི་དམ་སྐྱབས་པ་དང་། །དཔལ་བཟང་རྡོ་རྗེ་
བཀྲ་ཤིས་བཅུ་ཚིགས་དང་། །རྡོ་རྗེ་བཀྲ་ཤིས་པང་ཁེབས་གཅིག་རྣམས་ཕུལ། །རྡོ་རྗེ་མགོན་པོ་
དབང་ཆེན་དཔལ་ལེ་དང་། །དོན་གྲུབ་རྣམ་བཞིས་བཅུ་ཚིགས་གཅིག་ཉིད་ཞུས། །གནས་པོ་
བྱིན་བརླབས་བཟའ་མིའི་ལྷག་བསམ་གྱིས། །གསོལ་འབྱམས་དུ་མ་བཅུ་ཚིགས་གསུམ་དང་
ནི། །ནས་ཁལ་གསུམ་དང་སྐུ་གཟན་རིང་བཞག་དང་། །གས་སླག་སོམ་པ་རང་གཞན་དོན་
ཕྱིར་ཕུལ། །ཚེ་རིང་རྡོ་རྗེས་བཅུ་ཚིགས་ནས་ཁལ་དྲུག །རྔུལ་གཟན་ལྕགས་ཕྲ་གསེར་གྱི་མེ་
ཏོག་ཕུལ། །བསོད་ནམས་དོན་གྲུབ་རྡོ་རྗེ་ཚེ་བརྟན་དང་། །འབེར་རེ་གསུམ་གྱིས་བཅུ་ཚིགས་
གཅིག་དང་ནི། །འབེར་རེས་ནས་ཁལ་ཕྱེད་བཞི་གུས་པར་ཕུལ། །ཡོན་བདག་ཚེ་མགོན་བཅུ་
ཚིགས་གཅིག་དང་ནི། །ཤ་སྣ་གཉིས་དང་ཁྲོ་ཆེན་གཅིག་ཉིད་ཕུལ། །རྡོ་རྗེ་ཚེ་བརྟན་མུ་ཏིག་ཞོ་
གང་ཕུལ། །གྲགས་ཆུང་ནས་ཁལ་གཅིག་དང་གཡུ་ཆུང་ཕུལ། །མགོན་པོ་བསོད་ནམས་ནས་
ཁལ་སྒྲིགས་ཐུལ་ཕུལ། །དགེ་བཤེས་དཔལ་འབར་སྤྲུལ་སྐུ་མཁའ་འགྲོ་སྐྱིད། །གསུམ་གྱིས་བཅུ་
445



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
::ཚིགས་གཅིག་ཞུས་མཁའ་འགྲོ་སྐྱིད། །ནས་བྲེ་བཅོ་ལྔ་སྣམ་དཀར་བུབ་གཅིག་ཕུལ། ། ལྷུན་
གྲུབ་དོན་ཡོད་གཉིས་ཀྱིས་བཅུ་ཚིགས་གཅིག །ཁྱད་པར་བུ་ཁྲིད་དང་ཀྲས་གཡུ་ཆུང་ཕུལ། །སྲི་
ཐུབ་དག་གིས་འཕྱང་གཡུ་སུམ་ཚེག་ཕུལ། །དོན་གྲུབ་རྡོ་རྗེས་བཅུ་ཚིགས་གཅིག་དང་ནི། །
ནསབྲེ་བཅུ་གསུམ་ཟངས་གཅིག་གུས་པར་ཕུལ། ། དགོས་འབྱོར་ཤ་སྣ་གཉིས་དང་གཡུ་ཆུང་
ཕུལ། །ཤེར་སིང་མར་ཕུལ་དགུ་ཕུལ་བས་གྲུབ་དང་། །རྣམ་རྒྱལ་རབ་གནས་གསུམ་གྱིས་བཅུ་
ཚིགས་ཞུས། །འཛོམ་ཉེག་གཡུ་གཅིག་ནས་བྲེ་བཅོ་ལྔ་ཕུལ། །དཔོན་བཙུན་བསོད་ནམས་
རྒྱལ་མཚན་རས་གོས་ཕུལ། །དགེ་བཤེས་འབྱོར་རེས་ནས་ཁལ་གསུམ་ཉིད་ཕུལ། །དགེ་སྦྱོང་
སངས་རྒྱས་དཔལ་བཟང་བཅུ་ཚིགས་གཅིག །དོན་གྲུབ་སྐྱིད་ཀྱིས་ནས་ཁལ་གཅིག་ཕུལ་
ཞིང་། །ཀུན་དགའ་མཚོ་ཡིས་ནས་ཁལ་ཕྱེད་ཉིད་ཕུལ། །དཔོན་ནེ་སྐྱབས་མས་བཅུ་ཚིགས་
གཅིག་ཉིད་ཞུས། །རྡོ་རྗེ་ཆོས་འཛོམ་དཔལ་ལྡན་དོན་གྲུབ་ཀྱིས། །བཅུ་ཚིགས་གཅིག་ཞུས་
ཁྱད་པར་ཆོས་འཛོམ་གྱིས། །ནས་ཁལ་གཅིག་དང་གོས་གཅིག་གུས་པར་ཕུལ། །དཔལ་ལྡན་
དོན་གྲུབ་རས་གོས་ནས་ཁལ་ཕྱེད། །དོན་ནེ་བུ་འདྲེན་ནམ་སྐྱིད་བཅུ་ཚིགས་ཞུས། ། ཕྱུག་པོ་
བཀྲ་ཤིས་སེང་གེས་བཅུ་ཚིགས་གཅིག །ཟངས་སྐོར་འབྲུས་བཀང་གསེར་ཞོ་གང་ཉིད་ཕུལ། །
རྒྱལ་ལེས་བཅུ་ཚིགས་ཕྱེད་སོགས་གཅོད་ཞིབ་སོགས་ཕུལ། །གདན་ས་ཆེན་པོ་དཔལ་ལྡན་ལྷ་
མདུན་གྱི། །དགོན་ལྷག་བདེ་ཆེན་སྡིངས་ཀྱི་གདན་ས་པ། །ཚུལ་གནས་ཐོས་བསམ་སྒོམ་པས་
རྒྱུད་གཏམས་ཤིང་།བྱང་ཆུབ་ཐུགས་འབྱོངས་རང་གཞན་དོན་གཉིས་འགྲུབ། །དྲུང་པ་ཟླ་
བ་གྲགས་པས་ཤོག་དེབ་དྲུག །བཅུ་ཚིགས་གཅིག་ཉིད་རང་གཞན་དོན་ཕྱིར་བསྒྲུབས། །
བཤེས་གཉེན་གནས་བརྟན་བཀྲ་མས་རྩམ་ཁལ་གཅིག །བཅུ་དཔོན་འདུལ་ལེས་བཅུ་ཚིགས་
གཅིག་ཉིད་དང། །བཅུ་དཔོན་ཆོས་རྣམ་བཅུ་ཚིགས་ཤ་རྐང་ཕུལ། །འཛོམ་པ་རྡོ་རྗེས་བཅུ་
ཚིགས་བདུན་ཚར་ཕུལ། །དྲུང་པ་ཟླ་གྲགས་བཅུ་དཔོན་འདུལ་ལེ་དང་། །བཅུ་དཔོན་ཆོས་
ནམ་དགེ་སྦྱོང་བསམ་མེ་དང་། །འཛོམ་པ་རྡོ་རྗེ་ལྔ་ཡིས་བཅུ་ཚིགས་ཞུས། །ནམ་མཁའ་བཀྲ་
ཤིས་ནས་ཁལ་གཅིག་ཉིད་ཕུལ། །མགོན་ནག་དད་པས་བཅུ་ཚིགས་གཅིག་ཉིད་ཞུས། །སྦས་
པའི་ཚུལ་འཛིན་ཇག་པོའི་བརྟུལ་ཞུགས་འཆང། །བྱང་ཆུབ་ཐུགས་འབྱོངས་ཟབ་མོའི་དེ་ཉིད་
རྟོགས། །བླ་མ་ལ་གུས་རང་གཞན་དོན་གཉིས་འགྲུབ། །སློབ་དཔོན་ཆེན་པོ་ནམ་མཁའ་རྒྱལ་
མཚན་གྱིས། །འཕྲལ་དང་འཕྲལ་དུ་ཉེར་མཁོའི་ཞབས་ཏོག་དང། །བཅུ་ཚིགས་ཕྱེད་གཉིས་
446
༡ པ་



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
སྐུ་གཟན་གོས་གཅིག་དང་། །བདུན་ཚར་ཆེ་དང་ཤོག་བུ་ཁལ་བཅུ་དང་། །རྟོལ་ཕོ་གཅིག་
རྣམས་རང་གཞན་དོན་ཕྱིར་ཕུལ། །གནས་པོ་སུམ་མེས་ནས་ཁལ་གཉིས་ཕུལ་ཞིང་། །དཔལ་
ལྡན་རྡོ་རྗེ་འཇམ་དཔལ་ལྷུན་གྲུབ་དང་། །ཚེ་མགོན་དོན་གྲུབ་རྣམས་ཀྱིས་བཅུ་ཚིགས་ཞུས། །
སྦས་པའི་ཡུལ་ན་མཁས་པའི་དབང་པོ་མཆོག ། ཨུ་རྒྱན་རྒྱལ་ཚབ་ཆོས་དབང་རིང་ལུགས་
འཛིན། །མདོ་སྔགས་ཕྱག་རྫོགས་ཐོགས་མེད་མཁྱེན་པ་ཅན། །རང་ཤར་རང་གྲོལ་གཉུག་
མའི་གཏན་ཡུལ་འཛིན། །དྲུང་པ་དམ་པ་ནམ་མཁའ་རྡོ་རྗེ་ཡིས། །བཅུ་ཚིགས་གཅིག་དང་
ཤོག་བུ་དེབ་བཞི་དང་། །རས་གོས་ཕྱིང་དཀར་ལྕགས་སྐྱེད་ཆེ་བ་དང་། །ཟངས་སྐོར་གཅིག་
རྣམས་རང་གཞན་དོན་ཕྱིར་ཕུལ། །བཅུ་དཔོན་འཇམ་དབྱངས་ཤོག་བུ་དེབ་གཉིས་དང་། །
ནསབྲེ་བཅོ་ལྔ་ལྕགས་སྐྱེད་ཆེ་ལེགས་ཕུལ། །བཅུ་དཔོན་སྲི་ཐར་བཅུ་ཚིགས་ཤོག་དེབ་ཟུག །
སླ་ང་གཅིག་དང་ཟངས་ཆེན་ལེགས་པ་རྣམས། །རང་གཞན་དམིགས་ཡུལ་རྣམས་ཀྱི་དོན་ཕྱིར་
ཕུལ། །བཅུ་དཔོན་ཚེ་དབང་ཕ་བུས་བཅུ་ཚིགས་གཅིག །ཞིང་གི་ནོར་བུ་དོན་གྲུབ་རྒྱལ་པོ་
སྤུན། །བཅུ་ ཚིགས་ གཅིག་ ཞུས་དོན་ གྲུབ་ རྒྱལ་ པོ་ ཡིས། །བདུན་ཚར་ གཅིག་ ཕུལ་ ཤིང་
གཞོགས་ཞབས་ཏོག་ཕུལ། །ཀུན་དགའ་དཔལ་ལྡན་བསོད་ནམས་དོན་གྲུབ་དང་། །ནམ་
ལངས་གསུམ་གྱིས་བཅུ་ཚིགས་གཅིག་ཉིད་ཞུས། ། ག་མ་དད་ཅིང་གུས་པས་ གཡུ་ གཅིག་
ཕུལ། །ཆོས་རྒྱལ་མེས་དཔོན་བཀའ་ཡི་ནང་བློན་དུ། ། རིང་ནས་བསྔགས་པའི་རྒྱུད་དུ་སྔ་
འཁྲུངས་པའི། །དཔོན་ས་དྲུང་ཞང་ནམ་མཁའ་དཀོན་མཆོག་པས། །དྲིན་ཅན་ཡུམ་སོགས་
དགོངས་པ་རྫོགས་ཕྱིར་དུ། །སྐེད་རགས་གཅིག་དང་སྨར་ཞོ་གང་རྣམས་ཕུལ། །ནམ་མཁའ་
སྐྱབས་པས་བཅུ་ཚིགས་གཅིག་ཉིད་ཕུལ། །ཚེ་འཕེལ་བཀྲ་ཤིས་དོན་གྲུབ་ནས་ཁལ་གཅིག །
རིགས་རྒྱུད་གངས་རིར་རང་རྒོའི་ཉི་ཤར་ངས། །ལུགས་གཉིས་བླང་དོར་གསལ་བའི་མདངས་
འོད་ཀྱིས། །མཐོ་ཁུར་དམའ་སྐྱོང་ཀུན་མཐུན་ཀུན་ལས་ལྷག །གནས་པོ་དཔལ་དང་འབྱོར་པ་
བཀྲ་ཤིས་ཀྱིས། །དྲིན་ཅན་ཕ་མ་རྣམས་ཀྱི་དགོངས་རྫོགས་དང་། །གཏན་གྲོགས་དར་ལྕམ་
དག་གི་དོན་ཕྱིར་དང་། །རང་གཞན་ཚོགས་རྫོགས་སྒྲིབ་གཉིས་སྦྱང་ཕྱིར་དུ། །བཅུ་ཚིགས་
གཅིག་དང་ཚོགས་འཁོར་གོས་གཅིག་དང་། །གཞན་ཡང་སྨར་ཁལ་བདུན་བཅུའི་འབུལ་བ་
མཛད། །ཁྱིམ་པའི་རྟེན་ལ་ལྷག་པའི་བསམ་པ་ཅན། །འདུ་འཛིའི་གསེབ་ན་སྣང་བཞིའི་
ཉམས་ལེན་རྒྱས། །ཆོས་ལྡན་གནས་པོ་བསམ་གྲུབ་བཀྲ་ཤིས་ཀྱིས། །བསྟན་པ་རྒྱས་དང་འགྲོ་།༔
447



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ་
ན༔བའི་དོན་ཕྱིར་དང་། །དྲིན་ཅན་ཨ་མ་དར་ལྕམ་དགོངས་རྫོགས་ལ། །བཅུ་ཚིགས་གཅིག་ཞུས་
པར་ཤིང་ཕལ་ཆེར་དང་། །སྨར་ཁལ་བདུན་ཕྲག་བཅུ་ཡི་འབུལ་བ་བྱས། །ཚེ་རིང་རྒྱལ་པོ་དགྲ་།
འདུལ་ཕུན་ཚོགས་ཀྱིས། །བཅུ་ཚིགས་གཅིག་ཞུས་ལྷག་པར་ཚེ་རིང་གིས། །དྲིན་ཅན་མ་ཡི་
དགོངས་པ་རྫོགས་ཕྱིར་དུ། །ཟངས་ཆེན་གཅིག་ཕུལ་དགྲ་འདུལ་རྒྱལ་པོས་ཀྱང་། །རྒོད་མ་
ཕྱེད་དང་ལྕགས་སྐྱེད་ཆེ་བར་ཕུལ། །ཉི་མ་འཛོམ་གྱིས་སྤོས་ཤེལ་རྡོག་ཆེན་ཕུལ། །གནས་པོ་
དཔལ་དོན་འགྲུབ་པས་རང་གཞན་དོན། །བཅུ་ཚིགས་སྨར་ཁལ་ཉི་ཤུ་རྩ་ལྔ་ཕུལ། །ཞང་དར་
བཅུ་ཚིགས་ནས་ཁལ་གཅིག་ཉིད་ཕུལ། ། སློབ་དཔོན་འཇམ་དབྱངས་མ་སྨད་རྣམ་གཉིས་
ཀྱིས། །བཅུ་ཚིགས་གཉིས་དང་ནས་ཁལ་བཞི་ཉིད་ཕུལ། །ན་རག་དོན་གྲུབ་ནས་བྲེ་བཅོ་ལྔ་
ཕུལ། །སངས་རྒྱས་སྐྱབས་པས་བཅུ་ཚིགས་ཕྱེད་གཉིས་དང་། །ནས་ཁལ་གསུམ་དང་བ་ལག་
གཅིག་རྣམས་ཕུལ། །བསོད་ནམས་དཔལ་ལྡན་སྣམ་དཀར་གཅིགཉིད་ཕུལ། །འཛོམ་ལྷ་མོས་
ཟངས་ཕུལ་བཅུ་ཚིགས་ཞུས། ། ཚེ་མགོན་དད་པས་སླ་ང་གཅིག་ཉིད་ཕུལ། ། གནས་པོ་ཚེ་
དབང་བཅུ་ཚིགས་གཅིག་དང་ནི། །མར་བྲེ་བཞི་ཉིད་ལྷག་བསམ་དག་པས་ཕུལ། །གནས་མོ་
དཔལ་ལྡན་རྒྱལ་མོས་ཕ་མ་དང་། །གནས་པོ་དཀོན་མཆོག་སྐྱབས་པའི་དགོངས་རྫོགས་ལ། །
བཅུ་ཚིགས་གཅིག་དང་ནས་ཁལ་གཅིག་ཉིད་དང་། །མར་བྲེ་ཕྱེད་གསུམ་ཀ་ཡར་ཁ་ཤ་ལྔ། །
ཤོག་དེབ་བཞི་བཅུ་སིལ་སྙན་གཅིག་རྣམས་ཕུལ། །སློབ་དཔོན་དོན་ནེས་ཧོར་ཏིང་གཅིག་ཉིད་
དང། །ཟླ་བས་བཅུ་ཚིགས་ཕྱེད་གཉིས་གོས་གཅིག་ཕུལ། །ཀུན་དགའ་རྒྱལ་མོས་སྣམ་ཕྲུག་
ལེགས་པ་གཅིག །སློབ་དཔོན་བསོད་ནམས་དཔལ་འབྱོར་བཅུ་ཚིགས་ཞུས། །སངས་རྒྱས་རྡོ་
རྗེ་དཀར་སྐྱིད་གོས་གཅིག་ཕུལ། །གནས་པོ་ཆོས་ཀྱི་རྡོ་རྗེ་ཡབ་སྲས་ཀྱིས། །སུབ་ཏི་སྟོབས་ཅན་
འབྱམས་སྔོར་ཀུ་ཐུང་ཕུལ། །གཞན་ཡང་བཅུ་མ་ཡུལ་སྟོད་སྨད་སྟེང་ཤོད་ཀྱི། །འབྱོར་ལྡན་
རྣམས་ཀྱིས་ཚུབ་སུམ་གང་དགོས་ཕུལ། ། ཕྱོགས་འདིར་དད་ཐོབ་རྗེ་བཙུན་ཡབ་སྲས་ཀྱི། །
རིང་ལུགས་འཛིན་སྐྱོང་སྤེལ་བ་ལ་བརྩོན་པའི། །དཔལ་ལྡན་མངོན་དགའི་འདུས་པ་རྒྱ་མཚོའི་
གཙོ། །ཆོས་རྗེ་དཀོན་མཆོག་རྒྱལ་བའི་དབང་པོ་ཡིས། །མཁྱེན་པས་གཟིགས་ཤིང་བརྩེ་བས་
ལེགས་དགོངས་ནས། །ཕྱོགས་འདིར་བར་གྱི་སྟོན་མོ་བཟང་པོ་དང་། །བདུན་ཚར་གཅིག་
དང་ཆིག་གཡུ་བཙོ་ཟངས་དང། །སྒྲིགས་ཐུལ་འཕྱང་གཡུ་དགུ་རྩེག་ལ་སོགས་པ། །བསྟན་པ་
རྒྱས་དང་འགྲོ་བའི་དོན་ཕྱིར་གནང། །དཔལ་ལྡན་མངོན་དགའི་འདུས་པ་སྤྱི་ས་ནས། །OV
448



༄༅།།སྐྱེས་བུ་གསུམ་གྱི་ལམ་རིམ་རྒྱས་པ་ཁྱེད་དུ་སྦྱར་བ།
སྒྲིགས་དཀར་བདུན་ཚར་ཆེ་ལེགས་གཅིག་ཉིད་ཕུལ། །མཁས་ཤིང་གྲུབ་བརྙེས་དྲུང་པ་བཟང་
རྒྱལ་བས། །རྣམ་དཀར་བཟང་ངན་ལྕགས་སྣ་གསུམ་ཉིད་ཕུལ། ། ཚུལ་གནས་ཐོས་བསམ་
བསྒོམ་པར་ལྡན་པ་ཡི། །ཕྱོགས་འདིར་རབ་གུས་བླ་མ་བསམ་གྲུབ་ཀྱིས། །ཚྭ་བྲེ་དོ་དང་གསེར་
ཞོ་གང་ཉིད་ཕུལ། །བླ་མ་དམ་པ་བཀྲ་ཤིས་རྡོ་རྗེ་དང་། །དགེ་སྦྱོང་དཀོན་མཆོག་བསམ་གྲུབ་
ཇ་ཞོ་ཕྱེད། ། ཕྱོགས་འདིར་མི་ཕྱེད་དང་བའི་ནོར་འཛིན་པ། །གསོལ་དཔོན་ཆེན་པོ་ཏོག་
གཟུངས་ཞེས་བྱ་ཡིས། །མང་ཇ་ཇ་ཞོ་ཕྱེད་ཉིད་གུས་པར་ཕུལ། །བླ་མ་ལ་གུས་བློ་གསལ་ལོངས་
སྤྱོད་ལྡན། ། དགེ་བཤེས་དཔལ་ལྡན་རབ་འབྱོར་མང་ཇ་དང་། ། གླང་བུ་གཅིག་ཉིད་རང་
གཞན་དོན་ཕྱིར་ཕུལ། །དགེ་སྦྱོང་རྒྱལ་མཚན་ཕ་མའི་དོན་ཕྱིར་དུ། །སྒྲིགས་དཀར་བྱ་བ་ལྔ་ཡི་
འབུལ་བ་བྱས། །དཔོན་བཙུན་ནམ་བཟང་འབྱམས་ཚྭ་བྲེ་གསུམ་ཕུལ། །མཁྱེན་བརྩེ་ནུས་
ལྡན་ཚེ་ཡི་དངོས་གྲུབ་བརྙེས། །མཚན་ལྡན་རིན་བཤེས་ཇ་ཞོ་ཕྱེད་ཉིད་གནང་། །དགེ་སློང་
མཁས་འགྲོས་ཕ་མའི་དོན་ཕྱིར་དུ། །བཅུ་ཚིགས་གཅིག་དང་སྨར་ཁལ་གསུམ་རྣམས་ཕུལ། །
མཁས་པ་བསོད་བཀྲས་ཉེར་མཁོའི་འབྱམས་སྡོར་དང་། །འཕྲལ་དགོས་ཉིད་ལ་དར་ཁ་ལྔ་ཉིད་
ཕུལ། །དཔོན་བཙུན་གྲགས་པས་མར་ཁུའི་ཚུབ་སོགས་དང་། །དཔོན་བཙུན་ལྷ་རྒྱལ་གསེར་
རྐྱང་ཞོ་གང་ཕུལ། །བཅུ་དཔོན་རྡོ་རྗེ་རྒྱལ་མཚན་ཕ་མའི་ཕྱིར། །ཀ་ཡུག་མཚལ་ཞོ་དོ་དང་
བཟང་གཡུ་ཕུལ། །མགོན་པོ་རྒྱལ་མཚན་ལན་ཆགས་བུ་ཚའི་ཕྱིར། །ནས་ཁལ་གཅིག་དང་བྲེ་
གསུམ་གུས་པས་ཕུལ། །མགོན་པོ་རྡོ་རྗེ་ཕ་མ་བུ་ཚའི་ཕྱིར། །པར་ཤིང་གཅིག་གི་ཡོན་ནི་དད་
པས་ཕུལ། །དཀའ་བཅུ་འཛིན་པ་ཆོས་ཀྱི་དབང་ཕྱུག་དང་། །དགེ་སྦྱོང་དཀོན་མཆོག་རྒྱལ་
མཚན་རྣམ་གཉིས་ཀྱིས། །བཅུ་ཚིགས་གཅིག་ཞུས་དཀའ་བཅུས་སྣམ་དཀར་ཕུལ། །ཉེར་
མཁོའི་མཐུན་རྐྱེན་ཞབས་ཏོག་གང་དགོས་བསྒྲུབས། །དེ་ལྟར་རྒྱུ་རྐྱེན་ཚོགས་པའི་ནུས་མཐུ་
ཡིས། །གསོལ་འདེབས་ལེ་བདུན་ལོ་རྒྱུས་བཅས་པ་དང་། །རྒྱུ་འབྲས་ཕྲ་ཞིབ་ལམ་རིམ་རྣམ་
གསུམ་སོགས། །མི་ཟད་པར་དུ་བསྒྲུབས་པའི་ཡིག་མཁན་ནི། །བཀའ་ལུང་དཔོན་ཡིག་ཡོན་
རྒྱམ་ཞེས་བྱ་དང་། །གཙང་བ་བསོད་ནམས་འོད་ཟེར་རྣམ་གཉིས་ཀྱིས། །སུམ་ལུགས་དག་
ལེགས་ཕྱག་ཚད་ལྡན་པར་བྲིས། །ལེ་ལྷའི་དཔེ་རིས་མཁས་པ་དཔལ་ཆེན་དང་། །གཙང་པ་
བསོད་ནམས་འོད་ཟེར་སོགས་ཀྱིས་བྲིས། །བརྐོས་བྱེད་དགེ་སློང་མཁའ་འགྲོ་དཔལ་བཟང་
དང། །བཅུ་དཔོན་རྡོ་རྗེ་རྒྱལ་མཚན་ལ་སོགས་པ། །མཁས་པ་བཅུ་ཕྲག་གཅིག་དང་དྲུག་གིས་1
མ
449



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
བརྐོས། །ཁྱད་པར་ལེ་ལྷ་སྟོད་ཆའི་པར་བརྐོས་རྣམས། །བཅུ་དཔོན་རྡོར་རྒྱལ་རིག་པའི་རྣམ་
འཕྲུལ་ལོ། །རང་རང་སུག་རྗེས་མིང་ཡིག་སོ་སོར་གསལ། །ཞུས་དག་དོ་དམ་ཚུལ་འདིར་རབ་
བསྔགས་པའི། །བཙུན་པ་ཆོས་དབང་རྒྱལ་མཚན་རང་ཉིད་དང་། །དཀའ་བཅུ་འཛིན་པ་ཆོས་
ཀྱི་དབང་ཕྱུག་དང་། །གསོལ་དཔོན་ཆེན་པོ་ཏོག་གཟུངས་ཞེས་བྱ་དང་། །དགེ་སྦྱོང་དཔོན་
མཆོག་རྒྱལ་མཚན་སོགས་ཀྱིས་བསྒྲུབས། །
ཨ་ཧོ ཡེ་སྟོང་སྤྲོས་བྲལ་རྗེན་པའི་རང་རྒོ་ལ། །བསླུ་མེད་རྒྱུ་འབྲས་རྟེན་ཅིང་འབྲེལ་
འབྱུང་གི ། ཨོ་རྒྱན་ཡབ་ཡུམ་ཇོ་བོ་ཡབ་སྲས་དང་། །རྗེ་བཙུན་ཡབ་སྲས་སྤྲུལ་སྐུ་ཡབ་སྲས་
ཀྱི། །བྱིན་རླབས་ཐུགས་རྗེའི་ལས་འཕྲོ་དུས་འདིར་སད། །ཡོན་མཆོད་རྣམས་ཀྱིས་བསམ་
སྦྱོར་རྣམ་དག་གིས། །སྟོང་པ་རྒྱུ་འབྲས་གསལ་བའི་ཞལ་གདམས་སོགས། །མར་གྱུར་འགྲོ་
བའི་མིག་རྣའི་དགའ་སྟོན་དང་། །མཐར་ཐུག་བླ་མེད་བྱང་ཆུབ་ཐོབ་བྱའི་ཕྱིར། །མི་ཟད་ཆོས་
སྦྱིན་པར་མཆོག་འདི་བསྒྲུབས་པས། །འབྲལ་མེད་གཟིགས་ལ་ཡེངས་མེད་ཉམས་ལེན་གྱིས། །
ད་རེས་རང་གཞན་གཏན་འདུན་འགྲུབ་པར་མཛོད། །ཚུལ་འདི་སྦས་ཡུལ་བཙུམ་སྟོད་ས་ཡི་
ཆ། །རྒྱལ་པོའི་རྩ་བའི་མི་སྡེའི་འཐིལ། །དཔལ་འབར་ནུབ་བྱང་སྐྱིད་མོ་ལུང་གི་
ཤར། །བྲག་དམར་རྒྱལ་པོ་གནམ་དུ་གཟེངས་འདྲའི་འདབས། །མ་པང་བུ་ཐོགས་ནུ་འབུར་
རྒྱས་འདྲ་ཞིང་། །དཔལ་གྱི་བེའུ་འམ་ནོར་བུ་འབར་འདྲ་བའི། །སྐུ་གསུམ་མཚོན་བྱེད་གསུམ་
ཟུང་དགོན་པ་ངོས། །འོད་གསལ་རྩོལ་མེད་འཆར་བས་གནས་ཀྱི་མཆོག །དགུན་དུས་ཉི་དྲོ་ཆུ་
སྒྲ་རླུང་སྒྲ་ཆུང་། །གནས་འདིར་སྒྲུབ་ལ་བསམ་གཏན་ངང་གིས་འཕེལ། །དབྱར་དུས་ཉི་ཐུང་
ཆུ་སྒྲ་རླུང་སྒྲ་ཡིས། །སྒྲུབ་པ་པོ་ལ་བྱིང་རྨུགས་ངང་གིས་སེལ། །དཔལ་འབར་སྐྱིད་ལུང་བར་གྱི་
དགེ་བསྙེན་མཆོག །ལྕམ་དྲལ་ཚུལ་འཛིན་ཨུ་རྒྱན་བཀའ་ཡི་འབངས། །ཆོས་མིན་ཚར་གཅོད་
ཆོས་ལྡན་སྡོངས་གྲོགས་བྱེད། །བཙུམ་ལུང་ཕུ་མདའི་བདེ་སྐྱིད་ལེགས་ཉེས་ས། །སྐྱོན་བྲལ་
ཡོན་ཏན་ཀུན་ཚང་གནས་མཆོག་དེར། །ཟིལ་གནོན་ཞེས་བྱ་མེ་ཕོ་རྟ་ཡི་ལོ། །ཆོས་ཀྱི་རྒྱལ་པོ་
ཀུན་བཟང་ཉི་ཟླའི་མཚན། །སྐུ་མཆེད་ཁུ་དབོན་སྲས་ཡུམ་བཅས་པ་རྣམས། །ཆབ་སྲིད་
མངའ་ཐང་དགུང་ལ་རེག་ཚེ་གྲུབ། ། སྣོན་ཟླའི་དཀར་ཕྱོགས་བཅུ་གསུམ་དུས་བཟང་ལ། །
བཙུམ་ནང་དགོན་པ་སོ་སོའི་བླ་མ་དང་། །དགེ་སློང་དཔོན་སློབ་ཡོན་མཆོད་འཁོར་བཅས་
ཀྱིས། །རྩེ་གསུམ་བླ་མའི་དཀྱིལ་འཁོར་ཞལ་ཕྱེ་སྟེ། །རབ་གནས་བཀྲ་ཤིས་མངའ་གསོལ་གg=
450



༄༅ །།སྐྱེས་བུ་གསུམ་གྱི་ལམ་རིམ་རྒྱུས་པ་ཁྲིད་དུ་སྦྱར་བ།
ངོལེགས་པར་གྲུབ། །གྲུབ་དགེ་འདིས་མཚོན་འཁོར་འདས་དགེ་ཚོགས་ཀྱིས། །རྒྱལ་བའི་བསྟན་
པ་རིན་ཆེན་དར་ཞིང་རྒྱས། །བསྟན་འཛིན་སྐྱེས་བུ་ཐམས་ཅད་སྐུ་ཁམས་བཟང་། ། དགེ་
འདུན་ཐམས་ཅད་ཐུགས་མཐུན་ཆོས་སྤྱོད་འཕེལ། །སྦྱིན་བདག་སྤྱི་སྒོས་བདེ་སྐྱིད་རྒྱས་ཤིང་
བརྟན། །ཆར་ཆུ་དུས་ཕེབས་ལོ་ཕྱུགས་རྟག་ཏུ་ལེགས། །མུ་གེ་ནད་ཡམས་དུས་ཀྱི་འཁྲུག་སློང་
ཞི། །མོན་དམག་ཧོར་དམག་ལ་སོགས་མཐའ་དམག་གི །བསམ་ངན་སྦྱོར་རྩུབ་རང་ཞི་རང་
དག་ནས། །རྒྱལ་ཁམས་ཆོས་བཞིན་སྤྱོད་པའི་བཀྲ་ཤིས་ཤོག །མཁའ་ཁྱབ་རྒྱལ་བ་སྲས་བཅས་
ཐམས་ཅད་ཀྱིས། །མཁའ་མཉམ་འགྲོ་ལ་ཐུགས་རྗེས་ཉེར་དགོངས་ཏེ། །མཁྱེན་བརྩེ་ནུས་
མཐུ་ཐམས་ཅད་གཅིག་བསྡུས་པའི། །ཨུ་རྒྱན་ཡབ་ཡུམ་ཇོ་བོ་ཡབ་སྲས་ཀྱི། །དགོངས་པའི་
མཐར་ཐུག་ཟབ་དོན་གླེགས་བམ་འདི། །ཡུལ་དུས་གནས་སྐབས་ཀུན་ཏུ་དར་ཞིང་རྒྱས། །
རྒྱུས་པའི་དོན་ལ་ཉམས་ལེན་རྒྱས་ཤིང་འཕེལ། །འཕེལ་ཞིང་རྒྱས་པས་རང་གཞན་དོན་གཉིས་
གྲུབ། །གྲུབ་དགེས་འཁོར་བ་དོང་སྤྲུགས་བཀྲ་ཤིས་ཤོག །བདག་ནི་དེང་ནས་བཟོད་པ་མ་ཐོབ་
བར། །མི་ཁོམ་བརྒྱུད་དུ་ནམ་ཡང་མི་སྐྱེ་ཞིང་། །དལ་འབྱོར་ལྷ་མིའི་ལུས་མཆོག་ཐོབ་གྱུར་
ནས། །མཐོ་རིས་ཡོན་ཏན་བདུན་དང་ལྡན་གྱུར་ཏེ། །རྟག་པར་དམ་པའི་ཆོས་ལ་སྤྱོད་པར་
ཤོག །རྣམ་དག་རྒྱལ་བའི་རིགས་ཀྱི་ནམ་མཁའ་ལ། །སྟོབས་ཆེན་བྱང་སེམས་རླུང་གི་དཀྱིལ་
འཁོར་རྒྱས། །རྒྱ་ཆེན་སྦྱིན་པའི་རྒྱ་མཚོ་འཁྱིལ་གྱུར་ཏེ། དྲི་མེད་ཚུལ་ཁྲིམས་གསེར་གྱི་ས་གཞི་
འཁྲིགས། །བཟོད་པའི་རི་རབ་འཁོར་ཚོགས་བརྟན་གྱུར་ཏེ། །ཤུགས་ཆེན་བརྩོན་འགྲུས་གོ་
ལའི་བཞོན་པ་ཅན། །ཞི་ལྷག་རྣམ་གཉིས་ཉི་ཟླའི་དཀྱིལ་འཁོར་རྒྱས། །སྒྲིབ་གཉིས་མུན་པ་མ་
ལུས་སེལ་བྱེད་ཤོག །འདིར་ཡང་འགལ་རྐྱེན་སྡིག་པ་ཀུན་བྲལ་ཞིང་། །མཐུན་རྐྱེན་ཚེ་དང་
བསོད་ནམས་མཐའ་དག་རྒྱས། །ཁྱད་པར་འཁོར་བའི་ཆོས་ལ་ཡིད་འབྱུང་ནས། །ཚེ་འདི་བློ་
ཡིས་ཐོངས་པར་བྱིན་གྱིས་རློབས། །དེ་རིང་ཙམ་ཡང་མི་འཆིའི་གདེང་མེད་ཀྱང་། །སྔོན་ཆད་
བསགས་པ་སྡིག་པའི་ལས་ལས་མེད། །བདག་གི་འགྲོ་ས་ངན་སོང་ཁོ་ན་ཞེས། །སྐྱོ་བ་གཏིང་
ནས་སྐྱེ་བར་བྱིན་གྱིས་རློབས། །ད་ལྟའི་སྡུག་བསྔལ་ཕྲ་མོ་མི་བཟོད་ཀྱང་། །ལས་འབྲས་ཁྱད་དུ་
བསད་པའི་སྙིང་ཁམས་ཅན། །འཇིགས་རུང་ངན་འགྲོའི་གཡང་སར་འཆོར་ཉེན་གདའོ། །
ཉིན་མཚན་ཆོས་ཀྱིས་འདའ་བར་བྱིན་གྱིས་རློབས། །ལན་ལ་རེ་བ་མེད་པའི་སྦྱིན་པ་དང་། །
རྟག་ཏུ་འགྱོད་པ་མེད་པའི་ཚུལ་ཁྲིམས་དང་། །གནོད་ལན་ཕན་པས་སྒྲུབ་པའི་བཟོད་པ་4
451



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅོ་བརྒྱུད་པ།
ཡིས། །བསོད་ནམས་རྒྱ་མཚོ་ཚེ་འདིར་རྫོགས་བྱེད་ཤོག །འཆོལ་ན་ཉོན་མོངས་སྤྱོད་ན་སེར་
སྣའི་གཞི། །གཞན་གྱིས་འཕྲོག་ན་སྡུག་བསྔལ་ཆེར་སྡང་བའི། །ནོར་ལ་རྨི་ལམ་དུ་ཡང་མི་
ཆགས་པར། །སྦྱིན་པའི་ཞིང་ལ་རྟག་ཏུ་གཏོང་བར་ཤོག །ཚུལ་ཁྲིམས་མེད་ན་སྦྱིན་ཡང་ངན་
འགྲོར་ལྟུང་། །བསྐྱེད་བྱས་རྩ་བ་ཡོངས་སུ་ཟད་འགྱུར་བས། །བདག་གི་སྲོག་ལ་བབ་པར་གྱུར་
ཀྱང་རུང་། །ཚུལ་ཁྲིམས་མ་ཉམས་སྐྱོན་མེད་སྤྱོད་པར་ཤོག །ཁྲིམས་ཀྱིས་ཕྱི་མར་མཐོ་རིས་
ཐོབ་གྱུར་ཀྱང་། །རྣམ་དག་ལྟ་བ་མེད་ན་ཐ་མར་ལྟུང་། །དེ་ཕྱིར་ལྟ་སྒོམ་སྤྱོད་པ་རྣམ་དག་
གིས། །ཚེ་དང་སྒྲུབ་པ་མཉམ་པར་བྱིན་གྱིས་རློབས། །ལྟ་བས་གཏན་ལ་ཕབས་ཀྱང་མ་
བསྒོམས་ན། །སྐོམ་ཚེ་ཆུ་ཡི་བཤད་པ་བྱེད་པ་འདྲ། །སྨན་དཔྱད་བཀླགས་པས་ནད་ལ་མི་ཕན་
པས། །རྟག་ཏུ་སྒྲུབ་པ་སྙིང་པོར་བྱེད་པར་ཤོག །མཚན་ཉིད་ཐེག་པ་ཙམ་གྱིས་གྲངས་མེད་
ཀྱི། །བསྐལ་པ་བྱེ་བར་འབད་ཀྱང་འབྲས་མེད་པས། །རྩ་བ་མཚན་ཉིད་ཐེག་པས་རབ་བཅད་
ནས། །སྒོམ་པའི་དངོས་གཞི་གསང་སྔགས་ཉམས་སུ་བླངས། ། རྒྱུད་སྡེ་བཞི་ཡི་ལམ་རིམ་
མཐར་ཕྱིན་ནས། །རྫོགས་པའི་སངས་རྒྱས་ཚེ་འདིར་ཐོབ་པར་ཤོག །གལ་ཏེ་མ་ཐོབ་ན་ཡང་
སྒྲུབ་པ་ལ། །བར་ཆད་མེད་ཅིང་མཐུན་རྐྱེན་ཀུན་ཚོགས་ནས། །རྡོ་རྗེ་ཐེག་པའི་ཆོས་རྒྱུན་ཏིང་
ངེ་འཛིན། །ཚེ་འདི་ཉིད་ལ་ངེས་པར་ཐོབ་པར་ཤོག །གལ་ཏེ་མ་ཐོབ་ན་ཡང་ཚེ་འདི་ལ། །རྨི་
ལམ་སྒྱུ་ལུས་དག་དང་བསྲེ་བ་དང་། །འཆི་བ་འོད་གསལ་དག་དང་བསྲེ་བ་ཡིས། །བར་དོ་མེད་
པར་མངོན་པར་གྲོལ་བར་ཤོག །གལ་ཏེ་མ་གྲོལ་ན་ཡང་བར་དོ་ལ། །བར་དོར་ཤེས་ནས་ལམ་
དུ་སྒྱུར་བ་ཡིས། །འཇའ་ལུས་རྡོ་རྗེའི་སྐུ་ཆེན་རབ་ཐོབ་ནས། །ཡང་སྲིད་མེད་པར་མངོན་པར་
གྲོལ་བར་ཤོག །གལ་ཏེ་མ་གྲོལ་ན་ཡང་སྣང་སྲིད་ཀུན། །ལྷ་དང་ལྷ་མོར་བྱེད་པའི་རྣལ་འབྱོར་
དང། །སྐྱེ་འཆི་མེད་པའི་འཕོ་བ་རྣམ་དག་གིས། །མཁའ་སྤྱོད་གནས་སུ་ངེས་པར་སྐྱེ་བར་
ཤོག །དེ་ནས་དཔའ་བོ་མཁའ་འགྲོ་རྒྱ་མཚོ་ཡིས། །ཡོན་ཏན་བང་རིམ་ཀུན་གསལ་ལྷམ་མེ་
བ། །དགོས་འདོད་འགྲོ་བ་ཀུན་ལ་རབ་སྩོལ་བའི། །གདེང་ཅན་དབང་པོ་རྡོ་རྗེ་འཆང་ཐོབ་ཤོག
།སྐྱེ་བ་ཀུན་ཏུ་དལ་འབྱོར་ལུས་ཐོབ་ནས། །ཚེ་རབས་དྲན་ཞིང་རབ་ཏུ་བྱུང་བ་དང་། །དམ་
པས་རྗེས་བཟུང་ཆོས་ཚུལ་ཀུན་འདོམས་ཏེ། །ཚུལ་བཞིན་རྟོགས་ནས་ཉམས་སུ་ལེན་པར་ཤོག
།ཉེས་ཀུན་འབྱུང་བའི་འདོད་ཡོན་ཕྱིར་དུ་ནི། །བདག་གི་ལུས་དང་སྲོག་ལ་བབ་ན་ཡང་། །པ
དྲན་དང་ཤེས་བཞིན་བག་ཡོད་མཆོག་གྱུར་པས། །གཞན་གནོད་གཞི་བཅས་རྟག་ཏུ་་་རྟག་ཏུ་སྤོང་བར་༔
452



༄༅ །།སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ།
ཤོག །བདག་གི་དབུགས་ཙམ་རྒྱུ་བ་ལ་སོགས་པའི། །དངོས་དང་ཡིད་ལས་བྱུང་བའི་བྱ་བྱེད་
དེ། །དུས་རྣམས་ཀུན་ཏུ་སྒོ་གསུམ་སྤྱོད་པ་རྣམས། །མཐའ་ཡས་འགྲོ་ལ་ཕན་བདེའི་རྒྱུར་
འགྱུར་ཤོག །མ་དག་འཁྲུལ་སྣང་འདི་དག་ཐམས་ཅད་ཀུན། །མེད་བཞིན་སྣང་བའི་སྐྲ་ཤད་
ལྟར་རྟོགས་ནས། །སྣོད་བཅུད་འཇིག་རྟེན་དྭངས་ཤིང་གསལ་བ་ཡི། །རྟེན་དང་བརྟེན་པའི་
དཀྱིལ་འཁོར་ཤེས་པར་ཤོག །རྣལ་འབྱོར་བཞི་ཡི་ལམ་རིམ་མཐའ་ཡས་ཀྱིས། །དཔྱད་ཅིང་
ཡོངས་སུ་རྣམ་པར་དཔྱད་གྱུར་པས། །མུ་བཞིའི་སྒྲོ་སྐུར་ཐམས་ཅད་རབ་བསལ་ནས། །ཡང་
དག་ལྟ་བ་མཐར་ཕྱིན་རྟོགས་པར་ཤོག །སྡེ་སྣོད་རྒྱ་མཚོའི་ཕ་རོལ་སོན་གྱུར་ཅིང་། །བྱ་སྤྱོད་
གསེར་རིའི་ནང་གི་མཚོན་ཡང་ཕྱིན། །རྣལ་འབྱོར་བང་རིམ་བཞི་ཡི་མཐར་སོན་ནས། །བླ་
མེད་ལྷུན་པོའི་གནས་དེ་མྱུར་ཐོབ་ཤོག །རྒྱལ་བ་ཀུན་གྱིས་བསྔགས་པའི་རྡོ་རྗེ་ཐེག །བསྐྱེད་
རིམ་རྡོ་རྗེའི་རྣལ་འབྱོར་བརྟན་བྱས་ཏེ། །རྫོགས་རིམ་བདེ་ཆེན་ལམ་ལ་དབང་འབྱོར་ནས། །
ཟུང་འཇུག་རྡོ་རྗེ་འཆང་དབང་མྱུར་ཐོབ་ཤོག །ཅེས་པའི་སྨོན་ལམ་ཟུང་འདི་ཡང་། །དཔལ་
ལྡན་འཇིགས་མེད་གྲགས་པས་མཛད།། །།
..
453



ག ང་ ་ ་ ་ ་
རྩོམ་སྒྲིག་འགན་འཁུར་པ།་ ཨནན།
མདུན་ཤོག་ཇུས་འགོད་པ། བསྟན་པ་ཚེ་རིང་ ལི་ཅན་ཞུང་། རིག་འཛིན་དབང་མོ་་ ་ ་
་ ་ | ཕྱིར་
པ འི རྒྱུ ༌ ་ ་ ་ ་
་་ ་ ་ ་ ་ ་ ་ ག ང
་
པ་
ས
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་(པོད་བཅོ་བརྒྱད་པ།)
-ལམ་རིམ།
མཁན་པོ་ཀུན་དགའ་བཟང་པོས་བསྒྲིགས།
:
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་གིས་པར་བཏབ།
པར་གྲངས། ༤༠༠༡ - ༢༠༠༠ པར་ཤོག ༢༠
༢༠༡༡ལོའི་ཟླ༥པར་པར་གཞི་དང་པོ་བསྒྲིགས།༥
ང་པར་ཐེངས་དང་པོ་བཏབ།
sN: 78 7-253-369.-IB •fi3
རིན་གོང་(པོད་༡ - ༡༨བར)སྒོར། 680. 60༢༠༡༡ལོའི་ས



图书在版编目(CIP) 数据
萨迦派十八部传世经典名著,第18部:藏文/堪布·更换松保编.…北京:
中国藏学出版社,2011.5
ISBN 978-7 - 80253 - 369 -1
1.0萨… II. 0堪… I. 0萨迦派一佛经 藏语 V. 08946.6
中国版本图书馆 CIP数据核字(2011第070254号
萨迦派十八部传世经典名著(18)
:堪布·更杂松保 编
中国藏学出版社出版发行
河市华东印刷有粮公司
开本:737mm x 1092 min 1/16
印数:001-2000册印张:30
2011年5月第1版第1次印刷
ISBN 978 7 ~ 80253-369 -1/8·113
定价(1-18卷):680.00 元



“
on
一本非原本回中
容需清
作,本着
的
3 (11)



རྣམ་མང་འགྲོ་བའི་ལས་སྒྲུབ་པ། །དཔལ་མགོན་ཞལ་བཞིས་འཕྲིན་ལས་མཛོད། །



5
རྣམ་དག་རྒྱལ་བའི་བཀའ་སྲུང་ཆེ། ། གུར་གྱི་མགོན་པོས་འཕྲིན་ལས་མཛོད། །



རྣམ་གྲོལ་སྐྱེས་བུ་གྲོགས་མཛད་པ། ། དཔལ་ལྡན་ལྷ་མོས་འཕྲིན་ལས་མཛོད། །



བོད་ཀྱི་བཅུ་ཕྲག་རིག་འཛོད་ཆེན་མོ་ལས་དཔལ་ལྡན་ས་སྐྱའི་གསུང་རབ་གྲགས་ཆེན་བཅོ་བརྒྱད་ཀྱི་གཙོ་སྒྲིག་
མཛད་པ་པོ་མཁན་པོ་ཀུན་དགའ་བཟང་པོ་ལགས་ནི་དེ་སྔ་སྒ་སྐྱེ་རྒུ་དགོན་དོན་འགྲུབ་གླིང་གི་གྲྭ་ས་ཆེན་མོ་ལ་ཞུགས། འདི་
ཕྱི་གཏན་གྱི་སྐྱབས་གནས་དམ་པ། ངོར་ཀླུ་ལྡིང་མཁན་ཆེན་རིན་པོ་ཆེ་མཆོག་གི་མདུན་ནས་སོར་བྱང་སྔགས་གསུམ་གྱི་སྡོམ་
པ་ཞུས་ཏེ་སུམ་ལྡན་རྡོ་རྗེ་འཛིན་པའི་དགེ་སློང་དུ་གྱུར། དཔལ་ས་སྐྱའི་ཡ་ཆོས་ལམ་འབྲས་ཚོགས་བཤད་དང་སློབ་བཤད་
གཉིས་ཀྱི་གདམས་ངག་ཆ་ཚང་ཞུས། ཀླུ་ལྡིང་མཁན་པོ་སྐུ་གཞོན་རིན་པོ་ཆེའི་སྐུ་མདུན་ནས་སྒྲུབ་ཐབས་ཀུན་བཏུས་ཆ་
ཚང་ཞུས། ཐར་རྩེ་མཁན་རིན་པོ་ཆེའི་སྐུ་མདུན་ནས་ངོར་ཆེན་བཀའ་འབུམ་ལུང་ཞུས། མཁན་རིན་པོ་ཆེ་པདྨ་ཚེ་དབང་
དང་། དིས་ཆུང་བློ་ཆོས་རིན་པོ་ཆེ་དང་མཁན་རིན་པོ་ཆེ་པདྨ་དམ་ཆོས་གཙོས་རིས་མེད་གྲུབ་མཐའ་ཁག་གི་མཁས་དབང་
བཅུ་ཕྲག་ལྷག་ལ་བསྟེན་ཏེ་གཞུང་བཀའ་པོད་ལྔ་དང་རིག་གནས་ཀྱི་སྐོར་དང་། མཁས་དབང་ཁྲོ་རུ་ཚེ་རྣམ་རིན་པོ་ཆེ་ལ་
བསྟེན་ཏེ་སྒྲ་ཀ་ཙན་དབྱངས་གསུམ་སོགས་ལ་སྦྱངས་བརྩོན་མཛད། ཀླུ་ལྡིང་མཁན་རིན་པོ་ཆེ་མཆོག་གིས་སྒ་སྐྱེ་རྒུ་དགོན་
དོན་འགྲུབ་གླིང་གི་མཁན་པོར་མངའ་རུ་གསོལ། དཔལ་ས་སྐྱའི་༧བདག་ཁྲི་རྡོ་རྗེ་འཆང་གིས་ལྷ་ས་བཀྲ་ཤིས་སྒང་དགོན་
དང་རྣམ་རྒྱལ་གསེར་ཁང་དགོན་པ་གཉིས་ཀྱི་བསྟན་བདག་སྤྲུལ་སྐུར་ངོས་སུ་བཟུང༌། རྩོམ་ཡིག་གི་སྐོར་ནི་གཙང་ངོར་
དགོན་གྱི་ཆོས་འབྱུང་དང་། སྙན་རྩོམ། སྒྲ་རིག་སོགས་མཛད་པ་དང་། བོད་ཀྱི་བཅུ་ཕྲག་རིག་མཛོད་ཆེན་མོ་ལས་དཔལ་
ལྡན་ས་སྐྱའི་གསུམ་རབ་པོད་ཉི་ཤུའི་རྩོམ་སྒྲིག་མཛད་དོ།། རྩོམ་སྒྲིག་པས་བྲིས།པ



པ
འམ་
རིམ
།
(18
er 33
ཟླ3 ', 1-1 - 8t2 - བྱ|=3
ཚY ༡ 81%B802TE
9178780253369111
