༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W1PD152291
ImageGroup:12PD18415
LCCN:n/aISBN:9787802533691
Title:
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད།
dpal ldan sa skya pa'i gsung rab grags chen bco brgyad/
Author:
n/a
n/aDescriptor:
Original Publication:n/a n/a
Place:
pe cin/
Publisher:|krung go'i bod rig pa'i dpe skrun khang/
Date:2011
Volume:9
Total Volumes:18
TBRC Pages:2
Introductory Pages:n/a
Text Pages:In/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



དཔལ་ལྡན་ས་སྐྱ་པའི་གསུང་
གྲགས་ཆེན་བཅོ་བརྒྱད།
ན ཁང ང |པོས་
དངུག་པ།
མངོན་
རྟོགས་
རྒྱན།
ཀྲུང་གོའི་བོད་རིག་པ་དཔེ་



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། (པོད་དགུ་པ།)
c
མངོན་
རྟོགས་
རྒྱན།
མཁན་པོ་ཀུན་དགའ་བཟང་པོས་བསྒྲིགས།
་
ཀྲུང་གོའི་བོད་རིག་པ་དཔེ་སྐྲུན་ཁང་།



དཔལ་ལྡན་ས་སྐྱ་པའི་གསུང་རབ་གྲགས་
ཆེན་བཅོ་བརྒྱད་ཀྱི་དཔེ་ཚོགས།
བློ་འདོན་མཁན་པོ། མཁས་དབང་ཨ་པད་རིན་པོ་ཆེ།
མཁན་པོ་བསོད་ནམས་རྒྱ་མཚོ།
གཙོ་སྒྲིག་པ། མཁན་པོ་ཀུན་དགའ་བཟང་པོ།
ཡིག་སྒྲིག་དང་ཞུ་དག་པ། ངག་དབང་མཁས་གྲུབ། བསྟན་པ་ཚེ་རིང་། ཚེ་བརྟན་རྡོ་རྗེ།
དཔེ་ཚོགས་ཀྱི་དཀར་ཆག
པོད་དང་པོ། སོར་ཐར་མདོ།
པོད་གཉིས་པ། འདུལ་བ་མདོ་རྩ།
པོད་གསུམ་པ། འདུལ་བ་མདོ་རྩ།
པོད་བཞི་པ། ཚད་མ་ཀུན་བཏུས།
པོད་ལྔ་པ། ཚད་མ་རྣམ་འགྲེལ།
པོད་དྲུག་པ། ཚད་མ་རྣམ་ངེས།
པོད་བདུན་པ། མངོན་པ་ཀུན་བཏུས།
པོད་བརྒྱད་པ། མངོན་པ་མཛོད།
པོད་དགུ་པ། མངོན་རྟོགས་རྒྱན།
པོད་བཅུ་པ། མདོ་སྡེ་རྒྱན།པོད་བཅུ་གཅིག་པ། དབུས་འབྱེད་དང༌།
ཆོས་ཉིད་རྣམ་འབྱེད། རྒྱུད་བླ།
པོད་བཅུ་གཉིས་པ། སྤྱོད་འཇུག
པོད་བཅུ་གསུམ་པ། དབུ་མ་རྩ་བ་ཤེས་རབ།
པོད་བཅུ་བཞི་པ། དབུ་མ་འཇུག་པ།
པོད་བཅོ་ལྔ་པ། དབུ་མ་བཞི་བརྒྱ་པ།
པོད་བཅུ་དྲུག་པ། ཚད་མ་རིགས་གཏེར།
པོད་བཅུ་བདུན་པ། སྡོམ་གསུམ།
པོད་བཅོ་བརྒྱད་པ། ལམ་རིམ།



3
རྒྱལ་ཚབ་བྱམས་པ་མགོན་པོ་ལ་ན་མོ།



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ནི་དེབ་གཟུགས་ཞིག་ལས་མ་དཔེ་དངོས་ནི་མ་རྙེད། དགོས་པ་ནི་གྲྭ་ས་ཆེན་མོ་ཁག་གི་བཤད་
གྲྭ་བ་རྣམས་ཀྱི་སློབ་དེབ་དང་། ཞིབ་འཇུག་པ་རྣམས་ཀྱི་དཔྱད་ཞིབ་ཡིག་ཆ་ལ་དམིགས་ཏེ་
དཔར་དུ་བསྐྲུན་པ་ཡིན། འོན་ཀྱང་ང་ཚོའི་ཤེས་ཡོན་ཞན་པའི་རྐྱེན་གྱིས་ནོར་སྐྱོན་གྱི་ཆ་ཡོད་
ངེས་ལགས་ན། རྒྱ་ཆེའི་གཟིགས་པ་པོ་རྣམས་ཀྱིས་དགོངས་འཆར་གང་མཆིས་ལྷུག་སྩོལ་
གནང་རྒྱུའི་རེ་བ་ནན་གྱིས་ཞུའོ། །
རྩོམ་སྒྲིག་པས།
:::
1:|:ཀྱི
:
་ ་ ་
1:|: བ གས་
ལ་ ན་ ་ ལ་ ་
2



༄༅ །།གླེང་གཞི།
གླེང་གཞི།
༈ ཕན་བདེ་མ་ལུས་པ་འབྱུང་བའི་གཞི་སྒོ་གཅིག་པུར་གྱུར་པ། འདྲེན་མཆོག་མཉམ་མེད་
ཤཱཀྱའི་རྒྱལ་པོ་མཆོག་རྒྱ་གར་འཕགས་པའི་ཡུལ་དུ་ཐོག་མར་མཛད་པ་བཅུ་གཉིས་དང་བཅས་
པས་འགྲོ་བ་སེམས་ཅན་རྣམས་ཀྱི་བསོད་ནམས་ཀྱི་བགོ་སྐལ་དུ་སྐུ་འཁྲུངས། བར་དུ་ཚོགས་
གཉིས་རྒྱ་མཚོ་ལྟར་དུ་བསགས། ཐ་མར་མངོན་པར་རྫོགས་པར་སངས་རྒྱས་ཏེ་སྐྱེ་འགྲོའི་བློ་
དང་ཁམས་དབང་མོས་པ་ཇི་ལྟ་བ་བཞིན་དུ་དམ་པའི་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་
བསྐོར། དེའི་རྒྱལ་བསྟན་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད་དེང་དུས་འཛམ་གླིང་དུ་
དར་རྒྱས་ཤིན་ཏུ་ཆེ། མཆོག་གི་སྤྲུལ་བའི་སྐུ་རྣམས་དང་། བླ་མ་དང་མཁན་པོ་དགེ་བའི་
བཤེས་གཉེན་རྣམས་ཀྱིས་འགྲོ་བ་རྣམས་ལ་སྨིན་གྲོལ་གྱི་ལམ་བཟང་དཔག་མེད་སྟེར་བའོ། །
ཁྱད་པར་དུ་བྱང་ཕྱོགས་གངས་ཅན་བོད་ཡུལ་དུ་ལོ་ཙཱ་བ་བཀའ་དྲིན་ཅན་རྣམས་ཀྱིས་རྒྱལ་བས་
གསུངས་པའི་མདོ་སྔགས་ཀྱི་བཀའ་དང་དེའི་དགོངས་འགྲེལ་གྱི་བསྟན་བཅོས་རྣམས་རྒྱ་སྐད་
ལས་བོད་སྐད་དུ་བུམ་པ་གང་བྱོལ་གྱི་ཚུལ་དུ་ཡང་དག་བསྒྱུར་ཞུས་ཀྱི་སྒོ་ནས་གཏན་ལ་ཕབ།
དེའི་དབང་ལུང་མན་ངག་ཁྲིད་སྙན་བརྒྱུད་དང་བཅས་པ་རྣམས་བླ་མ་གོང་མ་རིམ་བྱོན་ནས་
གཅིག་ནས་གཅིག་ཏུ་གསེར་གྱི་རྒྱུན་ཐག་ལྟར་བར་མ་ཆད་པ་ད་ལྟ་རང་ཅག་རྣམས་ཀྱི་རྩ་བའི་
བླ་མ་བར་དུ་བརྒྱུད་པ་ཡོད། ཡང་དག་གི་ལམ་འདི་ལ་བརྟེན་ནས་ཐུན་མོང་གི་དངོས་གྲུབ་
དང་། མཆོག་གི་དངོས་གྲུབ་ཐོབ་ནུས་པའི་སྐལ་ལྡན་གྱི་སློབ་མ་མང་པོ་བྱུང་བ་དང་འབྱུང་བར་
འགྱུར་བའོ། །
སངས་རྒྱས་ཀྱི་ཆོས་འདི་ཉིད་ཡུལ་གྲུ་གང་དུ་དར་བ་དང་། ཕྱོགས་གང་དུ་བཞུགས་ན་
རིས་མེད་འགྲོ་བ་རྣམས་ཀྱི་རྒྱུད་ལ་རང་བཞིན་བཅོས་མེད་ཀྱི་བྱམས་པ་དང་སྙིང་རྗེ་ལྡན་པ།
གཞན་ཕན་བྱང་ཆུབ་ཀྱི་སེམས་ཁོ་ན་གྱུར་པའི་ལྟ་བ་རྣམ་དག་འདི་ནི་འཛམ་གླིང་ཞི་བདེ་འབྱུང་
བའི་སྒོ་གཅིག་པུ་གྱུར་པའོ་ཞེས་གནའ་དེང་རྒྱལ་ཁབ་ཕྱི་ནང་གི་མཁས་པ་བློ་གཟུ་བོར་གནས་



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
2
e*པ་
.རྣམས་ཀྱིས་མུ་མཐའ་མེད་པའི་བསྟོད་བསྔགས་སྒྲོག་བཞིན་ཡོད་དོ། །
ཆོས་དེ་ཉིད་ཕྱིས་སུ་མཁས་པ་དང་ལོ་ཙཱ་རྣམས་ཀྱིས་བཀའ་བསྟན་སོ་སོར་ཕྱེས་ཏེ་རྒྱལ་
བས་གསུངས་པ་ལ་བཀའ་དང་། པཎ་གྲུབ་རྣམས་ཀྱིས་གསུངས་པ་ལ་བསྟན་བཅོས་ཞེས་
གྲགས་སོ། །བཀའ་བསྟན་གྱི་གཞུང་ལུགས་རྒྱ་མཚོ་ལྟ་བུ་འདི་རྣམས་ནི་གཞན་ལ་ངོམ་ན་ངོམ་
རིན་ཡོད་པ་དང་། རང་གིས་ཉར་ན་ཉར་རིན་ཡོད་པའི་མེས་པོས་ཤུལ་བཞག་གི་རིག་གནས་
ཐུན་མོང་མ་ཡིན་པ་ཤ་སྟག་ཡིན་ནོ། །འདིའི་གཞུང་ལུགས་ཕལ་ཆེ་ཡི་ལུང་རྒྱུན་ཡང་མ་ཉམས་
པར་དེང་དུས་བར་དུ་བཞུགས་ཡོད་དོ། །ཆོས་དེ་རྣམས་བོད་དུ་འགྱུར་ཟིན་ནས་བཟུང་ད་
གཟོད་གསར་རྙིང་གི་གྲུབ་མཐའི་བྱུང་བ་ཡིན་ཏེ། མཁས་པ་དང་ལོ་ཙཱ་བ་རྣམས་ཀྱིས་འགྱུར་སྔ་
ཕྱིའི་ཁྱད་པར་གྱིས་འགྱུར་སྔོན་མའི་སྐོར་ལ་རྙིང་མ་དང་། དཔེར་ན་སྐ་ཅོག་ཞང་གསུམ་སོགས་
ཇོ་བོ་སྨྲི་ཏི་ཛྙཱ་ནའི་ཡན་ལ་བསྒྱུར་བའི་ཕུར་པ་དང་ཡང་དག་གི་སྐོར་སོགས་ཡིན། དེའི་རིང་་
ལུགས་འཛིན་ལ་རྙིང་མ་པ་ཞེས་གྲགས་སོ། །ཕྱི་འགྱུར་གསར་མ་པ་ཞེས་པ་ནི་དཔེར་ན་ལོ་ཙཱ་
བ་རིན་ཆེན་བཟང་པོ་དང་། རྔོག་ལོ་བློ་ལྡན་ཤེས་རབ་སོགས་ཀྱིས་བདེ་དགྱེས་གསང་གསུམ་
སོགས་འགྱུར་ཕྱི་མའི་སྐོར་རྣམས་ལ་ཕྱི་འགྱུར་གསར་མ། དེའི་རིང་ལུགས་འཛིན་པ་ལ་ཕྱི་
འགྱུར་གསར་མ་པ་ཞེས་ཡོངས་སུ་གྲགས་སོ། །ཕྱི་འགྱུར་གསར་མ་པ་ལ་ནང་གསེས་ཀྱི་དབྱེ་ན།
དཔལ་ལྡན་ས་སྐྱ་པ་དང་། འགྲོ་མགོན་བཀའ་བརྒྱུད་པ། རི་བོ་དགེ་ལུགས་པ་ཞེས་གྲུབ་མཐའ་
ཆེན་མོ་གསུམ་དུ་གྱེས་པ་ཡིན། དེ་ནས་ཕྱིས་སུ་མཁྱེན་ཀོང་རྣམ་གཉིས་ཀྱི་དུས་སུ་ཇོ་ནང་པ་
སོགས་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཅེས་གསུངས་ཡོད། གསར་རྙིང་གི་མཁས་དབང་
རྣམས་ཀྱིས་མཛད་པའི་རིན་ཐང་ཅན་གྱི་བརྩམས་ཆོས་ཀྱང་ཚད་གཞལ་དུ་མེད་པ་ཞིག་ཡོད་
དོ། །
ད་ལམ་གྲུབ་མཐའ་ཆེན་མོ་བཞིའི་ཡ་གྱལ་དཔལ་ལྡན་ས་སྐྱ་པ་ནི་སངས་རྒྱས་ཤཱཀྱ་ཐུབ་
པའི་ལུང་གིས་ཟིན་པའི་གྲུབ་མཐའ་ཞིག་ཡིན་ཏེ། འཇམ་དཔལ་རྩ་བའི་རྒྱུད་ལས། དེ་ནས་ཡི་
གེ་ས་དང་ཀ །དང་པོ་དག་ཏུ་བརྗོད་པ་དང་། །ཞེས་སོ། །དཔལ་ས་སྐྱའི་ཆོས་བརྒྱུད་གང་
ལས་བྱུང་ཞེ་ན། རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པ་ནས་ག་ཡ་དྷ་ར་དང༌། འབྲོག་
མའི་ལོ་ཙཱ་བ་ནས་རིམ་བཞིན་གངས་ཅན་བསྟན་པའི་མངའ་བདག་ས་སྐྱ་པ་ཆེན་པོ་ཀུན་དགའ་
སྙིང་པོ་ལ་བཀའ་བབས་པའི་གསུང་ངག་རིན་པོ་ཆེ་ལམ་འབྲས་ཀྱི་གདམས་ངག་ཡིན། དེ་ལ་A
.
རྒྱུ་
2



༄༅ །།གླེང་གཞི།
ཟབ་པའི་ཆེ་བ་བཅུ་གཅིག་དང་། སྙན་བརྒྱུད་ཚད་མ་བཞི་དང་ལྡན་པ་ཡིན། དེར་ཕྱི་ནང་
གསང་བ་དེ་ཁོ་ན་ཉིད་མཐར་ཐུག་གི་རྟེན་འབྲེལ་ལྔ་ལ་བརྟེན་ནས་ས་ལམ་མཐར་ཕྱིན་པར་
བགྲོད་དེ་ཟུང་འཇུག་སྐུ་བཞིའི་དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ལ་ཚེ་འདི་ཉིད་ལ་
བཀོད་པའི་ཟབ་ལམ་གསང་བ་རྨད་དུ་བྱུང་བའོ། །དེ་འཛིན་གྱི་མཁས་དབང་རྣམས་ཀྱི་སྙན་
གྲགས་དབྱར་གྱི་རྔ་གསང་ལྟར་ཕྱོགས་ཀུན་ལྡིར་བའོ། །དྲི་མེད་རིང་ལུགས་འདི་ཉིད་ནི་ཐོག་
མར་འཁོན་དཀོན་མཆོག་རྒྱལ་པོ་དང་། དེ་འཛིན་གྱི་སྐྱེས་བུ་དམ་པ་ས་ཆེན་གོང་མ་རྣམ་ལྔ་
ནས་བཟུང་ད་ལྟའི་བདག་ཅག་རྣམས་ཀྱིས་སྐྱབས་མགོན། འཁོན་གྱི་གདུང་རྒྱུད་འཛིན་པ་
དཔལ་ས་སྐྱའི་ཁྲི་འཛིན་༧ངག་དབང་ཐེག་ཆེན་དཔལ་འབར་བར་དུ་མཁས་གྲུབ་ཀྱི་སྐྱེས་བུ་དམ་
པ་དེ་རྣམས་ཀྱིས་ལུང་རྟོགས་ཀྱི་བསྟན་པ་འདི་ཉིད་ནི་འཆད་རྩོད་རྩོམ་གསུམ་དང་། བཤད་
སྒྲུབ་ལས་གསུམ་དང་། ཐོས་བསམ་སྒོམ་གསུམ་སོགས་དམ་པའི་ཚུལ་དགུས་འཛིན་སྐྱོང་སྤེལ་
གསུམ་དུ་བསྐྱངས་པའོ། །ས་སྐྱ་གོང་མ་ཡབ་སྲས་ཀྱི་སློབ་རྒྱུད་ལས་གངས་ཅན་བོད་ཀྱི་གྲུབ་
མཐའ་ཁག་ཕལ་མོ་ཆེ་བྱུང་བའི་ཚུལ་ནི་ལོ་རྒྱུས་དང་དེབ་ཐེར་ནང་དུ་གསལ་བ་ལྟར་ཡིན་ནོ། །
ས་སྐྱ་གོང་མ་རྣམ་ལྔའི་ཡ་གྱལ། སྐལ་ལྡན་འགྲོ་བ་རྣམས་མཐོང་ཐོས་ཙམ་གྱིས་ཚེ་འདི་
ལ་འཇའ་ལུས་མཁའ་སྤྱོད་ཞིང་དུ་གཤེགས་ནུས་པའི་འཇམ་མགོན་བླ་མ་ས་སྐྱ་པཎྜི་ཏ་ཀུན་
དགའ་རྒྱལ་མཚན་དཔལ་བཟང་པོ་མཆོག་གིས་དྲི་མེད་ཀྱི་ཆོས་བརྒྱུད་འདི་ཉིད་རྒྱ་གར་དང་རྒྱ་
ཡུལ་གཙོས་ཕྱོགས་བཅུའི་ཡུལ་གྲུ་མཐའ་དག་ལ་དར་ཞིང་རྒྱས་པར་མཛད་དེ། རྒྱ་ གར་
འཕགས་པའི་ཡུལ་དུ་ཚད་མ་རིགས་གཏེར་སོགས་བོད་ཆོས་མང་པོ་རྒྱ་ཆོས་སུ་བསྒྱུར་བ་ཡིན།
རྒྱུ་ཆོས་བོད་དུ་བསྒྱུར་བ་མང་ན་ཡང་། །བོད་ཆོས་རྒྱུ་ལ་བསྒྱུར་བ་ས་སྐྱ་པ། །ཞེས་སོ། །
མཁས་པ་རྣམས་ཀྱི་ངག་རྒྱུན་དུ་བྱུང་བ་ཡིན། རྒྱུ་ཆོས་བོད་དུ་བསྒྱུར་བའི་བོད་ཀྱི་གྲུབ་མཐའ་
ཁག་གི་མཁས་པ་ལོ་ཙཱ་བ་མང་པོ་བྱུང་ན་ཡང་། བོད་ཆོས་རྒྱ་ལ་བསྒྱུར་བའི་ཚད་ལྡན་གྱི་ལོ་རྒྱུས་
རྣམས་སུ་འཁོད་པའི་མཁས་པ་ས་སྐྱ་པཎྜི་ཏ་ཁོ་ན་ཙམ་ལས་མ་མཐོང་། རྒྱ་གར་འཕགས་པའི་
ཡུལ་དུ་ནང་པའི་པཎྜི་ཏ་གཅིག་གིས་ཀྱང་སྤོབས་པ་ཙམ་ཡང་འཕྲོག་མི་ནུས་པའི་མུ་སྟེགས་ཀྱི་
མཁས་པ་ཆེན་པོ་འཕྲོག་བྱེད་དགའ་བོ་ལ་བསྟན་པ་དཔང་འཇོག་སྟེ་རྩོད་པ་བྱས་པས་རིག་པ་
རྣམ་དག་གི་སྒོ་ནས་ཚར་བཅད་དེ་ནང་པའི་བསྟན་ཞབས་སུ་བཙུད་པ་ཡིན། དེང་དུས་ང་ཚོ་
བོད་གངས་ལྗོངས་སུ་གནག་རྫི་ཡན་ཆད་དུ་གྲགས་པའི་བཅུ་ཕྲག་རིག་གནས་ཞེས་པ་འདི་ནི་ས་
3



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
སྐྱ་པཎྜི་ཏ་མཆོག་གངས་ཅན་བོད་ཀྱི་བསོད་ནམས་ཀྱི་བགོ་སྐལ་དུ་ཕེབས་ནས་བཟུང་གཞི་ནས་
རིག་གཞུང་ཐམས་ཅད་བཅུ་ཕྲག་རིག་གནས་ཀྱི་ཁོངས་སུ་བསྡུས་ཏེ་ཁྲིད་རྒྱུན་གྱི་སྲོལ་གཏོད།
ཕྱིས་སུ་གྲུབ་མཐའ་ཁག་གི་མཁས་དབང་རྣམས་ཀྱིས་འདི་ལ་ཐོས་བསམ་བྱས་ཏེ་རིག་གནས་
བཅུ་ལ་མཁས་པ་ཡང་གནམ་གྱི་སྐར་ཚོགས་བཞིན་མང་པོ་བྱུང་དང་འབྱུང་བ་ཡིན། ཐོག་མར་
བོད་ཀྱི་མཐའ་བསྐོར་ལ་གནས་པའི་རྒྱ་དང་ཧོར་སོགས་ལ་ཆོས་བརྒྱུད་མང་པོ་སྤེལ། ཁྱད་པར་
དུ་རྒྱུ་ཡི་རྒྱལ་པོ་སོགས་ལ་དབང་བསྐུར་དང་མཛའ་བཤེས་ཀྱི་འབྲེལ་བ་ཡང་བཙུགས་མཛད་པས་
གངས་ཅན་བོད་ཡུལ་འདི་ལ་ཆོས་སྲིད་གང་གི་ཐད་ནས་བཀའ་དྲིན་ཆེ་ཞིང་མཛད་འཕྲིན་ཉི་མ་
ལྟར་འཕེལ་བ་ཡིན་ནོ། །དེའི་རིང་ལུགས་འཛིན་པ་ལ་རྒྱལ་བས་ལུང་གིས་ཟིན་པའི་སྐྱེས་བུ་
དམ་པ་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙང་ངོར་དགོན་ཨེ་ཝཾ་ཆོས་ལྡན་ཕྱག་
བཏབ་ནས་བཟུང་བདག་ཅག་གི་རྩ་བའི་བླ་མ་མཁན་རབས་དོན་ལྔ་པ་འཇམ་དབྱངས་བསྟན་
པའི་ཉི་མའི་བར་དུ་དེའི་བསྟན་པ་འཛིན་པའོ། །ཚར་ཆེན་རྡོ་རྗེ་འཆང་བློ་གསལ་རྒྱ་མཚོས་ཚར་
པའི་སྲོལ་གཏོད། རོང་སྟོན་ཤེས་བྱ་ཀུན་གཟིགས་ཀྱིས་དཔལ་ནཱ་ལནྡྲའི་དགོན་པ་ཕྱག་བཏབ་
ནས་བཟུང་ད་ལྟའི་རང་ཅག་རྣམས་ཀྱི་རྩ་བའི་བླ་མ་མཁྱེན་རབ་ཐུབ་བསྟན་ལེགས་བཤད་རྒྱ་
མཚོའི་བར་དུ་དེའི་བསྟན་པ་འཛིན་པའོ། །རྫོང་པ་ཀུན་དགའ་རྣམ་རྒྱལ་གྱིས་གོང་དཀར་ཆོས་
ལྡན་གྱི་དགོན་པ་བཏབ་ནས་བཟུང་རྫོང་སྤྲུལ་སྐུ་ཕྲེང་དྲུག་པ་བསྟན་འཛིན་འཇམ་དཔལི་ལུང་
རྟོགས་ཀྱི་བར་དུ་བསྟན་པ་སྐྱོང་བའོ། །
དཔལ་ལྡན་ས་སྐྱའི་གྲུབ་མཐའ་ཁག་ལ་ཡོངས་སུ་གྲགས་པའི་བཅུ་ཕྲག་རིག་མཛོད་ཆེན་
མོ་ལས་དཔལ་ལྡན་ས་སྐྱའི་གསུང་རབ་ཐུན་མོང་མདོ་ཡི་སྐོར་ལ་གྲགས་ཆེན་བཅོ་བརྒྱད་ཅེས་
གཞུང་ལུགས་བཅོ་བརྒྱད་བཤད་གྲྭ་ཁག་ལ་འཆད་སྲོལ་ཡོད་པ་ལྟར་ད་ལམ་ཕྱོགས་བསྒྲིགས་བྱས་
པ་ཡིན། དེའི་ཁྲིད་རྒྱུན་ནི་སྔོན་ནས་ད་ལྟའི་བར་དུ་མ་ཉམས་པ་ཡོད། དཔེ་ཚོགས་འདི་དག་
འགྲེམ་སྤེལ་བྱེད་ཐུབ་ན་འཆད་ཉན་བྱེད་མཁན་དང་ཞིབ་འཇུག་པ་རྣམས་ལ་རིན་ཐང་ཧ་ཅང་
ཆེ་སྙམ། སྤྱིར་དཔེ་ཆ་ཁ་ཤས་ཤིག་ཡོངས་གྲགས་སུ་ཡོད་ཀྱང་དེང་དུས་ཀྱི་གོམས་གཤིས་དབང་
གིས་སྔོན་མའི་དཔེ་ཆ་སྣ་རིང་ཅན་རྣམས་ལྟ་ཀློག་མི་བདེ་བ་ཡིན། དེའི་གྲུབ་མཐའ་ལ་སྔོན་
ནས་མཁས་པ་ཆེན་པོ་མང་པོ་བྱུང་ཡོད་ཀྱང་དཔེ་ཆ་མང་པོ་འགྲེམ་སྤེལ་མ་ཐུབ་པའི་དབང་གིས་
དུ་གྱུར་ཡོད་དོ། །མ་འོངས་པ་དཔེ་ཆ་འདི་རྣམས་འཕྲུལ་པར་གྱི་སྟེང་དུ་མཁས་པ་
4



༄༅།།གླེང་གཞི།
དཔར་ཐུབ་ན་ལོ་རྒྱུས་ཐོག་ཏུ་ཆག་འཇིག་མེད་པར་ཡུན་རིང་གནས་ཐུབ་པ་དང་། དགོན་པའི་
བཤད་གྲྭ་ཁག་དང་། སློབ་གྲྭ་ཆེ་ཁག་གི་སློབ་དེབ་བྱས་ན་སྟབས་བདེ་བ་དང་། ཞིབ་འཇུག་པ་
རྣམས་ཀྱིས་ལྟ་ཀློག་བདེ་བ་དང་བཙལ་སླ་བའི་ཡོན་ཏན་མང་པོ་ལྡན་ནོ། །དཔེ་ཆ་ཉར་ཚགས་
ལ་དགའ་བའི་དད་ལྡན་ཞིག་ཡིན་ན་དེབ་འདི་རྣམས་སྒྲིག་གཞི་ལེགས་པའི་སྒོ་ནས་མཆོད་སྒམ་
ཐོག་ཏུ་འཇོག་ལ་ཕྱག་འཚལ་བ་དང་མཆོད་པའི་ཡུལ་དུ་བྱས་ན་བསོད་ནམས་རྒྱ་ཆེན་པོ་
བསགས་པའི་དགེ་མཚན་མང་པོ་ཡོད་དོ། །
དཔལ་ལྡན་ས་སྐྱའི་གསུང་རབ་གྲགས་ཆེན་བཅོ་བརྒྱད་ཀྱི་པོད་གྲངས་ནི། པོད་དང་པོ་
སོ་ཐར་གྱི་མདོའི་ནང་དུ། སྤོས་ཁང་བ་རིན་ཆེན་རྒྱལ་མཚན་གྱིས་མཛད་པའི་སོར་ཐར་གྱི་
མདོའི་ལེགས་བཤད་འདུལ་བའི་སྡེ་སྣོད་མཛེས་པར་བྱེད་པའི་རྒྱན་དང་། ཀུན་མཁྱེན་བུ་སྟོན་
རིན་ཆེན་གྲུབ་ཀྱིས་མཛད་པའི་འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་དང་།
འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་པའི་ཆོ་ག འདུལ་བ་
སྤྱིའི་རྣམ་པར་གཞག་པ་འདུལ་བ་རིན་པོ་ཆེའི་མཛེས་རྒྱན། ལས་བརྒྱ་རྩ་གཅིག་གི་རྣམ་པར་
བཤད་པ་ཆོ་གའི་གསལ་བྱེད་ཡོད་དོ། །
པོད་གཉིས་པའི་འདུལ་བ་མདོ་རྩ་ལ། ཀུན་མཁྱེན་གོ་རམས་ཀྱི་སློབ་མ་ཀོང་སྟོན་དབང་
ཕྱུག་གྲུབ་ཀྱིས་མཛད་པའི་འདུལ་བ་མདོ་རྩའི་སྤྱི་དོན་ལེགས་བཤད་འོད་ཀྱི་སྣང་བ་ཚིག་དོན་
རབ་གསལ་ལོ། །
པོད་གསུམ་པའི་འདུལ་བ་མདོ་རྩ་ལ། ཀུན་མཁྱེན་མཚོ་སྣ་བས་མཛད་པའི་འདུལ་བ་
མདོ་རྩའི་རྣམ་བཤད་ཟླ་བའི་འོད་ཟེར་ལེགས་བཤད་ལུང་གི་རྒྱ་མཚོའོ། །
པོད་བཞི་བ་ཚད་མ་ཀུན་བཏུས་ཀྱི་འགྲེལ་བ་ལ། དགེ་བ་རྒྱ་མཚོ་ཡིས་མཛད་པའི་ཚད་
མ་ཀུན་བཏུས་ཀྱི་འགྲེལ་བ་རབ་ཏུ་བྱེད་པའི་རྒྱན་ནོ། །
པོད་ལྔ་པ་ཚད་མ་རྣམ་འགྲེལ་ལ། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་
འགྲེལ་གྱི་འགྲེལ་བ་རིགས་པའི་མཛོད།
པོད་དྲུག་པ་ཚད་མ་རྣམ་ངེས་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
ཚད་མ་རྣམ་པར་ངེས་པའི་མཚན་དོན་དང་། ཚད་མ་རྣམ་པར་ངེས་པའི་ཊིཀ་ཚིག་དོན་རབ་
གསལ།



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
འཔོད་བདུན་པ་མངོན་པ་ཀུན་བཏུས་ལ། ས་བཟང་མ་ཏི་པཎ་ཆེན་བློ་གྲོས་རྒྱལ་མཚན་
གྱིས་མཛད་པའི་མངོན་པ་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་བའོ། །
པོད་བརྒྱད་པ་མངོན་པ་མཛོད་ལ། མཆིམས་ཆེན་ནམ་མཁའ་གྲགས་ཀྱིས་མཛད་པའི་
མངོན་པ་མཛོད་ཀྱི་འགྲེལ་བ་མངོན་པའི་རྒྱུན།
པོད་དགུ་བ་མངོན་རྟོགས་རྒྱན་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
མངོན་རྟོགས་རྒྱན་གྱི་འགྲེལ་བ་ལུང་གི་སྙེ་མའོ། །་་་
པོད་བཅུ་བ་མདོ་སྡེ་རྒྱུན་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་མདོ་སྡེ་
རྒྱུན་གྱི་རྣམ་བཤད་ཐེག་ཆེན་གསལ་བར་བྱེད་པའི་གནད་ཀྱི་སྒྲོན་མེའོ། ། མ་
པོད་བཅུ་གཅིག་པ་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱིས་མཛད་པའི་ཐེག་པ་
ཆེན་པོ་རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར། རོང་སྟོན་ཤེས་བྱ་ཀུན་
གཟིགས་ཀྱིས་མཛད་པའི་ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
དང་། ཡང་ཁོང་གིས་མཛད་པའི་དབུས་མཐའ་རྣམ་འབྱེད་མི་ཕམ་དགོངས་རྒྱུན་དང་། ཆོས་
དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེའོ། །
པོད་བཅུ་གཉིས་པ་སྤྱོད་འཇུག་ལ། རྒྱལ་སྲས་དངུལ་ཆུ་ཐོགས་མེད་ཀྱིས་མཛད་པའི་
སྤྱོད་འཇུག་གི་འགྲེལ་བ་ལེགས་བཤད་རྒྱ་མཚོ་དང་། ས་པཎ་གྱི་ཞལ་རྒྱུན་བཙུན་པ་རིན་ཆེན་
དཔལ་གྱིས་བྲིས་པའི་སྤྱོད་འཇུག་གི་ཟིན་བྲིས་འཇམ་དཔལ་ཞལ་ལུང་ངོ་། །
པོད་བཅུ་གསུམ་པ་རྩ་བ་ཤེས་རབ་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་
དབུ་མ་རྩ་བའི་རྣམ་བཤད་ཟབ་མོའི་དེ་ཁོ་ན་ཉིད་སྣང་བའོ། །
པོད་བཅུ་བཞི་པ་དབུ་མ་འཇུག་པ་ལ། ཀུན་མཁྱེན་གོ་རམས་བསོད་ནམས་སེང་གེ་ཡིས་
མཛད་པའི་ཟབ་མོ་དབུ་མའི་དེ་ཁོ་ན་ཉིད་སྤྱིའི་ངག་གིས་སྟོན་པ་ངེས་དོན་རབ་གསལ་དང་།
ལྟ་བའི་ཤན་འབྱེད་ཐེག་མཆོག་གནད་ཀྱི་ཟླ་ཟེར་རོ། །
པོད་བཅོ་ལྔ་པ་དབུ་མ་བཞི་བརྒྱ་པ་ལ། རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་
དབུ་མ་བཞི་བརྒྱ་པའི་འགྲེལ་པ་དང་། གྲགས་པ་བཟང་པོས་མཛད་པའི་རྣལ་འབྱོར་སྤྱོད་པའི་
བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེའོ། །
པོད་བཅུ་དྲུག་པ་ཚད་མ་རིགས་གཏེར་ལ། གློ་བོ་མཁན་ཆེན་བསོད་ནམས་ལྷུན་གྲུབ་བ
6



༄༅ །།གླེང་གཞི།
1ཀྱིས་མཛད་པའི་ཚད་མ་རིགས་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
དང། བྱང་ཆུབ་དཔལ་བས་མཛད་པའི་ཚད་བསྡུས་ལེགས་བཤད་རིག་པའི་འོད་ཟེར་རོ། །
པོད་བཅུ་བདུན་པ་སྡོམ་གསུམ་ལ། སྤོས་ཁང་པ་རིན་ཆེན་རྒྱལ་མཚན་གྱིས་མཛད་པའི་
སྡོམ་པ་གསུམ་གྱི་རབ་ཏུ་དབྱེ་བའི་གཞུང་ལུགས་ལེགས་པར་བཤད་པའོ། །
པོད་བཅོ་བརྒྱད་པ་ལམ་རིམ་ནི་རྗེས་སུ་ཁ་སྣོན་བྱས། དེ་ཡང་བོ་དོང་པཎ་ཆེན་ཕྱོགས་
ལས་རྣམ་རྒྱལ་གྱིས་མཛད་པའི་སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་རྗེ་བཙུན་
གསང་བའི་བྱིན་རླབས་སོ། །
དཔལ་ལྡན་ས་སྐྱའི་མཁས་དབང་དེ་དག་གིས་མཛད་པའི་ཐུན་མོང་གཞུང་གི་སྐོར་ལ་
འགྲེལ་པ་མང་པོ་ཡོད་པ་རྣམས་ལས་འཆད་ཉན་གྱི་ཁྲིད་རྒྱུན་ཡོད་པ་དང་། གྲགས་ཆེན་མཁས་
པ་ཚད་ལྡན་གྱིས་མཛད་པ་རྣམས་ཕྱོགས་གཅིག་ཏུ་བསྡུས་པ་ཡིན། དེ་དག་གི་འཆད་ཉན་གྱི་
རྒྱུན་འཛིན་མཁན་བཤད་གྲྭ་ཁག་ནི་དཔལ་ལྡན་ས་སྐྱའི་གདན་ས་གོང་མ་ས་སྐྱ་གོང་གི་བཤད་གྲྭ།
གདན་ས་འོག་མ་གཙང་ངོར་དགོན་ཨེ་ཝཾ་ཆོས་ལྡན་གྱི་བཤད་གྲྭ། འབྲས་ཡུལ་སྐྱེས་ཚལ་གྱི་
བཤད་གྲྭ། དཔལ་ནཱ་ལེནྡྲའི་བཤད་གྲྭ། སྡེ་དགེ་རྫོང་སར་གྱི་བཤད་གྲྭ། སྒ་སྐྱེ་རྒུའི་བཤད་གྲྭ།
སྡེ་དགེ་དགོན་ཆེན་གྱི་བཤད་གྲྭ། སྡེ་དགེ་ཝ་རའི་བཤད་གྲྭ། ཨ་མདོ་དྷིཕུའི་བཤད་གྲྭ། གོ་
འཇོ་ཐང་སྐྱ་དགོན་པའི་བཤད་གྲྭ་སོགས་བཤད་གྲྭ་ཆེ་ཆུང་ཚང་མས་གྲགས་ཆེན་བཅོ་བརྒྱད་
འདིའི་སྟེང་ནས་འཆད་ཉན་བྱེད་སྲོལ་ཡོད། ད་ལྟའི་དུས་སུ་བསྟན་པ་ཉག་ཕྲ་བའི་དབང་གིས་
གྲགས་ཆེན་བཅོ་བརྒྱད་ཅེས་ཡོད་ཐོས་ཙམ་ལས་གཞུང་ཚང་མ་འཆད་ཉན་གནང་མཁན་ཉུང་
ངུའི་གནས་སུ་གྱུར། དེ་ལ་བརྟེན་ནས་ཕྲན་ཡང་འདི་ལྟ་བུ་ཞིག་བསྒྲིགས་འདོད་ཀྱི་བསམ་བློ་
ཡོད་པ་ལ་བརྟེན་ནས། དཔལ་ས་སྐྱའི་མཐོ་རིམ་སློབ་གྲྭའི་མཁན་ཆེན་རྒྱ་མཚོ་ལགས་ཀྱིས་
གྲགས་ཆེན་བཅོ་བརྒྱད་གནའ་སྔ་མོའི་འཆད་ཉན་གྱི་འགྲོས་ལྟར་བསྒྲིག་དགོས་ཚུལ་བཀའ་སློབ་
ཀྱང་གནང་བྱུང་། དེས་བསྐུལ་མ་ལ་བརྟེན་ནས་སྙིང་སྟོབས་བསྐྱེད་དེ་དངོས་སུ་བསྒྲིག་རྒྱུའི་
འཆར་གཞི་བཞག་པ་ཡིན། ཕྲན་པ་བལ་ཡུལ་དུ་གནས་བསྐོར་དུ་འགྲོ་སྐབས་དཔལ་ས་སྐྱའི་
མཁས་དབང་ཨ་པད་རིན་པོ་ཆེ་ལགས་ལ་གྲགས་ཆེན་བཅོ་བརྒྱད་སྒྲིག་ཚུལ་སོགས་བཀའ་འདྲི་
ཡང་ཡང་ཞུས་པས་ཁོང་ཡང་ཐུགས་དགྱེས་པོ་གནང་བ་མ་ཟད་གནའ་སྔ་མོའི་འཆད་ཉན་གྱི་གོ་
རིམ་དང་གཞུང་གང་བཞག་དགོས་ཚུལ་རྣམས་གསལ་བོ་གསུངས་བྱུང་། དང་པོ་ཁོང་གི་སྐུ་::
T



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་སཔོད་དགུ་པ།
མདུན་ནས་དབུ་བརྩམས་ཏེ་སྒྲིག་པ་ཡིན། ཁོང་གིས་ཕྱག་ཏུ་བཞུགས་པའི་གྲགས་ཆེན་བཅོ་
བརྒྱུད་ནང་དུ་འཇོག་འོས་པའི་དཔེ་ཆ་ཚང་མ་གནང་བྱུང་།
དེ་ལས་གཞན་པའི་དཔེ་ཆ་རྣམས་མདོ་དབུས་ཁམས་སོགས་བོད་ཀྱི་ས་ཆ་དང་། གཞན་
ཡང་རྒྱ་ནང་གི་མི་རིགས་དཔེ་མཛོད་ཁང་སོགས་ས་ཆ་ག་ས་ག་ལ་ཉུག་སྟེ་ད་ལྟ་བསྒྲིགས་ཟིན་པ་
ཡིན། གཞུང་འདིའི་ནང་དུ་བཞག་འོས་པའི་དཔེ་ཆ་ཁ་ཤས་ཤིག་ད་ལྟ་ནུབ་ཟིན་པས་བཞུགས་
མི་འདུག་སྟེ། སྔོན་གྱི་མཁས་པ་རྣམས་ཀྱིས། ཚད་མ་ཉ་ལ་ཐུག འདུལ་བ་བྱ་ལ་ཐུག་ཅེས་
གསུངས་པ་ལྟར་ངག་རྒྱུན་དུ་གྲགས་ཅན་ཡིན་ཀྱང་བྱ་ཉ་གཉིས་ཀྱི་གསུང་འདུལ་བ་དང་ཚད་མ་
གཉིས་ཀྱི་དཔེ་ཆ་གཏན་ནས་མཇལ་རྒྱུ་མི་འདུག་པས་ནུབ་ཟིན་པ་ཡིན་ནམ་སྙམ། གལ་སྲིད་
མཁས་དབང་རྣམས་ཀྱི་ཕྱག་ཏུ་ཡོད་ན། ང་ཚོ་དཔལ་ལྡན་ས་སྐྱའི་རིག་གཞུང་ཕྱོགས་བསྒྲིགས་
ཀྱི་ལས་ཁུངས་ལ་འབྲེལ་བ་མཛད་རོགས་ཞུ། རིག་གཞུང་མུ་འབྲེལ་གྱི་དཔེ་ཆ་འདིའི་སྟེང་ནས་
འཆད་ཉན་མཛད་པའི་མཁན་དབང་རྣམས་ལ་ཚར་རེ་གཟིགས་འབུལ་ཞུ་རྒྱུ་ཡིན།
གྲགས་ཆེན་བཅོ་བརྒྱད་སྒྲིག་སྐབས་རོགས་སྐྱོར་གནང་མཁན་ནི། རྫོང་སར་བཤད་གྲྭའི་
མཁན་ཆེན་ཚེ་བརྟན་ལགས་ཀྱིས་མཆིམས་ཆེན་ནམ་མཁའ་གྲགས་ཀྱིས་མཛད་པའི་མངོན་
མཛོད་འགྲེལ་བ་དང་། ཀུན་མཁྱེན་རང་སྟོན་ཆེན་པོས་མཛད་པའི་བྱམས་ཆོས་སྡེ་ལྔ་དང་།
མཚོ་སྣ་བས་མཛད་པའི་མདོ་རྩ་བའི་མཆན་འགྲེལ་དང་། གོ་རམས་ཀྱི་སློབ་མ་ཀོང་སྟོན་གྱིས་
མཛད་པའི་མདོ་རྩའི་མཆན་འགྲེལ་དང་། ས་བཟང་མ་ཏི་པཎ་ཆེན་གྱིས་མཛད་པའི་མངོན་པ་
ཀུན་བཏུས་དང་། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་འགྲེལ་སོགས་གློག་
ཀླད་ནང་ལ་བླུགས་རྒྱུ་དང་ཞུ་དག་སོགས་རོགས་པ་གནང་བྱུང་བས་སྙིང་ནས་བཀའ་དྲིན་ཆེ་ཞུ།
སྒ་སྐྱེ་རྒུ་དོན་འགྲུབ་གླིང་གི་དབུ་གཙོ་ལྷན་དང་། བཤད་གྲྭའི་ལས་ཐོགས་མཁན་པོ་ཕུར་བུ་ལྷུན་
གྲུབ་དང་། གྲྭ་འཇིགས་མེད་ཚེ་རིང་། མཁྱེན་རབ་ནོར་བུ། ཀུན་དགའ་རྒྱལ་མཚན། བློ་
གྲོས་སོགས་ཀྱིས་རོགས་རམ་གནང་བར་བཀའ་དྲིན་ཆེ་ཞུ། གཙང་ངོར་དགོན་ཨེ་ཝཾ་ཆོས་ལྡན་
གྱི་མཁན་ཆེན་ཐུབ་བསྟན་སྙིང་པོའི་གཙོས་མཁན་པོ་རྣམས་ཀྱིས་ཞུ་དག་གི་རོགས་རམ་གང་
ཟབ་གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་བཀྲ་ཤིས་སྒང་དགོན་དབུ་གཙོ་ཟླ་
བ་ལགས་དང་། དཔལ་ལྡན་གྲགས་པ། ལྷག་བསམ་རྒྱལ་མཚན། ནོར་བུ་དབང་རྒྱལ།
འཕྲིན་ལས། ཀུན་བཟང་སོགས་ཀྱིས་ཞུ་དག་སྐབས་ལྷག་བསམ་ཟོལ་མེད་ཀྱིས་རོགས་རིམ་
8



༄༅།།གླེང་གཞི།
རྩེགནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་རྣམ་རྒྱལ་གསེར་ཁང་དགོན་གྱི་མཁན་
པོ་འཆི་མེད་ཚེ་དབང་གིས་ཞུ་དག་དང་དཔེ་ཆ་གཡར་རྒྱུ་སོགས་ལ་རོགས་རམ་གང་ཟབ་གནང་
བ་ལ་སྙིང་ནས་བཀའ་དྲིན་ཞུ་བ་དང་། མ་ཟད་དབུ་གཙོ་སངས་རྒྱས་གཙོས་གྲྭ་པ་རྣམས་ཀྱིས་
ལྷག་བསམ་ཟོལ་མེད་ཀྱིས་རོགས་རམ་གནང་བ་ལ་བཀའ་དྲིན་ཆེ་ཞུ། རྒྱ་ཡི་དགེ་བསྙེན་མཁྱེན་
རབ་དཔལ་ལྡན་(#fg)དང་། ཆིན་ཡུས་དང་། ཝམ་ཡམ་སོགས་ཀྱིས་དཔེ་སྐྲུན་གྱི་མ་རྩའི་
མཐུན་རྐྱེན་སྦྱར་བ་ལ་བཀའ་དྲིན་ཆེ་ཞུ། དམིགས་གསལ་ཞུ་དག་སྐབས་སུ་དཔེ་ཆ་ཁ་ཤས་ཤིག་
གནའ་རྙིང་གི་མ་དཔེ་རག་བྱུང་བས་མ་དཔེ་ཁ་ཤས་ཤིག་གཤིབ་བསྡུར་བྱས་ནས་ཞུ་དག་བྱས་པ་
ཡིན། ཁ་ཤས་ཤིག་མ་དཔེ་བྲིས་མ་ཡིན་སྟབས་ཡིག་མཁན་གྱིས་འབྲི་བའི་སྐབས་སུ་རང་གི་ཕ་
སྐད་སྒོ་ནས་བྲིས་པ་ཡིན་སྟབས་ཡིག་ནོར་མངོན་གསལ་དོད་པོ་ཅན་རྣམས་དག་བཅོས་ཅུང་
ཟད་བྱས་ཡོད། དཔེ་ཆ་ཁ་ཤས་ཤིག་དཔར་ཤིང་ཡིག་འབྲུ་ཟད་ནས་ཤོག་ངོས་རེ་ཟུང་ཙམ་ཚང་
མི་འདུག དེ་དག་གུག་རྟགས་ནང་དུ་མཆན་གྱི་སྒོ་ནས་མེད་ཚུལ་གསལ་བཤད་བྱས་ཡོད། ཡི་
གེ་ཞུ་དག་སྐབས་གཞུང་གི་གོ་བ་དང་དེང་རབས་ཀྱི་སུམ་རྟགས་དག་གསུམ་གྱི་འགྲོས་ལྟར་དུ་
དག་བཅོས་གང་ཐུབ་བྱས་ཡོད་ཀྱང་། ངེད་ཅག་རྣམས་ལ་ཡིད་ཆེས་ཀྱི་དད་པ་དང་ལྷག་བསམ་
ཡོད་པ་ཙམ་ལས་ཤེས་ཡོན་ཞན་པས་བློ་མིག་གིས་རྩེད་མ་ཆོད་པ་མང་པོ་ཡོད་ངེས་ལ་མཁྱེན་
ལྡན་མཁས་དབང་རྣམས་ཀྱིས་དགོངས་འཆར་ལྷུག་པོར་སྩོལ་བར་ཞུ།
ཆེད་ཞུར་རང་ལུགས་ལྟ་བ་འཛིན་པའི་དགོན་སྡེ་དང་བཤད་གྲྭ་པ་རྣམས་ཀྱིས་ཐུན་མོང་
མ་ཡིན་པའི་མེ་ཏོག་ཕོག་པའི་ལྷ་སྐལ། དཔལ་ལྡན་ས་སྐྱ་པའི་དྲི་མེད་ཀྱི་ལྟ་བ་རྣམ་དག་ལ་ཕ་
རྗེས་བུ་ཡིས་ཟིན་པར་བྱས་ཏེ་ཐོས་བསམ་སྒོམ་གསུམ་གྱི་ཉམས་ལེན་གྱི་སྡུག་རུས་བྱེད་རྒྱུ་ལ་མ་
འཆུགས་པར་ཞུ་མཁྱེན་མཁྱེན་མཁྱེན་ཞེས་བོད་རབ་བྱུང་བཅུ་བདུན་པའི་ལྕགས་ཡོས་སྤྱི་ལོ
༢༠༡༡ལོའི་ཟླ་༤པའི་ཚེས་༣ ཉིན་མཁན་མིང་དུ་འཛིན་པ་ཤཱཀྱའི་དགེ་སློང་ཀུན་དགའ་བཟང་མ•
པོས་གུས་ཕུལ།
9
རེ..



ਆ
ਸਹਾਰਾ ਸਾਲ ਮਾਨ ਵਿਰਾਸਤ
- 1 ਕਮਾਲ ਪਾਸ 2 ਤੋਂ 35 RIਨਮਾਨ ਨਾਲ ਉਮਰ ਕਥਿਓਸ ਤੋਂ
72 8 12 , 28 ਜਨ ਲੋਨਾ 6 ਮਈ 1718
ਉਨਾਂ ਕਿਹਾ । ਵ PEE 155 ਨੂੰ ਇਸਲਾਮ ਧਾਤ ,
ਨਾਲ ਵਾਪਸ ਨਾ ਸੀ ।ਘ e ly*)'ਚ ਨਾਲ
ਲਈ ਨਾਂ ਨਾਲ ਜਾਣ3310byn Mਰ , ਜਲੰਨ BA PainPਰਨ ਸਲਤਨ .
ਸਨਸਨੂੰ ਸਰਬੰ ਸਾਣ , ਛੂਆਤ ਇਸ
ਇੰਨ ਬRDA Aਇਸ ਸਮੇਂ ਪੁਸਤਕ ਪਾਰਟੀ ਨs Rਹ
ਰੂਟ ਪਾਨ ਨਾਲ ਸਨ ਤੋਂ ਸੌਣ ਨਾਲ ਨੌb i ) 13 ਜੋਨ ਮੈਂ ਸਵ
ਸਹੇਲਾ ਬਲਬ ਹੈ । 7 ਬAR57 ਨਾਨ ਮੈਂ (ਰਾਬ
ਏ ਉਲਟ ਕਪਲਸ ਓ ਨ ਨ ਉਲਟਰ ਨਾਲਣ ਨੂੰ
ਨਾਂ ਨੂੰ ਸ਼ਰ ਇਸਮਾਇ 
॥੧॥
ਬਸਰ ਪਾਸ ਮਨ ਲਾਲ ਨਵਾ ਤਰ ਲੋਣ 277
ਨ। ਪ2:PE ਤ ਤ ਰ ਲ ਲਾ ਲੈਂਪਸਲ ਛੋਟ b) 14
ਸਨ ਜਾਂ ਤਾਂ ਉਸ ਨ ਲ ਨ ਲਹੂ
ਲਾਭ ਰ ਓ ਬਾਈਬਲਾਸਟਮਰ ਨਕੋprਨੇ ਸਨ
ਮਨਾਪਨ ਸਾਲਾਹਿਰਨ 5 ਸੈਸ ਤੋਂ ਪਿੰਡਾਂ ਨੂੰ
812 ਨੂੰ ਉਸ ਨੂੰ ਉਸ ਦਾ ਪਿਤਾ ਨੂੰ ਪ੍ਰਸ਼ਨ ਅਤੇ ਰਾਹੁ ਸਾਸ਼E 212 ਨੂੰ
ਨ ਉਤਰgਨੂੰ ਬੂਰ ਨਾ ਸੌਂਪਲ' ਸਟੀਲ Bਨ ਸਨ ਤਾਂ ਪਤਾ
EP 7 ਕਿਸ 12 ਨਵੰਬਾਈ ਸਬ ਨਰੋ ਨੇ ਨ ਮੈ # pp
| ਇਸ ਤੋਂ



ཝདཀར་ཆག་
དཀར་ཆག
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཅེས་བྱ་བའི་འགྲེལ་པའི་རྒྱ་ཆེར་
བཤད་པ་ལུང་གི་སྙེ་མ་ཞེས་བྱ་བ།
བུ་སྟོན་རིན་ཆེན་གྲུབ། (1)
མཆོད་བརྗོད།(8)
ཡུམ་དངོས་བརྒྱུད་མདོར་བསྟན་པ།(66)
དངོས་བརྒྱུད་སོ་སོའི་དོན།(67)
དོན་བདུན་ཅུ་བཤད་པ།(96)
དངོས་པོ་དང་པོ། རྣམ་མཁྱེན་བསྟན་པ།(113)
བྱང་ཆུབ་ཏུ་སེམས་བསྐྱེད་པ།(113)
གདམས་ངག་བཤད་པ།(143)
(203)
(235)ངེས་འབྱེད་ཡན་ལག
རྟེན་རང་བཞིན་གནས་རིགས།
སྒྲུབ་པའི་དམིགས་པ།
སྒྲུབ་པའི་ཆེད་དུ་བྱ་བ།(247)
(248)
(252)
(260)གོ་ཚའི་སྒྲུབ་པ།
འཇུག་པའི་སྒྲུབ་པ།
ཚོགས་ཀྱི་སྒྲུབ་པ།
ངེས་པར་འབྱུང་བ་སྒྲུབ་པ།
དངོས་པོ་གཉིས་པ། ལམ་ཤེས་བསྟན་པ།(269)
(303)
(305)



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
t;དངོས་པོ་གསུམ་པ། གཞི་ཤེས་བསྟན་པ།
(348)
དངོས་པོ་བཞི་པ། རྣམ་རྫོགས་སྦྱོར་བ་བསྟན་པ།(366)
དངོས་པོ་ལྔ་པ། རྩེ་མོའི་སྦྱོར་བ་བསྟན་པ།
(465)
དངོས་པོ་དྲུག་པ། མཐར་གྱི་སྦྱོར་བ་བསྟན་པ།
(516)
དངོས་པོ་བདུན་པ། སྐད་ཅིག་མའི་སྦྱོར་བ་བསྟན་པ། ..…...………….......... (518)
དངོས་པོ་བརྒྱད་པ། འབྲས་བུ་ཆོས་ཀྱི་སྐུ་བསྟན་པ། །
(522)
བསྔོ་བ་དང་སྨོན་ལམ།
******** (557)..
0
..:::.:.:.:.:.:.:.:..:::....
1: ཧི ཨུ ?
Bagi
:::::::::::::..1.
... ............ས པ ས ས ས
:..：： ..：.、： ：... .：. སཱ： .：
::.........
...........
..::::::
2



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
༄༅།།ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པའི་རྒྱ་
ཆེར་བཤད་པ་ལུང་གི་སྙེ་མ་ཞེས་བྱ་བ་བཞུགས་སོ།།
བུ་སྟོན་རིན་ཆེན་གྲུབ་ཀྱིས་མཛད།
སངས་རྒྱས་ཐམས་ཅད་ཀྱི་ཡེ་ཤེས་གཅིག་ཏུ་བསྡུས་པ་འཇམ་པའི་དབྱངས་ལ་ཕྱག་
འཚལ་ལོ། །མཁྱེན་གསུམ་ནམ་མཁའ་དག་པ་ལ། །སྦྱོར་བཞི་རླུང་གི་བཞོན་པ་ཅན། །སྐུ་
བཞིའི་དཀྱིལ་འཁོར་རབ་རྒྱས་པ། །འཕྲིན་ལས་འོད་སྟོང་ལྡན་པའི་ཡུལ། །བློ་གསལ་བུང་བ་
འདུ་བའི་གཞི། །ལེགས་བཤད་སྦྲང་རྩི་འབྱུང་བའི་རྒྱུ། །བདག་བློའི་པདྨོ་ཁ་ཕྱེ་ལ། །རྣམ་
དཔྱོད་གེ་སར་གསལ་བར་མཛོད། །སྲིད་པའི་གདུང་སྐྱོབ་ཉོན་མོངས་མུན་སེལ་ཉེར་ཞི་ཀུན་
དའི་ཚལ་རབ་རྒྱས་བྱེད་ཀུན་ཤེས་ཆ་ ཤས་ཅན། །སྒྲིབ་གཉིས་མུན་ཚོགས་ཟླ་འོད་བཅས་
འཇོམས་གཞན་དོན་པདྨོའི་ནགས་ཚལ་རྒྱས་བྱེད་ལམ་ཤེས་འདབ་བརྒྱའི་གཉེན། །མཐའ་
གཉིས་བགྲོད་པ་གཉིས་བྲལ་སྲིད་ཞི་ཉི་ ཟླའི་གཟི་འཕྲོག་རྣམ་མཁྱེན་སྒྲ་གཅན་དོན་གཉིས་
བགྲོས་གཉིས་ལྡན། །ཐོས་སྒྲོག་རྐྱེན་རྟོགས་རྒྱལ་བའི་མྱུ་གུའི་ཚོགས་དང་བཅས་པ་ཀུན་ཏུ་
བཟང་པོའི་ཡུམ་དེ་ལ་ཕྱག་འཚལ། །གང་གི་གསུང་ཟེར་ཆ་ཙམ་ལྷུང་བས་ཀྱང་། ། སེང་གེ་
འཕྲོག་བྱེད་དབྱིག་གི་སྙིང་པོ་དང་། །གླང་པོའི་གདོང་སོགས་གཞུང་ལུགས་ཀུན་དའི་ཚལ། །
ཟུམ་བྱེད་ཐུབ་དབང་ཉི་མ་དེ་ལ་འདུད། །སྐྱེ་དང་འཆི་བའི་འཆིང་བ་སྤངས་ཀྱང་གདུལ་བྱའི་
དོན་དུ་སྐྱེ་བ་སྣ་ཚོགས་སྟོན་པའི་སྐུ། །ཆོས་རྣམས་བརྗོད་དུ་མེད་པར་རྟོགས་ཀྱང་ཚངས་པའི་
དབྱངས་ཀྱིས་སྣ་ཚོགས་བརྗོད་པ་སྟོན་པའི་གསུང་། །སེམས་ཅན་འགའ་ཡང་གཟིགས་པ་མེད་
ཀྱང་སེམས་ཅན་ཀུན་ལ་མ་ལྟར་བརྩེ་བའི་ཐུགས་མངའ་བ། །འཇིགས་པ་ཀུན་གྱི་སྐྱབས་སུ་གྱུར་
ཀྱང་བདག་སྨྲ་མཐའ་དག་སྐྲག་མཛད་མི་ཕམ་རྒྱལ་གྱུར་ཅིག །གང་གི་བློ་གྲོས་ཉི་མའི་འོད་ཟེར་



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
གྱིས། །མདོ་དང་རྒྱན་གྱི་དགོངས་པ་གསལ་བྱེད་ཅིང་། །དངོས་པོར་སྨྲ་བ་མཁས་པའི་ཚོགས་
རྣམས་ཀྱི། །སྤོབས་པ་འཕྲོག་བྱེད་བཟང་པོའི་ཞབས་ལ་འདུད། །དེ་དག་གསུང་རབ་དྲི་མ་
མེད་པའི་དོན། །བློ་མིག་རྣམ་དག་འཕགས་པའི་སྤྱོད་ཡུལ་འདི། །མཁས་ཚོགས་བླ་མའི་
ལེགས་བཤད་ཐོས་པའི་མཐུས། །བློ་ཆུང་བདག་ཀྱང་རྣམ་བཤད་བྱེད་པར་སྤྲོ། །འདོད་ཆགས་
སྒྲ་གཅན་གདུག་པས་འཚེ་བྱེད་ཅིང་། །ཞེ་སྡང་ཉི་མའི་འོད་ཀྱིས་འགྲིབ་འགྱུར་ལ། །གཏི་མུག་།།
ནག་པོ་ར་རིས་ཁེབས་པ་ཡི། །ཁོ་བོའི་བློ་གྲོས་བླུན་པོ་ཟླ་འོད་ཀྱིས། །གསུང་རབ་ཆུ་གཏེར་
གཏིང་མི་རྙེད་པ་ལས། །འཁྲུངས་པའི་མཚོ་སྐྱེས་རྒྱན་འགྲེལ་དྲི་མེད་ཀྱི། །ངེས་དོན་ཟེ་འབྲུ་ཇི་
སྙེད་ཇི་ལྟའི་དོན། །གེ་སར་གསར་བར་བྱེད་པར་ག་ལ་ནུས། །དེ་ལྟ་མོད་ཀྱི་གངས་རིའི་ཁྲོད་
འདི་ན། །འཕགས་དང་མཁས་པའི་འགྲེལ་བཤད་རྩྭ་ལྟར་འདོར། །རྒན་རབས་རྨོངས་པའི་
རྗེས་ཟློས་གཙོར་འཛིན་པའི། །ངན་རྟོག་སྨག་རུམ་མུན་པར་འདི་ཆུད་གྱུར། །བདག་གིས་
མདོ་འགྲེལ་འགྲེལ་བཤད་མ་ལུས་དང་། །ཐ་སྙད་གཙུག་ལག་རྟོག་གེའི་ཚུལ་ཤེས་ནས། །ལྟ་བ་
ངན་པའི་མུན་པ་ཀུན་བཅོམ་སྟེ། །ལུང་རིགས་ཉི་མས་གཞུང་དོན་གེ་སར་དབྱེ། །གང་ཞིག་
རྟོགས་ན་ལྷ་དང་ལྷ་མིན་ལག་པའི་པདྨ་ཟུམ་བྱེད་འོད་ཟེར་ཅན། །དྲན་པ་ཙམ་གྱིས་བ་སྤུ་གཡོ་
བ་སྲིད་པའི་མུན་པ་མུན་ནག་མཐར་བྱེད་པ། །ལྷ་ཡི་ལྷར་གྱུར་ཞི་བདེའི་དྲེགས་པས་མྱོས་པའི་
བདེ་འབྱུང་གཙུག་གི་རྒྱན་གྱུར་པའི། །གཞུང་ལུགས་རྣམ་དག་འདི་དོན་འབྱེད་ལ་བློ་ལྡན་གང་
ཞིག་འབད་པ་འདོར་རམ་ཅི། །དེ་ཕྱིར་དམ་པའི་འགྲེལ་བཤད་ཀུན་བཏུས་ནས། །རང་དང་
སྐལ་བ་མཉམ་པ་གཞན་ལ་ཡང་། །ཕན་པར་བྱ་ཕྱིར་ལུང་གི་སྙེ་མ་བྱ། །དད་བརྩོན་ཤེས་རབ་
ལྡན་པ་གུས་པར་ཉོན། །འདིར་བདག་ཅག་གི་སྟོན་པ་སྲིད་ཞིའི་རྒྱ་མཚོ་མུ་མེད་པ་ལས་བརྒལ་
ཏེ་མི་གནས་པའི་མྱ་ངན་ལས་འདས་པའི་གླིང་དུ་རྣམ་མཁྱེན་ཡིད་བཞིན་གྱི་ནོར་བུ་ལ་དབང་
འབྱོར་པའི་དེད་དཔོན་དམ་པ་དེས། འགྲོ་བ་ཐམས་ཅད་མངོན་པར་མཐོ་བ་དང་ངེས་པར་
ལེགས་པ་ལ་དགོད་པའི་ཐབས་སུ་གྱུར་པ་རང་རང་གི་རིགས་དང་རྗེས་སུ་མཐུན་པའི་ཆོས་ཀྱི་
ཕུང་པོ་བརྒྱད་ཁྲི་བཞི་སྟོང་བསྟན་ཏེ། དེ་རྣམས་ཀྱི་ནང་ནས་རབ་དང་གཙོ་བོ་དང་མཆོག་ཏུ་།
གྱུར་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། དེ་ཡང་དོན་དམ་པའི་བདེན་པ་སྙིང་པོའི་དོན་
གཙོ་བོར་བྱས་པ་ཤེས་རབ་སྙིང་པོ་ལ་སོགས་པ་དང་། བདེན་པ་གཉིས་ཀའི་དོན་ལས་མངོན་
པར་རྟོགས་པའི་དོན་གཙོར་བྱས་པ་འབུམ་ལ་སོགས་པ་རྣམས་སོ། །དེའི་དགོངས་པ་འ་པ་འགྲེལ་
2



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བའི་བསྟན་བཅོས་ལའང་ཤིང་རྟ་ཆེན་པོའི་སྲོལ་བཞིར་གྲོགས་ཏེ། ཀླུ་སྒྲུབ་ཀྱི་སྙིང་པོའི་དོན་
གཙོར་སྟོན་པ་དབུ་མ་རིགས་པའི་ཚོགས། ཕྱོགས་གླང་གི་གཙོ་བོའི་དོན་སོ་གཉིས་སུ་བསྡུས་པ་
བརྒྱད་སྟོང་པའི་དོན་བསྡུས། དཾཥྤ་སེ་ན་འི་འབུམ་གྱི་ཊཱིཀ་སྟེ་གསུམ་དང་། རྒྱལ་བ་མ་ཕམ་པས་
མངོན་པར་རྟོགས་པའི་དོན་བསྟན་པ་ནི། ཟབ་ཅིང་རྒྱ་ཆེ་བ་ལ་འཇུག་པའི་གང་ཟག་ཕལ་ཆེར།
མགྲོན་པོ་ཕྱོགས་བསླད་པ་ལྟར་རྨོངས་པར་གྱུར་པ་ལ་གཟིགས་ནས་ཡུམ་གྱི་དོན་མ་ལུས་པ་
ཐུགས་ལ་བཞག་ནས་རྟོགས་དཀའ་བ་བདེ་བླག་ཏུ་རྟོགས་པའི་དོན་དུ་མངོན་རྟོགས་རྒྱུན་
མཛད་དོ། །
འདི་ལའང་རྗེས་སུ་འབྲངས་པའི་འགྲེལ་པ་དེ་ཉིད་རྣམ་ངེས་ལ་སོགས་པ་འོག་ཏུ་འཆད་
པར་འགྱུར་བ་བཞི་དང་། གཞན་ཡང་ཤཱནྟི་པས་དག་ལྡན་དང་། སངས་རྒྱས་ཡེ་ཤེས་ཞབས་
ཀྱིས་སྡུད་པའི་དཀའ་འགྲེལ་དང་། རཏྣ་ཀིརྟིས་གྲགས་ཆ་དང་། བུདྡྷ་ཤྲཱིས་ཤེས་རབ་སྒྲོན་མེའི་
ཕྲེང་བ་དང་། ཨབྷ་ཡས་གནད་ཀྱི་ཟླ་ཟེར་ལ་སོགས་པ་མཛད་དོ། །དེ་ལྟར་མཁས་པ་སྔ་མ་
བཞིའི་ལེགས་བཤད་མཐོང་ཞིང་ལོ་བཅུ་བདུན་དུ་དགེ་བའི་བཤེས་གཉེན་མཉེས་པར་བྱས་ནས་
མཐར་བྱམས་པ་ཉིད་ཀྱིས་མདོ་དང་རྒྱུན་དུ་སྦྱར་ཏེ་གསུངས་པ། སློབ་དཔོན་ཧ་རི་བྷ་དྲས་ཉི་
ཁྲིའི་འགྲེལ་པ་དང་། བརྒྱད་སྟོང་འགྲེལ་ཆེན་དང་། སྡུད་འགྲེལ་རྟོགས་པར་སླ་བ་དང་། དོན་
གསལ་འགྲེལ་པ་འདི་དང་བཞི་མཛད། འདི་ལ་རྒྱ་གར་ནས་འགྱུར་བའི་འགྲེལ་པ་ཀུ་ལནྟའི་
རྟོགས་དཀའི་སྣང་བ། དྷརྨ་མི་ཏྲའི་ཚིག་གསལ། ནུབ་ཀྱི་སྒོ་གླེགས་པ་དང་ཁ་ཆེ་གཞོན་ནུ་
དཔལ་གཉིས་ཀྱི་དོན་བསྡུས་ཏེ་བཞིའོ། །བོད་ཀྱིས་ཀྱང་ལོ་ཙཱ་བ་ཆེན་པོ་ནས་དེང་སང་གི་བར་
དུ་མང་དུ་མཛད་སྣང་མོད་ཀྱི། འགའ་ཞིག་ཉུང་ནས་རྟོགས་དཀའ་ལ། འགའ་ཞིག་མང་ཞིང་
ཕལ་ཆེར་རྒྱུ་འགྲེལ་དང་མི་མཐུན་པར་མུན་སྤྲུལ་གྱི་ཚིག་མང་པོ་བྲིས་ནས། འབྲུ་སྣོན་རྒྱུ་ཐབས་
ཀྱིས་དོར་བའི་བཤད་པ་ལ་སྙིང་པོ་མེད་པར་མཐོང་སྟེ། རྒྱ་འགྲེལ་མང་པོ་དང་། ཆོས་མངོན་པ་
དང་། རྟོག་གེ་དང་བརྡ་སྤྲོད་པའི་རིག་པ་ལ་བརྟེན་ནས། བདེ་བ་དང་དུཁ་ཐོབ་པ་དང་སྤོང་
བའི་རྒྱུ། ཡུམ་འདིའི་ཚིག་དང་དོན་མ་ལུས་པ་བདེ་བླག་ཏུ་རྟོགས་པའི་ཕྱིར་གསལ་བར་དབྱེ་
བར་བྱའོ། །འདི་བཤད་པ་དངོས་ལ་གསུམ་སྟེ། བསྟན་བཅོས་ལ་འཇུག་པའི་ཡན་ལག །ཡན་
ལག་ཅན་གྱི་བསྟན་བཅོས། བསྟན་བཅོས་ཇི་ལྟར་འགྱུར་ཚུལ་ལོ། །དང་པོ་ལ་གསུམ་སྟེ། ཐ་
སྙད་རྟོགས་པའི་ཡན་ལག་ཏུ་མཚན་གྱི་དོན། གཞུང་ཚད་རྟོགས་པའི་ཡན་ལག་ཏུ་བམ་།
3



༄༅།།དཔལ་ལྡན་ས་སྐྱ་པའི་གསུང་རབ་གྱིགས་ཆེན་བཅོ་བརྒྱུད་ལས། པོད་དགུ་པ་།
：
。གྲངས། གུས་པས་འཇུག་པའི་ཡན་ལག་ཏུ་ཕྱག་བྱ་བའོ། །དང་པོ་ལ་གསུམ་སྟེ། མཚན་གྱི་ངོ་བོ།
འདོགས་པའི་རྒྱུ། བཏགས་པའི་དགོས་པའོ། །དང་པོ་ལ། མཚན་བསྒྱུར་བ་དང་། བཤད་པ་།
གཉིས་སོ། །དང་པོ་ནི། རྒྱ་གར་ནི། འཕགས་པའི་ཡུལ་ཏེ། འདོད་རྒྱལ་བའི་སྒྲའོ། །སྐད་དུ་
ནི། ཡུལ་དེ་པ་རྣམས་ཀྱི་སྐད་ལ་ཞེས་པ་དེ། སྨྲ་སྒོ་ལས། དུ་ལ་སོགས་པ་ལ་དང་མཐུན། །
ཞེས་སོ། །བོད་ནི། ཁ་བ་ཅན་ཏེ། བོད་དང་བོད་ཆེན་གཉིས་སོ། །དེ་རྣམས་ཀྱི་སྐད་དུ་
བསྒྱུར་བ་ནི། པྲཛྙཱ་པ་ར་མི་ཏ་ནི། ཤེར་ཕྱིན། ཨུ་པ་དེ་ཤ་ནི། མན་ངག །ཐཱཔ་ནི། བསྟན་
བཅོས། ཨ་བྷི་ས་མ་ཡ་ནི། མངོན་པར་རྟོགས་པ། ཨ་ལཾ་ཀཱ་ར་ནི། རྒྱན། ནཱ་མ་ནི། ཞེས་བྱ་
བ། བྲྀཏྟི་ནི། འགྲེལ་པའོ། །གཉིས་པ་ལ་བརྒྱད་ལས། དང་པོ་ཤེར་ཕྱིན་ནི། འོག་ནས་
འཆད་པ་ལྟར་རོ། ། གཉིས་པ་མན་ངག་ནི། ཤེས་པར་བྱ་བའི་ཡུམ་མྱུར་དུ་ཁོང་དུ་ཆུད་པར་
བྱེད་པ་སྟེ། མདོ་དོན་རྒྱ་ཆེན་རྟོགས་པར་བྱེད་པའི་ཐབས་ཉུང་འདུས་སམ་སྦས་པའི་དོན་སྟོན་
པའོ། །
གསུམ་པ་བསྟན་བཅོས་ལ་གསུམ་ལས། མཚན་ཉིད་ནི། རྩོམ་པ་པོ་རྣམ་གཡེང་མེད་
པའི་ཡིད་ཅན་གྱིས་བཀའི་དོན་བཤད་པ་ཐར་པ་ཐོབ་པའི་ལམ་དང་རྗེས་སུ་མཐུན་པ། བསྟན་
བཅོས་ཁྱད་པར་ཅན་གྱི་མཚན་ཉིད་དེ། ལྷག་པའི་བསམ་པ་བསྐུལ་བར་བཤད་པའི་དོན།
རྒྱུད་བླར། གང་ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་རྣམ་གཡེང་མེད་ཡིད་
ཅན་གྱིས་བཤད། ། ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་དྲང་སྲོང་བཀའ་
བཞིན་སྤྱི་བོས་བླང་། །ཞེས་སོ། །མཚོན་བྱ་ནི། ཤཱསྟ་འམ་ཤཱ་ས་ན་ནི། འཆོས་པ་སྟེ། སྡེ་སྣོད་
གསུམ་གྱིས་གདུལ་བྱའི་སེམས་ཉོན་མོངས་པ་ཅན་ལས་བསླབ་པ་གསུམ་ལྡན་དུ་འཆོས་ཤིང་།
ཏཱ་ར་ན་སྒྲོལ་བའམ། སྟ་ཡ་ནི། སྐྱོབ་པ་སྟེ། ཉོན་མོངས་ཀྱི་འབྲས་བུ་ངན་འགྲོ་དང་སྲིད་པའི་
དུཁ་ལས་སྐྱོབ་པ་སྟེ། སྒྲ་བཤད་འདི་བཀའ་ལའང་འཇུག་ལ། སྤྱིར་བཀའ་ལ་བསྟན་བཅོས་སུ་
བརྡ་སྦྱར་བའང་ཡོད་དོ། །དབྱིག་གཉེན་གྱིས། རྣམ་བཤད་རིགས་པར། ཉོན་མོངས་སྒྲ་
རྣམས་མ་ལུས་འཆོས་པ་དང་། །ངན་འགྲོ་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་
ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཅེས་སོ། །
མཚན་གཞི་ནི། ངོ་བོ་མིང་དང་ཚིག་དང་ཡི་གེའི་ཚོགས་ཀྱིས་བསྡུས་པའི་རབ་ཏུ་བྱེད་པ། དབྱེ་
ན། དོན་མེད་དོན་ལོག་དོན་དང་ལྡན། །ངན་གཡོ་སྙིང་བྲལ་དུཁ་སྤོང་། །ཐོས་རྩོད་སྒྲུབ་པ་.
4



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ལྷུར་ལེན་པ། །བསྟན་བཅོས་དྲུག་བྲལ་གསུམ་དུ་འདོད། །ཅེས་རྒན་པོ་རྣམས་འདོན་པ་ལྟར་
དགུ་ལས། ཚིག་གི་ཐ་མ་གསུམ་པོ་འདིར་གཟུང་ངོ་། །བཞི་པ་མངོན་པར་རྟོགས་པ་ནི། ཨ་བྷི་
དོན་བཅུ་གཉིས་ལ་འཇུག་ཀྱང་འདིར་མངོན་དུ་ཕྱོགས་པ། སཾ་ནི། དོན་བཅུ་གསུམ་ལ་འཇུག་
ཀྱང་འདིར་ཡང་དག་པར་ངེས་པ། ཨ་ཡ་རྟོགས་པ་སྟེ། མངོན་དུ་ཕྱོགས་པས་ཡང་དག་པ་ཇི་
ལྟ་བ་བཞིན་དུ་ངེས་པར་རྟོགས་པ་ནི། མངོན་རྟོགས་ཏེ། ཤེས་པའམ་ཁོང་དུ་ཆུད་པ་ཞེས་བྱ་
བའི་དོན་ཏོ། །ལྔ་པ་རྒྱུན་ནི། རྒྱན་དང་འདྲ་བར་དགའ་བ་སྐྱེད་པར་བྱེད་པ་སྟེ། རང་བཞིན་
གྱི་རྒྱན་གཟུགས་བཟང་པོ་ལ་མཛེས་བྱེད་གདུ་བུ་ལ་སོགས་པས་སྤྲས་པ། གསལ་བྱེད་མེ་ལོང་དུ་
ཤར་བ་མཐོང་ན་དགའ་བ་སྐྱེ་བར་འགྱུར་བ་ལྟར། ཡུམ་གྱི་མདོའི་གཟུགས་སྐབས་བརྒྱད་དོན་
བདུན་ཅུས་སྤྲས་པ། གསལ་བྱེད་བསྟན་བཅོས་ཀྱི་མེ་ལོང་གི་ནང་དུ་སྣང་བས་མཁས་པ་རྣམས་
དགའ་བ་སྐྱེ་བར་འགྱུར་ཏེ། གཟུགས་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་
བ། །མཐོང་བའི་དབང་གིས་མི་རྣམས་རབ་ཏུ་དགའ་བའི་མཆོག་བསྐྱེད་པ། །དེ་བཞིན་
ལེགས་གསུངས་རྟག་ཏུ་རང་བཞིན་ཡོན་ཏན་ལྡན་པ་ཡི། །ཆོས་ཀྱང་དོན་རྣམས་ཕྱེ་བས་མཁས་
རྣམས་འདི་ན་དགའ་མཆོག་བསྐྱེད། །ཅེས་སོ། །
དྲུག་པ་ཞེས་བྱ་བ་ནི། མིང་ཞེས་པ་སྟེ། དེ་སྐད་ཅེས་བྱའོ། །ཞེས་པའོ། །བདུན་པ་
འགྲེལ་པ་ནི། རྣམ་པར་འབྱེད་པ་སྟེ། ཚིག་དོན་གཉིས་ཀ་ཞིབ་མོར་འབྱེད་པ་རྒྱ་ཆེར་འགྲེལ།
ཚིག་རེ་རེ་ནས་འབྱེད་པ་ཚིག་གི་འགྲེལ་པ། རྟོགས་དཀའ་བའི་དོན་ཙམ་འབྱེད་པ་དཀའ་
འགྲེལ། རྩ་བའི་དོན་བླངས་ཏེ་འབྱེད་པ་དོན་ཙམ་གྱི་འགྲེལ་པ། བལ་པོ་ཞི་གནས་ལྷས་མཛད་
པའི་མཛོད་འགྲེལ་ལྟ་བུ། རྩ་བའི་དོན་བསྡུས་ཏེ་འབྱེད་པ་བསྡུས་དོན་གྱི་འགྲེལ་པ། རྩ་བའི་
དོན་མདོ་དང་སྦྱོར་བ་མདོ་སྦྱོར་གྱི་འགྲེལ་པ། གཞན་གྱིས་གོ་སླར་བཞག་པ་འབྱེད་པ་གོ་སླའི་
འགྲེལ་པ་ལ་སོགས་པ་ཡོད་པ་ལས། འདི་ཆོས་བཤེས་ཀྱིས་དོན་ཙམ་གྱི་འགྲེལ་པར་འདོད་ལ།
གསེར་གླིང་པས་རྒྱ་ཆེར་འགྲེལ་པར་བཤད་དོ། །བརྒྱད་པ་རྩོད་སྤོང་ནི། ཡུམ་གྱི་མན་ངག་
དང་། མངོན་པར་རྟོགས་པའི་རྒྱན་ལ་ཁྱད་ཡོད་དམ་མེད། ཡོད་པར་མི་འཐད་དེ། ཡུམ་དང་
མངོན་རྟོགས་མིང་གི་རྣམ་གྲངས་ཡིན་ལ། མན་ངག་ཉིད་རྒྱུན་ཡིན་པའི་ཕྱིར་རོ། །མེད་ན་
ཟློས་སོ་ཞེ་ན། ཁྱད་ཡོད་དེ། ཡུམ་གྱི་མན་ངག་ནི། དོན་ཡིན་ལ། མངོན་རྟོགས་རྒྱན་ནི།
མིང་ཡིན་པའི་ཕྱིར་དང་། ཁྱད་པར་གོང་དུ་བཤད་པའི་ཕྱིར་རོ། །གཉིས་པ་ལ། བརྡ་སྦྱོར་
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
བའི་རྒྱུ། མིང་དངོས་ཀྱི་རྐྱེན། གང་ལས་མཚན་དུ་གསོལ་བའོ། །དང་པོ་ནི། འཕགས་པས་
བརྡ་སྦྱོར་བའི་རྒྱུ་ཡང་དག་པའི་རྟོག་པ། སོ་སྐྱེས་བརྡ་སྦྱོར་བའི་རྒྱུ་སྒྲ་དོན་སྣང་བའི་རྟོག་པ་ཡིན་
པས། རྩ་བ་ཞེས་བརྡ་སྦྱོར་བའི་རྒྱུ་ཡང་དག་པའི་རྟོག་པ། འགྲེལ་པ་ཞེས་བརྡ་སྦྱོར་བའི་རྒྱུ་ཀུན་
སློང་སྒྲ་དོན་སྣང་བའི་རྟོག་པ་ཡིན་ནོ། །གང་དག་རྟོག་པ་དེ་དག་མིང་གི་ཉེར་ལེན་དུ་འདོད་པ་
ནི། མི་རིགས་ཏེ། རྣམ་འགྲེལ་ལས། གང་གི་རྣམ་པར་ཤེས་པ་ནི། །མི་ཤེས་པ་ཡི་ཉེར་ལེན་
།ཞེས་པས་སོ། །གཉིས་པ་ནི། སྒྲའི་གནས་ཁོག་པ་ལ་སོགས་པ་བརྒྱད་དང་། བྱེད་པ་
ཕྲད་པ་ལ་སོགས་པ་བཞི་དང། རླུང་དང་བརྗོད་འདོད་ལ་སོགས་པ་སྟེ། དེའི་ཉེར་ལེན་ནི།
འབྱུང་བ་བཞིའམ་སྒྲའི་རྡུལ། རྐྱེན་བརྗོད་འདོད་ལ་སོགས་པ་ཡིན་པར་ཤེས་པར་བྱའོ། །
གསུམ་པ་ལ། གཞན་མིང་གིས་འདོགས་ཚུལ་ལ། བརྗོད་བྱ་དང་། གཞུང་ཚད་དང་།
གནས་དང་། ཞུ་བ་པོ་དང་། རྒྱུ་དང། འབྲས་བུ་དང་། དཔེ་དང་། རྩོམ་པ་པོའི་མིང་གིས་
བཏགས་པ་ཡོད་པ་ལས། འདིར་ཡུམ་དང་མངོན་རྟོགས་བརྗོད་བྱའི་མིང་། རྒྱུན་དཔེའི་མིང་།
མན་ངག་གི་བསྟན་བཅོས་དང་འགྲེལ་པ་རང་མིང་ངོ་། །འགྲེལ་བའི་སྒྲར་བྱས་ན། ཐམས་ཅད་
རང་མིང་ངོ་། །
གསུམ་པ་ལ་གསུམ་སྟེ། རྒྱ་སྐད་དང་། བོད་སྐད་དང་། གཉིས་ཀ་ཀླད་དུ་སྨོས་པའི་
དགོས་པའོ། །དང་པོ་ནི། སཾ་སྐྲྀ་ཏའི་སྐད་ལ་བག་ཆགས་འཇོག་ཅིང་། གཞུང་འདི་ལ་རྒྱ་སྐད་
དུ་མིང་འདི་སྐད་ཟེར་ཞེས་བརྡ་ཤེས་པར་འགྱུར་པའོ། །གཉིས་པ་ནི། གཞུང་འདི་ལ་རྒྱུན་
འགྲེལ་ཞེས་བརྡ་སྦྱར་བས་བརྡ་དུས་སུ་མིང་དོན་འབྲེལ་པ་ཤེས་ཤིང་། ཐ་སྙད་ཀྱི་དུས་སུ་མིང་
ལས་དོན་རྟོགས་པ་དགོས་པའི་གཙོ་བོ། དོན་མཐོང་བ་ལས་མིང་དྲན་པའང་དགོས་པ་ཙམ་
སོ། །གསུམ་པ་ལ། སྤྱིར་མིང་ཀླད་དུ་སྨོས་པས་བཙལ་སླ་ཞིང་། སྐད་གཉིས་ཀྱིས་དོན་གཅིག་
བརྗོད་པར་མཐོང་བས་སྐད་གཉིས་པོ་རྣམ་གྲངས་སུ་ཤེས་ལ། རྒྱ་སྐད་གོ་བ་མེད་པ་བོད་སྐད་གོ་
བ་ཅན་དུ་སྒྱུར་བྱེད་ལ་བྱས་ཤེས་དྲིན་གཟོའི་བློ་སྐྱེ་བའོ། །གཉིས་པ་ནི། བམ་པོ་ཆེ་བ་ནི། ཤོ་
ལོ་ཀ་སྟོང་གི་སུམ་ཆ་ལ་བྱས་པ་དང་། ཆུང་བ་ཤོ་ལོ་ཀ་གསུམ་བརྒྱ་ལ་བྱས་པ་གཉིས་ལས།
འདིར་ཐ་མ་སྟེ། རྒྱ་དཔེ་ལ་ཤོ་ལོ་ཀ་སྟོང་ལྔ་བརྒྱ་ཞེས་འབྱུང་བས་སོ། །ཤོ་ལོ་ཀ་ནི། ཚིགས་
བཅད་ཡིན་ན། ཚིགས་བཅད་ཀྱི་རྐང་པ་བཞི་ལ་ཤོ་ལོ་ཀ་གཅིག་གོ །ལྷུགས་པ་ལ་ཚིག་བར་
སུམ་ཅུ་སོ་གཉིས་ལ་ཤོ་ལོ་ཀ་གཅིག་གོ །དགོས་པ་གཞུང་ཚད་མང་ཉུང་རྟོགས་པའི་ཕྱིར་ལོ་ཙཱ་.......
t



:༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བས་བྱས་ཀྱི། རྒྱ་དཔེ་ལ་བམ་པོ་མི་བགྲང་ཤོ་ལོ་ཀ་བགྲང་ངོ་། །དང་པོ་ཞེས་པ། ལྔ་ཡོད་པའི་
ཐོག་མ་འདི་ཡིན་ཞེས་འཆད་འགྱུར་ལ་སྙོག་པ་སྟེ། འོག་མ་ཀུན་ལའང་དེས་ཤེས་པར་བྱའོ། །
གསུམ་པ་ནི། ཕྱག་འཚལ་ལོ། །ཞེས་དྲང་ངོ་། །གང་ལ་ན། མ་རིག་བག་ཆགས་དང་བཅས་
པའི་སྒྲིབ་པ་སངས་ལ། ཤེས་བྱ་ལ་མཁྱེན་པའི་ཡེ་ཤེས་རྒྱས་པས་སངས་རྒྱས་ཏེ། ཇི་སྐད་དུ།
མ་རིག་གཉིད་ ་ལས་སངས་ཕྱིར་དང། །ཤེས་བྱ་ལ་ཡང་བློ་རྒྱས་ཕྱིར། ། སངས་རྒྱས་པད་མ་
ལྟར་སངས་རྒྱས། །དེ་ཕྱིར་སངས་རྒྱས་མཚན་གསོལ་ཏོ། །ཞེས་སོ། །དང་ནི། བསྡུ་བའོ། །
བདག་མེད་གཉིས་དང་། རང་གཞན་གྱི་དོན་གཉིས་དང་། ཀུན་བྱང་གི་དོན་ཀུན་དང་། མྱང་
འདས་ཐོབ་པས་མི་ཟད་པའི་རྟག་པ་དང་། གདུལ་བྱ་འདུལ་བའི་ཐབས་རྟོགས་པས་ན། བྱང་
སེམས་ཏེ། དེ་ཉིད་བཟང་རྟོགས་དོན་ཆེན་ལེགས་རྟོགས་དང་། །དོན་ཀུན་རྟོགས་དང་རྟག་
ཏུ་རྟོགས་པ་དང་། །ཐབས་རྣམས་རྟོགས་པར་འགྱུར་བའི་ཁྱད་པར་རྒྱུ། །དེས་ན་བྱང་ཆུབ་
སེམས་དཔའ་ཞེས་བྱའོ། །ཞེས་སོ། །དེ་དག་ཐམས་ཅད་ལའོ། །གང་གིས་ནི། ལོ་ཙཱ་བས་
སོ། །གང་གི་ཚེ་ན། བསྟན་བཅོས་འདི་བསྒྱུར་བའི་ཐོག་མར་རོ། །ཇི་ལྟར་ན། སྒོ་གསུམ་
གུས་པར་རོ། །དགོས་པ་ཅིའི་དོན་དུ་ན། གནས་སྐབས་དང་མཐར་ཐུག་གི་དོན་འགྲུབ་ཅིང་
བར་ཆད་ཞི་བར་བྱ་བའི་ཕྱིར་རོ། །བསྟན་བཅོས་འདི་མདོ་སྡེའི་སྡེ་སྣོད་དུ་ཤེས་པར་བྱ་བའི་ཕྱིར་
ཡང་ཡིན་ཏེ། མངོན་པ་འདུལ་བ་མདོ་སྡེའི་སྡེ་སྣོད་ཀྱི་ཐོག་མར་འཇམ་དཔལ་དང་། ཐམས་
ཅད་མཁྱེན་པ་དང་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་བར་
བཀས་བཅད་པའི་ཕྱིར་རོ། །ཞེས་གྲགས་ཀྱང་། བཀས་བཅད་དག་ན་མི་སྣང་ཞིང་ངེས་པའང་
མེད་དོ། །
གཉིས་པ་ལ་གསུམ་སྟེ། རྒྱུན་གྱི་བཤད་པ་ལ་འཇུག་པ་དང་། བཤད་པ་ཉེ་བར་དགོས་
པ་དང། བཤད་པ་མཐར་ཕྱིན་པའི་བྱ་བའོ། །དང་པོ་ལ། མཆོད་པར་བརྗོད་ཅིང་རྩོམ་པར་
དམ་བཅའ་བ་དང་། བླ་མ་བརྒྱུད་པས་ཇི་ལྟར་ཕྱེ་ཚུལ་དང་། དབྱེ་བར་རིགས་པའི་རྒྱུ་མཚན་
ཁེངས་བསྐྱུངས་དང་བཅས་པའོ། །དང་པོ་ལ། དགོས་བསྡུས་ཚིག་གསུམ་ལས། དང་པོ་ལ་
གསུམ་སྟེ། རང་དོན། གཞན་དོན། གཉིས་དོན་ནོ། །དང་པོ་ནི། དམ་པའི་སྤྱོད་པ་བྱས་
པས་རང་ཉིད་སྐྱེས་བུ་དམ་པར་རྟོགས་ཏེ། ལོ་ཀ་ན་དམ་པ་རྣམས་རང་གི་བྱ་བ་ལ་འཇུག་པའི་
ཐོག་མར་ཡུལ་ཁྱད་པར་ཅན་ལ་ཕྱག་འཚལ་བ་ཡིན་ལ། འདིར་ཡང་དེ་ལྟར་བྱས་པས་སོ།
7



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ།
.གཉིས་པ་ནི། ཡུམ་དེ་དམ་པའི་ཕྱག་གི་ཡུལ་ཡིན་པས་དམ་པ་ཡིན་ནོ། །ཞེས་གཞན་དད་པས་
བསོད་ནམས་གསོག་ལ། དེ་སྟོན་པའི་སངས་རྒྱས་ཀྱང་ཡོན་ཏན་དང་ལྡན་པར་ཤེས་ནས་དེའི་
བཀའམ། དེ་ལ་བརྟེན་པའི་བསྟན་བཅོས་ལ་ཁྱད་པར་མེད་པར་འཇུག་ཅིང་། དེ་སྟོན་པའི་
བསྟན་བཅོས་ཀྱི་བཤད་པ་འདི་ཉིད་ལ་ངེས་པར་ལེགས་པའི་མཚན་ཉིད་ཀྱི་དགོས་པ་ཆེན་པོ་
ཡོད་པར་ཤེས་ནས་བསྟན་བཅོས་འདི་ལ་འཇུག་པའོ། །
གསུམ་པ་ལ། འཇུག་པ་མཐར་ཕྱིན་པ་དང་། ཕན་བདེ་མྱུར་དུ་ཐོབ་པའི་དགོས་
པའོ། །དང་པོ་ནི། རྩོམ་བསྒྱུར་འཆད་ཉན་བྱེད་པ་རྣམས་རང་རང་གི་དོན་འགྲུབ་པར་བྱ་བའི་
ཕྱིར་ཡུམ་ལ་བསྟོད་ཕྱག་བྱས་པས་བསོད་ནམས་རླབས་ཅན་ཐོབ་ཅིང་བསོད་ནམས་མིན་པའི་
ལས་ལྡོག་པའི་ཕྱིར་རྩོམ་བསྒྱུར་འཆད་ཉན་བྱེད་པའི་བར་ཆད་ལྡོག་སྟེ། ཆེད་དུ་བརྗོད་པའི་
ཚོམས་( བཅོམ་ལྡན་འདས་ཀྱིས་ཆེད་དུ་བརྗོད་པར་མཛད་པ་དགྲ་བཅོམ་པ་ཆོས་སྐྱོབ་བསྡུས།) ལས། བསོད་
ནམས་བསགས་པའི་མི་དག་ལ། །གཞན་ལས་བྱུང་བའི་གནོད་པའམ། །ལྷ་དང་བདུད་ཀྱི་
རིགས་རྣམས་ཀྱིས། །བར་ཆད་བྱ་བར་མི་ནུས་སོ། །ཞེས་སོ། དེ་ལོག་ན་བསམ་པ་མཐར་
ཕྱིན་པར་འགྲུབ་སྟེ། རྒྱ་ཆེར་རོལ་པར། བསོད་ནམས་ལྡན་པའི་མི་ཡི་བསམ་པ་རྣམས་ཀྱང་
འགྲུབ། །ཅེས་སོ། །གཉིས་པ་ནི། རང་གཞན་གྱིས་ཡུམ་ལ་བསྟོད་ཕྱག་བྱས་པས་བསོད་
ནམས་ཐོབ་ཅིང་བསོད་ནམས་མིན་པ་ལྡོག་པའི་ཕྱིར་དུཁ་ཐམས་ཅད་སྤངས་པའི་བྱང་ཆུབ་
ཆེན་པོ་ཐོབ་བོ། །( སྒོམ་ལམ་རྩེ་སྦྱོར་གྱི་འཛིན་རྟོག་དང་པོ་སྟོན་པའི་) མདོ་ལས། སངས་རྒྱས་ལ་ཕྱག་
འཚལ་ལོ། །ཞེས་བརྗོད་ན། དེ་དག་ཐམས་ཅད་རིམ་གྱིས་དུཁ་མཐར་ཕྱིན་པར་འགྱུར་
རོ། །ཞེས་སོ། །གཉིས་པ་ནི། ཕྱག་གི་ཡུལ་དགོད་པ་དང་། དེ་ལ་ཕྱག་འཚལ་བས་མཆོད་
བརྗོད་དང་བཤད་བྱའི་དོན་དང་། དེ་བཤད་པར་ཁས་བླངས་པས་བཤད་པར་དམ་བཅའ་སྟོན་
ཅིང་། དེ་དག་གིས་ཀྱང་བརྗོད་བྱ། དགོས་པ། ཉིང་དགོས། འབྲེལ་བ་བཞི་སྟེ། དགོས་
འབྲེལ་བསྟན་པའོ། །
གསུམ་པ་ལ། མཆོད་བརྗོད་དང༌། དམ་བཅའ་དང་། དགོས་འབྲེལ་གྱི་ཚིག་གི་
དོན་བཤད་པ་གསུམ་མོ། །དང་པོ་ལ་གཉིས་ལས། ཕྱག་གི་ཡུལ་ནི། ཡུམ་གཞུང་ལམ་འབྲས་
བུ་གསུམ་ཡིན་ནོ། །ལ་ནི། ཆེད་ཀྱི་བཞི་པའམ། བཞི་པའི་དོན་གྱི་བདུན་པའོ། །འདིའི་
མཐའ་དཔྱད་པ་ལ། གཞན་གྱི་ལོག་རྟོག་དགག །གཞུང་གི་དགོངས་པ་
ས་པ་བསྟན། དེ་ལ་རྩོད་པ་ར
8



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སྤོང་བ་གསུམ་ལས། དང་པོ་ནི། ཁ་ཅིག་ན་རེ། ཐེག་པ་གསུམ་གྱི་ལམ་ལྔ་མཚན་གཞི། ཡུམ་
མཚན་ཉིད་པར་མཚོན། ཆོས་ཐམས་ཅད་རང་བཞིན་མེད་པར་རྟོགས་པ་མཚན་ཉིད་དོ། །ཞེ་
ན། ཉན་ཐོས་ཀྱི་ལམ་ཆོས་ཅན། ཡུམ་མཚན་ཉིད་པ་མིན་པར་ཐལ། མི་རྟག་པ་ལ་སོགས་
པའི་རྣམ་པ་ཙམ་གྱི་ཡུམ་ཡིན་པའི་ཕྱིར། རྟགས་ཚད་མ། འདོད་ན། ཐེག་པ་གསུམ་གྱི་ལམ་
ལྔ་ཐམས་ཅད་ཡུམ་མཚན་ཉིད་པ་ཡིན་པ་ཉམས་སོ། །ཁྱབ་པ་མེད་ན། སྡུད་འགྲེལ་ལས། མི་
རྟག་པ་ལ་སོགས་པའི་རྣམ་པ་ཙམ་གྱི་ཡུལ་ཅན་ནི་མ་ཡིན་ཏེ། དེ་ནི། ཡུམ་ལྟར་བཅོས་པའི་ངོ་
བོ་ཡིན་ནོ། །ཞེས་པ་དང་འགལ་ལོ། །རང་རྒྱལ་ཆོས་ཅན། འཛིན་པ་རང་བཞིན་མེད་པར་
མངོན་སུམ་གྱིས་རྟོགས་པ་ཡོད་པར་ཐལ། ཆོས་ཐམས་ཅད་རང་བཞིན་མེད་པར་རྟོགས་པ་
ཡོད་པའི་ཕྱིར། འདོད་ན། འཛིན་པ་མི་སྤོང་ཕྱིར་དང་ནི། །ཞེས་པ་དང་འགལ་ལོ། །ཚོགས་
སྦྱོར་ཆོས་ཅན། སྒྲིབ་པ་ཐམས་ཅད་དག་པའི་ཆོས་སྐུར་ཐལ། ཡུམ་མཚན་ཉིད་པ་ཡིན་པའི་
ཕྱིར། ཁྱབ་པ་མེད་ན། བི་མ་ལ་མི་ཏྲས། དོན་དམ་པའི་ཤེར་ཕྱིན་ནི། རྣམ་པ་ཐམས་ཅད་
རྣམ་པར་དག་པའི་མཚན་ཉིད་ཆོས་ཀྱི་སྐུ་ཡིན་ནོ། །དེ་ལས་གཞན་པ་ནི། སེམས་བསྐྱེད་པ་
དང་གོ་ཆ་དང་འཇུག་པ་དང་ཚོགས་དང་ངེས་པར་འབྱུང་བའི་སྒྲུབ་པའི་མཚན་ཉིད་རྒྱུའི་བདག་
ཉིད་དོ་ཞེས་པ་དང་འགལ་ལོ། །མཐོང་སྒོམ་གྱི་ལམ་ཆོས་ཅན། ཡུམ་མཚན་ཉིད་པ་མིན་པར་
ཐལ། ཆོས་ཐམས་ཅད་ཀྱི་ཕ་རོལ་ཏུ་ཕྱིན་པའི་དམ་པ་ཐོབ་པ་མིན་པའི་ཕྱིར། ཁྱབ་པ་མེད་ན།
མདོ་ལས། ཡུམ་འདི་ནི། ཆོས་ཐམས་ཅད་ཀྱི་ཕ་རོལ་ཏུ་ཕྱིན་པའི་དམ་པ་ཐོབ་པ་ཡིན་ཏེ་དེའི་
ཕྱིར་ཡུམ་ཞེས་བྱ་བའོ། །ཞེས་པ་དང་འགལ་ལོ། །ཡང་ཁྱོད་སློབ་ལམ་ན་ཡུམ་མཚན་ཉིད་པ་
ཡོད་ན། ངས་མེད་ཅེས་བྱའོ། །འོ་ན། ཕ་རོལ་ཏུ་ཕྱིན་པར་འགྱུར་བས་དེའི་ཕྱིར་ཤེར་ཕྱིན་
ཞེས་བྱའོ། །ཞེས་པ་དང་འགལ་ལོ་ཞེ་ན། དེ་ནི་བཏགས་པ་ལ་དགོངས་སོ། །ཡོད་པ
ཕྱོགས་གླང་གིས། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས། །
བསྒྲུབ་བྱའི་དོན་དེ་དང་ལྡན་པས། །གཞུང་ལམ་དག་ལ་དེ་སྒྲ་ཡིན། ། ཞེས་པ་དང་འགལ་
ལོ། །ཁོ་ན་རེ། ཡེ་ཤེས་ཚུལ་སྒོ་ཐབས་དང་རྩ་བ་ཇི་སྙེད་པ། །དེ་ཀུན་ཤེས་རབ་ཕ་རོལ་ཕྱིན་
པའི་མཆོག་ལས་བྱུང་། །ཞེས་སྡུད་པར་ལམ་ལྔ་ཡུམ་ལས་བྱུང་བར་བཤད་པ་དང་འགལ་ལོ། །
ཞེ་ན། ཡུམ་ལས་བྱུང་བ་ལ་ཡུམ་གྱིས་མ་ཁྱབ་སྟེ། དཔེར་ན། མི་སློབ་ལམ་དེ། སློབ་ལམ་ལས་
བྱུང་བ་ཡིན་ཡང་སློབ་ལམ་མ་ཡིན་པ་བཞིན་ནོ། །



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་།
VO
ཕུང་པོ་རྣམས་ལས་རིང་དུ་རྟེན
། ༧ ན་བ་ཞེས་བྱའོ། །གཉིས་པ་ལ། མཚན་ཉིད། མཚོན་བྱའི་སྒྲ་དོན། མཚན་བཏགས་ཀྱི་དབྱེ་བ་གསུམ་
མོ། །དང་པོ་ནི། ཆོས་རབ་ཏུ་རྣམ་འབྱེད་སྲིད་ཞིའི་ཕ་རོལ་ཏུ་སོང་བའོ། །འགྲེལ་ཆེན་ནས།
དེ་ཡང་ཤེས་པར་བྱ་བ་ཆོས་རབ་ཏུ་རྣམ་པར་འབྱེད་པའི་མཚན་ཉིད་ཤེས་རབ་ཀྱི་ཕ་རོལ་ཏུ་ཕྱིན་
པ་ནི། ཤེར་ཕྱིན་ཏེ། ཞེས་པ་དང་། མདོ་ལས། རིང་དུ་སོང་ཞིང་ཀུན་དགའ་བས་འཕགས་
སོ། །དེའི་ཕྱིར་ཤེར་ཕྱིན་ཞེས་བྱའོ། །སྦྱིན་པ་ནས་ཤེར་ཕྱིན་གྱི་བར་དུ་རིང་དུ་སོང་ཞིང་ཀུན་
དགའ་བས་འཕགས་སོ། །དེའི་ཕྱིར་རིང་དུ་སོང་བ་ཞེས་བྱའོ། །ཞེས་པ་དང་། ཤཱ་རིའི་བུ།
ཕྱིར་སོང་བ་ཞེས་བྱའོ། །ཞེས་སོ། །
གཉིས་པ་ལ། སཾ་སྐྲྀ་ཏ་ལ་པྲཛྙཱ་ཞེས་པའི་པྲ་ནི། ཕྲལ་ཏེ་པར་མནྡྲ་ཞེས་བསྒྱུར་བས་དོན་དམ་པ།
ཛཱ་ནི། ཛཱ་ན་ཤེས་རབ། དོན་དམ་པ་ཤེས་པས་ཤེས་རབ་བོ། །དོན་དམ་ཤེས་པའི་ཕྱིར་བཤད་
དོ། །ཞེས་སོ། །གཞན་ཡང་། ཇི་སྐད་དུ། གཞན་སྒྲ་ཤེས་དང་སོ་སོར་ནི། །རང་རིག་རབ་
ཏུ་ཤེས་ཕྱིར་དང་། །རབ་ཞི་ཐོབ་ཤེས་རབ་ཕུལ་བྱུང་། །ཡོན་ཏན་ཐོབ་ཤེས་ཕྱིར་ཤེས་རབ། །
ཅེས་པས། གཞན་གྱི་སྒྲ་ལས་ཤེས་པས་ཤེས་རབ་སྟེ། ཚོགས་སྦྱོར། སོ་སོ་རང་གིས་རིག་པ་
ཤེས་པས་ཤེས་རབ་སྟེ། མཐོང་སྒོམ་གྱི་མཉམ་གཞག་དང་འབྲས་བུའི་ཡུམ། ཤེས་བྱ་ཇི་སྙེད་པ་
རབ་ཏུ་ཤེས་པས་ཤེས་རབ་སྟེ། རྗེས་ཐོབ། སྒོམ་སྤང་རབ་ཏུ་ཞི་བ་ཐོབ་ཅིང་རྟོགས་པ་ཕུལ་དུ་
བྱུང་བར་འགྲོ་བས་ཤེས་རབ་སྟེ། སྒོམ་ལམ། ཡོན་ཏན་མ་ལུས་པ་ཐོབ་པ་ཤེས་པས་ཤེས་རབ་
སྟེ། བར་ཆད་མེད་ལམ་མོ། །ཀྱི་ནི། འབྲེལ་བའི་སྒྲ་སྟེ། རྒྱ་གར་སྐད་ལ་ཤེས་རབ་དང་ཕ་རོལ་
གཞི་མཐུན་ཡིན་པས་དེ་མེད་དོ། ། ཤཱནྟིས། ཤེས་རབ་ཀྱང་དེ་ཡིན་ལ། ཕ་རོལ་ཡང་དེ་ཡིན་
པས་ཤེས་རབ་ཀྱི་ཕ་རོལ་ལོ། །ཞེས་སོ། །ཕ་རོལ་ནི། སྲིད་ཞིའི་ཕ་རོལ་ལམ། སྨོན་ལམ་ལ་
པའི་སོགས་ཆོས་དགུའི་ཕ་རོལ་ལོ། །ཕྱིན་པ་ནི། རབ་ཀྱི་མཐར་ཐུག་པར་སོན་པའམ། རིང་
དུ་སོང་བའོ། །སྡུད་པ་ལས། འདུ་ཤེས་ཚུ་རོལ་ཡིན་ཤེས་འདྲེན་པས་ཡོངས་སུ་བསྒྲགས། །
འདུ་ཤེས་རྣམ་པར་བཤིག་ནས་སྤོང་བ་ཕ་རོལ་འགྲོ། །ཞེས་སོ། །འབུམ་ཊིཀ་ཏུ། སྨོན་ལམ་།
དང་། བརྩོན་འགྲུས་བརྩམས་པ་དང་། ཉོན་མོངས་པ་དང༌། ལས་དང། དུཁ་དང་།
འཁོར་བ་དང་། རྣམ་པར་རྟོག་པ་དང་། ཡོན་ཏན་དང་། ཤེས་པར་བྱ་བ་དང་། རྣམ་པ་འདི་
དགུའི་ཕ་རོལ་ཏུ་སོན་པའི་ཕྱིར་ཞེས་སོ། །མདོ་ལས། རབ་འབྱོར། གཞན་ཡང་ཡུམ་འདིས་
ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་དང་དེ་བཞིན་གཤེགས་པ་དགྲ་..
10



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ
བཅོམ་པ་ཡང་དག་པར་རྫོགས་པའི་སངས་རྒྱས་ཐམས་ཅད་ཀྱི་ཆོས་ཐམས་ཅད་ཀྱི་ཕ་རོལ་ཏུ་
ཕྱིན་པར་གྱུར། ཕ་རོལ་ཏུ་ཕྱིན་པར་འགྱུར་བས་དེའི་ཕྱིར་ཡུམ་ཞེས་བྱའོ། །ཞེས་སོ། །
གསུམ་པ་ལ། སངས་རྒྱས་ཀྱི་ཡེ་ཤེས་དངོས་ཡིན་ལ། ལམ་དང་གཞུང་ནི། བཏགས་པ་
བ་ཡིན་ནོ། །དེ་ལ་འདོགས་པའི་རྒྱུ་ནི། ལམ་ལ་འབྲས་བུའི་མིང་གིས་བཏགས་ལ། གཞུང་ལ་
བརྗོད་བྱའམ། འབྲས་བུའམ། རྒྱུའི་མིང་གིས་བཏགས་ཏེ། དེ་བརྗོད་བྱར་སྟོན་པའི་ཕྱིར་
དང་། དེ་རྟོགས་པའི་རྒྱུ་ཡིན་པའི་ཕྱིར་དང་། དེས་བསྟན་པའི་འབྲས་བུ་ཡིན་པའི་ཕྱིར་རོ། །
བཏགས་པའི་དགོས་པ་ནི། དངོས་ཐོབ་པར་འདོད་པས་རྒྱུ་དེ་གཉིས་ལ་བསླབ་དགོས་སོ། །
ཞེས་ཤེས་པའི་དོན་དུའོ། །དངོས་ལ་གནོད་བྱེད་ནི། མཚན་ཉིད་མེད་པའི་ཕྱིར་རོ། །ཆོས་
ཉིད་ནི། ཆོས་བཤེས་ཀྱིས་མཚན་ཉིད་པར་བཤད་ཀྱང་། འདིར་ཡུལ་ལ་ཡུལ་ཅན་གྱི་མིང་གིས་
བཏགས་པར་རིག་པར་བྱ་ལ། འོན་ཀྱང་སངས་རྒྱས་པ་ན་མཚན་ཉིད་པ་དང་ཐ་དད་མེད་པར་
འགྱུར་རོ། །ཉན་རང་གི་ལམ་གཉིས་ཀྱང་གཙོ་བོའི་མིང་གིས་སམ་རྒྱུའི་མིང་གིས་བཏགས་སོ། །
འགྲེལ་ཆེན་ལས། སངས་རྒྱས་བཅོམ་ལྡན་འདས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་ནི།
དངོས་ཡིན་ལ། དེ་ཐོབ་པ་དང་རྗེས་སུ་མཐུན་པ་ཉིད་ཀྱིས་ན། ཚིག་དང་ངག་གི་ཚོགས་ཀྱི་
གཞུང་དང་མཐོང་བ་ལ་སོགས་པའི་མཚན་ཉིད་ཅན་གྱི་ལམ་ལ་ཡང་ཤེར་ཕྱིན་ཞེས་བྱ་བ་ནི།
བཏགས་པ་བའོ་ཞེས་པ་དང་། གཙོ་བོ་ལས་དབང་དུ་བྱས་པས་སོ། །ཞེས་སོ། །
གསུམ་པ་ལ། རིགས་པ་དང་ལུང་དང་འགལ་བ་སྤང་བ་གཉིས་སོ། །དང་པོ་ནི། ཉན་
རང་གི་ལམ་ཆོས་ཅན། ཐར་ལམ་མིན་པར་ཐལ། ཡུམ་དངོས་མ་ཡིན་པའི་ཕྱིར། ཁྱབ་པ་ཡོད་
དེ། སྡུད་པར། ཤེས་རབ་ཕ་རོལ་ཕྱིན་བླང་འདི་ནི་ཐར་པ་ལགས། །ཞེས་པས་སོ། །ཞེ་ན།
སྐྱོན་མེད་དེ། བཏགས་པ་བ་ལ་དགོངས་སོ། །འབུམ་ཊཱིཀ་ཏུ། ཉན་ཐོས་དང་རང་སངས་
རྒྱས་ཀྱི་མཐར་ཕྱིན་པའི་སས་བསྡུས་པ་དགྲ་བཅོམ་པའི་ལམ་གྱི་ཡེ་ཤེས་ཀྱང་ཤེར་ཕྱིན་གྱི་རྒྱུ་
མཐུན་པ་ཡིན་པས་ཤེར་ཕྱིན་གྱི་མིང་ཐོབ་པར་འགྱུར་རོ། །ཞེས་པས་སོ། །བྱང་སེམས་ཀྱི་ལམ་
ཆོས་ཅན། སངས་རྒྱས་ཀྱི་ལམ་མིན་པར་ཐལ། ཡུམ་དངོས་མིན་པའི་ཕྱིར། ཁྱབ་པ་ཡོད་དེ།
སྡུད་པར། རྒྱལ་བ་འདས་དང་མ་བྱོན་ད་ལྟར་གང་བཞུགས་པ། །ཀུན་ལམ་ཕ་རོལ་ཕྱིན་པ་
འདི་ཡིན་གཞན་མ་ཡིན། །ཞེས་པས་སོ། །ཞེ་ན། སྐྱོན་མེད་དེ། ཕ་རོལ་ཏུ་ཕྱིན་པ་ཞེས་པ།
དངོས་བཏགས་སྤྱིའི་མིང་ཡིན་པས་དེས་དངོས་སུ་མི་འགྲུབ་སྟེ། སྤྱི་སྒྲ་བྱེ་བྲག་ལ་འཇུག་པའི་
11



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
:
།འཕྱིར་རོ། །དེས་ན་སློབ་ལམ་ནི། ཡུམ་བཏགས་པ་བར་ཕྱོགས་གླང་ལ་སོགས་ཀྱིས་བཤད་པས་
བཏགས་པ་བ་ཡིན་ནོ། །སློབ་ལམ་ཡུམ་བཏགས་པ་བར་བཤད་པ་སེམས་ཙམ་གྱི་ལུགས་ཡིན་
པས་འགོག་གོ །ཞེ་ན། ཁོ་བོས་ལྡོག་ལ་སྨྲ་ཡི་རྗོད་ཅིག །འོ་ན། ཕྱོགས་གླང་སེམས་ཙམ་པས་
བཏགས་པ་བར་བཤད་པ་དང་འགལ་ལོ། །ཞེ་ན། ཁྱེད་ལའང་ཤཱནྟི་པ་སེམས་ཙམ་པས་ཆོས་ཀྱི་
སྐུ་མཛད་པ་དང་བཅས་པ་ལ་ཅིའི་ཕྱིར་ཡུམ་ཞེས་བྱ་ཞེ་ན། དེའི་འབྲས་བུ་ཉིད་ཡིན་པའི་ཕྱིར་
ཞེས་མཐོང་སྒོམ་ཡུམ་མཚན་ཉིད་པ། སངས་རྒྱས་ཀྱི་ཡེ་ཤེས་ཡུམ་བཏགས་པ་བར་བཤད་པ་
དང་འགལ་ལོ། །བཤད་སྦྱར་ལས། བསེ་རུ་ལྟ་བུ་རྣམས་ལ་ནི། །ཕ་རོལ་ཕྱིན་དྲུག་མིང་ཡང་
མེད། །བཅོམ་ལྡན་ཉག་གཅིག་ཕ་རོལ་ཕྱིན། །དྲུག་གི་སྤྱི་ལ་བཞུགས་པ་ལགས། །ཞེས་ཉན་
རང་ལ་ལམ་མཚན་ཉིད་པ་མེད་པར་བཤད་ཅིང་དབུ་མ་པ་སློབ་དཔོན་དང་ཆོས་བཤེས་ལ་
སོགས་པས་ལམ་དང་གཞུང་བཏགས་པ་བར་བཤད་པ་དང་འགལ་ལོ། །གཞན་ཡང་སེམས་
ཙམ་གྱི་ཡིན་པས་འགོག་ན། སངས་རྒྱས་ཀྱི་ཡེ་ཤེས་དང་མཐོང་སྒོམ་ཡུམ་མཚན་ཉིད་པ་ཡིན་
མིན་གཉིས་ཀ་འགོག་པར་ཐལ། སེམས་ཙམ་གྱི་ཡིན་པའི་ཕྱིར་རོ། །རྟགས་སངས་རྒྱས་ཀྱི་ཡེ་
ཤེས་མཚན་ཉིད་པར་ཕྱོགས་གླང་གིས་བཤད། བཏགས་པ་བར་ཤཱནྟི་པས་བཤད། མཐོང་སྒོམ་
མཚན་ཉིད་པར་ཤཱནྟི་པས་བཤད། བཏགས་པ་བར་དབྱིག་གཉེན་དང་། ཕྱོགས་གླིང་གིས་
བཤད་པས་སོ། །དེ་དག་གིས་བཤད་ཀྱང་སེམས་ཙམ་གྱི་མི་འགྱུར་ན། དེར་ཁྱེད་ལའང་
མཚུངས་སོ། །ཡང་སློབ་ལམ་ཆོས་ཅན། སྒྲིབ་པའི་གཉེན་པོ་མིན་པར་ཐལ། ཡུམ་དངོས་མིན་
པའི་ཕྱིར། ཁྱབ་པ་ཡོད་དེ། རྒྱུད་བླ་མར། འཁོར་གསུམ་རྣམ་པར་རྟོག་པ་གང་། །དེ་ནི་ཤེས་
བྱའི་སྒྲིབ་པར་འདོད། ། སེར་སྣ་ལ་སོགས་རྣམ་རྟོག་གང་། །དེ་ནི་ཉོན་མོངས་སྒྲིབ་པར་
འདོད། །ཤེས་རབ་ལས་གཞན་འདི་དག་ནི། །སྤོང་རྒྱུ་གཞན་མེད་དེ་ཡི་ཕྱིར། །ཞེས་པས་
སོ། །ཞེ་ན། སྐྱོན་མེད་དེ། ཤེས་རབ་ལ་ཤེར་ཕྱིན་གྱིས་མ་ཁྱབ་པས་སོ། །མདོ་ལས། བདག་དེ
ནི་ཤེས་རབ་བསྒོམ་པོ། །ཤེས་རབ་ནི། འདིའོ། །འདི་རྣམས་ཀྱི་དོན་དུའོ་སྙམ་ན། ཤེས་རབ་
ཉིད་དུ་འགྱུར་གྱི། ཤེར་ཕྱིན་ཡིན་པར་འགྱུར་བ་ནི། མ་ཡིན་ནོ། །ཞེས་པས་སོ། །
གཉིས་པ་ལ། སློབ་ལམ་ན་ཡུམ་མེད་པར་འདོད་པ་ལ། འབུམ་ཊིཀ་ལས། འཇིག་རྟེན་
ལས་འདས་པའི་ཡེ་ཤེས་རྣམ་པར་མི་རྟོག་པ་རྡོ་རྗེ་ལྟ་བུའི་ཏིང་ངེ་འཛིན་གྱིས་བསྡུས་པ་ལ་ཤེར་
ཕྱིན་ཞེས་བྱའོ། །ཞེས་པ་དང་འགལ་ལོ། །ཞེ་ན། དེ་ནི། ཁྱེད་ལའང་གནོད་ཅིང་། སངས་
12



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འzརྒྱས་ཀྱི་ས་ན་མེད་པར་མ་བཤད་དེ། རྡོ་རྗེ་ལྟ་བུ་སངས་རྒྱས་ཀྱི་སར་བཞེད་པའི་ཕྱིར་རོ། །
འབུམ་ཊིཀ་ཏུ། སངས་རྒྱས་ཀྱི་སས་བསྡུས་པའི་ཤེས་རབ་ལོ་ཀ་ལས་འདས་པའི་ཡེ་ཤེས་རྣམ་
པར་མི་རྟོག་པ་ལ་ཤེར་ཕྱིན་ཞེས་བྱའོ། །ཞེས་པས་སོ། །དེས་ན་བསྟན་བཅོས་རྣམས་ནི།
ཕན་ཚུན་ནང་འགལ་བ་མང་པོ་དང་ལྡན་ལ། ལུང་རྣམས་ནི། དགོངས་པ་ཅན་མང་བས་གང་
འཆད་པའི་བསྟན་བཅོས་ཀྱི་དོན་བཞིན་ཁས་བླང་བར་བྱའོ། །ཡང་ཟླ་བ་སྙིང་པོས་ཞུས་པ་ལས།
མོས་པ་སྤྱོད་པའི་སའི་གནས་སྐབས་ཀྱི་གཟུང་བ་དང་འཛིན་པའི་རྣམ་པར་རྟོག་པ་རྣམས་ཏེ།
དེ་སྤོང་བར་བྱེད་པ་ནི། ཟག་པ་དང་བཅས་པའི་ཤེར་ཕྱིན་ནོ། །རིགས་ཀྱི་བུ་དེ་ལ་ཟག་པ་མེད་
པའི་ཤེར་ཕྱིན་ནི། མཐོང་བའི་ལམ་རྣམ་པར་མི་རྟོག་པའི་ཡེ་ཤེས་ཏེ། ཞེས་པ་དང་འགལ་
ལོ། །ཞེ་ན། ཁྱེད་ཆོས་སྐུ་མཚན་ཉིད་པ་སློབ་ལམ་ན་མེད་པར་འདོད་པ་ལ། སྐུ་མེད་པ་དང་
བཅས་དང་སྐུ་ཐོབ་དང་། །ཞེས་ཆོས་སྐུ་ཡོད་པར་བཤད་པ་དང་འགལ་ལོ། །དེ་ནི་རྗེས་མཐུན་
པ་ལ་དགོངས་སོ། །ཞེ་ན། འདིར་ཡང་མཚུངས་སོ། །དེས་ན་སློབ་ལམ་ན་ཡུམ་ཡོད་པར་
བཤད་པའི་བཀའ་ཐམས་ཅད་རྗེས་སུ་མཐུན་པ་ལ་དགོངས་སོ། །སྤྱིར་ཐེག་པ་གསུམ་གྱི་ལམ་ལྔ་
ཐམས་ཅད་ཡུམ་མཚན་ཉིད་པའོ། །ཞེས་གསལ་བར་བཤད་པའི་བཀའི་བསྟན་བཅོས་དྲི་མ་
མེད་པ་གཅིག་ཀྱང་མེད་དོ། །གཉིས་པ་ནི། ཡུལ་ཡུམ་རྣམ་པར་མི་རྟོག་པའི་ཡེ་ཤེས་གཙོ་བོར་
བྱས་པ་ལ། དགོས་པ་བསྟན་བཅོས་དབྱེ་བའི་ཕྱིར། ཚུལ་གུས་པར་ཏེ། དངོས་པོ་ཐམས་ཅད་
ཀྱིས་སམ། ཡིད་རབ་ཏུ་དང་བས་ཕྱག་འཚལ་བ་ནི། མཆོག་ཏུ་འདུད་པར་བྱེད་པའོ། །
གཉིས་པ་ནི། རྣམ་པར་དབྱེ་ཞེས་དྲང་ངོ། །གང་ན། ཡུམ་དེའི་རྒྱུན་མན་ངག་གི་བསྟན་
བཅོས་ཀྱི་ཚིག་ལེའུར་བྱས་པ་སྟེ། ཚིགས་སུ་བཅད་པའི་ཚིག་དང་དོན་དག་གོ །བཤད་བྱའི་
དོན་བརྗོད་པའོ། །ཅིའི་ཕྱིར་ཞེ་ན། ཡུམ་རྒྱས་བསྡུས་ཀུན་གྱི་དོན་ཕྱེ་བས་དགའ་བ་སྐྱེད་པའི་
རྒྱུན་དུ་འགྱུར་བར་ནི་བྱ་བའི་ཕྱིར་རྣམ་པར་དབྱེ་ཞེས་བཤད་པར་ཁས་བླངས་པའོ། །དེ་མི་
རིགས་ཏེ། རྒྱན་དུ་གྱུར་ཟིན་པས་སོ། །ཞེ་ན། སྐྱོན་མེད་དེ། སྐྱེས་པའམ་བུད་མེད་ཀྱི་རྒྱན་
དྲི་མ་ཅན་དུ་གྱུར་ན་དགའ་བར་བྱེད་མི་ནུས་པ་ལྟར། འགྲེལ་བྱེད་གཞན་གྱིས་མ་རྟོགས་ལོག་
རྟོག་གི་དབང་གིས་ཡུམ་གྱི་དོན་ལེགས་པར་སྟོན་ནུས་པ་མ་ཡིན་ནོ། །ཞེས་ཀླན་ཀའི་དྲི་མ་སྐྱེ་
སྲིད་དོ། །སློབ་དཔོན་གྱི་འགྲེལ་པས་དོན་གསལ་བར་བསྟན་པས་དེ་དག་གིས་མ་རྟོགས་ལོག་
རྟོག་གི་རྒྱུ་ལས་བྱུང་བའི་ཀླན་ཀའི་དྲི་མ་སེལ་བས་རྒྱུན་དུ་བྱེད་པའི་ཕྱིར་ཏེ། རྒྱུན་གྱི་དྲི་མ་སེལ་
13



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
རྨ,བ་རྒྱན་གྱིའང་རྒྱན་ཡིན་པ་བཞིན་ནོ། །ཀ་མ་ལ་ཤཱི་ལས། ཀླན་ཀ་ངན་པའི་དྲི་མ་སེལ་བས་ན།
འདི་ནི། དབུ་མའི་རྒྱན་ཞེས་བྱའོ། །ཞེས་བཤད་པ་ལྟར་རོ། །དེ་ལྟར་རྩོམ་པར་དམ་བཅའ་
བའི་ངག་སྨོས་པས་དམ་པ་རྣམས་དམ་བཅས་པའི་ཁུར་མི་འདོར་བས་ཁ་འོག་ཏུ་ལུས་ཆུད་པས་
རྩོམ་པ་མཐར་ཕྱིན་པའི་དགོས་པ་ཡོད་དེ། ཇི་སྐད་དུ། གཞན་དོན་བརྩེ་བ་ཅན་རྣམས་སྲོག་
ཕྱིར་ཡང་། །རང་གི་ནུས་པ་ལྷོད་པར་མི་བྱེད་དོ། །སྐྱེས་བུ་དམ་པ་ཁུར་ལྕི་ཁུར་བ་དག །ཉམ་
ངའི་ལམ་དུ་ནམ་ཡང་འདོར་མི་བྱེད། །ཅེས་སོ། །གསུམ་པ་ལ། ཡུམ་དེའི་རྒྱན་བསྟན་བཅོས་
ཀྱི་ཚིག་ལེའུར་བྱས་པ་ནི། སྒྲའི་བརྗོད་བྱ། དེའི་བརྗོད་བྱ་ཡུམ་ཐམས་ཅད་ནི། དོན་གྱི་བརྗོད་
བྱའོ། །རྒྱན་དེ་ལ་ཀླན་ཀའི་དྲི་མ་སྤངས་ཏེ་རྒྱས་འབྲིང་བསྡུས་གསུམ་ཀུན་གྱི་རྒྱན་དུ་གྲུབ་པ་ནི།
དགོས་པའོ། །ཐོས་བསམ་སྒོམ་པ་རབ་ཀྱི་མཐར་ཕྱིན་པའི་ཡེ་ཤེས་ཤེར་ཕྱིན་ནི། དགོས་པའི་
དགོས་པའོ། ། རྗོད་བྱེད་བསྟན་བཅོས་རྒྱུ་དང་དགོས་པ་གཉིས་འབྲས་བུར་འབྲེལ་བ་ ནི།
འབྲེལ་བ་སྟེ། ཤུགས་བསྟན་ནོ། །འདི་ནི། ཤེར་འབྱུང་བློ་གྲོས་ཀྱི་ལུགས་སོ། །ཆོས་བཤེས་དེ་
ལས་གཞན་དུ་བསྟན་བཅོས་ཀྱི་དོན་ལེགས་པར་བསྟན་པ་དགོས་པ། རྒྱུན་དུ་གྲུབ་པ་ཉིང་
དགོས་སུ་འདོད་དོ། །
གཉིས་པ་ལ་བཞི་སྟེ། ཐོགས་མེད་དང་། དབྱིག་གཉེན་དང་། གྲོལ་སྡེ་དང་། བཙུན་
པ་གྲོལ་སྡེས་ཕྱེ་ཚུལ་ལོ། །དང་པོ་ལ། རྣམ་བཤད་མཛད་ཅེས་དྲང་ངོ། །གང་གི་ན། ཡུམ་གྱི་
དོན་མ་ལུས་པ་སྡུད་པར་བྱེད་པས་བསྟན་བཅོས་ཆེན་པོ་སྟེ། མངོན་རྟོགས་རྒྱན་གྱིའོ། །གང་
གིས་ན། འཕགས་པ་སྟེ། སྡིག་པ་མི་དགེ་བའི་ཆོས་ལས་རིང་དུ་སོང་བ་ཐོགས་མེད་ཀྱིའོ།
དེའི་ཡོན་ཏན་ཇི་ལྟ་བུ་ཞེ་ན། གསེར་གླིང་པས་ལས་ཀྱི་དབང་གི་སྐྱེ་གནས་སོ་སོར་འགྲོ་བའི་།
སེམས་ཅན་ལ་སྙིང་རྗེས་ཆགས་པས་ཀུན་ཏུ་སྟེ། ལྷག་པར་ཆགས་པས་སེམས་ཅན་གྱི་དོན་
མཛད་པ་དེས་སོ། །ཆགས་པ་ནི། སྙིང་རྗེ་ལ་བཏགས་པ་སྟེ། འདོགས་པའི་རྒྱུ། སེམས་ཅན་
མི་འདོར་བར་འདྲ་བས་སོ། །ཇི་ལྟར་ཕུག་རོན་རང་གི་བུ་མཆོག་བྱམས། །རང་གི་བུ་དེ་ཉེ་
བར་འཁྱུད་ནས་འདུག །དེ་འདྲ་བ་ལ་ཁོང་ཁྲོ་འགལ་བ་ལྟར། །བརྩེར་བཅས་ལུས་ཅན་བུ་
ལའང་དེ་དང་འདྲ། །ཞེས་སོ། །དགོས་པ། བྱང་ཆུབ་སེམས་དཔས་སེམས་ཅན་མི་འདོར་
བར་ཤེས་པའི་ཕྱིར་རོ། །གནོད་བྱེད། འཕགས་པར་གསུངས་པས་གནོད་དོ། །ཆོས་བཤེས་
ཀྱིས། འགྲོ་བའི་ཆགས་པ་ཆགས་མེད་མཛད་ཟེར་ཏེ། ཀུན་ཏུའི་ཨཱ་རིང་པོ་ཡིན་པས་མཚམས་*
W
':.
5112
14



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སྦྱོར་བ་མེད་པའི་ཕྱིར། ཀུན་ཏུ་ཞེས་འདོད་པ་ནི། མཚམས་སྦྱོར་མ་ཤེས་པར་ཟད་དོ། །དེས་
ན་དགག་པའི་ཨ་ཐུང་ཡིན་པས་འགྲོ་བ་ལ་ཆགས་པས་རང་དོན་ལ་ཆགས་པ་མེད་པར་ཁྱི་མོ་ལ་
ལུས་སྦྱིན་པ་ལ་སོགས་མཛད་པའོ། །སྐྱོབ་པ་ནི། རང་གིས་གཟིགས་པའི་ལམ་སྟོན་པ་སྟེ།
ཉོན་མོངས་པ་དང་དུཁ་ལས་སྐྱོབ་ཅིང་སེམས་ཅན་རྗེས་སུ་སྐྱོང་བའི་ཕྱིར་རོ། །རྣམ་འགྲེལ་
ལས། སྐྱོབ་པ་ཉིད་གཟིགས་ལམ་གསུང་པ། །ཞེས་སོ། །རྒྱུ་གང་ལ་བརྟེན་ནས་ན། དབང་
ཕྱུག་ལ་སོགས་པས་མི་ཐུབ་པས་མི་ཕམ། སེམས་ཅན་གྱི་མགོན་སྐྱབས་སུ་གྱུར་པའི་བྱམས་པ་
ལ། བརྒྱུད་པ་སོགས་མིན་པར་ཐོགས་མེད་བདག་ཉིད་ཀྱིས་དགའ་ལྡན་དུ་ཡུམ་གྱི་བརྗོད་བྱ་
གཞི་ཁོ་ན་ཡིན་ནམ་སྙམ་པ་བསལ་བ་དང་། ཟློས་པ་སྤོང་བ་དང་། ཡུམ་གྱི་བསྟན་པ་སྤེལ་བ་
དང་། རང་ལ་ཡུམ་གྱི་རྟོགས་པ་བསྐྱེད་པའི་ཕྱིར་ཡུམ་གྱི་མདོ་དང་ཆོས་ལྔ་ལྷའི་རྣ་བའི་མངོན་
ཤེས་ལ་སོགས་པས་གསན་ནས་ལེགས་པར་བསམ་ཞིང་བསྒོམས་པ་ལ་བརྟེན་ནས་སོ། །གཞུང་
ནི། དེ་ཉིད་རྣམ་ངེས་བྱ་བ་སྐབས་བརྒྱད་དུ་མ་ཕྱེ་ཞིང་སེམས་ཙམ་གྱི་ལྟ་བར་བཀྲོལ་ཏེ།
ཐོགས་མེད་ས་འོད་བྱེད་པ་བརྙེས་ཀྱང་། དབྱིག་གཉེན་འདུལ་བའི་དོན་དུ་སེམས་ཙམ་དུ་
བསྟན་ནོ། དཀོན་བརྩེགས་ལས། སེམས་ཅན་གཅིག་གི་དོན་གྱི་ཕྱིར། །ཕྱི་མཐའི་བར་དུ་
གནས་པར་བགྱི། །ཞེས་པ་ལྟར་རོ། །
གཉིས་པ་ལ། རྣམ་པར་བཀྲོལ་ཅེས་དྲང་ངོ་། །གང་ན། བསྟན་བཅོས་ཆེན་པོའོ། །
གང་གིས་ན། སྐྱེ་བ་ལྔ་བརྒྱར་པཎྜི་ཏར་གྱུར་ཅིང་འབུམ་སྡེ་དགུ་བཅུ་རྩ་དགུ་ཐུགས་ལ་མངའ་
ཞིང་བརྒྱད་སྟོང་པ་ལ་རྒྱུན་དུ་ཁ་ཏོན་བྱེད་པ་འགྲོ་བ་མ་ལུས་པའི་དོན་མངོན་མཐོ་ངེས་ལེགས་
རྫོགས་པར་བྱེད་པས་དབྱིག །གང་དག་བསྟན་པར་མི་འོས་པ། །སེམས་ཅན་རྣམས་ལ་གསང་
བྱེད་ཅིང་། །བསླབ་ལས་ཉམས་ལ་སྨད་པ་དང་། །ཕུན་སུམ་ཚོགས་པ་བསྔགས་པ་ཉིད། །
གདམས་ངག་སྦྱིན་པར་བྱེད་པ་དང་། །བདུད་རྣམས་སྤྲོད་པར་བྱེད་པ་སྟེ། །ལས་ལྔ་དག་གིས་
རྒྱལ་སྲས་རྣམས། །སེམས་ཅན་རྩ་ལག་འདྲ་བ་ཡིན། །ཞེས་པ་ལྟར་ཕན་བདེའི་རྩ་ལག་ཏུ་གྱུར་
པའི་གཉེན་གྱིས་སོ། །རྒྱུ་གང་གིས་ན། རང་གི་ལྟ་བ་སེམས་ཙམ་ལ་མོས་ཤིང་ཞེན་པ་གཙོར་
བྱས་པས་སོ། །ཇི་ལྟར་ན། ཤེས་བྱ་དོན་དུ་སྣང་བ་ནང་སེམས་ཀྱི་བདག་ཉིད་ཡིན་པའི་གྲུབ་
མཐའ་ལ་ཡང་དག་པར་བརྟེན་ནས་སོ། །དེ་མི་འཐད་དེ། གཟུགས་ཡོད་དོ། །མེད་དོ། །
ཡོད་པའང་མ་ཡིན་མེད་པའང་མ་ཡིན་ཞེས་སོགས་དང་འགལ་བས་སོ། །ཞེ་ན། སྐྱོན་མེད་དེ།
15



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
::མཚན་ཉིད་གསུམ་ལ་དགོངས་ཏེ། མཚན་ཉིད་གསུམ་ནི། ཀུན་བཏགས། གཞན་དབང་།
ཡོངས་གྲུབ་བོ། །དེ་ལ་གཞན་དབང་ནི། ཀུན་གཞི་རྣམ་ཤེས་ཀྱི་ས་བོན་ཅན། ཁམས་གསུམ་
གྱི་སེམས་སེམས་བྱུང་གིས་བསྡུས་པ། ཡང་དག་པ་མ་ཡིན་པའི་ཀུན་ཏུ་རྟོག་པའི་རྣམ་པར་རིག་
པ། ལུས་དང་ལུས་ཅན་གྱི་རྣམ་པར་རིག་པ་ལ་སོགས་པ་སྟེ། དེ་སྐད་དུ། ཡང་དག་མ་ཡིན་
ཀུན་རྟོག་ནི། །སེམས་དང་སེམས་བྱུང་ཁམས་གསུམ་པ། །ཞེས་སོ། །ཀུན་བཏགས་ནི། དེ་
ལ་གཟུང་འཛིན་གཉིས་སམ། བདག་གཉིས་སུ་བཏགས་པ་ནི། ཀུན་བཏགས་སོ། །ཡང་ན་
དོན་མེད་ཀྱང་དེ་ཉིད་དོན་དུ་སྣང་བ་ནི། ཀུན་བཏགས་སོ། །གཞན་དབང་དེ་ལ་གཟུང་འཛིན་
གཉིས་སམ་དོན་གྱིས་མཚན་ཉིད་ཀུན་བཏགས་དེ་གཏན་མེད་པ་ཆོས་ཉིད་ཡོངས་གྲུབ་བོ། །
དེས་ན་རྟག་ཏུ་གཉིས་དང་བྲལ་བཞིན་དུ་གཉིས་སུ་སྣང་བའི་ཀུན་བཏགས་ནི། ཤེས་བྱ་འཁྲུལ་
པའི་རྟེན། གཞན་དབང་ནི། སྤང་བྱ་དང་ཤེས་བྱ་བརྗོད་དུ་མེད་ཅིང་སྤྲོས་པ་མེད་པའི་བདག་
ཉིད། ཡོངས་གྲུབ་ནི། དྲི་བཅས་དྲི་མེད་དུ་སྦྱང་བྱ་སྟེ། རྟག་ཏུ་གཉིས་བྲལ་འཁྲུལ་པའི་རྟེན་
གང་ཡིན་དང་གང་ཞིག་རྣམ་ཀུན་ཏུ། །བརྗོད་པར་ནུས་མ་ཡིན་ཞིང་སྤྲོས་པ་མེད་པའི་བདག་
ཉིད་དེ་ཁོ་ན། ། ཤེས་བྱ་སྤང་བྱ་རང་བཞིན་དྲི་མེད་འདོད་གང་རྣམ་པར་སྦྱང་བྱ་སྟེ། །དེ་ནི་
ནམ་མཁའ་གསེར་དང་ཆུ་ལྟར་ཉོན་མོངས་པ་ལས་རྣམ་དག་འདོད། །ཅེས་སོ། །དེ་ལ་གཞན་
དབང་ཀུན་ཏུ་རྟོག་པ་ནི། ཡོད་དོ། །གཟུང་འཛིན་གཉིས་སམ་དོན་ནི། མེད་དོ། །གཞན་
དབང་ལ་ཀུན་བཏགས་ཡོད་པའང་མིན། སྟོང་ཉིད་མེད་པའང་མ་ཡིན་ནོ། །དེས་ན་ཡོད་
དོ། །མེད་དོ། །ཡོད་པའང་མིན་མེད་པའང་མ་ཡིན་ཞེས་གསུངས་སོ། །དེ་བཞིན་གཉིས་སྣང་
དེ་ལ་ཡོད། །དེ་ཡི་དངོས་པོ་ཡོད་མ་ཡིན། །དེ་ལྟར་གཟུགས་ལ་སོགས་པ་ལ། །ཡོད་དང་མེད་
པ་ཉིད་དུ་བརྗོད། །དེ་ལ་ཡོད་པ་མེད་མ་ཡིན། །མེད་པ་ཡོད་པ་ཉིད་མ་ཡིན། །གཟུགས་ལ་
སོགས་པ་དག་ལ་ནི། །ཡོད་མེད་ཁྱད་པར་མེད་པར་བརྗོད། །ཅེས་སོ། །གཟུགས་སོགས་སྒྱུ་
མ་ལྟ་བུར་གསུངས་པ་ནི། གཞན་དབང་ནི། ཤིང་དང་བོང་བ་དང་སྔགས་ལྟ་བུ། ཀུན་
བརྟགས་ནི། རྟ་གླང་སོགས་སུ་སྣང་བ་ལྟ་བུ། ཡོངས་གྲུབ་ནི། ཤིང་ལ་སོགས་པ་ལ་རྟ་གླང་ལ་
སོགས་མེད་པ་ལྟ་བུ་ཡིན་པས་སྒྱུ་མ་ལྟ་བུར་གསུངས་སོ། །ཇི་ལྟར་སྒྱུ་མ་དེ་བཞིན་དུ། །ཡང་
དག་མ་ཡིན་ཀུན་རྟོག་བརྗོད། །སྒྱུ་མ་བྱས་པ་ཇི་ལྟ་བུར། །དེ་བཞིན་གཉིས་སུ་འཁྲུལ་པར་
བརྗོད། །ཇི་ལྟར་དེ་ལ་དེ་མེད་པས། །དེ་བཞིན་དུ་ནི་དོན་དམ་འདོད། །ཅེས་སོ། །གཟུགས་གོ
16



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
0
།ནི། གཟུགས་ཀྱིས་སྟོང་ཞེས་བཤད་པ་ནི། བྱམས་པས་ཞུས་པ་ལས། ཀུན་བཏགས་པའི་
གཟུགས། རྣམ་པར་བཏགས་པའི་གཟུགས། ཆོས་ཉིད་ཀྱི་གཟུགས་དང་གསུམ་གསུངས་པ་
ལས། བྱིས་པ་རྣམས་ཀྱིས་གཟུགས་སུ་རུང་བ་སོགས་སུ་དོན་དུ་བཟུང་བ་ཀུན་བཏགས་པའི་
གཟུགས། དོན་དུ་སྣང་བའི་རྣམ་ཤེས་ཀྱི་ཡུལ་དུ་གྱུར་པ་ནི། རྣམ་པར་བརྟགས་པའི་གཟུགས་
གཞན་དབང་། གཟུགས་དེ་གཉིས་ཀྱི་རྣམ་པ་དང་བྲལ་བའི་ཡོངས་གྲུབ་དེ་བཞིན་ཉིད་ནི།
ཆོས་ཉིད་ཀྱི་གཟུགས་སོ། །དེ་ལ་ཆོས་ཉིད་ཀྱི་གཟུགས་ནི། ཀུན་བཏགས་པ་དང་རྣམ་པར་
བཏགས་པའི་གཟུགས་ཀྱིས་སྟོང་པས་ན། གཟུགས་ནི་གཟུགས་ཀྱིས་སྟོང་ཞེས་སོ། །ཆོས་ཉིད་
ཀྱི་གཟུགས་ལ་གཟུགས་ཀྱི་མཚན་ཉིད་མེད་པས་གཟུགས་ཀྱིས་སྟོང་པ་ཉིད་གང་ལགས་པ་དེའང་
གཟུགས་མ་ལགས། སྟོང་ཉིད་ཆོས་ཉིད་ཡིན་ལ་གཟུགས་ཆོས་ཅན་ཡིན་པས་དེ་གཉིས་ཐ་དད་
མི་རུང་བའི་ཕྱིར་སྟོང་པ་ཉིད་ལས་གུད་ནའང་གཟུགས་མ་མཆིས་སོ། །དེ་གཉིས་ཐ་དད་མེད་
པའི་ཕྱིར་ཆོས་ཉིད་ཀྱིས་ཆོས་བརྗོད་པ་ན། གཟུགས་ཉིད་ཀྱང་སྟོང་པ་ཉིད་ཅེས་དང་། ཆོས་
ཀྱིས་ཆོས་ཉིད་བརྗོད་པ་ན། སྟོང་པ་ཉིད་ཀྱང་གཟུགས་སོ་ཞེས་རྣམ་རིག་པའི་ཚུལ་དུ་བཀྲོལ་
ལོ། །
གསུམ་པ་ལ། རྣམ་པར་ཕྱེ་ཞེས་དྲང་ངོ་། །གང་ན། བསྟན་བཅོས་ཆེན་པོའོ། །གང་
གིས་ན། ལོ་ཀ་ལས་འདས་པའི་ཡེ་ཤེས་སྐྱེས་པས་འཕགས་པའི་ཁོངས་སུ་གཏོགས་པ། མཐོང་
སྤང་ལས་རྣམ་པར་གྲོལ་བས་ན། དོན་ལྡན་གྱི་མིང་རྣམ་པར་གྲོལ་བའི་སྡེ་ཞེས་བྱ་བས་ཀྱང་
ངོ། །ཇི་ལྟར་ན། ཡོད་མེད་ཀྱི་མཐའ་མ་ལུས་པ་སྤངས་པའི་དབུ་མར་རྒྱུས་འབྲིང་བསྡུས་
གསུམ་གྱི་དོན་གནས་པར་རྟོགས་པའི་བློས་དབུ་མར་རོ། །སྔར་བྱས་ཟིན་པས་ཆོག་མོད་ཅེ་ན།
དབྱིག་གཉེན་དེས་བྱས་པའི་འགྲེལ་པ་དོན་ཇི་ལྟ་བ་བཞིན་བྱས་པ་མིན་པར་མཐོང་ནས་ཕྱི་ནང་
གི་མུ་སྟེགས་པ་མཐའ་དག་གི་ལོག་རྟོག་བཟློག་པའི་ཕྱིར་བྱས་སོ། །བཞི་པ་ལ། རྣམ་བཤད་
བྱས་ཞེས་དྲང་ངོ་། །གང་ན། བསྟན་བཅོས་ཆེན་པོའི་འོ། ། གང་གིས་ན། བཙུན་པ་རྣམ་
གྲོལ་སྡེས་ཏེ། དེའི་ཡོན་ཏན་ནི། དད་པའི་ས་ནི། ཚོགས་ལམ་སྟེ། དེ་ལ་གནས་པ་དེའི་
གནས་སྐབས་ཀྱི་ཡོན་ཏན་དང་ལྡན་པ་ཡིས་སོ། །དུས་ནི། འཕགས་པས་འགྲེལ་པ་བྱས་པ་
དེའི་འོག་ཏུའོ། །ཇི་ལྟར་ན། གྲུབ་མཐའ་རབ་འབྱམས་ལ་མ་འདྲིས་པའམ། མངོན་པའི་སྡེ་
སྣོད་ལ་སོགས་པའི་བསྟན་བཅོས་མཐའ་དག་མ་རྙེད་པར་རང་དང་རྗེས་མཐུན་ཏེ། མངོན་
17



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
པའི་ང་རྒྱལ་སོགས་ ཀྱིས་མ་ཡིན་པར་ རང་གི་ ཤེས་རབ་སྤེལ་བའི་དོན་དུའོ། །ཁ་ཅིག་ནི།
དགོས་འབྲེལ། སེམས་བསྐྱེད་དང་པོ་གཉིས། སྲིད་རྩེའི་མཐར་ཐུག་འགྲོ། དགྲ་བཅོམ་འབྲས་
ཞུགས། རྫས་འཛིན་རྟོག་པ་རྣམས་མ་རྙེད་པར་ཉི་ཁྲི་ལེ་མང་དང་། མཐུན་པར་བྱས་སོ། །
ཞེས་སོ། །
།གསུམ་པ་ལ་གསུམ། བདག་ཉིད་གཟེངས་བསྟོད་པ། དབྱེ་བར་རིགས་པའི་རྒྱུ་མཚན་
དང་། ཁེངས་བསྐྱུངས་ཏེ་འཇུག་པར་བསྟན་པའོ། །དང་པོ་ལ། རྙེད་ཅེས་དྲང་ངོ་། །གང་ན།
བསྟན་བཅོས་མངོན་རྟོགས་རྒྱན་ནམ་ཡུམ་གྱི་ཚིག་དང་དོན་མཐའ་དག་འདིའོ། །གང་ལས་ན།
སྔར་བཤད་པ་དེ་ལྟར་ཐོགས་མེད་གྲོལ་སྡེ་ལ་སོགས་པ་མཁས་པ་རྣམས་ཀྱིས་སྣང་ཞིང་གསལ་
བར་བྱས་ཤིང་། སངས་རྒྱས་ཀྱི་བྱིན་རླབས་དང་རང་གི་བློའི་མཐུ་ལས་ཀྱང་ངོ༌། །ཇི་ལྟར་ན།
བྱམས་པའི་དགོངས་པ་ཇི་ལྟ་བ་དེ་ལྟར་རོ། །རྙེད་པ་ངོ་མཚར་བར་བསྟན་པ་ནི། འགའ་ཞིག་
ཁོ་ནས་ཏེ། གདུལ་བྱའི་དབང་གིས་ཐོགས་མེད་དང་བཅས་པ། དབྱིག་གཉེན་དང་བཙུན་
པས་ཡུམ་གྱི་དོན་མ་རྟོགས་ཤིང་མ་རྙེད་པའི་དོན། བདག་གིས་ཚང་བར་ཤེས་ཤིང་རྙེད་པ་གང་
ཡིན་པ་དེ། འཕགས་པ་དང་། མཁས་པ་རྣམས་ཀྱིས་མ་ཤེས་པ་ཤེས་པའི་བློ་ནུས་ཡོད་པས་
ཤིན་ཏུ་ཡ་མཚན་ནོ། །གཉིས་པ་ལ། དབྱེ་བར་རིགས་ཞེས་དྲང་ངོ་། །གང་ན། དེ་ལྟར་
བསྐལ་པ་མང་པོར་བསོད་ནམས་མ་བསགས་ན། མཚན་ཙམ་ཡང་ཤིན་ཏུ་རྙེད་པར་དཀའ་བ་
ཟབ་མོའི་ལམ་མངོན་པར་རྟོགས་པ་བརྒྱུད་ཀྱི་བདག་ཉིད་འདི། ཡུན་རིང་པོར་འབད་པས་
བསྒྲུབས་པས་ཅི་ཞིག་ལྟར་སངས་རྒྱས་རྣམས་ཀྱི་བྱིན་རླབས་ཀྱི་དབང་གིས་རྙེད་པ་ནིའོ། །གང་
གིས་ན། སངས་རྒྱས་ཀྱི་བྱིན་རླབས་ཐོབ་པའི་མཁས་པ་རྣམས་ཀྱིས་སོ། །དེའི་རྒྱུ་མཚན།
ཡུམ་སངས་རྒྱས་ཀྱི་མཐུས་རྙེད་པ་ཡིན་པས་དེ་ལ་བྱས་པ་ཤེས་པའི་མཆོད་པ་བྱ་བར་རིགས་ལ།
མཆོད་པའི་མཆོག་ཀྱང་འདིའི་དོན་འབྱེད་པ་ཡིན་པའི་ཕྱིར། ཤེར་ཕྱིན་དཔལ་མཆོག་དང་པོ་
ལས། ཤེར་ཕྱིན་འདྲི་བ་དང་། ཀློག་པ་དང་། ཉན་པ་དང་། འཛིན་པ་དང་། ཁ་ཏོན་བྱེད་པ་
དང་། འཆད་པ་དང་། སེམས་པ་དང་། སྒོམ་པ་ནི། དེ་བཞིན་གཤེགས་པ་ཐམས་ཅད་ལ་
མཆོད་པའི་ཆོ་ག་རྒྱས་པའོ། །ཞེས་སོ། །གལ་ཏེ་སངས་རྒྱས་ཀྱི་མཐུས་རྙེད་ན། སངས་རྒྱས་
ཐུགས་རྗེ་ཆེན་པོ་དང་ལྡན་པས་དབྱིག་གཉེན་ལ་སོགས་པས་རྙེད་པར་ཅིའི་ཕྱིར་མི་མཛད་ཅེ་ན།ན།
རང་གི་འབད་པའི་ཚོགས་ཀྱི་རྗེས་སུ་སངས་རྒྱས་ཀྱི་བྱིན་རླབས་འབྲང་སྟེ། ཆུའི་ཟླ་བའམ་ལྷས་
:
18



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཆར་ཕབ་པ་བཞིན་ནོ། །གསུམ་པ་ལ། ང་རྒྱལ་ལམ་ཕྲག་དོག་གི་དབང་གིས་མ་ཡིན་པར་སྟོན་
པ། ཡུམ་འདིའི་དོན་རྣམ་པ་ཀུན་ཏུ་སྟེ། མ་ལུས་པ་ཆོས་ཅན། སེང་བཟང་བདག་གི་ནི་བློའི་
སྤྱོད་ཡུལ་མིན་ཏེ། སངས་རྒྱས་ཁོ་ནའི་སྤྱོད་ཡུལ་ཡིན་པའི་ཕྱིར། དེ་ལྟར་ནའང་རང་གཞན་ལ་
མངོན་མཐོ་ངེས་ལེགས་ཀྱི་ཕན་གདགས་པར་འདོད་པས། དེ་སྒྲུབ་པའི་ཐབས་སངས་རྒྱས་
མཆོད་པ་སོགས་ཀྱི་བསོད་ནམས་དག་སྒྲུབ་པ་དང་། བསྟན་བཅོས་འབྱེད་པ་དོན་མཐུན་པའི་
ཕྱིར་བསྟན་བཅོས་འབྱེད་པར་སྤྲོ་བ་སྐྱེས་སོ་ཞེས་བསྟན་པས། གདུལ་བྱ་འཇུག་པ་རྣམས་ཀྱང་
ཁེངས་པ་མེད་ཅིང་གཞན་དོན་གྱི་བསམ་པ་དང་ལྡན་པས་བསྟན་བཅོས་འབྱེད་པར་སྤྲོ་བ་སྐྱེད་
ཅིག །ཅེས་བསྟན་ནོ། །
གཉིས་པ་ལ། སྤྱི་དང་ཡན་ལག་གི་དོན་གཉིས་ལས། སྤྱི་དོན་ནི། བྱམས་པ་ཉིད་ཀྱི་
མན་ངག་བརྒྱུད་པ་དབྱིག་གཉེན་སངས་རྒྱས་གཉིས་པས། མདོ་དོན་སྨྲ་བ་དག་གིས་ནི། །
དགོས་པ་བསྡུས་པའི་དོན་བཅས་དང་། །ཚིག་དོན་བཅས་དང་མཚམས་སྦྱར་བཅས། །བརྒལ་
ལན་བཅས་པས་བསྙད་པར་བྱ། །ཞེས་པ་དང་། དགོས་པ་བརྗོད་པས་འབྲས་བུ་ཕུན་སུམ་
ཚོགས་པ་ཤེས་ནས་ཉན་པ་དང་འཛིན་པ་ལ་འབད་པ་བྱེད་པར་འགྱུར་བས་དགོས་འགྲེལ་གྱིས་
དགོས་དོན་བསྟན་ནོ། །དགོས་དོན་དེ་ཡང་བསྡུས་དོན་ལས་རྟོགས་པས་བསྡུས་དོན་ལུས་རྣམ་
བཞག་བསྟན་ནོ། །དེ་ཡང་ཚིག་དོན་ལས་རྟོགས་པས་མིང་གི་རྣམ་གྲངས་དང་དོན་དང་ལྡན་
པའི་མིང་དང་དོན་གྱི་ཤུགས་ཀྱི་བཤད་པའི་ཚིག་དོན་ཡན་ལག་རྒྱས་བཤད་བསྟན་ནོ། །ཚིག་གི་
གོ་རིམ་མི་གསལ་བ་ནི། མཚམས་སྦྱར་བ་ལས་ཤེས་པས་ཤུགས་བསྟན་ཏེ། དེ་ཉིད་སློབ་དཔོན་
གྱིས་གསལ་བར་བསྟན་པ། མཚམས་སྦྱོར་གྱི་ཚིག་སྐབས་དང་པོ་ལ་སོ་དྲུག་གཉིས་པ་ལ་ཉི་ཤུ།
གསུམ་པ་ལ་བཅུ་བཞི། བཞི་པ་ལ་སོ་ལྔ། ལྔ་པ་ལ་ཉེར་བདུན། དྲུག་པ་ལ་གཅིག །བདུན་པ་
ལ་ལྔ། བརྒྱད་པ་ལ་བཅུ་གསུམ། བར་པ་ལ་གཅིག་བསྡུས་པ་ལ་གཅིག་སྟེ། བརྒྱ་ལྔ་བཅུ་རྩ་
གསུམ་སྨོས་སོ། །ཞེས་ཆོས་བཤེས་བཞེད་ལ། དེ་ཡང་མཚམས་སྦྱོར་ཐོབ་པ་དེ་ཙམ་ཞིག་ཡོད་
པ་ལ་དགོངས་སོ། །རིགས་པ་དང་མི་འགལ་བ་དང་། སྔ་ཕྱི་མི་འགལ་བ་ནི། བརྒལ་ལན་ལ་
ཤེས་པས། གཞན་གྱི་ཆོས་རྣམས་ཀྱང་ཡོད་ལ། ཞེས་སོགས་དང་། ཆོས་ཀྱི་དབྱིངས་ལ་དབྱེར་
མེད་ཕྱིར། །ཞེས་སོགས་འགའ་ཞིག་དངོས་སུ་བསྟན་ལ། འགའ་ཞིག་ཤུགས་ལ་བསྟན་ པ་སློབ་
དོན་གྱིས་གསལ་བར་བསྟན་པ་དག་གོ །དེ་ལྟ་བུའི་བསྟན་བཅོས་བྱེད་པའི་སྔོན་དུ་རང་ཉིད་
19



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་།
4དམ་པར་ཤེས་པ་དང་། དམ་པར་ཤེས་པའི་ཚིག་ལ་གཞན་གཞུག་ཅིང་ལེགས་པའི་མཆོག་ཐོབ་
པར་བྱ་བའི་ཕྱིར་ཐོག་མར་མཆོད་བརྗོད་སྨོས་སོ། །དབྱིག་གཉེན་གྱིས། མདོ་དོན་ཆེ་བ་ཉིད་
ཐོས་ནས། །ཉན་པ་དང་ནི་འཛིན་པ་ལ། །ཉན་པ་པོ་ནི་གུས་བྱེད་པས། །ཐོག་མར་དགོས་པ་
བརྗོད་པར་བྱ། །དེ་འགྲུབ་དེ་ནི་བསྡུས་དོན་ལས། །བསྡུས་པའི་དོན་ནི་ཚིག་དོན་ལས། །གོ་
རིམ་རིགས་པ་སྔ་ཕྱི་དག །མི་འགལ་བ་ནི་གཉིས་ལས་སོ། །ཞེས་སོ།།
གཉིས་པ་ལ་གསུམ་སྟེ། རང་ཉིད་རྩོམ་པ་ལ་འཇུག་པའི་རྒྱུ་མཆོད་བརྗོད་བཤད།
བརྩམས་པའི་བསྟན་བཅོས་ལ་གཞན་འཇུག་པའི་རྒྱུ་དགོས་འབྲེལ་བཤད། འཇུག་བྱ་བསྟན་
བཅོས་ཀྱི་རང་བཞིན་མངོན་རྟོགས་བཤད་པའོ། །དང་པོ་ལ་གསུམ་ལས། སྔ་འགྲེལ་གྱི་
མཚམས་སྦྱར་ནི། ཕྱག་འཚལ་ཞེས་པ་གཞིའོ། །གང་ལ་ན། འཕགས་བཞིའི་ཡུམ་ཤེར་ཕྱིན་
ལའོ། །ཇི་ལྟར་ན། སྤང་རྟོགས་མཛད་པའི་ཡོན་ཏན་ཇི་ལྟར་ཡོད་པ་བཞིན་དུ་བརྗོད་པ་
བསྟོད་པ་སྔོན་དུ་འགྲོ་བ་ཅན་གྱི་སྒོ་ནས་སོ། །དུས་ནི། རེ་ཞིག་སྟེ། ཇི་སྲིད་དུ་བསྟན་བཅོས་
རྩོམ་པའི་དང་པོར་རོ། །གང་གིས་ན། སོ་སྐྱེས་ས་ལས་རིང་དུ་སོང་བས་འཕགས་པ། བྱམས་
པའི་རྣམ་ཐར་བསྒོམས་པས་ཡོན་ཏན་ཁྱད་པར་ཅན་བསྒྲུབས་ཤིང་བྱམས་པའི་ཏིང་ངེ་འཛིན་
ཐོབ་པ། ཏིང་ངེ་འཛིན་གྱི་འབྲས་བུ་བྱམས་པ་དང་ལྡན་པས་སེམས་ཅན་རྣམས་ལ་བུ་གཅིག་པ་
ལྟར་བརྩེ་བའི་བྱམས་པས་སོ། །དགོས་པ་ཅིའི་དོན་དུ་ན། རང་དོན་གྱི་དགོས་པ་ནི། རང་།
ཉིད་དམ་པའི་སྤྱོད་པ་དང་མཐུན་པར་རབ་ཏུ་སྟོན་པས་དམ་པར་གཞན་གྱིས་ཤེས་པ་ཡིན་ལ།
དེའི་ཡང་དགོས་པ་ནི། དམ་པས་བྱས་པའི་བསྟན་བཅོས་ལ་གདུལ་བྱ་རྣམས་འཇུག་པ་ཡིན་
ནོ། །གཞན་དོན་གྱི་དགོས་པ་ནི། དང་བ་བསྐྱེད་པའི་ཆེད་དུ་ཡིན་ཏེ། དང་ཞེས་དྲང་ངོ་། །
གང་ན། གདུལ་བྱ་གཞན་དག་གོ །གང་ལ་ན། བདུད་བཞི་བཅོམ་པ་དང་ལྡན་པས་བཅོམ་ན
ལྡན་འདས། ཉོན་མོངས་པ་དང་ལས་དང་སྐྱེ་བའི་ཉོན་མོངས་གསུམ་མམ། སྒྲིབ་པ་གཉིས་
བཅོམ་པ་དང་ལྡན་པས་བཅོམ་ལྡན་ལྡན་ཏེ། རྒྱུད་ལས། ཉོན་མོངས་ལས་དང་དེ་བཞིན་
སྐྱེ། །ཉོན་མོངས་ཤེས་བྱའི་སྒྲིབ་དེ་རྣམས། །གང་ཡང་མི་མཐུན་ཕྱོགས་ཆོས་བཅོམ། །དེ་
འདིར་བཅོམ་ལྡན་འདས་སུ་བཤད། །ཅེས་སོ། །ཡང་ན། བྷ་ག་ནི། སྐལ་བ་སྟེ། དབང་ཕྱུག་
ལ་སོགས་པའི་སྐལ་བ་དྲུག་དང་ལྡན་པས་བཅོམ་ལྡན་ཏེ། རྒྱུད་ལས། དབང་ཕྱུག་དང་ནི་
གཟུགས་བཟང་དང་། ། དཔལ་དང་གྲགས་དང་ཡེ་ཤེས་དང་། ། བརྩོན་འགྲུས་ཕུན་སུམ་སྐྱེ། །ཉོན་མོངས་ཤེས་བྱའི་སྒྲིབ་དེ་རྣམས།
20



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཚོགས་པ་སྟེ། །དྲུག་པོ་རྣམས་ལ་སྐལ་ཞེས་བྱ། །ཞེས་སོ། །འདས་པ་ནི། འཇིག་རྟེན་ལས་
འདས་པ་སྟེ། བཀས་བཅད་ཀྱིས་བསྣན་པའོ། །ཡུམ་ནི། མོ་རྟགས་ཏེ། སྲས་འཕགས་བཞིའི་
ཡུམ་བྱེད་པའི་ཕྱིར་རོ། །སྟོབས་བཅུ་ལ་སོགས་པའི་ཡོན་ཏན་རིན་པོ་ཆེ་མཐར་ཐུག་པས་ཕུལ་
དུ་དབྱུང་དུ་མེད་ཅིང་། གྲངས་དང་ཚད་ཀྱིས་དཔག་ཏུ་མེད་པའི་འབྱུང་གནས་རྒྱ་མཚོ་ལྟ་བུ་
ལའོ། །གང་གི་ཆེད་དུ་ན། མངོན་མཐོ་དང་ངེས་ལེགས་ཀྱི་དོན་གྱི་དབང་གིས་ཡུམ་ལ་ཐོས་
སོགས་ཀྱིས་འཇུག་པར་བྱ་བའི་ཕྱིར་རོ། །ཇི་ལྟར་ན། རབ་ཏུ་སྟེ། རྐྱེན་གྱིས་མི་འཕྲོག་པའི་
ཆེན་པོའོ། །དང་བོ་བསྐྱེད་པའི་ཆེད་དུ་མཆོད་བརྗོད་བྱེད་པ་ཅི་ཞེ་ན། ངེས་པར་གཟུང་ཞེས་
དྲང་ངོ་། །གང་ན། ཤེར་ཕྱིན་དང་བའི་ཡུལ་དུ་བྱས་པའི་ཡུལ་ཅན་གྱི་རབ་ཏུ་དང་བ་ནི་འོ། །
ཇི་ལྟར་ན། མངོན་མཐོ་དང་ངེས་པར་ལེགས་པ་ཐམས་ཅད་ཐོབ་པའི་རྒྱུའི་གཙོ་བོ་སྟེ། ཐོག་
མའི་བྱེད་རྒྱུ་ཡིན་ནོ་ཞེས་སོ། །གང་གིས་ན། བྱམས་པ་རང་གི་སོ་སོ་རང་གི་རིག་པའི་ཡེ་ཤེས་
བརྗོད་དུ་མེད་ཅིང་གཞན་ལ་བསྟན་མི་ནུས་པ་རྟོག་པ་མེད་པའི་མཉམ་གཞག་གིས་དྲངས་པའི་
རྗེས་ཐོབ་ཀྱིས་སོ། །ནས་ནི། རྒྱུ་མཚན་དེའི་ཕྱིར་མཆོད་བརྗོད་བྱེད་ཅེས་པའོ། །རྩ་བས་
མདོར་བསྟན་པ་ལ། བསྟོད་པ་དང་། ཕྱག་འཚལ་བ་གཉིས་སོ། །དང་པོ་ལ། གང་ཟག་
གསུམ་གྱི་བཞེད་དོན་སྒྲུབ་པའི་སྒོ་ནས་བསྟོད་པ་དང་། དོན་བསྡུས་ཏེ་འཕགས་བཞིའི་ཡུམ་དུ་
བསྟན་པས་བསྟོད་པའོ། །དང་པོ་ལ། གཞི་ཤེས་ཀྱི་ཉན་རང་གི་བཞེད་པ་སྒྲུབ་པའི་སྒོ་ནས་
དང་། ལམ་ཤེས་ཀྱིས་བྱང་ཆུབ་སེམས་དཔའི་བཞེད་པ་སྒྲུབ་པའི་སྒོ་ནས་དང་། རྣམ་མཁྱེན་གྱི་
སངས་རྒྱས་ཀྱི་བཞེད་པ་སྒྲུབ་པའི་སྒོ་ནས་བསྟོད་པའོ། ། དང་པོ་ལ། ཁྲིད་པར་མཛད་པའི་
དོན། དེའི་འཐད་པ། དེ་ལ་རྩོད་པ་སྤང་བ་དང་གསུམ་མོ། །དང་པོ་ལ། གང་ཟག་གང་
ཐབས་གང་གིས། འབྲས་བུ་གང་དུ་ཁྲིད་པ་གསུམ་ལས། དང་པོ་ནི། གང་ཟག་ཉན་ཐོས།
བསམ་པ་ཞི་བ་ཚོལ་བ། རྣམས་ཀྱིས་མཚོན་པའི་དབྱེ་བའོ། །དང་པོ་ནི། རིགས་ཅན་གསུམ་
གྱི་ནང་ནས་རང་བཞིན་གྱིས་དབང་རྟུལ། སྲིད་པ་ཐ་མ་པའི་ཚེའང་སྒྲ་བཅས་སུ་ཆོས་ཉན་ཅིང་
ཐོས་པ་གཞན་ལ་སྒྲོག་པས་ཐོས་སྒྲོག་སྟེ། བྱང་སེམས་ཀྱི་སྡེ་སྣོད་ལས། ཉན་ཐོས་རྣམས་ནི་
རྣམ་གྲོལ་སྒྲ་ཕྱིར་འགྲོ། །ཞེས་སོ། །དེ་དང་ཐེག་པ་ལ་ཁྱད་པར་ཅུང་ཟད་ལས་མེད་པས་གདུལ་
བྱ་ལ་ལུས་ཀྱིས་ཆོས་སྒྲོག་པའི་རང་རྒྱལ་ཡང་བསྡུའོ། །གཉིས་པ་ནི། ཚེ་ཕྱི་མའི་ཕུང་པོ་སྐྱེད་
པའི་རྒྱུ་ཉོན་མོངས་པའི་ཀུན་འབྱུང་སྤངས་ཀྱང་། སྔ་མའི་ལས་ཉོན་གྱི་འབྲས་བུ་ཚེ་འདིའི་ཕུང་
G
21



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཐ
༨༠པོ་མ་སྤངས་པ་ལྷག་མ་དང་བཅས་པའི་མྱང་འདས་ཏེ། ལོ་ཀ་ནའང་ཟད་དུ་ཉེ་བའི་དངོས་པོ་ཐ་
མ་ལ་ལྷག་མ་ཞེས་བརྗོད་པས་སོ། །ཆེད་དུ་བརྗོད་པའི་ཚོམས་ལས། མ་འགག་པ་ཡི་ལུས་ཀྱིས་
སུ། །ཚོར་བ་དང་དུ་ལེན་པ་ན། །དེ་ཡི་སེམས་ནི་རྣམ་པར་གྲོལ། །མར་མེ་ཤི་བར་གྱུར་པ་
བཞིན། །ཞེས་སོ། །དེ་ཉིད་ཚེའི་དུས་བྱས་པ་ན། སྔ་མའི་འབྲས་བུ་དུཁའང་སྤངས་པས་། ༔
ཕུང་པོ་ལྔ་མ་ལུས་པར་ཟད་པ་ལྷག་མེད་ཀྱི་མྱང་འདས་ཏེ། སྔ་མ་ལས། གང་ན་ལུས་ཞིག་ཚོར་
བ་འགག །འདུ་བྱེད་ཉེ་བར་ཞི་བ་དང་། །འདུ་ཤེས་ཐམས་ཅད་བྲལ་གྱུར་ཅིང་། །རྣམ་པར་
ཤེས་པ་ནུབ་གྱུར་པ། །ཞེས་སོ། །ཞི་བ་དེ་གཉིས་རང་དོན་དུ་ཐོབ་པར་འདོད་པ་ནི། ཚོལ་
བའོ། །གསུམ་པ་ནི། རྣམས་ནི། མང་ཚིག་ཡིན་པས་དབྱེ་བ་བསྟན་ཏེ། འདི་ལ་བཞི་སྟེ། ལྟ་
བ་ཁས་ལེན་གྱི་དང་། སྤྲུལ་པའི་དང་། རིགས་མ་ངེས་པའི་དང་། ངེས་པའི་ཉན་ཐོས་སོ། །
དང་པོ་ནི། སེམས་བསྐྱེད་པ་དང་ལྡན་ལ་ཉན་ཐོས་དང་ལྟ་བ་མཐུན་པར་གཟུང་འཛིན་བདེན་
པར་འདོད་པའོ། །གཉིས་པ་ནི། གདུལ་བྱའི་དོན་དུ་ཉན་ཐོས་སུ་སྤྲུལ་པའི་ཤཱ་རིའི་བུ་ལ་
སོགས་པའི་ཉན་ཐོས་ཆེན་པོ་རྣམས་སོ། །དེ་དག་ཉན་ཐོས་བཏགས་པ་བ་ཡིན་ཏེ། འདོགས་
པའི་རྒྱུ། ཆོས་སྒྲོག་པར་འདྲ་བས་ཏེ། དམ་ཆོས་པད་དཀར་ལས། འོད་སྲུང་གིས། མགོན་པོ་
དེ་རིང་བདག་ཅག་ཉན་ཐོས་གྱུར། །བྱང་ཆུབ་དམ་པ་ཡང་དག་བསྒྲགས་པར་བགྱི། །བྱང་
ཆུབ་པ་ཡི་སྒྲ་ཡང་རབ་ཏུ་བརྗོད། །དེ་བས་བདག་ཅག་ཉན་ཐོས་མི་བཟད་འདྲ། །ཞེས་སོ། །
དགོས་པ། བློ་དམན་དྲང་བའི་དོན་ཏེ། སའི་སྙིང་པོ་འཁོར་ལོ་བཅུ་པའི་མདོ་ལས། ཐེག་པ་
རླབས་པོ་ཆེས་ནི་སྐྲག་འགྱུར་ཞིང་། །འདི་ན་སེམས་ཅན་དམན་ལ་མོས་རིགས་ནས། །བྱང་
ཆུབ་སེམས་དཔའ་འདི་དག་ཉན་ཐོས་གྱུར། །རང་རྒྱལ་བྱང་ཆུབ་པར་ཡང་རབ་ཏུ་སྟོན། །1
ཞེས་སོ། །གཞན་དུ་སངས་རྒྱས་སུ་ལུང་བསྟན་ཞིང་བྱང་སེམས་སུ་བཤད་པ་ནི། གནོད་བྱེད་
དོ། །གསུམ་པ་ནི། ཉན་ཐོས་མ་ངེས་རྣམ་གཉིས་ཏེ། །ཐེག་དོན་མཐོང་དང་མ་མཐོང་
བའོ། །དོན་མཐོང་འདོད་ཆགས་བྲལ་བ་དང་། །འདོད་ཆགས་བྲལ་མིན་འདིར་དམན་
པའོ། །དེ་གཉིས་འཕགས་པའི་ལམ་ཐོབ་པ། །སྲིད་པ་དག་ཏུ་བསྒྱུར་བའི་ཕྱིར། །བསམ་གྱིས་
མི་ཁྱབ་བསྒྱུར་བ་ཡི། །སྐྱེ་བ་དང་ནི་ཡང་དག་ལྡན། །གཅིག་ནི་སྨོན་ལམ་དབང་གིས་ན། །སྐྱེ་
བ་རབ་ཏུ་སྒྱུར་བར་བྱེད། །གཅིག་ཤོས་ཕྱིར་མི་འོང་བ་དང་། །ལྡན་ཕྱིར་སྤྲུལ་པས་རབ་ཏུ་
སྒྲུབ། །དེ་གཉིས་ཡང་དང་ཡང་དུ་ནི། །རང་སེམས་ཀུན་ཏུ་འབྱུང་ལྡན་པས། །མྱ་ངན་།
22



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པའདས་ལ་མངོན་དགའི་ཕྱིར། །རྟོགས་པ་ཕུལ་བ་ཡིན་པར་འདོད། །དོན་བྱས་མ་ཡིན་དེ་
སངས་རྒྱས། །མེད་པར་སྐྱེས་ནས་སྤྲུལ་དོན་གཉེར། །བསམ་གཏན་དོན་བརྩོན་དེར་བརྟེན་
ནས། །བྱང་ཆུབ་དམ་པ་ཐོབ་པར་འགྱུར། ། ཞེས་པ་ལྟར། ད་ལྟར་ཉན་ཐོས་ཀྱི་ལམ་ལ་
གནས་ཀྱང་ཕྱིས་ལམ་དེ་བོར་ནས་སངས་རྒྱས་སམ་རང་རྒྱལ་དུ་འགྱུར་བ་ལ་ སོ་སྐྱེ་དང་
འཕགས་པ་གཉིས་སོ། །དང་པོ་ལ། དྲོད་རྩེ་ལ་གནས་པ་སངས་རྒྱས་སུ་དང་། བཟོད་འབྲིང་
ལ་གནས་པ་རང་རྒྱལ་དུ་འགྱུར་བ་གཉིས་སོ། །མཛོད་དུ། གཉིས་སློབ་རིགས་ལས་ལྡོག་ནས་
ནི། །སངས་རྒྱས་སུ་འགྱུར་གཞན་གསུམ་ཡང་། །ཞེས་སོ། །སྤྱིར་ནི། ཉན་ཐོས་སོ་སྐྱེ་སངས་
རྒྱས་སམ་རང་རྒྱལ་དུ་ངེས་པར་འགྱུར་བའོ། །གཉིས་པ་ལ། འདོད་པ་ལ་འདོད་ཆགས་དང་
མ་བྲལ་བ་དང་། བྲལ་བ་གཉིས་སོ། །དང་པོ་ནི། རྒྱུན་ཞུགས་དང་། ཕྱིར་འོང་སྟེ། སྨོན་
ལམ་གྱི་སྟོབས་ཀྱིས་འདོད་པར་སྐྱེ་བ་འཛིན་ནོ། །གཉིས་པ་ནི། ཕྱིར་མི་འོང་སྟེ། འདོད་པར་
སྐྱེ་བའི་རྒྱུ་འདོད་པའི་ཉོན་མོངས་དགུ་སྤངས་ཀྱང་སྤྲུལ་པའི་སྟོབས་ཀྱིས་སྐྱེ་བ་འཛིན་ནོ། །དེ་
གཉིས་འཕགས་པའི་ལམ་ཐོབ་པ་དེ་འཁོར་བའི་སྐྱེ་བར་བསྒྱུར་བས་ན། བསམ་གྱིས་མི་ཁྱབ་
པའི་སྐྱེ་བ་དང་ལྡན་པར་རིག་པར་བྱའོ། །དེའང་ཐེག་ཆེན་ལས་དང་པོ་པས་བསྐལ་པ་མང་པོས་
འཚང་རྒྱ་བ་བུལ་ཏེ། ཡིད་འབྱུང་དང་། རང་དོན་མྱང་འདས་འདོད་པ་མང་དུ་གོམས་པས་
སོ། །བདེན་པ་མཐོང་བར་འདོད་པས་འདོད་ཆགས་དང་མ་བྲལ་བ་ལམ་གྱི་དོན་མ་བྱས་པ་ནི།
ཞིང་སྟོང་དུ་སྐྱེས་ནས་སྤྲུལ་པ་དོན་དུ་གཉེར་བས་བསམ་གཏན་ལ་བརྩོན་ཞིང་སྤྲུལ་པ་དེ་ལ་
བརྟེན་ནས་རང་རྒྱལ་ལམ། སངས་རྒྱས་སུ་འགྱུར་རོ། །དཔལ་ཕྲེང་གི་མདོར། ཉན་ཐོས་སུ་
གྱུར་ནས་རང་སངས་རྒྱས་སུ་འགྱུར་རོ། །ཕྱིས་ནི་སངས་རྒྱས་སུའང་འགྱུར་རོ། །ཞེས་སོ། །
བཞི་པ་ནི། ཉན་ཐོས་ཀྱི་ལམ་ཐམས་ཅད་རྫོགས་པར་བྱས་ནས་མཐར་དགྲ་བཅོམ་མངོན་དུ་
བྱེད་པར་ངེས་པ་སྟེ། འོན་ཀྱང་གནས་སྐབས་རིགས་ངེས་པ་ལ་དགོངས་ཀྱི། མཐར་ཐུག་ཉན་
རང་དུ་རིགས་ངེས་པ་མི་སྲིད་དོ། །མདོར་ན་ཉན་རང་ཞི་བ་དེ་དོན་དུ་གཉེར་བ་རྣམས་ཁྲིད་
དོ། །གཉིས་པ་ནི། ཕྱི་ནང་གི་ཆོས་ཀུན་བདག་མེད་པར་མངོན་སུམ་གྱིས་ཤེས་པ་ཐབས་དང་
བཅས་པ་པ་ཉིད་ཀྱིས་སོ། །ཀུན་ཤེས་པའི་དངོས་པོ་ནི། ཀུན་ཤེས་ཉིད་དེ། མཁྱེན་གསུམ་ལ་
འདི་སྦྱར་བའི་ཉིད་རྣམས་དངོས་པོའི་རྐྱེན་ཡིན་གྱི། ངེས་གཟུང་མིན་ནོ། །འོག་མ་ལའང་དེས་
ཤེས་པར་བྱའོ། །གསུམ་པ་ནི། ཉོན་མོངས་ཉེ་བར་ཞི་བ་ལྷག་བཅས་དང་། སྡུག་བསྔལ་ཉེ་.:
,,***,
23



ཐ།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
བར་ཞི་བ་ལྷག་མེད་དུ་ཁྲིད་དེ་ཐོབ་པར་མཛད་པ་གང་ཡིན་པ་ལ་བསྟོད་དོ། །གཉིས་པ་ནི།
ཉན་རང་ཉེར་ཞིར་ཁྲིད་པ་ཆོས་ཅན། ཐབས་ཀུན་ཤེས་ཀྱི་འབྲས་བུའི་ཐ་སྙད་བྱར་རུང་སྟེ།
དོན་གཞན་ཀུན་ཤེས་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར། རྟགས་གྲུབ་སྟེ། བདག་
མེད་མངོན་སུམ་གྱིས་རྟོགས་པ་ཡོད་ན། ནང་ལ་བདག་དང་ཕྱི་རོལ་ལ་བདག་གིར་འཛིན་པ་
ལྡོག །དེ་ལོག་ན། ཆགས་སྡང་རྨོངས་གསུམ་དང་དེས་ཀུན་ནས་བསླངས་པའི་འཁོར་བར་
འཕེན་པའི་ལས་ལྡོག །དེ་ལོག་ན། འབྲས་བུ་དུཁའང་ལྡོག་གོ །ཏོག་ལས། རྟག་ཏུ་ཁམས་
གསུམ་བདག་མེད་རྫས་མེད་ཅིང་། །བྱེད་པོ་རང་དབང་མེད་པར་རྣམ་བལྟས་ནས། །རྗེས་སུ་
མཐུན་པའི་བཟོད་པ་གང་སྒོམ་པ། །དེ་དག་འགྲོ་བ་ཀུན་ལས་ཐར་བར་འགྱུར། །ཞེས་སོ། །
ལྡོག་པ་ནི། བདག་མེད་རྟོགས་པ་མེད་ན། ནང་ལ་བདག་དང་ཕྱི་ལ་བདག་གིར་ཆགས་པ་སྐྱེ་
ལ། དེ་ལས་ཆགས་སྡང་རྨོངས་གསུམ་སྐྱེ་སྟེ། རྣམ་འགྲེལ་ལས། བདག་ཡོད་ན་ནི་གཞན་འདུ་
ཤེས། །བདག་གཞན་ཆ་ལས་འཛིན་དང་སྡང་། །འདི་དག་དང་ནི་ཡོངས་འབྲེལ་ལས། །ཉེས་
པ་ཐམས་ཅད་འབྱུང་བར་འགྱུར། །ཞེས་སོ། །དེ་ལས་འཁོར་བར་འཕེན་པའི་ལས་གསོག་
ཅིང་། དེ་ལས་སྡུག་བསྔལ་ཀྱི་ཕུང་པོ་ཆེན་པོ་སྐྱེ་སྟེ། ཏོག་ལས། གང་དག་གཟུགས་ཀྱི་རྣམ་
རྟོག་གསོག་ལ་ཆགས། །ཐེར་ཟུག་རྟག་པ་བདག་བརྟན་དངོས་པོར་ལྟ། །དེ་དག་གི་ནི་སྐྱེ་བ་
རྒྱུན་མི་འཆད། །དེ་དག་ངན་སོང་ས་ལ་ཤིན་ཏུ་འབབ། །ཅེས་སོ། །
གསུམ་པ་ལ། དགྲ་བཅོམ་པ་ལྷག་བཅས་ལ་སྡུག་བསྔལ་ཡོད་ན། རྒྱུ་མེད་དུ་འགྱུར་ཏེ།
རྒྱུ་ཀུན་འབྱུང་དང་བྲལ་བས་སོ། །མེད་ན། ལྷག་བཅས་དང་འགལ་ལོ། །ཞེ་ན། སྔ་མའི་
ཀུན་འབྱུང་གི་འབྲས་བུ་དུཁ་ཡོད་པས་ལྷག་བཅས་སུ་འཐད་ལ། ལས་ཀྱི་ཀུན་འབྱུང་རྒྱུ་ཡིན་
པས་རྒྱུ་མེད་དུ་མི་འགྱུར་རོ། །ཡང་ལྷག་མེད་ལ་རྟོག་པ་ཡོད་དམ་མེད། ཡོད་ན། འདུས་བྱས་
ཀྱི་འཇུག་པ་མ་ཞི་བས་ལྷག་མེད་དུ་འགལ་ལོ། །མེད་ན། ཤེས་སྒྲིབ་སྤངས་པར་འགྱུར་རོ། །
ཞེ་ན། ཉན་ཐོས་པས་སྐྱེ་བ་ཕྱི་མ་སྐྱེད་པའི་རྒྱུ་སྤངས། སྔ་མའི་ལས་ཀྱི་འབྲས་བུ་ཟད་པས་རིག་
པ་རྒྱུན་ཆད་པར་འདོད་ལ། དེའང་འགའ་ཞིག་གཉེན་པོས་བཅོམ་ཞིང་། འགའ་ཞིག་རྒྱུ་མ་
ཚང་བས་འགག་པར་འདོད་དེ། ཇི་སྐད་དུ། ལུས་ཞིག་ཚོར་བ་བསིལ་བར་འགྱུར། །འདུས་
ཤེས་འགག་ཅིང་འདུ་བྱེད་ཞི། །རྣམ་པར་ཤེས་པ་ནུབ་གྱུར་པ། །འདི་འདྲ་འདི་ནི་དུཁ་
མཐའ། །ཞེས་སོ། །ཐེག་ཆེན་ལྟར་ན་རྟོག་པ་ཡོད་ཅིང་ལྷག་མེད་མ་ཐོབ་པར་ཐལ་བ་འདོད་པ་2
ཀྱི
24



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཡིན་ཏེ། སྒྲིབ་པ་མ་ལུས་པ་སྤངས་པའི་སངས་རྒྱས་མ་ཐོབ་བར་དུ་མྱང་འདས་མཚན་ཉིད་པ་
མེད་དེ། རྒྱུད་བླར། དེས་ན་སངས་རྒྱས་མ་ཐོབ་པར། །མྱ་ངན་འདས་པ་མི་ཐོབ་སྟེ། །འོད་
དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན། །ཞེས་སོ། །དཔལ་ཕྲེང་སེང་གེ་
སྒྲས། དགྲ་བཅོམ་པ་རྣམས་ལའང་འཇིགས་པ་མཆིས་ཏེ། གང་གིས་འཇིགས་པའི་དགྲ་
བཅོམ་པ་དང་རང་སངས་རྒྱས་དེ་རྣམས་ཀྱང་བཅོམ་ལྡན་འདས་ཉིད་ལ་སྐྱབས་སུ་མཆིའོ། །དེ་
རྣམས་ཀྱི་སྐྱེ་བ་ཟད་པ་མ་མཆིས་ཤིང་དེ་རྣམས་ལ་སྤང་བར་བྱ་བའི་ཆོས་མང་པོ་མཆིས་ལ།
གང་མ་སྤངས་ན། མྱ་ངན་ལས་འདས་པའི་དབྱིངས་དང་རིང་དུ་འགྱུར་རོ། །ཞེས་སོ། །དེ་
དག་ལ་ཟད་པ་དང་མི་སྐྱེ་བ་ཤེས་པར་བཤད་པ་ནི། དགོངས་པ་ཅན་ཏེ། དགོས་གཞི། རྣམ་
པར་ཆད་པའི་འཆི་འཕོ་མེད་པ་ལ་དགོངས། དགོས་པ། བློ་དམན་དྲང་བའི་དོན་ཡིན།
གནོད་བྱེད། རིག་པ་རྒྱུན་ཆད་པ་མེད་ཅིང་ཤེས་སྒྲིབ་ཀྱི་གཉེན་པོ་མེད་པའི་ཕྱིར་རོ། །
གཉིས་པ་ལ་གསུམ་སྟེ། སྒྲུབ་པར་མཛད་པའི་དོན། དེའི་འཐད་པ། དེ་ལ་རྩོད་པ་སྤང་
བའོ། །དང་པོ་ལ། གང་ཟག་གང་གིས། ཐབས་གང་ལས། དོན་གང་སྒྲུབ་པ་གསུམ་ལས།
དང་པོ་ནི། འགྲོ་བ་སེམས་ཅན་ལ་ཕན་པར་བྱེད་པ་ནི། བྱང་ཆུབ་སེམས་དཔའ་སྟེ། ཐབས་
མཁས་པས་དུས་རྟག་ཏུ་ཕན་པའི་དངོས་པོ་ཕར་ཕྱིན་དྲུག་གམ། བསྡུ་བ་བཞིའི་སྒོ་ནས་མ་
འོངས་པའི་མངོན་མཐོ་ངེས་ལེགས་སྒྲུབ་པས་ན། ལོ་ཀའི་ཕ་མ་སོགས་དང་རང་ལ་རང་ཐབས་
མི་མཁས་ཤིང་བསམ་པ་དམན་ལ། ཚེ་འདིར་ཕན་པ་ཆུང་དུ་སྦྱོར་བ་ཞན་པའི་སྒོ་ནས་བྱམས་
ཤིང་ཕན་པ་བས་ཆེར་ཕན་པར་བྱེད་པ་སྟེ། ཇི་ལྟར་རྒྱལ་སྲས་ཕན་པའི་བསམ་པས་འདིར། །
འགྲོ་ཀུན་རྣམ་པར་ སྨིན་བྱེད་གནས་པ་ལྟར། ། དེ་བཞིན་ཕ་དང་མ་དང་ གཉེན་བཤེས་
རྣམས། །བུ་དང་གཉེན་པ་རྣམས་ལ་ལེགས་མི་གནས། །ཞེས་དང་། ཇི་ལྟར་བརྩེ་བདག་བདེ་
དང་ཕན་ཕྱིར་སྦྱོར། །སེམས་ཅན་གཞན་ལ་བྱམས་འདོད་དེ་ལྟར་ནི། །སྐྱེ་བོ་བདག་ལའང་
བྱམས་པར་མི་འདོད་ན། །རབ་སྡུག་སྐྱེ་བོ་གཞན་བརྟེན་སྨོས་ཅི་དགོས། །ཞེས་སོ། །རྣམས་
ནི། མང་ཚིག་སྟེ། ཚོགས་སྦྱོར་བ་མོས་པ་དང་ལྡན་པ། ས་དང་པོ་བ་ལྷག་བསམ་དག་པ། ས་
གཉིས་པ་ནས་དྲུག་པའི་བར་མཚན་མ་ལ་སྤྱོད་པ། ས་བདུན་པ་བ་མཚན་མ་མེད་པ་ལ་སྤྱོད་པ།
དེ་ཡན་ཆད་མངོན་པར་འདུ་བྱེད་མེད་པར་སྤྱོད་པའི་བྱང་སེམས་ཏེ། ལྔ་པོ་རྣམས་ཀྱིས་སོ། །
གཅིག་ནི་མོས་དང་ལྡན་པ་དང་། །ལྷག་པའི་བསམ་པ་དག་པ་གཞན། །མཚན་མ་དང་ནི་
25



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
མཚན་མེད་དང་། །མངོན་པར་འདུ་བྱེད་མེད་སྤྱོད་པ། །ལྔ་པོ་འདི་དག་ས་ཀུན་ལ། །བྱང་
ཆུབ་སེམས་དཔའ་ཡིན་ཞེས་བྱ། །ཞེས་སོ། །གཉིས་པ་ནི། བྱང་ཆུབ་གསུམ་གྱི་ལམ་རང་
བཞིན་མེད་པར་མངོན་སུམ་གྱིས་ཤེས་པ་སྙིང་རྗེ་ལ་སོགས་པའི་ཐབས་དང་བཅས་པ་ཉིད་ཀྱིས་
སོ། །གསུམ་པ་ནི། འཇིག་པ་ལ་བརྟེན་པའམ། འཇིག་ཅིང་རབ་ཏུ་འཇིག་པས་ལོ་ཀ་སྟེ།
སེམས་ཅན་ལ་ཕན་པའི་དོན་མངོན་མཐོ་དང་བྱང་ཆུབ་གསུམ་ཇི་ལྟར་འོས་པ་བཞིན་དུ་དངོས་
དང་བརྒྱུད་པའི་སྒོ་ནས་སྒྲུབ་ཅིང་རྫོགས་པར་མཛད་པ་གང་ཡིན་པ་ལ་བསྟོད་དོ། །གཉིས་པ་
ནི། བྱང་སེམས་ཀྱིས་ལོ་ཀའི་དོན་སྒྲུབ་པ་ཆོས་ཅན། ལམ་ཤེས་ཀྱི་འབྲས་བུ་ཡིན་ཏེ། དོན་
གཞན་ལམ་ཤེས་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར། རྟགས་གྲུབ་སྟེ། ལམ་ཤེས་ན།
བསྟན་ནུས་ལ། སྙིང་རྗེ་སོགས་ཡོད་ན་བསྟན་འདོད་པས། ལམ་བསྟན་པས་བྱང་ཆུབ་ལ་
འགོད་པའི་ཕྱིར་རྗེས་འགྲོ་ཡོད་དེ། ཀླུ་སྒྲུབ་ཀྱིས། བྱང་ཆུབ་སེམས་འགྲེལ་ལས། རང་ལ་ངེས་
པ་གཞན་དག་ལ། །ངེས་པ་བསྐྱེད་པར་བྱ་བའི་ཕྱིར། ། རྟག་ཏུ་འཁྲུལ་པ་མེད་པར་ནི། །
མཁས་རྣམས་རབ་ཏུ་འཇུག་པ་ཡིན། །ཞེས་སོ། །ལྡོག་པའང་ཡོད་དེ། རང་གིས་ལམ་མ་ཤེས་
ན། བསྟན་མི་ནུས་ལ། སྙིང་རྗེ་སོགས་མེད་ན། བསྟན་པར་མི་འདོད་པའི་ཕྱིར་རོ། །ཇི་སྐད་
དུ། སྡུད་འགྲེལ་དུ་སློབ་དཔོན་གྱིས་ལུང་དྲངས་པ་ཟེར་བ་ཕྱག་དཔེ་ལ་འདུག །རང་གིས་རྟོགས་པའི་རྗེས་
འབྲངས་ནས། །ཇི་ཙམ་ཞིག་ནི་དཔག་པར་ནུས། ། ཐབས་བྱུང་དེ་རྒྱུ་ལྐོག་གྱུར་པས། །དེ་
འཆད་པ་ནི་དཀའ་བ་ཡིན། །ཞེས་སོ། །གསུམ་པ་ནི། ལམ་ཤེས་ཁོ་ནས་ལོ་ཀའི་དོན་སྒྲུབ་
པར་མི་རིགས་ཏེ། གཞི་ཤེས་རྣམ་མཁྱེན་གྱིས་ཀྱང་སྒྲུབ་པས་སོ། །ཞེ་ན། བྱང་སེམས་ཀྱི་ལོ་
ཀའི་དོན་སྒྲུབ་བྱེད་མཁྱེན་གསུམ་གྱི་ནང་ནས་ལམ་ཤེས་ཁོ་ནར་འདོད་ཀྱི། ལོ་ཀའི་དོན་སྒྲུབ་པ་
ཐམས་ཅད་ལམ་ཤེས་ཁོ་ནར་མི་འདོད་དོ། །གསུམ་པ་ལ་གསུམ་སྟེ། གསུང་ཞིང་སྟོན་པའི་
དོན། དེའི་འཐད་པ། དེ་ལ་རྩོད་པ་སྤང་བའོ། །དང་པོ་ལ། ཐབས་གང་ལས། གང་ཟག་
གང་གིས། འབྲས་བུ་གང་གསུངས་པ་གསུམ་ལས། དང་པོ་ནི། རྣམ་མཁྱེན་གང་དང་ཡང་
དག་པར་ལྡན་པས་སོ། །གང་སྒྲས་རྣམ་མཁྱེན་བརྗོད་པར་མི་རིགས་ཏེ། མཁྱེན་གསུམ་གྱི་སྤྱི་
སྒྲ་ཡིན་པའི་ཕྱིར་རོ། །ཞེ་ན། སྐྱོན་མེད་དེ། མཁྱེན་པ་གཉིས་ལ་བསྟོད་ཟིན་པའི་ལྷག་མར་
གྱུར་པས་རྣམ་མཁྱེན་ལ་གོ་སྟེ། དཀོན་མཆོག་གི་སྒྲས་དགེ་འདུན་ལ་གོ་བ་བཞིན་ནོ། །དོན་གྱི་
ཤུགས་ཀྱིས་ཀྱང་རྣམ་མཁྱེན་ལ་གོ་སྟེ། འོངས་སོ་ཞེས་པས་སྐྱེས་བུ་ལ་གོ་བ་བཞིན་ནོ། །ཤཱནྟིས་.
:
26



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
•མ་ལྷག་མར་གྱུར་པ་དང་། དོན་གྱིས་རྣམ་མཁྱེན་གྱི་དབྱེ་བས་ཞེས་སོ། །ཁྱད་པར་ཐུབ་པའི་ཚིག་
དང་འབྲེལ་པས་གོ་སྟེ། ལག་ལྡན་ལས་གླང་པོ་གོ་བ་བཞིན་ནོ། །གཉིས་པ་ནི། བདུད་བཞི་
ཐུབ་ཅིང་སྤང་བྱ་ཡང་དག་པར་བསྡམས་པ་ཡོན་ཏན་ཚད་མེད་པ་མངའ་བ་རྣམས་ཀྱིས་སོ། །
གསང་བ་བསམ་གྱིས་མི་ཁྱབ་པར། ལ་ལ་སངས་རྒྱས་ཆོས་རྣམས་ལ། །དཔེ་འགོད་ཇི་སྙེད་
བྱེད་པ་ནི། །དེ་དག་སངས་རྒྱས་མི་འཚལ་ཏེ། །དེ་དག་རྒྱལ་ལ་སྐུར་བ་འདེབས། །འདི་
དཔེ་གཅིག་ཡང་དག་སྟེ། །ནམ་མཁའི་ཁམས་སུ་བསྟན་པ་ལགས། །དེ་ནི་སངས་རྒྱས་ཆོས་
དང་མཐུན། །གང་ནའང་དེ་ཡི་ཚད་མ་མཆིས། །ནམ་མཁའ་འདིར་ནི་ཇི་ཙམ་པ། །སངས་
རྒྱས་ཀྱི་ནི་ཚུལ་ཁྲིམས་དང་། །ཏིང་ངེ་འཛིན་དང་རྣམ་གྲོལ་དང་། །རྣམ་གྲོལ་ཡེ་ཤེས་མཐོང་དེ་
ཙམ། །ནམ་མཁའི་ཚད་ནི་ཇི་ཙམ་པར། །སངས་རྒྱས་གཟུགས་ཀྱང་དེ་ཙམ་སྟེ། །ལོ་ཀ་
མགོན་པོའི་སྤྱི་གཙུག་ཀྱང་། །ནམ་མཁའི་ཁམས་དང་མཚུངས་པ་ལགས། །ནམ་མཁས་ཇི་
སྙེད་ཁྱབ་གྱུར་པ། །སྐུས་ཀྱང་དེ་སྙེད་ཁྱབ་པ་ལགས། །དེ་བཞིན་དུ་སྐུ་དང་། འོད་དང་།
གསུང་དང་། ཐུགས་དང་། བྱམས་པ་དང་། ཡེ་ཤེས་དང་། སྐུ་རྣམས་སྦྱར་རོ། །གསུམ་པ་
ནི། ཐེག་པ་ཆེ་ཆུང་ངམ། སྡེ་སྣོད་གསུམ་གྱི་རྣམ་པ་ཀུན་དང་ལྡན་པ་ཡུམ་ལ་སོགས་པའི་ཆོས་
ཀྱི་འཁོར་ལོ་སྣ་ཚོགས་པ་འདི་གདུལ་བྱ་དང་འཚམ་པར་རྟོག་པ་མེད་བཞིན་དུ་གསུང་པ་ལ་
བསྟོད་དོ། །གཉིས་པ་ནི། ཆོས་ཀྱི་འཁོར་ལོ་གསུང་བ་ཆོས་ཅན། རྣམ་མཁྱེན་གྱི་འབྲས་བུ་
ཡིན་ཏེ། དོན་གཞན་རྣམ་མཁྱེན་ཡོད་མེད་ཀྱི་རྗེས་སུ་བྱེད་པའི་ཕྱིར་རོ། །རྟགས་གྲུབ་སྟེ། མ་
ལུས་པ་མཁྱེན་པའི་ཡེ་ཤེས་ཐུགས་རྗེ་ཆེན་པོ་དང་བཅས་པ་ཡོད་ན། བསྐོར་ནུས་ཏེ། མདོ་
ལས། རྣམ་མཁྱེན་ཉིད་ཐོབ་ནས་ཆོས་ཀྱི་འཁོར་ལོ་བསྐོར་ཞེས་སོ། །དེ་མེད་ན། འདབ་
གཤོག་མེད་པའི་བྱ་འཕུར་མི་ནུས་པ་ལྟར་བསྐོར་མི་ནུས་སོ། །མདོ་ལས། རྣམ་མཁྱེན་ཉིད་
ཐོབ་པར་མ་བགྱིས་པར་ཆོས་ཀྱི་འཁོར་ལོ་བསྐོར་བར་མི་ནུས་སོ། །ཞེས་སོ། །གསུམ་པ་ལ།
རྣམ་མཁྱེན་ཉིད་རྒྱུར་མི་རིགས་ཏེ། ལྗགས་ལ་སོགས་དང་། གཞི་ཤེས་ལམ་ཤེས་ཀྱང་རྒྱུ་ཡིན་
པའི་ཕྱིར་རོ། །ཞེ་ན། རྣམ་མཁྱེན་ངེས་པའི་རྒྱུ་ཡིན་གྱི། གཞན་རྒྱུ་ཡིན་པ་མི་འགོག་པས་སྐྱོན་
མེད་དོ། །གཉིས་པ་ལ། དངོས་ཀྱི་དོན་དང་། དེའི་འཐད་པ། དེ་ལ་རྩོད་པ་སྤང་བའོ། །
དང་པོ་ནི། ཉན་ཐོས་དང་བྱང་སེམས་ཀྱི་ཚོགས་ཏེ། དགེ་འདུན་ནི། ལོ་ཀའི་བླ་མ་ཡིན་ལ།
སངས་རྒྱས་ནི། བླ་མ་དམ་པ་ཡིན་ནོ། །དེ་དག་གིའང་བླ་མར་གྱུར་པའི་ཡུམ། བླ་མའི་བླ་མར་
27



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།།
གྱུར་པ་དེ་ལ་བསྟོད་དོ། །ཡུམ་ཤེར་ཕྱིན་ཡིན་ལ། བཅས་པ་ནི། ལྷན་ཅིག་པའི་དོན་ཏེ། དེས་
ཉན་ཐོས་དང་བྱང་སེམས་ཀྱིའང་ཡུམ་དུ་བསྟན་ནོ། །གཉིས་པ་ནི། སྐྱེད་བྱེད་དང་། གསོ་
བྱེད་དང་། ཕན་འདོགས་བྱེད་ཀྱི་ཡུམ་དུ་སྒྲུབ་པའོ། །དང་པོ་ནི། མཁྱེན་གསུམ་གྱིས་ཟག་
མེད་ཀྱི་ཕུང་པོ་མ་བསྐྱེད་ན། བཞེད་དོན་གསུམ་ཐོབ་པ་མི་སྲིད་པས་མཁྱེན་གསུམ་འཕགས་
བཞིའི་ཟག་མེད་ཀྱི་ཕུང་པོ་སྐྱེད་པའི་ཡུམ་ཡིན་ནོ། །དེའང་ཆོས་མཆོག་མན་ཆད་ཀྱི་གཞི་ཤེས་
ལམ་ཤེས་རྗེས་མཐུན་པ་ནི། ཉན་ཐོས་དང་བྱང་སེམས་འཕགས་པའི་སྐད་ཅིག་དང་པོའི་ཡུམ་
ཡིན་ལ། དེའི་རྗེས་ནས་མཁྱེན་པ་སྐད་ཅིག་སྔ་མ་འཕགས་པ་སྐད་ཅིག་ཕྱི་མའི་སྐྱེད་བྱེད་ཀྱི་
ཡུམ་ཡིན་ནོ། །རྣམ་མཁྱེན་སྐད་ཅིག་སྔ་མ་སངས་རྒྱས་སྐད་ཅིག་ཕྱི་མའི་ཡུམ་ཡིན་ལ། སངས་
རྒྱས་གསར་དུ་སྐྱེད་པའི་ཡུམ་ནི། རྣམ་མཁྱེན་རྗེས་མཐུན་པ་རྡོ་རྗེ་ལྟ་བུའི་ཏིང་ངེ་འཛིན་ནོ། །
སྡུད་པར། གང་དག་འདས་དང་ཕྱོགས་བཅུའི་འཇིག་རྟེན་མགོན་གང་དང་། །མ་འོངས་དུས་
ན་འབྱུང་འགྱུར་དེ་དག་འདི་ལས་འབྱུང། །ལོ་ཀ་སྟོན་པ་རྒྱལ་བ་རྣམས་ཀྱི་སྐྱེད་བྱེད་ཡུམ། །
ཞེས་སོ། །འབུམ་ཊིཀ་ཏུ། རྡོ་རྗེ་ལྟ་བུ་ཡུམ་མཚན་ཉིད་པར་བཤད་པའང་སྐྱེད་བྱེད་ཀྱི་ཡུམ་
མཚན་ཉིད་པ་ཡིན་པ་ལ་དགོངས་སོ། །དེ་དག་གི་ཡུམ་བྱེད་ཚུལ་ཡང་། ཐེག་ཆེན་ཆོས་ལ་མོས་
པའི་ས་བོན། སྐྱེད་བྱེད་ཀྱི་མ་སྟོང་ཉིད་རྟོགས་པའི་ཤེར་ཕྱིན་གྱི་བསམ་གཏན་བདེ་བའི་མངལ་
དུ་གནས་ནས། སྐྱོང་བྱེད་ཀྱི་མ་མ་སྙིང་རྗེས་བསྐྱངས་པས་ཐུབ་པའི་ཆོས་ཀྱི་གདུང་འཛིན་པའི་
སྲས་འབྱུང་སྟེ། རྒྱུད་བླར། ཐེག་མཆོག་ལ་མོས་ས་བོན་ཤེས་རབ་ནི། །སངས་རྒྱས་ཆོས་སྐྱེད་
མ་དང་བསམ་གཏན་གྱི། །བདེ་བའི་མངལ་གནས་སྙིང་རྗེའི་མ་མ་ཅན། །གང་ཡིན་དེ་དག་
ཐུབ་པའི་རྗེས་སྐྱེས་སྲས། །ཞེས་སོ། །ཡང་ན་སེམས་བསྐྱེད་ནི། ས་བོན། ཡུམ་ནི། བསྐྱེད་
བྱེད་ཀྱིས་ཚོགས་གཉིས་མངེལ། སྙིང་རྗེ་ནི། རྒྱུན་དུ་སྐྱོང་བའི་མ་མ་སྟེ། སངས་རྒྱས་སྲས་ཀྱི་
མཆོག་ཏུ་ལེགས་པར་ གང་ སྐྱེས་པ། ། སེམས་དང་ ཤེས་རབ་དང་ནི་ཚོགས་ ལྡན་སྙིང་རྗེ་
འདིའི། །ས་བོན་མ་དང་མངལ་གནས་མ་མ་མཚུངས་པ་མེད། །བློ་ལྡན་དེ་ནི་ཁས་ལེན་མཆོག་
ཏུ་ཤེས་པར་བྱ། །ཞེས་སོ། །དེའི་ཤུགས་ཀྱིས་ཐེག་དམན་ལ་མོས་པའམ་དེར་སེམས་བསྐྱེད་པ་
ནི། ས་བོན། གཞི་ཤེས་ཤེར་ཕྱིན་ནི། སྐྱེད་བྱེད་ཀྱི་མ། ཚོགས་གཉིས་སམ་ཏིང་ངེ་འཛིན་
དམན་པ་ནི། མངལ། སྙིང་རྗེ་དམན་པ་ནི། མ་མ་སྟེ། དེ་དག་ལས་ཉན་རང་འབྱུང་བར་
ཤེས་པར་བྱའོ། །གཉིས་པ་ནི། མཁྱེན་གསུམ་ནི། འཕགས་བཞིའི་ཟག་མེད་ཀྱི་ཕུང་པོ་གསོ་༔
ས
28



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
བར་བྱེད་པའི་ཡུམ་ཡིན་ཏེ། དེས་མ་གསོས་ན། བཞེད་དོན་མཐར་ཕྱིན་པ་མི་སྲིད་པའི་ཕྱིར་
རོ། །གསུམ་པ་ནི། མཁྱེན་གསུམ་གྱིས་འཕགས་པ་བཞི་ལ་ཉེར་ཞིར་ཁྲིད་པ་ལ་སོགས་ཕན་
ཆེན་པོ་འདོགས་པའི་ཕྱིར་རོ། །ཤཱནྟིས། ཇི་སྐད་དུ་བཤད་པའི་དོན་ཆེན་པོ་གསུམ་ཐོབ་པའི་
ཕྱིར། དེ་ཡང་སྐྱེ་བོ་རྣམས་ལ་ཕན་ཆེན་པོ་འདོགས་པ་དེ་ནི། ལོ་ཀ་ན་མ་ཞེས་བྱའོ། །ཞེས་
སོ། །
གསུམ་པ་ལ། མཁྱེན་གསུམ་དང་འཕགས་བཞི་ཆོས་ཅན། རྒྱུ་འབྲས་སུ་ཐལ། ཡུམ་
སྲས་ཡིན་པའི་ཕྱིར། འདོད་ན། བདག་མི་གཅིག་དུས་མི་མཉམ་པར་ཐལ། རྒྱུ་འབྲས་ཡིན་
པའི་ཕྱིར། འདོད་ན། འཕགས་བཞིར་འགལ་ལོ། །གང་ནས་ཀྱང་ཡུམ་སྲས་སུ་བཤད་པའང་
མེད་དོ། །ཞེ་ན། དེའི་ལན་ལ་འབྲེ་ན་རེ། རྣམ་པར་གཞག་འཇོག་གི་རྒྱུ་འབྲས་ཡིན་པས་སྐྱོན་
མེད་དོ་ཟེར་ཏེ། དེ་ལྟ་ན། མཚན་ཉིད་གཅིག་གིས་མཚོན་བྱ་གཉིས་མཚོན་པ་དང་། མཚོན་
བྱ་གཅིག་ལ་མཚན་ཉིད་གཉིས་ཡོད་པར་འགྱུར་རོ། །རང་ལན་ནི། ཡུམ་སྲས་མཚན་ཉིད་པ་
དེ། བདག་མི་གཅིག་པར་འདོད་ཀྱང་འཕགས་པར་མི་འགལ་ཏེ། སྤྱིར་མཁྱེན་གསུམ་མཚན་
ཉིད་པ་མངོན་རྟོགས་སུ་ལྡན་པའི་ཕྱིར་རོ། །སྒྲུབ་བྱེད་མེད་པར་མ་གྲུབ་སྟེ། མིའམ་ཅིའི་རྒྱལ་
པོ་ལྗོན་པས་ཞུས་པ་ལས། མ་ནི་ཤེས་རབ་ཕ་ནི་ཐབས། །དགེ་བ་རྣམས་ནི་གཡོག་མིན་ནོ། །
ཉེ་དུ་བྱང་ཆུབ་ཕྱོགས་རྣམས་ཡིན། །ཞེས་སོ། །ཤཱནྟིས། དེའི་ཕྱིར་དོན་གྱིས་ན། སྐྱེད་པ་དང་
གསོ་བ་ཡིན་པར་ཤེས་པར་བྱའོ། །དེའི་ཕྱིར་ཡང་ཡུམ་ཡིན་ནོ། །ཞེས་སོ། །གཉིས་པ་ནི།
ཡུལ་ཡུམ་དེ་ལ། གང་ཟག་བྱམས་པས། ཆེད་དུ་བྱ་བ་བསྟན་བཅོས་བརྩམ་པའི་ཕྱིར་ཕྱག་
འཚལ་བ་སྟེ། གུས་པས་འདུད་པའོ། ། ཕྱག་དང་འཚལ་བ་ཐ་དད་དུ་འཆད་པ་ནི། ནོར་
བའོ། །འགྲེལ་པས་རྒྱས་པར་བཤད་པ་ལ། དགོས་དོན། བསྡུས་དོན། ཚིག་དོན། མཚམས་
།
སྦྱར། བརྒལ་ལན་གྱིས་གཏན་ལ་དབབ་པ་དང་ལྔའོ། །དང་པོ་ལ་གཉིས་ཏེ། དགོས་པ་སོ་
སོའི་རང་བཞིན་དང། ཐུན་མོང་གི་མཇུག་སྡུད་པའོ། །དང་པོ་ལ་བཞི་སྟེ། ཐོས་པ་ལས་དང་
བ་དང། དང་བ་ལས་གུས་པ་དང། གུས་པ་ལས་འཇུག་པ་དང་། ཞུགས་པ་ལས་ལེགས་པའི་
མཆོག་ཐོབ་པའོ། །དང་པོ་ལ་གཉིས་ཏེ། དང་བའི་རྐྱེན། དང་བའི་རང་བཞིན་ནོ། །དང་པོ་
ལ། ཞེས་བྱ་བ་ནི། དོན་མང་པོ་ལ་འཇུག་ཀྱང་། འདིར་དཔེའམ་བསྡུ་བ་སྟེ། དེ་ལྟར་ཞེས་
པས་སོ། །གསུངས་པ་ནི། བཤད་པ་སྟེ། རྒྱ་དཔེ་ལ་མེད་དོ། །འོག་མ་ཀུན་ལའང་དེ་བཞིན་
29



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ
.:དུ་ཤེས་པར་བྱའོ། །སྐབས་དོན་བརྗོད་ཅེས་དྲང་ངོ་། །གང་གིས་ན། མཆོད་བརྗོད་ཀྱི་ཚིགས་
སུ་བཅད་པ་འདིས་ནིའོ། །གང་ན། ཆེ་བའི་ཡོན་ཏན་གྱི་བདག་ཉིད་གཞན་ལས་ཕུལ་དུ་བྱུང་
བ་དང་ལྡན་པའོ། །གང་གི་ཡོན་ཏན་ན། ཡུམ་འདིའི་འོ། །གཉིས་པ་ལ་གཉིས་ཏེ། དད་
པའི་རྗེས་འབྲང་དང་། ཆོས་ཀྱི་རྗེས་འབྲང་དང་བའོ། །དང་པོ་ལ། དང་བ་སྐྱེའོ་ཞེས་དྲང་
ངོ། །རྒྱུ་གང་ལས་ན། ཚིགས་བཅད་དེ་ཐོས་པས་རྐྱེན་བྱས་ནས་སོ། །གང་ཟག་གང་ན། རེ་
ཞིག་ཚིག་ཙམ་ཐོས་ནས་དད་པ་སྐྱེ་བ་དད་པའི་རྗེས་འབྲང་རྣམས་ནིའོ། །ཡུལ་ནི། ཡུམ་འདི་
ལའོ། །ངོ་བོ་ཇི་ལྟར་ན། ཡོན་ཏན་ཡོད་དམ་མེད་སྙམ་པའི་ཐེ་ཚོམ་མེད་པར་ཐོས་མ་ཐག་སྐྱེ་
བས་མྱུར་དུ། ཆེན་པོར་སྐྱེ་བས་རབ་ཏུའོ། །གཉིས་པ་ལ། དང་བ་སྐྱེད་པར་བྱེད་པ་ཉིད་དོ་
ཞེས་དྲང་ངོ༌། །ཁྱད་ཆོས་ལྔ་ལས་རྒྱུ་ནི། ཚིགས་བཅད་དེ་ཐོས་ནས་སོ། །གང་ཟག་ནི། ཆོས་
ཀྱི་མཚན་ཉིད་ལ་ལུང་རིགས་ཀྱིས་བརྟག་དཔྱད་བྱས་ནས་འཇུག་པ་ཆོས་ཀྱི་རྗེས་འབྲང་རྣམས་
སོ། །ཀྱང་ནི། སྔ་མར་མ་ཟད་ཅེས་པའོ། །ཡུལ་ནི། ཡུམ་དེ་ལའོ། །ངོ་བོ་ནི། འའགལ་རྐྱེན་
གྱིས་མི་འཕྲོག་པས་རབ་ཏུའོ། །དེའི་རྒྱུ་མཚན་ལ། གནོད་བྱེད་མ་མཐོང་བ་དང་། སྒྲུབ་བྱེད་
གཟུང་བ་གཉིས་སོ། ། དང་པོ་ལ། གནོད་པ་མ་མཐོང་ནས་ཞེས་དྲང་ངོ། ། གང་ལ་ན།
མཆོད་བརྗོད་ཀྱི་ཚིགས་སུ་བཅད་པའི་བརྗོད་བྱའི་དོན་སྲས་འཕགས་བཞི་སྐྱེད་ནུས་ཀྱི་མཚན་
ཉིད་ཅན་གྱི་ཡུམ་ལའོ། །གང་གིས་ན། ཆོས་ཀྱི་རྗེས་འབྲང་གིས་སོ། །ཇི་ལྟ་བུའི་ན། སྐྱེ་བ་
ཡོད་དོ་ཞེའམ། སྲས་གསུམ་སྐྱེད་པའི་མཚན་ཉིད་མི་ལྡན་ནོ་ཞེས་པའི་རིགས་པའི་གནོད་པ་མ་
མཐོང་སྟེ། ཡུམ་འདིའི་ཆོས་ཉིད་དེ་ཡིན་པའི་ཕྱིར་རོ། །དེ་ལྟ་བུའི་ཡུམ་དེ་གང་ཞེ་ན། ཡོངས་
སུ་ཤེས་པ་ཞེས་དྲང་ངོ་། །གང་ན། གཞི་ཕྱི་ནང་གི་ཆོས་དང་། བྱང་ཆུབ་གསུམ་གྱི་ལམ་དང་།
རྣམ་པ་ཆོས་ཉིད་རྣམས་སོ། །ཇི་ལྟར་ན། རང་བཞིན་གྱིས་སྐྱེ་བ་མེད་པར་ཡོངས་སུ་ཤེས་
པའོ། །གཞི་ལམ་རྣམ་གསུམ་སྐྱེ་མེད་དུ་གང་གིས་གྲུབ་ཅེ་ན། གཞི་ལམ་འབྲས་གསུམ་ཆོས་
ཅན། བདེན་པའི་སྐྱེ་བ་མེད་དེ། བདེན་པའི་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་
ཞེས་བྱ་བ་དང་། སོགས་པ་རྡོ་རྗེ་གཟེགས་མ་དང་། ཡོད་མེད་སྐྱེ་འགོག་དང་། རྟེན་འབྲེལ་གྱི་
རིགས་པ་ལ་སོགས་པ་གདོད་མ་ནས་མ་སྐྱེས་པར་ཡིད་ཆེས་པར་བྱེད་པའི་ཚད་མས་སོ། །
འདིའི་མཐའ་དཔྱད་པ་ལ་བཞི་ལས། གཅིག་དང་དུ་བྲལ་ལ། རྟགས་དགོད། དོན་གསུམ་
གཏན་ལ་དབབ་པ་གཉིས་སོ། །དང་པོ་ནི། དངོས་པོ་ཆོས་ཅན། ཡང་དག་པར་བདེན་པའི་.
.
30



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རང་བཞིན་མེད་དེ། ཡང་ དག་ པར་བདེན་པའི་ གཅིག་ དང༌ དུ་ མ་ དང་བྲལ་བའི་ ཕྱིར།
གཟུགས་བརྙན་བཞིན། ཞེས་བྱ་བ་ནི། ཁྱབ་བྱེད་མ་དམིགས་པའོ། །དབུ་མ་རྒྱན་ལས།
བདག་དང་གཞན་སྨྲས་དངོས་འདི་དག །ཡང་དག་ཏུ་ན་གཅིག་པ་དང་། །དུ་མའི་རང་
བཞིན་བྲལ་བའི་ཕྱིར། །རང་བཞིན་མེད་དེ་གཟུགས་བརྙན་བཞིན། །ཞེས་སོ། །
གཉིས་པ་ལ། ཆོས་ཅན་གྱི་དོན། བསྒྲུབ་བྱའི་དོན། རྟགས་ཀྱི་དོན་དང་གསུམ་མོ། །
དང་པོ་ནི། དངོས་པོར་སྣང་ཙམ་ཆོས་ཅན་དུ་རིགས་ཏེ། མ་དཔྱད་པའི་ཚད་མས་གྲུབ་ཅིང་དེ་
ལ་བདེན་དངོས་སུ་དོགས་པ་དགག་དགོས་ཤིང་ནུས་པའི་ཕྱིར་རོ། །གཉིས་པ་ལ། དགག་བྱའི་
ཆོས། བསྒྲུབ་བྱའི་ཆོས། བསྒྲུབ་བྱ་དངོས་དང་གསུམ་མོ། །དང་པོ་ལ། དགག་གཞག་སྤང་
གསུམ་ལས། དང་པོ་ནི། སྣང་བ་ལས་ཉེས་པ་ཐམས་ཅད་འབྱུང་བས་དགག་བྱའི་ཆོས་ཡིན་
ཞེས་པ་དང་། སྣང་བ་ལ་བདེན་པར་ཞེན་པའི་ལོག་ཤེས་དགག་ཆོས་སུ་དབུ་མ་པ་ཁ་ཅིག་
སྨྲའོ། །དེ་དགག་པ་ནི། སྣང་བ་དང་ལོག་ཤེས་ཆོས་ཅན། བདེན་པའི་གཅིག་དང་དུ་བྲལ་མ་
ཡིན་པར་ཐལ། བདེན་པའི་གཅིག་དང་དུ་བྲལ་གྱི་དགག་བྱའི་ཆོས་ཡིན་པའི་ཕྱིར། འདོད་ན།
ཁས་བླངས་དང་རིགས་པས་བསལ་ལོ། །གཞན་ཡང་། སྣང་བ་དང་ལོག་ཤེས་ལ་རྟགས་ཞུགས་
སམ་མ་ཞུགས། ཞུགས་ན། རྟགས་ཆོས་ཅན། ཁྱབ་པ་མེད་པར་ཐལ། དགག་ཆོས་ལ་
ཞུགས་པའི་ཕྱིར། མ་ཞུགས་ན། རྟགས་ཆོས་ཅན། ཕྱོགས་ཆོས་མེད་པར་ཐལ། ཆོས་ཅན་ལ་
མ་ཞུགས་པའི་ཕྱིར་རོ། །བདེན་གཉིས་ལས། སྣང་བའི་ངོ་བོ་གང་ཡིན་པ། །དེ་ནི་འནི་འགོག་པ་
མ་ཡིན་ནོ། །ཉམས་སུ་མྱོང་བ་གང་ཡང་ནི། །དགག་པར་རིགས་པ་མ་ཡིན་ནོ། །ཞེས་པ་དང་
ཡང་འགལ་ལོ། །གཉིས་པ་ལ། གཞན་གྱིས་བདེན་པར་བརྟགས་པ་དགག་བྱའི་ཆོས་ཡིན་ཏེ།
ཕྱི་རོལ་པས་བདག་དང་གཙོ་བོ་སོགས་དོན་དམ་དུ་བརྟགས། ནང་པས་གཟུང་འཛིན་ནམ་
དངོས་པོ་དོན་དམ་དུ་བརྟགས་པ་དེ་འགོག་སྟེ། བདེན་གཉིས་ལས། ཡང་དག་པར་ཞེས་བྱ་
སོགས་བར། །གཞན་གྱིས་ཡོངས་སུ་བརྟགས་པ་འགོག །ཅེས་དང་། རྣམ་པར་རྟོག་ལ་སྣང་
བ་ཡི། །གཙོ་བོ་ལ་སོགས་ཡང་དག་པར། །དངོས་པོ་རྣམས་ཀྱི་རྒྱུར་གྱུར་པར། །གཞན་གྱིས་
བརྟགས་གང་དེ་འགོག་གོ །ཞེས་པས། དགག་ཆོས་དེ་ཤེས་བྱ་ལ་མི་སྲིད་དོ། །གསུམ་པ་ནི།
དགག་ཆོས་བདེན་དངོས་མེད་པའི་ཕྱིར་དེ་བཀག་པའི་བདེན་དངོས་ཀྱིས་སྟོང་པའང་མ་གྲུབ་
པར་འགྱུར་རོ། །དེ་འདོད་ན། བདེན་དངོས་སུ་འགྱུར་རོ། །ཞེ་ན། དོན་དམ་པར་ཟེར་ན་
31



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
འདོད་པ་ཡིན། ཀླུ་སྒྲུབ་ཀྱིས། མི་སྟོང་ཅུང་ཟད་ཡོད་མིན་ན། །སྟོང་པ་ཡིད་པར་ག་ལ་
བཤད། །ཅེས་དང་། དགག་བྱ་ཅི་ཡང་མེད་པའི་ཕྱིར། །ང་ནི་ཅི་ཡང་མི་འགོག་གོ །ཞེས་
སོ། །དེ་ལྟ་ནའང་བདེན་དངོས་སུ་མི་འགྱུར་ཏེ། གཞི་མ་གྲུབ་པའི་ཕྱིར་རོ། །ཀུན་རྫོབ་ཏུ་
ཁྱབ་པ་མེད་དེ། སྣང་བ་ལ་བདེན་པ་བཀག་པ་ཉིད་བདེན་མེད་ཡིན་པས་སོ། །གཉིས་པ་ནི།
བདེན་དངོས་བཀག་པ་དེའོ། །གསུམ་པ་ལ། དགག་གཞག་སྤང་གསུམ་ལས། དང་པོ་ནི།
བདེན་གཉིས་ཚོགས་པ་བསྒྲུབ་བྱར་འདོད་པ་དང་། བསྒྲུབ་བྱ་ཆ་གཉིས་སུ་འདོད་པ་དགག་
པའོ། །དང་པོ་ལ། ཕྱ་པ་ན་རེ། སྣང་བ་ཀུན་རྫོབ་ཀྱི་བདེན་པ། བདེན་པས་སྟོང་པ་ཉིད་དོན་
དམ། དེ་གཉིས་ཚོགས་པ་བསྒྲུབ་བྱ་ཡིན་ནོ། – ། རྗེས་དཔག་གིས་ཚོགས་དོན་ལ་འཇལ།
རིགས་ཤེས་ཀྱི་སྟོང་ཉིད་འཇལ་བས་ཡུལ་བདེན་གཉིས་དང། བློ་རྗེས་དཔག་དང་རིགས་ཤེས་
གཉིས་ཀ་ངོ་བོ་གཅིག་གོ །ཞེ་ན། དེ་དགག་པ་ལ། སྟོང་ཉིད་དོན་དམ་ཡིན་པ་དགག །
བདེན་གཉིས་ངོ་བོ་གཅིག་པ་དགག་པའོ། །དང་པོ་ལ། བདེན་དངོས་ཀྱིས་སྟོང་པ་ཆོས་ཅན།
དོན་དམ་བདེན་པ་མིན་པར་ཐལ། བློའི་ཡུལ་དུ་ཡོངས་གཅོད་དུ་གྲུབ་པའི་ཕྱིར། རྟགས་མ་
གྲུབ་ན། སྣང་བ་བདེན་དངོས་ཀྱིས་སྟོང་པར་རྗེས་དཔག་གིས་འཇལ་མི་སྲིད་ པར་ ཐལ།
ཡོངས་གཅོད་ལ་བློའི་ཡུལ་ལས་འདས་པའི་ཕྱིར། རྟགས་ཁས་བླངས་སོ། །ཁྱབ་པ་ཚད་མ།1
སྔ་མའི་ཁྱབ་པ་མེད་ན། སྤྱོད་འཇུག་ཏུ། དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་རྫོབ་ཡིན་
པར་འདོད། །ཅེས་པ་དང་། ཀུན་རྫོབ་དང་དོན་དམ་པའི་བདེན་པ་བསྟན་པར། དོན་དམ་
པ་ཡིད་ཀྱི་རང་བཞིན་གྱི་ཡུལ་དུ་གྱུར་ན་ནི། དོན་དམ་པ་ཞེས་བྱ་བའི་གྲངས་སུ་མི་འགྲོ་སྟེ།
ཀུན་རྫོབ་ཀྱི་བདེན་པ་ཉིད་དུ་འགྱུར་རོ། །ཞེས་པ་དང་འགལ་ལོ། །གཉིས་པ་ནི། ཤེས་བྱ་ལ་
ཆོས་ཅན། དོན་དམ་པའི་དངོས་པོ་སྲིད་པར་ཐལ། དོན་དམ་དང་ངོ་བོ་གཅིག་པའི་དངོས་པོ་
སྲིད་པའི་ཕྱིར། ཁྱབ་པ་མེད་ན། མི་རྟག་པའི་དངོས་པོ་མི་སྲིད་པར་རིགས་པ་མཚུངས་སོ།།
འདོད་ན། དམ་བཅའ་ཉམས་སོ། །དགོངས་པ་ངེས་འགྲེལ་ལས། འདུ་བྱེད་ཁམས་དང་དོན་
དམ་མཚན་ཉིད་ནི། །གཅིག་དང་ཐ་དད་བྲལ་བའི་མཚན་ཉིད་དེ། །གཅིག་དང་ཐ་དད་ཉིད་
དུ་གང་རྟོག་པ། །དེ་དག་ཚུལ་མ་ཡིན་པར་ཞུགས་པ་ཡིན། །ཞེས་པ་དང་འགལ་ལོ། །གཉིས་
པ་ནི། གཅིག་ན་རེ། སྣང་བ་ལ་སྤྲོས་བྲལ་དོན་དམ་བདེན་པ་དང་། བདེན་སྟོང་ཀུན་རྫོབ་
བདེན་པ་གཉིས་སྒྲུབ་བོ། །ཞེ་ན། སྣང་བ་ལ་ཕྱོགས་ཆོས་སུ་གྲུབ་པའི་རྟགས་གཅིག་དང་དུ་
32



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བྲལ་ཆོས་ཅན། སྣང་བ་ཉིད་དགག་ནུས་པར་ཐལ། སྤྲོས་པ་མ་ལུས་པ་དགག་ནུས་པའི་ཕྱིར།
རྟགས་མ་གྲུབ་ན། སྤྲོས་བྲལ་སྒྲུབ་པའི་རྟགས་ཡང་དག་ཡིན་པ་བུད། ཁྱབ་པ་ཡོད་དེ། སྣང་
བ་དང་མི་སྣང་བའང་སྤྲོས་པ་ཡིན་པས་སོ། །འདོད་ན། ཆོས་ཅན་འགོག་པའི་འགལ་བར་གྱུར་
རོ། །དོན་དམ་ཆོས་ཅན། སྤྲོས་བྲལ་མིན་པར་ཐལ། རྗེས་དཔག་གི་གཞལ་བྱ་ཡིན་པའི་ཕྱིར་
རོ། །འདོད་ན། མདོ་ལས། རང་བཞིན་མེད་ཅིང་སྤྲོས་མེད་པ། །དེ་ཉིད་དོན་དམ་སྤྱོད་ཡུལ་
ལོ། །ཞེས་པ་དང་། རྒྱུད་བློར། བསམ་མེད་བརྗོད་དུ་མེད་ཕྱིར་ཏེ། །བརྗོད་མེད་དོན་དམ་
ཡིན་ཕྱིར་རོ། །དོན་དམ་བརྟག་བྱ་མིན་ཕྱིར་ཏེ། །བརྟག་མིན་རྗེས་དཔག་བྱ་མིན་ཕྱིར། །
ཞེས་པ་དང་འགལ་ལོ། །གཉིས་པ་ནི། དངོས་པོ་དང་བདེན་པས་སྟོང་པའི་ཚོགས་དོན་བསྒྲུབ་
བྱ་ཡིན་གྱི་དོན་དམ་བསྒྲུབ་བྱ་མ་ཡིན་ནོ། །
གསུམ་པ་ལ། ཀུན་རྫོབ་ལ་བདེན་པ་ཁེགས་པ་ན། དོན་དམ་གྱི་བདེན་དངོས་ཁེགས་
སམ་མ་ཁེགས། ཁེགས་ན། དོན་དམ་བསྒྲུབ་བྱ་མིན་པ་ཉམས། མ་ཁེགས་ན། དགག་བྱའི་
ཕྱེད་མ་ཁེགས་པར་འགྱུར་རོ། །ཞེ་ན། དངོས་པོ་གང་ཡིན་ལོ་བདེན་དངོས་བཀག་པས་དོན་
དམ་གྱི་བདེན་དངོས་ཁེགས་ལ། བསྒྲུབ་བྱ་མ་ཡིན་པར་མི་འགལ་ཏེ། དོན་དམ་གྱི་བདེན་
དངོས་བཀག་པ་དོན་དམ་མིན་པས་སོ། །རྗེས་དཔག་གིས་སྤྲོས་བྲལ་འཇལ་ན། བསྒྲུབ་བྱ་
མིན་པ་ཉམས་ལ། མི་འཇལ་ན། དབུ་མའི་ལུས་ཕྱེད་མ་རྟོགས་པར་འགྱུར་རོ། །ཞེ་ན། འདི་
ལ་སློབ་དཔོན་ལ་སོགས་དབུ་མ་སྒྱུ་མ་ལྟ་བུ་པ་རྣམས་རྗེས་དཔག་གིས་སྒྱུ་མ་ལྟ་བུ་འཇལ་བར་
བཞེད་དོ། །ཐལ་འགྱུར་བ་ལྟར་ན། རྗེས་དཔག་གིས་སྤྲོས་པ་མ་ལུས་པ་དང་བྲལ་བ་མི་འཇལ་
ལ། དེས་ལུས་ཕྱེད་མ་རྟོགས་པའང་འདོད་པ་ཡིན་ནོ། །དེས་ན། སྤྲོས་བྲལ་དུ་རྗེས་དཔག་
གིས་འཇལ་བ་མི་སྲིད་དེ། རྗེས་དཔག་ཀྱང་སྤྲོས་པ་ཡིན་པས་སོ། །དེའི་ཕྱིར་རྣམ་བཅད་ལ་
སྤྲོས་པཔ་ཐམས་ཅད་ ཐལ་འགྱུར་གྱིས་འགོག་ལ། བློས་ཀྱང་ཤེས་པ་དང་ཤེས་བྱ་འགའ་ཡང་
མཐོང་བ་མེད་པ་ཉིད་དོན་དམ་པ་མཐོང་བ་ཡིན་ནོ། །དེས་ན། དོན་དམ་ནི། ཡོངས་གཅོད་
དུ་ཤེས་བརྗོད་གཞལ་བྱ་ལས་འདས་ཤིང་རྣམ་བཅད་དུ་གང་ཡང་མཐོང་མེད་ཀྱིས་མཐོང་བས་
ཤེས་བྱ་ཡིན་ནོ། །གསུམ་པ་ལ། ཕྱོགས་ཆོས་དང་། ཁྱབ་པ་སྒྲུབ་པའོ། །དང་པོ་ལ། གསོག་
བྱེད་གཅིག་ཏུ་བདེན་པ་དགག །དེ་བསགས་དུ་མར་བདེན་པ་དགག་པའོ། །དང་པོ་ལ།
རྟག་པ་དང་། མི་རྟག་པ་གཅིག་ཏུ་བདེན་པ་དགག་པའོ། །དང་པོ་ལ། ཕྱི་རོལ་པ་བདག་རྟག་པ
33



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
***གཅིག་རང་དབང་ཅན་གྱི་དངོས་པོར་ཡོད་དོ། །ཞེ་ན། བདག་དེ་ཕུང་པོ་ལྔ་ལ་ངོ་བོ་གཅིག་ཏུ་
ཡོད་དམ། དོན་གཞན་དུ་ཡོད། དང་པོ་ལྟར་ན། བདག་ཆོས་ཅན། མི་རྟག་པར་ཐལ།
ཕུང་པོ་མི་རྟག་པ་དང་ངོ་བོ་གཅིག་པའི་ཕྱིར། གཉིས་པ་ལྟར་ན། བདག་ཆོས་ཅན། དངོས་
མེད་དུ་ཐལ། ཕུང་པོ་ལྔ་ལས་གཞན་ཡིན་པའི་ཕྱིར། ཁྱབ་པ་ཡོད་དེ། དངོས་པོ་ཐམས་ཅད་
ཕུང་པོ་ལྔར་འདུས་པས་སོ། །དེ་གཉིས་འདོད་ན། དམ་བཅའ་ཉམས་སོ། །བདག་མེད་ན།
བདག་གི་བའི་དངོས་པོ་པའང་མེད་པས་ཁྱབ་སྟེ། དེ་ནི། བདག་ལ་ལྟོས་པས་སོ། །རྩ་ཤེར།
གལ་ཏེ་ཕུང་པོ་བདག་ཡིན་ན། །སྐྱེ་དང་འཇིག་པ་ཅན་དུ་འགྱུར། །གལ་ཏེ་ཕུང་པོ་རྣམས་ལས་
གཞན། །ཕུང་པོའི་མཚན་ཉིད་མེད་པར་འགྱུར། །བདག་ཉིད་ཡོད་པ་མ་ཡིན་ན། །བདག་གི་
ཡོད་པར་ག་ལ་འགྱུར། །ཞེས་སོ། །གཉིས་པ་ལ། ཕྱི་གཟུང་བ་དང་། ནང་འཛིན་པ་དང་།
རྒྱུན་དང་སྐད་ཅིག་གི་དངོས་པོ་བདེན་མེད་དུ་བསྟན་པ་གསུམ་མོ། །དང་པོ་ལ། རགས་པ་
དང་། རྡུལ་ཕྲན་གཅིག་བདེན་མེད་པར་བསྟན་པའོ། །དང་པོ་ལ། བྱེ་བྲག་པ་སྐྱེས་བུའི་ལུས་
ཡན་ལག་དུ་མ་ཡིན་ཡང་ཡན་ལག་ཅན་རགས་པ་ཆ་མེད་གཅིག་ཏུ་བདེན་ལ། དེ་གཉིས་རྫས་
གཅིག་གོ །ཞེ་ན། ལག་པ་གཡོ་ལ་གཞན་མི་གཡོ་བའི་ལུས་ཐམས་ཅད་ཆོས་ཅན། གཡོ་བར་
ཐལ། གཡོ་བའི་ལག་པ་དང་རྫས་གཅིག་པའི་ཕྱིར། ཁྱབ་པ་མེད་དེ། གཡོ་མི་གཡོ་ཡན་ལག་ལ་
ཡོད། ཡན་ལག་ཅན་མི་གཡོ་བ་ཁོ་ནའོ། །ཞེ་ན། ཡན་ལག་དང་ཡན་ལག་ཅན་ཆོས་ཅན།
རྫས་ཆ་མེད་གཅིག་མིན་པར་ཐལ། གཡོ་མི་གཡོ་གཉིས་ཡོད་པའི་ཕྱིར། འདོད་ན། དམ་
བཅའ་བུད་དོ། །ལུས་གཞན་བསྒྲིབས་ལ་གདོང་མ་བསྒྲིབས་ན། གདོང་ཆོས་ཅན། བསྒྲིབས་
པར་ཐལ། བསྒྲིབས་པའི་ལུས་དང་རྫས་གཅིག་པའི་ཕྱིར། ཁྱབ་པ་སྔར་བཞིན་ནོ། །གདོང་
ཚོན་གྱིས་བསྒྱུར་གཞན་མ་བསྒྱུར་བ་ན། གདོང་ཆོས་ཅན། ཚོན་གྱིས་མ་བསྒྱུར་བ་ཐལ། ཚོན་
གྱིས་མ་བསྒྱུར་བའི་ལུས་དང་རྫས་གཅིག་པའི་ཕྱིར་། ཐམས་ཅད་ཀྱི་རྟགས་ཁས་བླངས་
བསལ་བ་ཚད་མའོ། །གཉིས་པ་མདོ་སྡེ་པ་ཆ་མེད་འབྱར་ལ་མ་རེག་པར་འདོད། བྱེ་
བྲག་ཏུ་སྨྲ་བ་བསྐོར་བ་བར་བཅས་སུ་འདོད། ཁ་ཅིག་བསྐོར་བ་བར་མེད་དུ་འདོད་དོ། །དེ་
དགག་པ་ལ། དང་པོ་ནི། ཕྱོགས་དྲུག་གི་དབུས་སུ་རྡུལ་གཅིག་བཞག་པ་ན། དབུས་རྡུལ་གྱིས་
ཤར་རྡུལ་ལ་འབྱར་བའི་ངོས་དེ། གཞན་ལྔ་ལ་འབྱར་རམ། ངོས་སོ་སོ་ཕྱོགས་སོ་སོ་ལ་འབྱར།
དང་པོ་ལྟར་ན། ཕྱོགས་གཞན་ལྔའི་རྡུལ་ཆོས་ཅན། ཤར་རྡུལ་གྱི་གོ་ས་ན་ཡོད་པར་ཐལ།s/
34



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བཤར་རྡུལ་ལ་འབྱར་བའི་ངོས་ཀྱིས་འབྱར་ས་ཡིན་པའི་ཕྱིར། འདོད་ན། རྡུལ་གཅིག་གི་གོ་སར་
རྡུལ་དྲུག་ཐིམ་པས་རགས་པ་རྩོམ་མི་སྲིད་པར་འགྱུར་རོ། །གཉིས་པ་ལྟར་ན། དབུས་རྡུལ་ཆ་
མེད་དུ་འདོད་པ་ཉམས་ཏེ། ངོས་དྲུག་གི་རྡུལ་ལ་འབྱར་བའི་ངོས་ཡོད་པའི་ཕྱིར། ཉི་ཤུ་པར།
དྲུག་གིས་གཅིག་ཆར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ནི་གོ་གཅིག་
ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་སོ། །གཉིས་པ་ལའང་རྡུལ་བཅུའི་དབུས་སུ་
རྡུལ་གཅིག་བཞག་པ་ན། དེས་རྡུལ་སོ་སོ་ལ་ངོས་སོ་སོས་ལྟའམ། ཤར་རྡུལ་ལ་ལྟ་བའི་ངོས་
དེས་ལྟ། དང་པོ་ལྟར་ན། ཕྱོགས་བཅུའི་རྡུལ་ལ་ལྟ་བའི་ངོས་བཅུ་ཡོད་ན། ཆ་མེད་གཅིག་
ཡིན་པ་ཉམས་སོ། །གཉིས་པ་ལྟར་ན། ཕྱོགས་གཞན་དགུའི་རྡུལ་ཆོས་ཅན། ཤར་ཕྱོགས་ཁོ་
ན་ན་ཡོད་པར་ཐལ། ཤར་ཕྱོགས་ལ་ལྟ་བའི་ངོས་ཀྱིས་བལྟ་ས་ཡིན་པའི་ཕྱིར། ཤར་རྡུལ་
བཞིན། འདོད་ན། རགས་པ་མི་སྲིད་པར་འགྱུར་རོ། །དབུ་མ་རྒྱན་ལས། དབུས་གནས་
རྡུལ་ཕྲན་རྡུལ་གཅིག་ལ། །ལྟ་བའི་རང་བཞིན་གང་ཡིན་པ། །རྡུལ་ཕྲན་གཞན་ལ་ལྟ་བའི་
ངོས། །གལ་ཏེ་དེ་ཉིད་ཡིན་པ་ན། །ཇི་ལྟར་ས་ཆུ་མེ་རླུང་སོགས། །ཇི་སྟེ་རྒྱས་འགྱུར་མ་ཡིན་
ནམ། །གལ་ཏེ་གཞན་ཉིད་ཡིན་བརྗོད་ན། །རབ་ཏུ་ཕྲ་རྡུལ་ཇི་ལྟ་བུར། །གཅིག་ཏུ་ཆ་ཤས་
མེད་པར་འགྱུར། །ཞེས་སོ། །གསུམ་པ་ནི། དང་པོར་འདུས་པ་ཉིད་དོ། །
གཉིས་པ་ལ་གཉིས་ཏེ། ཤེས་པ་རྣམ་བཅས་དགག །རྣམ་མེད་དགག་པའོ། །དང་པོ་
ལ། སེམས་ཙམ་པ་ཁ་ཅིག །རྣམ་པ་སྣ་ཚོགས་སུ་སྣང་ཡང་ཤེས་པ་གཅིག་ཏུ་བདེན་ཞེས་པ་
དང་། རྣམ་པ་དང་ཤེས་པ་གྲངས་མཉམ་དུ་བདེན་ནོ། །ཞེ་ན། རྣམ་པ་ཆོས་ཅན། གཅིག་ཏུ་
ཐལ། ཤེས་པ་གཅིག་དང་རྫས་གཅིག་པའི་ཕྱིར། ཤེས་པ་ཆོས་ཅན། དུ་མར་ཐལ། རྣམ་པ་
དུ་མ་དང་རྫས་གཅིག་པའི་ཕྱིར། གཉིས་ཀའི་རྟགས་ཁས་བླངས་ཁྱབ་བསལ་ཚད་མའོ། །
གཞན་ཡང་། རྡུལ་ཕྲན་འགོག་པའི་རིགས་པས་ཀྱང་གནོད་དོ། །གཉིས་པ་ལ། གཟུང་འཛིན་
གཉིས་མེད་ཀྱི་ཤེས་པ་རང་རིག་རང་གསལ་དོན་དམ་དུ་ཡོད་དོ། །ཞེ་ན། ཤེས་པ་དེ་ཆོས་ཅན།
གསལ་ལོ་ཞེས་ཐ་སྙད་མ་ནོར་བར་བྱེད་པ་མེད་པར་ཐལ། དེ་གསལ་བར་ཤེས་པ་མེད་པའི་ཕྱིར།
རྟགས་མ་གྲུབ་ན། གཟུང་འཛིན་གཉིས་མེད་པ་བུད་དོ། །སྐྱོན་མེད་དེ། རང་གིས་ཤེས་སོ་ཞེ་
ན། རང་གཅིག་ཉིད་ཤེས་བྱེད་དང་ཤེས་བྱ་གཉིས་སུ་འགལ་བས་རང་གིས་རང་རིག་པ་མེད་
དོ། །དཔེར་ན། རལ་གྲིའི་སོ་རང་གིས་རང་མི་གཅོད་པ་བཞིན་ནོ། །སྐྱོན་མེད་དེ། མར་མེ་
35



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ།
::
gརང་གིས་རང་གསལ་བར་བྱེད་པ་བཞིན་ནོ། །ཞེ་ན། དཔེ་མ་གྲུབ་སྟེ། མར་མེ་ལ་མུན་པས་
བསྒྲིབས་པ་མེད་པའི་ཕྱིར་བསལ་བྱ་མ་ཡིན་ནོ། །སྤྱོད་འཇུག་ཏུ། ལོ་ཀ་ཡི་ནི་མགོན་པོས་
ཀྱང་། །སེམས་ཀྱིས་སེམས་མི་མཐོང་ཞེས་གསུངས། །རལ་གྲིའི་སོ་ནི་རང་ལ་རང་། །ཇི་ལྟར་
མི་གཅོད་དེ་བཞིན་ཡིད། །ཅེས་སོ། །ཤེས་པ་དེ་ཆོས་ཅན། གཞན་དབང་དུ་ཐལ། རྒྱུ་རྐྱེན་
ལས་བྱུང་བའི་ཕྱིར་རོ། །ཁྱབ་པ་ཡོད་དེ། གཟུང་འཛིན་གཞན་དབང་དུ་དེས་བཞག་པར་ཁས་
བླངས་པས་སོ། །འདོད་ན། འཁྲུལ་པར་འགྱུར་རོ། །རྟགས་མ་གྲུབ་ན། ཤེས་པ་དེ་ཆོས་
ཅན། མི་རྟག་པ་མིན་པར་ཐལ། རྒྱུ་རྐྱེན་ལས་མ་སྐྱེས་པའི་ཕྱིར། འདོད་ན། མ་དག་པའི་
གནས་སྐབས་ན་རྫུན་པ། དག་པ་ན་བདེན་པར་འདོད་པ་ཉམས་སོ། །སྐྱོན་མེད་དེ། གཉིས་
ཀའི་གནས་སྐབས་སུ་བདེན་ནོ། །ཞེ་ན། འོ་ན་གློ་བུར་གྱི་དྲི་མས་མ་དག་པར་བདེན་ན།
དག་པར་བསྒྱུར་དུ་མི་རུང་སྟེ། ཀླུ་སྒྲུབ་ཀྱིས། རང་བཞིན་གཞན་དུ་འགྱུར་བ་ནི། །ནམ་ཡང་
འཐད་པ་མ་ཡིན་ནོ། །ཞེས་སོ། །གསུམ་པ་ལ། རྒྱུན་དང་སྐད་ཅིག་དགག་པ་གཉིས་སོ། །ནོ
དང་པོ་ལ། ཞག་ལ་སོགས་པ་རྒྱུན་གཅིག་ཏུ་བདེན་ནོ། །ཞེ་ན། ཞག་ཆོས་ཅན། དངོས་པོ་
གཅིག་ཏུ་བདེན་པ་མེད་པར་ཐལ། ཉིན་མཚན་ལ་སོགས་དོན་བྱེད་ནུས་པ་དུ་མའི་བདག་ཉིད་
ཡིན་པའི་ཕྱིར། འདོད་ན། དམ་བཅའ་བུད་དོ། །གཉིས་པ་ལ། སྐད་ཅིག་ཆ་མེད་དོན་དམ་
ཡིན་ནོ། །ཞེ་ན། སྐད་ཅིག་མ་དེ་ཆོས་ཅན། སྔ་ལོགས་ན་རྒྱུ་ཡོད། ཕྱི་ལོགས་ན་འབྲས་བུ་
ཡོད་པ་མ་ཡིན་པར་ཐལ། སྔ་ཕྱིའི་ཆ་མེད་པའི་ཕྱིར། འདོད་ན། དོན་བྱེད་ནུས་པས་སྟོང་པར་
འགྱུར་རོ། །གཞན་ཡང་། སྐད་ཅིག་དེ་རྒྱུ་ལས་སྐྱེས་དུས་ན་དེ་འགག་གམ་མི་འགག །འགག་
ན། སྐྱེས་འགག་དུས་མཉམ་པར་འགྱུར་རོ། །འདོད་ན། སྐད་ཅིག་དེ་སྐྱེས་པ་དང་དེའི་
དངོས་འབྲས་སྐྱེས་པ་དུས་མཉམ་པར་འགྱུར་ཏེ། སྐད་ཅིག་དེ་སྐྱེས་དུས་ན་དེ་འགག་ལ། དེ་
འགོག་པ་དང་དེའི་དངོས་འབྲས་སྐྱེས་པ་དུས་མཉམ་པའི་ཕྱིར་རོ། །མི་འགག་ན། སྐྱེས་དུས་
འགག་དུས་གཉིས་འབྱུང་བས་ཆ་མེད་ཉམས་སོ། །ཀླུ་སྒྲུབ་ཀྱིས། ཇི་ལྟར་སྐད་ཅིག་མཐའ་
ཡོད་ལྟར། །དེ་བཞིན་ཐོག་མཐའ་དབུས་བརྟག་གི །དེ་ལྟར་སྐད་ཅིག་གསུམ་བདག་ཕྱིར། །
ལོ་ཀ་སྐད་ཅིག་ལ་མི་གནས། །ཞེས་སོ། །ཟླ་གྲགས་ཀྱིས། སྐད་ཅིག་དྲང་དོན་ཡིན་གྱི་ཀུན་
རྫོབ་ཏུ་ཡང་མེད་པར་བཤད་དོ། །གཉིས་པ་ནི། དངོས་པོ་ཆོས་ཅན། བདེན་པའི་དུ་མར་
གྲུབ་པ་མེད་དེ། བདེན་པ་གཅིག་ཀྱང་མེད་པའི་ཕྱིར། ཁྱབ་པ་ཡོད་དེ། དུ་མ། གཅིག་བ
:
F.
36



༄༅།།མངོན་པར་རྟོས་གུས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
པབསགས་པ་ལས་བྱུང་བས་སོ། །རྒྱུན་ལས། དངོས་པོ་གང་གང་རྣམས་དཔྱད་པས། །དེ་དང་
དེ་ལ་གཅིག་ཉིད་མེད། །གང་ལའང་གཅིག་ཉིད་ཡོད་མིན་པ། །དེ་ལ་དུ་མ་ཉིད་ཀྱང་མེད། །
ཅེས་སོ། །གལ་ཏེ་གཅིག་དང་དུ་མ་འགལ་ལམ་འབྲེལ། འགལ་ན། གཅིག་བཀག་པས་དུ་མ་
མི་ཁེགས། འབྲེལ་ན། དུ་མ་བསྒྲུབས་པས་གཅིག་མི་ཁེགས་སོ། །ཞེ་ན། དུ་མར་ཡོད་པ་དེ།
གཅིག་ཡོད་ལ་འབྲེལ་པས་དེ་བཀག་ནས་དུ་མ་འགོག །དུ་མ་ཡིན་པ་གཅིག་ཡིན་པར་འགལ་
བས་དུ་མ་ཡིན་པས་གཅིག་ཡིན་འགོག་གོ །གཉིས་པ་ནི། བདེན་པའི་གཅིག་དང་དུ་བྲལ་ལ་
བདེན་དངོས་ཀྱིས་སྟོང་པས་ཁྱབ་སྟེ། བདེན་དངོས་ཡོད་ན། བདེན་པའི་གཅིག་དང་དུ་མ་
གཉིས་སུ་ངེས་པའི་ཕྱིར་རོ། །རྒྱན་ལས། གཅིག་དང་དུ་མ་མ་གཏོགས་པ། །རྣམ་པ་གཞན་
དང་ལྡན་པ་ཡི། །དངོས་པོ་མི་རུང་འདི་གཉིས་ནི། །ཕན་ཚུན་སྤངས་ཏེ་གནས་ཕྱིར་རོ། །
ཞེས་སོ། །གཉིས་པ་རྡོ་རྗེ་གཟེགས་མ་ནི། དངོས་པོར་སྣང་བ་ཆོས་ཅན། དོན་དམ་པར་སྐྱེ་བ་
བདེན་པ་མེད་དེ། རང་དང་གཞན་དེང་གཉིས་ཀ་དང་རྒྱུ་མེད་པར་མི་སྐྱེ་བའི་ཕྱིར། རྟགས།
རང་ལས་མི་སྐྱེ་སྟེ། རང་གཅིག་བསྐྱེད་བྱ་སྐྱེད་བྱེད་གཉིས་སུ་འགལ་ལོ། །དོན་དམ་པར་
གཞན་ལས་ཀྱང་མི་སྐྱེ་སྟེ། གཞན་སྔ་ཕྱི་གཉིས་ནི། གཅིག་དངོས་པོར་ཡོད་དུས་ན་གཅིག་
དངོས་པོར་མེད་པས་རྒྱུ་འབྲས་མི་རུང་ངོ། །དུས་མཉམ་པ་ལ་རྒྱུ་འབྲས་མི་སྲིད་དོ། །གཉིས་
ཀ་ལས་ཀྱང་སྐྱེ་བ་མེད་དེ། ཡ་གྱལ་རང་གྲུབ་ནས་བསྐྱེད་མི་དགོས་པའི་ཕྱིར་རོ། །རྒྱུ་མེད་ལས་
མི་སྐྱེ་སྟེ། རྟག་ཏུ་སྐྱེ་བར་ཐལ་བས་སོ། །རྩ་ཤེར། བདག་ལས་མ་ཡིན་གཞན་ལས་མིན། །
གཉིས་ལས་མ་ཡིན་རྒྱུ་མེད་མིན། །དངོས་པོ་གང་དང་གང་ལ་ཡང་། །སྐྱེ་བ་ནམ་ཡང་ཡོད་མ་
ཡིན། །ཞེས་སོ། །གསུམ་པ་ལ། ཡོད་མེད་སྐྱེ་འགོག་ནི་དངོས་པོ་ཆོས་ཅན། སྐྱེ་བར་བདེན་
པ་མེད་དེ། ཡོད་པའང་མི་སྐྱེ། མེད་པའང་མི་སྐྱེ་བའི་ཕྱིར། རྟགས་གྲུབ་སྟེ། ཡོད་པ་གྲུབ་
ཟིན་པའི་ཕྱིར་མི་སྐྱེའོ། །མེད་པ་རྒྱུས་བསྐྱེད་བྱ་མིན་པའི་ཕྱིར་མི་སྐྱེའོ། །ཀླུ་སྒྲུབ་ཀྱིས། ཡོད་
པ་སྐྱེ་བ་མི་རིགས་ཏེ། །མེད་པ་ནམ་མཁའི་པདྨོ་བཞིན། །ཞེས་སོ། །བཞི་པ་རྟེན་འབྲེལ་གྱི་
རྟགས་ནི། ཐུབ་དགོངས་སུ། གང་རྟེན་ཅིང་འབྲེལ་བར་འབྱུང་བ་དེ་ནི། དོན་དམ་པར་རང་
བཞིན་སྟོང་པ་སྟེ། སྒྱུ་མ་བཞིན། ཆོས་ཐམས་ཅད་ཀྱང་རྟེན་ཅིང་འབྲེལ་པར་འབྱུང་བའོ། །
ཞེས་སོ། །བློ་གྲོས་རྒྱ་མཚོའི་མདོ་ལས། གང་རྣམས་རྟེན་ཅིང་འབྲེལ་པར་འབྱུང་། །དེ་རྣམས་
རང་བཞིན་ཅུང་ཟད་མེད། །ཅེས་སོ། །
37



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
གཉིས་པ་ལ་སྤྱི་གཞུང་གཉིས་སོ། །དང་པོ་ལ། རྟགས་དགོད། དོན་གསུམ་གཏན་ལ་
དབབ་པའོ། །དང་པོ་ནི། སྟོང་ཉིད་སྒོམ་པའི་བློ་ཆོས་ཅན། གོམས་པ་རྫོགས་པ་ན་བསྒོམ་བྱ་
གསལ་བར་སྣང་བ་འབྱུང་སྟེ། རྟེན་བརྟན་གོམས་པ་ངང་གིས་ཁྱད་པར་དུ་འགྱུར་པ་བསྒོམས་
པའི་ཕྱིར། འདོད་ཆགས་གོམས་པ་བཞིན་ནོ། །དེས་སྟོང་ཉིད་གསལ་བར་སྣང་བའི་མངོན་
སུམ་འབྱུང་བར་དངོས་སུ་གྲུབ་པས། སྟོང་ཉིད་མངོན་སུམ་དུ་རྟོགས་པའི་འཕགས་པ་འབྱུང་
བར་ཤུགས་ལ་གྲུབ་བོ། །གཉིས་པ་ལ་གསུམ་ལས། ཆོས་ཅན་རང་ལ་རང་རིག་མངོན་སུམ་
གྱིས་གྲུབ་ལ། གཞན་ལ་ལུས་ངག་གི་རྣམ་འགྱུར་ཁྱད་པར་ཅན་ལས་གྲུབ་བོ། །བསྒྲུབ་བྱའི་
ཆོས་ནི། གོམས་རྐྱེན་དང་མ་བྲལ་ཞིང་གེགས་མེད་ན་གསལ་སྣང་འབྱུང་ངེས་པ་སྒྲུབ་བོ། །
རྟགས་ལ། ཕྱོགས་ཆོས་དང་ཁྱབ་པ་སྒྲུབ་པ་གཉིས་ལས། དང་པོ་ལ། རྟེན་བརྟན་པ་ནི།
རིག་པ་འདས་པ་དང་མ་འོངས་པ་ཐུག་མེད་དུ་སྒྲུབ་པ་གཉིས་ལས། དང་པོ་ནི། སྐྱེས་མ་ཐག་
པའི་སེམས་ཆོས་ཅན། ཉེར་ལེན་གྱི་རྒྱུ་སེམས་སྔ་མ་སྔོན་དུ་སོང་སྟེ། རིག་པ་ཙམ་ཡིན་པའི་
ཕྱིར། ད་ལྟར་གྱི་རིག་པ་བཞིན་ནོ། །དེའང་སེམས་ལ་ཉེར་ལེན་སེམས་སྔ་མ་དགོས། དེ་
ལའང་སེམས་སྔ་མ་དགོས་པའི་ཕྱིར་རོ། །རྣམ་འགྲེལ་ལས། རྣམ་ཤེས་མིན་པ་རྣམ་ཤེས་ཀྱི། །
ཉེར་ལེན་མིན་པའི་ཕྱིར་ཡང་འགྲུབ། །ཅེས་སོ། །གཉིས་པ་ནི། འཆི་ཁའི་སེམས་ཆོས་ཅན།
སེམས་ཕྱི་མ་བསྐྱེད་པར་ངེས་ཏེ། སེམས་ཕྱི་མ་སྐྱེད་པ་ལ་རྒྱུ་ཚང་ཞིང་གེགས་མེད་པའི་ཕྱིར་
རོ། །གེགས་མེད་ཅིང་ཚོགས་པ་ཚང་བའི་ས་བོན་བཞིན་ནོ། །འོ་ན། གཉིད་ལོག་ཁའི་མིག་
ཤེས་སོགས་རིག་པ་ཕྱི་མ་མི་བསྐྱེད་པས་བསལ་ཞེ་ན། མ་གྲུབ་སྟེ། མིག་ཤེས་ཕྱི་མ་མི་བསྐྱེད་
ཀྱང་སྤྱིར་རིག་པ་ཕྱི་མ་བསྐྱེད་དེ། ཚོགས་བདུན་ཐམས་ཅད་ཀུན་གཞིའི་རྒྱུ་ཡིན་པའི་ཕྱིར་
རོ། །སངས་རྒྱས་པ་ན་རིག་པ་རྒྱུན་ཆད་པའང་མི་འཐད་དེ། རྣམ་ཤེས་ཚོགས་བརྒྱད་གནས་
གྱུར་པའི་ཡེ་ཤེས་བཞི་ཡོད་པའི་ཕྱིར་དང་། གཟུགས་སྐུ་བེམ་པོ་འབའ་ཞིག་བར་ཐལ་བས་
སོ། །གོམས་པ་ངང་གིས་ཁྱད་པར་དུ་འགྱུར་བར་བསྒོམས་པར་རང་རིག་གིས་གྲུབ་བོ། །
གཉིས་པ་དཔེ་འདོད་འཇིགས་གོམས་པའི་སྟེང་དུ་གོམས་པ་ཡོངས་སུ་རྫོགས་ན་གོམས་
བྱ་གསལ་སྣང་འབྱུང་བར་མཐོང་བས་གྲུབ་སྟེ། རྣམ་ངེས་ལས། དེ་ཕྱིར་ཡང་དག་ཡང་དག་་
མིན། །གང་གང་ཤིན་ཏུ་བསྒོམས་གྱུར་བས། །སྒོམ་པ་ཡོངས་སུ་རྫོགས་པ་ན། །དེ་གསལ་མི་།
རྟོག་བློ་འབྲས་བུ། །ཞེས་སོ། །གཉིས་པ་ནི། ཐམས་ཅད་མཁྱེན་པ་ཉིད་གསུམ་གྱི་བདག་ཉིད་མ
00
38



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སྲས་གསུམ་གྱི་ཡུམ་བྱེད་པས་ཚུལ་གསུམ་པ་ཅན་གྱི་ངོ་བོ་ཤེར་ཕྱིན་ཆོས་ཅན། འཕགས་བཞིའི་
ཡུམ་ཡིན་ཏེ། སངས་རྒྱས་དང་། སོགས་པ་ཉན་རང་བྱང་སེམས་ཀྱི་ཟག་མེད་ཀྱི་ཕུང་པོ་སྐྱེད་
ཅིང་བཞེད་དོན་མཐའ་དག་སྐྲུན་པར་མཛད་པ་ནི། གདོན་མི་ཟ་བར་སྲིད་པ་ཉིད་ཀྱི་ཕྱིར་རོ། །
ཞེས་ངེས་པར་བཟུང་སྟེའོ། །གཉིས་པ་ལ། གུས་པར་བྱེད་དོ་ཞེས་དྲང་ངོ་། །རྒྱུ་གང་ལས་ན།
ཡུམ་དེ་ལ་རབ་ཏུ་དང་བའི་རྒྱུ་ལས་སོ། །ཀྱང་ནི། དང་བར་མ་ཟད་གུས་པའོ། །གང་ན།
ཡུམ་དེའི་ཡོན་ཏན་ཉེར་ཞི་སོགས་མངོན་པར་ཐོབ་པར་འདོད་པའི་གང་ཟག་དབང་པོ་རྣོ་རྟུལ་
གཉིས་ཀ་ཡང་ངོ་། །གང་ལ་ན། བརྗོད་བྱ་མཁྱེན་གསུམ་དེ་དང་། དེ་ལ་བརྟེན་པའི་གསུང་
རབ་རྗོད་བྱེད་ལའོ། །དགོས་པ་ནི། རྣམ་པ་ཐམས་ཅད་དུ་ཚིག་གཟུང་བ་དང་། སོགས་པ་
དོན་ཀུན་ཆུབ་པ་ལ་སོགས་པའི་དོན་དུའོ། །ངོ་བོ་ཇི་ལྟར་ན། ཤིན་ཏུའོ། །གསུམ་པ་ནི།
གུས་པར་བྱས་པའི་རྗེས་དེ་ནས་མིང་ལ་དམིགས་པ་ཐོས་པའི་ཤེས་རབ། སོགས་པ་མིང་དོན་ག
ཉིས་ཀ་ལ་དམིགས་པ་བསམ་པ། དོན་ལ་དམིགས་པ་བསྒོམས་པའི་ཤེས་པ་སྐྱེ་བས་རིམ་གྱིས་
འཇུག་གོ །བཞི་པ་ནི། ཞུགས་པས་ལེགས་པའི་མཆོག །བྱང་ཆུབ་གསུམ་ཐོབ་པར་འགྱུར་
རོ། །གཉིས་པ་ནི། བཅོམ་ལྡན་འདས་མ་ལ་རབ་ཏུ་དང་བའི་དད་པ་ནི་ཆོས་ཅན། ལེགས་པ་
ཐམས་ཅད་ཐོབ་པའི་ཐོག་མའི་རྒྱུའི་གཙོ་བོ་ཡིན་ནོ། །དང་བ་ལས་གུས། གུས་པ་ལས་འཇུག །
ཞུགས་པས་ལེགས་པའི་མཆོག་ཐོབ་པ་དེའི་ཕྱིར་རོ། །གཉིས་པ་ནི། བསྟོད་དོ་ཞེས་དྲང་ངོ་། །
གང་ལ་ན། ཤེར་ཕྱིན་ལའོ། །གང་གི་སྒོ་ནས་ན། ཐམས་ཅད་མཁྱེན་པ་ཉིད་གསུམ་གྱི་ཡོན་
ཏན་བརྗོད་པའི་སྒོ་ནས་སོ། །དེ་ལ་རྩོད་སྤང་ནི། ཅི། ཡུམ་མཐའ་དག་ལ་བསྟོད་དམ།
ཕྱོགས་གཅིག་ལ་བསྟོད། དང་པོ་ལྟར་ན། སྦྱོར་བཞི་དང་ཆོས་སྐུ་ལ་མ་བསྟོད་པས་ཉུང་ངོ། །
གཉིས་པ་ལྟར་ན། མཁྱེན་པ་གང་རུང་གཅིག་ལ་བསྟོད་པས་ཆོག་པས་མང་ངོ༌། །ཞེ་ན།
མཐའ་དག་ལ་བསྟོད་པས་མང་སྐྱོན་མེད་དེ། དོན་བརྒྱད་པོ་དེ་དག་ཀྱང་ཤེར་ཕྱིན་མཐའ་དག་
ཡིན་ཞིང་། དེ་ལ་བསྟོད་པའི་ཕྱིར་མ་གྲུབ་པ་མིན་ཏེ། མཆོད་བརྗོད་དེས། མཁྱེན་གསུམ་
བསྟོད་ཅིང་ཐམས་ཅད་མཁྱེན་པ་ཉིད་གསུམ་གྱིས་དོན་མངོན་རྟོགས་བརྒྱུད་བསྡུས་པའི་ཕྱིར་
རོ། །ཇི་ལྟར་བསྡུས་ན། གཞི་ཤེས་ཀྱི་རྣམ་པ་དང་པོ་བཅུ་དྲུག་བྱང་ཕྱོགས་སོ་བདུན། མཚན་
ཉིད་ཉེར་གསུམ། སྤྱོད་པ་བཀག་པའི་ཤུགས་བསྟན་གྱི་སྦྱོར་ལམ། ལམ་ཤེས་ཀྱི་ཉན་ཐོས་ཀྱི་
སྦྱོར་ལམ། མཐོང་ལམ། གཞི་ཤེས་ཀྱི་ཤུགས་བསྟན་གྱི་མཐོང་ལམ་རྣམས་ནི། ཉན་ཐོས་ཀྱི་
39



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
t
2གཞི་ཤེས་སོ། །གཞི་ཤེས་ཀྱི་རྣམ་པ་ལྷག་མ་བཅུ་གཅིག་དང་ལམ་ཤེས་ཀྱི་རང་རྒྱལ་གྱི་སྦྱོར་ལམ།
མཐོང་ལམ་རྣམས་ནི། རང་རྒྱལ་གྱི་གཞི་ཤེས་སོ། །ཡང་རྣམ་མཁྱེན་གྱི་སེམས་བསྐྱེད་དང་པོ་
གསུམ། གདམས་ངག །གོ་སྒྲུབ། རྣམ་ཀུན་གྱི་ཐར་པ་ཆ་མཐུན། ལམ་ཤེས་ཀྱི་ཡུལ་ངེས་པ་
སོགས་ནི། ཚོགས་ལམ། རྣམ་མཁྱེན་གྱི་སྦྱོར་ལམ། འཇུག་པ། ཚོགས་སྒྲུབ་བཅུ་བཞི། རྣམ་
ཀུན་གྱི་སྦྱོར་ལམ་གཉིས། རྩེ་སྦྱོར་གི་སྦྱོར་ལམ་རྣམས་ནི། སྦྱོར་ལམ་མོ། །ལམ་ཤེས་ཀྱི་མཐོང་
ལམ། གཞི་ཤེས་ཀྱི་མཐོང་ལམ་དངོས་བསྟན། རྩེ་སྦྱོར་ཀྱི་མཐོང་ལམ་རྣམས་མཐོང་ལམ།
ལམ་ཤེས་ཀྱི་སྒོམ་ལམ། རྩེ་སྦྱོར་གྱི་སྒོམ་ལམ། ཚོགས་དང་། ངེས་འབྱུང་དང་། བར་ཆད་
མེད་པའི་རྩེ་སྦྱོར་རྣམས་སྒོམ་ལམ། མཐོང་སྒོམ་གཉིས་ཀྱི་རྣམ་པ། མཚན་ཉིད། རྟགས།
སྤང་བྱ་སྤོང་བ་རྣམས་དེ་གཉིས་སུ་འདུས་སོ། །སེམས་བསྐྱེད་དང་། གདམས་ངག་དང་།
རིགས་དང་། དམིགས་པ། ཆེད་དུ་བྱ་བ། ཡོན་ཏན། སྐྱོན། མཐར་གྱིས་པ་རྣམས། ལམ་
དེ་དག་ཅི་རིགས་སུ་འདུས་ཏེ། དེ་དག་ལམ་ཤེས་སོ། །རྣམ་མཁྱེན་ནི། རྒྱུ་དང་བཅས་པ་ཡིན་
པས་ཆོས་སྐུ་ནི། ཆེད་དུ་བྱ་བ་སེམས་བསྐྱེད་ཐ་མ་གསུམ་མམ་གཉིས་ཀྱིས་བསྡུས་ལ། གཞན་
དྲུག་ལྷག་མ་རྣམས་སྤང་བྱ་དང་བཅས་པས་བསྡུས་སོ། །ཁ་ཅིག །དེ་དག་བསྟོད་པའི་ཡུལ་
མིན་ཞེས་པ་ནི། བབ་ཅོལ་ཏེ། དེ་དག་བོར་ནས་མཁྱེན་གསུམ་གང་དུ་བཙལ། ཡང་། འོ་ན།
རྣམ་མཁྱེན་གྱིས་ཐམས་ཅད་བསྡུས་པས་དེ་གཅིག་པུ་ལ་བསྟོད་པར་རིགས་སོ། །ཞེ་ན། སྐྱོན་
མེད་དེ། མཁྱེན་པ་གསུམ་པོ་དེས་ཀྱང་འོག་ནས་འཆད་པར་འགྱུར་བའི་ཚུལ་གྱིས་འཕགས་པ་
བཞིའི་བཞེད་པའི་དོན་ཐམས་ཅད་ཕུན་སུམ་ཚོགས་པར་སྒྲུབ་ནུས་པས་གསུམ་གྱིས་ཆོག་ལ།
རྣམ་མཁྱེན་གྱིས་རང་དོན་ཉེར་ཞི་མི་སྒྲུབ་པས་གསུམ་དགོས་པ་ཡིན་ནོ། །ཞེས་དེ་ལྟར་བྱམས་
པས་ཐུགས་ལ་བཞག་ནས་བསྟོད་དོ། །གསུམ་པ་ལ། གང་ཟག་གསུམ་གྱི་བཞེད་དོན་སྒྲུབ་པ་བ
དང་། དོན་བསྡུས་ཏེ་སངས་རྒྱས་འཁོར་བཅས་ཀྱི་ཡུམ་དུ་བསྒྲུབས་པས་ཕྱག་འཚལ་བ་གཉིས་
སོ། །དང་པོ་ལ། རྩ་བ་བཞིན་གསུམ་ལས། དང་པོ་ནི། ཐོབ་པར་མཛད་ཅེས་དྲང་ངོ། གང་
ཟག་གང་གིས་ན། ཉན་ཐོས་དང་། ཉན་ཐོས་དེའི་ཕྱོགས་སུ་བསླན་པ་གཟུང་རྟོག་སྤངས་ཤིང་
གཟུང་མེད་རྟོགས་པས་ཉན་ཐོས་པས་རྣམ་པར་ཐར་པ་ཅུང་ཟད་ཙམ་གྱིས་ལྷག་པ། གང་ཟག་
ཐེག་དམན། བསམ་པ་རང་དོན་རྟོགས་པ་གཞི་ཤེས་སུ་གཅིག་པས་རིམ་པ་གཅིག་གིས་བསྟན་
པ་རང་སངས་རྒྱས་ཀྱང་སྟེ། རང་དོན་མྱ་ངན་ལས་འདའ་བར་འདོད་པ་རྣམས་སོ། །ཐབས་པ
.
40



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་གང་གིས་ན། དམིགས་ཡུལ་གཞི་ཐམས་ཅད། རྣམ་པ་གང་ཟག་དང་གཟུང་བ་སྐྱེ་བ་མེད་པར་
ཡོངས་སུ་ཤེས་པ་ཉིད་ཀྱིས་སོ། །འབྲས་བུ་གང་ན། ཉོན་མོངས་པའི་ཀུན་འབྱུང་སྤངས་ཀྱང་
དུཁའི་ཕུང་པོ་དང་བཅས་པ་དང་། དུཁའི་ཕུང་པོ་མེད་པའི་མཚན་ཉིད་ཀྱི་ལས་ཉོན་གྱི་
འབྲས་བུའི་མེ་ཞི་བའི་མྱང་འདས་ཐོབ་པར་མཛད་པ་གང་ཡིན་པ་དེ་ལ་བསྟོད་དོ། །གཉིས་པ་
ལ། སྒྲུབ་པར་མཛད་ཅེས་དྲང་ངོ་། །གང་ཟག་གང་གིས་ན། བྱང་སེམས་གདུལ་བྱའི་འཁོར་
བ་ཇི་སྲིད་པར་འགྲོ་བའི་དོན་བྱེད་པ་རྣམས་སོ། ། ཐབས་ནི། དམིགས་ཡུལ་ལམ་གསུམ་པོ་
ཐམས་ཅད། རྣམ་པ་སྐྱེ་བ་མེད་པར་རྟོགས་པའི་ངོ་བོ་ཉིད་ཀྱིས་སོ། །འབྲས་བུ་གང་ན།
གདུལ་བྱར་གྱུར་པའི་འགྲོ་བ་མཐའ་དག་གི་དོན་དངོས་དང་བརྒྱུད་པའི་སྒོ་ནས་སྒྲུབ་པ་མཛད་
པ་གང་ཡིན་པ་ལ་བསྟོད་དོ། །
གསུམ་པ་ལ། བསྐོར་བར་མཛད་ཅེས་དྲང་ངོ་། །ཐབས་གང་ལས་ན། དམིགས་ཡུལ་
རྣམ་པ་རྫས་རིགས་མ་ལུས་པ་ཐམས་ཅད། རྣམ་པ་སྐྱེ་བ་མེད་པར་ཐུགས་སུ་ཆུད་པའི་རྣམ་
མཁྱེན་གྱི་ཡེ་ཤེས་གང་དང་ལྡན་ན་སྟེ། ལྡན་པས་སོ། །གང་ཟག་གང་གིས་ན། སངས་རྒྱས་
སྒྲིབ་གཉིས་བག་ཆགས་དང་བཅས་པ་ཡང་དག་པར་བསྡམས་པ་སྟེ། སྤངས་པའི་སྐུ་ཅན།
དབང་ཕྱུག་ལ་སོགས་པའི་རྣལ་འབྱོར་པས་ཆེས་ལྷག་པས་རྣལ་འབྱོར་ཅན་གྱི་དབང་ཕྱུག་སྟེ།
ཉན་རང་དང་བྱང་སེམས་ཀྱི་གཙོ་བོ་གཙུག་གི་ནོར་བུ་ལྟ་བའི་སངས་རྒྱས་རྣམས་སོ། །འབྲས་
བུ་གང་ན། འདོད་ཆགས། ཞེ་སྡང་། གཏི་མུག །དེ་གསུམ་ཆ་མཉམ་པ་སྟེ། རྩ་བ་བཞི་རེ་རེ་
ལ་ཉི་ཁྲི་ཆིག་སྟོང་སྟེ། བརྒྱད་ཁྲི་བཞི་སྟོང་ལ་སྤྱོད་པའི་གཉེན་པོར་ཆོས་ཀྱི་འཁོར་ལོ་ནི། བཤད་
པས་གདུལ་བྱའི་རྒྱུད་ལ་འཕོ་བར་སྣང་བའམ། མི་མཐུན་ཕྱོགས་གཅོད་པ་སྟེ། མཐོང་ལམ་ལ་
སོགས་པའོ། །མ་ལུས་པ་ནི། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ཐམས་ཅད་དོ། །ཆོས་ཀྱི་ཕུང་
པོའི་ཚད་ནི། ཤོ་ལོ་ཀ་སྟོང་ཕྲག་གཅིག་གམ། དྲུག་གམ། ཕུང་པོ་ལ་སོགས་ཆོས་ཅན་རེ་སྟོན་
པའི་གཏམ་གྱི་ཚོགས་སུ་བཞེད་པ་ཡོད་ལ། ཐེག་ཆེན་གྱི་ལུགས་ཀྱིས། གླང་པོ་ཆེ་རབ་བརྟན་
གྱིས་བཀུར་བར་འོས་པའི་སྣག་ཚས་ཆོས་ཀྱི་ཕུང་པོ་གཅིག་འབྲི་བར་ནུས་སོ། །ཞེས་ཕལ་ཆེན་
ནས་གསུངས་པ་ལྟར་རོ། །མཛོད་དུ། ཆོས་ཀྱི་འཁོར་ལོ་མཐོང་བའི་ལམ། །ཞེས་བཞེད་ལ།
ཆོས་བཤེས་ཚོགས་སྦྱོར་སོགས་ཅི་རིགས་པར་འདོད་དེ། དང་པོར་བདེན་པ་བཞིའི་འཁོར་ལོ།
བར་དུ་མཚན་ཉིད་མེད་པའི་འཁོར་ལོ། ཐ་མར་དོན་དམ་རྣམ་པར་ངེས་པའི་འཁོར་ལོ་གསུམ་
41



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས༔ པོད་དགུ་པ།
:་
*རྣམ་པ་ཐམས་ཅད་དུ་བསྐོར་བར་མཛད་དོ། །ཆོས་བཤེས་ནི། དེ་ལྟར་རིམ་གྱིས་མ་ཡིན་གྱི།
སྐད་ཅིག་ཁོ་ན་ལ་བསྐོར་ཀྱང་གདུལ་བྱའི་དབང་གིས་དུས་ཐ་དད་དུ་སྣང་བར་འདོད་དོ། །མདོ་
སྡེ་དགོངས་འགྲེལ་གྱི་རྗེས་འབྲང་། ཁ་ཅིག །འཁོར་ལོ་བར་པ་ནི། དྲང་དོན། ཐ་མ་ནི།
ངེས་དོན་དུ་སྨྲ་བ་ནི། རྣམ་པར་འཁྲུགས་པ་སྟེ། རིགས་པས་གནོད་པ་འབབ་པའི་དོན་ངེས་
དོན་དང་། ལུང་རིགས་ཀྱིས་གྲུབ་པའི་དོན་དྲང་དོན་དུ་ཅི་ལ་འགྱུར། མཛོད་དུ། ཆོས་ཀྱི་ཕུང་
པོ་བརྒྱད་ཁྲི་དག །གང་དག་ཐུབ་པས་གསུངས་དེ་དག །མིང་ངམ་ཚིག་ཡིན་དེ་དག་ཀྱང་། །
གཟུགས་དང་འདུ་བྱེད་དག་ཏུ་འདུས། །ཁ་ཅིག་བསྟན་བཅོས་ཚད་ཅེས་ཟེར། །ཕུང་པོ་ལ་
སོགས་གཏམ་རེ་ཡིན། ། སྤྱོད་པ་རྣམས་ཀྱི་གཉེན་པོར་ནི། ། ཆོས་ཀྱི་ཕུང་པོ་མཐུན་པར་
གསུངས། །ཞེས་སོ། །གཉིས་པ་ནི། གཙོ་བོ་སངས་རྒྱས་དང་། འཁོར་ཉན་ཐོས་དང་།
སོགས་པ་བྱང་སེམས་དང་བཅས་པས་ཡོངས་སུ་བསྐོར་བ་དེ་སྒྲུབ་པར་བྱེད་པ་ཉིད་ཀྱི་ཡུམ་དེ་ལ་
ཕྱག་འཚལ་ལོ། །བཞི་པ་ནི། བསྟན་བཅོས་བརྩམ་པའི་ཕྱིར་བསྟན་བཅོས་ཀྱི་བརྗོད་བྱ་མཁྱེན་
གསུམ་ལ་ཕྱག་འཚལ་ལོ། །འཚལ་ནས་ཅི་བྱེད་ཅེ་ན། བསྟན་བཅོས་རྩོམ་ཞེས་ཤུགས་ལ་
བསྟན་ནོ། །དེ་ལ་དགོས་པ་མེད་དོ། །ཞེ་ན། ཡོད་པར་དགོས་འབྲེལ་གྱིས་སྟོན་ནོ། །དགོས་
པ་དེ་ལྡན་གྱི་བསྟན་བཅོས་གང་ཞེས་ན། དེ་མན་ཆད་ཀྱིས་སྟོན་ནོ། །དེ་ལྟ་ནའང་མཆོད་
བརྗོད་ཀྱི་བརྗོད་བྱ་མཁྱེན་གསུམ་གོ་རིམ་འཆོལ་བར་འགྱུར་ཏེ། དང་པོར་གཞི་ཤེས་བཤད་པས་
སོ། །ཞེ་ན། བོད་རྣམས་གླེང་གཞིའི་འགྲེལ་པ་ཡིན་པས་སྐྱོན་མེད་ཟེར་བ་ནི། འཁྲུལ་ཏེ། རྒྱ་
འགྲེལ་དྲི་མ་མེད་པ་རྣམས་སུ་གླེང་གཞིའི་འགྲེལ་པར་བཤད་པ་གཅིག་ཀྱང་མེད་ཅིང་། ཆོས་
བཤེས་ཀྱིས་གླེང་གཞི་དང་བྱམས་རྟག་མངོན་རྟོགས་རྒྱན་གྱིས་མ་བསྡུས་པར་བཤད་པ་དང་
འགལ་བས་སོ། །རིན་ཆེན་སྒྲོན་མ་ནི། བོད་ཀྱིས་བྱས་པར་རིགས་རལ་སྨྲ་སྟེ། མཐར་གྱིས་པ་
དངོས་པོ་དྲུག་ཏུ་འདོད་པ་སོགས་མངོན་རྟོགས་རྒྱུན་དང་འགལ་བ་དུ་མ་ཡོད་པའི་ཕྱིར་ལེགས་
པ་ཉིད་དོ། །དེས་ན་འདི་ནི། དམན་པ་དང་མཆོག་གི་རིམ་པ་སྟེ། ཉན་ཐོས་དང་། རང་
སངས་རྒྱས་དང་། བྱང་སེམས་དང་། སངས་རྒྱས་ཞེས་པ་ལྟ་བུའོ། །གཞན་ནི། མཆོག་དང་
དམན་པའི་རིམ་པ་སྟེ། ལྷ་དང་། མི་དང་། ལྷ་མི་ཡིན་དང་ཞེས་པ་ལྟ་བུའོ། །དེས་ན།
འདིར་ཐེག་པ་གསུམ་ལ་རིམ་གྱིས་གཞུག་པའི་ཕྱིར་དང་པོར་གཞི་ཤེས་བསྟན་ལ། འོག་ཏུ་
འབྲས་བུ་ལ་སྤྲོ་བ་བསྐྱེད་པའི་ཕྱིར་རྣམ་མཁྱེན་དང་པོར་བསྟན་ཏེ། གཉིས་ཀའང་སྐྱོན་མེད་པ་:
42



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཉིད་དོ། །
ལྔ་པ་ལ། བརྒལ་བ་དང། ལན་གཉིས་སོ། །དང་པོ་ལ། སྔར་བཤད་པ་དེ་ལྟར་མཁྱེན་
གསུམ་ལ་ཕྱག་བསྟོད་སྔོན་དུ་འགྲོ་བའི་སྒོ་ནས་མཁྱེན་གསུམ་སྟོན་པའི་མངོན་རྟོགས་རྒྱུན་རྩོམ་
ན། གཞི་དང་གཉེན་པོ་དང་རྣམ་པ་རྣམས་ལས་གང་ཡང་རུང་བ་ཞིག་བརྗོད་བྱར་བསྡུས་པ་
མཛད་ན། ཕྱོགས་དང་པོ་གཞི་ཙམ་བརྗོད་བྱར་བསྡུས་པ་ལྟར་ན་ནི། མངོན་རྟོགས་རྒྱན་ཆོས་
ཅན། དེ་རྩོམ་པ་ལ་འབད་པ་དོན་མེད་པར་ཐལ་བར་འགྱུར་ཏེ། དེའི་བརྗོད་བྱ་མངོན་པས་
བསྟན་ཟིན་པའི་ཕྱིར། རྟགས་གྲུབ་སྟེ། ཤེར་ཕྱིན་མངོན་རྟོགས་རྒྱུན་འདི་ལས་ནི། ཆོས་
རྣམས་ཀྱི་རང་དང་སྤྱིའི་མཚན་ཉིད་སྟོན་བྱེད་ཀྱི་མངོན་པའི་བསྟན་བཅོས་དག་ལས་མ་སྨོས་
པའི་གཞི་གང་ཡིན་པ་དེ་བརྗོད་བྱར་འབྱུང་ཞིང་བསྟན་པ་ནི་མེད་དོ། །ཁྱབ་པ་ཡོད་དེ། དེ་
ལྟར་ན་མངོན་པ་དང་ཟློས་པས་སོ། །གཉིས་པ་གཉེན་པོ་ཙམ་བརྗོད་བྱར་བསྡུས་པ་ལྟར་ན་
ཡང་། མངོན་རྟོགས་རྒྱན་ཆོས་ཅན། ཀུན་ནས་ཉོན་མོངས་པ་སྒྲིབ་གཉིས་ཀྱི་དངོས་པོ་བརྗོད་
བྱར་མ་བསྡུས་པར་ཐལ། གཉེན་པོ་རྣམ་པར་བྱང་བ་ལམ་གསུམ་གྱི་དངོས་པོ་ཙམ་ཞིག་བརྗོད་
བྱར་བསྡུས་པའི་ཕྱིར། འདོད་ན། བསྟན་བཅོས་ཆོས་ཅན། དེ་ལ་བརྟེན་ནས་ལམ་གསུམ་པོ་
འདི་སྤང་བྱ་གང་གི་གཉེན་པོ་ཡིན་པར་ཁོང་དུ་ཆུད་པར་མི་འགྱུར་ཏེ། སྤང་བྱ་མ་བསྟན་པ་པའི་
ཕྱིར། འདོད་ན། རྩོམ་པ་དོན་མེད་དོ། །གསུམ་པ་རྣམ་པ་ཙམ་བརྗོད་བྱར་བསྡུས་པ་ལྟར་ན་
ཡང་། རྣམ་པ་གཞི་ལས་ཐ་དད་མེད་པ་ཞིག་བསྡུས་སམ། ཐ་དད་པ་ཞིག་བསྡུས། དང་པོ་
ལྟར་ན། གཞི་ལ་བཀོད་པའི་ཉེས་པས་རེག་གོ །གཉིས་པ་ལྟར་ན། བསྟན་བཅོས་ཆོས་ཅན།
སྐྱེ་བུ་ལ་མཁོ་བའི་དོན་ཅུང་ཟད་ཀྱང་མ་བསྟན་པར་ཐལ། རྣམ་པ་གཞི་དང་འབྲེལ་བ་མེད་པ་
རྟོགས་པ་སྤྲུལ་པ་ཙམ་ཞིག་བརྗོད་བྱར་བསྡུས་པའི་ཕྱིར། རྟགས་ཁས་བླངས། ཁྱབ་པ་ཡོད་དེ།
བསྒོམས་ཀྱང་གཞིའི་དོན་ཅུང་ཟད་རྟོགས་ཤིང་ཐོབ་པ་མེད་པའི་ཕྱིར་རོ། །འདོད་ན། བསྟན་
བཅོས་བརྩམས་པ་ལ་དོན་ནམ་དགོས་པ་མེད་པ་ཡིན་ནོ། །སྙམ་དུ་བློ་དམན་པ་གཞན་དག་
སེམས་ཤིང་དོགས་པར་འགྱུར་བ་མ་ཡིན་ནམ་སྟེ། ཡིན་ནོ། །ཞེ་ན། གཉིས་པ་ལ། རྟགས་
དགོད། ཁྱབ་པ་སྒྲུབ། དོན་བསྡུ་གསུམ་མོ། །དང་པོ་ནི། མངོན་རྟོགས་རྒྱུན་དེ་ནི་ཆོས་ཅན།
གཞི་གཉེན་རྣམ་པ་གང་རུང་རེ་རེ་བརྗོད་བྱར་བསྡུས་པའི་སྐྱོན་ཡོད་པ་མ་ཡིན་ཏེ། གང་གི་ཕྱིར་
ན། གཞི་གཉེན་རྣམ་པའི་ཕྱོགས་གསུམ་ཆར་བརྗོད་བྱར་བསྡུས་པའི་ཕྱིར་རོ། །རྟགས་གྲུབ་སྟེ།
43



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
།གཞི་གཟུགས་སོགས་དང་། སྤང་བྱ་རྟོག་པ་དང་། གཉེན་པོ་ལམ་དང་། རྣམ་པ་སྟོང་ཉིད་
སོགས་བསྟན་པས་སོ། །གཉིས་པ་ལ། ཁྱབ་པ་གྲུབ་ཚུལ། དེའི་ཤེས་བྱེད་དྲང་། དྲངས་པའི་
དོན་བསྡུས་ཏེ་བཤད་པ་གསུམ་མོ། །དང་པོ་ནི། ཡུལ་ཕྱོགས་གསུམ་ཆར་གྱིས་ཀྱང་ཡུལ་ཅན་
མཁྱེན་གསུམ་བསྡུས་ལ། མཁྱེན་གསུམ་གྱིས་འཕགས་པ་བཞིའི་མངོན་རྟོགས་མཐའ་དག་
བསྡུས་སོ། །དེ་དག་གོ་རིམ་ཇི་ལྟ་བ་བཞིན་དུ་སྦྱར་ནི། ཉན་ཐོས་དང་རང་སངས་རྒྱས་ཀྱི་
མངོན་རྟོགས་མཐའ་དག་ཐམས་ཅད་མཁྱེན་པ་ཉིད་གསུམ་གྱི་ནང་ནས་གཞི་ཤེས་ཀྱིས་བསྡུས།
བྱང་སེམས་ཀྱི་མངོན་རྟོགས་མཐའ་དག་ལམ་ཤེས་ཀྱིས་བསྡུས། བླ་ན་མེད་པའི་སངས་རྒྱས་
རྣམས་ཀྱི་མངོན་རྟོགས་མཐའ་དག་རྣམ་མཁྱེན་གྱིས་བསྡུས་པས་ནའོ། །
གཉིས་པ་ལ་གསུམ་པ་ལ་གསུམ་སྟེ། བར་མ་དང་། བསྡུས་པ་དང་། རྒྱས་པའི་ལུང་དྲང་པའོ། །
དང་པོ་ལ། མདོར་བསྟན། རྒྱས་བཤད་གཉིས་ལས། དང་པོ་ནི། མཁྱེན་གསུམ་གྱིས་
འཕགས་བཞིའི་མངོན་རྟོགས་བསྡུས་ཚུལ་འདི་ལྟར་རྒྱལ་བའི་ཡུམ་བར་མ་ཉི་ཁྲི་ལྔ་སྟོང་པ་ལས།
ཉན་ཐོས་ཉོན་མོངས་པ་མེད་པ་རྣམས་ཀྱི་ནང་ན་མཛད་ཅིང་མཆོག་ཏུ་གྱུར་པས་རབ། འབྱོར་
པ་སེམས་ཀྱི་ཡོན་ཏན་ཕུན་སུམ་ཚོགས་པ་ཡོད་པས་འབྱོར། ཞེས་བོས་ནས། གཞི་ཐམས་ཅད་
ཤེས་པ་ཉིད་ནི། གང་ཟག་ཉན་རང་རྣམས་ཀྱི་མངོན་རྟོགས་ཡིན་ནོ། །ལམ་ཤེས་ཉིད་ནི།
གང་ཟག་བྱང་སེམས་རྣམས་ཀྱི་མངོན་རྟོགས་ཡིན་ནོ། །རྣམ་མཁྱེན་ཉིད་ནི། གང་ཟག་ཆོས་
ཕྱིན་ཅི་མ་ལོག་པར་སྟོན་པས་གཞན་དོན་ཕུན་སུམ་ཚོགས་པའི་དེ་བཞིན་གཤེགས་པ། སྒྲིབ་
གཉིས་བག་ཆགས་དང་བཅས་པ་སྤང་པས་རང་དོན་ཕུན་སུམ་ཚོགས་པའི་དགྲ་བཅོམ་པ།
ཕུན་སུམ་ཚོགས་པ་གཉིས་ཐོབ་པར་བྱེད་པའི་ལམ་ཐུགས་སུ་ཆུད་པས་ཡང་དག་པར་རྫོགས་
པའི་སངས་རྒྱས་རྣམས་ཀྱི་མངོན་རྟོགས་ཡིན་ནོ། །ཞེས་གསུངས་སོ། །
གཉིས་པ་ལ་གསུམ་སྟེ། གཞི་ཤེས་ཀྱིས་ཉན་རང་དང་། ལམ་ཤེས་ཀྱི་བྱང་སེམས་དང་།
རྣམ་མཁྱེན་གྱིས་སངས་རྒྱས་ཀྱི་མངོན་རྟོགས་བསྡུས་ཚུལ་ལོ། །དང་པོ་ལ། དྲིས་ལན་གཉིས་
ལས། དྲི་བ་ནི། བཅོམ་ལྡན་འདས་ནི། འབོད་པའོ། །གཞི་ཐམས་ཅད་འཚལ་བ་སྟེ། ཤེས་
པ་རྒྱུ་མཚན་ཅིའི་སླད་དུ་གང་ཟག་ཉན་རང་རྣམས་ཀྱི་མངོན་རྟོགས་ལ་སོགས་ཞེས་
སོ། །ལན་ནི། རབ་འབྱོར། ཐམས་ཅད་ནི། གཟུགས་སོགས་ཕྱི་དང་། མིག་སོགས་ནང་གི་
སྐྱེ་མཆེད་ཀྱི་ཆོས་རྣམས་ཇི་སྙེད་པ་འདི་ཙམ་ཡིན་ལ། དམིགས་ཡུལ་དེ་དག་ཀྱང་གང་ཟག་ཉན་:
།
44



༄༅ །མངོན་པར་རྟོགས་པའི་རྒྱན་ཅེས་བྱ་པ་ཤེར་ཕྱིན་ལུང་གི་སྙེ་མ།
རང་རྣམས་ཀྱིས་བདག་དང་གཟུང་བས་སྟོང་པར་ཤེས་པ་གཞི་ཤེས་ཡིན་གྱི། བྱང་ཆུབ་གསུམ་
གྱི་ལམ་ཐམས་ཅད་ཡོན་ཏན་ཡར་ལྡན་གྱིས་ཀྱང་ཤེས་པ་མ་ཡིན་པས་ལམ་ཤེས་ཀྱང་མིན། རྣམ་
པ་རྫས་རིགས་མ་ལུས་པ་ཐམས་ཅད་མངོན་སུམ་དུ་མཁྱེན་པ་ཡང་མ་ཡིན་པས་རྣམ་མཁྱེན་མིན་
ནོ། །ཀྱང་ཡང་གཉིས་ནི། ཕན་ཚུན་བསྡུ་བའམ། ཚིག་གི་རྒྱུན་ནོ། །ཉན་རང་རྣམས་ཀྱི་
མངོན་རྟོགས་ནི་ཆོས་ཅན། ཐམས་ཅད་ཤེས་པ་ཉིད་ཅེས་བྱའོ། །མཁྱེན་པ་ཡིན་ལ་ལམ་ཤེས་
དང་རྣམ་མཁྱེན་མིན་པ་དེའི་ཕྱིར་རོ། །
གཉིས་པ་ལ་གཉིས་ལས། དྲི་བ་ནི། བཅོམ་ལྡན་འདས། རྒྱུ་མཚན་ཅིའི་སླད་དུ་
དམིགས་ཡུལ་ལམ་གསུམ་གྱི་རྣམ་པ་རང་བཞིན་མེད་པར་འཚལ་བ་སྟེ། ཤེས་པ་ཉིད། གང་
ཟག་བྱང་སེམས་རྣམས་ཀྱི་མངོན་རྟོགས་ལགས་ཞེས་ཞུས་སོ། །ལན་ནི། རབ་འབྱོར། གང་
ཟག་བྱང་སེམས་ཀྱིས་ནི་དམིགས་ཡུལ་གང་ཟག་གི་བདག་མེད་རྟོགས་པ་ཉན་ཐོས་ཀྱི་དང་།
གཟུང་མེད་རྟོགས་པ་རང་སངས་རྒྱས་ཀྱི་དང་། ཆོས་ཐམས་ཅད་རང་བཞིན་མེད་པར་རྟོགས་
པ་སངས་རྒྱས་ཀྱི་ལམ་གང་ཡིན་པའི་ལམ་གསུམ་པོ་ཐམས་ཅད་སྦྱོར་ལམ་དུ་བསྐྱེད་པར་བྱ་ཞིང་།
ལམ་གསུམ་པོ་ཐམས་ཅད་མཐོང་སྒོམ་དུ་རང་བཞིན་མེད་པར་མངོན་སུམ་དུ་ཤེས་པར་བྱའོ། །
ལམ་གསུམ་པོ་དེ་དག་གི་སྤངས་རྟོགས་ཀྱང་ཡོངས་སུ་རྫོགས་པར་བྱ་སྟེ། ཉན་རང་གི་སྤངས་
རྟོགས་ས་དང་པོར་རྫོགས་ཏེ། འཕགས་པས། རྒྱུན་དུ་ཞུགས་པ་ནས་རང་སངས་རྒྱས་ཀྱི་བར་
གྱི་ཤེས་པ་དང་སྤངས་པ་གང་ཡིན་པ་དེ་ནི། མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་
སེམས་དཔའི་བཟོད་པ་ཡིན་ནོ། །ཞེས་གསུངས་པ་ཡིན་ནོ། །བཟོད་པ་གང་ཡིན་ཞེ་ན།
དུཁ་ལ་ཆོས་ཤེས་པའི་བཟོད་པའོ། །ཞེས་སོ། །ཟླ་གྲགས་ནི། རྒྱལ་བུ་གཞོན་ནུས་བློན་པོ་
རྒན་པོ་ཟིལ་གྱིས་གནོན་པ་ལྟར་རིགས་དང་སེམས་བསྐྱེད་ཀྱི་ལྷག་བསམ་གྱི་མཐུས་ཟིལ་གྱིས་
གནོན་གྱི། ས་བདུན་པ་མ་ཐོབ་བར་དུ་རྟོགས་པས་ཟིལ་གྱིས་གནོན་མི་ནུས་ལ། ས་བདུན་པ་
ནས་རྟོགས་པའི་མཐུས་ཀྱང་ཟིལ་གྱིས་གནོན་ནོ། །དེས། རང་སངས་རྒྱས་རྣམས་ཐུབ་དབང་
དབྱངས་སྐྱེས་བཅས། །རྫོགས་པའི་བྱང་སེམས་དང་པོ་ལ་གནས་པས། །བསོད་ནམས་དབང་
གིས་ཐུལ་ཞིང་རྣམ་པར་འཕེལ། །རིང་དུ་སོང་བར་དེ་ནི་བློས་ཀྱང་ལྷག །ཅེས་སོ། །ཐེག་ཆེན་
གྱི་ངོ་བོ་ས་དང་པོར་རྫོགས་ལ། སྤངས་རྟོགས་ཡོན་ཏན་མ་ལུས་པ་རྒྱུན་མཐར་རྫོགས་པ་ཡིན་
ནོ། །ཞིང་ནི། བསྡུ་བའོ། །ལམ་གསུམ་པོ་དེ་དག་གི་ལམ་གྱི་བྱ་བ་སེམས་ཅན་གྱི་དོན་དང་སྤང་་
45



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
“བྱ་སྤོང་བ་གཉིས་པོ་ཡང་བྱ་ལ། ལམ་གསུམ་པོ་དེ་དག་གི་ཡང་དག་པའི་མཐའ་ཆོས་ཉིད་དྲི་བྲལ་
གྱི་འགོག་པ་མངོན་དུ་མི་བྱའོ། །བྱས་ན། གཞན་དོན་རྒྱུན་ཆད་པས་མྱང་འདས་ཀྱི་མཐར་ལྷུང་
བས་སོ། །གཏན་ནས་མི་བྱའམ་ཞེ་ན། དམིགས་བསལ་ནི། རང་ཉིད་ཀྱིས་གཞན་དོན་རླབས་
པོ་ཆེ་སྒྲུབ་ནུས་པའི་སྨོན་ལམ་སོགས་དང་། ཇི་ལྟར་རྨ་དང་ཟས་ལ་དེ་དག་གི །ཟག་དང་སྤྱད་དུ་
རུང་བ་སྨིན་འདོད་ལྟར། །དེ་བཞིན་རྟེན་འདིར་ཕྱོགས་གཉིས་ཞི་བ་དང་། །ཡོངས་སུ་སྤྱད་པ་
སྨིན་པ་ཉིད་དུ་བསྟན། །ཞེས་པ་ལྟར་འདུལ་བྱ་སེམས་ཅན་རྣམས་སྒྲིབ་པ་སྤང་རུང་དང་།
གཉེན་པོ་སྐྱེ་རུང་དུ་ཡོངས་སུ་སྨིན་པར་མ་བྱས་པ་དང་། བདག་ཉིད་མ་འོངས་པ་ན་སངས་
རྒྱས་སུ་འགྱུར་བའི་སྣོད་བཅུད་ཀྱི་ཞིང་ཡོངས་སུ་མ་སྦྱངས་པར་མི་བྱའི། དེ་དག་བྱས་ནས་
མངོན་དུ་བྱེད་ཀྱང་སྐྱོན་མེད་དོ། །དེ་དག་བསྡུ་ན། བྱང་སེམས་རྣམས་ཀྱི་མངོན་རྟོགས་ནི་
ཆོས་ཅན། ལམ་ཤེས་ཉིད་ཅེས་བྱ་བའོ། །ལམ་གསུམ་རང་བཞིན་མེད་པར་ཤེས་པ་ལམ་
གསུམ་གྱི་བྱ་བ་བྱེད་ཀྱང་རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་དུ་མི་བྱེད་པ་
དེའི་ཕྱིར་རོ།།
གསུམ་པ་ལ་གཉིས་ལས། དྲི་བ་ནི། བཅོམ་ལྡན་ལས། རྒྱུ་མཚན་ཅིའི་སླད་དུ་རྣམ་
མཁྱེན་ཉིད། གང་ཟག་དེ་བཞིན་ཉིད་རྟོགས་པས་དེ་བཞིན་གཤེགས་པ། མཆོད་པར་འོས་
པས་དགྲ་བཅོམ་པ། ཚོགས་གཉིས་ཡང་དག་པར་རྫོགས་པའི་སངས་རྒྱས་ཀྱི་མངོན་རྟོགས་
ལགས་ཞེས་སོ། །ལན་ནི། རབ་འབྱོར། རྣམ་པ་སྟེ། མེ་ལྕེའི་དམར་བ་དང་ཟླུམ་པ་ལྟ་བུ་ངོ་
བོ་གང་དག་གིས། གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་བརྗོད་པ་སྟེ། མཚོན་
པའམ་རྟོགས་པར་འགྱུར་བའི་རྣམ་པ་དེ་དག་དང་། མཚོན་པར་བྱེད་པའི་རྟགས་ཏེ། འབྲས་
བུ་དུ་བ་ལྟ་བུ་གང་དག་གིས་ཆོས་རྣམས་རབ་ཏུ་བརྗོད་པའི་རྟགས་དེ་དག་དང་། མཚན་མ་སྟེ།
རྒྱུ་བུད་ཤིང་ལྟ་བུ་གང་དག་གིས་ཆོས་རྣམས་བརྗོད་པའི་མཚན་མ་སྟེ། ཆོས་རེ་རེའི་རྣམ་རྟགས་
མཚན་མ་དེ་དག་མ་ལུས་པར་དེ་བཞིན་གཤེགས་པས་མངོན་སུམ་གྱིས་ཐུགས་སུ་ཆུད་དེའོ། །
དེ་ནི། གཞན་འདྲེན་པའོ། །བསྡུ་ན། དེ་བཞིན་གཤེགས་པ་ནས་སངས་རྒྱས་རྣམས་ཀྱི་
མངོན་རྟོགས་ནི་ཆོས་ཅན། རྣམ་མཁྱེན་ཉིད་ཅེས་བྱའོ། །ཆོས་ཐམས་ཅད་ཀྱི་རྣམ་རྟགས་
མཚན་མ་མ་ལུས་པ་མངོན་སུམ་གྱིས་མཁྱེན་པ་དེའི་ཕྱིར་རོ། །གཉིས་པ་ནི། གསུངས་ཞེས་
དྲང་ངོ་། །གང་ལས་ན། ཡུམ་གྱི་ཚིག་མདོར་བསྡུས་པ་བརྒྱད་སྟོང་པ་ལས་ཀྱང་ངོ། །གང་ན།
46



༄༅།།མངོན་པར་རྟོགས་པའི་རྒྱན་ཅེསཏྱཱ་བ་ཤེར་ཕྱིན་ལུང་གི་སྙེ་མ
བར་མ་གསུངས་པ་དེ་བཞིན་དུ་མཁྱེན་གསུམ་གྱིས་འཕགས་བཞིའི་མངོན་རྟོགས་བསྡུས་
པའོ། །ཇི་ལྟར་ན། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཡུམ་ལ་བསླབ་པར་བྱའོ། །
སོགས་པ་རང་སངས་རྒྱས་དང་བྱང་ཆུབ་སེམས་དཔའ་དང་སངས་རྒྱས་ཀྱི་ས་ལ་སློབ་པར་འདོད་
པས་ཀྱང་ཡུམ་ལ་བསླབ་པར་བྱའོ། །ཞེས་གསུངས་ཏེ། ས་ནི། མཁྱེན་གསུམ་དུ་སློབ་དཔོན་
གྱིས་བཤད་དོ། །གསུམ་པ་ནི། རྒྱས་པ་འབུམ་ལས་ཀྱང་ཞིབ་ཏུ་རྒྱ་ཆེར་གསུངས་སོ། གསུམ་
པ་ནི། མཁྱེན་པ་གསུམ་བསྟན་པ་དེ་ལ། གཞི་ཐམས་ཅད་ཤེས་པ་ཉིད་ནི། དམིགས་པ།
གཟུགས་དང་ཚོར་བ་སོགས་ཕུང་པོ་ལྔ། སྐྱེ་མཆེད་བཅུ་གཉིས། ཁམས་བཅོ་བརྒྱད་ལ་སོགས་
པའི་ཆོས་ལའོ། །འོག་ཏུའང་དམིགས་བསལ་མེད་པ་རྣམས་ཀྱི་སོགས་ཀྱི་སྒྲ་འདི་ལྟར་བཤད་
དོ། །རྣམ་པ། མི་རྟག་པ་དང་། སོགས་པ་དུཁ་ལ་སོགས་པ་རྣམ་པ་བཅུ་དྲུག་གི་རྟེན་ཅན་
ཏེ། ཡུལ་ཅན། བྲལ་བའི་འབྲས་བུ། གང་ཟག་གི་བདག་གམ་བདག་ཕྱེད་དང་གཉིས་སུ་
རྨོངས་པ་སྤངས་པའི་འབྲས་བུ་ཅན་ཡིན་ནོ། །ལམ་ཤེས་ཉིད་ནི། དམིགས་པ། རྒྱུའི་ཐེག་པ་
ལམ་གསུམ་པོ་ཐམས་ཅད་ཀྱི་རང་རང་གི་སྤང་བྱ་ལས་ངེས་པར་འབྱུང་བ་ལ་དམིགས་པ་དང་།
རྣམ་པ། དེ་དག་རང་བཞིན་མེད་པར་ཤེས་ཤིང་བྱ་བ་བྱེད་ཀྱང་དེ་ཁོ་ན་ཉིད་མྱང་འདས་མངོན་
དུ་མི་བྱེད་པའི་རྟེན་ཅན། བདག་པོའི་འབྲས་བུ། སེམས་ཅན་མ་བསྡུས་པ་འཁོར་དུ་སྡུད་ཅིང་
ཚོགས་ལམ་བསྐྱེད། སོགས་པ་སྦྱོར་ལམ་གྱིས་སྨིན་པ་དང་། མཐོང་སྒོམ་གྱིས་གྲོལ་བར་བྱེད་པ་
ཅན་ཡིན་ནོ། །རྣམ་མཁྱེན་ཉིད་ནི། དམིགས་པ། ཆོས་ཐམས་ཅད། རྣམ་པ། གདོད་མ་
ནས་སྐྱེ་བ་མེད་པའི་རྟེན་ཅན་ཏེ། དེ་དག་མངོན་སུམ་དུ་རྟོགས་པའི་ཡུལ་ཅན། འབྲས་བུ་
གཉིས་ལས། གཞན་དོན་རྒྱ་ཆེ་བ། ནམ་མཁའི་ཁམས་ཀྱི་མཐས་གཏུགས་པར་སེམས་ཅན་གྱི་
དོན་རྟག་ཏུ་རྒྱུན་མི་འཆད་པར་འབྱུང་བ་དང་། རང་དོན་ལ། རྟོགས་པའི་ཁྱད་པར། ཡང་
དག་པ་ཉིད་ཀྱི་མཐའ་ཆོས་ཉིད་དྲི་མ་མ་ལུས་པས་དག་པ་རྟོགས་པ་དང་། སྤངས་པའི་ཁྱད་
པར། ཉོན་མོངས་པའི་བག་ཆགས་ཀྱིས་ཡང་སྲིད་པ་ཉིང་མཚམས་སྦྱོར་བ་ཉིད་སྤངས་པ་ཅན་
ཡིན་ནོ། །དེ་དག་རང་བཞིན་ཡིན་པས་འབྲས་བུར་མི་འཐད་དོ། །ཞེ་ན། རང་བཞིན་ཡིན་
ཡང་ཕྱི་མ་ཕྱི་མ་སྔ་མ་སྔ་མའི་འབྲས་བུ་ཡིན་པ་ལ་དགོངས་པས་སྐྱོན་མེད་དོ། །གསུམ་པ་ནི།
མངོན་རྟོགས་རྒྱན་ཆོས་ཅན། འཕགས་བཞིའི་མངོན་རྟོགས་རིལ་རྫོགས་པར་བསྟན་པ་ཡིན་
ནོ། །ཞེས་བྱ་བ་ནི། འཐད་པ་ཡིན་ནོ། །ཡུལ་གཞི་གཉེན་རྣམ་པ་མཐའ་དག་བརྗོད་བྱར་
47



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
བསྡུས་ནས་བསྟན་པའི་ཕྱིར། ཁྱབ་པ་ཡོད་དེ། ཡུལ་གསུམ་གྱིས་ཡུལ་ཅན་མཁྱེན་གསུམ་
བསྡུས་ལ། མཁྱེན་གསུམ་གྱིས་འཕགས་བཞིའི་མངོན་རྟོགས་བསྡུས་པར་བསྟན་པ་དེ་ལྟ་བས་
ནའོ། །རྩོད་ལན་འདི། འཕགས་པ་དང་འགྲེལ་ཆེན་གྱིས་དགོས་འབྲེལ་ཀྱི་འོག་ཏུ་བསྟན་ལ།
འདིར་མཆོད་བརྗོད་ལས་འཕྲོས་པའི་རྩོད་པར་གསེར་གླིང་པ་དང་། ཆོས་བཤེས་དང་། ཤེར་
འབྱུང་བློ་གྲོས་དང་། ལོ་ཙཱ་བ་རྣམས་བཞེད་དོ། །གཉིས་པ་ལ་གསུམ་ལས། སྔ་འགྲེལ་ནི།
གསུངས་ཏེ་ཞེས་དྲང་ངོ། ། གང་གསུངས་པ་བརྗོད་བྱ་དང་། གང་གི་དོན་དུ་གསུངས་པ་
དགོས་པ་གཉིས་སོ། །དང་པོ་ནི། བྱམས་པ་རང་གི་བསྟན་བཅོས་རྒྱལ་བའི་ཡུམ་གྱི་མངོན་
པར་རྟོགས་པའི་དོན་སྟོན་པའི་ཚིག་ལེའུར་བྱས་པའི་བརྗོད་པར་བྱ་བ་ཡུམ་གསུམ་གྱི་དོན་དང་།
འདི་ལ་བརྟེན་ནས་ཡུམ་དེ་དག་གི་དོན་བདེ་བླག་ཏུ་རྟོགས་པའི་དགོས་པ་དང་། རྟོགས་པ་
ལྟར་བསྒྲུབས་པས་ས་དང་པོ་ནས་སངས་རྒྱས་ཀྱི་བར་ཐོབ་པའི་དགོས་པའི་ཡང་དགོས་པ་དང་།
རྗོད་བྱེད་བསྟན་བཅོས་རྒྱུ་དང་། བརྗོད་བྱ་ཡུམ་གྱི་དོན་རྟོགས་ཤིང་ཐོབ་པའི་དགོས་པ་གཉིས་
འབྲས་བུར་འབྲེལ་པ། དངོས་སུ་མ་བསྟན་ཁོང་ན་ཡོད་པ་རྣམས་སོ། །གཉིས་པ་ལ། དགོས་
པ་དང་། ཉིང་དགོས་གཉིས་ལས། དང་པོ་ལ། རྣམ་བཅད་དང་། ཡོངས་གཅོད་ཀྱི་དགོས་པ་
གཉིས་སོ། ། དང་པོ་ནི། བསྟན་བཅོས་ལ་འཇུག་པའི་གེགས་དོགས་པ་བསལ་བའི་ཕྱིར་
གསུངས་སོ། །དོགས་ཞེས་དྲང་ངོ་། །གང་ན། སྐྱེ་བོ་བློ་གྲོས་དམན་པ་ཤེས་རབ་ཆུང་བ་དག་
གོ །གང་ལ་ན། བཅོམ་ལྡན་འདས་འཕགས་པ་མ་རྒྱལ་བ་སྟེ། རྒྱལ་དཀའ་བའི་སྤང་བྱ་ལས་
རྒྱལ་བ་བྱམས་པས། སངས་རྒྱས་ཀྱིས་གསུངས་བཞིན་དུ་ཡང་ཡུམ་གྱི་དོན་དེ་བསྟན་པ་ལའོ། །
ཇི་ལྟར་ན། དེ་ལ་དོན་ནམ་དགོས་པ་ཅི་ཞིག་ཡོད་དེ། མེད་དོ། །སྙམ་དུའོ། །དེའི་རྒྱུ་མཚན།
གསལ་བར་མཛད་པ་མ་ཡིན་ནམ་སྟེ། གསལ་བར་མཛད་ཟིན་པའི་ཕྱིར་ཞེས་དྲང་ངོ། །གང་
གིས་ན། བཅོམ་ལྡན་འདས། རྒྱས་པ་ལ་དད་པ་དབང་བརྟུལ་དང་། འབྲིང་ལ་དད་པ་དབང་
འབྲིང་དང་། མདོར་བསྡུས་པ་ལ་དད་པའི་སེམས་ཅན་དབང་རྣོན་ལ་ཆོས་རྒྱས་འབྲིང་བསྡུས་
གསུམ་གྱིས་ཕན་འདོགས་པར་བཞེད་པའི་ཐུགས་རྗེ་ཅན་ཉིད་ཀྱིས་སོ། །གང་ལས་ན། རྒྱལ་
བའི་ཡུམ་རྒྱས་པ་དེ་དང་། འབྲིང་དང་། བསྡུས་པ་དེ་ལས་སོ། །གང་ན། མངོན་རྟོགས་
བརྒྱད་ཀྱི་རིམ་པ་གཙོ་བོར་སྟོན་པའི་ཡུམ་གྱི་དོན་མཐའ་དག་གོ །གཉིས་པ་ནི། བསྟན་བཅོས་
ཀྱི་བརྗོད་བྱའི་དོན་ལ་དགོས་པ་ལ་སོགས་ཤས་ཆེར་ཡོད་སྙམ་པའི་དོན་འགྱུར་ཐེ་ཚོམ་བསྐྱེད་པ་::༧
48



༄༅ །།མངོན་པར་རྟོགས་པའི་རྒྱན་ཅེས་བྱ་པ་ཤེར་ཕྱིན་ལུང་གི་སྙེ་མ།
པཉིད་ཀྱི་ཕྱིར་དུའོ། །གཉིས་པ་ནི། དོན་འགྱུར་ཐེ་ཚོམ་སྐྱེས་པས་རྟོག་ལྡན་རྣམས་ཉན་པ་ལ་
སོགས་ལ་འཇུག་པ་ནི། ཉིང་དགོས་ཡིན་པས་དེའི་ཡན་ལག་ཏུའོ། །རྩ་བ་ལ་དགོས་བསྡུས་
ཚིག་གསུམ་མོ། །དང་པོ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་དགོས་
འབྲེལ་ངག་གི་དགོས་འབྲེལ་དེ་ལ་བརྟེན་ནས་བསྟན་བཅོས་ཀྱི་དགོས་པ་ཚད་མས་ཤེས་པའམ་
ངེས་པ་སྐྱེས་པ་ཡིན་ནོ། །ཞེ་ན། དགོས་འབྲེལ་ངག་ལ་བརྟེན་ནས་བསྟན་བཅོས་ལ་དགོས་པ་
ཕལ་ཆེར་ཡོད་སྙམ་པའི་ཐེ་ཚོམ་ཆོས་ཅན། དགོས་འབྲེལ་ངག་གི་དགོས་པ་ཡིན་མི་སྲིད་པར་
ཐལ། བསྟན་བཅོས་ཀྱི་དགོས་པ་ཚད་མས་ཤེས་པའམ་ངེས་པ་མིན་པའི་ཕྱིར་རོ། །ཁ་ཅིག །
འདོད་དེ། ཐེ་ཚོམ་ངང་གིས་སྐྱེ་བའི་ ཕྱིར་རོ། །ཞེ་ན། དོན་འགྱུར་ཐེ་ཚོམ་དེ་ཆོས་ཅན།
དགོས་འབྲེལ་ངག་གི་གདུལ་བྱ་གཞུང་ལ་འཇུག་པའི་ཡན་ལག་མ་ཡིན་པར་ཐལ། དགོས་པ
འབྲེལ་ངག་ཀྱང་མ་ཡིན་ལ། དགོས་འབྲེལ་ངག་གི་དགོས་འབྲེལ་བཞི་གང་ཡང་མ་ཡིན་པའི་
ཕྱིར། རྟགས་ཕྱེད་ཁས་བླངས། ཕྱེད་ཚད་མས་གྲུབ། ཁྱབ་པ་ཚད་མ། འདོད་ན། དབྱིག་
གཉེན་གྱིས། གང་ཕྱིར་དོན་གཉེར་ལོ་ཀ་ན། །ཐེ་ཚོམ་ལས་ཀྱང་འཇུག་ཕྱིར་རོ། །ཞེས་པ་དང་
འགལ་ལོ། །དུལ་ལྷ་ན་རེ། བསྟན་བཅོས་འདི་བརྩམས་པར་བྱ་བ་མ་ཡིན་ཏེ། དགོས་པ་མེད་
པའི་ཕྱིར་རོ། །ཞེས་བསྟན་བཅོས་རྩོམ་པའི་སྐབས་འགོག་པའི་ལོག་རྟོག་བཟློག་པ་དགོས་པ་
ཡིན་ནོ། །ཞེ་ན། དེའང་དགོས་པར་འདོད་ན་སྐྱོན་མེད་ལ། དེ་ཁོ་ན་དགོས་པར་འདོད་ན།
བརྗོད་བྱ་དང་འབྲེལ་པ་དང་ཉིང་དགོས་མེད་པར་འཛིན་པའི་ལོག་རྟོག་བཟློག་པ་ཆོས་ཅན།
དགོས་འབྲེལ་ངག་གི་དགོས་པ་མ་ཡིན་པར་ཐལ། དགོས་མེད་ལོག་རྟོག་བཟློག་པ་མིན་པའི་
ཕྱིར། ལོ་ཙཱ་ན་རེ། གཞུང་མཛེས་པ་བསྐྱེད་པ་ཁོ་ནའོ། །ཞེ་ན། དགོས་འབྲེལ་གྱི་ངག་ཆོས་
ཅན། དེས་བསྟན་བཅོས་ལ་དགོས་མེད་ལོག་རྟོག་བཀག་པ་མ་ཡིན་པར་ཐལ། གཞུང་མཛེས་
པ་བསྐྱེད་པ་ཁོ་ན་དེའི་དགོས་པ་ཡིན་པའི་ཕྱིར། འདོད་ན། དོན་ཅི་ཞིག་ཡོད་སྙམ་དུ་དོགས་
པ་བསལ་བའི་ཕྱིར་ཞེས་པ་དང་འགལ་ལོ། །གཉིས་པ་ལ། དགོས་པ་དང། ཉིང་དགོས་སོ། །
དང་པོ་ལ། ཡོངས་གཅོད་ཀྱི་དགོས་པ། དགོས་འབྲེལ་ངག་ལས་རྒྱུན་དགོས་པ་གཉིས་ཀྱི་རྒྱུར་
རྟོགས་པ་ཡིན་ལ། རྟོགས་ཚུལ་དབང་བརྟུལ་གྱིས་རྒྱུ་ཡིན་ངེས་སྙམ་པའི་སྒོ་ནས་རྟོགས་ལ།
དབང་རྣོན་གྱིས་ཡིན་ལས་ཆེ་ཞེས་དོན་འགྱུར་ཐེ་ཚོམ་གྱིས་རྟོགས་སོ། །རྣམ་བཅད་ཀྱི་དགོས་པ་
ནི། ངག་གིས་གདུལ་བྱ་གཞུང་ལ་འཇུག་པའི་གེགས་གཞུང་དགོས་པ་གཉིས་ཀྱི་རྒྱུར་མ་རྟོགས་མ
49



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
：
བྱ
:|:ལོག་རྟོག་ཐེ་ཚོམ་རྣམས་བཅད་པའོ། །གཉིས་པ་ནི། རྒྱན་དགོས་པ་གཉིས་ཀྱི་རྒྱུར་རྟོགས་པ་
ལས་དགོས་པ་གཉིས་དོན་གཉེར་གྱི་རྟོག་ལྡན་གུས་པས་རྒྱུན་ལ་འཇུག་པ་ཡིན་ཏེ། འགྲེལ་ཆེན་
ལས། མདོ་སྡེའི་ཐོག་མར་དགོས་པ་བརྗོད་པ་ནི། མདོ་ལ་གཞན་གཞུག་པའི་དོན་དུ་ཡིན་གྱི་
ཞེས་སོ། །གསུམ་པ་ལ། རྣམ་བཅད་དང་ཡོངས་གཅོད་ཀྱི་དགོས་པ་ལ་རྩོད་པ་སྤང་བ་གཉིས་
སོ། །དང་པོ་ལ། ལོག་རྟོག་བཅད་པ་དགོས་པ་ཡིན་ན། ཅི་བླུན་པོའམ། རྟོག་ལྡན་གྱིས་ལོག་
རྟོག་བཅད་པ་དགོས་པ་ཡིན། དང་པོ་ལྟར་ན། ལོག་རྟོག་བཅད་པ་ལ་དགོས་པ་མེད་པར་
འགྱུར་ཏེ། ཆོད་ཀྱང་གཞུང་ལ་གཞུག་མི་ནུས་པའི་ཕྱིར་རོ། །གཉིས་པ་ནི། མི་རིགས་ཏེ།
རྟོག་ལྡན་ལ་ལོག་རྟོག་མེད་པའི་ཕྱིར་རོ། །ཞེ་ན། དགོས་འབྲེལ་གྱི་ངག་བརྗོད་ན། རྒྱུན་
དགོས་པ་གཉིས་ཀྱི་རྒྱུར་ཤེས་ནས་འཇུག་གི །མ་བརྗོད་ན། མི་འཇུག་པས་དགོས་འབྲེལ་ངག་
གི་གདུལ་བྱའི་ལོག་རྟོག་གཅོད་པས་སྐྱོན་མེད་དོ། །འོ་ན། ངག་གིས་ལོག་རྟོག་གཅོད་ནུས་
སམ། མི་ནུས། ནུས་ན། ཕུང་པོ་བདག་མེད་དོ་ཞེས་བརྗོད་པས་ཀྱང་བདག་འཛིན་བཟློག་
པར་འགྱུར་རོ། །མི་ནུས་ན། ངག་དང་ལོག་རྟོག་བཅད་པ་རྒྱུ་འབྲས་ཡིན་པ་ཉམས་སོ། །ཞེ་
ན། ངག་དེའི་བརྗོད་བྱ་རྟོགས་ན། ལོག་རྟོག་གཅོད་ནུས་ལ། བརྗོད་བྱ་མ་རྟོགས་ན། ངག་
དེའི་གདུལ་བྱ་མ་ཡིན་པས་སྐྱོན་མེད་དོ། །གཉིས་པ་ལ། ངེས་པ་བསྐྱེད་མི་ནུས་པ་དང་། ཐེ་
ཚོམ་བསྐྱེད་མི་དགོས་པའི་རྩོད་སྤང་ངོ་། །དང་པོ་ལ། ངག་ཆོས་ཅན། དོན་ལ་ངེས་པ་བསྐྱེད་
མི་ནུས་པར་ཐལ། དོན་ལ་འབྲེལ་པ་མེད་པའི་ཕྱིར། འདོད་ན། ངེས་པ་བསྐྱེད་པ་དགོས་པ་
ཡིན་པ་ཉམས་སོ། །ཞེ་ན། དེ་ཅི། དབང་རྣོན་ལ་དངོས་སུ་ངེས་པ་བསྐྱེད་མི་ནུས་པར་ཐལ་བ་
འདོད། དབང་རྟུལ་ལ་རྟགས་མ་གྲུབ་སྟེ། འདི་ལུང་ཁྱད་པར་ཅན་ཡིན་པའི་ཕྱིར་རོ། །ཁྱབ་
པའང་མེད་དེ། རིག་བྱེད་ཀྱི་བསྟན་བཅོས་ལ་བདེན་པར་ཞེན་པ་བཞིན་ནོ། །ཡང་། འཆད་
པ་པོས་རྒྱུན་དགོས་པ་གཉིས་ཀྱི་རྒྱུར་བཤད་པས་ཉན་པ་པོ་ལ་ངེས་པ་སྐྱེའམ་མི་སྐྱེ། སྐྱེ་ན།
རྩོམ་པ་པོས་བརྩམས་པ་དོན་མེད་པར་ཐལ་ལོ། །མི་སྐྱེ་ན། རྩོམ་པ་པོ་ལས་ཀྱང་ངེས་པ་མི་སྐྱེ་
བར་མཚུངས་སོ། །ཞེ་ན། དབང་རྣོན་ལ་ངེས་པ་དངོས་སུ་མི་སྐྱེ་ཞིང་དབང་རྟུལ་ལ་སྐྱེའང་།
བརྩམས་པ་དོན་མེད་པར་ཐལ་བས་མ་ཁྱབ་སྟེ། བརྩམས་པའི་དོན་བཤད་པས་ཉན་ པོ་ལ་
ངེས་པ་སྐྱེས་པ་དེ་བརྩམས་པའི་དགོས་པ་ཡིན་པས་སོ། །གཉིས་པ་ལ། ཐེ་ཚོམ་བསྐྱེད་པ
ངག་མི་དགོས་པར་ཐལ། ངག་མེད་ཀྱང་ཐེ་ཚོམ་ངང་གིས་སྐྱེ་བའི་ཕྱིར་ཞེ་ན། དབང་རྟུལ་ལ་:
50



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ
འདོད། དབང་རྣོན་ལ་དོན་འགྱུར་ཐེ་ཚོམ་བསྐྱེད་པ་ལ་ངག་མི་དགོས་པར་ཐལ་ཟེར་རམ། དེ་
ལས་གཞན་པའི་ཐེ་ཚོམ་བསྐྱེད་པ་ལ་ངག་མི་དགོས་པར་ཐལ་ཟེར། གཉིས་པ་ལ་འདོད་ཅིང་།
དང་པོ་ལ་དོན་འགྱུར་ཐེ་ཚོམ་ངང་གིས་སྐྱེ་བའི་རྟགས་མ་གྲུབ། དེ་ལས་གཞན་པའི་ཐེ་ཚོམ་ངང་
གིས་སྐྱེ་བའི་ཕྱིར་ཟེར་ན། མ་ངེས་སོ། །ཡང་ཐེ་ཚོམ་དེ་དག་གི་དགོས་པ་མིན་ཏེ། ངག་གི་
དོན་རྟོགས་པ་མིན་པའི་ཕྱིར་ཞེ་ན། ཅི། ངེས་པའི་སྒོ་ནས་སམ། གཏན་ནས་མ་རྟོགས་གང་
ཟེར། དང་པོ་མ་ངེས། གཉིས་པ་རྟགས་མ་གྲུབ་བོ། །ངག་མེད་ཀྱང་ཐེ་ཚོམ་སྐྱེ་བར་རང་རིག་
གིས་གྲུབ་བོ། །ཞེ་ན། དེ་ནི། ངག་དེའི་གདུལ་བྱ་མ་ཡིན་པས་སྐྱོན་མེད་དོ། །
གཉིས་པ་ལ་གསུམ་སྟེ། བསྟན་བྱ་དགོས་འབྲེལ་བཞི་ངོས་གཟུང་། དེ་ངག་གིས་བསྟན་
ཚུལ། བསྟན་པ་བཞིར་གྲངས་ངེས་པའོ། །དང་པོ་ལ་གཉིས་ཏེ། དགོས་འབྲེལ་ངག་གི་དགོས་
འབྲེལ་དང་། རྒྱུན་གྱི་དགོས་འབྲེལ་ལོ། །དང་པོ་ལ་བཞི་ལས། ངག་འདིས་བསྟན་པར་བྱ་བ་
རྒྱན་གྱི་དགོས་འབྲེལ་བཞི་ནི། བརྗོད་བྱའོ། །ངག་དེ་ལས་བརྗོད་བྱ་ངེས་པའམ་དོན་འགྱུར་ཐེ་
ཚོམ་གྱིས་རྟོགས་པ་ནི། དགོས་པའོ། །དེ་ལས་དགོས་པ་གཉིས་དོན་གཉེར་གྱི་གདུལ་བྱ་
གཞུང་ལ་འཇུག་པ་ནི། ཉིང་དགོས་སོ། །དགོས་པ་གཉིས་པོ་ངག་གི་འབྲས་བུར་འབྲེལ་བ་ནི།
འབྲེལ་པ་སྟེ། ཤུགས་བསྟན་ནོ། །གཉིས་པ་ལ་བཞི་ལས། བརྗོད་བྱ་ནི། རྒྱན་གྱིས་བསྟན་
པར་བྱ་བ་ཡུལ་གཞི་གཉེན་རྣམ་པ་གསུམ་གྱིས་བསྡུས་པ། ཡུལ་ཅན་མཁྱེན་གསུམ། དེ་ལས་ཕྱེ་
བ་མངོན་རྟོགས་བརྒྱད་ངོས་འཛིན་གྱི་ཐབས་དོན་བདུན་ཅུ་དབྱེ་བ་དང་བཅས་པ་སྟེ། མདོར་
ན། མདོ་གསུམ་གྱི་དོན་ནོ། །གཉིས་པ་དགོས་པ་ནི། རྒྱུན་ལས་གདུལ་བྱ་རྣམས་ཀྱིས་བརྗོད་
བྱ་བདེ་བླག་ཏུ་རྟོགས་པའོ། །
གསུམ་པ་ཉིང་དགོས་ནི། རྟོགས་པ་ལས་ཉན་ཐོས་སོགས་ཀྱིས་མ་མྱངས་པའི་ཟབ་མོ་
རྣམ་མཁྱེན་གྱི་ཡེ་ཤེས་ཐོས་བསམ་སྒོམ་གསུམ་ལས་མངོན་དུ་བྱེད་པའོ། །བཞི་པ་འབྲེལ་པ་ནི།
དགོས་པ་གཉིས་ཐབས་ཀྱི་བསྒྲུབ་བྱ། བསྟན་བཅོས་སྒྲུབ་བྱེད་ཀྱི་ཐབས་སུ་འབྲེལ་པའོ། །
གཉིས་པ་ལ། ཅི། དགོས་འབྲེལ་ངག་གིས་བརྗོད་བྱ་དེ་དག་དངོས་སུ་བསྟན་ནམ། ཤུགས་ལ་
བསྟན་ཞེ་ན། འདི་ལ་ལུགས་གཉིས་ལས། སྒྲས་ཟིན་མ་ཟིན་ལ་དངོས་བསྟན་དང་ཤུགས་
བསྟན་དུ་བྱེད་པ་ལྟར་ན། དགོས་པ་གཉིས་དང་བརྗོད་བྱ་དངོས་སུ་བསྟན་ཏེ། རྣམ་པ་ཐམས་
ཅད་མཁྱེན་ཉིད་ལམ། །ཞེས་བརྗོད་བྱ་བསྟན། བདེ་བླག་ཏུ་ནི་རྟོགས་པ་ཞེས། །ཞེས་དགོས་
51



།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།།
པ་བསྟན། བློ་དང་ལྡན་པས་མཐོང་འགྱུར་ཕྱིར། །ཞེས་ཉིང་དགོས་བསྟན། འབྲེལ་པ་སྒྲས་མ་
ཟིན་པས་ཤུགས་བསྟན་ཏེ། དཔེར་ན། སྒྲུབ་ངག་དངོས་སུ་བརྗོད་པས་ཕྱོགས་ཤུགས་ཀྱིས་
བསྟན་པ་བཞིན་ནོ། །ཀ་མ་ལ་ཤཱི་ལས། འབྲེལ་བ་སྟོན་པར་བྱེད་པའི་སྒྲ། །དངོས་སུ་ཡོད་པ་
མ་ཡིན་མོད། ། འོན་ཀྱང་དེ་ནི་རྣམ་འབྱེད་ལས། ། དོན་གྱིས་ཐོབ་པར་བྱ་བ་ཡིན། ། ཞེས་
སོ། །གཉིས་པ་དོན་དུ་གཉེར་བྱའི་གཙོ་བོར་བསྟན་པ་ལ་དངོས་བསྟན། ཕལ་པར་བསྟན་པ་
ལ་ཤུགས་བསྟན་དུ་བྱེད་པ་ལྟར་ན། དགོས་པ་གཉིས་དངོས་སུ་བསྟན་པ་ཡིན་ཏེ། དོན་དུ་
གཉེར་བྱའི་གཙོ་བོར་བསྟན་པའི་ཕྱིར། བརྗོད་བྱ་ནི། གང་རྟོགས་ན། མདོ་དོན་རྟོགས་ཞེས།
དགོས་པ་ངོས་འཛིན་གྱི་ཐབས་སུ་བསྟན་པས་ཤུགས་བསྟན་ནོ། །འབྲེལ་པ་ནི། དེ་གསུམ་གྱི་
ཞར་ལ་གོ་བའོ། །གསུམ་པ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག །རྒྱུན་
འདི་ལ་འཇུག་པར་མི་བྱ་སྟེ། དགོས་པ་མེད། ཡོད་ཀྱང་སྒྲུབ་མི་ནུས། ། ནུས་ཀྱང་འདི་ལ་མ་
འབྲེལ། འབྲེལ་ཀྱང་འདིས་བསྒྲུབ་པའི་དགོས་པ་བདག་གི་འདོད་བྱ་མ་ཡིན་ནོ། །ཞེས་ལོག་
པར་རྟོག་པ་ལ། དགོས་པ་བསྟན་པས་དགོས་མེད་ལོ་རྟོག་ཁེགས། བརྗོད་བྱ་བསྟན་པས་སྒྲུབ་
མི་ནུས་ཀྱི་ལོག་རྟོག་ཁེགས་ལོ། །བསྟན་བཅོས་བརྗོད་བྱ་དང་ལྡན་པར་རྟོགས་པའི་གང་ཟག་
ཆོས་ཅན། རྒྱུ་མཚན་གཞན་གྱི་སྒོ་ནས་བདག་གི་དགོས་པ་སྒྲུབ་མི་ནུས་ཞེས་འཛིན་པའི་ལོག་
རྟོག་མི་སྲིད་པར་ཐལ། བརྗོད་བྱ་བདེན་པ་བསྟན་པས་དགོས་པ་སྒྲུབ་མི་ནུས་ཀྱི་ལོག་རྟོག་
ཁེགས་པས་ཁྱབ་པའི་ཕྱིར། འདོད་ན། ཚད་མས་བསལ་ལོ། །ཁ་ཅིག་ན་རེ། རྒྱན་ལ་དགོས་
པ་མེད་དེ། དགོས་པའི་རྒྱུ་ཡིན་པའི་ཕྱིར། ཁྱབ་པ་ཡོད་དེ། སྤྱོད་འཇུག་ཏུ། གལ་ཏེ་རྒྱུ་ལ་
འབྲས་གནས་ན། །ཟན་ཟ་མི་གཙང་ཟ་བར་འགྱུར། །ཞེས་པས་སོ། །ངག་གིས་ཀྱང་རྒྱུན་ལ་
དགོས་པ་མེད་པར་བསྟན་ནོ། །ཞེ་ན། གཞི་བརྟན་པ་ཆོས་ཅན། དེ་ལ་ཆུ་ཡོད་མི་སྲིད་པར་
ཐལ། ཆུའི་རྒྱུ་ཡིན་པའི་ཕྱིར། རྟགས་མ་གྲུབ་ན། རྣམ་ངེས་ལས། ཆུ་ཡི་བདག་ཉིད་དེ་འདྲ་
བ། །གཞི་ལས་མངོན་པར་འགྲུབ་པའི་ཕྱིར། །དེ་ཡི་འབྲས་ཡིན་ཞེས་པ་དང་འགལ་ལོ། །
གཞན་ཡང་། ཉི་མ་དང་སྒྲོན་མེ་ལ་འོད་མེད་པར་ཐལ་བ་དང་། སྦྱིན་པ་དང་ཚུལ་ཁྲིམས་ལ་
ལོངས་སྤྱོད་དང་། བདེ་འགྲོའི་འབྲས་བུ་མེད་པར་ཐལ་བ་སོགས་རྒྱ་ཆེར་སྦྱར་རོ། །ཡང་
དགོས་འབྲེལ་གྱི་ངག་ཆོས་ཅན། དགོས་པ་དོན་གཉེར་གྱི་གདུལ་བྱ་གཞུང་ལ་འཇུག་པའི་
བས་སྐྱོན་མེད་མིན་པར་ཐལ། གཞུང་ལ་དགོས་པ་མེད་པར་བསྟན་པའི་ཕྱིར། ཁྱབ་པ་ཡོད་
52



༄༅༄༅།།མངོན་པར་རྟོགས་པའི་རྒྱན་ཅེས་པུ་བ་ཤེར་ཕྱིན་ལུང་གི་སྙེ་མ།
དེ། ཆུ་དོན་གཉེར་གྱི་རྟོག་ལྡན་ཆུ་མེད་པར་མི་འཇུག་པ་བཞིན་ནོ། །འདོད་ན། འཇུག་པའི་
ཡན་ལག་ཏུ་ཞེས་པ་དང་འགལ་ལོ། །ལུང་དེ་ནི། རྒྱུ་འབྲས་ངོ་བོ་གཅིག་པ་འགོག་པ་ཡིན་གྱི།
སྤྱིར་ཡོད་ཙམ་འགོག་པ་མིན་ནོ། །ཡོད་པ་ལ་ངོ་བོ་གཅིག་པས་ཁྱབ་པ་ཡིན་ན། བུ་རམ་གྱི་གོང་
བུ་ཆོས་ཅན། དེ་མིག་གིས་མཐོང་བ་ན་རོ་མཐོང་བར་ཐལ། རོ་ཡོད་པའི་ཕྱིར། རྟགས་གྲུབ་
སྟེ། རོ་གཟུགས་ཚོགས་པ་གཅིག་ཏུ་ཡོད་པས་སོ། །ཁྱབ་པ་ཁས་བླངས། འདོད་ན། རོ་མིག་
གིས་མཐོང་བར་འགལ་ལོ། །ལྷོ་པ་ན་རེ། ངག་གསུམ་དུ་ངེས་ཀྱི། འབྲེལ་པ་སྟོན་པའི་ངག་
མེད་དོ། །ཞེ་ན། དགོས་འབྲེལ་གྱི་ངག་འདི་ཆོས་ཅན། དགོས་འབྲེལ་བཞི་ཚང་བར་མ་
གསུངས་པ་ཐལ། འབྲེལ་པ་མ་གསུངས་པའི་ཕྱིར། འདོད་ན། འབྲེལ་བ་ཁོང་ན་ཡོད་པ་
རྣམས་གསུངས་ཏེ། ཞེས་པ་དང་འགལ་ལོ། །གཉིས་པ་ནི། དགོས་འབྲེལ་ངག་གི་གདུལ་བྱ་
གཞུང་ལ་འཇུག་པའི་གེགས་ཀྱི་བློ་བཞི་རུ་ངེས་པས། སེལ་བྱེད་དགོས་འབྲེལ་གྱི་ངག་བཞིར་
ངེས་སོ། །དེ་གང་ཞེ་ན། དང་པོ་རྟོག་ལྡན། ངས་རྒྱུན་འདི་ལ་འཇུག་པར་མི་བྱ་སྟེ། བརྗོད་བྱ་
བདེན་པ་དང་མི་ལྡན་པའི་ཕྱིར། བྱ་རོག་སོ་རྟོག་གི་བསྟན་བཅོས་བཞིན། ཞེས་བརྗོད་བྱ་མ་
རྟོགས་སོགས་ཀྱི་བློ་དེ། རྣམ་པ་ཐམས་ཅད་མཁྱེན་ཉིད་ལམ། །ཞེས་བརྗོད་བྱ་བསྟན་པས་
སེལ། ཡང་བརྗོད་བྱ་དང་ལྡན་ཡང་འདི་བདེ་བླག་ཏུ་རྟོགས་པའི་དགོས་པ་མི་སྲིད་པའི་ཕྱིར།
ནོར་བུ་ལེན་པའི་བསྟན་བཅོས་བཞིན། ཞེས་དགོས་པ་མ་རྟོགས་སོགས་ཀྱི་བློ་དེ། བདེ་བླག་ཏུ་
ནི་རྟོགས་པ་ཞེས། །དགོས་པ་བསྟན་པས་སེལ། དགོས་པ་ཡོད་ཀྱང་ཟབ་མོ་མངོན་སུམ་དུ་
མཐོང་བའི་ཉིང་དགོས་མེད་པའི་ཕྱིར། སོག་པོ་པར་སིག་པའི་མ་བག་མར་ལེན་པའི་བསྟན་
བཅོས་བཞིན། ཞེས་ཉིང་དགོས་མ་རྟོགས་སོགས་ཀྱི་བློ་དེ། བློ་དང་ལྡན་པའི་མཐོང་འགྱུར་
ཕྱིར། །ཞེས་ཉིང་དགོས་བསྟན་པས་སེལ། དེ་དག་དང་ལྡན་ཡང་དགོས་པ་གཉིས་པོ་བསྟན་
བཅོས་འདི་ལ་མ་འབྲེལ་བའི་ཕྱིར། མཐོ་རིས་ཀྱི་དོན་དུ་སྲོག་གཅོད་པ་བཞིན། ཞེས་འབྲེལ་པ་
མ་རྟོགས་སོགས་ཀྱི་བློ་དེ་དག་སྔ་མ་གསུམ་དངོས་སུ་བསྟན་པའི་ཤུགས་ལ་དགོས་པ་གཉིས་པོ་
རྒྱུན་ལ་འབྲེལ་པར་བསྟན་པས་སེལ་ལོ། །སེལ་ཚུལ་ཡང་། དེ་དག་ལས་རང་གི་བརྗོད་བྱ་ལ་
དབང་རྟུལ་ལ་ངེས་པ་སྐྱེ་ཞིང་དབང་རྣོན་ལ་དོན་འགྱུར་ཐེ་ཚོམ་སྐྱེ་བས། དེ་ལྟར་མ་རྟོགས་
སོགས་ལྡོག་སྟེ། དེ་གཉིས་ལྷན་ཅིག་མི་གནས་པའི་ཕྱིར། སྣང་མུན་བཞིན་ནོ། །
གསུམ་པ་ལ་གསུམ་སྟེ། བསལ་བྱ་བློ་དང་། བསལ་བའི་གཞི་དང་། སེལ་བའི་ཚུལ་ལ་
53



༄༅༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ༄༅།།པ
རྩོད་སྤང་ངོ་། །དང་པོ་ནི། བསལ་བྱ་བློའི་དབང་གིས་སེལ་བྱེད་ངག་གི་གྲངས་ངེས་འཇོག་ན།
བློ་སྐྱེ་ངེས་པས་སམ། སྐྱེ་སྲིད་པས་འཇོག །དང་པོ་ལྟར་ན། ངག་བཞི་མི་དགོས་པར་འགྱུར་
ཏེ། བློ་བཞི་སྐྱེ་བར་ངེས་པ་མེད་པའི་ཕྱིར་རོ། །གཉིས་པ་ལྟར་ན། ངག་བཞི་བས་མང་བ་
དགོས་པར་འགྱུར་ཏེ། བློ་བཞི་བས་མང་བ་སྐྱེ་སྲིད་པའི་ཕྱིར་ཏེ། རྒྱུན་ལ་ཞུགས་ན། དུས་
ཡིན་རིང་པོ་འགོར་བ་དང་། གནས་སྐབས་བདེ་བའི་གེགས་དང་། མཐར་ཐུག་ཕན་པའི་རྒྱུ་
མིན་པ་དང། དབང་པོ་མ་ཚང་བ་དང་། ཚང་ཡང་གཞན་དབང་དུ་གྱུར་པའི་སྒོ་ནས་དགོས་པ་
གཉིས་མི་སྲིད་པར་དོགས་པའི་ཕྱིར་རོ། །ཞེ་ན། དགོས་འབྲེལ་ངག་གི་གདུལ་བྱ་ལ་བསྟན་
བཅོས་ལ་འཇུག་པའི་གེགས་ཀྱི་བློ་སྐྱེ་སྲིད་པས་འཇོག་པས་སྐྱོན་དང་པོ་མེད་ལ། གཉིས་པའང་
མེད་དེ། དུས་ཅུང་ཟད་འདའ་བ་དང་གནས་སྐབས་བདེ་བའི་གེགས་སུ་དོགས་པ། རྟོག་ལྡན་
གཞུང་ལ་འཇུག་པའི་གེགས་མིན། དུས་ཧ་ཅང་རིང་བ་དང་མཐར་ཐུག་མི་ཕན་པར་འཛིན་པ།
དགོས་པ་དང་ཉིང་དགོས་མེད་པར་འཛིན་པར་འདུས་སོ། །བཞི་པ་ལྔ་པ་གཉིས་གདུལ་བྱ་
གཞུང་ལ་འཇུག་པའི་གེགས་ཀྱི་བློ་མིན་ནོ། །གཉིས་པ་ནི། དོགས་པ་དེ་དག་ཤེས་བྱ་ལ་སེལ་
ལམ། བསྟན་བཅོས་ལ་སེལ། དང་པོ་བསལ་མི་ནུས་ཏེ། ཤེས་བྱ་ལ་དགོས་མེད་དུ་མ་ཡོད་པའི་
ཕྱིར་རོ། །གཉིས་པ་ལྟར་ན་བསལ་མི་དགོས་ཏེ། བསྟན་བཅོས་ལ་འབྲེལ་མེད་ཀྱི་ལོག་རྟོག་
མེད་པའི་ཕྱིར་རོ། །ཞེ་ན། དོགས་པ་དེ་དག་བསྟན་བཅོས་གཞིར་བཅས་ལ་སེལ་ཏེ། དངོས་
སུ་བརྗོད་བྱ་དང་དགོས་པ། བརྒྱུད་ནས་ཉིང་དགོས་དོན་དུ་གཉེར་བས་བསྟན་བཅོས་ལ་འཇུག་
དགོས་སོ་ཞེས་བསྟན་པས་སོ། །ཤེས་བྱ་ཙམ་ལ་སེལ་བ་མི་འཐད་དེ། ཤེས་བྱ་ཙམ་ལ་དགོས་པ་
ཡོད་པར་རྟོགས་ཀྱང་གཞུང་ལ་འཇུག་པའི་རྒྱུར་མི་འགྱུར་ཞིང་། བསྟན་བཅོས་ལ་དགོས་པ་
ཡོད་པར་གྲུབ་ན། ཤེས་བྱ་ལའང་ཡོད་པར་གྲུབ་པས་སོ། །གསུམ་པ་ནི། ངེས་པ་སྐྱེས་པས་བློ་
གསུམ་སེལ་བ་བདེན་ཡང་ཐེ་ཚོམ་གྱིས་སེལ་བ་མི་འཐད་དོ། །ཞེ་ན། སྐྱོན་མེད་དེ། བསལ་བྱ་
ཚ་མཉམ་མམ། དོན་དུ་མི་འགྱུར་བའི་ཐེ་ཚོམ་ཡིན་ལ། སེལ་བྱེད་དོན་འགྱུར་ཐེ་ཚོམ་ཡིན་པའི་
ཕྱིར་རོ། །
གསུམ་པ་ལ། བརྗོད་བྱ། དགོས་པ། ཉིང་དགོས་གསུམ་མོ། །དང་པོ་ནི། བཤད་
ཅེས་དྲང་ངོ་། །གང་ན། མངོན་རྟོགས་བདུན་ནང་དུ་འདུས་པའི་རྣམ་མཁྱེན་རྒྱུ་དང་འབྲས་
བུར་བཅས་པ་ཉིད་ལམ་སྟེ། འབྲས་བུ་ནི། འདི་བཙལ་བར་བྱ་བས་ལམ་ཡིན་ལ། རྒྱུ་ནི།
54



༄༅།།མངོན་པར་རྟོགས་པའི་རྒྱན་ཅེསབྱ་བ་ཤེར་ཕྱིན་ལུང་གི་སྙེ་མ།
10འདིས་ཚོལ་བས་ལམ་སྟེ། དེའོ། །གང་གིས་ན། སྟོན་པ་སངས་རྒྱས་ཀྱིས་སོ། །གང་ལས་ན།
མདོ་རྒྱུས་འབྲིང་བསྡུས་པ་འདི་ལས་སྟེ། སྒྲའི་བརྗོད་བྱ་ནི། མདོ་དང་། དོན་གྱི་བརྗོད་བྱ་ནི།
དེ་ལས་བཤད་པ་གང་ཡིན་པའི་རྣམ་མཁྱེན་རྒྱུ་དང་འབྲས་བུར་བཅས་པའོ། །གཉིས་པ་ནི།
རྟོགས་ཞེས་དྲང་ངོ་། །གང་ན། སེམས་བསྐྱེད་དང་ལྡན་པའི་ཕར་ཕྱིན་བཅུའི་སྒྲུབ་པའི་ཆོས་
སྤྱོད་བཅུའམ། དོན་དྲུག་ཅུ་ནང་དུ་འདུས་པའི་ཆོས་སྤྱོད་རྣམ་མཁྱེན་གྱི་ཆོས་བཅུའི་བདག་
ཉིད་ཀྱི་མདོ་དོན། འདིར་ཆོས་སྤྱོད་བཅུ་ལ་ཤཱནྟིས། ཡི་གེ་འབྲི་མཆོད་སྦྱིན་པ་དང༌། །ཞེས་
སོགས་ལ་འདོད། ཁ་ཅིག་ནི། དགེ་བ་བཅུ་ལ་འདོད་དེ། བརྟག་གོ །གང་གིས་ན། བདག་
མེད་གཉིས་ཀ་རྟོགས་པའི་བློ་དང་ལྡན་པ། བྱང་སེམས་རྣམས་ཀྱིས་ཏེ། བྱང་ཆུབ་སེམས་
དཔའ་སེམས་དཔའ་ཆེ། །བློ་ལྡན་ཉིད་དང་གསལ་བའི་མཆོག །རྒྱལ་སྲས་རྒྱལ་བའི་གཞི་དང་
ནི། །རྒྱལ་བྱེད་རྒྱལ་བའི་མྱུ་གུ་དང་། །རྩལ་ལྡན་དང་ནི་འཕགས་མཆོག་དང་། །དེད་དཔོན་
དང་ནི་གྲགས་མཆོག་དང་། །སྙིང་རྗེ་ཅན་དང་བསོད་ནམས་ཅན། །དབང་ཕྱུག་དེ་བཞིན་
ཆོས་དང་ལྡན། །ཞེས་མིང་གི་རྣམ་གྲངས་སུ་གསུངས་སོ། །ཇི་ལྟར་ན། དོན་རྒྱ་ཆེན་པོ་ཚིག་
ཉུང་ངུས་འབད་པ་མེད་པར་རྟོགས་པས་ན། བདེ་བླག་ཏུ་རྟོགས་པ་སྟེ་ཞེས་བྱ་བ་སྟེ། དེ་ལྟ་བུ་
ནི། བསྟན་བཅོས་རྩོམ་པའི་དགོས་པ་ཡིན་ནོ། །གསུམ་པ་ནི། མཐོང་བར་འགྱུར་ཞེས་དྲང་
ངོ། །གང་ན། མུ་སྟེགས་ཉན་རང་ལ་སོགས་པ་བྱང་སེམས་ལས་གཞན་གྱིས་མྱོང་བ་སྟེ།
རྟོགས་པ་མ་ཡིན་པའི་དོན་ཟབ་མོ་དེའོ། །གང་གིས་ན། བློ་དང་ལྡན་པས་སོ། །ཐབས་གང་
ལས་ན། ཆོས་སྤྱོད་བཅུའི་བདག་ཉིད་ཀྱི་ཡུམ་གྱི་མདོ་དོན་ཐོས་པའི་ཤེས་རབ་ཀྱིས་རྟོགས་པ་
བཞིན་དུ་དྲན་པ་ལ་བཞག་སྟེ། བསམ་པ་དང་སྒོམ་པའི་ཤེས་རབ་ཀྱིས་བསྒྲུབས་པ་ལ་བརྟེན་
ནས་སོ། །ཕྱིར་ཞེས་པ་དང་། རྩོམ་པའི་དགོས་པ་ཡིན་ཞེས་དངོས་སུ་བསྟན་པས། འབྲེལ་པ་
ཤུགས་ལ་རྟོགས་སོ། །ཇི་སྐད་དུ། བསྟན་བཅོས་དང་ནི་དགོས་པའི་དོན། །འབྲེལ་པའི་གཞི་
ནི་གཉིས་ལ་གནས། །དེ་བསྟན་འདུས་པ་དེའི་ཕྱིར། ། དགོས་ལས་ལོགས་ཤིག་མ་བསྟན་
ནོ། །ཞེས་སོ། །འགྲེལ་པ་ལ་བཞི་སྟེ། བརྗོད་བྱ། འབྲེལ་བ། ཉིང་དགོས། དགོས་པའོ། །
དང་པོ་ནི། བསྟན་ཞེས་དྲང་ངོ་། །གང་ན། སྐབས་དང་པོའི་བརྗོད་བྱ་རྣམ་མཁྱེན་ཉིད་ནི།
སངས་རྒྱས་ཀྱི་ལམ་སྟེ། འབྲས་བུ་དང་བཅས་པ་སྟེ། མངོན་པར་རྟོགས་པ་གཞན་བདུན་པོ་
ཐམས་ཅད་དེས་ཉེ་བར་མཚོན་ཅིང་ནང་དུ་འདུས་པ་ལྷུར་ལེན་པ་ཡིན་ནོ། །གང་གིས་ན། ཇི་
55



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་ད་གུ་པ།
སྐད་དུ། བདུད་བཅོམ་འཇིགས་མེད་སྐལ་བ་བཟང་པོ་དང་། །སྲིད་པར་འགྲོ་ལས་འདས་དང་
ཤེས་རབ་དང་། །འཁྲུལ་དང་བྲལ་ཞིང་ཡོན་ཏན་དཔག་མེད་སྣོད། །ཡོན་ཏན་འདི་དག་རབ་
རྒྱས་བཅོམ་ལྡན་འདས། །ཞེས་པའི་ངེས་པའི་ཚིག་གི་ཚུལ་གྱིས་བཅོམ་ལྡན་འདས་སོ། །སྐུ་རྫུ་
འཕྲུལ་གྱི་ཆོ་འཕྲུལ་ནམ་མཁའ་ལ་འགྲོ་བ་སོགས་སྣ་ཚོགས་པས་དད་པར་མཛད། ཐུགས་ཀུན་
བརྗོད་པའི་ཆོ་འཕྲུལ་གྱིས་གདུལ་བྱའི་བསམ་པ་དང་བག་ལ་ཉལ་མཁྱེན་ནས་སྨིན་པར་མཛད།
གསུང་རྗེས་སུ་བསྟན་པའི་ཆོ་འཕྲུལ་གྱིས་ཐེག་པ་གསུམ་གྱིས་གདུལ་བའི་སེམས་ཅན་ལ་རྗེས་སུ་
མཐུན་པའི་ཆོས་བསྟན་པས་གྲོལ་བར་མཛད་པས་ན། ཆོས་འཕྲུལ་རྣམ་པ་གསུམ་གྱིས་འགྲོ་བ་
མཐའ་དག་ལ་གདམས་ངག་རྗེས་སུ་སྟོན་པར་མཛད་པ་དེ་ཉིད་ཀྱིས་སོ། །གང་ལས་ན་བདུད་
བཞི་ལས་རྒྱལ་བའི་སངས་རྒྱས་ཀྱི་ཡུམ་རྣམ་པ་གསུམ་ཆར་ལས་ཀྱང་། ཇི་ལྟར་ན། བརྗོད་པར་
བྱ་བ་ཉིད་དུ་བསྟན་པ་གང་ཡིན་པ་དེ་འདིར་བརྗོད་བྱའི་གཙོ་བོའོ། །གཉིས་པ་ནི། འབྲེལ་
བར་མཛད་ཅེས་དྲང་ངོ་། །གང་ན། བརྗོད་པར་བྱེད་པ་རྒྱུན་དང་བརྗོད་པར་བྱ་བ་རྣམ་
མཁྱེན་རྒྱུ་དང་བཅས་པ་དག་གོ །ཇི་ལྟར་ན། རྒྱུན་དེ་སྒྲུབ་པའི་རྗེས་སུ་མཐུན་པའི་ཐབས་
དང་། བརྗོད་བྱ་ཐབས་ཀྱིས་བསྒྲུབ་པར་བྱ་བ་འབྲས་བུའི་ཚུལ་གྱིས་སོ། །དེ་མི་འཐད་དེ།
དགོས་པ་གཉིས་དང་འབྲེལ་པ་མ་བསྟན་པས་སོ། །ཞེ་ན། མ་གྲུབ་སྟེ། བརྗོད་བྱ་རྣམ་མཁྱེན་
རྒྱུ་དང་བཅས་པ་སྒྲུབ་ནུས་པར་བསྟན་པས་དགོས་པ་གཉིས་ཀྱང་དེའི་ནང་དུ་འདུས་པའི་ཕྱིར་
སྒྲུབ་ནུས་པར་བསྟན་ནོ། །གསུམ་པ་ནི། མངོན་དུ་བྱེད་པར་འགྱུར་ཞེས་དྲང་ངོ་། །གང་ན།
མ་མྱངས་ཞེས་དྲང་ངོ་། །གང་གིས་ན། སེངྒེ་དང་འཕྲོག་བྱེད་ལ་སོགས་པ་ཕྱི་རོལ་པ་དང་། དེ་
ལས་གཅིག་ཤོས་ཀྱི་ཁམས་གསུམ་ལས་འདོད་ཆགས་དང་བྲལ་བ་ཉན་རང་དགྲ་བཅོམ།
སོགས་པ་ཉན་རང་སློབ་པ་སྟེ། ལོ་ཀའི་སྤྱི་བོར་གྱུར་པ་གཞན་དོན་དུ་ཆོས་ཐམས་ཅད་བདག་
མེད་པ་ལ་གོམས་པར་མ་བྱས་པ་རྣམས་ཀྱིས་སོ། །ཇི་ལྟར་ན། ཐོས་པ་ལས་བྱུང་བ་དང་།
སོགས་པ་བསམ་པ་དང་བསྒོམས་པ་ལས་བྱུང་བའི་ཤེས་པ་སྐྱེ་བའི་ལྕེ་དབང་གིས་རིམ་གྱིས་མ་
མྱངས་པ་ཡང་དག་པའི་བདུད་རྩི་ཡུམ་དེའོ། ། ཇི་སྐད་དུ། ཁྱབ་དང་དབང་ལ་སོགས་མ་
མྱོང་། །དཔག་ཏུ་མེད་པར་གནས་པའི་རྒྱུ། །ལོ་ཀའི་སྤྱི་བོར་གྱུར་པས་ཀྱང་། །མྱོང་བར་གྱུར་
པ་མ་ཡིན་པ། །ཡང་དག་བདུད་རྩི་དག་པ་འདི། །ཞེས་སོ། །གང་གིས་ན། བྱང་ཆུབ་སེམས་
དཔའ་རིགས་ལ་གནས་པ། རང་དང་གཞན་གྱི་མངོན་མཐོ་ངེས་ལེགས་ཀྱི་དོན་ཕུན་སུམ་
56



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
V
༔ཚོགས་པར་སྒྲུབ་པ། གཞན་ཅི་ལ་ཡང་མ་རག་པར་ཏེ། རག་མ་ལས་པར་ཆས་པ་སྟེ། ཕྱིར་མི་
ལྡོག་པར་གོ་ཆ་བརྟན་པར་བྱས་པ་དག་ཁོ་ནས་སོ། །ཐབས་གང་ལ་བརྟེན་ནས་ན། བཞག་
ཅེས་དྲང་ངོ་། །གང་ལ་ན། སྔར་གྱི་ཐོས་བསམ་གྱིས་ཆོས་ཀྱི་མིང་དོན་ཉམས་སུ་མྱོང་བ་སེམས་
ལ་ཤིན་ཏུ་གསལ་བར་བྱས་པས་ཀུན་གཞི་ལ་བག་ཆགས་བཞག་པའི་བག་ཆགས་ལས་བྱུང་བའི་
སྔར་གྱི་དོན་མ་བརྗེད་པའི་དྲན་པའི་ཤེས་པ་ལའོ། །ཡང་ན། བག་ཆགས་ནི། ཡང་ཡང་
གོམས་པས་སེམས་དེའི་རྣམ་པར་འབྱུང་བའོ། །གང་ན། ཤེར་ཕྱིན་གྱི་མདོའི་དོན་མ་ལུས་པའི་
གཙོ་བོ་མངོན་པར་རྟོགས་པ་བརྒྱད་ཀྱི་བདག་ཉིད་འཇུག་པའི་སྤྱོད་པ་བྱང་ཆུབ་ཀྱི་སེམས་དང་།
དེ་དང་ལྡན་པའི་སྦྱིན་སོགས་ཕར་ཕྱིན་བཅུ་སྒྲུབ་པའི་སྤྱོད་པ་རྣམས་སོ། །ཇི་ལྟར་ན། ཚེ་
རབས་གཞན་དུ་ཡང་རྗེས་སུ་འབྲང་ཞིང་མི་བརྗེད་པར་ལེགས་པར་བཞག་སྟེ། དེ་ལ་བརྟེན་
ནས་སོ། །ཇི་ལྟར་ན། མཚན་ཉིད་འཛིན་པའི་ཆོས་གཟུགས་སོགས་ཐམས་ཅད་ཀྱི་དབྱིངས་
རང་བཞིན་སྟོང་པ་ཉིད། བདག་གཞན་ཐམས་ཅད་ལ་ཀུན་ཏུ་འགྲོ་བར་རྟོགས་པའི་མཚན་
ཉིད། ས་དང་པོར་རབ་ཏུ་དགའ་བ་དང་། སོགས་པ་དྲི་མ་མེད་པ་ལ་སོགས་པ་རྟོགས་ཤིང་
ཐོབ་པའི་རིམ་པས་རྣམ་པ་ཐམས་ཅད་མཁྱེན་པ་ཉིད་ཐོབ་པས་ན། རྣམ་པ་ཐམས་ཅད་མངོན་
དུ་བྱེད་པའོ་ཞེས་བྱ་བ་སྟེ། དེ་ལྟ་བུ་ནི། དགོས་པའི་ཡང་དགོས་པའོ། །བཞི་པ་ནི། རྟོགས་
པར་འགྱུར་ཞེས་དྲང་ངོ། །གང་ན། སྔར་བསྟན་པའི་ཉིང་དགོས་ཀྱི་ཆེད་དུ་རྟོགས་ཤིང་ཐོབ་
པར་མངོན་པར་འདོད་པའི་ཤེར་ཕྱིན་གྱི་དོན་སྨོན་པ་བྱང་ཆུབ་ཀྱི་སེམས། འཇུག་པའི་སྤྱོད་པ་
ཕར་ཕྱིན་བཅུ་སྒྲུབ་པའི་སྤྱོད་པ། སོགས་པ་ཆོས་སྐུ་འཕྲིན་ལས་དང་བཅས་པ་སྒྲུབ་པའི་སྤྱོད་པ་
ལ་སོགས་པའི་མཚན་ཉིད་དོ། གང་གིས་ན། གདུལ་བྱ་རྣམས་ཀྱིས་སོ། །ཇི་ལྟར་ན། བདེ་
བླག་ཏུ་སྟེ། གོ་སླ་བར་རྟོགས་པར་འགྱུར་པ་སྟེ། དེ་ནི། བསྟན་བཅོས་རྩོམ་པའི་དགོས་པ་༔
r
ཡིན་ནོ། །
གསུམ་པ་ལ། སྤྱི་གཞུང་གཉིས་ལས། དང་པོ་ནི། རྒྱན་གྱི་ཚིག་གིས་མདོའི་དོན་མ་
ལུས་པ་བསྡུས་སམ་མ་བསྡུས་ཞེ་ན། མ་བསྡུས་ཏེ། གླེང་གཞི་ནི། ཡུམ་འདི་ཇི་ལྟར་བྱུང་བའི་
ཚུལ་ལ་སོགས་པ་སྟོན་པས་གོ་སླ་བའི་ཕྱིར་རོ། །རྟག་ཏུ་ངུ་དང་ཆོས་འཕགས་ཀྱི་ལེའུ་ནི། ཆོས་
ཚོལ་ཚུལ་དང་བཤེས་གཉེན་བསྟེན་པའི་ཚུལ་ཏེ། གོ་སླའོ། །ཡོངས་སུ་གཏད་པ་ནི། གཞུང་ཉེ་
བར་བསྡུ་བའམ་བཀའ་བསྡུ་བར་བསྐོས་པ་སྟེ། གོ་སླ་བའི་ཕྱིར་མ་བསྡུས་སོ། །བར་བར་དུ་
57



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
མགང་ཟག་ལུང་བསྟན་པ་དང་། སྔོན་རབས་ལ་སོགས་པ་འགའ་ཞིག་མ་བསྡུས་སོ། །རྒྱུན་ན་
ཡོད་པའི་མངོན་རྟོགས་ཀྱི་རིམ་པ་མདོ་ན་མ་ཚང་བ་ནི། མདོའི་ཡི་གེ་ཉམས་པར་ཤེས་པར་
བྱའོ། །འོ་ན། འཕགས་པས། འདི་སྐད་ཅེས་བྱ་བ་ལ་སོགས་པ་སྐབས་འབྱེད་པ་ནས་
བརྩམས་ཏེ་ཡོངས་སུ་རྫོགས་པའི་བར་གྱི་དངོས་པོ་རྣམས་གཅིག་ཏུ་བསྡུས་ན། རྣམ་མཁྱེན་
ཉིད་ལ་སོགས་པ་ཆོས་སྐུ་མཛད་པ་དང་བཅས་པའི་མཐར་ཐུག་པ་དངོས་པོ་བརྒྱད་དུ་འགྱུར་
རོ། །ཞེས་པ་དང་འགལ་ལོ། །ཞེ་ན། བརྗོད་བྱའི་གཙོ་བོ་དངོས་པོ་བརྒྱད་དུ་འདུས་པ་ལ་
དགོངས་ཏེ། གླེང་གཞིར་སངས་རྒྱས་མང་པོས་སྐྱེས་བསྐུར་བ་དང་། བྱང་སེམས་མང་པོ་
འཁོར་དུ་འདུས་པ་ལ་སོགས་པ་ནི། ཡུམ་བཤད་པ་རྫོགས་ཀྱི་བར་དུ་ལོ་ཀའི་ཁམས་ཐམས་ཅད་
བྱིན་གྱིས་བརླབས་པ་དང་དེ་ན་ཡོད་པའི་སེམས་ཅན་ལ་དམིགས་ཏེ། སེམས་བསྐྱེད་པར་ཤེས་
པར་བྱ་བ་དང་། སངས་རྒྱས་མང་པོར་ཤེས་པ་སོགས་ཀྱི་དོན་ཡིན་པར་འཕགས་པས་བཞེད་
།འདིར་གླེང་གཞི་ཅུང་ཟད་བཤད་པ་ལ་གཉིས་ཏེ། སྡུད་པ་པོས་གླེང་བསླང་བ་དང་།
གླེང་གཞི་དངོས་སོ། །དང་པོ་ནི། དབྱིག་གཉེན་གྱིས། ཕྱག་ན་རྡོ་རྗེས་བྱམས་པ་ལ་སོགས་པ་
རྣམས་ལ་འདི་སྐད་བདག་གིས་ཐོས་ཞེས་བརྗོད་པར་བཞེད་དེ། སློབ་དཔོན་གྱི་བཞེད་པས།
སྟོན་པ་ཞི་བར་གཤེགས་ནས་ལྷ་མ་ཡིན་གྱི་ཕུག་ཏུ་བསྟན་པ་སྒྲོ་སྐུར་མེད་ཅིང་ཡུན་རིང་དུ་གནས་
པར་བྱ་བའི་ཕྱིར་དགྲ་བཅོམ་པ་བཞི་བརྒྱ་དགུ་བཅུ་གོ་དགུའི་བླ་གོས་གདན་ཏུ་བྱས་པ་ལ་ཀུན་
དགའ་བོ་བཞུགས་ཏེ། འོད་སྲུང་ཆེན་པོས། ཆོས་ཀྱི་འཁོར་ལོ་བསྐོར་བའི་མདོ། བཅོམ་ལྡན་འདས་
ཀྱིས་གང་དུ་གསུངས། །ཤེས་རབ་ཆེན་པོ་ཁྱོད་ཀྱིས་སྨྲས། །བདེ་གཤེགས་སྲས་པོ་ཁྱོད་སྨོས་
ཤིག །ཅེས་གསོལ་བ་བཏབ་པའི་རྗེས་སུ་སྟོན་པའི་ཡོན་ཏན་དྲན་པས་བཞིན་མཆི་མ་ཅན་དུ་
བྱས་ཏེ་ཐམས་ཅད་དུ་ཁྱབ་པའི་སྒྲ་དབྱངས་ཀྱིས། འདི་སྐད་བདག་གིས་ཐོས་པ་ཞེས་གསུངས་
སོ། །དེ་ལ་འདི་སྐད་ཅེས་པས། མདོ་དེ་ནི། འདི་ལྟར་ཡིན་ནོ། །ཞེས་ཕྱིན་ཅི་མ་ལོག་པར་
བསྟན་ནོ། །བདག་གིས་ཞེས་བྱ་བ་ནི། བཅོམ་ལྡན་འདས་ལ་དངོས་སུ་ཐོས་པར་བསྟན་ནོ། །
དེ་མི་འཐད་དེ། ཡུལ་གཞན་དུ་གསུངས་པ་དང་། གཞན་ལས་ཐོས་པའང་ཡོད་པས་སོ། །ཞེ་
ན། སྐྱོན་མེད་དེ། དེ་བཞིན་གཤེགས་པའི་བྱིན་རླབས་ཀྱིས་གཞན་གྱིས་བསྟན་པའང་དེ་
བཞིན་གཤེགས་པས་བསྟན་པ་ཡིན་པ་ལྟར། དེའི་མཐུས་གཞན་ལས་ཐོས་པའང་དེ་བཞིན་
གཤེགས་པ་།ས་པ་ལས་ཐོས་པ་ཡིན་ནོ། །ཐོས་པ་ནི། རྣ་བའི་རྣམ་ཤེས་ཀྱིས་ཐོས་ཀྱི།. དོན་རྟོགས་པ་༔
58



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
མེད་ཅེས་པའོ། །གཞན་ནི། དེ་བཞིན་གཤེགས་པས་སྟོན་པ་མི་འཐད་པས་བཤད་པའི་ཚེ་ཞེས་
མི་བརྗོད། ཐོས་པ་ཞེས་སྦྱར་རོ་ཟེར་རོ། །འོ་ན། བཀའ་ལ་བཀའ་མིན་བསྲེས་པའི་སྐྱོན་ཡོད་
དེ། འདི་སྐད་དང་གསོལ་པ་ལ་སོགས་པ་དེ་བཞིན་གཤེགས་པས་མ་གསུངས་པ་རྣམས་བཅུག་
པའི་ཕྱིར་ཞེ་ན། སྐྱོན་མེད་དེ། རྗེས་སུ་གནང་བའི་བཀའ་ཡིན་པས་སོ། །ཆོས་ཡང་དག་པར་
སྡུད་པའི་མདོ་ལས། དགེ་སློང་དག འདི་སྐད་བདག་གིས་ཐོས་པ་ཞེས་གྱིས་ལ་དམ་པའི་ཆོས་
བསྡུ་བར་བྱའོ། །ཞེས་སོགས་དང༌། འབྲེལ་པ་དང་གོ་རིམ་བསྟན་པར་བྱའོ། །ཞེས་གསུངས་
སོ། །གཉིས་པ་ལ་མདོ་ཐུན་མོང་གི་དང། ཁྱད་པར་ཡུམ་གྱི་གླེང་གཞིའོ། །དང་པོ་ནི། གང་
གི་ཚེ། གང་ལས། གང་དུ། སུ་དང་ལྷན་ཅིག་ཏུ། མདོ་འདི་ཐོས་དྲིས་པ་ན། རང་ཉིད་ཚད་
མའི་སྐྱེས་བུར་བསྟན་པའི་ཕྱིར་དུས་དང་། སྟོན་པ་དང་། ཡུལ་དང་། འཁོར་ཕུན་སུམ་ཚོགས་
པ་གསུངས་ཏེ། ཕྱོགས་གློང་གིས། སྟོན་པ་དབང་པོ་འཁོར་དང་ནི། །ཡུལ་དང་དུས་ཀྱང་ངེས་
བསྟན་པ། །དད་ལྡན་འཇུག་པའི་ཡན་ལག་ཏུ། །སྡུད་པོ་རང་ཉིད་ཚད་མར་ནི། །རང་བསྒྲུབ་
ཕྱིར་ཡིན་འཇིག་རྟེན་ན། །ཡུལ་དང་དུས་སོགས་ཀྱིས་མཚོན་ཞིང་། །དབང་པོར་བཅས་ཚིག་
སྨྲ་བ་ཡིས། །སྨྲ་བོ་ཚད་པར་རབ་ཏུ་རྟོགས། །ཞེས་སོ། །དེས་ན་དུས་དང་། སྟོན་པ་དང་།
གནས་དང་། འཁོར་བཞི་ལས། དང་པོ་ནི། དུས་གཅིག་ན་ཞེས་པ་སྟེ། ཚིག་སྔ་མ་དང་སྦྱར་
ན། དུས་གཅིག་གི་ཚེ་ན་མདོ་འདི་ཐོས་ཞེས། ཆོས་ལ་སྦྱར་བས་ཡུམ་འདི་རྙེད་དཀའ་བར་
བསྟན་ནོ། །དུས་གཅིག་གི་ཚེ་ན་བདག་གིས་འདི་ཐོས་ཀྱི། གཞན་དུ་གཞན་ཐོས་ཞེས། ཟུར་
གྱིས་སྨོས་པས་སྡུད་པ་པོ་ཐོས་པ་མང་བར་བསྟན་ནོ། །ཡང་། འདི་དུས་སྐད་ཅིག་ལ་ཐོས་ཤིང་
བརྗེད་པ་མེད་དོ་ཞེས་བདག་ཉིད་ཚད་མའི་སྐྱེས་བུར་བསྟན་ནོ། །ཚིག་ཕྱི་མ་དང་སྦྱར་ན།
དུས་གཅིག་གི་ཚེ་ན་བྱ་རྒོད་ཕུང་པོའི་རི་ལ་བཞུགས་ཞེས་པས་གཞན་ན་གཞན་དུ་གཤེགས་པར་
བསྟན་ནོ། །
གཉིས་པ་ནི། བཅོམ་ལྡན་འདས་སོ། །གསུམ་པ་ནི། ཁྱིམ་པ་དང་རབ་ཏུ་བྱུང་བའི་
ཕྱོགས་གཉིས་བསྡུ་བ་དང་། སྐུ་གཉིས་ཀྱིས་ཕན་གདགས་པའི་ཕྱིར་རྒྱལ་པོའི་ཁབ་བྱ་རྒོད་ཕུང་
པོའི་རི་ལ་ཞེས་གནས་གཉིས་སྨོས། མ་ག་དྷའི་གྲོང་ཁྱེར་གཟུགས་ཅན་སྙིང་པོའི་ཁབ་ནི། རྒྱལ་
པོའི་ཁབ་བོ། །དག་པའི་ཞིང་ལྟར་འཇིགས་པ་མེད་པ་སངས་རྒྱས་མང་པོའི་བཞུགས་གནས།
འདོད་བྱ་རིན་པོ་ཆེ་སྣ་ཚོགས་ཀྱི་ཕུང་པོ་ཡོད་པས་བྱ་རྒོད་ཕུང་པོ། །ལྷ་ལ་སོགས་པ་བསོད་༔
59



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ནམས་འདོད་པ་རྣམས་ཚེས་བརྒྱད་ལ་སོགས་པའི་དུས་ཚིགས་སུ་འདུ་བ་རྒྱ་ཆེར་བྱེད་པས། རི་
བོའོ། །བཞུགས་པ་ནི། སྐུས་སྤྱོད་ལམ་དང་། གསུང་གིས་ཆོས་འཆད་པ་དང་། སེམས་ཅན་
དང་ཆོས་ལ་དམིགས་པའི་ཐུགས་ཀྱིས་སྙོམས་པར་འཇུག་པ་དང་། ནང་དུ་ཡང་དག་པར་
འཇོག་པ་སྟེ། བཞིས་བཞུགས་པའོ། །བཞི་པ་ལ། ཐེག་དམན་དང་། ཐེག་ཆེན་གྱི་འཁོར་
རོ། །དང་པོ་ལ། དགེ་སློང་བཞི། ངོ་བོ་གསོལ་བཞིའམ་ཚུར་ཤོག་སོགས་ཀྱིས་བསྙེན་པར་
རྫོགས་པ། ཉོན་མོངས་པ་བཅོམ་པའི་དགེ་སློང་ངོ་། ། སྐྱབས་གནས་དང་དབྱེ་བར་མི་ནུས་
པས་དགེ་འདུན་ནོ། ། ཟླ་གྲགས་ཀྱིས། སངས་རྒྱས་ཆོས་དང་དགེ་འདུན་རྣམས། །བདུད་
རྣམས་དབྱེ་བ་བརྒྱ་ཡིས་ཀྱང་། །གང་ཕྱིར་དབྱེ་བར་མི་ནུས་པ། །དེ་ཕྱིར་དགེ་འདུན་ཞེས་
བརྗོད་དོ། །ཞེས་སོ། །ཆེན་པོ་ནི། གྲངས་དང་ཡོན་ཏན་ཆེ་བས་སོ། །གྲངས་ཆེ་བ་ནི། སྟོང་
ཉིས་བརྒྱ་ལྔ་བཅུ་ལ་སོགས་པའོ། །ཡོན་ཏན་ཆེ་བ་ནི། ཐམས་ཅད་ཀྱང་དགྲ་སྒྲིབ་པ་དང་
གནོད་པ་བཅོམ་པ། འདོད་པ་དང་སྲིད་པ་དང་མ་རིག་པའི་ཟག་པ་ཟད་པ། ཉོན་མོངས་པ་
དང་ལས་དང་སྐྱེ་བའི་ཉོན་མོངས་པ་མེད་པ། འཆིང་བ་དང་བྲལ་ཞིང་རང་དབང་ཐོབ་པའམ།
རྫུ་འཕྲུལ་དང་དབང་པོ་དང་ཏིང་ངེ་འཛིན་དང་ཤེས་རབ་ལ་དབང་བས་དབང་དུ་གྱུར་པ། སྲེད་
པའི་ཕྱོགས་ཀྱི་ཉོན་མོངས་པ་སྤངས་པས་ཏིང་ངེ་འཛིན་ལ་སྙོམས་པར་འཇུག་པས་སེམས་ཤིན་
ཏུ་རྣམ་པར་གྲོལ་བ། མ་རིག་པའི་ཕྱོགས་ཀྱི་ཉོན་མོངས་སྤངས་པས་དགྲ་བཅོམ་གྱི་ཡེ་ཤེས་ཤེས་
རབ་རྣམ་པར་གྲོལ་བ། དུཁ་དང་འཇིགས་པ་དང་ལོ་ཀའི་ཆོས་དང་མི་ཤེས་པའི་འཇིགས་པ་
མེད་པས་ཅང་ཤེས་པ། རིག་པ་གསུམ་ལ་སོགས་པ་ཐོབ་པས་གླང་པོ་ཆེན་པོ། ངེས་པར་བྱ་
དགོས་པ་དུཁ་ལས་ཐར་པ་ལ་སོགས་བྱས་པ་བྱ་བ་བྱས་པ། ཞོར་བྱ་སྦྱངས་པའི་ཡོན་ཏན་
སོགས་བྱས་པས་བྱེད་པ་བྱས་པ། ཕུང་པོ་དང་ཉོན་མོངས་པ་དང་དམ་བཅའ་དང་བརྩོན་པའི་
ཁུར་བོར་བ། ཐོབ་བྱ་དང་སྤང་བྱ་བཅོམ་ལྡན་འདས་ཀྱི་རྗེས་སུ་མཐུན་པར་ཐོབ་ཅིང་སྤངས་
པས་རང་གི་དོན་རྗེས་སུ་ཐོབ་པ། ཁོང་ཁྲོ་སོགས་དགུས་སྐྱེས་བུ་འཁོར་བར་སྦྱོར་ལ། དེ་མེད་
པས་སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། དེ་ཁོ་ན་ཉིད་ཤེས་པས་འཆིང་བ་ཐམས་ཅད་
དང་བྲལ་བས་ཡང་དག་པར་ཀུན་ཤེས་པས་སེམས་ཤིན་ཏུ་རྣམ་པར་གྲོལ་བ། མཐར་གནས་
སྙོམས་འཇུག་དགུས་སེམས་ཐམས་ཅད་ལ་དབང་བ་མཐར་ཐུག་ཐོབ་པས་སེམས་ཐམས་ཅད་ཀྱི་
དབང་དམ་པའི་ཕ་རོལ་ཏུ་ཕྱིན་པའོ། །དམིགས་བསལ་ནི། ཀུན་དགའ་བོ་ལ་ཡོན་ཏན་དེ་
60



དེ༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་
ཡོང་དག་མེད་ཅེས་པ། གང་ཟག་གཅིག་མ་གཏོགས་པ་འདི་ལྟ་སྟེ། ཚེ་དང་ལྡན་པ་ཀུན་དགའ་བོ་
ཞེས་སོ། །དགེ་སློང་མ་ནི། གྲགས་འཛིན་མ་ལ་སོགས་པ་ལྔ་བརྒྱ་ཙམ་མོ། །དགེ་བསྙེན་
གཟུགས་ཅན་སྙིང་པོ་ལ་སོགས་པ་དང་། དགེ་བསྙེན་མ་ས་ག་མ་ལ་སོགས་པ་སྟེ། ཀུན་ཀྱང་
ཆོས་མཐོང་བ་མཐོང་ལམ་ཐོབ་པ་ཤ་སྟག་གོ །གཉིས་པ་ནི། ངོ་བོ་སྐྱེ་བ་གཅིག་གིས་ཐོགས་
པའི་བྱང་སེམས་བཟང་སྐྱོང་ལ་སོགས་པ་གྲངས་བྱེ་བ་ཁྲག་ཁྲིག་བརྒྱ་སྟོང་། ཡོན་ཏན། ཐམས་
ཅད་ཀྱང་གཟུངས་རབ་ཏུ་ཐོབ་པ་ལ་སོགས་པའོ། ། ཐབས་ཅིག་པ་ནི། ལྷན་ཅིག་པ་སྟེ།
ངས་སུ་བསྐོར་བའོ། །གཉིས་པ་ལ། གདན་དང་བཞུགས་པ་བཤམ། བཞུགས་ནས་ཆོ་
འཕྲུལ་མཛད། མཛད་ནས་ཆོས་གསུང་བའི་དུས་གཟིགས་པ་གསུམ་མོ། །དང་པོ་ལ་གཉིས་
ལས། གདན་བཤམ་པ་ནི། ཆོས་ཐུན་མོང་མ་ཡིན་པའི་མཆོད་འོས་ཆེན་པོར་བསྟན་པ་དང་།
འདོད་པ་མེད་པ་དང་། ཕྱི་རབས་ཀྱི་སྐྱེ་བོའི་ཞུམ་པ་བསལ་བ་དང་། འཁོར་འདུལ་བའི་ཕྱིར་དེ་
ནས་དེའི་ཚེ་བཅོམ་ལྡན་འདས་ཀྱི་གདན་སེང་གེའི་ཁྲི་བཤམ་ནས་ཞེས་སོ། །བཞུགས་པ་བཤམ་
པ་ནི། མཉམ་པར་བཞག་པའི་སྤྱོད་ལམ་གྱིས་མདོ་འདི་རྟོགས་པར་བྱའོ། །ཞེས་བསྟན་པའི་
ཕྱིར་སྐུ་དྲང་པོར་བསྲང་སྟེ། དགོངས་པ་སྔོན་དུ་བཞག་ནས་སྐྱིལ་མོ་ཀྲུང་མཛད་ནས་བཞུགས་
སོ། །ཞེས་སོ། ། གཉིས་པ་ལ། ཏིང་ངེ་འཛིན་དང་། རྫུ་འཕྲུལ་དང་། ཆོས་སྣང་བའི་ཆོ་
འཕྲུལ་ལོ། །དང་པོ་ལ། ཏིང་ངེ་འཛིན་རྒྱལ་པོ་དང་། སེང་གེ་རྣམ་རོལ་གྱི་ཆོ་འཕྲུལ་ལོ། །
དང་པོ་ལ། རྒྱུ་མཉམ་པར་བཞག་སྟེ་གཟིགས་པ་དང་། འབྲས་བུ་འོད་ཟེར་དགྱེ་བའོ། །དང་
པོ་ནི། དེར་བཞུགས་ནས་ཏིང་ངེ་འཛིན་གང་དུ་ཏིང་ངེ་འཛིན་ཐམས་ཅད་ཁོང་དུ་ཆུད་པས་
འདུ་བ་དང་རྗེས་སུ་འབྲང་བར་འགྱུར་བའི་ཏིང་ངེ་འཛིན་རྒྱལ་པོ་ཞེས་བྱ་བའི་ཏིང་ངེ་འཛིན་ལ་
མཉམ་པར་བཞག་གོ །དེ་ནས་བཅོམ་ལྡན་འདས་དགོངས་ཤིང་ཡང་དག་པར་མཁྱེན་ནས་ཏིང་
ངེ་འཛིན་དེ་ལས་བཞེངས་ཏེ། ལྷའི་སྤྱན་གྱིས་སངས་རྒྱས་ཀྱི་ཞིང་ཐམས་ཅད་ལ་རྣམ་པར་
གཟིགས་སོ། །ཞེས་སོ། །གཉིས་པ་ལ། ཡན་ལག་དང་ཉིང་ལག་ནས་དང། བ་སྤུའི་བུ་ག་
ནས་དང་། རང་བཞིན་དང་། ལྗགས་ལས་འོད་ཟེར་དགྱེ་བའོ། ། དང་པོ་ནི། དེ་ལྟར་
གཟིགས་ནས་སྐུ་ཐམས་ཅད་ནས་འོད་རབ་ཏུ་བཀྱེ་སྟེ། དེའི་ཞབས་ཀྱི་མཐིལ་གཉིས་འཁོར་
ལོའི་རྩིབས་སྟོང་དང་ལྡན་པ་ལས་ཀྱང་འོད་ཟེར་བྱེ་བ་ཁྲག་ཁྲིག་བརྒྱ་སྟོང་དྲུག་ཅུ་དྲུག་ཅུ་བྱུང་
ངོ་། །ཞེས་སོ། །འོད་ཟེར་ནི། ནང་གི་ཡེ་ཤེས་རྣམ་པར་འཕྲོ་བ་ལས་བྱུང་བའོ། །འོད་ནི།
61



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
བཕྱིའི་པགས་པའམ། ཁ་དོག་རྣམ་པར་འཕྲོ་བ་ལས་བྱུང་བའོ། །འོད་ཟེར་དང་གདུལ་བྱ་དང་
དགོས་པ་མང་བས་བྱེ་བ་ཁྲག་ཁྲིག་བརྒྱ་སྟོང་ངོ་། །སྔོ་སེར་དམར་དཀར་ལེ་བརྒན་དང་འོད་
གསལ་བ་སྟེ། དྲུག་པོ་ཕྱོགས་བཅུར་འཕྲོས་པས་དྲུག་ཅུའོ། །ལྟེ་བ། ཐུགས་ཀ །མགུལ།
ཞལ། མཛོད་སྤུ། གཙུག་ཏོར་མ་གཏོགས་པ་རྣམས་ལ་གནས་གཉིས་གཉིས་ཡོད་པས་དྲུག་ཅུ་
གཉིས་སྨོས་སོ། །འོད་ཟེར་དེས་ལས་གཉིས་བྱེད་དེ། ལོ་ཀ་སྣང་བར་བྱེད་པ་དང་། སྔོན་གྱི་
སྨོན་ལམ་གྱི་དབང་གིས་གདུལ་བྱ་རྣམས་བྱང་ཆུབ་ལས་ཕྱིར་མི་ལྡོག་པར་བྱེད་དོ། །གཉིས་པ་
ནི། དེ་ནས་བཅོམ་ལྡན་འདས་ཀྱིས་བ་སྤུའི་སྒོ་ནས་འོད་ཟེར་རབ་ཏུ་དགྱེ་བར་མཛད་དེ་སོགས་
སོ། །གསུམ་པ་ནི། དེ་ནས་ཡང་བཅོམ་ལྡན་འདས་ཀྱིས་དེ་བཞིན་གཤེགས་པའི་རང་བཞིན་
གྱི་འོད་གང་ཡིན་པ་ལ་སོགས་སོ། །བཞི་པ་ནི། དེ་ནས་དེའི་ཚེ་བཅོམ་ལྡན་འདས་ཀྱི་ཞལ་གྱི་སྒོ་
ནས་ལྗགས་ཀྱི་དབང་པོ་བཀྲམ་སྟེ་ཞེས་སོགས་ཏེ། སྟོང་གསུམ་ཁྱབ་པའི་ལྗགས་ལས་བྱུང་བའི་
འོད་ཟེར་གྱི་རྩེ་ལ་པདྨ་ལ་གནས་པའི་སངས་རྒྱས་ཀྱི་སྐུ་ཕར་ཕྱིན་དྲུག་དང་ལྡན་པའི་ཆོས་བསྟན་
པས་སེམས་ཅན་གྱི་དོན་བྱེད་དོ། །དེའང་ཆོས་སྟོན་པའི་ལྟས་སུ་ལྗགས་ལས་འོད་ཟེར་འབྱུང་།
བྱང་སེམས་རྣམས་སྐྱོན་མེད་པར་འཇུག་པའི་ལྟས་སུ་པདྨ་འབྱུང་། དེ་དག་སངས་རྒྱས་ནས་
ཆོས་སྟོན་པའི་ལྟས་སུ་སངས་རྒྱས་ཀྱི་ཆོས་སྟོན་པ་འབྱུང་ངོ། །གཉིས་པ་ལ། རྒྱུ་མཉམ་པར་
བཞག་པ་དང་འབྲས་བུ་ཞིང་སྦྱང་བའོ། །དང་པོ་ནི། ཏིང་ངེ་འཛིན་མཐུ་ལྡན་འཇིགས་པ་མེད་
པ་སྟེ། དེ་ནས་བཅོམ་ལྡན་འདས་ཀྱིས་གདན་སེང་གེའི་ཁྲི་དེ་ཉིད་ལ་བཞུགས་བཞིན་དུ་སངས་
རྒྱུས་ཀྱི་ཏིང་ངེ་འཛིན་སེང་གེ་རྣམ་པར་རོལ་བ་ཞེས་བྱ་བ་ལ་མཉམ་པར་བཞག་སྟེ་ཞེས་སོ། །
གཉིས་པ་ལ། སྣོད་དང་བཅུད་ཀྱི་ཞིང་སྦྱང་བའོ། །དང་པོ་ནི། དེ་ལྟ་བུའི་གཟུགས་ཀྱིས་རྫུ་
འཕྲུལ་མངོན་པ་འདུ་མཛད་དོ། །ཇི་ལྟ་བུའི་རྫུ་འཕྲུལ་མངོན་པར་འདུ་མཛད་པས་སྟོང་གསུམ་
གྱི་སྟོང་ཆེན་པོའི་ལོ་ཀའི་ཁམས་འདི་རྣམ་པར་འགྱུར་བ་དྲུག་ཏུ་གཡོས་སོ། །ཞེས་སོགས་ཏེ།
དེ་ལ་ཕྱོགས་གཅིག་ལྡེག་པ། གཡོ་བ། ཤིང་ལྗོན་པ་ལྟར་ཐམས་ཅད་འགུལ་བ། མགལ་མེ་
ལྟར་འཁོར་བས་ལྡེག་པ། སྒྲ་སྐད་རིང་དུ་འབྱུང་བ་ཆེམ་ཆེམ། རྣམ་པར་འཁྲུགས་པས་
འཁྲུགས་འཁྲུགས། སྒྲ་བེར་བེར་པོ་ནི། འུར་འུར་པོ། རེ་རེ་ལ་ཆེ་འབྲིང་ཆུང་གསུམ་གྱིས་ལྟས་
བཅོ་བརྒྱད་དུ་འགྱུར་རོ། །ཡང་ན། ས་ནི་གཡོས། ཤིང་འགུལ། རི་ལྡེག །ལྷའི་རྔ་བོ་ཆེ་ཆེམ་
ཆེམ། རྒྱ་མཚོ་འཁྲུགས། འབྲུག་འུར་འུར་རོ། །གཉིས་པ་ནི། མཐོ་རིས་དང་། མཐོ་རིས་སོ
62



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
:ཉེས་པ་མེད་པ་དང་། སྤྱོད་པ་དག་པ་དང་། བསམ་པ་ཁྱད་པར་ཅན་དང་། བདེ་ལྡན་དང་།
ཤེས་ལྡན་ལ་དགོད་པ་དྲུག་གོ །དང་པོ་ནི། དེ་ནས་དེའི་ཚེ་སྐད་ཅིག་ཡུད་ཙམ་ཐང་གཅིག་དེ་
ལ་སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་འདི་ན་མི་ཁོམ་པ་ཐམས་ཅད་ཟད་པར་གྱུར་
ཏོ། །ཞེས་སོ། །དེ་བཞིན་དུ་གཉིས་པ་ནི། དམུས་ལོང་ཇི་སྙེད་ཅིག་ཡོད་པ་དེ་དག་ཐམས་ཇི
ཅད་ཀྱིས་ཀྱང་མིག་གིས་གཟུགས་མཐོང་བར་གྱུར་ཏོ། །ཞེས་སོ། །གསུམ་པ་ནི། ལུས་དང་
ངག་དང་ཡིད་ཀྱི་ལས་མཐའ་དང་འཚོ་བ་མི་དགེ་བ་མ་སྤངས་པ་རྣམས་ཀྱིས་ཀྱང་དེ་དག་སྤངས་
པར་གྱུར་ཏོ། །བཞི་པ་ནི། སེམས་ཅན་ཐམས་ཅད་ཀྱང་སེམས་ཅན་ཐམས་ཅད་ལ་དཔེར་ན་
ཕ་མ་དང་། ཕུ་ནུ་དང་སྲིང་མོ་དང་། མཛའ་བོ་དང་། གཉེན་དང་། གྲོགས་པོ་དང་མཚུངས་
པའི་སེམས་ཀྱིས་ཕན་ཚུན་སེམས་མཉམ་པ་ཉིད་དུ་གྱུར་ཏོ། །ལྔ་པ་ནི། དཔེར་ན། དགེ་སློང་
བསམ་གཏན་གསུམ་པ་ལ་སྙོམས་པར་ཞུགས་པའི་བདེ་བ་དེ་ལྟ་བུའི་བདེ་བ་ཐམས་ཅད་དང་
ལྡན་པར་གྱུར་ཏེ། དྲུག་པ་ནི། སངས་རྒྱས་བཅོམ་ལྡན་འདས་རྣམས་ཀྱིས། དུལ་བ་ནི།
ལེགས་སོ། །ཞི་བ་ནི་ལེགས་སོ། །ཡང་དག་པར་སྡོམ་པ་ནི། ལེགས་སོ། །ཡུན་རིང་དུ་ཚངས་
པར་སྤྱོད་པ་ལ་གནས་པ་ནི། ལེགས་སོ། །སྲོག་ཆགས་སུ་གྱུར་པ་རྣམས་ལ་མི་འཚེ་བ་ནི་ལེགས་
སོ། །ཞེས་ཆེད་དུ་བརྗོད་པས་ཆེད་དུ་བརྗོད་པར་གྱུར་ཏོ། །ཞེས་སོ། །དེའང་ཐུབ་པས་སྔོན་
དུ་དུལ་བ་ལ་སོགས་པ་ལ་བསླབ་པའི་དབང་གིས་ད་ལྟར་གདུལ་བྱ་རྣམས་ཀྱི་མི་ཁོམ་པ་ལ་སོགས་
པ་སྤངས་ནས་ཡུམ་ལ་སྤྱོད་པའི་སྐལ་བ་ཅན་དུ་གྱུར་པ་ངོ་མཚར་ཞེས་བརྗོད་པའོ། །
གཉིས་པ་ལ་གཉིས་ཏེ། སྤྲུལ་པ་དང་། བྱིན་གྱིས་བརླབས་པའི་ཆོ་འཕྲུལ་ལོ། །དང་པོ་
ལ། སྤྲུལ་སྐུས་གཞན་ཟིལ་གྱིས་མནན། རང་བཞིན་གྱི་སྐུས་ཞུམ་པ་བསལ། དེ་ལྷ་དང་མིས་
མཆོད་པའོ། །དང་པོ་ནི། བཅོམ་ལྡན་འདས་གདན་སེང་གེའི་ཁྲི་དེ་ཉིད་ལ་བཞུགས་པས།
གཙང་མའི་གནས་དང་བཅས་པ་འདི་ཟིལ་གྱིས་མནན་ཏེ་བཞུགས་ནས་འོད་དང་སྐུ་མདོག་དང་
གཟི་བརྗིད་དང་དཔལ་གྱིས་མཛེས་ཤིང་ལྷམ་མེ་ལྷན་ནེ་ལྷང་ངེའོ། །ཞེས་སོ། །གཉིས་པ་ནི།
དེ་ནས་ཡང་བཅོམ་ལྡན་འདས་ཀྱིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདིར་
བཅོམ་ལྡན་འདས་ཀྱི་རང་བཞིན་གྱི་སྐུ་ཇི་འདྲ་བ་དེ་བཞིན་དུ་བསྟན་ནོ། །ཞེས་སོ། །གསུམ་པ་
ནི། དེ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་ལྷ་གང་ཇི་སྙེད་ཡོད་པ་
ཞེས་པ་ནས་མཆོད་པ་བྱེད་པར་གྱུར་ཏོའི་བར་ཏེ། ལྷ་མི་རྣམས་ཀྱིས་ལྷ་རྫས་ཀྱི་བ་དན་དང་མེ་
63



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཏོག་རྣམས་མདུན་དུ་གཏོར། ཕྱོགས་བཞིར་མངོན་པར་གཏོར། ཕྱོགས་བཅུར་རྒྱ་ཆེར་མངོན་
པར་གཏོར་བའོ། །གཉིས་པ་ལ། དེ་བྱིན་གྱིས་བརླབས་པ་དང་སྐུ་མཉམ་དུ་བསྟན་པའོ། །
དང་པོ་ནི། བ་དན་དེ་དག་ཀྱང་དེ་མ་ཐག་ཏུ་བཅོམ་ལྡན་འདས་ཀྱིས་བྱིན་གྱི་རླབས་ཀྱིས་བཅོམ་
ལྡན་འདས་ཀྱི་དབུའི་སྟེང་གི་ནམ་མཁའ་ལ་མེ་ཏོག་ལ་སོགས་པའི་ཁང་པ་བརྩེགས་པ། སྟོང་
གསུམ་གྱི་སྟོང་ཆེན་པོའི་ལོ་ཀའི་ཁམས་ཙམ་དུ་རེད་དེ་གནས་པར་གྱུར་རོ། །ཞེས་སོ། །གཉིས་
པ་ནི། སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་ཀྱི་མི་ཐམས་ཅད་དང་ལྷ་ཐམས་ཅད་ཀྱིས་དེ་
བཞིན་གཤེགས་པའི་སྐུ་བལྟ་བས་ཆོག་མི་ཤེས་པ་དེ་མཐོང་ནས་འདི་སྙམ་དུ་སེམས་པར་གྱུར་ཏེ།
དེ་བཞིན་གཤེགས་པ་བདག་ཅག་གི་མདུན་ན་བཞུགས་ཤིང་ཆོས་སྟོན་ཏོ་སྙམ་མོ། །ཞེས་སོ། །
གསུམ་པ་ལ། ལོ་ཀའི་ཁམས་བསྟན་པ་དང་། འཁོར་བསྡུ་བའོ། །དང་པོ་ནི། སངས་
རྒྱས་དང་ཆོས་ལ་བརྙས་པ་སྤང་བ་དང་། ཞིང་གཞན་ན་གནས་པ་འཁོར་དུ་བསྡུ་བ་ལ་སོགས་
པའི་དོན་དུ་ཞིང་འདི་དང་ཞིང་གཞན་ཕན་ཚུན་སྣང་བར་བྱས་པ་སྟེ། དེ་ནས་ཡང་བཅོམ་ལྡན་
འདས་ཀྱིས་ཞེས་པ་ནས་མཐོང་བར་གྱུར་ཏོའི་བར་རོ། །
གཉིས་པ་ལ། ལྟས་ཀྱི་རྒྱུ་ཞུས་པ་བསྟན་པ་དང་། ཞུས་པ་གནང་བ་དང། གསུང་
བསྒྲུབས་ནས་འཁོད་པའོ། །དང་པོ་ལ། ཞུས་པ་དང་བསྟན་པ་གཉིས་ལས། ཞུས་པ་ནི།
འདི་ནས་ཤར་ཕྱོགས་ལོགས་སུ་ཞེས་པ་ནས་རྐྱེན་ཅི་ལགས་ཞེས་པའི་བར་ཏེ། སངས་རྒྱས་
བཞུགས་པ་ནི། སྲོག་དབང་གི་རྒྱུད་ཀྱིས་བཞུགས་སོ། ། སྐུ་ལས་བྱུང་བའི་སྙུན་མེད་པས་
འཚེའོ། །གློ་བུར་གྱི་སྙུན་མེད་པས་སྐྱོང་བའམ། ཡང་ན་སྐུ་གསུམ་དང་སྦྱར་རོ། །གཉིས་པ་ནི།
རིགས་ཀྱི་བུ། འདི་ནས་ནུབ་ཕྱོགས་ཞེས་པ་ནས་འདི་འདྲ་བ་དེ་ནི། དེའི་མཐུ་ཡིན་ནོའི་བར་
རོ། །གཉིས་པ་ལ། འགྲོ་བར་ཞུ་བ་དང་། གནང་བ་སྦྱིན་པའོ། །དང་པོ་ནི། བཅོམ་ལྡན་
འདས་ཞེས་པ་ནས་བདག་ཀྱང་བལྟ་བའི་སླད་དུ་མཆིའོ་ཞེས་པའི་བར་དུ་སྟེ། བླ་མ་ལ་མ་ཞུས་
པར་འགྲོ་བ་མི་རིགས་པས་ཞུས་པའོ། །གཞོན་ནུར་གྱུར་པ་ནི། ཚངས་སྤྱོད་ཀྱིས་ཕྱེ་བ་སེམས་
དང་པོ་བསྐྱེད་པ་ཡན་ཆད་དང༌། སས་ཕྱེ་བ་ས་བརྒྱད་པ་ཡན་ཆད་དེ། གཉིས་པ་ལ་བཞི་ལས།
འགྲོ་བར་གནང་བ་ནི། རིགས་ཀྱི་བུ། ཁྱོད་ཀྱིས་དེ་ལྟར་དེའི་དུས་ལ་བབ་པར་ཤེས་ན་སོང་ཞིང་
ཅེས་པའོ། །སྐྱེས་གནང་བ་ནི། དེ་བཞིན་གཤེགས་པ་ཞེས་པ་ནས་འདབ་མ་སྟོང་དང་ལྡན་པ་
སྟོང་བསྐུར་ཏེའི་བར་ཏེ། ང་རྒྱལ་དང་ཕྲག་དོག་མེད་པ་དང་། ཆོས་ལ་གུས་པ་དང་། སངས་
64



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
WIVES
མརྒྱུས་མང་པོར་ཤེས་པ་སོགས་ཀྱི་དོན་དུ་ཡིན་ནོ། །འཕྲིན་གནང་བ་ནི། རིགས་ཀྱི་བུ་ཁྱོད་ཀྱིས་
ནས་སྨྲོས་ཤིག་གི་བར་རོ། །གདམས་ངག་གནང་བ་ནི། རིགས་ཀྱི་བུ། སངས་རྒྱས་ཀྱི་ཞིང་
དེར་བག་ཡོད་པར་སྤྱོད་ཅིག་ནས་དེར་ཉམས་པར་གྱུར་ཏ་རེའི་བར་ཏེ། ཞིང་དེ་ན་ཉོན་མོངས་
དང་དུས་དང་ཚེ་དང་ལྟ་བ་དང་སེམས་ཅན་གྱི་སྙིགས་མ་སྟེ། ལྔ་ཡོད་པས་མ་ཉམས་པར་གྱིས་
ཤིག་གོ །བསྟེན་པར་དཀའ་བ་ནི། ཞིང་ལ་སྨད་ཀྱི། བྱང་སེམས་ལ་སྨད་པ་མ་ཡིན་ནོ། །
གསུམ་པ་ནི། དེ་ནས་བྱང་སེམས་ཞེས་པ་ནས་བྱང་ཆུབ་ཏུ་ངེས་པར་གྱུར་ཏོའི་བར་རོ། །བྱང་
སེམས་འཁོར་མང་པོ་དང་བཅས་པས་བར་གྱི་དེ་བཞིན་གཤེགས་པ་རྣམས་ལ་མཆོད་ནས་རང་
རང་གི་གནས་སུ་འཁོད་དེ་སྙུན་གསོལ་ཞིང་པདྨ་ཕུལ་བ་དང་། ཐུབ་པས་ཞིང་མ་དག་པར་
འཁྲུངས་ཀྱང་དེའི་ཉེས་པས་མ་གོས་པར་བསྟན་པ་དང་། ཆོས་ལ་མཆོད་པའི་ཕྱིར་པདྨ་སྐྱེས་
ལན་དུ་གཏོར་བས་པདྨ་ལ་དེ་བཞིན་གཤེགས་པ་རེ་བཞུགས་ནས་ཆོས་སྟོན་པར་བྱུང་ངོ། །
གསུམ་པ་ནི། སྣོད་དག་ཅིང་འཁོར་འདུས་པར་གཟིགས་པ་སྟེ། དེ་ནས་སྐད་ཅིག་ནས་བྱང་
སེམས་ཆེན་པོ་གཞོན་ནུར་གྱུར་པ་རྣམས་ཀྱང་འདུས་པར་གཟིགས་པར་གྱུར་ཏོའི་བར་རོ། །
གཉིས་པ་ལ་གསུམ་སྟེ། རྒྱས་པ་ལ་དད་པ་ལ་བརྒྱད། བར་པ་ལ་དད་པ་ལ་དྲུག །
བསྡུས་པ་ལ་དད་པ་ལ་གསུམ་དུ་དབྱེ་བའོ། །དང་པོ་ལ། བསྡུས་དོན་ལུས་རྣམ་གཞིག །ཚིག་
དོན་ཡན་ལག་རྒྱས་བཤད་གཉིས་སོ། །དང་པོ་ལ་བཞི་སྟེ། དགོས་པ་བསྟན་པས་མཚམས་
སྦྱར། དགོས་ལྡན་ལུས་བཤད། བཤད་པའི་བསྡུས་དོན་བསྟན། མ་བཀྲོལ་བའི་རྒྱུ་མཚན་
ནོ། །དང་པོ་ལ། གསུང་ཏེ་ཞེས་དྲང་ངོ༌། །དུས་ནམ་གྱི་ཚེ་ན། སྔར་བཤད་པ་དེ་དང་འབྲེལ་
པ་དང་། སོགས་པ་བརྗོད་བྱ་ལ་སོགས་པ་བསྙད་པ་སྟེ། བཤད་ཟིན་ནས་དེའི་རྗེས་སུའོ། །
གང་ན། ཤེར་ཕྱིན་གྱི་ལུས་རྣམ་གཞག་གོ །ཡུམ་ནི། བརྗོད་བྱ་མངོན་རྟོགས་བརྒྱུད་དང་རྗོད་
བྱེད་སྐབས་བརྒྱད་དོ། །ལུས་ནི། རྗོད་བྱེད་ཚིག་གི་ལུས་དང་། བརྗོད་བྱ་དོན་གྱི་ལུས་སོ། །
དེའང་ཚིག་དོན་གྱི་ཡན་ལག་དུ་མ་འདུས་པའམ། ཆ་ཤས་དུ་མ་བསགས་པའམ། ཡན་ལག་ལ་
ཁྱད་པར་བྱེད། རྟེན་བྱེད་པས་ལུས་སོ། །གང་གིས་ན། ཚིག་ལེའུར་བྱས་པ་བཅོ་ལྔས་སོ། །
ཇི་ལྟར་ན། དང་པོ་གཉིས་ཀྱིས་མདོར་བསྟན་དང་། ལྷག་མ་བཅུ་གསུམ་གྱིས་རྒྱས་པར་བསྟན་
པས་སོ། །དགོས་པ་ཅིའི་དོན་དུ་ན། དཀྱུས་ས་བསྟན་པའི་རྟ་ཐོགས་མེད་དུ་རྒྱུག་ནུས་པ་ལྟར།
གདུལ་བྱ་ཉན་པ་པོ་རྣམས་ཀྱིས་ཡན་ལག་རྒྱས་བཤད་རྣམས་མ་འཁྲུགས་པར་བདེ་བླག་ཏུ་༔
65



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ།
བ
:རྟོགས་པར་བྱ་བའི་ཕྱིར་དང་། དཀྱུས་ས་མཐོང་བའི་ཁ་ལོ་པ་སེམས་སྟོབས་ཆེ་ཞིང་རྟ་ཚར་
གཅོད་ནུས་པ་ལྟར། ཡན་ལག་རྒྱས་བཤད་ཀྱིས་བསྟན་བཅོས་ཀྱི་དོན་ལུས་རྣམ་གཞག་མདོ་
ཙམ་དུ་རྣམ་པར་དབྱེ་བ་བྱས་པ་ཡང་འཆད་པ་པོ་རྣམས་ཀྱིས་བཤད་པར་བྱ་སླ་བའི་དོན་ཏེ།
དེའི་རྒྱུ་མཚན། བསྟན་བཅོས་མ་འཛིངས་ཤིང་མ་འཁྲུགས་པར་རྟོགས་པར་འགྱུར་བ་ཉིད་ཀྱིས་
སོ། །དགོས་པ་དེ་གཉིས་གཟིགས་ནས་གསུངས་སོ། །
གཉིས་པ་ཡུམ་དངོས་བརྒྱུད་མདོར་བསྟན་པ་ལ། ལུས་མདོར་བསྟན་པ་དང་།
རྒྱས་པར་བཤད་པའོ། །དང་པོ་ལ་གཉིས་ཏེ། ཡུམ་དངོས་བརྒྱད་ཀྱིས་བཤད་པར་བསྟན།
འཆད་བྱེད་དངོས་བརྒྱད་གཏན་ལ་དབབ་པའོ། །དང་པོ་ལ། བཤད་ཅེས་དྲང་ངོ་། །གང་ན།
ལམ་དང་འབྲས་བུའི་ཤེར་ཕྱིན་ནིའོ། །གང་གིས་ན། དངོས་པོ་བརྒྱད་ཀྱིས་སོ། ། འོ་ན།
དངོས་པོ་དང་མངོན་རྟོགས་དང་སྐབས་བརྒྱད་ལ་ཁྱད་ཡོད་དམ་མེད་ཅེ་ན། འབྲས། མཁྱེན་
གསུམ་མངོན་རྟོགས་མིན་ཞེས་པ་དང་། ཤཱནྟིས། ཆོས་སྐུ་མངོན་རྟོགས་བཏེགས་པ་བའོ། །
ཞེས་པ་མི་འཐད་དེ། འཕགས་པས་ཐམས་ཅད་ཤེས་པ་ཉིད་དང་ལམ་ཤེས་པ་ཉིད་དང་རྣམ་
མཁྱེན་ཉིད་ཀྱིས་མངོན་རྟོགས་མཐའ་དག་བསྡུས་པའི་ཕྱིར། ཞེས་པ་དང་། འགྲེལ་ཆེན་ལས།
ཤེར་ཕྱིན་གྱི་དོན་བསྡུས་པ་མངོན་པར་རྟོགས་པ་བརྒྱད་མདོར་བསྡུས་པའོ། །ཞེས་པ་དང་
འགལ་ལོ། །དེས་ན་དངོས་པོ་བརྒྱད་ནི། ཚིག་གི་དོན་མངོན་རྟོགས་བརྒྱད་ཡིན་ལ། སྐབས་
བརྒྱད་ནི། ལེའུ་བརྒྱད་དེ། དེའི་བརྗོད་བྱེད་ཡིན་ནོ། །དེ་ལ་ཇི་ལྟར་ན། ཡང་དག་པར་ཏེ།
དོན་མ་ལུས་པར་བཤད་དོ། །མདོ་ནི། དེ་ནས་བཅོམ་ལྡན་འདས་ཀྱི་ཚེ་དང་ལྡན་པ་ཤཱ་རིའི་བུ་
ལ་བཀའ་སྩལ་པ། ཤཱ་རིའི་བུ། འདི་ལ་ཞེས་པ་ནས་སེམས་ཅན་ཚད་མེད་པ་དག་གིས་བླ་མེད་
བྱང་ཆུབ་ཏུ་སེམས་བསྐྱེད་པར་གྱུར་ཏོའི་བར་རབ་འབྱོར་གྱི་ལེའུས་རྣམ་མཁྱེན་བཤད་། དེའི་ཚེ་
ཡང་སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་འདི་ན་རྒྱལ་པོ་ཆེན་པོ་ཇི་སྙེད་ཡོད་པ་ཞེས་པ་
ནས་ལམ་གྱི་རྣམ་པར་ཤེས་པ་ཉིད་ཀྱི་ཕྱིར་རབ་འབྱོར། འདི་ནི། བྱང་སེམས་ཀྱི་ཡུམ་མོའི་བར་
མཐའ་གཉིས་རྣམ་དག་གི་ལེའུས་ལམ་ཤེས་བཤད། རབ་འབྱོར་གྱིས་གསོལ་པ། བཅོམ་ལྡན་
འདས། བྱང་སེམས་ཀྱི་ཡུམ་ནི། ཚུ་རོལ་གྱི་མཐར་མ་ལགས་ཞེས་པ་ནས་སུ་ཡང་སྦྱིན་པའི་
གནས་སུ་གྱུར་པ་མ་མཆིས་སོའི་བར་སྤྱོད་པ་ཁྱད་པར་གྱི་ལེའུས་གཞི་ཤེས་བཤད། དེ་ནས་ཚེ་
དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་..
.::
66



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འདས། འདི་ལྟ་སྟེ། ཡུམ་ནི། མ་མཆིས་པའི་ཕར་ཕྱིན་ནོ། །ཞེས་པ་ནས་ལྷ་དང་མི་དང་ལྷ་
མ་ཡིན་དུ་བཅས་པའི་ལོ་ཀས་མི་འཕྲོག་པ་ཡིན་ནོའི་བར་དེ་བཞིན་ཉིད་ཀྱི་ལེའུས་རྣམ་ཀུན་
བཤད། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་བཀའ་སྩལ་པ། རབ་
འབྱོར། གལ་ཏེ་བྱང་སེམས་ཀྱི་རྨི་ལམ་ན་ཡང་ཞེས་པ་ནས་སེམས་ཅན་རྣམས་ཀྱང་ཕུང་པོ་
གསུམ་དུ་ལུང་བསྟན་ཏོའི་བར་བསླབ་པ་ཡོངས་སུ་དག་པའི་ལེའུས་རྩེ་སྦྱོར་བཤད། དེ་སྐད་
ཅེས་བཀའ་སྩལ་པ་དང་། ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས། དེ་ལྟ་དེ་ལྟར་བྱང་སེམས་ཆེན་པོ་ཆོས་ཐམས་ཅད་དངོས་པོ་
མ་མཆིས་པའི་ངོ་བོ་ཉིད་ལ་བསམ་གཏན་བཞི་དང་མངོན་པར་ཤེས་པ་ལྔས་མངོན་པར་རྫོགས་
པར་སངས་རྒྱས་ན་ཞེས་པ་ནས་བདུད་ཀྱི་རིགས་ཀྱིས་ཚུགས་པར་དཀའ་བ་ཡིན་ནོའི་བར་རིམ་
གྱིས་འཇུག་པ་ལ་བསླབ་པའི་ལེའུས་མཐར་གྱིས་པ་བཤད། དེ་སྐད་ཅེས་བཀའ་སྩལ་པ་དང་།
ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་
འདས། བྱང་སེམས་ཆེན་པོ་ཡུམ་ལ་སྤྱོད་པའི་ཚེ་ཇི་ལྟར་སེམས་བསྐྱེད་པ་གཅིག་གིས་ཕར་ཕྱིན་
དྲུག་ཡོངས་སུ་འཛིན་པ་ལ་སོགས་ཞེས་པ་ནས་མཚན་མ་མེད་པའི་ཚུལ་གྱིས་ཡུམ་ལ་བསླབ་པར་
བྱའོའི་བར་བསླབ་པ་ཡོངས་སུ་རྫོགས་པའི་ལེའུས་སྐད་ཅིག་མ་བསྟན། རབ་འབྱོར། གཞན་
ཡང་ཟག་པ་མེད་པའི་ཆོས་རྨིས་ལམ་ལྟ་བུ་ཞེས་པ་ནས་སྟོང་པ་ཉིད་ཅེས་བྱ་བ་ལྟ་ཡོད་པར་
འགྱུར་རེ་སྐན་གྱི་བར་བསླབ་པའི་འབྲས་བུའི་ལེའུས་ཆོས་སྐུ་བཤད་དོ། །
གཉིས་པ་ལ་གཉིས་ཏེ། དངོས་ བརྒྱད་ སོ་ སོའི་ དོན་ དང་།ངེས་པ་བསམ་
པའོ། །དང་པོ་ལ་བརྒྱུད་ལས། རྣམ་མཁྱེན་ལ་དགག་བཞག་སྤང་གསུམ་ལས། དང་པོ་ལ།
འདུལ་དཀར་ནི། རྣམ་པ་སྐྱེ་མེད་མངོན་སུམ་དུ་རྟོགས་པའམ། དཀར་ཆུང་རིང་མོ་དང་ཞང་
སྟོན་ཨེ་པ། སྐྱེ་མེད་རྟོགས་ཙམ་མོ། །ཞེ་ན། སློབ་ལམ་ན་ཆོས་ཅན། རྣམ་མཁྱེན་མཚན་ཉིད་
པ་ཡོད་པར་ཐལ། རྣམ་པ་སྐྱེ་མེད་མངོན་སུམ་དུ་རྟོགས་པའམ་སྐྱེ་མེད་རྟོགས་ཙམ་ཡོད་པའི་
ཕྱིར། ཁོ་ན་རེ་འདོད་པ་ཡིན་ཏེ། འཕགས་པའི་གང་ཟག་གཅིག་གི་རྒྱུད་ལ་མཁྱེན་པ་གསུམ་ག་
མཚན་ཉིད་པ་ཡོད་པའི་ཕྱིར་རོ། །ཞེ་ན། སློབ་ལམ་ན་ཆོས་ཅན། ཡང་དག་པའི་མཐའ་
མངོན་སུམ་དུ་བྱས་ཤིང་བག་ཆགས་ཀྱི་མཚམས་སྦྱོར་བ་སྤངས་པ་ཡོད་པར་ཐལ། རྣམ་མཁྱེན་
མཚན་ཉིད་པ་ཡོད་པའི་ཕྱིར། ཁྱབ་པ་ཡོད་དེ། འཕགས་པས། རྣམ་མཁྱེན་ཉིད་ནི། ནམ་བ
67



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
སྣམཁའི་ཁམས་ཀྱི་མཐས་གཏུགས་པར་སེམས་ཅན་གྱི་དོན་རྒྱུན་མི་ཆད་པ་དང་ཡང་དག་པའི་
མཐའ་རྟོགས་པ་དང་བག་ཆགས་ཀྱི་མཚམས་སྦྱོར་བ་སྤངས་པའི་འབྲས་བུ་ཅན་ཡིན་ནོ། །ཞེས་
པས་སོ། །འདོད་ན། སློབ་ལམ་པར་འགལ་ལོ། །གཉིས་པ་ལ། མཚན་ཉིད། མཚོན་བྱ།
མཚན་གཞི། ངོ་བོ། ས་མཚམས་སོ། །དང་པོ་ནི། ཆོས་ཐམས་ཅད་སྐྱེ་མེད་དུ་རྟོགས་པ་དོན་
གཉིས་མཐར་ཐུག་པའོ། །དེ་ལ་གཞན་དོན། ནམ་མཁའ་དང་མཉམ་པའི་སེམས་ཅན་གྱི་དོན་
བྱེད་པ་དང་། རང་དོན། སྒྲིབ་གཉིས་བག་ཆགས་དང་བཅས་པ་སྤངས་པ་དང་། ཡང་དག་
པའི་མཐའ་མངོན་སུམ་དུ་བྱས་པའོ། །སྒྲིབ་པ་ཀུན་གྱི་དྲི་མེད་པ། །རྣམ་པ་ཐམས་ཅད་མཁྱེན་
ཉིད་ཐོབ། །རིན་ཆེན་སྣོད་ནི་ཕྱེ་བ་ལྟར། །སངས་རྒྱས་ཉིད་ནི་ཡང་དག་བསྟན། །ཞེས་སོ། །
གཉིས་པ་ནི། ཆོས་ཐམས་ཅད་ཀྱི་རྣམ་པ་དང་རྟགས་དང་མཚན་མ་མ་ལུས་པ་ཀུན་ཇི་ལྟ་ཇི་
སྙེད་པར་མངོན་སུམ་གྱིས་མཁྱེན་པ་ཉིད་དོ། །མདོ་ལས། རབ་འབྱོར། རྣམ་པ་གང་དག་
སོགས་སོ། །གསུམ་པ་ནི། ཆོས་ཉིད་ཇི་ལྟ་བ་མཁྱེན་པའི་མཉམ་གཞག་དང་། ཆོས་ཅན་ཇི་
སྙེད་པ་མཁྱེན་པའི་རྗེས་ཐོབ་གཉིས་ཡིན་ཏེ། བདེན་གཉིས་ལས། གང་ཚེ་ཤེས་དང་ཤེས་བྱ་
དག །བདག་ཉིད་རྗེས་སུ་མི་མཐོང་བ། །དེ་ཚེ་མཚན་མ་མི་འབྱུང་ཕྱིར། །གནས་པ་བརྟན་
ཕྱིར་མི་བཞེངས་སོ། །ཞེས་པ་དང་། བརྟགས་པའི་དོན་གྱིས་དབེན་པ་ཡི། །ཇི་ལྟར་སྣང་བ་
འདི་ཁོ་ན། ། བརྟེན་ཏེ་ སྐྱེས་ པ་ ཐམས་ཅད་ནི། ། ཐམས་ཅད་མཁྱེན་པས་མངོན་སུམ་.
གཟིགས། །ཞེས་སོ། །བཞི་པ་ལ། སངས་རྒྱས་ལ་ཡེ་ཤེས་ཡོད་མེད་དང་། སྣང་བཅས་ཡོད་
མེད་དང་། སྐབས་དོན་ངོ་བོ་གཏན་ལ་དབབ་པ་གསུམ་མོ། །དང་པོ་ནི། ཟླ་གྲགས་ཀྱིས་ཆོས་
ཀྱི་སྐུ་རྣམ་པ་ཐམས་ཅད་དུ་སེམས་དང་སེམས་ལས་བྱུང་བ་རྣམས་འགོག་པ་ལ་དེའི་ཡུལ་རྣམས་
འཇུག་པ་མེད་པའི་ཕྱིར་ལུས་ཁོ་ནས་མངོན་སུམ་དུ་བྱེད་པ་ཀུན་རྫོབ་ཏུ་རྣམ་པར་བཞག་ལ།
ལུས་གང་གིས་ཆོས་ཀྱི་དེ་ཁོ་ན་ཉིད་མངོན་སུམ་དུ་བྱེད་པ་དེ་ཡང་ཞི་བའི་རང་བཞིན་དུ་འདོད་
་དང་སེམས་ལས་བྱུང་བ་དང་བྲལ་བའི་ཕྱིར་རོ། །ཞེས་གསུངས་པའི་རྗེས་སུ་
འབྲངས་ནས་རྒྱུན་མཐའི་རྗེས་སུ་དེ་བཞིན་ཉིད་རྣམ་པར་དག་པར་གྱུར་ནས་རང་སྣང་ལ་ཡེ་
ཤེས་མེད་དོ། །སྐུ་དང་ཡེ་ཤེས་ཀྱི་རྣམ་གཞག་ཐམས་ཅད་གཞན་སྣང་ལ་ཡིན་ནོ་ཞེས་ཛ་ཡ་ཨཱ་ནནྡ་
ལ་སོགས་པ་སྨྲའོ། །དེ་ལ་ཆོས་བཤེས་ཀྱིས་དགག་པ་བརྗོད་པ། དེ་བཞིན་ཉིད་ཆོས་ཅན། ཆོས་
ཅན་ལ་གཏན་མི་བརྟེན་པ་ཡོད་པར་ཐལ། བེམ་རིག་གང་ལའང་མ་བརྟེན་པ་ཡོད་པའི་ཕྱིར།དེ། སེམས་
68



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འདོད་ན། དགོངས་འགྲེལ་ལས། གལ་ཏེ་དོན་དམ་པའི་བདེན་པ་ཀུན་རྫོབ་ཀྱི་བདེན་པ་ལས་
གཞན་ཡིན་ན། དེའི་ཚེ་དོན་དམ་པ་ཆོས་རྣམས་ཀྱི་སྤྱིའི་མཚན་ཉིད་དུ་མི་འགྱུར་ཞིང་། དོན་
དམ་པ་དེ་མཐོང་བས་རྣལ་འབྱོར་པ་རྣམས་ཀྱི་ཉོན་མོངས་པ་སྤོང་བར་མི་འགྱུར་རོ། །ཞེས་པའི་
སྐྱོན་འབྱུང་ངོ་། ། ཆོས་བཤེས་ཀྱི་ཐུགས་བསམ། ཡང་སེམས་ཅན་གྱི་དེ་བཞིན་ཉིད་དང་དེ་ལ་ཁྱད་
ཡོད་ན། ཆོས་ཉིད་ཚེ་ཤེས་གཉིས་སུ་འགྱུར་ལ། མེད་ན། སངས་རྒྱས་དང་སེམས་ཅན་ཁྱད་
མེད་པར་འགྱུར་རོ། །གློ་བུར་གྱི་དྲི་མས་དག་པའི་ཁྱད་ཡོད་ཅེ་ན། ཡེ་ཤེས་མེད་ན། དྲི་མས་
དག་པར་གང་གིས་བཞག །དེས་ན། དོན་དམ་པར་ཡེ་ཤེས་མེད་ལ་ཀུན་རྫོབ་ཏུ་གཉིས་སུ་
མེད་པའི་ཡེ་ཤེས་སྒྱུ་མ་ལྟ་བུ་ཡོད་ཅེས་པ་ནི། སློབ་དཔོན་འདིའི་དགོངས་པའོ། །གཉིས་པ་ལ།
སངས་རྒྱས་ལ་ཀུན་རྫོབ་སྣང་བཅས་ཀྱི་ཡེ་ཤེས་མངའ་འམ། མི་མངའ་ཞེ་ན། ཁ་ཅིག་ན་རེ།
ཞི་ལྷ། ཀུན་རྫོབ་སྣང་བ་ལ་འཁྲུལ་པས་ཁྱབ་པས་སྣང་བཅས་ཀྱི་ཡེ་ཤེས་མེད་ལ། དོན་དམ་པ་
ཅིར་ཡང་མ་གྲུབ་པ་ལ་ཅིར་ཡང་མི་མཐོང་བ་ཉིད་དོན་དམ་པ་མཐོང་བའི་ཡེ་ཤེས་ཡིན་ཅིང་།
དེ་ཡོད་དོ། །སེམས་ཅན་གྱི་དོན་བྱེད་པ་ནི། ཡིད་བཞིན་གྱི་ནོར་བུའམ་ནམ་མཁའ་ལྡིང་གི་
མཆོད་སྡོང་ལྟར་སྔོན་གྱི་སྨོན་ལམ་ལ་སོགས་པའི་རྟེན་འབྲེལ་ལས་བྱུང་བར་སྨྲའོ། །དེ་ལེགས་
ནའང་སློབ་དཔོན་འདིའི་དགོས་པ་དང་མི་མཐུན་ཏེ། སྒྱུ་མ་ལྟ་བུའི་བདག་ཉིད་དུ་སྣང་བའི་བློ་
ཞེས་པས་སོ། །དེས་ན། ཆོས་ཅན་ཇི་སྙེད་པ་སྒྲོ་བཏགས་པ་དང་བྲལ་བའི་སྒྱུ་མ་ལྟ་བུ་ལག་
མཐིལ་དུ་སྐྱུ་རུ་ར་བཞག་པ་ལྟར་གསལ་བར་མཁྱེན་ཏེ། དེ་བཞིན་ཤེས་བྱ་ཐམས་ཅད་ལ། །
སངས་རྒྱས་ཡེ་ཤེས་གཅིག་ཅར་སྣང་། །ཞེས་པས་སོ། །དེ་ལྟ་ནའང་འཁྲུལ་པར་མི་འགྱུར་ཏེ།
བསྐལ་པ་མང་པོར་གཉེན་པོ་བསྒོམས་པས་སྒྲིབ་གཉིས་ཀྱི་ས་བོན་སྤངས་ཤིང་ཕྱིན་ཅི་ལོག་ཏུ་
ཞེན་པ་མེད་པའི་ཕྱིར་རོ། །སྤྱོད་འཇུག་ཏུ། ཇི་ལྟར་མཐོང་ཐོས་ཤེས་པ་དག །འདིར་ནི་
དགག་པར་བྱ་མིན་ཏེ། །འདི་ནི་སྡུག་བསྔལ་རྒྱུར་ དཔལ་སྦས། དུལ་ལྷ། རྔོག་ལོ་ལ་སོགས་སངས་རྒྱས་
འཁྲུལ་བཅས་སུ་འདོད་པ་ཡོད་ཀྱང་། རང་ལུགས་ཀྱིས། ༧ཚད་ནད་ཅན་གྱི་སེམས་ཅན་མངོན་ཤེས་ཅན་གྱིས་བལྟས་པ་
བཞིན། གྱུར་པ། །བདེན་པར་རྟོགས་པ་བཟློག་བྱ་ཡིན། །ཞེས་སོ། ། གལ་ཏེ་ཇི་སྙེད་པ་མ་
མཁྱེན་ན། རྣམ་མཁྱེན་དུ་མི་འགྱུར་རོ། །གསུམ་པ་ནི། ཉན་ཐོས་པ་བདེན་པ་བཞིའི་རྣམ་པ་
བཅུ་དྲུག་ཤེས་པ་ལ་འདོད་ཀྱང་། འདིར་ཆོས་ཐམས་ཅད་ངོ་བོ་ཉིད་ཀྱིས་སྟོང་པ་ཉིད་ལ་
དམིགས་པ། བདག་པོ་རྣམ་མཁྱེན་ཉིད་དང་ལྡན་པའི་ཡིད་ལ་བྱེད་པ་མང་དུ་བསྒོམས་པའི་པོ
་
69



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
དྲན་པ་ལ་བརྟེན་པ། རྣམ་པ་དངོས་པོ་འགག་པའི་ཞི་བ་མིན་པར་རང་བཞིན་གྱིས་ཞི་བའི་ཡེ་
ཤེས་མཐར་ཐུག་སྟེ། མདོ་ལས། རྣམ་པ་ཐམས་ཅད་མཁྱེན་པ་ཉིད་འདིའི་དམིགས་པ་ནི།
དངོས་པོ་མེད་པའོ། །བདག་པོ་ནི། དྲན་པའོ། །རྣམ་པ་ནི། ཞི་བ་སྟེ། མཚན་ཉིད་མེད་
པའོ། །ཞེས་སོ། །སྒྲིབ་པ་སྤངས་པའི་གཞི་ལ་འདོད་པ་དང་། ཤེས་བྱའི་གནས་བཅུ་མཁྱེན་པ་
ལ་འདོད་པའང་འདིར་འདུས་སོ། །ལྔ་པ་ནི། རྣམ་མཁྱེན་མཚན་ཉིད་པ་སངས་རྒྱས་ཀྱི་ས་ཁོ་
ན་ན་ཡོད་དེ། མདོ་ལས། རྣམ་མཁྱེན་ཉིད་དེ། དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་ཀྱི་ཡིན་ནོ། །ཞེས་པ་དང་། ཐུབ་པའི་རྣམ་ཀུན་མཁྱེན་པ་ཉིད། །
ཅེས་སོ། །རྗེས་མཐུན་པ་བྱང་སེམས་ཀྱི་ལམ་བཞི་དང་། ཉན་རང་ལའང་ཡོད་དེ། ལམ་གྱི་
བདེན་པའི་རྗེས་མཐུན་པ། །སུམ་ཅུ་བདུན་དང་སུམ་ཅུ་བཞི། །ཞེས་སོ། །མཚན་ཉིད་པ་
མེད་པ་དེ། མདོ་ལས། ཇི་སྲིད་དུ་རྡོ་རྗེ་ལྟ་བུའི་ཏིང་ངེ་འཛིན་ཐོབ་པར་མ་གྱུར་གྱི་བར་དུ་རྣམ་
མཁྱེན་ཉིད་ཐོབ་མི་བྱེད་དོ། །ཞེས་པ་དང་། རྣམ་པ་ཐམས་ཅད་དུ་ཡང་མ་ཡིན་ནོ། །ཞེས་
སོ། །གསུམ་པ་ལ། མཚན་ཉིད། དབྱེ་བ། ངོ་བོ། ས་མཚམས་ལ་རྩོད་སྤང་དང་བཞི་ལས།
དང་པོ་ནི། ཆོས་སྐུ་ཆོས་ཅན། རྣམ་མཁྱེན་དུ་ཐལ། ཆོས་ཐམས་ཅད་སྐྱེ་མེད་དུ་རྟོགས་པ་
དོན་གཉིས་མཐར་ཐུག་པའི་ཕྱིར་རོ། །ཞེ་ན། ཁྱེད་འཇིག་པ་མི་རྟག་པའི་མཚན་ཉིད་དུ་
འདོད་པ་ལ། བྱས་པ་ཆོས་ཅན། མི་རྟག་པར་ཐལ་ཞེས་མགོ་མཚུངས་བྱའོ། །
གཉིས་པ་ལ། སངས་རྒྱས་ལ་རྗེས་ཐོབ་ཡོད་ན། ཐུགས་མཉམ་པར་མ་བཞག་པ་མི་
མངའ་ཞེས་པ་དང་འགལ་ཞེ་ན། སྐྱོན་མེད་དེ། མཉམ་གཞག་དང་ངོ་བོ་ཐ་དད་པའི་རྗེས་ཐོབ་
མེད་པ་ལ་དགོངས་ཏེ། སངས་རྒྱས་སའི་རྣམ་པར་མི་རྟོག་པའི་ཤེས་རབ། རྗེས་ཐོབ་ཤེས་བྱ་
ཐམས་ཅད་ལ་འཇུག་པའི་ཡེ་ཤེས། དེ་གཉིས་ཀའི་རྟེན་སེམས་ཀྱི་རང་བཞིན་རྣམ་པར་གྲོལ་
བའི་དབྱིངས་དང་གསུམ་པོ་ངོ་བོ་ཐ་དད་མེད་པར་ཡོད་དེ། རྒྱུད་བླར། ཤེས་རབ་ཡེ་ཤེས་རྣམ་
གྲོལ་རྣམས། །གསལ་དང་འཕྲོ་དང་དག་ཕྱིར་དང་། །ཐ་དད་མེད་ཕྱིར་འོད་དང་ཟེར། །ཉི་
མའི་དཀྱིལ་འཁོར་རྣམས་དང་མཚུངས། །།གསུམ་པ་ནི། སངས་རྒྱས་ཀྱི་ཡེ་ཤེས་
དོན་དམ་དུ་མེད་ན། མདོ་ལས། གཅིག་ཁོ་ན་དོན་དམ་པའི་བདེན་པ་སྟེ། འདི་ལྟ་སྟེ། མ་
རྨོངས་པའི་ཆོས་ཅན་གྱི་མྱ་ངན་ལས་འདས་པའོ། །ཞེས་པ་དང་འགལ་ལོ། །ཞེ་ན། སྐྱོན་མེད་
དེ། མདོ་དེ་ནི། གཞུག་པ་ལ་ལྡེམ་དགོངས་ཡིན་གྱི། ངེས་དོན་མིན་ནོ། །མདོ་ལས། ཡང་.
::::..ཞེས་སོ།
“
70



༄༅༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དག་པར་རྫོགས་པའི་སངས་རྒྱས་ཀྱང་སྒྱུ་མ་ལྟ་བུ། རྨི་ལམ་ལྟ་བུ། མྱ་ངན་ལས་འདས་པ་ཡང་
སྒྱུ་མ་ལྟ་བུ་རྨི་ལམ་ལྟ་བུ་སྟེ། ཅི་སྟེ། མྱ་ངན་ལས་འདས་པ་ལས་ཆེས་ལྷག་པའི་ཆོས་འགའ་ཞིག་
ཡོད་ན། དེའང་སྒྱུ་མ་ལྟ་བུ་རྨི་ལམ་ལྟ་བུའོ་ཞེས་ང་སྨྲའོ། །ཞེས་གསུངས་པས་སོ། །གལ་ཏེ་
གཉིས་མེད་ཀྱི་ཡེ་ཤེས་དོན་དམ་དུ་མེད་ན། ཆད་ལྟར་འགྱུར་རོ། །ཞེ་ན། མི་འགྱུར་ཏེ། ཀུན་
རྫོབ་ཏུ་རྟེན་འབྲེལ་ཇི་ལྟར་སྣང་བ་ཙམ་ཞིག་ཁས་ལེན་པའི་ཕྱིར་དང་། དོན་དམ་པར་ཡོད་མེད་
གང་ཡང་མི་འདོད་པའི་ཕྱིར་རོ། །གལ་ཏེ་ཡོད་པ་བཀག་ན། མེད་པར་འགྱུར་རོ། །ཞེ་ན།
འོ་ན། མེད་པ་བཀག་པས་ཡོད་པར་ཡང་ཅིའི་ཕྱིར་མི་འགྱུར། བཞི་པ་ནི། སློབ་ལམ་ན་ཆོས་
ཅན། རྣམ་པ་སྐྱེད་མེད་དུ་རྟོགས་པ་མེད་པར་ཐལ། རྣམ་མཁྱེན་མེད་པའི་ཕྱིར་ཞེ་ན།
ངེས་ཏེ། རྣམ་པ་སྐྱེ་མེད་དུ་རྟོགས་པ་རྣམ་མཁྱེན་གྱི་སྒྲ་བཤད་དུ་རུང་གི །མཚན་ཉིད་དུ་མི་
རུང་བས་སོ། །རྣམ་པ་ཀུན་མཁྱེན་ཚུལ་ལ་ནི། །ཞེས་སོགས་སློབ་ལམ་ན་རྣམ་མཁྱེན་ཡོད་པར་
བཤད་པ་དང་འགལ་ཞེ་ན། སྐྱོན་མེད་དེ། རྗེས་སུ་མཐུན་པ་ཡོད་པ་ལ་དགོངས་ཏེ། སྟོབས་
སོགས་ཡོད་པར་བཤད་པ་བཞིན་ནོ། །ཐུབ་དགོངས་སུ། རྣམ་མཁྱེན་ཉིད་ནི། དངོས་སངས་
རྒྱས་ཡིན་ལ། དེ་ནི། སྐྱེས་བུའི་དོན་གྱི་མཆོག་གོ །དེ་ཁོ་ན་བརྒྱད་པ་ཆོས་སྐུའི་མངོན་རྟོགས་
ཏེ། གང་གི་ཕྱིར་མངོན་རྟོགས་བདུན་རྣམས་ཀྱིས་མངོན་སུམ་པར་རྟོགས་པར་བྱ་ཞིང་ཐོབ་
པར་བྱ་བས་སོ། །དེའི་དོན་ཉིད་ཀྱི་ཕྱིར་དེའི་ལམ་ནི། རྣམ་མཁྱེན་ཉིད་བཏགས་པ་སྟེ།
མངོན་རྟོགས་བདུན་གྱི་བདག་ཉིད་དོ། །ཞེས་སོ། །གཉིས་པ་ལམ་ཤེས་ལ། དགག་བཞག་
སྤང་གསུམ་ལས། དང་པོ་ནི། ཁ་ཅིག་ན་རེ། ལམ་ཤེས་ཀྱི་མཚན་ཉིད། ལམ་ཐམས་ཅད་
རང་བཞིན་མེད་པར་མངོན་སུམ་གྱིས་རྟོགས་པ་ཡིན་ལ། དབྱེ་ན། བྱང་སེམས་ཀྱི་དང་།
སངས་རྒྱས་ཀྱི་གཉིས་ཡིན་ནོ། །ཞེ་ན། སངས་རྒྱས་ཆོས་ཅན། ཡང་དག་པའི་མཐའ་མངོན་
སུམ་དུ་མ་བྱས་པར་ཐལ། ལམ་ཤེས་མཚན་ཉིད་པ་ཡོད་པའི་ཕྱིར། ཁྱབ་པ་ཡོད་དེ། འཕགས་
པས། ལམ་ཤེས་པ་ཉིད་ནི། ཐེག་པ་ཇི་ལྟར་བ་བཞིན་དུ་ངེས་པར་འབྱུང་བ་དང་། དེ་ཁོ་ན་
ཉིད་མངོན་སུམ་དུ་མི་བྱེད་པའི་རྟེན་ཅན་ཞེས་སོ། །འདོད་ན། ཡང་དག་པའི་མཐའ་རྟོགས་
པ་དང་ཞེས་པ་དང་འགལ་ལོ། །ལམ་ཤེས་མཚན་ཉིད་པ་ཆོས་ཅན། བྱང་སེམས་ཁོ་ནའི་
མངོན་རྟོགས་མིན་པར་ཐལ། སངས་རྒྱས་ཀྱིའང་མངོན་རྟོགས་ཡིན་པའི་ཕྱིར། འདོད་ན།
འགྲེལ་ཆེན་ལས། བྱང་ཆུབ་སེམས་དཔའ་རྣམས་ཁོ་ནའི་ཆོས་ཉན་ཐོས་ལ་སོགས་པ་དང་ཐུན་
71
&



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
མམོང་མིན་པ་ལམ་ཤེས་པ་ཉིད་ཀྱི་མཚན་ཉིད་དོ་ཞེས་པ་དང་འགལ་ལོ། །གཉིས་པ་ལ། མཚན་
ཉིད། མཚོན་བྱ། མཚན་གཞི་གསུམ་ལས། དང་པོ་ནི། ལམ་གསུམ་རང་བཞིན་མེད་པར་
མངོན་སུམ་དུ་ཤེས་ཤིང། སྨིན་རྫོགས་མ་སྦྱངས་པར་ཡང་དག་པའི་མཐའ་མངོན་སུམ་མི་བྱེད་
པར་གཞན་དོན་བྱེད་པའོ། །འཕགས་པས། ལམ་ཤེས་པ་ཉིད་ནི། གཉེན་པོ་མ་ལུས་པ་ཡང་
དག་པར་འགྲུབ་པར་བྱེད་དོ། །ཞེས་སོ། །ལམ་ཤེས་པ་ཉིད་ཀྱིས་ནི། ཐེག་པ་ཐམས་ཅད་ཀྱིས་
ངེས་པར་འབྱུང་བ་དང་སོགས་སོ། །གཉིས་པ་ནི། ཐེག་པ་གསུམ་གྱི་ལམ་ཐམས་ཅད་རང་
བཞིན་མེད་པར་མངོན་སུམ་དུ་ཤེས་པ། ལམ་ཐམས་ཅད་ཀྱི་བྱ་བ་བྱེད་པ་ཉིད་དོ། །ཉན་ཐོས་
ཀྱི་ལམ་གང་ཡིན་པ་དང་སོགས་སོ། །གསུམ་པ་ལ། ཐུན་མོང་གྱི་དབྱེ་བ་དང་། ཕྱེ་བའི་ས་
མཚམས་སོ། །དང་པོ་ལ་བཞི་ལས། དབྱེ་གཞི་ལམ་ཤེས་ཙམ་མོ། །དབྱེ་ངོ་མཚན་ཉིད་པ་
དང་། བཏགས་པ་བ་གཉིས་སོ། །མཚན་ཉིད་པ་ལ་ཡང་ཇི་ལྟ་བ་མཁྱེན་པ་མཉམ་གཞག་དང་།
ཇི་སྙེད་པ་མཁྱེན་པ་རྗེས་ཐོབ་གཉིས་སོ། །མཉམ་གཞག་ལ། སྤྱིར་ལོ་ཀ་པའི་མཉམ་གཞག་
བསམ་གཏན་སོགས་དང་། ལོ་ཀ་ལས་འདས་པའི་མཉམ་གཞག་རྣམ་པར་མི་རྟོག་པ་གཉིས་
སོ། །རྗེས་ཐོབ་ལ། བསམ་གཏན་ལས་ལངས་པའི་འདོད་སེམས་སོགས་ལོ་ཀ་པའི་རྗེས་ཐོབ།
ལོ་ཀ་ལས་འདས་པའི་མཉམ་གཞག་གི་དམིགས་རྣམ་མ་བརྗེད་པར་དྲན་པས་ཟིན་པ་མཉམ་
གཞག་གིས་ཟིན་པའི་རྗེས་ཐོབ། མཉམ་གཞག་གི་དམིགས་རྣམ་བརྗེད་པའི་དུས་ཀྱི་རྗེས་ཐོབ་
རྒྱ་ཡན་པ། སངས་རྒྱས་སའི་ཇི་སྙེད་པ་མཁྱེན་པ་སོགས་མཉམ་གཞག་དང་ངོ་བོ་གཅིག་པའི་
རྗེས་ཐོབ། ཐ་མལ་གྱི་དབང་ཤེས་སོགས་མཉམ་གཞག་དང་རྗེས་ཐོབ་གཉིས་ཀ་མིན་པའོ། །ལོ་
ཀ་པའི་མཉམ་གཞག་ཁ་ཅིག་དང་། འགོག་པའི་སྙོམས་འཇུག་ཀྱང་ལོ་ཀ་ལས་འདས་པའི་རྗེས་
ཐོབ་སྟེ། མངོན་འགྲེལ་ལས། འགོག་པའི་སྙོམས་པར་འཇུག་པ་ནི། ལོ་ཀ་ལས་འདས་པ་སྟེ།
འཕགས་པའི་ལམ་གྱི་རྗེས་ལ་ཐོབ་པའི་ཕྱིར་རོ། །ཞེས་སོ། །མཉམ་གཞག་ཡེ་ཤེས་ཀྱིས་ཟིན་
པའི་རྗེས་ཐོབ་དག་པ་ལོ་ཀ་པའི་ཡེ་ཤེས་ནི། ལམ་ཤེས་མཚན་ཉིད་པ་ཡིན་ནོ། ། ཐ་དད་ནི།
མཚན་བཏགས་གཉིས་ངོ་བོ་མི་གཅིག་ལ་མཉམ་རྗེས་ཀྱང་ཕལ་ཆེར་ཐ་དད་དེ། ཐེག་བསྡུས་སུ།
རྣམ་རྟོག་མེད་པའི་ཤེས་དེ་ནི། །ནམ་མཁའ་བཞིན་དུ་ཤེས་པར་བྱ། །དེ་ལ་གཟུགས་ནི་སྣང་བ་
ལྟར། །དེ་རྗེས་ཐོབ་པའི་ཤེས་དེ་འདྲ། །ཞེས་སོ། །གྲངས་ངེས་ནི། ལམ་ཤེས་སུ་བརྗོད་ཙམ་
ལ་མཚན་ཉིད་དང་ལྡན་མི་ལྡན་གཉིས་ཡོད་པས། མཚན་བཏགས་གཉིས་སུ་ངེས་ལ། མཚན་པ
ག
72



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཉིད་པ་ལ་ཡང་། སངས་རྒྱས་སའི་སྤངས་པ་དང་རྟོགས་པ་སྒྲུབ་བྱེད་མཉམ་རྗེས་གཉིས་སུ་ངེས་
སོ། །རྒྱུད་བླར། ཆུ་མཚོ་སོགས་བཞིན་འདོད་ཆགས་སོགས། །གློ་བུར་ཉོན་མོངས་དག་པ་
ནི། །མདོར་ན་མི་རྟོག་ཡེ་ཤེས་ཀྱི། །འབྲས་བུ་ཡིན་པར་རབ་ཏུ་བརྗོད། །རྣམ་པ་ཀུན་གྱི་
མཆོག་ལྡན་པ། །སངས་རྒྱས་སྐུ་ནི་ངེས་ཐོབ་པ། །དེ་ནི་རྗེས་ལ་ཐོབ་པ་ཡི། །ཡེ་ཤེས་འབྲས་བུ་
ཡིན་པར་བསྟན། །ཞེས་སོ། །གཉིས་པ་ནི། ལམ་ཤེས་མཚན་ཉིད་པ་མཐོང་ལམ་ནས་རྒྱུན་
མཐའི་བར་ན་ཡོད་དེ། ལམ་ཤེས་ཉིད་ཀྱི་སྐད་ཅིག་མ། །ཞེས་པ་དང་། སྐད་ཅིག་མའི་མདོར།
ལམ་གྱི་ཤེས་པ་ཉིད་ལ་སྤྱོད་ཅིང་ཆོས་ཐམས་ཅད་ཀྱི་ཡོངས་སུ་རྫོགས་པ་ཐོབ་ནས་རྣམ་མཁྱེན་
ཉིད་རྗེས་སུ་ཐོབ་པར་བྱེད་དོ། །ཞེས་སོ། །སངས་རྒྱས་ལ་མེད་དེ། ཡང་དག་པའི་མཐའ་
མངོན་སུམ་དུ་བྱས་པས་སོ། །ཚོགས་སྦྱོར་ན་མེད་དེ། ལམ་བདེན་མཚན་ཉིད་པ་མེད་པའི་
ཕྱིར་རོ། །བཏགས་པ་བ་ནི། སངས་རྒྱས་དང་། ཚོགས་སྦྱོར་དང་། ཉན་རང་ལའང་ཡོད་དེ།
ལམ་སྐྱེ་མེད་དུ་རྟོགས་ཙམ་ཡོད་པའི་ཕྱིར་རོ། །
གསུམ་པ་ལ། སྦྱོར་བཞི་དང་གཉེན་པོ་གཞི་ཤེས་ལམ་ཤེས་སུ་ཐལ་ཞེ་ན། ཁྱེད་ལའང་
རྣམ་མཁྱེན་ཆོས་སྐུར་ཐལ་ཞེས་བསྒྲེའོ། །མཐར་གནས་ཀྱི་སྙོམས་འཇུག་ཆོས་ཅན། ལམ་ཤེས་
མཚན་ཉིད་པ་མིན་པར་ཐལ། ལམ་གསུམ་རང་བཞིན་མེད་པར་མངོན་སུམ་དུ་ཤེས་པ་མེད་
པའི་ཕྱིར། འདོད་ན། བྱང་སེམས་ཀྱི་མངོན་རྟོགས་ལམ་ཤེས་ཀྱིས་བསྡུས་པར་བཤད་པ་དང་
འགལ་ཞེ་ན། ཡེ་ཤེས་ཀྱིས་ཟིན་པའི་སྙོམས་འཇུག་ལ་ཟེར་ན། རྟགས་མ་གྲུབ། མ་ཟིན་པའི་
སྙོམས་འཇུག་ལ་ཟེར་ན། འདོད་པ་ཡིན་ནོ། །ལུང་དང་མི་འགལ་ཏེ། བྱང་སེམས་ཀྱི་ལོ་ཀ་
ལས་འདས་པའི་མངོན་རྟོགས་རྣམས་ལམ་ཤེས་མཚན་ཉིད་པས་བསྡུས། བྱང་སེམས་ཀྱི་ལོ་ཀ་
པའི་མངོན་རྟོགས་རྣམས་ལམ་ཤེས་རྗེས་མཐུན་པས་བསྡུས་པར་བཤད་པ་ཡིན་ནོ། །ས་བརྒྱད་
ཡན་ཆད་ན་ཆོས་ཅན། རྗེས་ཐོབ་ཡོད་པར་ཐལ། ཆོས་སྐུའི་རྒྱུ་ཡོད་པའི་ཕྱིར། འདོད་ན།
རྒྱུད་བླར། བྱ་བ་སྒྲུབ་ལ་རྟག་ཏུ་བློ། །མེ་བཞིན་དུ་ནི་འབར་བ་དང་། །ཞི་བའི་བསམ་གཏན་
སྙོམས་འཇུག་ལ། ། རྟག་ཏུ་སྙོམས་པར་ཞུགས་པ་ཡིན། །ཞེས་པ་དང་འགལ་ལོ། ། ཞེ་ན།
འདོད་པ་ཡིན་ཏེ། དེ་ཉིད་ལས། ཤེས་བྱ་མཐར་ཐུག་རྟོགས་པའི་བློས། །ཐམས་ཅད་མཁྱེན་
པའི་ཆོས་ཉིད་ནི། །སེམས་ཅན་ཐམས་ཅད་ལ་ཡོད་པ། །མཐོང་ཕྱིར་ཇི་སྙེད་ཡོད་པ་ཉིད། །
ཅེས་ཇི་སྙེད་པ་མཁྱེན་པར་བཤད་པས་སོ། །ལུང་སྔ་མ་ནི། མཉམ་གཞག་གི་ཡེ་ཤེས་ཀྱིས་མ་ཟླ
73



༄༅ །།དང་ལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཟིན་པའི་རྗེས་ཐོབ་མེད་པ་ལ་དགོངས་སོ། །ཚོགས་སྦྱོར་ནི་ལམ་མེད་ན། མྱང་འདས་སུ་ཕྱིན་
།
བྱེད་མེད་པར་ཐལ་ཞིང་། ས་ཡང་མེད་པར་མཚུངས་སོ། །ཞེ་ན། མྱང་འདས་སུ་ཕྱིན་བྱེད་
ཙམ་གྱིས་ལམ་བདེན་མཚན་ཉིད་པར་སྒྲུབ་མི་ནུས་ཏེ། ཚོགས་སྦྱོར་ན། ངེས་འབྱིན་དང་
རིགས་པ་མཚན་ཉིད་པ་མེད་པའི་ཕྱིར། གལ་ཏེ་ལམ་བདེན་མཚན་ཉིད་པ་ཡོད་ན། ཐར་པ་
དང་ངེས་འབྱེད་མཚན་ཉིད་པ་ཡོད་པར་མཚུངས་སོ། །འོ་ན། ཐར་པ་དང་ངེས་འབྱེད་ཆ་
མཐུན་དུ་བཤད་པ་དང་འགལ་ཞེ་ན། བྱིས་པ་སོ་སོའི་སྐྱེ་བོ་རྣམས་ལ་ལམ་ཡང་*ལ་ལམ་སང་མེད་། འམ་
རྣམ་པར་འགོད་པ་ཡང་མེད་ན། ལམ་གྱི་འབྲས་བུ་ལྟ་སྨོས་ཀྱང་ཅི་དགོས་ཞེས་པའི་མདོ་དང་
འགལ་ལོ། །སྐྱོན་མེད་དེ། འཕགས་པའི་ལམ་མེད་པ་ལ་དགོངས་སོ། །ཞེ་ན། འདིར་ཡང་
འཕགས་པའི་ཐར་པ་དང་ངེས་འབྱེད་མེད་པ་ལ་དགོངས་ཞེས་མཚུངས་སོ། །ས་ཡང་མཚན་
ཉིད་པ་མེད་པ་འདོད་པ་ཡིན་ཏེ། དད་སོགས་ས་ལ་འཇུག་པ་སྟེ། །ཞེས་པ་དང་། བློ་ལྡན་མ་
ཞུགས་ཞུགས་པ་དང་། །ཞེས་སོ། །རྗེས་མཐུན་པ་མེད་ན། ས་ཐོབ་པ་ནི་མོས་པ་དང་། །
སྤྱོད་པ་དག་ལ་འཇུག་པ་དང་། །རྟོགས་པའི་ཕྱིར་ན་ས་རྣམས་ནི། །འགྲུབ་པའི་སྒོ་ནས་རྣམ་
པ་བཞི། །ཞེས་པ་དང་འགལ་ལོ། །གསུམ་པ་གཞི་ཤེས་ལ། དགག་བཞག་སྤང་གསུམ་ལས།།
དང་པོ་ལ་གཉིས་ཏེ། ཉན་རང་ལ་ཆོས་ཀྱི་བདག་མེད་ཤེས་པ་ཡོད་མེད་དཔྱད། སྐབས་དོན་
གཞི་ཤེས་ལ་ལོག་པར་རྟོག་པ་དགག་པའོ། །དང་པོ་ནི། ཀླུ་སྒྲུབ་དང་། ཟླ་གྲགས་ལ་སོགས་
པས་ཉན་རང་ལ་ཆོས་ཐམས་ཅད་རང་བཞིན་མེད་པར་ཤེས་པ་ཡོད་དེ། ས་བཅུ་པ་ལས། ཆོས་
ཉིད་དེ་བཞིན་ཉིད་འདི་མི་རྟོག་རྟག་ཏུ་འདུག །ས་འདི་རྒྱལ་བ་ཉན་ཐོས་རང་རྒྱལ་ཀུན་གྱི་
སྟེ། །དེས་ནི་འཇིག་རྟེན་དག་ཏུ་སྟོབས་བཅུར་མི་བརྗོད་དེ། །ཞེས་པས་སོ། །ཆོས་ཐམས་
ཅད་རང་བཞིན་མེད་པར་ཤེས་པ་མེད་ན། ཕུང་པོ་དོན་དམ་དུ་བཟུང་ནས་དེ་མི་རྟག་ལ་སོགས་
པར་བསྒོམས་པས་བདག་ལྟ་ལྷན་སྐྱེས་སྤང་མི་ནུས་པའི་ཕྱིར་དང་། མངོན་གྱུར་སྤངས་ཀྱང་ལོ་
ཀ་པའི་ཆོགས་བྲལ་ལྟར་སླར་ལྡོག་པའི་ཕྱིར་རོ། །ཀླུ་སྒྲུབ་ཀྱིས། ཇི་སྲིད་ཕུང་པོ་འཛིན་ཡོད་
པ། །དེ་སྲིད་དེ་ལ་ངར་འཛིན་ཡོད། །ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་
བར་འགྱུར། །ཞེས་པ་དང། མཚན་མ་མེད་པ་མ་རྟོགས་པར། །ཁྱོད་ཀྱི་ཐར་པ་མེད་པར་
གསུངས། །ཞེས་སོ། །སྤྱོད་འཇུག་ཏུ། བསྟན་རྩ་དགེ་སློང་ཉིད་ཡིན་ན། །དགེ་སློང་ཉིད་ཀྱང་
དཀའ་བར་གནས། །སེམས་ནི་དམིགས་པ་བཅས་རྣམས་ཀྱིས། །མྱ་ངན་འདས་པ་དཀའ་
74



༄༅ །།མངོན་པར་རྟོགས་པའི་རྒྱུན་ཅེས་ཁུ་བ་ཤེར་ཕྱིན་ལུང་གི་སྙེ་མ།
༔བར་གནས། །ཞེས་སོ། །དེ་ལྟ་མིན་ན། ས་དང་པོ་པས་བློའི་སྟོབས་ཀྱིས་ཟིལ་གྱིས་ནོན་པར་
འགྱུར་ཏེ། ཆོས་ཐམས་ཅད་རང་བཞིན་མེད་པར་ཤེས་པའི་ཕྱིར་རོ། །འདོད་ན། ས་བཅུ་
པར། སེམས་བསྐྱེད་པ་ཙམ་གྱིས་ཉན་ཐོས་དང་རང་སངས་རྒྱས་ཐམས་ཅད་ལྷག་པའི་བསམ་
པའི་བདག་ཉིད་ཆེན་པོས་ཟིལ་གྱིས་གནོན་གྱི། རང་བཞིན་གྱི་བློའི་རྣམ་པར་དཔྱོད་པའི་སྟོབས་
ཀྱིས་ནི་མ་ཡིན་ནོ། །ཞེས་པས་བསལ་ལོ། །འོན་ཀྱང་ཆོས་ཀྱི་བདག་མེད་ཡོངས་སུ་རྫོགས་པར་
བསྒོམ་པ་མེད་པས་ཤེས་སྒྲིབ་མི་སྤོང་ལ། ཐབས་མཁས་མེད་པས་ཤེས་རབ་ཡོད་ཀྱང་བྱང་
སེམས་སུ་མི་འགྱུར་ཏེ། ཀླུ་སྒྲུབ་ཀྱིས། ཉན་ཐོས་ཐེག་པ་དེ་ལས་ནི། །བྱང་ཆུབ་སེམས་དཔའི་
སྨོན་ལམ་དང་། །སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་སེམས་དཔར་ག་ལ་འགྱུར། །
ཞེས་སོ། །གང་ཟག་གི་བདག་མེད་ཙམ་བསྒོམས་པས་ཉོན་མོངས་པ་སྤོང་བར་བཤད་པ་ནི།
དྲང་དོན་ཡིན་ཏེ། དགེ་སློང་དག །ཁུར་ཡང་ཡོད། ཁུར་འཁྱེར་བའང་ཡོད་དེ་ཞེས་པའི་མདོ་
ལྟ་བུའོ། །ཞེས་ཟེར་རོ། །འདིར་བྱམས་པས་ཉན་རང་ལ་ཆོས་ཐམས་ཅད་རང་བཞིན་མེད་
པར་ཤེས་པ་མེད་པར་བཤད་དེ། །རྒྱུད་བླར། །རང་བྱུང་རྣམས་ཀྱི་དོན་དམ་དེ། །དད་པ་
རྣམས་ཀྱིས་རྟོགས་བྱ་ཡིན། །ཉི་མའི་དཀྱིལ་འཁོར་འོད་འབར་བ། །མིག་མེད་པས་ནི་མཐོང་
བ་མེད། །ཅེས་པའི་འགྲེལ་པར། གང་ཟག་བཞི་པོ་འདི་དག་ནི། དེ་བཞིན་གཤེགས་པའི་སྙིང་
པོ་མཐོང་བ་ལ་མིག་དང་མི་ལྡན་པར་རྣམ་པར་གཞག་སྟེ། བཞི་གང་ཞེ་ན། འདི་ལྟ་སྟེ། སོ་
སོའི་སྐྱེ་བོ་དང་། ཉན་ཐོས་དང་། རང་སངས་རྒྱས་དང་། ཐེག་པ་ལ་གསར་དུ་ཞུགས་པའི་
བྱང་སེམས་ཏེ། ཞེས་སོ། །འདིར་ཡང་། དེ་ནི་མཚན་མར་དམིགས་སྒོ་ནས། ཞེས་སོགས་
མང་དུ་གསལ་བར་གསུངས་ལ། སེམས་བསྐྱེད་མེད་པ་ལ་ཆོས་ཐམས་ཅད་རང་བཞིན་མེད་
པར་ཤེས་པ་མེད་དེ། ཆེར་འོས་སེམས་བསྐྱེད་སྤངས་པའི་སྐྱེ་བོ་དག །གཞན་དོན་སེམས་དང་
དེ་ཡི་ ཐབས་རྙེད་དང་། །དགོངས་ཆེན་དོན་དང་དེ་ཉིད་མཆོག་མཐོང་བའི། །བདེ་བ་དེ་
སྤངས་ཞི་བར་འགྲོ་བར་འགྱུར། །ཞེས་སོ། །སྡུད་པར། ཐབས་མེད་ཤེས་རབ་བྲལ་བ་ཉན་
ཐོས་ཉིད་དུ་ལྟུང་། ཞེས་སོགས་ཡུམ་གྱི་མདོ་དུ་མ་ནས་གསལ་བར་གསུངས་པའི་ཕྱིར་ཕྱོགས་སྔ་
མ་བཏང་སྙོམས་སུ་བཞག་ལ་སྤྱིར་བཏང་དུ་འདི་ཁས་བླང་ངོ་། །དམིགས་བསལ་བྱང་སེམས་
འཕགས་པ་ཉན་རང་དུ་ལྟུང་བ་ལ་དེ་ཡོད་དོ། །གཉིས་པ་ལ། ཁ་ཅིག་ན་རེ། གཞི་རང་བཞིན་
མེད་པར་མངོན་སུམ་དུ་རྟོགས་པ། གཞི་ཤེས་ཀྱི་མཚན་ཉིད་ཡིན་ལ། དབྱེ་ན། ཉན་རང་གི་
75



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ད་ང་བྱང་སེམས་ཀྱི་དང། སངས་རྒྱས་ཀྱི་ས་དང་གསུམ་མོ། །ཞེ་ན། མཚན་འཛིན་གཞི་
ཤེས་ཆོས་ཅན། གཞི་ཤེས་མིན་པར་ཐལ། གཞི་རང་བཞིན་མེད་རྟོགས་མིན་པའི་ཕྱིར། །
འདོད་པ་ཡིན་ཏེ། གཞི་ཤེས་སུ་བཤད་པ་དྲང་དོན་ཡིན་གྱི། ངེས་དོན་ལ་ཉན་རང་ལ་ཆོས་ཀྱི་
བདག་མེད་རྟོགས་པ་ཡོད་དོ། །ཞེ་ན། ཉན་ཐོས་དགྲ་བཅོམ་ཆོས་ཅན། ཤེས་སྒྲིབ་སྤངས་
པར་ཐལ། ཆོས་ཀྱི་བདག་མེད་རྟོགས་པའི་མི་སློབ་པ་ཡིན་པའི་ཕྱིར། ཁྱབ་པ་ཡོད་དེ། མདོ་
ལས། བློ་གྲོས་རྒྱ་མཚོ། ཉོན་མོངས་པའི་སྒྲིབ་པ་ནི། གང་ཟག་གི་བདག་མེད་པ་མཐོང་བས་
རྣམ་པར་དག་པར་འགྱུར་རོ། །ཤེས་བྱའི་སྒྲིབ་པ་ནི། ཆོས་ཀྱི་བདག་མེད་པ་མཐོང་བས་རྣམ་
པར་དག་པར་འགྱུར། ཞེས་པས་སོ། །སངས་རྒྱས་ཆོས་ཅན། སྤང་བྱ་དང་བཅས་པར་ཐལ།
སྐབས་གསུམ་པའི་བརྗོད་བྱའི་གཙོ་བོ་གཞི་ཤེས་མཚན་ཉིད་པ་ཡོད་པའི་ཕྱིར། ཁྱབ་པ་མེད་ན།
སངས་རྒྱས་ཡེ་ཤེས་ཀྱིས། འདི་མན་ཆད་ནི། བྱང་ཆུབ་གཞན་ཤེས་པར་བྱས་ནས་སྤང་བར་བྱ་
དགོས་པས་ཐམས་ཅད་ཤེས་པ་ཉིད་ཀྱི་མཚན་ཉིད་ཅེས་པ་དང་འགལ་ལོ། །བྱང་སེམས་ཀྱི་
མངོན་རྟོགས་ཆོས་ཅན། ལམ་ཤེས་ཀྱིས་བསྡུས་པས་མ་ཁྱབ་པར་ཐལ། ལམ་ཤེས་སུ་མ་འདུས་
པའི་གཞི་ཤེས་ཀྱང་ཡོད་པའི་ཕྱིར། འདོད་ན། འཕགས་པས། ཉན་ཐོས་དང་རང་སངས་
རྒྱུས་དག་དང་། བྱང་སེམས་དང་། སངས་རྒྱས་རྣམས་ཀྱི་རིམ་པ་ཇི་ལྟ་བ་བཞིན་ཐམས་ཅད་
ཤེས་པ་ཉིད་དང་ལམ་ཤེས་ཉིད་དང་རྣམ་མཁྱེན་ཉིད་ཀྱིས་མངོན་པར་རྟོགས་པ་མཐའ་དག་
བསྡུས་པའི་ཕྱིར་རོ། །ཞེས་པ་དང་འགལ་ལོ། །དེ་བཞིན་དུ་སངས་རྒྱས་ལའང་བརྗོད་དོ། །
གཉིས་པ་ལ་མཚན་ཉིད་དང་། མཚོན་བྱ་དང་། མཚན་གཞི་གསུམ་ལས། དང་པོ་ནི།
གཞི་བདག་མེད་མངོན་སུམ་གྱིས་རྟོགས་པ་གང་ཞིག །སྤངས་རྟོགས་ཉི་ཚེ་བར་གྱུར་པའོ། །དེ་
ལ་སྤངས་པ་ཉི་ཚེ་བ་ནི། ཉོན་སྒྲིབ་ཙམ་མམ་གཟུང་རྟོག་གི་གཉེན་པོ་སྟེ། འཕགས་པས།
ཐམས་ཅད་ཤེས་པ་ཉིད་ཀྱིས་ནི། ཉོན་མོངས་པ་ཅན་གྱི་མ་རིག་པ་ཙམ་སེལ་བར་བྱེད་ཅེས་པ་
དང་། འབྲས་བུ་བདག་ཏུ་རྨོངས་པ་སྤངས་པ་ཅན་ཡིན་ནོ། །ཞེས་སོ། །རྟོགས་པ་ཉི་ཚེ་བ་ནི།
ཐབས་མཁས་པ་དང་བྲལ་བའམ། ཁྱབ་པའི་སྟོང་ཉིད་མ་རྟོགས་པའོ། །གཉིས་པ་ནི། གཞི་
ཕུང་པོ་ཁམས་དང་སྐྱེ་མཆེད་ཐམས་ཅད་མི་རྟག་པ་སོགས་སུའམ། ་བདག་ཕྱེད་དང་གཉིས་
ཀྱིས་སྟོང་པར་ཤེས་པ་ཉིད་དོ། །མདོ་ལས་རབ་འབྱོར། ཐམས་ཅད་ཅེས་བྱ་བ་ནི་སོགས་སོ། །
གསུམ་པ་ལ། མཚན་ཉིད་པ་དང་བཏགས་པ་བ་གཉིས་སོ། །དེ་གཉིས་ཀྱི་ས་མཚམས་ལ།པ
..
76



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཐེར་ཕྱིན་ལུང་གི་སྙེ་མ།
0སློབ་དཔོན་གྱི་སྡུད་འགྲེལ་དུ་ས་དང་པོ་ནས་བདུན་པའི་བར་གཞི་ཤེས་ལམ་ཤེས་མཚན་ཉིད་
པར་བཞག་པ་དང་། ཨབྱུས། སེམས་བསྐྱེད་དང་པོ་ལྔ་གཞི་ཤེས་མཚན་ཉིད་པར་བཤད་པ་ནི།
འཐད་པར་མ་མཐོང་སྟེ། བྱང་སེམས་འཕགས་པ་ཆོས་ཅན། མཐོང་ལམ་དུ་ཐམས་ཅད་ཤེས་
པ་ཉིད་ལ་ཤེས་པ་དང་མཐོང་བས་བལྟས་ནས་འདའ་བ་མིན་པར་ཐལ། གཞི་ཤེས་མཚན་ཉིད་
པ་ས་བདུན་པའི་བར་ན་ཡོད་པའི་ཕྱིར། འདོད་ན། མདོ་ལས། ཐམས་ཅད་ཤེས་པ་ཉིད་ལ་
ཤེས་པ་དང་མཐོང་བས་བལྟས་ནས་འདའ་བར་འདོད་པས་ཡུམ་ལ་བསླབ་པར་བྱའོ། །ཞེས་པ་
དང་། འཕགས་པས། མཐོང་བས་འདའ་བ་ནི། ཉན་ཐོས་དང་རང་སངས་རྒྱས་ཀྱི་ས་དག་ལ་
སྟེ། དེ་ལ་བྱང་སེམས་ཀྱི་སྒོམ་པའི་ལམ་མེད་པའི་ཕྱིར་རོ། །ཞེས་པ་དང་འགལ་ལོ། །ས་བརྒྱད་
ཡན་ཆད་ན་ལམ་ཤེས་མེད་ན། སྔར་གྱི་ལུང་རྣམས་དང་འགལ་ཞིང་། ཐོགས་མེད་ཀྱིས། བྱང་
སེམས་ཀྱི་ས་མི་གཡོ་བ་ལ་རྣམ་པར་མི་རྟོག་པ་སྐྱོན་མེད་པ་རྒྱུན་མི་འཆད་པར་རང་གི་ངང་གིས་
འཇུག་པའི་ལམ་ཤེས་པ་ལ་བརྟེན་ནས་ཤེས་པ་དང་འགལ་ཏེ། ཞར་ལ་བྱུང་བས་ཆོག་གོ །
གཉིས་པ་ལའང་དཀོན་མཆོག་སྤྲིན་ལས། མོས་པ་སྤྱོད་པའི་སར་བྱང་སེམས་ཉན་ཐོས་དང་
རང་སངས་རྒྱས་ཀྱི་ས་ཐམས་ཅད་ལས་འདའ་བར་འགྱུར་རོ། །ཞེས་པ་དང་འགལ་ལོ། །དེས་
ན། གཞི་ཤེས་མཚན་ཉིད་པ་ཉན་རང་འཕགས་པ་ཁོ་ན་ལ་ཡོད་དེ། ཉན་ཐོས་ལ་སོགས་མཐོང་
བའི་ལམ། །དེ་འདྲ་ཀུན་ཤེས་ཉིད་དུ་འདོད། །ཅེས་པ་དང་། ཐམས་ཅད་ཤེས་པ་ཉིད་ནི།
ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ཞེས་སོ། །བཏགས་པ་བ་ནི། ཐེག་ཆེན་
ལམ་ལྔ་དང་ཉན་རང་ཚོགས་སྦྱོར་ནའང་ཡོད་དེ། གཞི་སྐྱེ་མེད་དུ་རྟོགས་པ་ཡོད་པས་སོ། །
གསུམ་པ་ནི། བྱང་སེམས་ཀྱི་གཉེན་པོ་གཞི་ཤེས་གཞི་ཤེས་མཚན་ཉིད་པ་མིན་པར་ཐལ་ཞེ་ན།
འདོད་པ་ཡིན་ཏེ། སྤང་བྱའི་མིང་གིས་བཏགས་པ་སྟེ། འདོད་ཁམས་ཀྱི་ལམ་བདེན་བཞིན་
ནོ། །ཉན་ཐོས་ལ་ཆོས་ཐམས་ཅད་རང་བཞིན་མེད་པར་ཤེས་པ་མེད་ན། སྔར་གྱི་ལུང་དང་
འགལ་ཞེ་ན། དེ་ནི། ལུགས་གཞན་ཡིན་པའམ། ཡང་ན་དགོངས་པ་ཅན་ཏེ། ཐུབ་དགོངས་
སུ། ས་བཅུ་པར་བཤད་པ་ནི། གཞན་དུ་ཡང་འཐད་དེ། སྐད་ཅིག་ཙམ་བདག་མེད་པར་ཤེས་
པ་ཡང་ལོ་ཀའི་འདོད་ཆགས་དང་བྲལ་བ་དང་། ཕྱི་རོལ་པ་རྣམས་ལས་ཀྱང་ཁྱད་པར་དུ་
འཕགས་པའི་ཕྱིར་དང་། བག་ལ་ཉལ་སྤོང་བ་ནི། བདག་གི་བདག་མེད་པར་རྟོགས་པ་ལས་
ཀྱང་འགྱུར་རོ། །རིན་ཆེན་འཕྲེང་བར་གསུངས་པ་རྣམས་ཀྱང་ཁ་ཅིག་སྐད་ཅིག་མའི་བདག་བབ
།
77



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
སམེད་དང། ཁ་ཅིག་ཆོས་ཀྱི་བདག་མེད་དུ་སྦྱོར་ཏེ། ཉན་ཐོས་དང་རང་སངས་རྒྱས་དང་བྱང་
སེམས་ཀྱི་རིགས་རྣམས་ཀྱི་ཐུན་མོང་དུ་གསུངས་པའི་ཕྱིར་རོ། །ཞེས་གསུངས་སོ། །ཞེས་
དྲངས་པས་སོ། །བཞི་པ་རྣམ་ཀུན་ལ། དགག་བཞག་སྤང་གསུམ་ལས། དང་པོ་ནི། སློབ་
དཔོན་གྱི་སྡུད་འགྲེལ་དུ་རྣམ་ཀུན་ས་བརྒྱད་པ་ན་ཡོད་དོ། །ཞེ་ན། རྣམ་ཀུན་གྱི་མཐོང་ལམ་ལ་
གནས་པ་ཆོས་ཅན། ཉན་རང་དུ་ལྟུང་མི་སྲིད་པར་ཐལ། ས་བརྒྱད་པ་ཐོབ་པའི་ཕྱིར། འདོད་
ན། འཕགས་པས། དུཁ་ལ་རྗེས་སུ་ཤེས་པའི་བཟོད་པའི་སྐད་ཅིག་ལ་ནི་རྗེས་སུ་ཤེས་པ་དང་
འབྲེལ་བས་ཉན་ཐོས་ལ་སོགས་པའི་སར་ལྟུང་བ་སྲིད་དེ། དེ་ནི་ཁམས་གསུམ་པའི་གཉེན་པོར་
འབྱུང་བ་ཉིད་ཀྱི་ཕྱིར་རོ། །ཞེས་པ་དང་འགལ་ལོ། གཞན་ཡང་། འགལ་བ་མང་པོ་ཡོད་མོད་
ཀྱི། མང་བས་འཇིགས་པས་མི་བྲིའོ། །ཁ་ཅིག་ན་རེ། རྒྱུན་མཐའ་ན་རྣམ་ཀུན་མེད་དོ། །ཞེ་
ན། རྒྱུན་མཐའ་ན་ཆོས་ཅན། ཞིང་དག་སྦྱོར་མེད་པར་ཐལ། རྣམ་ཀུན་མེད་པའི་ཕྱིར།
འདོད་ན། ཁ་ཆེ་གཞོན་ནུ་དཔལ་གྱིས། ཞིང་དག་པ་ནི། བར་ཆད་མེད་པའི་ཏིང་ངེ་འཛིན་གྱི་
སྦྱོར་བའོ། །ཞེས་པ་དང་འགལ་ལོ། །གཉིས་པ་ལ། མཚན་མཚོན་གཞི་གསུམ་ལས། དང་པོ་
ནི། སྤྱིར་འདིར་སྨོས་སྦྱོར་བ་ནི། མཁྱེན་གསུམ་ཐོས་བསམ་གྱིས་ཤེས་པའི་དོན་བསྡུས་ཏེ་སྒོམ་
པ་ཡིན་ལ། བྱེ་བྲག་རྣམ་ཀུན་ནི། མཁྱེན་གསུམ་བསྡུས་སྒོམ་གང་ཞིག་དབང་དུ་བྱ་བའི་ཕྱིར་
སྒོམ་པ་སྟེ། ཐམས་ཅད་མཁྱེན་པ་ཉིད་གསུམ་ཡོངས་སུ་ཞེས་པ་ནི་དབང་དུ་བྱ་བའི་ཕྱིར་ཞེས་
སོགས་སོ། །གཉིས་པ་ནི། སངས་རྒྱས་ཀྱི་ས་ལ་སོགས་པའི་ཆོས་ཀྱི་རྣམ་པ་སྟེ། བྱེ་བྲག་ཀུན་
ཏེ། མཁྱེན་གསུམ་མ་ལུས་པའི་རྣམ་པ་མངོན་དུ་ཕྱོགས་པས་ཡོངས་སུ་རྫོགས་པའམ། ཡང་
དག་པར་རྟོགས་པ་སྟེ། བསྒོམས་པས་ཤེས་པའོ། །དབྱེ་བ་ནི། ལམ་བཞིའམ། ཉི་ཤུའོ།
དེའི་ས་མཚམས་ནི། ཚོགས་ལམ་ནས་ས་བཅུ་རྒྱུན་མཐའི་བར་ན་ཡོད་དེ། ཐར་པ་ཆ་མཐུན་
དང་། ཚོགས་ཆེན་ཡུན་རིང་རྟོགས་དཀའི་སྦྱོར་བ་ཚོགས་ལམ་ན་ཡོད་ལ། ཞིང་དག་པ། སྲིད་
ཞི་མཉམ་ཉིད་དག་པ།མཐར་ཐུག་པའི་སྦྱོར་བ་རྣམས་རྒྱུན་མཐའ་ནའང་ཡོད་དོ། །འདིར་ཨ་
བྱུས། རྣམ་ཀུན་མཚན་ཉིད་པ་དང་བཏགས་པ་བ་གཉིས་ལས། ཆོས་སྐུ་ནི། རྣམ་པ་ཀུན་
མངོན་པར་རྫོགས་པར་རྟོགས་པ་མཚན་ཉིད་པ། དེའི་ལམ་ནི། རྣམ་རྫོགས་སྦྱོར་བ་སྟེ།
བཏགས་པ་བར་བཞེད་དོ། །རྣམ་པ་ཀུན་མངོན་པར་རྫོགས་པར་རྟོགས་པ་བཏགས་པ་བ་ནི།
སྦྱོར་བ་སྟེ། མཚན་ཉིད་པ་ནི། རྣམ་མཁྱེན་ཉིད་ཆོས་སྐུའི་ནང་དུ་འདུས་པ་སྲིད་པ་དང་ཞི་བ་མ
ས
78



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤིར་ཕྱིན་ལུང་གི་སྙེ་མ།
Qམཉམ་པ་ཉིད་ཀྱི་བདག་ཉིད་འབྲས་བུ་ཁོ་ནའོ། །ཞེས་གསུངས་པ་ནི། མདོ་གཞན་དང་མཐུན་
ཏེ། དགོངས་འགྲེལ་ལས། ཉོན་མོངས་པ་དང་ཤེས་བྱའི་སྒྲིབ་པ་ཕྲ་མོ་སྤངས་པ་ལས་ཤེས་བྱ་ལ་
མ་ཆགས་མ་ཐོགས་པ་རྣམ་པ་ཀུན་མངོན་པར་རྫོགས་པར་རྟོགས་པ་ཉེ་བར་བཟུང་ན་ས་བཅུ་
གཅིག་པ་སངས་རྒྱས་ཀྱི་སར་བརྗོད་ཅེས་སོ། །གསུམ་པ་ལ། སྲིད་ཞི་མཉམ་ཉིད་ཀྱི་སྦྱོར་བ་
སློབ་ལམ་ན་ཡོད་ན། འཕགས་པ་དང་འགྲེལ་ཆེན་ནས། མི་སློབ་པའི་དགེ་འདུན་གྱི་མཚན་
ཉིད་བསྟན་པར་བྱ་བའི་ཕྱིར་འཁོར་བ་དང་མྱ་ངན་ལས་འདས་པ་མཉམ་པ་ཉིད་བརྗོད་པར་བྱ་
བ་ཞེས་པ་དང་འགལ་ལོ། །ཞེ་ན། སྐྱོན་མེད་དེ། སྲིད་ཞི་མཉམ་ཉིད་མཚན་ཉིད་པ་སངས་
རྒྱས་ལ་ཡོད། སྲིད་ཞི་མཉམ་ཉིད་ཀྱི་སྦྱོར་བ་སློབ་ལམ་ན་ཡོད་པ་མི་འགལ་ཏེ། སངས་རྒྱས་
ཉིད་ཐོབ་པར་བྱེད་པའི་རྒྱུ་མཚན་ཞེས་འབྱུང་བས་སོ། །ས་བརྒྱད་པ་ཡན་ཆད་ན་ཆོས་ཅན།
འབད་པ་ཡོད་པར་ཐལ། དབང་དུ་བྱ་བའི་ཕྱིར་སྒོམ་པ་ཡོད་པའི་ཕྱིར། འདོད་ན། རྒྱུད་བླར།
སྔོན་གྱི་འཕེན་པའི་དབང་དང་ནི། །རྣམ་རྟོག་ཐམས་ཅད་བྲལ་བའི་ཕྱིར། །དེ་ནི་ལུས་ཅན་
སྨིན་པ་ཡི། །དོན་དུ་འབད་པ་བྱེད་མ་ཡིན། །ཞེས་པ་དང་འགལ་ཞེ་ན། འདོད་པ་ཡིན་ཏེ།
ས་བཅུའི་ས་བརྒྱུད་པར། འདིར་ནི་བདེ་གཤེགས་དབང་བསྐུར་བཟོད་པ་དམ་པ་སྟེ། ངེད་ཀྱི་
ཡེ་ཤེས་སྟོབས་ཡངས་སངས་རྒྱས་ཆོས་ཀྱི་རྣམས། །དེ་དག་ཁྱེད་ལ་མེད་ཀྱི་དེ་ལ་བརྩོན་འགྲུས་
རྩོམས། །ཞེས་པ་དང་། རྨི་ལམ་བསྟན་པ་ལས། ས་བརྒྱད་པ་ལ་མངོན་པར་ཤེས་པ་དང་སོ་སོ་
ཡང་དག་པར་རིག་པ་ལ་རྩོལ་བ་དང་བཅས་སོ། །དགུ་པ་ལ་དཔྱོད་པ་ལ་རྩོལ་བ་དང་བཅས་སོ།།
བཅུ་པ་ལ་ཚད་མེད་པ་ལ་རྩོལ་བ་དང་བཅས་སོ། །ཞེས་སོ། །ལུང་དེ་ནི། ས་བཅུ་པར་གཞན་
དོན་འབད་མེད་དུ་འབྱུང་བར་བཤད་པ་ཡིན་ལ། ས་བརྒྱད་པར་རྩོལ་བྲལ་དུ་བཤད་པ་རྣམས་
ཀྱང་མཚན་མ་ཡོད་མེད་ཀྱི་རྩོལ་བྲལ་ལམ། རྩོལ་བ་ཆུང་བ་ལ་དགོངས་སོ། །ཚོགས་སྦྱོར་ན་
ཆོས་ཅན། མཁྱེན་གསུམ་བསྡུས་སྒོམ་མེད་པར་ཐལ། བསྡུ་བྱ་མཁྱེན་གསུམ་མཚན་ཉིད་པ་
མེད་པའི་ཕྱིར་རོ། །ཞེ་ན། ཁྱབ་པ་མེད་དེ། མཁྱེན་གསུམ་རྒྱུ་འབྲས་བླང་དོར་དུ་ཐོས་བསམ་
གྱིས་ལེགས་པར་ཤེས་ནས་ཐོས་བསམ་མི་བརྟན་ཞིང་དབང་དུ་མ་གྱུར་པས་དབང་ཐོབ་པའི་
བསྒོམས་བྱུང་བསྐྱེད་པའི་ཕྱིར་ཡུལ་གཞི་ལམ་རྣམ་པ་དང་། ཡུལ་ཅན་མཁྱེན་གསུམ་ཐོས་
བསམ་གྱིས་ ཤེས་པའི་དོན་བསྡུས་ནས་སྒོམ་པ་ལ་མཁྱེན་གསུམ་བསྡུས་སྒོམ་དུ་བརྗོད་ཀྱི།
མཁྱེན་གསུམ་མཚན་ཉིད་པ་བསྡུས་པའོ་ཞེས་མི་སྨྲའོ། །རྣམ་ཀུན་ཆོས་ཅན། རྩེ་སྦྱོར་གྱི་ཆེད་
79



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
དུ་སྒོམ་པས་མ་ཁྱབ་པར་ཐལ། རྒྱུན་མཐའ་ནའང་ཡོད་པའི་ཕྱིར། འདོད་ན། དེ་རབ་ཅེས་པ་
དང་འགལ་ཞེ་ན། འདོད་པ་ཡིན་ཡང་ལུང་དང་མི་འགལ་ཏེ། གཙོ་ཆེ་བ་ལ་དགོངས་སོ། །དེ་
ལྟ་མིན་ན། བར་ཆད་མེད་པའི་རྩེ་སྦྱོར་གྱི་རྗེས་ལའང་མཐར་གྱིས་པ་སྐྱེ་བར་མཚུངས་ཏེ། དེ་
ཡི་གོ་རིམ་དང་ཞེས་པས་སོ། །
ལྔ་པ་རྩེ་སྦྱོར་ལ། དགག་བཞག་སྤང་གསུམ་ལས། དང་པོ་ནི། ཆོས་བཤེས་དང་སྡུད་
འགྲེལ་གྱིས། རྩེ་སྦྱོར་ས་དགུ་པ་དང་བཅུ་པས་བསྡུས་སོ། །ཞེ་ན། བརྟན་པ་ལ་གནས་པ་ཆོས་
ཅན། མྱང་འདས་སུ་ལྟུང་བ་སྤང་མི་དགོས་པར་ཐལ། ས་དགུ་པ་ཐོབ་པའི་ཕྱིར། འདོད་ན།
འཕགས་པས། དེ་ལྟ་བུའི་རྟོགས་པ་དང་ལྡན་པའི་གནས་སྐབས་སུ་མྱ་ངན་ལས་འདས་པར་
ལྟུང་བ་སྤང་བའི་ཕྱིར། ཞེས་པ་དང་འགལ་ལོ། །མཐོང་ལམ་རྩེ་སྦྱོར་ཆོས་ཅན། མཐོང་སྤང་
རྟོག་པ་བརྒྱ་རྩ་སྤོང་བའི་གཉེན་པོ་མིན་པར་ཐལ། ས་དགུ་པ་ན་ཡོད་པའི་ཕྱིར། འདོད་ན།
སྒོམ་སྤང་རྟོག་པ་བརྒྱ་རྩའི་གཉེན་པོར་ཐལ་ལོ། །འདོད་ན། དེ་སྤོང་བ་ལ་སྒོམ་ལམ་རྩེ་སྦྱོར་
དོན་མེད་པར་ཐལ་ལོ། །ཨ་ཧྥུ་དང་། འཇམ་གསར་ན་རེ། ཚོགས་ལམ་ན་རྩེ་སྦྱོར་ཡོད་དོ། །
ཞེ་ན། དེ་མི་འཐད་དེ། ཚོགས་ལམ་ན་ཆོས་ཅན། འཇུག་སྒྲུབ་ཡོད་པར་ཐལ། རྩེ་སྦྱོར་ཡོད་
པའི་ཕྱིར། ཁྱབ་པ་མེད་ན། ཁ་ཆེ་གཞོན་ནུ་དཔལ་གྱིས། འཇུག་པའི་སྒྲུབ་པའི་བདག་ཉིད་རྩེ་
མོའི་མངོན་རྟོགས་ཞེས་བྱ་བ་རབ་ཀྱི་སྦྱོར་བའོ། །ཞེས་པ་དང་འགལ་ལ། སངས་རྒྱས་དང་།
རྗེ་བཙུན་དང་། འཕགས་པ་དང་། སློབ་དཔོན་ལ་སོགས་པས་མ་བཤད་པའི་ཕྱིར་སུ་ཞིག་དེ་ལ་
ཡིད་ཆེས་པར་འགྱུར། གཉིས་པ་ལ། མཚན་མཚོན་གཞི་གསུམ་ལས། དང་པོ་ནི། མཁྱེན་
གསུམ་བསྡུས་སྒོམ་རབ་ཏུ་གྱུར་པའོ། །དེ་རབ་ཅེས་པ་དང་། འཕགས་པས། རྩེ་མོའི་མངོན་
པར་རྟོགས་པ་ནི། །རབ་ཏུ་གྱུར་པ་དང་ལྡན་པའོ། །ཞེས་སོ། །གཉིས་པ་ནི། མཁྱེན་གསུམ་
བསྡུས་སྒོམ་གྱི་རྟོགས་པ། རྣམ་ཀུན་ལས་རྩེ་མོ་སྟེ། རབ་ཀྱི་མཐར་ཕྱིན་པའོ། །གསུམ་པ་ནི།
བདུན་ཡོད་ལ། ས་མཚམས་དྲོད་ནས་རྒྱུན་མཐའི་བར་ན་ཡོད་དེ། རྟགས་ནི། དྲོད་ཡིན་ལ།
བར་ཆད་མེད་རྩེ་ནི། རྒྱུན་མཐའ་ན་ཡོད་པའི་ཕྱིར་རོ། །ཚོགས་ལམ་ན་མེད་དེ། དེ་ན་ཐོས་
བསམ་གཙོ་ཆེ་བས་བསྒོམས་བྱུང་ལ་དབང་ཐོབ་པ་མེད་པའི་ཕྱིར་རོ། །དྲོད་ནས་ཡོད་དེ། རྨི་
ལམ་དུའང་སྒོམ་པའི་ཕྱིར་ཏེ། རྨི་ལམ་ནའང་ཆོས་རྣམས་ཀུན། ། རྨི་ལམ་ལྟ་བུར་ལྟ་ལ་
སོགས། །ཞེས་པས་སོ། །གསུམ་པ་ལ། རབ་ཏུ་གྱུར་པ་དེ་བརྟན་པ་ཐོབ་པ་ཡིན་ནམ་མིན།
80



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཡིན་ན། དེ་བརྟན་པར་བྱ་བའི་ཕྱིར་མཐར་གྱིས་པ་མི་དགོས་པར་ཐལ་ལོ། །མིན་ན། བརྟན་
པ་ཞེས་ནི་མངོན་པར་བརྗོད། །ཅེས་པ་དང་འགལ་ལོ། །ཞེ་ན། སྐྱོན་མེད་དེ། མཁྱེན་
གསུམ་བསྡུས་སྒོམ་ལ་བརྟན་པ་མ་ཐོབ་པའང་ཡོད་པས། བརྟན་བྱེད་མཐར་གྱིས་པ་དགོས་
པའང་ཡོད། བར་ཆད་མེད་རྩེ་ལྟ་བུ་མི་དགོས་པའང་ཡོད་དོ། །ལུང་དེ་ནི། རྣམ་འཕེལ་རབ་
ཏུ་གྱུར་པས་མཁྱེན་གསུམ་གྱི་ཆོས་ཡོངས་སུ་རྫོགས་པར་བསྔོས་ཤིང་གཞན་དོན་གྱི་བསམ་པ་
བརྟན་པ་ལ་དགོངས་སོ། །དྲུག་པ་མཐར་གྱིས་པ་ལ་དགག་བཞག་སྤང་གསུམ་ལས། དང་པོ་
ནི། སྡུད་འགྲེལ་དུ་བར་ཆད་མེད་ལམ་དུ་ཐོབ་ཅེས་ཟེར་ལ། ཆོས་བཤེས་ཀྱི་དགའ་ལྡན་ན་
གནས་པ་ནས་བཟུང་སྟེ་བདུད་བཏུལ་བའི་བར་ན་ཡོད་ཅེས་ཟེར་བ་མི་འཐད་དེ། འཕགས་
པས། སངས་རྒྱས་རྗེས་སུ་དྲན་པ་རྣམ་པ་ལྔའོ། །དང་པོ་ནི། སེམས་བསྐྱེད་པའོ། །བཞི་པོ་
རྣམས་ཀྱིས་ནི། ངེས་པར་འབྱེད་པའི་ཆ་དང་མཐུན་པ་བཞིའོ། །ཞེས་པ་དང་འགལ་ལོ། །
གཉིས་པ་ལ། མཚན་མཚོན་གཞི་གསུམ་ལས། དང་པོ་ནི། རྩེ་སྦྱོར་ཐོབ་པས་མཁྱེན་གསུམ་
བསྡུས་སྒོམ་གོ་རིམ་དུ་སྒོམ་པའོ། །འགྲེལ་ཆེན་ནས། རྩེ་མོའི་མངོན་པར་རྟོགས་པ་ཐོབ་པ་ནི།
སོ་སོ་བ་དང་བསྡུས་པ་ཉིད་དུ་རྟོགས་པའི་དོན་རྣམས་རིམ་པར་བཀོད་ནས་བརྟན་པར་བྱ་བའི་
ཕྱིར་སྒོམ་ཞེས་པ་དང་། དེ་ཡི་གོ་རིམ་དང་ཞེས་པས་སོ། །འཕགས་པའི་རྗེས་སུ་འབྲངས་ན་རྩེ་
སྦྱོར་ཐོབ་པས་ཞེས་པ་དོར་བྱ་ཉིད་དོ། །གཉིས་པ་ནི། བསྡུས་སྒོམ་མཐར་གྱིས་ཏེ། སྔ་མའི་
རྗེས་སུ་ ཕྱི་མ་འབྲེལ་པར་རིམ་གྱིས་བསྒོམ་པ་དང་ལྡན་པས་མཐར་གྱིས་པའི་མངོན་རྟོགས་
སོ། །གསུམ་པ་ནི། བྱ་བ་བསླབ་པ་སྒྲུབ་པ་གསུམ་མོ། །ས་མཚམས་ནི། དྲོད་ནས་རྒྱུན་
མཐའི་སྔ་ལོགས་བར་ན་ཡོད་དོ། །རྒྱུན་མཐའ་ན་མེད་དེ། དེར་བརྟན་པ་ཐོབ་པས་གཅིག་
ཅར་སྒོམ་པའི་ཕྱིར་རིམ་སྒོམ་མེད་ཅེས་གསུངས་སོ། །ཚོགས་ལམ་ན་རྩེ་མོ་མ་ཐོབ་པའི་ཕྱིར་
མེད་དོ། །འཕགས་པའི་རྗེས་སུ་འབྲངས་ན་ཚོགས་ལམ་ཡན་ཆད་ན་ཡོད་དེ། འཕགས་པས།
བགྱི་བ་སྨོས་པས་ནི། སེམས་བསྐྱེད་པ་གཟུང་བའི་དོན་དུའོ། །བསླབ་པ་སྨོས་པས་ནི། ངེས་
པར་འབྱེད་པའི་ཆ་དང་མཐུན་པ་ཤེས་པའི་དོན་དུའོ། །སྒྲུབ་པ་སྨོས་པས་ནི། མཐོང་བའི་ལམ་
དང་སྒོམ་པའི་ལམ་ཤེས་པའི་དོན་དུའོ། །ཞེས་པས་སོ། །འདི་ཤིན་ཏུ་ལེགས་ཏེ། མདོ་ལས།
སེམས་དང་པོ་བསྐྱེད་པ་ནས་ཉེ་བར་བཟུང་སྟེ་ཞེས་པས་སོ། ། རྒྱུན་མཐའ་ནའང་ཡོད་པར་
བཞེད་པར་མངོན་ཏེ། འཕགས་པས། རྣམ་མཁྱེན་ཉིད་ཡོངས་སུ་རྫོགས་པའི་བར་གྱིས་ནི་པ
81



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
སྒོམ་པའི་ལམ་ཡིན་ཞེས་པས་སོ། །གསུམ་པ་ལ། ཚོགས་ལམ་ན་ཆོས་ཅན། མཐར་གྱིས་པ་
མེད་པར་ཐལ། རྩེ་སྦྱོར་མ་ཐོབ་པའི་ཕྱིར་ཞེ་ན། ཕྱོགས་དང་པོ་ལྟར་ན། འདོད་པ་ཡིན་ཏེ།
སངས་རྒྱས་ཡེ་ཤེས་ཀྱིས། སྦྱོར་བའི་གནས་སྐབས་ནས་བཟུང་སྟེ་རྡོ་རྗེ་ལྟ་བུའི་ཏིང་ངེ་འཛིན་ལ་
ཐུག་གི་བར་མི་དམིགས་པ་དང་ལྡན་པའི་ཚུལ་ཁྲིམས་རང་དང་གཞན་ལ་ཕན་པའི་ལུས་སྒྲུབ་
པའི་ཕྱིར་རོ། །ཞེས་པས་སོ། །ལུང་དེ་ཉིད་ཀྱིས་རྒྱུན་མཐའ་ན་མེད་པ་ལ་གནོད་དོ། །ཞེ་ན།
མི་གནོད་དེ། མཐར་ཐུག་གི་བར་ཞེས་པ། སྔ་ལོགས་ཚུན་ཆད་ཀྱི་དོན་ཡིན་པས་སངས་རྒྱས་
ཀྱི་བར་ཞེས་པ་བཞིན་ནོ། །ཕྱོགས་གཉིས་པ་ལྟར་ན། ཁྱབ་པ་མེད་དོ། །བདུན་པ་སྐད་ཅིག་
མ་ལ། དགག་བཞག་སྤང་གསུམ་ལས། དང་པོ་ནི། ལོ་ཙཱ་ན་རེ། སྐད་ཅིག་མ་བཞི་པོ། ས་
བདུན་པ། བརྒྱད་པ། དགུ་པ། བཅུ་པར་རིམ་པ་བཞིན་ཐོབ་ཅེ་ན། ཤཱནྟིས་ཀྱང་། གནས་
སྐབས་དེ་ནི་ས་བརྒྱད་པ་ལ་སོགས་པའོ། །ཞེས་བཤད་པས་ས་བརྒྱུད་པ་ན་ཡོད་པར་བཞེད་
དོ། །སྐད་ཅིག་སྦྱོར་ཆོས་ཅན། བསྡུས་སྒོམ་མཐར་ཐུག་པ་མིན་པར་ཐལ། ས་དགུ་པ་མན་
ཆད་ནའང་ཡོད་པའི་ཕྱིར། འདོད་ན། འཕགས་པས། སྐད་ཅིག་མ་གཅིག་ལ་མངོན་པར་
རྫོགས་པར་བྱང་ཆུབ་པ་ནི། མཐར་ཐུག་པའོ། །ཞེས་པ་དང་འགལ་ལོ། །སྐད་ཅིག་མ་གསུམ་
པར་སེམས་ཅན་ཡོངས་སུ་སྨིན་པར་བྱས། སངས་རྒྱས་ཀྱི་ཞིང་ཡོངས་སུ་དག་པར་བྱས་ནས་
སྐད་ཅིག་གཅིག་དང་ལྡན་པའི་ཤེས་རབ་ཀྱིས་རྣམ་མཁྱེན་ཉིད་ཐོབ་པར་བྱེད་དོ། །ཞེས་པས་
ཀྱང་བསལ་ལོ། །
གཉིས་པ་ལ། མཚན་མཚོན་གཞི་གསུམ་ལས། དང་པོ་ནི། མཁྱེན་གསུམ་བསྡུས་སྒོམ་
མཐར་ཐུག་པའོ། དེ་མཐའ་ཞེས་པ་དང་། ཐམས་ཅད་མཁྱེན་པ་ཉིད་གསུམ་གྱི་མཐར་ཐུག་
པའི་གནས་སྐབས་ཡིན་ནོ། །ཞེས་པས་སོ། །གཉིས་པ་ནི། སེམས་ཀྱི་སྐད་ཅིག་མ་གགཅིག་ཁོ་
ན་ལ་བྱང་ཆུབ་ལ་མངོན་དུ་ཕྱོགས་པས་ཆོས་ཐམས་ཅད་རྫོགས་པ་སྟེ། མ་ལུས་པའམ། ཡང་
དག་པར་རྟོགས་པའམ། བྱང་ཆུབ་པ་སྟེ། སངས་རྒྱས་ཐོབ་པའོ། །གསུམ་པ་ལ། སྤྱིའི་
མཚན་ཉིད་ཀྱིས་ཕྱེ་བ་བཞི་ཡོད་ཅིང་། ས་མཚམས་རྒྱུན་མཐའ་ཁོ་ན་ན་ཡོད་དེ། འགྲེལ་ཆེན་དེ
ལས། ལྡོག་པའི་དབྱེ་བས་རྣམ་པ་བཞིར་ཅི་ཞིག་ལྟར་བསྟན་ཞེས་པ་དང། སྐད་ཅིག་མ་ནི།
སེམས་ཀྱི་སྐད་ཅིག་མ་ཁོ་ནས་རྣམ་པ་བཞིར་མངོན་དུ་བྱེད་ཅེས་སོ། །གསུམ་པ་ནི། སྐད་ཅིག་
མ་གང་། དུས་མཐའི་སྐད་ཅིག་རྡུལ་ཕྲན་གནས་འཕོས་པའི་ཡུན་ཙམ་ལ་བྱེད་དམ། གྲུབ་ནབ
.
82



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཐེར་ཕྱིན་ལུང་གི་སྙེ་མ།
2མཐའ་ལ་གྲགས་པ་སེ་གོལ་གཏོགས་པ་ལ་སུམ་བརྒྱ་དྲུག་ཅུ་རྩ་བརྒྱད་དུ་བགོས་པའི་ཆ་ལ་བྱེད་
དམ། བྱ་རྫོགས་ཀྱི་སྐད་ཅིག་མ། སྐྱེས་བུའི་འདོད་པའི་དོན་གྲུབ་པའི་དུས་སྐད་ཅིག་དེ་ལ་
བདག་གི་བྱ་བ་རྫོགས་སོ། །ཞེས་པ་ལྟ་བུ་ལ་བྱེད། དང་པོ་གཉིས་ལྟར་ན། ཧ་ཅང་ཡང་ཡུན་
ཐུང་བས་བློས་ངེས་པ་དང་། སྒྲས་བརྗོད་པར་མི་ནུས་སོ། །གསུམ་པ་ལྟར་ན། དུས་ངེས་པ་
མེད་དེ། བྱ་བ་རྫོགས་པའི་དུས་མི་ཤེས་པས་སོ། །ཞེ་ན། ཕྱོགས་དང་པོ་གཉིས་ལྟར་ནའང་
ཉེས་པ་མེད་དེ། དུས་མཐའ་གཅིག་ཏུ་བདེན་པ་མེད་ཅིང་རང་གི་བསམ་པའི་དབང་ལ་རག་
པའི་ཕྱིར་དང་། དབང་ཐོབ་པ་རྣམས་ཀྱིས་སྐད་ཅིག་ཀྱང་བསྐལ་པར་བྱིན་གྱིས་རློབ་ནུས་པའི་
ཕྱིར་རོ། །འདིར་ཕྱོགས་གསུམ་པ་གཟུང་སྟེ། བདུད་བཏུལ་ནས་སངས་རྒྱས་ཀྱི་བར་གྱི་བར་
ཆད་མེད་པའི་ཏིང་ངེ་འཛིན་དེ་སྐད་ཅིག་སྦྱོར་ཡིན་ལ། དེའི་དུས་ལ་གདུལ་བྱའི་དབང་གིས་
ངེས་པ་མེད་དོ། །ཁོ་བོ་ཅག་གི་སྟོན་པས་སྲོད་ལ་བདུད་བཏུལ་བའི་ཐོ་རངས་སངས་རྒྱས་ལ།
དེ་བཞིན་གཤེགས་པ་མངོན་པར་ཤེས་པའི་ཡེ་ཤེས་ཆེན་པོས་བདུད་བཅོམ་ནས་བར་བསྐལ་བཅུ་
ནས་སངས་རྒྱས་པས་སོ། །འོ་ན། སྐད་ཅིག་མ་བཞི་པོ་ཅིག་ཅར་རྟོགས་སམ། རིམ་གྱིས་
རྟོགས། དང་པོ་ལྟར་ན། དང་པོ་དང་གཉིས་པ་སོགས་སུ་མི་རུང་ལ། གཉིས་པ་ལྟར་ན།
སྐད་ཅིག་མ་གཅིག་པར་མི་རུང་བཞི་པར་འགྱུར་རོ། །ཞེ་ན། ཅིག་ཅར་རྟོགས་ཏེ། སངས་
རྒྱས་ཡེ་ཤེས་ཀྱིས། དེ་ལྟར་རིམ་གྱིས་གྱིས་ཕར་ཕྱིན་དག་ལ་གོམས་པ་ལས་ཅིག་ཅར་ཕར་ཕྱིན་
ཐམས་ཅད་ཀྱི་རང་གི་ངོ་བོ་ཉིད་རྟོགས་པའི་མཚན་ཉིད་སྐད་ཅིག་མ་གཅིག་ལ་མངོན་པར་
རྫོགས་པར་བྱང་ཆུབ་པ་སྟེ་ཞེས་སོ། །འོན་ཀྱང་དང་པོ་དང་གཉིས་པ་སོགས་ནི། བཤད་པའི་
གྲངས་ཀྱི་རིམ་པ་ཡིན་གྱི། དོན་གྱི་སྐྱེ་རིམ་མིན་པས་སོ། །གཉིས་པ་ལྟར། ཡིན་དུ་ཆུག་ནའང་
ཉེས་པ་མེད་དེ། བྱིས་པ་རྣམས་ཀྱི་སྐད་ཅིག་དེ། དབང་ཐོབ་པའི་མང་པོར་འགྱུར་བའི་ཕྱིར་
རོ། །བརྒྱད་པ་ཆོས་སྐུ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ།
མཁྱེན་གསུམ་བསྡུས་སྒོམ་གྱི་འབྲས་བུ་སྐུ་ཕུན་སུམ་ཚོགས་པའི་ཕ་རོལ་ཏུ་ཕྱིན་པ་ཆོས་སྐུའི་
མཚན་ཉིད་དོ། །ཞེས་པ་མི་འཐད་དེ། རང་ལྡོག་མཚོན་བྱས་ཁྱད་པར་བྱས་པའི་ཕྱིར། བ་
ལང་གི་མཚན་ཉིད་དུ་བ་ལང་གི་ནག་པོ་སོགས་བཀོད་པ་བཞིན་ནོ། །གཉིས་པ་ལ། མཚན་
མཚོན་གཞི་གསུམ་ལས། དང་པོ་ནི། སྦྱོར་བ་བསྒོམས་པའི་འབྲས་བུ་མཐར་ཐུག་ཟག་མེད་ཀྱི་
ཆོས་ཀྱི་ཡན་ལག་དང་ལྡན་པའོ། །དེ་ཡི་རྣམ་སྨིན་ནི་ཞེས་པ་དང་། ཆོས་སྐུ་འཕྲིན་ལས་འབྲས་བ
83



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
..
པབུ་ནི། །ཞེས་པས་སོ། །རྒྱུད་བླར། བླ་མེད་ཐུགས་རྗེ་ཆེ་སོགས་ཡོན་ཏན་གྱི། །ཕ་རོལ་ཕྱིན་
པས་རྒྱལ་བ་བསམ་མི་ཁྱབ། །ཅེས་སོ། །གཉིས་པ་ནི། ཟག་པ་མེད་པའི་ཆོས་མ་ལུས་པའི་
ཡིན་ལེག་བསགས་པའི་ལུས་ཡིན་པས་སྐུ། ཡོན་ཏན་བསམ་གྱིས་མི་ཁྱབ་པའི་རྟེན་བྱེད་པས་སྐུ།
རིགས་པའི་རྗེས་སུ་འབྲངས་པའི་ཐོབ་བྱའམ། རྟོགས་བྱའི་ངོ་བོ་ཡིན་པས་སྐུ། འགྲོ་བ་ཐམས་
ཅད་དེའི་ངོ་བོ་ལས་མ་འདས་པས་སྐུ་སྟེ། བདེན་གཉིས་ལས། ཆོས་རྣམས་ཀུན་གྱི་ལུས་ཡིན་
ཕྱིར། །ཡོན་ཏན་ཕུན་ཚོགས་བསམ་ཡས་ཕྱིར། །རིགས་པའི་རྗེས་འབྲང་ངོ་བོའི་ཕྱིར། །སྐྱོབ་
པ་རྣམས་ཀྱི་ཆོས་སྐུར་འདོད། །ཅེས་སོ། །
གསུམ་པ་ལ། མཚན་ཉིད་པ་དང་། རྗེས་མཐུན་པ་གཉིས་སོ། །དང་པོ་ལ། སྐུ་གསུང་
ཐུགས་ཡོན་ཏན་ཕྲིན་ལས་ལྔའོ། །དང་པོ་ལ་བཞི་སྟེ། སྐུ་གཉིས་དང་། གསུམ་དང་། བཞི་
དང་། ལྔར་དབྱེ་བའོ། །དང་པོ་ནི། རྒྱུད་བླར། ཆོས་སྐུ་རྣམ་གཉིས་ཤེས་བྱ་སྟེ། །ཆོས་
དབྱིངས་ཤིན་ཏུ་དྲི་མེད་དང་། །དེ་ཡི་རྒྱུ་མཐུན་ཟབ་པ་དང་། །སྣ་ཚོགས་ཚུལ་ནི་སྟོན་པའོ། །
ཞེས་པས། ཆོས་ཀྱི་དབྱིངས་ཤིན་ཏུ་རྣམ་པར་དག་པའི་ངོ་བོ་ཉིད་ཀྱི་སྐུ་དང་། དེའི་རྒྱུ་མཐུན་
པ་གཟུགས་སྐུའོ། །དེ་ལའང་ཟབ་མོ་བྱང་སེམས་ཀྱི་སྡེ་སྣོད་སྟོན་པ་ལོངས་སྐུ་དང་། ཆོས་སྣ་
ཚོགས་སྟོན་པ་སྤྲུལ་སྐུའོ། །རང་བཞིན་དུ་གནས་པའི་རིགས་གནས་གྱུར་པས་དང་པོ། །རྒྱས་
འགྱུར་གྱི་རིགས་ལས་ཕྱི་མ་འབྱུང་སྟེ། རྒྱུད་བླར། རིགས་འདི་གཉིས་ལས་སངས་རྒྱས་ཀྱི། །
སྐུ་གསུམ་ཐོབ་པར་འདོད་པ་ཡིན། །དང་པོས་སྐུ་ནི་དང་པོ་སྟེ། གཉིས་པ་ཡིས་ནི་ཕྱི་མ་
གཉིས། །ཞེས་སོ། །ཡང་། ཡེ་ཤེས་དང་བསོད་ནམས་ཀྱི་ཚོགས་གཉིས་ལས་སྐུ་གཉིས་ཐོབ་
སྟེ། ཀླུ་སྒྲུབ་ཀྱིས། བསོད་ནམས་ཡེ་ཤེས་ལས་བྱུང་བའི། །དམ་པ་གཉིས་ནི་ཐོབ་པར་ཤོག །
ཅེས་པའམ། ཆོས་ཀྱི་སྐུ་དེ་མདོར་བསྡུས་ན། རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་སོ།
དེ་ལ་དང་པོ་ནི། དོན་དམ་པའི་སྐུ་སྟེ། རང་དོན་ཕུན་སུམ་ཚོགས་པ། གཉིས་པ་ནི། གཞན་
དོན་ཕུན་སུམ་ཚོགས་པ་སྟེ། ཀུན་རྫོབ་ཀྱི་སྐུའོ། །རྒྱུད་བླར། རང་དོན་གཞན་དོན་དོན་དམ་
སྐུ་དང་ནི། །དེ་ལ་བརྟེན་པ་ཀུན་རྫོབ་སྐུ་ཉིད་དེ། །བྲལ་དང་རྣམ་པར་སྨིན་པའི་འབྲས་
བུའོ། །ཞེས་སོ། །དེས་ན། ཆོས་ཉིད་རྣམ་པར་དག་པ་མཐོང་ན། སངས་རྒྱས་མཐོང་བར་
བརྗོད་ཀྱི། མཚན་དཔེས་བརྒྱན་པའི་གཟུགས་མཐོང་བས་དོན་དམ་པའི་སངས་རྒྱས་མཐོང་བ་
མིན་ཏེ། རྡོ་རྗེ་གཅོད་པར། གང་དག་ང་ལ་གཟུགས་སུ་མཐོང་། །གང་དག་ང་ལ་སྒྲར་རྟོགས་
84



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པ། །ལོག་པས་བཅོམ་པར་སྐྱེས་པ་ཡི། །སྐྱེ་བོ་དེས་ནི་ང་མི་མཐོང་། །འདྲེན་པ་རྣམས་ཀྱི་
ཆོས་ཀྱི་སྐུ། །ཆོས་ཉིད་སངས་རྒྱས་བལྟ་བར་བྱ། །ཆོས་ཉིད་རྣམ་པར་ཤེས་པའང་མིན། །དེ་
ནི་རྣམ་པར་ཤེས་མི་ནུས། །ཞེས་སོ། །གཉིས་པ་ལ་གསུམ་སྟེ། སྐུ་གསུམ་གྱི་ངོ་བོ། རྒྱུ། རྣམ་
གཞག་དཔྱད་པའོ། །དང་པོ་ལ་གསུམ་ལས། ངོ་བོ་ཉིད་ཀྱི་སྐུ་ནི། མཚན་ཉིད་ལྔ་དང་། ཡོན་
ཏན་ལྔ་དང་ལྡན་པ་སྟེ། སྐྱེ་འཇིག་གནས་གསུམ་དང་བྲལ་བས་འདུས་མ་བྱས་པ། ཡོན་ཏན་
གྱི་ཆོས་རྣམས་དབྱེར་མེད་པས་ཐ་མི་དད་པ། མཐའ་གཉིས་སྤངས་པས་ཕྱིན་ཅི་མ་ལོག་པ།
ཉོན་མོངས་པ་དང་སྙོམས་འཇུག་དང་ཤེས་བྱའི་སྒྲིབ་པ་དང་བྲལ་བ། རང་བཞིན་གྱི་སྒྲིབ་པ་
དང་བྲལ་བ། རྟོག་པས་དམིགས་བྱ་མ་ཡིན་པ། མཉམ་གཞག་སོ་སོ་རང་གིས་རིག་པའི་ཡུལ་
ཡིན་པ་གསུམ། ཆོས་དབྱིངས་རང་བཞིན་གྱིས་འོད་གསལ་བའོ། །ཡོན་ཏན་ལྔ་ནི། རྒྱ་ཆེ་བ།
གྲངས་མང་བ། རྟོག་གེའི་ཡུལ་མ་ཡིན་པ། ཐུན་མོང་མིན་པ། སྒྲིབ་པས་དག་པ་མཐར་ཕྱིན་
པ་སྟེ། རྒྱུད་བླར། ཐོག་མ་དབུས་མཐའ་མེད་ཅིང་རྣམ་དབྱེར་མེད། །གཉིས་མེད་གསུམ་བྲལ་
དྲི་མེད་རྣམ་རྟོག་མེད། ། ཆོས་དབྱིངས་རང་བཞིན་གང་ཡིན་དེ་རྟོགས་པ། །མཉམ་པར་
བཞག་པའི་རྣལ་འབྱོར་པ་ཡིས་མཐོང་། །གཞལ་མེད་གངྒའི་བྱེ་མ་ལས་འདས་པ། །བསམ་
མེད་མཉམ་མེད་ཡོན་ཏན་རྣམས་དང་ལྡན། །དེ་བཞིན་གཤེགས་པའི་དྲི་མེད་དབྱིངས་དེ་
ནི། །བག་ཆགས་བཅས་པའི་ཉེས་པ་རྣམས་སྤངས་པ། །ཞེས་སོ། །གཉིས་པ་ལོངས་སྐུ་ནི།
གསུང་བརྗོད་པ་དང་། སྐུ་སྣང་བ་དང་། མཛད་པ་སྒྲུབ་པ་རྒྱུན་མི་ཆད་པ་གསུམ་དང་།
རྣམས་ལྷུན་གྱིས་གྲུབ་པར་འཇུག་པ་དང་། སྐུ་དང་གསུང་དང་མཛད་པ་དུ་མར་སྟོན་ཡང་དེའི་
རང་བཞིན་དང་བྲལ་བ་སྟེ། ལྔའོ། ། རྒྱུད་བླར། སྣ་ཚོགས་དམ་ཆོས་འོད་ཟེར་མངའ་བའི་
སྐུ། །འགྲོ་བའི་རྣམ་གྲོལ་དོན་སྒྲུབ་ལ་བརྩོན་པ། །མཛད་པ་ཡིད་བཞིན་ནོར་བུའི་རྒྱལ་བཞིན་
ཏེ། །སྣ་ཚོགས་དངོས་ཀྱང་དེ་ཡི་རང་བཞིན་མིན། །ཞེས་སོ། །གསུམ་པ་སྤྲུལ་སྐུ་ནི། འབྲས་
བུ་གསུམ་གྱི་རྒྱུ་སྟེ། སྲིད་པ་ལ་སྐྱོ་བ་བསྐྱེད་ནས་མྱང་འདས་ལ་འདུན་པར་མཛད་པ། ཉན་
ཐོས་ལམ་ལ་ཞུགས་པ་བཟློག་ནས་ཐེག་ཆེན་གྱིས་སྨིན་པར་བྱེད་པ། བྱང་ཆུབ་མཆོག་ཏུ་ལུང་
བསྟན་པས་རྣམ་གྲོལ་ཐོབ་པར་བརྗོད་པ་སྟེ། གསུམ་གྱི་རྒྱུའི་གཟུགས་སྲིད་པ་ཇི་སྲིད་པ་མཁའ་
ལ་གཟུགས་གནས་པ་ལྟར་ཆོས་སྐུ་ལ་རྟག་ཏུ་གནས་པ་སྟེ། རྒྱུད་བླར། ལོ་ཀ་ཞི་བའི་ལམ་ལ་
འཇུག་པ་དང། །རབ་ཏུ་སྨིན་དང་ལུང་སྟོན་རྒྱུ་ཡི་གཟུགས། །གང་ཡིན་དེ་ཡང་འའདིར་ནི་རྟག་
85



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་།
tགནས་ཏེ། །ནམ་མཁའི་ཁམས་སུ་གཟུགས་ཀྱི་རྣམ་པ་བཞིན། །ཞེས་སོ། ། གཉིས་པ་ནི།
ཕལ་ཆེར་བཤད་ཟིན་ལ། གནས་གྱུར་པའི་རྒྱུ་ནི། ཀུན་གཞི། ཉོན་ཡིད། འཇུག་ཤེས་གསུམ་
སྟེ། གསེར་འོད་ལས། ཀུན་གཞིའི་རྣམ་པར་ཤེས་པ་ཡོངས་སུ་གྱུར་པ་ནི། ཆོས་ཀྱི་སྐུའོ། །
ཀུན་གཞི་ལ་གནས་པའི་ཡིད་ཡོངས་སུ་གྱུར་པ་ནི། ལོངས་སྤྱོད་རྫོགས་པའི་སྐུའོ། །དངོས་པོ་
ལ་འཇུག་པའི་རྣམ་པར་ཤེས་པ་ཡོངས་སུ་གྱུར་པ་ནི། སྤྲུལ་པའི་སྐུའོ། །ཞེས་སོ། །
གསུམ་པ་ལ། མཉམ་པ་དང་། མི་མཉམ་པ་དང་། རྟག་པའི་ཁྱད་པར་དང་གསུམ་
མོ། །དང་པོ་ནི། དེ་དག་རྟེན་དང་དགོངས་པ་དང་། །འཕྲིན་ལས་ཀྱིས་ནི་མཉམ་པ་ཉིད། །
ཅེས་པས། ཆོས་སྐུ་ནི། རྟེན་ཆོས་དབྱིངས་ཐ་དད་མེད་པ་དང་། དགོངས་པ་ཐ་དད་མེད་པ་
དང་། འཕྲིན་ལས་ཐ་དད་མེད་པའི་ཕྱིར་མཉམ་པ་ཉིད་དོ། །ལོངས་སྐུ་སྤྲུལ་སྐུ་གཉིས་ནི།
དགོངས་པ་དང་འཕྲིན་ལས་ཀྱིས་མཉམ་པ་སྟེ། སངས་རྒྱས་ཐམས་ཅད་འཕྲིན་ལས། ཐོགས་
མེད། ཐུན་མོང་བ་ཡིན་པའི་ཕྱིར་རོ། །ཡང་ན། དབྱིག་གཉེན། གོ་རིམ་བཞིན་སྦྱར་རོ། །གཉིས་
པ་ནི། ལོངས་སྐུ་ནི། ལོ་ཀའི་ཁམས་ཐམས་ཅད་དུ་འཁོར་དང་། ཞིང་དང་། མཚན་དང་།
སྐུ་མདོག་དང་། ཆོས་ཀྱི་ལོངས་སྤྱོད་དང་། མཛད་པ་དྲུག་གིས་ཐ་དད་དེ། ལོངས་སྤྱོད་
རྫོགས་པ་ཁམས་ཀུན་ཏུ། །འཁོར་ཡོངས་བསྡུ་དང་ཞིང་དང་མཚན། །སྐུ་དང་ཆོས་རྫོགས་
ལོངས་སྤྱོད་དང་། །མཛད་པ་དག་གིས་ཐ་དད་དོ། །ཞེས་སོ། །ངོ་བོ་ཉིད་ནི། ཆོས་ཉིད་ཀྱིས་
མཉམ་པ། རྟོགས་དཀའ་བས་ཕྲ་བ། ལོངས་སྐུ་དང་འབྲེལ་བས་ལོངས་སྤྱོད་རྫོགས་པའི་ཕུན་
སུམ་ཚོགས་པའི་རྒྱུར་གྱུར་པ་ཡིན་ཏེ། རང་བཞིན་སྐུ་ནི་མཉམ་པ་དང་། །ཕྲ་ཞིང་དེ་དང་
འབྲེལ་པ་དང་། །དགེ་རྒུར་ལོངས་སྤྱོད་བསྟན་པ་དང་། །ལོངས་སྤྱོད་རྫོགས་འབྱོར་རྒྱུར་འདོད་
དོ། །ཞེས་སོ། །སྤྲུལ་སྐུ་ནི། གཞན་དོན་ཕུན་སུམ་ཚོགས་པ་སྟེ། བཟོ་དང་སྐྱེ་དང་བྱང་ཆུབ་
ཆེ། །མྱ་ངན་འདས་པ་རྟག་སྟོན་པས། །སངས་རྒྱས་སྤྲུལ་པའི་སྐུ་འདི་ནི། །རྣམ་པར་གྲོལ་།
བའི་ཐབས་ཆེན་པོ། །ཞེས་སོ། །གསུམ་པ་ནི། རང་བཞིན་དང་ནི་རྒྱུན་མི་འཆད།།
དེ་དག་རྟག་པ་ཡིན། །ཞེས་ཏེ། རྒྱུ་གསུམ་གྱིས་དེ་བཞིན་གཤེགས་པའི་སྐུ་རྟག་པར་བརྗོད་དེ།
རྒྱུ་མཐའ་ཡས་དང་སེམས་ཅན་ཟད་མེད་དང་། །བརྩེ་དང་འཕྲུལ་དང་མཁྱེན་དང་ཕུན་ཚོགས་
དང་། །ཆོས་ཀྱི་དབང་ཕྱུག་འཆི་བའི་བདུད་བཅོམ་དང་། །ངོ་བོ་མེད་ཕྱིར་འཇིག་རྟེན་མགོན་
པོ་རྟག །ཅེས་སོ། །ངོ་བོ་ཉིད་ཀྱི་སྐུ་ནི། མི་འཇིག་པའི་ཕྱིར་རྟག་གོ །ལོངས་སྐུ་ནི། ཐོག་མ་:：
།རྒྱུན་གྱི་
86



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
.ཡོད་ཀྱང་ཐ་མ་མེད་ཅིང་རྒྱུན་མི་འཆད་པའི་ཕྱིར་རྟོག་གོ །སྤྲུལ་སྐུ་ནི། མི་སྣང་བར་བྱས་ནས་
ཡང་དང་ཡང་སྤྲུལ་པ་སྟོན་པས་རྟག་གོ །གསུམ་པ་ནི། སྔར་གྱི་ཆོས་སྐུ་ཉིད་ལ་གཉིས་སུ་ཕྱེ་སྟེ།
དབྱིངས་རང་བཞིན་གྱིས་རྣམ་པར་དག་པ། གློ་བུར་གྱི་དྲི་མ་མ་ལུས་ཀྱིས་ཀྱང་དག་པ་ནི། ངོ་
བོ་ཉིད་ཀྱི་སྐུ། དེ་ཇི་ལྟ་བ་བཞིན་དུ་རྟོགས་པའི་ཡེ་ཤེས་སྒྱུ་མ་ལྟ་བུ་ནི། ཆོས་སྐུ་ཞེས་སློབ་དཔོན་
འདི་བཞེད་དོ། །ཆོས་སྐུ་ཉིད་ལ་ཆ་གཉིས་སུ་དབྱེ་བར་མི་རིགས་ཤེ་ན། སྐྱོན་ཡོད་དེ། གསེར་
འོད་ལས། དེ་ཁོ་ན་ཉིད་དང་། ཡང་དག་པའི་ཡེ་ཤེས་ཡིད་ཙམ་དུ་གནས་པ་དེ་ནི། ཆོས་སྐུ་
ཞེས་བྱའོ། །ཞེས་སོ། །སྐུ་སྔ་མ་གཉིས་ནི། བཏགས་པ་ཙམ་མོ། །ཆོས་སྐུ་ནི། ཡང་དག་པ་
སྟེ། སྐུ་དེ་གཉིས་ཀྱི་གཞི་བྱེད་དོ། །ཞེས་པ་དང་། དབྱིག་གཉེན་གྱིས། སངས་རྒྱས་བཅོམ་
ལྡན་འདས་ཀྱི་སྐུ་རྣམ་པ་གསུམ་སྟེ། ཆོས་དང་། ལོངས་སྤྱོད་རྫོགས་པ་དང་། སྤྲུལ་པའོ། །དེ་
ལ་ཆོས་ཀྱི་སྐུ་རྣམ་པ་གཉིས་ཏེ། འདུས་བྱས་པ་དང་། འདུས་མ་བྱས་སོ། །ཞེས་ཆོས་སྐུ་ཉིད་
ལ་ཆ་གཉིས་སུ་ཕྱེ་བས་ན། འདིར་ཡང་ལྡོག་པའི་སྒོ་ནས་གཉིས་སུ་འབྱེད་པ་ཡིན་ཏེ། རྒྱས་
པར་འོག་ཏུའོ། །བཞི་པ་ནི། མཚན་བརྗོད་ལས། སངས་རྒྱས་སྐུ་ལྔའི་བདག་ཉིད་ཅན།
ཞེས་པ་ལ། འཇམ་དཔལ་གྲགས་པས། སྔར་གྱི་སྟེང་དུ་ཡེ་ཤེས་ཀྱི་སྐུ་དང་ལྔ་ཟེར་བའང་བརྟག་
བཟོད་པ་མ་ཡིན་ཏེ། ཆོས་སྐུ་ལས་གཞན་པའི་ཡེ་ཤེས་མེད་པའི་ཕྱིར་རོ། །གསེར་གླིང་པས།
བཞི་པོའི་དབྱེ་གཞི་ཆོས་སྐུ་དང་ལྔ་ཞེས་པ་མི་འཐད་དེ། དབྱེ་གཞི་དབྱེ་བའི་ཡ་གྱལ་དུ་འགལ་
བའི་ཕྱིར་རོ། །དེས་ན། ལོངས་སྐུ་ལ། བྱང་སེམས་ས་བཅུ་པ་ལ་གནས་པ་ཁོ་ན་ལ་སྣང་བའི་
ལོངས་སྤྱོད་རྫོགས་པ་ཆེན་པོ་དང་། ས་དང་པོ་ཡན་ཆད་ཀྱི་བྱང་སེམས་ཁོ་ན་ལ་སྣང་བ་སྤྲུལ་སྐུ་
ལ་ལོངས་སྐུར་བཏགས་པ་དང། སྤྲུལ་སྐུ་ཕལ་པ་སྟེ། ལྔའམ། སྤྲུལ་སྐུ་ལ། རྣམ་པར་སྨིན་པ་
ཡིན་མིན་གྱིས་དབྱེ་བས་ལྔའོ། །ལང་གཤེགས་ལས། ཆོས་ལྡན་རྒྱུ་དང་འདྲ་བ་དང་། །རྒྱུ་དང་
འདྲ་བས་གང་སྤྲུལ་པ། །དེ་དག་ངོ་བོ་སངས་རྒྱས་ཡིན། །ལྷག་མ་སྤྲུལ་པའི་སྐུ་ཡིན་ནོ། །ཞེས་
སོ། གཉིས་པ་ལ། རྒྱུ་ངོ་བོ་དབྱེ་བ་གསུམ་ལས། རྒྱུ་ནི། ཉན་རང་དགྲ་བཅོམ་མན་ཆད་ནས་
སེམས་མས་ཅན་མ་ལུས་པའི་བསོད་ནམས་བཅུར་བསྒྲེས་པས་སངས་རྒྱས་ཀྱི་བ་སྤུའི་བུ་ག་གཅིག །
བ་སྤུའི་བུ་ག་ཐམས་ཅད་འགྲུབ་པའི་བསོད་ནམས་བརྒྱས་དཔེ་བྱད་བཟང་པོ་གཅིག །དཔེ་
བྱད་བརྒྱད་ཅུ་འགྲུབ་པའི་བསོད་ནམས་བརྒྱུས་མཚན་སུམ་ཅུའི་གཅིག་གོ །མཚན་སུམ་ཅུ་
འགྲུབ་པའི་བསོད་ནམས་སྟོང་གིས་མཛོད་སྤུ། དེ་འབུམ་གྱིས་དབུའི་གཙུག་ཏོར། དེ་བྱེ་བ་བ
ཟ
87



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
::གྲངས་མེད་བཅུས་སངས་རྒྱས་ཀྱི་གསུང་འགྲུབ་པར་རིན་ཆེན་ཕྲེང་བར་བཤད་དོ། །གཉིས་པ་
ནི། གྲགས་སྟོང་གཉིས་མེད་དེ། ལྷའི་རྔ་བོ་ཆེ། ཆོས་ཀྱི་སྒྲ་དབྱངས་དང་རྣམ་པ་བཞིས་
མཚུངས་ཏེ། རྔ་ནི། བག་མེད་པའི་ལྷའི་ཚོགས་ཐམས་ཅད་བསྐུལ་བ་དང་དེའི་དུས་ལས་མི་
འདའ་བ་ལྟར། གང་ཟག་དང་དུས་ལ་ཁྱབ་པས་ཉི་ཚེ་བ་མ་ཡིན་པ་དང་། ལྷ་མ་ཡིན་ལ་སོགས་
པའི་འཇིགས་པ་ལས་སྐྱོབ་ཅིང་བག་ཡོད་པའི་གནས་ལ་སྦྱོར་བ་ལྟར། འདི་དང་ཕྱི་མ་ལ་མི་ཕན་
པ་སྤོང་བས་ཕན་པ་དང་། དམ་པ་མིན་པའི་དགའ་བ་སེལ་ཅིང་ཆོས་ཀྱི་ཀུན་དགའི་དགའ་བདེ་
ཉེ་བར་སྒྲུབ་པར་ལྟར། ཕྱིན་ཅི་ལོག་གི་བདེ་བ་སེལ་ལ་ཡང་དག་པའི་བདེ་བ་སྒྲུབ་པས་བདེ་བ་
དང་། ཆོས་ཀྱི་སྡོམ་བཞི་སྒྲོག་ཅིང་འཚེ་བ་ཞི་བར་བྱེད་པ་ལྟར་ཕྱིན་ཅི་ལོག་གི་སྒྲིབ་པ་དང་
གནོད་པའི་དུཁ་སེལ་བས་འཁོར་བ་ལས་ངེས་པར་འབྱིན་པའོ། །རྒྱུད་བླར། དེ་བཞིན་ཁྱབ་
བདག་འབད་སོགས་དང༌། །བྲལ་ཡང་འགྲོ་བ་མ་ལུས་པ། །སངས་རྒྱས་གསུང་གིས་ཁྱབ་
མཛད་གསང་བ་བསམ་གྱིས་མི་ཁྱབ་པ་ན་ཡོད་པའི་དོན། ཇི་ལྟར་ལྷ་ནང་ལྷ་རྣམས་ཀྱི། །སྔོན་གྱི་དཀར་པོའི་མཐུ་ཡིས་
ནི། །འབད་དང་གནས་དང་ཡིད་གཟུགས་དང་། །རྣམ་པར་རྟོག་པ་མེད་བཞིན་དུ། །མི་རྟག་དུཁ་བད་ག་མེད་དང་། །
ཞི་བའི་སྒྲ་ཡིས་བག་མེད་པའི། །ལྷ་རྣམས་ཐམས་ཅད་ཡང་ནས་ཡང་། །ཆོས་ཀྱི་རྒྱུར་ནི་སྐུལ་བྱེད་ལྟར། །དེ། །སྐལ་
ལྡན་རྣམས་ལ་ཆོས་སྟོན་ནོ། །ཞེས་སོགས་སོ། །དེ་ལྟ་ནའང་ས་འོག་གི་སོ་སྐྱེའི་རྣ་བར་འགྲོ་བ།
འདོད་པའི་མེ་ཞི་བར་བྱེད་པ། ཏིང་ངེ་འཛིན་ལ་སེམས་གཏོད་པར་བྱེད་པ། ཕན་བདེ་མ་ལུས་
པའི་རྒྱུ་བྱེད་པ་དང་བཞིས་ལྷའི་རྔ་ལས་ཁྱད་པར་འཕགས་ཏེ། རྒྱུད་བླར། གང་ཕྱིར་སྐྱེ་ཀུན་པ་
ཉིད་དང་། །ཕན་བདེ་ཆོ་འཕྲུལ་གསུམ་ལྡན་པ། །དེ་ཕྱིར་ཐུབ་དབྱངས་ལྷ་རྫས་ཀྱི། །སིལ་
སྙན་རྣམས་ལས་ཁྱད་པར་འཕགས། །ཞེས་སོ། །གསུམ་པ་ནི། མདོ་སྡེ་རྒྱན། བདེ་གཤེགས་
གསུང་ནི་མཐའ་ཡས་ཏེ། །ཡན་ལག་དྲུག་ཅུ་བསམ་མི་ཁྱབ། །ཅེས་པས། ཡན་ལག་དྲུག་ཅུ་
པོ་མདོར་བསྡུ་ན། མཉེན་དང་འཇམ་དང་ཡིད་དུ་འོང་། །ཡིད་དུ་འཐད་དང་དག་པ་དང་། །
དྲི་མེད་གསལ་དང་སྙན་ཅིང་འཇེབས། །མཉན་འོས་མི་ཚུགས་སྙན་པ་དང་། །དུལ་དང་མི་
རྩུབ་མི་བརླང་པ། །རབ་དུལ་རྣར་སྙན་ལུས་སིམ་བྱེད། །སེམས་སིམ་སྙིང་དགའ་དགའ་བདེ་
སྐྱིད། །གདུང་མེད་ཀུན་ཤེས་རྣམ་རིག་བྱ། །རྣམ་གསལ་དགའ་བྱེད་མངོན་དགའ་བྱེད། །
ཀུན་ཤེས་རྣམ་རིག་བྱེད་རིགས་པ། །འབྲེལ་དང་མི་ཟློས་སེང་གེའི་ཤུགས། །གླང་ཆེན་འབྲུག་
དང་ཀླུ་དབང་དང་། །དྲི་ཟ་ཀ་ལ་པིངྐ་ཚངས། །ཤང་ཤོང་སྒྲ་དབྱངས་གྲགས་པ་བདུན། །ལྷ་
88



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དབྱངས་རྔ་སྒྲ་མ་ཁེངས་པ། །མི་དམའ་སྒྲ་ཀུན་རྗེས་སུ་ཞུགས། །ཚིག་ཟུར་མ་ཆགས་མ་ཚང་
མེད། །མ་ཞུམ་མི་ཞན་རབ་ཏུ་དགའ། །ཁྱབ་དང་ཐ་བ་མེད་རྒྱུན་ཆགས། །འབྲེལ་དང་སྒྲ་
ཀུན་རྫོགས་པར་བྱེད། །དབང་པོ་སིམ་བྱེད་མ་སྨད་པ། ། མི་འགྱུར་མ་རྟབས་འཁོར་ཀུན་
གྲགས། །རྣམ་པ་ཀུན་གྱི་མཆོག་ལྡན་པ། །ཡན་ལག་དྲུག་ཅུའི་གསུང་ཡིན་ནོ། །བསྡུ་བའི་
ཚིགས་བཅད་དོ། །གསུམ་པ་ནི། ཡེ་ཤེས་བཞི་སྟེ། འདི་ལ། རྒྱུ་ངོ་བོ་བྱེད་ལས་སོ། །དང་པོ་
ལ། གནས་གྱུར་པའི་རྒྱུ་ནི། ཀུན་གཞི། ཉོན་ཡོད། ཡིད་ཤེས། དབང་ཤེས་བཞི་གནས་གྱུར་
པ་ལས་ཡེ་ཤེས་བཞི་འབྱུང་སྟེ། ཙནྡྲ་གོ་མིས། ཀུན་གཞི་རྣམ་ཤེས་གང་ཡིན་པའང་། །མེ་ལོང་
ཡེ་ཤེས་ཉིད་གྱུར་པ། །དེ་ཡང་ཆོས་ཀྱི་དབྱིངས་ཀྱི་ནི། །ངོ་བོ་ཉིད་དུ་འགའ་ཞིག་འདོད། །
ཅེས་པ་དང༌། ཉོན་མོངས་ཅན་ཡིད་གནས་གྱུར་པ། །མཉམ་ཉིད་ཡེ་ཤེས་བརྗོད་པར་བྱ། །སོ་
སོར་རྟོག་པའི་ཡེ་ཤེས་ནི། །ཡིད་ཀྱི་རྣམ་ཤེས་ཉིད་དེའོ། ། དེ་དག་ལོངས་སྤྱོད་རྫོགས་སྐུ་
ཉིད། །ཅེས་པ་དང་། དབང་པོ་ལྔ་ཡི་རྣམ་ཤེས་གང་། །དེ་ནི་དོན་ཀུན་ཡོངས་འཛིན་ཕྱིར། །
སེམས་ཅན་ཀུན་གྱི་དོན་དུ་ནི། །བྱ་བ་སྒྲུབ་པ་ཙམ་ཉིད་ཐོབ། །ཅེས་སོ། །བདག་པོའི་རྒྱུ་ནི།
ཐོས་བསམ་གྱིས་སྡེ་སྣོད་ཀྱི་ཆོས་འཛིན་པ། སེམས་ཅན་ཐམས་ཅད་ལ་བདག་གཞན་མཉམ་པ།
གཞན་ལ་ཆོས་ཡང་དག་པར་སྟོན་པ། སེམས་ཅན་དང་དཀོན་མཆོག་གི་བྱ་བ་སྒྲུབ་པ་སྟེ།
བཞིའོ། །འཛིན་པའི་ཕྱིར་དང་སེམས་མཉམ་ཕྱིར། །ཡང་དག་ཆོས་རབ་སྟོན་ཕྱིར་དང་། །བྱ་
བ་སྒྲུབ་པའི་ཕྱིར་ཡང་སྟེ། །ཡེ་ཤེས་བཞི་པོ་ཡང་དག་འབྱུང་། །ཞེས་སོ། །གཉིས་པ་ནི། མེ་
ལོང་ལྟ་བུའི་ཡེ་ཤེས་ནི། རྟག་ཏུ་ང་ཡིར་འཛིན་པ་མེད་པ། བེམ་རིག་གི་དངོས་པོ་ཐམས་ཅད་
ལ་ཐག་ཉེ་རིང་གི་ཡུལ་གྱི་སྒོ་ནས་ཡོངས་སུ་མ་ཆད་པ་དུས་གསུམ་གྱི་ཤེས་བྱ་ཐམས་ཅད་ལ་
འཇུག་ཅིང་དུས་ཐམས་ཅད་དུ་འབྱུང་བས་རྟག་ཏུ་ལྡན་པ། སྒྲིབ་པ་གཉིས་དང་བྲལ་བས་ཤེས་
བྱ་ཐམས་ཅད་ལ་མ་རྨོངས་པ། ཡུལ་གྱི་རྣམ་པ་མེད་པས་མངོན་དུ་མ་ཕྱོགས་བཞིན་དུ་མེ་ལོང་
གི་གཟུགས་བརྙན་བཞིན་དུ་གསལ་བར་སྣང་བའོ། །མེ་ལོང་ཡེ་ཤེས་ང་ཡི་མེད། །ཡོངས་སུ་མ་
ཆད་རྟག་ཏུ་ལྡན། ཤེས་བྱ་ཀུན་ལ་མ་རྨོངས་པ། །རྟག་ཏུ་དེ་ལ་མངོན་ཕྱོགས་མིན། །ཞེས་
མཉམ་ཉིད་ཡེ་ཤེས་ནི། བྱང་སེམས་ཀྱི་དུས་སུ་བདག་གཞན་མཉམ་པར་བསྒོམས་པས་
གཟུགས་བརྙན་ལྟ་བུའི་འགྲོ་བ་རྣམས་གང་ཟག་དང་ཆོས་ལ་བདག་མེད་པར་མཉམ་པར་
རྟོགས་ནས་མི་གནས་པའི་མྱང་འདས་ལ་ཞུགས་པའི་བྱམས་སྙིང་རྗེ་གཉིས་དང་མཚུངས་ལྡན་
89



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ནོ། །མཉམ་ཉིད་ཡེ་ཤེས་སེམས་ཅན་ལ། །སྒོམ་པ་དག་པ་ལས་འདོད་དེ། །མི་གནས་ཞི་བར་
ཞུགས་པ་ནི། །མཉམ་ཉིད་ཡེ་ཤེས་ཡིན་པར་འདོད། །དུས་རྣམས་ཀུན་ཏུ་བྱམས་པ་དང་། །
ཐུགས་རྗེ་ཆེན་པོ་དག་དང་ལྡན། །ཞེས་སོ། །སོ་སོར་རྟོག་པ་ནི། རྟོག་པ་མེད་བཞིན་དུ་ཤེས་
བྱ་ཐམས་ཅད་ལ་ཐོགས་པ་མེད་པར་སོ་རྟོག་པར་མཛད་པ། གཟུངས་དང་ཏིང་ངེ་འཛིན་གྱི་སྒོ་
རྣམས་ཀྱི་འབྱུང་གནས་སུ་གྱུར་པ་སྟེ། སོ་སོར་རྟོག་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་
ཐོགས། །ཏིང་ངེ་འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །ཞེས་
སོ། །ཡེ་ཤེས་དེ་གཉིས་ལོངས་སྐུ་སྟེ། ཙནྡྲ་གོ་མིས། དེ་དག་ལོངསསྤྱོད་རྫོགས་སྐུ་ཉིད། །ཆོས་༤
ལ་རྫོགས་ལོངས་སྤྱོད་སྟོན་ཕྱིར། །བྱང་ཆུབ་སེམས་དཔའ་ཆེན་པོ་ཡིན། །ཆོས་ལ་རྫོགས་
ལོངས་སྤྱོད་ཕྱིར་ཡང་། །ཞེས་སོ། །བྱ་བ་སྒྲུབ་པའི་ཡེ་ཤེས་ནི། ལོ་ཀའི་ཁམས་ཐམས་ཅད་དུ་
སྣ་ཚོགས་སུ་སྤྲུལ་པས། སེམས་ཅན་གྱི་བྱ་བ་སྒྲུབ་པ་སྟེ། བྱ་བ་སྒྲུབ་པའི་ཡེ་ཤེས་ནི། །ཁམས་
རྣམས་ཀུན་ཏུ་སྣ་ཚོགས་ཤིང་། །དཔག་མེད་བསམ་ཡས་སྤྲུལ་པ་ཡིས། །སེམས་ཅན་དོན་ཀུན་
སྒྲུབ་པའོ། །ཞེས་སོ། །དེ་ཉིད་སྤྲུལ་སྐུ་སྟེ། ཙནྡྲ་གོ་མིས། དེ་ཡང་རྟག་པར་ཐམས་ཅད་དུ། །
དུས་ཇི་བཞིན་དང་བསམ་ཇི་བཞིན། །སངས་རྒྱས་རྣམས་ཀྱི་སྤྲུལ་སྐུ་སྟེ། །སྤྲུལ་པ་ཀུན་གྱི་རྒྱུ་
ཡིན་ཕྱིར། །ཞེས་སོ། །ཡང་སངས་རྒྱས་སའི་མདོ་ལས། ཤིན་ཏུ་འདུས། ཆོས་ལྔས་སངས་
རྒྱས་ཀྱི་ས་བསྡུས་ཏེ། ལྔ་གང་ཞེ་ན། ཆོས་ཀྱི་དབྱིངས་རྣམ་པར་དག་པ་དང། མེ་ལོང་ལྟ་བུའི་
ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་དང་། སོ་སོར་རྟོག་པའི་ཡེ་ཤེས་དང་། བྱ་བ་གྲུབ་པའི་
ཡེ་ཤེས་སོ། །ཞེས་པས་ཆོས་ཀྱི་དབྱིངས་ཀྱི་ཡེ་ཤེས་ནི། བག་ཆགས་དང་བཅས་པའི་སྒྲིབ་པ་
གཉིས་རྣམ་པར་གྲོལ་བ། ཤེས་རབ་དང་སྙིང་རྗེ་གཉིས་སུ་མེད་པའི་སྤངས་པ་དང་རྟོགས་པ་
ཕུན་སུམ་ཚོགས་པའི་རང་བཞིན་གནས་ཡོངས་སུ་གྱུར་བའི་ཆོས་ཀྱི་དབྱིངས་སོ། །དེ་ལ་ཡེ་ཤེས་
ལྔར་འདོད་པ་ནི། སྐུ་བཞིར་འདོད་པ་དང་མཐུན་ཏེ། ཆོས་དབྱིངས་ཡེ་ཤེས་ནི། ངོ་བོ་ཉིད་ཀྱི་
སྐུ། མེ་ལོང་ལྟ་བུ་ནི། རྟོགས་པ་ཆོས་སྐུའོ། །ཡེ་ཤེས་བཞིར་འདོད་ན། སྐུ་
ཏེ། མེ་ལོང་ལྟ་བུས་ཆོས་དབྱིངས་དང་ཆོས་ཐམས་ཅད་དམིགས་ལ། དབྱིངས་དང་ཡེ་ཤེས་
དབྱེར་མེད་པས་དེ་གཉིས་གཅིག་ཏུ་བསྡུས་ཏེ། ཁ་ཅིག་ཏུ་ངོ་བོ་ཉིད་ཀྱི་སྐུ། ཁ་ཅིག་ཏུ་ཆོས་
སྐུའི་སྒྲར་བརྗོད་དོ། །གསུམ་པ་ལ། ཡེ་ཤེས་བཞིའི་དང་པོས་ཡེ་ཤེས་ཕྱི་མ་གསུམ་གྱི་རྒྱུ་བྱེད་དེ།
ཡེ་ཤེས་ཀུན་གྱི་རྒྱུ་མཚན་ཕྱིར། །ཡེ་ཤེས་འབྱུང་གནས་ཆེན་པོ་འདྲ། །ལོངས་སྤྱོད་རྫོགས་པའི་སུམ་དང་མཐུན་
90



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེམ།
ARAB
3.སངས་རྒྱས་ཉིད། །ཡེ་ཤེས་གཟུགས་བརྙན་འབྱུང་ཕྱིར་རོ། །དེའང་ལོངས་སྐུའི་རྒྱུ་ཡིན་པས་
ལོངས་སྐུར་བརྗོད་དོ། །ཙནྡྲ་གོ་མིས། ཁ་ཅིག་མེ་ལོང་ཡེ་ཤེས་ཀྱང་། །ལོངས་སྤྱོད་རྫོགས་པའི་སྐུ་
རུ་རྟོག །དེ་ཡང་དེ་ལ་རྒྱུ་ཉིད་ཕྱིར། །ཉེ་བར་བཏགས་ལས་དེ་བཞིན་གཞན། །ཞེས་སོ།
ཤེས་ཀྱི་གཟུགས་བརྙན་འབྱུང་བས་མེ་ལོང་ལྟ་བུའོ། ། གཉིས་པ་ནི། བྱམས་སྙིང་རྗེ་གཉིས་
ཀྱིས་གདུལ་བྱའི་མོས་པ་དང་འཚམ་པར་སྐུ་སྟོན་པ་སྟེ། སེམས་ཅན་རྣམས་ལ་མོས་པ་
བཞིན། ། སངས་རྒྱས་སྐུ་ནི་ངེས་པར་སྟོན། །ཞེས་སོ། །གསུམ་པས་ནི། བྱང་སེམས་ཀྱི་
འཁོར་ལོ་བླ་ན་མེད་པའི་དགའ་བདེའི་འབྱོར་པ་སྟོན་ཅིང་ཆོས་ཀྱི་ཆར་འབེབས་ཏེ། འཁོར་གྱི་
དཀྱིལ་འཁོར་རྣམས་སུ་ནི། །འབྱོར་པ་ཐམས་ཅད་སྟོན་མཛད་པ། ། ཐེ་ཚོམ་ཐམས་ཅད་
གཅོད་པ་ཡི། །ཆོས་ཆེན་ཆར་ནི་རབ་ཏུ་འབེབས། །ཞེས་སོ། །བཞི་པས་ནི། སྤྲུལ་པ་བསམ་
གྱིས་མི་ཁྱབ་པ་སྟེ། སངས་རྒྱས་སྤྲུལ་པ་དེ་རྟག་ཏུ། །མཛད་པ་སྒྲུབ་པའི་བྱེ་བྲག་དང་། །
གྲངས་དང་ཞིང་གི་རྣམ་ཀུན་ཏུ། །བསམ་མི་ཁྱབ་པར་ཤེས་པར་བྱ། །ཞེས་སོ། །བཞི་པ་ནི།
སྟོབས་བཅུ། མི་འཇིགས་པ་བཞི། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི། བྲལ་བའི་
ཡོན་ཏན་སོ་གཉིས་སོ། །མཚན་སོ་གཉིས་ནི། ལྡན་པའི་ཡོན་ཏན་སོ་གཉིས་ཏེ། རྒྱུད་བླར།
བདག་ཉིད་ཀྱི་ནི་འབྱོར་པའི་གནས། །དམ་པའི་དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱི་བརྡ་
ཡི་སྐུ། །ཕ་རོལ་ཕུན་སུམ་ཚོགས་པའི་གནས། །དང་པོའི་སྐུ་ནི་སྟོབས་ལ་སོགས། །བྲལ་བའི་
ཡོན་ཏན་རྣམས་དང་ལྡན། །གཉིས་པ་སྐྱེས་བུ་ཆེན་པོའི་མཚན། །རྣམ་སྨིན་ཡོན་ཏན་དག་
དང་ལྡན། །ཞེས་སོ། །ཡང་ན། ཚད་མེད་པ་བཞི་ནས་ཕྱིན་དྲུག་གི་བར་ཡོན་ཏན་མདོ་སྡེ་
རྒྱུན་ལས་འབྱུང་བ་བཞིན་བལྟའོ། །ལྔ་པ་ནི། བསྡུ་ན། ལྷུན་གྱིས་གྲུབ་པ་དང་། རྒྱུན་མི་
འཆད་པ་གཉིས་སོ། །དང་པོ་ནི། གདུལ་བྱ་སེམས་ཀྱི་རྒྱུད་དང་། རང་བཞིན་གྱི་ཁམས་དང་།
ཞི་དྲག་ལ་སོགས་པའི་འདུལ་བྱེད་ཀྱི་ཐབས་དང་། གདུལ་བྱ་ལ་བསྒྲུབ་དགོས་པའི་བྱ་བ་མངོན་
མཐོ་ངེས་ལེགས་དང་། དེའི་གདུལ་བའི་ཡུལ་དུས་ཏེ། ལྔ་ལ་ཅིར་ཡང་རྣམ་པར་མི་རྟོག་བཞིན་
དུ་སྒྲུབ་པ་ལྷུན་གྲུབ་སྟེ། རྒྱུད་བླར། གདུལ་བྱའི་ཁམས་དང་འདུལ་བའི་ཐབས་དང་ནི། །
གདུལ་བྱའི་ཁམས་ཀྱི་འདུལ་བའི་བྱ་བ་དང་། །དེ་ཡི་ཡུལ་དང་དུས་སུ་གཤེགས་པ་ལ། །ཁྱབ་
བདག་རྟག་ཏུ་ལྷུན་གྱིས་གྲུབ་པར་འཇུག །ཅེས་སོ། །གཉིས་པ་ནི། ཡོན་ཏན་གྱི་རིན་ཆེན་
དང་ལྡན་ལ་ཡེ་ཤེས་ཀྱི་ཆུ་རྒྱས་པའི་མཚོ་ངེས་པར་འབྱིན་བྱེད་ས་བཅུ་དང་། སེམས་ཅན་ཐམས་
91



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
མཅད་ཉེ་བར་འཚོ་བའི་ཉི་མ་ཉེ་བར་སྟོན་པ། ཚོགས་གཉིས་དང་གཉིས་ཀྱིས་ཐེག་པ་ལ་བསྲུབས་
པས་ཟབ་ཅིང་རྒྱ་ཆེ་བའི་ནམ་མཁའི་འབྲས་བུ་བྱང་ཆུབ་ཐོབ་སྟེ། སངས་རྒྱས་ཀྱི་ཡོན་ཏན་དྲི་མ་
མེད་པ་དེ་བདག་ཉིད་དང་འདྲ་བར་སེམས་ཅན་ཐམས་ཅད་ལ་གཏེར་བཞིན་ཁྱད་མེད་དུ་ཡོད་
པར་གཟིགས་ནས། གློ་བུར་དུ་འབྱུང་ཞིང་སྒྲིབ་ཅིང་ཁྱབ་པར་བྱེད་པ། རང་བཞིན་དུ་ཡོངས་
སུ་མ་གྲུབ་པའི་སྤྲིན་སྒྲིབ་གཉིས་ཀྱིས་བྱང་ཆུབ་ཀྱི་ནམ་མཁའ་བསྒྲིབས་པ་དེ། འཇོམས་པའི་
རྐྱེན་ཐུགས་རྗེ་ཆེན་པོས་འཐོར་བར་བྱེད་པས་རླུང་ལྟ་བུ་སྟེ། རྒྱུད་བླར། ཡོན་ཏན་རིན་ཆེན་
མཆོག་ཚོགས་དང་ལྡན་ཡེ་ཤེས་ཆུ་མཚོ་བསོད་ནམས་ཡེ་ཤེས་ཉི་འོད་ཅན། །ཐེག་པ་མ་ལུས་
ངེས་པར་བསྲུབས་ཏེ་མཐའ་དང་དབུས་མེད་རྒྱ་ཆེ་ནམ་མཁའ་ལྟར་ཁྱབ་པ། །སངས་རྒྱས་ཉིད་
ནི་ཡོན་ཏན་དྲི་མ་མེད་གཏེར་སེམས་ཅན་ཀུན་ལ་ཁྱད་མེད་རྣམ་གཟིགས་ནས། །ཉོན་མོངས་
ཤེས་བྱའི་སྤྲིན་གྱི་དྲ་བ་སངས་རྒྱས་རྣམས་ཀྱི་ཐུགས་རྗེའི་རླུང་གིས་རྣམ་པར་གཏོར། །ཞེས་
སོ། །དེ་ལ། དང་པོ་ས་དང་ཚོགས་གཉིས་ཀྱིས་གཞན་དོན་གྱི་དབང་གིས་འབྱུང་བར་བསྟན་
ལ། བྱང་ཆུབ་དང་སེམས་ཅན་གཉིས་ཀྱིས་བདག་གཞན་མཉམ་པར་རིག་ནས་ཞི་བའི་མཐར་
མི་གནས་ཤིང་། སྒྲིབ་པ་དང་ཐུགས་རྗེ་གཉིས་ཀྱིས་སྒྲིབ་པ་མ་ཟད་བར་དུ་ཐུགས་རྗེའི་མཛད་པ་
མི་རྫོགས་པས་འཕྲིན་ལས་རྒྱུན་མི་འཆད་པ་ཡིན་ཏེ། རྒྱུད་བླ་མར། གཞན་གྱི་དབང་གིས་ངེས་
འབྱུང་དང་། །བདག་དང་སེམས་ཅན་མཚུངས་གཟིགས་དང་། ། མཛད་པ་ཡོངས་སུ་མ་
རྫོགས་ཕྱིར། །འཁོར་བ་སྲིད་དུ་མཛད་མི་འཆད། །ཅེས་སོ། །གཉིས་པ་ནི། ཚོགས་ལམ་ན་
སྐུ་མེད་ཅིང་། སྦྱོར་ལམ་དུ་ཆོས་ཉིད་ཀྱི་རྣམ་པ་གསལ་བར་རྟོགས་པས་སྐུ་དང་བཅས་སོ། །ས་
དང་པོ་ནས་བདུན་པའི་བར་དུ་སྒྲིབ་གཉིས་ས་བོན་འགའ་ཞིག་སྤངས་ལ་ཆོས་ཉིད་མངོན་སུམ་
དུ་རྟོགས་པས་སྐུ་ཐོབ་བོ། །ས་བརྒྱད་ཡན་ཆད་དུ་མི་རྟོག་པའི་ཡེ་ཤེས་རྒྱུན་འཆད་མེད་པས་སྐུ་
རྫོགས་པ་སྟེ། སྐུ་མེད་པ་དང་བཅས་དང་སྐུ་ཐོབ་དང་། །སྐུ་ཡོངས་རྫོགས་དང་ང་རྒྱལ་མང་བ་
དང་། །ང་རྒྱལ་ཕྲ་དང་ང་རྒྱལ་མེད་པར་འདོད། །ཅེས་སོ། །དེ་བཞིན་དུ་གསུང་ཐུགས་ཡོན་
་ལས་ཐམས་ཅད་ཀྱི་རྗེས་སུ་མཐུན་པ་ཙམ་ཞིག་སློབ་ལམ་ན་ཡོད་ཀྱི། མཚན་ཉིད་པ་
མེད་དོ། །གསུམ་པ་ལ། ངོ་བོ་ཉིད་སྐུ་སྦྱོར་བའི་འབྲས་བུ་མིན་ཏེ། འདུས་མ་བྱས་ཡིན་པའི་
ཕྱིར་རོ། །ཞེ་ན། སྐྱོན་མེད་དེ། བསྐྱེད་འབྲས་མིན་ཡང་བྲལ་འབྲས་ཡིན་པས་སོ། །ངོ་བོ་
ཉིད་སྐུ་ཡེ་ཤེས་ཀྱི་ཡུལ་དུ་བྱས་ན། སྤྲོས་བཅས་སུ་འགྱུར་རོ། །མ་བྱས་ན། མ་མཁྱེན་པའམ་ཏན་འཕྲིན་
.
92



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
།ཡེ་ཤེས་ཡུལ་མེད་པར་འགྱུར་རོ། །ཞེ་ན། ཡོངས་གཅོད་ལ་ཡེ་ཤེས་ཀྱི་ཡུལ་དུ་མ་བྱས་ལ། རྣམ་
བཅད་ལ་འགའ་ཡང་མཐོང་བ་མེད་པའི་ཚུལ་གྱིས་མཐོང་བས་མ་མཁྱེན་པའི་སྐྱོན་མེད་དོ། །
གཟུགས་སྐུ་ལ་ཡེ་ཤེས་ཡོད་ན། རྒྱུད་དུ་མར་འགྱུར་ཏེ། གཟུགས་སྐུ་དུ་མ་ཡོད་པའི་ཕྱིར།
མེད་ན། མདོ་ལས། བདག་གིས་དངོས་པོའི་སྐུ་འདི་བརྙེས་པ་ཡང་ཡུམ་དང་ཐབས་མཁས་པ་
ལས་བྱུང་བ་སྟེ། རྣམ་མཁྱེན་གྱི་རྟེན་དུ་གྱུར་པའོ། །ཞེས་པ་དང་འགལ་ལོ། །ཞེ་ན། ཡེ་ཤེས་
ཡོད་ཀྱང་རྒྱུད་དུ་མར་མི་འགྱུར་ཏེ། རི་ཐ་དད་པའི་དབང་གིས་ཉི་མའི་དཀྱིལ་འཁོར་བཞིན་
ནོ། །ཡེ་ཤེས་ཡོད་ཚུལ་ལ་འགའ་ཞིག །ཡེ་ཤེས་ཀྱི་རྒྱུ་ལས་ལོངས་སྐུ་སྤྲུལ་སྐུ་འབྱུང་བར་འདོད།
ཆོས་བཤེས་ལ་སོགས་པ། ཡེ་ཤེས་ཉིད་གདུལ་བྱའི་དབང་གིས་ལོངས་སྐུ་སྤྲུལ་སྐུ་དང་སྐུ་གདུང་
རིང་བསྲེལ་དུ་སྣང་གི །ཤ་ཁྲག་གི་ལུས་མིན་ཏེ། གསེར་འོད་ལས། དྲང་སྲོང་ཆེན་པོ་དེ་ལ་
ནི། །སྐུ་ལ་རུས་པ་ཁྲག་མེད་ན། །ཞེས་པས་སོ། །ཡང་། གསུང་ཐུགས་ཡོན་ཏན་འཕྲིན་ལས་
རྣམས་ཆོས་སྐུའི་དབྱེ་བ་མི་རིགས་སོ། །ཞེ་ན། སྐྱོན་མེད་དེ། སྐུ་དུ་མར་ཕྱེ་བའི་ཡ་གྱལ་གྱི་
ཆོས་སྐུ་ཡིན་པས་མ་ཁྱབ་ཀྱང་། སངས་རྒྱས་ཀྱི་ས་ཐམས་ཅད་ཆོས་སྐུ་ཞེས་གཅིག་ཏུ་བསྡུས་
པའི་ཆོས་སྐུའི་དབྱེ་བར་འདོད་པས་སོ། །གསུང་ལ་སོགས་པ་སྐུ་ཉིད་དུ་མི་རིགས་སོ། །ཞེ་ན།
མ་ཡིན་ཏེ། གསུང་ནི། གཞན་དུ་ལོངས་སྐུར་བཤད་པའི་ཕྱིར་དང་། ཤཱནྟིས། སྔགས་ཀྱི་ཚུལ་
ལ་བཞི་ཡང་རྣམ་པ་གཞན་ཉིད་དུ་ཡིན་ཏེ། སྐུ་དང་གསུང་དང་ཐུགས་ནི། སྐུ་གསུམ་ཡིན་ལ།
བཞི་པ་ནི། དེ་དག་གི་ལས་སམ་མཉམ་པ་ཉིད་དོ། །ཞེས་སོ། །ཐུགས་ཡེ་ཤེས་བཞི་ནི། སྐུ་
གསུམ་དུ་སྔར་བཤད་ཟིན་ལ། ཡོན་ཏན་སྟོབས་སོགས་འདིར་ཆོས་སྐུར་བརྗོད་ཅིང་། འཕྲིན་
ལས་དང་བཅས་པའི་སྐུ་བཞི་ཆོས་སྐུར་བརྗོད་པའི་ཕྱིར་རོ། །ཤཱནྟིས། ཇི་ལྟར་ན། སྐུ་གསུམ་
པོ་ཆོས་ཀྱི་སྐུ་ཡིན་ཞེ་ན། གཞེས་ཤིང་ནམ་ཡང་འཇིག་པར་མི་འགྱུར་བས་ཆོས་སོ། །ཆོས་ཀྱང་
འདི་ཡིན་ལ། སྐུ་ཡང་འདི་ཡིན་པས་ཆོས་ཀྱི་སྐུ་སྟེ། ལུས་ཉིད་ཡིན་པའི་ཕྱིར་རོ་ཞེས་པ་དང་།
ཇི་ལྟར་མཛད་པ་ཆོས་ཀྱི་སྐུ་ཡིན་ཞེ་ན། མཛད་པ་དང་མཛད་པ་པོ་ཐ་དད་མེད་པའི་ཕྱིར་ཞེས་
སོ། །འོ་ན། ཟློས་སོ་ཞེ་ན། མི་ཟློས་ཏེ། དབྱེ་བ་ལ་མཁས་པར་བྱ་བའི་ཕྱིར་མིང་དང་ལྡོག་པ་
ཐ་དད་པའི་སྒོ་ནས་བསྟན་པ་ཡིན་ནོ། །འཕྲིན་ལས་མཚན་ཉིད་པ་སློབ་ལམ་ན་མེད་ན། རྒྱུད་
བླར། བྱང་ཆུབ་སེམས་དཔའི་ཚུལ་འདི་ནི། །རྗེས་ཐོབ་དེ་བཞིན་གཤེགས་རྣམས་དང་། །
སེམས་ཅན་ཡང་དག་སྒྲོལ་བ་ལ། །ལོ་ཀ་ན་ནི་མཉམ་པ་ཉིད། །ཅེས་པ་དང་འགལ་ཞེ་ན།
93



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཅུང་ཟད་ཙམ་གྱིས་འདྲ་བ་ཡིན་གྱི། མཉམ་པ་ལྟ་ག་ལ་སྟེ། རྒྱུད་བླར། དེ་ལྟ་མོད་ཀྱི་ས་རྡུལ་
དང་། །རྒྱ་མཚོ་བ་ལང་རྨིག་རྗེས་ཀྱི། །ཁྱད་པར་གང་ཡིན་སངས་རྒྱས་དང་། །བྱང་ཆུབ་
སེམས་པའི་ཁྱད་དེ་ཉིད། །ཅེས་སོ། །
གཉིས་པ་ལ་བཞི་སྟེ། ཐ་དད་དང་། གོ་རིམ་དང༌། གྲངས་ངེས་དང་། ཟློས་པ་སྤང་
པའོ། །དང་པོ་ནི། མཁྱེན་གསུམ་མཚན་ཉིད་པ་ནི། དངོས་པོ་ཐ་དད་དེ། གང་ཟག་སོ་སོའི་
རྒྱུད་དང་འབྲེལ་པས་སོ། །རྗེས་མཐུན་པ་ནི། ངོ་བོ་གཅིག་ལ་ལྡོག་པ་ཐ་དད་དང། དངོས་པོ་།
ཐ་དད་པ་ཅི་རིགས་པའོ། །སྦྱོར་བཞི་ནི། ལམ་ཤེས་དང་ངོ་བོ་གཅིག་ཅིང་། ནང་ཕན་ཚུན་ནི།
ཕལ་ཆེར་དངོས་པོ་ཐ་དད་པ་སྟེ། ས་མཚམས་ཐ་དད་པའི་ཕྱིར་ས་མཚམས་མཚུངས་པ་རྣམས།
ལྟོས་ས་ཐ་དད་ལ་ལྟོས་ཏེ་ངོ་བོ་གཅིག་ལ་ལྡོག་པ་ཐ་དད་དེ། རྒྱུན་མཐའ་ན་རྣམ་ཀུན་རྩེ་སྦྱོར་
སྐད་ཅིག་མ་རྣམས་ངོ་བོ་གཅིག་ཏུ་ཡོད་པ་བཞིན་ནོ། །ཆོས་སྐུ་དང་རྣམ་མཁྱེན་ངོ་བོ་གཅིག་
ཅིང་གཞན་དང་དངོས་པོ་ཐ་དད་དོ། །ཐམས་ཅད་ཀྱང་ལྡོག་པ་ཐ་དད་ཁོ་ནའོ། །གཉིས་པ་ནི།
མཁྱེན་གསུམ་འཇུག་ཡུལ་ཡིན་ལ། སྦྱོར་བ་ནི། འཇུག་པ་ཡིན་ཞིང་། ཆོས་སྐུ་ནི། ཞུགས་
པའི་འབྲས་བུ་ཡིན་པས་དོན་གྱི་རིམ་པ་ཡིན་ནོ། །མཁྱེན་གསུམ་ལ། འབྲས་བུ་ལ་བྲོད་པ་
བསྐྱེད་པའི་ཕྱིར་རྣམ་མཁྱེན་དང་པོར་བསྟན། དེ་ཉིད་ལམ་གོམས་པ་ལས་བྱུང་བས་དེ་ནས་
ལམ་ཤེས་བསྟན། དེ་ཉིད་སྤང་བྱའི་གཉེན་པོ་ཡིན་པས་སྤང་བྱ་ཤེས་པར་བྱ་བའི་ཕྱིར་དེ་ནས་
གཞི་ཤེས་བསྟན་ཏེ། བཤད་པའི་རིམ་པའོ། །མཁྱེན་གསུམ་ཐོས་བསམ་གྱིས་ཤེས་པ་དེ་དབང་
དུ་བྱ་དགོས་པས་དེའི་ ཐབས་རྣམ་ཀུན་བསྟན། དེ་ལས་དབང་ཐོབ་པ་འབྱུང་བས་རྩེ་སྦྱོར་
བསྟན། དེ་བརྟན་པར་བྱེད་ཅིང་ཉམས་ན་གསོ་བའི་ཕྱིར་མཐར་གྱིས་པ་བསྟན། དེ་མཐར་
ཐུག་པ་ན་བརྟན་པ་ཐོབ་པས་སྐད་ཅིག་མ་བསྟན་ཏེ། ཕལ་ཆེར་དོན་གྱི་རིམ་པའོ། །དེ་རྣམས་
ཀྱི་མཐར་ཐུག་གི་འབྲས་བུར་ཆོས་སྐུ་བསྟན་ཏེ། དོན་གྱི་རིམ་པ་སྟེ། དེ་ནས་ཀྱི་སྒྲས་བསྟན་
པའོ། །
གསུམ་པ་ལ། འཇུག་ཡུལ། འཇུག་པ། ཞུགས་འབྲས་གསུམ་དུ་ངེས་ལ། འཇུག་ཡུལ་
ཡང་རྒྱུ་འབྲས་བླང་དོར་གསུམ་དུ་ངེས་པས་མཁྱེན་གསུམ་དུ་མཐའ་ཆོད་ལ། འཇུག་པ་སྦྱོར་
བའང་དབང་ཐོབ་པའི་དོན་དུ་སྒོམ་པ་རྒྱུ་འབྲས་གཉིས་དང་། བརྟན་པ་ཐོབ་པའི་དོན་དུ་སྒོམ་
པ་རྒྱུ་འབྲས་གཉིས་སུ་ངེས་པས་རྣམ་རྩེ་གཉིས། མཐར་སྐད་གཉིས་སུ་ངེས་ཏེ། ཆོས་སྐུར་རྒྱུའི་༧
:
94



༄༅།།མངོན་པར་རྟོགས་པའི་རྒྱུན་ཅེས་བྱ་མ་ཤེར་ཕྱིན་ལུང་གི་སྙེ་མ།
རྣལ་འབྱོར་ཐམས་ཅད་དེ་ཙམ་དུ་ཟད་པའི་ཕྱིར་རོ། །ཞུགས་པའི་འབྲས་བུ་ཆོས་སྐུར་ངེས་ཏེ།
དེ་ཙམ་གྱིས་འདོད་པའི་དོན་ཐམས་ཅད་རྫོགས་པའི་ཕྱིར་རོ། །དེས་ན། མངོན་རྟོགས་ཡུམ་
དེ་ནི་རྣམ་པ་བརྒྱད་དུ་ངེས་སོ། །དང་ནི། རྫོགས་ཚིག་གོ །ཡང་ན། དེ་ནས་ཆོས་སྐུ་དང་
ཞེས་སོགས་དབྱེ་བའོ། །བཞི་པ་ལ་བཞི་སྟེ། མཁྱེན་གསུམ་དང་རྣམ་ཀུན་ལ་དང་། རྣམ་
མཁྱེན་དང་ལམ་ཤེས་ལ་དང་། ལམ་ཤེས་དང་གཞི་ཤེས་ལ་དང་། རྣམ་མཁྱེན་དང་ཆོས་སྐུ་ལ་
ཟློས་པ་སྤང་བའོ། །དང་པོ་ནི། མཁྱེན་གསུམ་དང་རྣམ་ཀུན་སྟོན་པའི་གཞུང་ཟློས་པར་འགྱུར་
ཏེ། རྣམ་ཀུན་ཏུ་མཁྱེན་གསུམ་གྱི་རྣམ་པ་དང་མཚན་ཉིད་བསྟན་པའི་ཕྱིར་རོ། །ཞེ་ན། སྐྱོན་
མེད་དེ། མཁྱེན་གསུམ་ནི། རྣམ་པ་ཐ་དད་ཀྱི་ཡུལ་ཅན། རྣམ་ཀུན་ནི། རྣམ་པ་བསྡུས་པའི་
ཡུལ་ཅན་གྱི་ཁྱད་དམ། མཁྱེན་གསུམ་མཚན་ཉིད་ཀྱི་སྒོ་ནས་བསྟན་ལ། རྣམ་ཀུན་ཉམས་ལེན་
སྦྱོར་བའི་སྒོ་ནས་བསྟན་ནོ། །ཡང་ན། རྣམ་ཀུན་སྤང་བྱ་ཞི་བའི་དོན་དུ་སྒོམ་པ། ཞི་བ་མཁྱེན་
པ་ཡིན་པས་མི་ཟློས་ཏེ། འཕགས་པས། ཐམས་ཅད་མཁྱེན་པ་ཉིད་གསུམ་ནི། རྣམ་པ་སོ་
སོར་ངེས་པའི་ཡུལ་ཅན་ཏེ། རྣམ་པ་སོ་སོར་ངེས་པ་ཇི་སྐད་བཤད་པས་སོ། །རྣམ་པ་ཐམས་
ཅད་མངོན་པར་རྫོགས་པར་རྟོགས་པ་ནི། རྣམ་པ་མ་ལུས་པའི་ཡུལ་ཅན་ཡིན་ནོ། །ཞེས་བྱ་བ་
འདི་ནི། ཁྱད་པར་རོ། །ཡང་ན། ཐམས་ཅད་མཁྱེན་པ་ཉིད་གསུམ་དུ་རྣམ་པར་གཞག་པ་ནི།
མཚན་ཉིད་པ་ཡིན་ལ། རྣམ་པ་ཐམས་ཅད་མངོན་པར་རྫོགས་པར་རྟོགས་པ་ནི། སྦྱོར་བ་པ་
ཡིན་ནོ། །ཡང་ན། རྣམ་པ་ཐམས་ཅད་མངོན་པར་རྫོགས་པར་རྟོགས་པ་ནི། མི་མཐུན་པ་
དང་གཉེན་པོར་རྣམ་པར་གནས་པས་རབ་ཏུ་ཕྱེ་བ་ཡིན་ལ། རྣམ་མཁྱེན་ཉིད་ནི། དེ་ལྟ་མ་
ཡིན་ཏེ། རང་བཞིན་གྱིས་ཞི་བའི་རྣམ་པ་ཡིན་པའི་ཕྱིར་རོ། །ཞེས་སོ། །གཉིས་པ་ནི། རྣམ་
མཁྱེན་དང་ལམ་ཤེས་སྟོན་པའི་གཞུང་ཟློས་པར་འགྱུར་ཏེ། གཉིས་ཀས་རྣམ་མཁྱེན་གྱི་རྒྱུ་སྟོན་
པའི་ཕྱིར་ཞེ་ན། སྐྱོན་མེད་དེ། རྒྱུ་དང་འབྲས་བུ་མ་ལུས་པ་ཤེས་པ་རྣམ་མཁྱེན་དུ་རྟོགས་པའི་
དོན་དུ་སྐབས་དང་པོར་དེའི་རྒྱུ་བསྟན། དེ་རྣམ་མཁྱེན་ཡིན་པས་ལམ་ཤེས་མིན་ནོ་ཞེས་དོགས་
པ་བསལ་བ་དང། བྱང་སེམས་ཀྱི་མངོན་རྟོགས་ཐུན་མོང་མིན་པ་བསྟན་པའི་ཕྱིར་ལམ་ཤེས་
བསྟན་ཏེ། འགྲེལ་ཆེན་ནས། རྒྱུ་དང་འབྲས་བུ་མ་ལུས་པར་ཐུགས་སུ་ཆུད་པ་ལ་ལྟོས་ཏེ་དེ་
བཞིན་གཤེགས་པ་རྣམས་ཀྱིས་རྣམ་མཁྱེན་ཉིད་ཅེས་བརྗོད་པ་ཡིན་
པས་རྒྱལ་བའི་སྲས་པོ་
རྣམས་ཀྱི་ལམ་ནི། དེ་ལས་གསུངས་པ་མ་ཡིན་ནོ། །ཞེས་དོགས་པ་བསལ་བའི་ཕྱིར་དེ་ཉིད་
95



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ལས་རྒྱུ་ཙམ་ཞིག་དྲངས་ནས། བྱང་སེམས་རྣམས་ཀྱི་མཐོང་བ་ལ་སོགས་པའི་ལམ་གྱི་བདག་
ཉིད་ཅནི་ལམ་ཤེས་པ་ཉིད་ལོགས་ཤིག་ཏུ་བཞག་པ་ཡིན་ནོ། །ཞེས་སོ། །གསུམ་པ་ནི། ལམ་
ཤེས་དང་གཞི་ཤེས་སྟོན་པའི་གཞུང་ཟློས་ཏེ། ལམ་ཤེས་སུ་ཡང་ཉན་རང་གི་ལམ་བསྟན་པའི་
ཕྱིར་རོ། །ཞེ་ན། མི་ཟློས་ཏེ། ལམ་ཤེས་སུ་ཉན་རང་གི་ལམ་བྱང་སེམས་ཀྱི་ཡོན་ཏན་ཡར་
ལྡན་དུ་ཤེས་པར་བྱ་བའི་ཕྱིར་བསྟན་ལ། གཞི་ཤེས་ནི། གཞི་མ་ཤེས་ན་ལམ་མི་ཤེས་པས་གཞི་
མ་ལུས་པ་ཤེས་པའི་ཕྱིར་རམ། སྤང་བྱ་མ་ཤེས་ན། གཉེན་པོ་མི་ཤེས་པས་སྤང་བྱ་ཤེས་པར་བྱ་
བའི་ཕྱིར་བསྟན་ནོ། །འགྲེལ་ཆེན་ནས། དེ་བས་ན། མི་རྟག་པ་ལ་སོགས་པའི་རྣམ་པས་
འཕངས་པ་རྣམས་ཀྱི་གཞི་མ་ལུས་པ་ཡོངས་སུ་ཤེས་པའི་དོན་དུ་ཐམས་ཅད་ཤེས་པ་ཉིད་ལོགས་
ཤིག་ཏུ་བཤད་པར་གཟུང་ངོ་། །ཞེས་སོ། །བཞི་པ་ནི། རྣམ་མཁྱེན་དང་ཆོས་སྐུ་སྟོན་པའི་
གཞུང་ཟློས་ཏེ། གཉིས་ཀས་སངས་རྒྱས་ཀྱི་ས་སྟོན་པའི་ཕྱིར་རོ། །ཞེ་ན། མི་ཟློས་ཏེ། རྣམ་
མཁྱེན་འཇུག་ཡུལ་གྱི་ཆ་ནས་བསྟན། ཆོས་སྐུ་ཞུགས་འབྲས་ཀྱི་ཆ་ནས་བསྟན་པའོ། །སངས་
རྒྱས་ཡེ་ཤེས་ཀྱིས། ཡང་ན། རྣམ་མཁྱེན་ཉིད་ལ་སོགས་པ་གསུམ་ནི། ཡུལ་གྱི་སྒོ་ནས་སོ། །
དེའི་འོག་མ་བཞི་ནི། རྒྱུའི་སྒོ་ནས་སོ། །ཆོས་སྐུ་མཛད་པ་དང་བཅས་པ་ནི། འབྲས་བུའི་སྒོ་
ནས་བསྟན་པར་རིག་པར་བྱའོ། །ཞེས་སོ། །
གཉིས་པ་ལ། དོན་བདུན་ཅུ་བཤད་པ་དང་། ཟློས་པ་སྤང་བ་གཉིས་སོ། །དང་
པོ་ལ་བརྒྱད་ལས། རྣམ་མཁྱེན་གྱི་དངོས་པོ་བཅུ་བཤད་པ་ལ་བཞི་ལས། ལམ་གྱི་རང་བཞིན་
སེམས་བསྐྱེད་པའི་མཚན་ཉིད་ནི། དོན་གྱི་ངོ་བོ་རིག་པ་གང་ཞིག །གཞན་གྱི་དོན་གྱི་ཕྱིར་ཡང་
དག་པར་རྫོགས་པའི་བྱང་ཆུབ་ལ་དམིགས་པའི་འདོད་པ་དང་མཚུངས་ལྡན་དུ་འབྱུང་བའོ། །
དེ་ལ། ངོ་བོ་རིག་པས་སེམས་བྱུང་དང་རིག་པ་མིན་པ་སེལ་ཏེ། དབྱིག་གཉེན་གྱིས། དོན་
ཙམ་འཛིན་པ་ནི། རྣམ་པར་ཤེས་པའོ། །དོན་གྱི་ཁྱད་པར་འཛིན་པ་ནི། སེམས་ལས་བྱུང་བ་
སྟེ་ཞེས་སོ། །བར་པ་གཉིས་ཀྱིས་གཞན་དོན་རྫོགས་པའི་བྱང་ཆུབ་ཀྱི་སེམས་སུ་མཚོན་ཏེ།
ཤཱནྟིས། གཞན་གྱི་དོན་གྱི་ཆེད་དུ་ཡང་དག་པར་རྫོགས་པའི་བྱང་ཆུབ་ལ་དམིགས་པའི་འདོད་
པ་ནི། སེམས་བསྐྱེད་པའི་མཚན་ཉིད་དོ། །ཞེས་སོ། །འབྱུང་བས་བསྐྱེད་པར་མཚོན་ཏེ། ངོ༌
བོ་ཉིད་མེད་པས་འབྱུང་བ་དང་བསྐྱེད་པ་ཞེས་བྱ་བ་ནི། དོན་ཐ་དད་པ་མ་ཡིན་ནོ། །ཞེས་
།དབྱེ་ན། ལས་དང་པོ་པ་ནས་སངས་རྒྱས་ཀྱི་སའི་བར་ལ་ཉེར་གཉིས་སོ། །གཉིས་པ་
**!
96



9༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
སྨིན་ཅིང་དག་པར་བྱེད་པའི་གདམས་ངག་ལ་གཉིས་ཏེ། གདམས་ངག་རྙེད་པའི་ཚུལ། རྙེད་
ནས་ཉམས་སུ་ལེན་ཚུལ་ལོ། །དང་པོ་ནི། གང་ཟག་གང་གིས། དུས་ནམ་གྱི་ཚེ། རྒྱུ་གང་
ལས། སྟོན་པ་གང་ལ། དགོས་པ་ཅིའི་དོན་དུ། དོན་གང་རྙེད་པའོ། །དང་པོ་ནི། སྤྱིར་
གདམས་ངག་ཕལ་པ་ནི། ཉན་རང་དང་ཐ་མལ་པ་ལའང་ཡོད་པས། སྟོན་པ་པོ་ཕལ་པས་ཀྱང་
ཆོག་པ་ཡིན་ནོ། །གདམས་ངག་ཁྱད་པར་ཅན་ནི། དེ་དག་ལ་མེད་ཅིང་ཚོགས་ལམ་ཆེན་པོ་
ཡན་ཆད་ཀྱི་བྱང་སེམས་ཀྱིས་ཉན་པ་ཡིན་ནོ། །བསྐལ་པ་གྲངས་མེད་ངེས་འབྱུང་ཞིང་། །མོས་
པ་རྣམ་པར་འཕེལ་བྱེད་པ། །ཇི་ལྟར་ཆུ་ཡིས་རྒྱ་མཚོ་བཞིན། །དགེ་ཆོས་རྣམས་ཀྱིས་ཡང་དག་
རྫོགས། །དེ་བཞིན་དུ་ནི་ཚོགས་བསགས་པའི། །རྒྱས་སྲས་གདོད་ནས་དག་པའོ། །ལེགས་
པར་ཤེས་ཤིང་སེམས་དགེ་བ། །སྒོམ་པ་ལ་ནི་རབ་ཏུ་སྦྱོར། །ཞེས་པས། བསྐལ་པ་གྲངས་མེད་
དང་པོར་བྱང་སེམས་ཀྱི་སྤྱོད་པ་སྤྱད་པ། མོས་པ་ཆེན་པོའི་གནས་སྐབས་སུ་ཕྱིན་པར་བྱེད་པ།
བསོད་ནམས་ཀྱི་ཚོགས་རྫོགས་པ། བྱང་སེམས་ཀྱི་སྡོམ་པ་དང་ཐེག་ཆེན་གྱི་ལྟ་བ་དག་པ།
མང་དུ་ཐོས་ཤིང་སྒྲིབ་པ་དང་བྲལ་བ། རྫུ་འཕྲུལ་གྱི་རྐང་པ་བཞི་སྒོམ་པ་ལ་གནས་པ་དེས་སོ། །
གཉིས་པ་ནི། ཚོགས་ལམ་ཆེན་པོ་ཡན་ཆད་དོ། །གསུམ་པ་ནི། ཆོས་རྒྱུན་ཏིང་ངེ་འཛིན་གྱི་རྒྱུ་
ལས་སོ། །འདི་ལ། མཚན་མཚོན་གཞི་གསུམ་ལས། དང་པོ་ནི། བརྟགས་པའི་དངོས་པོ་ལ་
སེམས་རྩེ་གཅིག་པ། ཆོས་འཛིན་པའི་དྲན་པ་དང་མཚུངས་ལྡན་ནོ། །གཉིས་པ་ནི། གསུང་
རབ་དང་མྱ་ངན་ལས་འདས་པའི་ཆོས་རྣམས་ཀྱི་ཚིག་དང་དོན་འཛིན་པས་ཆོས་ཀྱི་རྒྱུན་སེམས་
མཉམ་པར་གནས་པས་ཏིང་ངེ་འཛིན་ནོ། །འགྲེལ་ཆེན་ནས། གང་ཞིག་ཐོབ་པས་ཚིག་དང་
དོན་འཛིན་པར་ནུས་པ། ཆོས་ཀྱི་རྒྱུན་ཅེས་བྱ་བའི་ཏིང་ངེ་འཛིན་ཐོབ་ཅེས་སོ། །གསུམ་པ་ནི།
ངོ་བོ་ཉིད་མེད་པས་ཆོས་མཆོག་ལ་ཟེར་ཡང་། འདིར་ཚོགས་ལམ་ཆེན་པོ་ནས་གཟུང་སྟེ།
འགྲེལ་ཆེན་ནས། ཚོགས་ཀྱི་ས་ཉིད་དུ་སེམས་ལས་སུ་རུང་བར་གྱུར་པ་ན་ཞེས་པས་སོ། །བཞི་
པ་ནི། སངས་རྒྱས་ལ་ཉན་ཏོ། །ལྔ་པ་ནི། ཞི་གནས་དང་ལྷགམཐོང་རྒྱ་ཆེན་པོ་ཐོབ་པར་བྱ་
བའི་ཕྱིར་དུའོ། །དྲུག་པ་ནི། ཉན་ཐོས་སོགས་ཀྱི་གདམས་ངག་མ་ཡིན་པའི་ཐེག་ཆེན་གྱི་
གདམས་ངག་རྒྱ་ཆེན་པོའོ། །འདིའི་མཚན་ཉིད་ནི། སེམས་བསྐྱེད་ཀྱིས་དོན་དུ་གཉེར་བའི་
དོན་རྟོགས་ཤིང་ཐོབ་པར་བྱེད་པའི་ཐབས་སངས་རྒྱས་དངོས་སུ་འདོམས་པའོ། །དེ་ལ་གཉིས་
ལས། གདམས་པ་ནི། གང་ཞིག་ཐོབ་ཟིན་པའི་ཡོན་ཏན་མི་ཉམས་པར་སྐྱོང་བའི་དོན་དུ་
97



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཟླའདོམས་པའོ། །རྗེས་སུ་བསྟན་པ་ནི། གང་ཞིག་ཡོན་ཏན་མ་ཐོབ་པ་ཐོབ་པར་བྱ་བའི་ཕྱིར་
འདོམས་པའོ། །འཕགས་པས། དོན་དུ་གཉེར་བའི་དོན་ཐོབ་པའི་བྱ་བ་ཉེ་བར་སྟོན་པ་ནི།
གདམས་ངག་དང་རྗེས་སུ་བསྟན་པ་ཡིན་ཏེ་ཞེས་སོ། །ཤཱནྟིས། ཁོང་དུ་ཆུད་པར་བྱ་བའི་ཕྱིར་
བརྗོད་པ་ནི། གདམས་ངག་སྟེ་ཞེས་སོ། ། དབྱེ་ན། ངོ་བོ་གཅིག་ལ་ཡུལ་ གྱིས་ཕྱེ་བས་
བཅུའོ། །དེ་ཚེ་ཆོས་ཀྱི་རྒྱུན་ལས་ནི། །སངས་རྒྱས་རྣམས་ལ་ཞི་གནས་དང་། །ཡེ་ཤེས་ཡངས་
པ་ཐོབ་བྱའི་ཕྱིར། །གདམས་ངག་རྒྱ་ཆེན་རྙེད་པར་འགྱུར། །ཞེས་སོ། །
གཉིས་པ་ལ་བཞི་སྟེ། དམིགས་པ། ཡིད་ལ་བྱེད་པ། སེམས་གནས་པའི་ཐབས། དེ་
དག་ལས་སེམས་ལས་སུ་རུང་བ་ཐོབ་ཚུལ་ལོ། །དང་པོ་ནི། སེམས་དྲུག་སྟེ། རྩ་བའི་སེམས།
རྗེས་སུ་དཔྱོད་པའི་སེམས། རྣམ་པར་དཔྱོད་པའི་སེམས། ངེས་པར་འཛིན་པའི་སེམས།
སྡོམ་པའི་སེམས། སྨོན་པའི་སེམས་སོ། །དང་པོ་ནི། གཟུང་འཛིན་གཉིས་མེད་ཀྱི་དོན་འབྱེད་
པའི་མདོ་དང་དབྱངས་ཀྱིས་བསྙད་པ་ལ་སོགས་པའི་ཆོས་རྣམས་ཀྱི་མིང་ལ་དམིགས་པ་སྟེ། ཆོས་
ཀྱི་དབྱིངས་མི་འཕེལ་བའི་མདོ་ལས། དེ་ནས་དང་པོར་སྡོམ་བརྩོན་དེ། །མདོ་ཡི་སྡེ་ལ་སོགས་
པའི་ཆོས། །གཉིས་མེད་དོན་ནི་རྣམ་འབྱེད་པ། །མདོ་སོགས་མིང་ལ་སེམས་འཇོག་གོ །ཞེས་
སོ། །གཉིས་པ་ནི། མདོ་ལ་སོགས་པའི་ཚིག་རབ་ཏུ་འབྱེད་པ་ལ་དཔྱོད་པ་སྟེ། དེ་ནས་དེ་ནི་
རིམ་བཞིན་དུ། །ཚིག་རབ་དབྱེ་ལ་དཔྱོད་བྱེད་ཅིང་། །ཞེས་སོ། །གསུམ་པ་ལ། དོན་དང་ཡི་
གེ་དཔྱོད་པ་གཉིས་ལས། དང་པོ་ལ། བགྲང་བ། འཇལ་བ། རྟོག་པ། སོ་སོར་རྟོག་པ་བཞི་
ལས། དང་པོ་ནི། གཟུགས་ནི། གཉིས་སམ་ཉི་ཤུ་ཞེས་སོགས་གྲངས་འཛིན་པའོ། །གཉིས་
པ་ནི། གྲངས་དང་ལྡན་པའི་ཆོས་ཀྱི་མཚན་ཉིད་ལ་སྒྲོ་སྐུར་མེད་པར་འཛིན་པ། གསུམ་པ་ནི།
དེ་ཚད་མས་གཏན་ལ་འབེབས་པ། བཞི་པ་ནི། བགྲངས་གཞལ་བརྟགས་པའི་དོན་ལ་ལྟ་
བའོ། །གཉིས་པ་ཚོགས་པ་དང་དོན་དང་བཅས་པ་དང་། སིལ་བུ་རྣམས་དོན་མེད་
པར་དཔྱོད་པ་སྟེ། སོ་སོའི་ནང་ལ་ཚུལ་བཞིན་དུ། །དེ་ཡི་དོན་ཡང་རྣམ་པར་དཔྱོད། །ཅེས་
སོ། །བཞི་པ་ནི། རྗེས་སུ་དཔྱོད་པ་དང་། རྣམ་པར་དཔྱོད་པའི་རྒྱུ་མཚན་ངེས་པར་འཛིན་
པའོ། །དོན་དེ་དག་ནི་ངེས་བཟུང་ནས། །ཞེས་སོ། །ལྔ་པ་ནི། ཇི་ལྟར་རྣམ་པར་དཔྱད་པའི་
དོན་རྣམས་རྩ་བའི་སེམས་ལ་བསྡུས་ཏེ་འཛིན་པ་སྟེ། ཆོས་ལ་ཀུན་ནས་སྡོམ་པར་བྱེད། །ཅེས་
སོ། །དྲུག་པ་ནི། ཏིང་ངེ་འཛིན་གྱི་དོན་ནམ། དེ་ཡོངས་སུ་རྫོགས་པའི་དོན་ནམ། དགེ་སྦྱོང་༌༌ s
11:19
98



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གི་འབྲས་བུའི་དོན་ནམ། ས་ལ་འཇུག་པའི་དོན་ནམ། ཁྱད་པར་དུ་འགྲོ་བའི་དོན་ཡང་རུང་སྟེ།
གང་གི་དོན་ནུ་བརྩོན་པ་དེ་ལ་འདུན་པ་དང་བཅས་པར་འབྱུང་བ་སྟེ། དེ་ཡིས་དོན་ནི་ཐོབ་བྱའི་
ཕྱིར། །དེ་ནས་དེ་ནི་སྨོན་པར་བྱེད། །ཅེས་སོ། །གཉིས་པ་ནི། ཡིད་ལ་བྱེད་པ་བཅུ་གཅིག་
སྟེ། བསམ་གཏན་དང་པོའི་དངོས་གཞི་ཙམ་པོའི་རྒྱུ། འདོད་ཁམས་རགས་སོ། །དང་པོ་
ཞིའོ། །ཞེས་ཡིད་ཀྱིས་བརྗོད་ཅིང་བསམ་ནས་རྒྱུན་ཆགས་སུ་ངོ་བོ་ཀུན་ཏུ་ཚོལ་བ་ནི། རྟོག་པ་
ཡིན་ལ། དེ་ལ་དཔྱོད་པས་ཁྱབ་པས་ན། རྟོག་པ་དང་བཅས། དཔྱོད་པ་དང་བཅས་པའོ། །
དངོས་གཞི་ཁྱད་པར་ཅན་གྱི་རྒྱུ། འདོད་པ་ནི། ཚེ་ཐུང་། ལས་དང་ཉོན་མོངས་ཤས་ཆེ་བས་
རགས་ལ། གོང་མ་དེ་ལས་ལྡོག་པས་ཞིའོ། །ཞེས་ཁྱད་པར་ཞིབ་མོ་སོ་སོར་རྟོག་པ་ནི། རྟོག་པ་
མེད་ལ་དཔྱོད་པ་ཙམ་མོ། །གཉིས་པ་ཡན་ཆད་ཀྱི་རྒྱུ། ཡིད་ཀྱི་བརྗོད་པ་རྟོག་དཔྱོད་མེད་པར་
ཞི་གནས་རོ་གཅིག་ཏུ་དཔྱོད་པ། རྟོག་པའང་མེད་དཔྱོད་པའང་མེད་པའོ། །ཆོས་ཀྱི་མིང་སྡོམ་
པ་ལ་སེམས་གཏོད་པ། ཞི་གནས་ཡིད་ལ་བྱེད་པའོ། །མིང་དེའི་དོན་བགྲང་བ་དང་འཇལ་བ་
སོགས་ཀྱིས་མ་ནོར་བར་དཔྱོད་པ་ནི། ལྷག་མཐོང་ཡིད་ལ་བྱེད་པའོ། །བློ་གཅིག་གིས་མིང་
ཚིག་སྡོམ་པ་དང་དོན་སོ་སོར་དཔྱོད་པ་སྡོམ་ནས་བྱེད་པ། ཟུང་དུ་འབྲེལ་བ་ཡིད་ལ་བྱེད་
པའོ། །ཞུམ་ན། སངས་རྒྱས་ཀྱི་ཡོན་ཏན་ཡིད་ལ་བྱེད་པ་ལ་སོགས་ཀྱིས་བྱིང་བ་བསལ་ཏེ།
དམིགས་པ་ལ་སེམས་རབ་ཏུ་གཏོད་པ་ནི། རབ་ཏུ་འཛིན་པའི་རྒྱུ་མཚན་ཡིད་ལ་བྱེད་པའོ། །
རྒོད་ན། མི་རྟག་པ་སོགས་ཡིད་ལ་བྱས་ནས་སྤོང་བ་ནི། ཞི་གནས་ཀྱི་རྒྱུ་མཚན་ཡིད་ལ་བྱེད་
པའོ། །བྱིང་རྒོད་ཞི་བ་ན། གཉེན་པོ་རྩོལ་བ་རྣམ་གཡེང་ཡིན་པས་དེའི་གཉེན་པོར་བཏང་ནི
སྙོམས་སྒོམ་པ་ནི། བཏང་སྙོམས་ཀྱི་རྒྱུ་མཚན་ཡིད་ལ་བྱེད་པའོ། །ཡིད་བྱེད་དེ་དག་བར་མ་
ཆད་པར་སྒོམ་པ་ནི། རྟག་ཏུ་བྱ་བ་ཡིད་ལ་བྱེད་པའོ། །དེ་དག་ལེ་ལོ་དང་ཡིད་མི་ཆེས་པ་ལ་
སོགས་པ་མེད་པར་སྤྲོ་བ་དང་བཅས་ཏེ་སྒོམ་པ། གུས་པར་བྱ་བ་ཡིད་ལ་བྱེད་པའོ། །དེ་ལ་དང་
པོ་གསུམ། ལམ་གྱི་རྒྱུ། དེ་འོག་གསུམ། ལམ་གྱི་ངོ་བོ། །དེ་འོག་གསུམ། ལམ་མི་ཉམས་
པར་བྱེད་པ། ཐ་མ་གཉིས། སྤྱིའི་ཆོས་སུ་སྦྱར་རོ། །ཡིད་ཀྱི་བརྗོད་པ་རྒྱུན་ཆགས་སུ། །
བཙལ་བྱ་སོ་སོར་བརྟག་པར་བྱ། །ཡིད་ལ་བྱེད་པ་བརྗོད་མེད་པ། །རོ་གཅིག་པས་ཀྱང་དཔྱད་
པར་བྱ། །ཆོས་ཀྱི་མིང་ནི་སྡོམ་པའང་འདིར། །ཞི་གནས་ལམ་དུ་ཤེས་པར་བྱ། །ལྷག་མཐོང་
ལམ་ནི་དེ་དོན་རྣམས། །རྣམ་པར་དཔྱོད་པར་ཤེས་པར་བྱ། །ཟུང་དུ་འབྲེལ་བའི་ལམ་ནི་1
99



༄༅།༼དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
དེ། །སྡོམ་པ་ཡིན་པར་ཤེས་པར་བྱ། །ཞུམ་པའི་སེམས་ནི་རབ་བཟུང་སྟེ། །རྒོད་པ་ཡང་ནི་ཞི་
བར་བྱ། །དེ་ནས་དམིགས་པ་དེ་ལ་ནི། །མཉམ་པར་གྱུར་ན་བཏང་སྙོམས་གཞག །དེ་ལ་
རྟག་ཏུ་བྱ་བ་དང་། ། གུས་པར་བྱས་ཏེ་སྦྱར་བར་བྱ། །ཞེས་སོ། །གསུམ་པ་ནི། སེམས་
གནས་པའི་ཐབས་དགུ་སྟེ། དང་པོ་ཉིད་ཕྱིའི་དམིགས་པ་ལས་སེམས་བཀུག་ནས་ནང་དུ་
དམིགས་པ་ལ་གཏོད་པ་ནི། འཇོག་པར་བྱེད་པའོ། །དེ་ཉིད་ལ་རྒྱུན་བསྲིངས་ཏེ། ཕྲ་མོར་
བྱེད་པས་སེམས་སྡུད་པ་ནི། ཀུན་ཏུ་འཇོག་པའོ། །བརྗེད་ནས་ཕྱི་རོལ་དུ་ཡེངས་ན་སླར་ནང་
དུ་བཀུག་པ་ནི། ངེས་པར་འཇོག་པའོ། །སེམས་ཕྱིར་མི་འཕྲོ་བར་བྱ་བའི་ཕྱིར་དང་པོ་ནས་
དྲན་པས་བཟུང་སྟེ་སྒྲིམ་པ་ནི། ཉེ་བར་འཇོག་པའོ། །ཏིང་ངེ་འཛིན་ལ་ཡོན་ཏན་མཐོང་ཞིང་
གཡེང་བའི་རྒྱུ་གཟུགས་སོགས་ཀྱི་ཉེས་དམིགས་ཤེས་པས་སེམས་ཕྱིར་འཕྲོར་མི་སྟེར་བ་ནི།
འདུལ་བར་བྱེད་པའོ། །རྣམ་གཡེངས་རྟོག་པའི་ཉེས་པ་ཤེས་པས་ཕྱིར་འཕྲོར་མི་སྟེར་བ་ནི། ཞི་
བར་བྱེད་པའོ། །བརྗེད་ནས་བརྣབ་སེམས་ལ་སོགས་ལངས་ན། དང་དུ་མི་ལེན་པ་ནི། ཉེ་
བར་ཞི་བར་བྱེད་པའོ། །མངོན་པར་འདུ་བྱེད་པ་དང་བཅས་པས་རྒྱུན་ཆད་མེད་པར་རང་
ཤུགས་ཀྱིས་ནང་དུ་གནས་པ་ནི། རྒྱུད་གཅིག་ཏུ་བྱེད་པའོ། །དེ་ཤིན་ཏུ་གོམས་པ་ན། འདུ་
བྱེད་པ་མེད་པར་ལྷུན་གྲུབ་ཏུ་ཏིང་ངེ་འཛིན་གྱི་རྒྱུན་གཡེང་བ་མེད་པར་འབྱུང་བ་ནི། མཉམ་
པར་འཇོག་པ་སྟེ། དམིགས་པ་ལ་ནི་སེམས་གཏད་ནས། །དེ་རྒྱུན་རྣམ་པར་གཡེང་མི་བྱེད། །
རྣམ་གཡེང་མྱུར་དུ་རྟོགས་བྱས་ནས། །དེ་ལ་སླར་ནི་གླེན་པར་བྱ། །བློ་ལྡན་གོང་ནས་གོང་དུ་
ཡང་། །སེམས་ནི་ནང་དུ་འདུ་བར་བྱ། །དེ་ནས་ཡོན་ཏན་མཐོང་བའི་ཕྱིར། །ཏིང་ངེ་འཛིན་
ལ་སེམས་འདུལ་ལོ། །རྣམ་གཡེང་ཉེས་པ་མཐོང་བའི་ཕྱིར། །དེ་ལ་མི་འགལ་ཞི་བར་བྱ། །
བརྣབ་སེམས་ཡིད་མི་བདེ་བ་སོགས། །ལངས་པ་དེ་བཞིན་ཞི་བར་བྱ། །དེ་ནས་སྡོམ་བརྩོན་
ཅན་གྱིས་ནི། །སེམས་ལ་མངོན་པར་འདུ་བྱེད་བཅས། །རང་གི་ངང་གིས་འབྱུང་བ་ཐོབ། །
དེ་གོམས་པ་ལས་འདུ་མི་བྱེད། །ཅེས་སོ། །བཞི་པ་ནི། དེ་ནས་ལུས་སེམས་ཤིན་ཏུ་སྦྱངས་
པའི་བདེ་བ་ཐོབ་པ་ན། ཡིད་ལ་བྱེད་པ་ཐོབ་པ་ཞེས་བྱ་ལ། ཡིད་ལ་བྱེད་པ་བཅུ་གཅིག་པོ་
འཕེལ་བས་ཉེར་བསྡོགས་ལས་རིང་དུ་སོང་སྟེ། བསམ་གཏན་གྱི་དངོས་གཞི་ཐོབ། དེ་སྦྱངས་
པས་དེ་ལས་སུ་རུང་བ་ཐོབ་སྟེ། དེ་ལས་མངོན་ཤེས་བསྒྲུབས་ནས་སངས་རྒྱས་མང་པོ་ལ་མཆོད་
པ་དང་ཆོས་ཉན་པའི་ཕྱིར་ཞིང་གཞན་དུ་འགྲོ་ཞིང་། སངས་རྒྱས་ལ་བསྙེན་བཀུར་བྱས་པས་:.
100



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
སེམས་ལས་སུ་རུང་བའི་མཆོག་ཐོབ་པར་འགྱུར་རོ། །དེ་ནས་དེ་ཡིས་ལུས་དང་སེམས། །ཤིན་
ཏུ་སྦྱངས་པ་དེ་ཐོབ་ནས། །ཡིད་ལ་བྱེད་དང་བཅས་ཞེས་བྱ། །དེ་ཡིས་དེ་ནི་འཕེལ་བྱས་
ནས། །འཕེལ་བ་རིང་དུ་འགྲོ་བ་ཡིས། །དངོས་གཞི་གནས་པ་དེ་ཐོབ་བོ། །མངོན་ཤེས་དོན་
དུ་གཉེར་བས་དེ། །སྦྱངས་ནས་ལས་སུ་རུང་བའི་མཆོག །བསམ་གཏན་ལ་ཐོབ་མངོན་པར་
ཤེས། །མངོན་པར་བསྒྲུབས་པའི་སྒོ་ནས་ཏེ། ། སངས་རྒྱས་དཔག་ཏུ་མེད་པ་ལ། །མཆོད་
པའི་ཕྱིར་དང་མཉན་པའི་ཕྱིར། །ལོ་ཀ་ཁམས་ནི་རྣམས་སུ་འགྲོ། །འདིས་ནི་སངས་རྒྱས་
དཔག་མེད་ལ། ། བསྐལ་པ་དཔག་མེད་བསྙེན་བཀུར་བྱས། །དེ་ལ་བསྙེན་བཀུར་བྱས་པའི་
ཕྱིར། །སེམས་ནི་ལས་རུང་མཆོག་ཏུ་འགྱུར། །ཞེས་སོ། །འདི་ནི། འགྲེལ་ཆེན་དུ་གདམས་
ངག་གི་རྒྱུར་གསུངས་ཀྱང་རྒྱུན་དུ་གདམས་ངག་གི་རྗེས་ལ་བཤད་དོ། །གསུམ་པ་གདམས་ངག་
གི་དོན་བསྒོམས་པའི་འབྲས་བུ་རྣམ་པར་མི་རྟོག་པས་མཐོང་སྤང་ལས་ངེས་པ་འབྱེད་པ་མཐོང་
ལམ་གྱི་ཡན་ལག་སྟེ། རྒྱུར་གྱུར་པ་ནི། ཐར་པ་ཆ་མཐུན་གྱི་རྗེས་ཀྱི་ལོ་ཀ་བའི་བསྒོམས་བྱུང་གི་
རྟོགས་པ། བདེན་པ་མངོན་སུམ་དུ་རྟོགས་པ་དང་རྗེས་སུ་མཐུན་པ་སྟེ། དབྱེ་ན། ཁྱད་པར་
ལྔ་ལྔ་དང་ལྡན་པའི་དྲོད་རྩེ་བཟོད་མཆོག་རྣམ་པ་བཞིའོ། །བཞི་པ་ལ། སེམས་བསྐྱེད་དུ་དམ་
བཅས་ཤིང་གདམས་ངག་ནོད་པའི་དོན་སྒྲུབ་པ་ལ་བཞི་ལས། དང་པོ་སྒྲུབ་པ་ཡི་ནི་རྟེན་ནམ་
རྒྱུར་གྱུར་པའི་རིགས་ནི། ཆོས་ཀྱི་དབྱིངས་ཀྱི་རང་བཞིན། སྒྲུབ་པའི་ཉེ་བར་རྟེན་པར་གྱུར་པ་
དབྱེ་ན། ཆོས་ཉིད་ངོ་བོ་གཅིག་ལ། བརྟེན་པ་ཐ་དད་ཕྱེ་བ་བཅུ་གསུམ་མོ། །གཉིས་པ་
ལ། དེ་ལ་བརྟེན་ནས་སྒྲུབ་པའི་དམིགས་པ་དག་ནི། རང་བཞིན་དང་ཐ་མི་དད་པའི་རྣམ་
འགྱུར། སྒྲུབ་པ་པོའི་ཤེས་བྱར་གྱུར་པ་སྟེ། དབྱེ་ན། བཅུ་གཅིག་གོ །གསུམ་པ་དེ་ལ་དམིགས་
ནས་སྒྲུབ་པའི་ཆེད་དུ་བྱ་བ་ནི། དེའི་དབང་དུ་བྱས་ནས་སྒྲུབ་པར་བྱེད་པར་འགྱུར་བའི་འབྲས་
བུ་མཐར་ཐུག་སྟེ། དབྱེ་ན། གཞན་དོན་སྤངས་རྟོགས་གསུམ་མོ། །བཞི་པ་ནི་ཇི་ལྟར་སྒྲུབ་
པའི་ངོ་བོ་ལ། སྒྲུབ་པའི་ངོ་བོ་དང། ཁྱད་པར་གྱི་དབྱེ་བ་གཉིས་སོ། །དང་པོ་ནི། སེམས་
བསྐྱེད་ལ་གནས་ནས་རང་གཞན་གྱི་དོན་རྩོམ་པ། བྱང་ཆུབ་ཆེན་པོའི་རྒྱུར་གྱུར་པ་ནི། སྒྲུབ་པ་
སྟེ། སེམས་ཅན་ཐམས་ཅད་དང་དུ་ལེན་པ། དུཁ་ཐམས་ཅད་དང་དུ་ལེན་པ། སེམས་ཅན་
མང་པོའི་དོན་བསྒྲུབ་པའི་བྱ་བ་སྟེ། གནས་རྩོམ་འབྲས་བུ་འབྱུང་བ་ཆེ་བདག་ཉིད། །རྒྱལ་སྲས་
རྣམས་ཀྱི་སྒྲུབ་པ་ཡིན་པར་འདོད། །རྟག་ཏུ་ལེན་པ་ཆེ་དང་བཟོད་པ་ཆེ། །དོན་ཆེན་ཡང་དག་
101



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
。
***བསྒྲུབ་པའི་བྱ་བ་བྱེད། །ཅེས་སོ། །དེ་ཉིད་ཟིལ་གྱིས་གནོན་པ་དང་། མྱང་འདས་དང་།
ཡོན་ཏན་དང་། སེམས་ཅན་ཡོངས་སུ་མི་གཏོང་བའི་ཆེ་བ་བཞི་ལྡན་ཏེ། སྒྲུབ་པ་འདིས་ནི་སྲིད་
དང་ཞི་བ་ཀུན། །ཟིལ་གྱིས་མནན་འགྲོ་ཞི་བ་མཆོག་དང་ལྡན། །ཡོན་ཏན་སྣ་ཚོགས་ཚོགས་
ཀྱིས་རྣམ་པར་འཕེལ། །བྱམས་པའི་བསམ་པས་འགྲོ་བ་རྟག་ཏུ་སྡུད། །ཅེས་སོ། །གཉིས་པ་
ལ། མཚན་ཉིད་དབྱེ་བ་རྩོད་སྤང་གསུམ་ལས། དང་པོ་ལ། སྤྱིར་འདིར་སྨོས་སྒྲུབ་པ་ཙམ་གྱི་
མཚན་ཉིད། གདམས་ངག་ཐོབ་པས་རིགས་ལ་བརྟེན་ནས་དམིགས་པ་རིམ་གྱིས་རྟོགས་ཏེ་
ཆེན་པོ་གསུམ་གྱི་ཆེད་དུ་བརྩོན་པའི་བྱ་བའོ། ། སྒྲུབ་པའི་གདམས་ངག ། སྒྲུབ་པའི་རྟེན།
སྒྲུབ་པའི་དམིགས་པ། སྒྲུབ་པའི་ཆེད་དུ་བྱ་བ་ཞེས་ཟེར་བའི་ཕྱིར་དང་། སྒྲུབ་པའི་ངོ་བོ་བརྩོན་
འགྲུས་ཡིན་པའི་ཕྱིར་རོ། །བྱེ་བྲག་ཏུ་མི་མཐུན་ཕྱོགས་ཀྱི་མཚོན་གྱིས་མི་ཚུགས་པའི་གོ་ཆའི་
སྒྲུབ་པ་ནི། གང་ཞིག་བསམ་པའི་བརྩོན་འགྲུས་ཀྱི་བྱ་བ་སྟེ། དབྱིག་གཉེན་གྱིས། གོ་ཆ་ཆེན་
པོ་བགོས་པ་ཞེས་བྱ་བ་ནི། སེམས་དང་པོ་བསྐྱེད་པ་ནས་བཟུང་སྟེ་བསམ་པ་རྒྱ་ཆེ་བར་བསྟེན་
པའོ། །ཞེས་པ་དང་། དེ་ལ་གོ་ཆ་ནི། སྨོན་པའོ། །ཞེས་སོ། །དབྱེ་ན། དྲུག་གམ། སོ་དྲུག་
གོ །གོ་བགོས་ནས་ཐེག་ཆེན་གྱི་གཡུལ་དུ་འཇུག་པའི་སྒྲུབ་པ་ནི། གང་ཞིག་སྦྱོར་བའི་བརྩོན་
འགྲུས་ཀྱི་བྱ་བའོ། །དབྱེ་ན། དགུའོ། །ཞུགས་ཏེ་དཔུང་གི་ཚོགས་གསོག་པའི་སྒྲུབ་པ་ནི།
གང་ཞིག་བྱང་ཆུབ་ཆེན་པོ་དངོས་སུ་བསྐྱེད་པའི་བྱ་བ་སྟེ། དབྱེ་ན། བཅུ་བདུན་ནོ། །དཔུང་
གི་ཚོགས་བསགས་པས་རྒྱལ་དཀའ་བའི་དགྲ་ལས་རྒྱལ་བ་ཐོབ་པའི་ངེས་པར་འབྱུང་བའི་སྒྲུབ་པ་
ནི། གང་ཞིག་ངེས་པར་འབྱུང་ས་མཐར་ཐུག་གདོན་མི་ཟ་བར་འབྱིན་པའི་བརྩོན་འགྲུས་ཏེ།
དབྱེ་ན། བརྒྱད་དོ། ། འཕགས་པས། གོ་བགོས་པས་ནི། འཇུག་གོ །ཞུགས་པས་ནི།
དཔུང་གི་ཚོགས་གསོག་གོ །དཔུང་གི་ཚོགས་བསགས་པ་ནི། མ་རྒྱལ་བ་ལས་རྒྱལ་བ་ཐོབ་པས་
ངེས་པར་འབྱུང་བ་ཡིན་པའི་ཕྱིར་རོ། །ཞེས་སོ། །གཉིས་པ་ལ་བཞི་ལས། དབྱེ་གཞི་ནི། སྒྲུབ་
པ་ཙམ་མོ། །དབྱེ་ངོ་ལ་བཞིའོ། །ཐ་དད་ནི། དང་པོར་ཐོབ་པ་ན་རིམ་ཅན་དུ་ཐོབ་པས་སྔ་མ་
རྣམས་ལ་ཕྱི་མ་རྣམས་ངོ་བོ་གཅིག་པས་མ་ཁྱབ་ལ། ཕྱི་མ་ལ་སྔ་མ་ངོ་བོ་གཅིག་གོ །གྲངས་ངེས་
ནི། སྒྲུབ་པ་ལ་བརྩོན་འགྲུས་ལྔ་ཡོད་པས། གོ་ཆའི་བརྩོན་འགྲུས་གོ་སྒྲུབ། སྦྱོར་བའི་བརྩོན་
འགྲུས་འཇུག་སྒྲུབ། མ་ཞུམ་པ་དང་མི་འཁྲུགས་པའི་བརྩོན་འགྲུས་གཉིས་ཚོགས་སྒྲུབ། ཆོག་
མི་ཤེས་པའི་བརྩོན་འགྲུས་ངེས་འབྱུང་སྒྲུབ་པར་ངེས་སོ། །ཐོག་མར་གོ་ཆའི་བརྩོན་འགྲུས་དེ་: 4 ༤
102



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ནས་ནི། །ཚུལ་བཞིན་རབ་ཞུགས་སྦྱོར་བའི་བརྩོན་འགྲུས་ཏེ། །མ་ཞུམ་མི་འཁྲུགས་ཆོག་མི་
ཤེས་བརྩོན་འགྲུས། །ཞེས་སོ། །གསུམ་པ་ནི། ཚོགས་སྒྲུབ་ཀྱི་བྱང་ཆུབ་དེ། གནས་སྐབས་ཀྱི་
ཡིན་ན། རྫོགས་པའི་བྱང་ཆུབ་ཅེས་པ་དང་འགལ་ལ། མཐར་ཐུག་གི་ཡིན་ན། ཆོས་མཆོག་
ན་མེད་པར་འགྱུར་རོ། །ཞེ་ན། འགའ་ཞིག་གནས་སྐབས་ཀྱི། །འགའ་ཞིག་མཐར་ཐུག་གི་
ཡིན་པས་སྐྱོན་མེད་དོ། །ངེས་པར་འབྱུང་བ་དེ། དངོས་སུ་ཡིན་ན། བྱམས་པ་ལ་མེད་པར་
འགྱུར་ལ། བརྒྱུད་ནས་ཡིན་ན། ཚོགས་ལམ་ནའམ་ཡོད་པར་འགྱུར་རོ། །ཞེ་ན། རྣམ་པ་
ཐམས་ཅད་དུ་ཕྱིར་མི་ལྡོག་པར་ངེས་པར་འབྱུང་བས་སྐྱོན་མོད་དོ། །སྒྲུབ་པ་དང་སྦྱོར་བ་བཞིའི་
ཁྱད་པར་ནི། ལོ་ཙཱ་ན་རེ། རྣལ་འབྱོར་གྱི་རང་བཞིན་སྦྱོར་བ། སྤྱོད་པ་གཙོ་བོར་གྱུར་པ་སྒྲུབ་
པ་ཞེས་སོ། །དེས་ན་སྒྲུབ་པ་ནི། བརྩོན་འགྲུས་ཏེ། སྒྲུབ་པའི་སྐབས་སུ་བརྩོན་འགྲུས་ཀྱི་ངོ་བོ་
ཉིད་ཅེས་པ་དང་། རྟེན་ཅན་གྱི་བྱ་བ་ཞེས་པས་སོ། །སྦྱོར་བཞི་ནི། བསམ་གཏན་ཏེ། ཐམས་
ཅད་ལ་སྒོམ་པ་ཞེས་སྦྱར་བས་སོ། །འོན་ཀྱང་ངོ་བོ་གཅིག་གོ །དེ་ལྟ་བུ་དང་བཅས་པའི་ཆོས་
བཅུ་པོ་རྣམས་ཀྱིས། ལུས་ངག་ཡིད་གསུམ་ཐུབ་པའི་སངས་རྒྱས་ཀྱི་མངོན་རྟོགས་རྣམ་ཀུན་
མཁྱེན་པ་ཉིད་བསྟན་ནོ། །དེ་མི་རིགས་ཏེ། བྱང་སེམས་ཀྱི་མངོན་རྟོགས་སེམས་བསྐྱེད་སོགས་
བཤད་པས་སོ། །ཞེ་ན། སྐྱོན་མེད་དེ། རྒྱུའམ་ཡུལ་གྱི་སྒོ་ནས་མཚོན་ཏེ་བསྟན་པ་ཡིན་ནོ། །
གཉིས་པ་ལ། ལམ་ཤེས་ཀྱི་དངོས་པོ་བཅུ་གཅིག་ལ། ལམ་ཤེས་ཀྱི་ཡན་ལག་དང་། ཡན་ལག་
ཅན་གཉིས་ལས། དང་པོ་ལ། དེ་བཞིན་གཤེགས་པའི་འོད་ཀྱིས་ལྷ་རྣམས་ཀྱི་འོད་མོག་མོག་
པོར་ཏེ། གཟི་མེད་པར་བྱེད་པ་ནི། ང་རྒྱལ་བཅོམ་ཤཱནྟི་རྒྱུས་མཚོན། སློབ་དཔོན་ཡུལ་གྱིས་མཚོན། ནས་
ལམ་ཤེས་སྐྱེ་རུང་གི་རྟེན་དུ་བྱས་པའོ། །སོགས་པ་སྐྱེ་བའི་ཡུལ་སེམས་བསྐྱེད་དང་ལྡན་པ། རྒྱུ་
རྐྱེན་རིགས་ཀྱིས་ཁྱབ་པ། འཁོར་བ་མི་འདོར་བའི་རང་བཞིན་ཅན། གཞན་དོན་བྱེད་པའི་
ལས་ཅན་རྣམས་སོ། །གཉིས་པ་ལ་གསུམ་ལས། ཉན་ཐོས་ཀྱི་ལམ་ཤེས་ནི། བྱང་ཆུབ་ཐོབ་པ་
ངེས་པར་སློབ་དཔོན་ལ་ལྟོས་པས་ནི། སློབ་མ་སྟེ། ཉན་ཐོས་དེའི་ལམ་ཡར་ལྡན་དུ་མངོན་
སུམ་དུ་ཤེས་པ་སྟེ། དེ་ལ་རྒྱུ་འབྲས་གཉིས་སོ། །གཉིས་པ། གཅིག་པུར་གནས་པ་བསེ་རུ་ལྟ་
བུས་མཚོན་པ་རང་རྒྱལ་གྱི་ལམ་ཤེས་ནི། རང་རྒྱལ་གྱི་ལམ་གང་ཡིན་པ་ཡོན་ཏན་ཡར་ལྡན་དུ་
མི་དམིགས་པར་མངོན་སུམ་དུ་ཤེས་པའོ། །དེ་ལ་ཁྱད་པར་ངོ་བོ་རྒྱུ་གསུམ་མོ། །
གསུམ་པ་བྱང་སེམས་ཀྱི་ལམ་ཤེས་ལ་གཉིས་ལས། ཚེ་འདིའི་ཡོན་ཏན་ནད་མེད་
103



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
.སོགས་དང་། སྐྱེ་བ་གཞན་པའི་ཡོན་ཏན་ཕྱིར་མི་ལྡོག་པ་ལ་སོགས་པའི་ཕན་ཡོན་ཆེན་པོ་དང་
བཅས་པའི་མཐོང་བའི་ལམ་ནི། ཟག་མེད་སྒོམ་ལམ་མ་སྐྱེས་གོང་གི་ལོ་ཀ་ལས་འདས་པའི་ཡེ་
ཤེས། རྫོགས་པའི་བྱང་ཆུབ་ཏུ་བགྲོད་པའི་གོ་སྐབས་ཕྱེ་བཤུལ་འབྲས་བུ་དང་བཅས་པ་སྟེ། དེ་
ལ་སྐད་ཅིག་བཅུ་དྲུག་ཡོད་ལ། སྦྱོར་ལམ་སྐབས་དང་པོར་བསྟན་པས། འདིར་མི་སྟོན་ནོ། །
གཉིས་པ་སྒོམ་ལམ་ལ་གཉིས་ལས། སྒོམ་ལམ་གྱི་བྱེད་པ་ནི། སྒོམ་ལམ་གྱི་འབྲས་བུའི་ཁྱད་པར་
ཏེ། དེ་ལ་དྲུག་ཡོད་ཅིང་། ཤཱནྟིས། ཟག་མེད་སྒོམ་ལམ་གྱིས་འཆད་དོ། །གཉིས་པ་བྱེད་པའི་
རྒྱུ་སྒོམ་ལམ་ལ། ཤེས་སྒྲིབ་ཀྱི་ཟག་པ་ཡོད་མེད་གཉིས་ལས། དང་པོ་ལ་གསུམ་ལས། དགེ་བ་
གསོག་བྱེད་མོས་པ་ཡིད་ལ་བྱེད་པ་ནི། ཟག་བཅས་ཀྱི་སྒོམ་ལམ། ཡུམ་ལ་ཡོན་ཏན་ཅན་དུ་
ངེས་པའི་སྒོ་ནས་འཛིན་པ་སྟེ། དེ་ལ་ཉེར་བདུན་ནོ། །དེའི་འབྲས་བུ་རང་དོན་མོས་པ་ལ་
བསྟོད་པ་དང་། གཉིས་དོན་ལ་བཀུར་བ་དང་། གཞན་དོན་ལ་བསྔགས་པ་རྣམས་ནི། མོས་
པའི་ཡོན་ཏན་གྱི་ཆེ་བ་ཇི་ལྟ་བ་བཞིན་དུ་རྟོགས་པའི་ཆ་སྟེ། ངག་མ་ཡིན་ནོ། །དེ་ལའང་ཉེར་
བདུན་ནོ། །དགེ་བ་མི་ཟད་པར་བྱེད་པ་བསྔོ་བ་ཡིད་བྱེད་ནི། ཟག་བཅས་སྒོམ་ལམ། དགེ་བ་
གཞན་དོན་དུ་རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་པ་སྟེ། དེ་ལ་བཅུ་གཉིས་སོ། །དགེ་བ་
འཕེལ་བྱེད་རྗེས་སུ་ཡི་རང་བ་ཡིད་ལ་བྱེད་པ་བླ་མེད་ནི། ཟག་བཅས་ཀྱི་སྒོམ་ལམ། གཞན་གྱི་
དགེ་བ་ལ་དགའ་བ་ཡང་དག་པར་སྒོམ་པ་སྟེ། དེ་ལ་བདེན་གཉིས་ཀྱི་ཡི་རང་གཉིས་སོ། །ཟག་
མེད་སྒོམ་ལམ་ལ་གཉིས་ལས། སྒྲུབ་པ་སྒོམ་ལམ་ནི། ཟག་མེད་སྒོམ་ལམ། རྟོགས་པ་ཕུན་
ཚོགས་ཏེ། དེ་ལ་ལྔའོ། །ཤིན་ཏུ་རྣམ་པར་དག་པ་ཞེས་བྱ་བའི་སྒོམ་ལམ་འདི་ནི། ཟག་མེད་ཀྱི་
སྒོམ་ལམ། སྤངས་པ་ཕུན་ཚོགས་ཏེ། དེ་ལ་དགུའོ། །བྱང་སེམས་ཐེག་པ་གསུམ་གའི་ལམ་ལ་
མཁས་པ་རྣམས་ཀྱི་མངོན་རྟོགས་ལམ་ཤེས་ཉིད་ནི། ལམ་གསུམ་ཤེས་པ་དེ་འདྲར་ཡུལ་ལམ།
ངོ་བོའི་སྒོ་ནས་བཤད་དོ། །
གསུམ་པ་གཞི་ཤེས་ཀྱི་དངོས་པོ་དགུ་ལས། དང་པོ། དུས་གསུམ་མཉམ་ཉིད་དུ་ཤེས་
པས་སྲིད་པ་ལ་མི་གནས་པ་ནི། ཆོས་ཐམས་ཅད་སྐྱེ་མེད་དུ་ཤེས་པས་ཚུ་རོལ་གྱི་མཐར་མི་
གནས་པའི་གཞི་ཤེས་སོ། །གཉིས་པ་སྙིང་རྗེས་ཞི་བ་མྱང་འདས་ལ་མི་གནས་པ་ནི། གཞན་
དོན་གྱི་བསམ་པས་ཕ་རོལ་གྱི་མཐར་མི་གནས་པའི་གཞི་ཤེས་སོ། །གསུམ་པ་ལ། འབྲས་བུའི་
ཡུམ་སྐྱེད་པའི་ཐབས་ལ་མཁས་པ་མིན་པས་འབྲས་བུའི་ཡུམ་ལ་རིང་བ་ནི། མིང་དང་དངོས་
104



༄༅ །།མངོན་པར་རྟོགས་པད་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བཔོའི་མཚན་མར་མཚོན་པའི་གཞི་ཤེས་སོ། །བཞི་པ་འབྲས་བུའི་ཡུམ་སྐྱེད་པའི་ཐབས་མཁས་
ཀྱིས་དེ་ལ་རིང་བ་མ་ཡིན་པ་ཉིད་ནི། ཐབས་ཤེས་ཁྱད་པར་ཅན་དང་ལྡན་པའི་གཞི་ཤེས་སོ། །
ལྔ་པ་མི་མཐུན་ཕྱོགས་ཀྱི་ནི། བྱང་སེམས་ཀྱི་ལམ་གྱི་སྤང་བྱར་གྱུར་པའི་གཞི་ཤེས་སོ། །དེ་ལ་
དབྱེ་ན། གཞི་ལམ་འབྲས་བུ་ལ་ཆགས་པ་གསུམ་མོ། ། དྲུག་པ་གཉེན་པོའི་ཕྱོགས་ཀྱི་ནི།
ཆགས་པའི་མཐའ་མ་ལུས་པ་འགོག་པའི་གཞི་ཤེས་སོ། །དེ་ལའང་གསུམ་མོ། །བདུན་པ་སྦྱོར་
བ་ནི། གཟུགས་སོགས་ལ་ཞེན་པ་བཀག་ནས་སྒོམ་པ། ཉན་རང་གི་སྦྱོར་བ་ཤུགས་ལ་འཕེན་
བྱེད་དེ། དེ་ལ་བཅུའོ། །ཤཱནྟིས་བཅུ་གཉིས་སུ་བཞེད་དོ། །བརྒྱད་པ་སྦྱོར་བ་དེའི་མཉམ་པ་
ཉིད་ནི། སྦྱོར་བ་དེ་དག་ཡུལ་དང་ཡུལ་ཅན་དུ་རློམ་པ་མི་དམིགས་པར་མཚུངས་པར་སྒོམ་པ་སྟེ།
དེ་ལ་བཞིའོ། །དགུ་པ་གཞི་ཤེས་ཀྱི་མཐོང་ལམ་གྱི་སྤྱིའི་མཚན་ཉིད་བཤད་ཟིན་ལ། ཁྱད་པར་
གྱི་ཆོས་སྦྱོར་བ་འདིའི་འབྲས་བུ་ཉན་ཐོས་ཀྱི་མཐོང་ལམ་ཤུགས་ལ་འཕེན་པར་བྱེད་དོ། །དེ་ལ་
སྐད་ཅིག་བཅུ་དྲུག་གོ །སོགས་པ་རང་རྒྱལ་དང་བྱང་སེམས་ཏེ། ཉན་ཐོས་དང་རང་རྒྱལ་གྱི་
མངོན་རྟོགས་ཐབས་མ་ཡིན་པས་རིང་བ་དང་ཤུགས་བསྟན་གྱི་མཐོང་ལམ་ལ་སོགས་པ་དེ་འདྲ་
བ་ནི། ཀུན་ཤེས་མཚན་ཉིད་པ་ཉིད་དུ་འདོད་དོ། །བྱང་སེམས་ཀྱི་རྒྱུད་ཀྱིས་བསྡུས་པ་ནི།
གཉེན་པོ་ཀུན་ཤེས་སོ། །བཞི་པ་རྣམ་ཀུན་གྱི་དངོས་པོ་བཅུ་གཅིག་ལས། དང་པོ་རྣམ་པ་ནི།
གཞི་དང་། ཡེ་ཤེས་ཀྱི་བྱེ་བྲག །སྦྱོར་བའི་བསྒོམ་བྱར་གྱུར་པ་སྟེ། དེ་ལ་མཁྱེན་གསུམ་གྱི་རྣམ་
པ་གསུམ་མམ། བརྒྱ་བདུན་ཅུ་རྩ་གསུམ་མོ། །གཉིས་པ་སྦྱོར་བ་ནི། དབང་དུ་བྱ་བའི་ཕྱིར་
རྣམ་པ་རྣམས་བསྡུས་ཏེ་སྒོམ་པ་སྟེ། དེ་ལ་ཉི་ཤུའོ། །བཅས་པ་སྟེ། དེ་དང་ལྷན་ཅིག་པ་སྦྱོར་བ་
པོ་ནི། ཚོགས་བསགས་པས་ཉན་པ་ལ་སོགས་པའི་སྣོད་དུ་གྱུར་པ་སྟེ། དེ་ལ་ཉན་པ། འཛིན་པ།
མི་བརྗེད་པ། ཚུལ་བཞིན་ཡིད་ལ་བྱེད་པའི་སྣོད་བཞིའོ། །གསུམ་པ་སྦྱོར་བའི་ཡོན་ཏན་ནི།
སྦྱོར་བའི་གནས་སྐབས་དང་མཐར་ཐུག་ཏུ་ཐོབ་པའི་ཕན་ཡོན་ཏེ། དེ་ལ་བཅུ་བཞིའོ། །བཞི་པ་
སྦྱོར་བའི་སྐྱོན་ནི། སྦྱོར་བ་ལ་བར་དུ་གཅོད་པའི་ལས་སོ། །དེ་ལ་ཞེ་དྲུག་གོ །ལྔ་པ་སྦྱོར་བའི་
མཚན་ཉིད་དང་བཅས་པ་སྟེ། ལྡན་པ་ནི། སྦྱོར་བའི་ནུས་པ་མཚོན་བྱེད་ཀྱི་འབྲས་བུ་སྟེ། དེ་
ལ་གོ་གཅིག་གོ །དྲུག་པ་བསྟན་པ་ལ་འཇུག་པ་ཐར་པ་ཆ་མཐུན་ལ། མཚན་མཚོན་གཞི་
གསུམ་ལས། སྤྱིར་ཐར་པ་ཆ་མཐུན་ཙམ་གྱི་མཚན་ཉིད། ངེས་འབྱེད་ཆ་མཐུན་མ་སྐྱེས་གོང་གི་
བྱང་ཆུབ་ཀྱི་རྒྱུར་གྱུར་པའི་དགེ་བ། དྲན་པ་ཉེར་གཞག་གིས་བསྡུས་པའོ། །ཐེག་ཆེན་གྱི་ནི་
105



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
:རྫོགས་པའི་བྱང་ཆུབ་ཀྱི་རྒྱུར་གྱུར་པའི་དགེ་བ། དབང་པོའི་ངོ་བོར་མ་གྱུར་པའོ། །འཕགས་
པས། དད་པ་ལ་སོགས་པ་འདི་དག་ལ་དབང་པོར་ནི་བརྗོད་པར་མི་བྱ་སྟེ། དབང་པོའི་དོན་
མེད་པའི་ཕྱིར་རོ་ཞེས་སོ། །གཉིས་པ་ནི། ལས་དང་ཉོན་མོངས་པ་ཆེས་རགས་པ་མི་ཁོམ་པ་ལ་
སོགས་པར་འཕེན་པར་བྱེད་པ་ལས་ཐར་པ་སྦྱོར་ལམ། དེའི་ཆ་སྟེ། ཕྱོགས་གཅིག་ལ་མཐུན་པ་
སྟེ། ཕན་འདོགས་ཤིང་བསྐྱེད་པའོ། །ཡང་ན། ཐར་པ་ཉོན་མོངས་པའི་ས་བོན་དང་བྲལ་བ་
ཡིན་ལ། དེའི་ཆ་ལ་ཕན་འདོགས་པས་ཐར་པ་ཆ་མཐུན་ཏེ། འཕགས་པས། ཐར་པ་ནི།
བྲལ་བའི་ཁྱད་པར་ཡིན་ལ། དེའི་ཆ་ལ་ཕན་པས་ན། ཐར་པའི་ཆ་དང་མཐུན་པའོ། །ཞེས་
སོ། ། གསུམ་པ་ལ། དད་པ། བརྩོན་འགྲུས། དྲན་པ། ཏིང་ངེ་འཛིན། ཤེས་རབ་སྟེ།
ལྔའོ། །ཡང་ན། ཆུང་འབྲིང་ཆེ་གསུམ་སྟེ། སློབ་དཔོན་གྱིས། ཉན་ཐོས་རང་རྒྱལ་བྱང་སེམས་
དང་རིམ་བཞིན་སྦྱར་རོ། །འཕགས་པས། ཐེག་དམན་གྱི་རིགས་སུ་ངེས་པ་དང་། མ་ངེས་པ་
དང་། ཐེག་ཆེན་གྱི་རིགས་སུ་ངེས་པ་སྟེ། གསུམ་ལ་བཞེད་པར་གསལ་ལོ། །ཡང་ན། ཚོགས་
ལམ་ཆུང་འབྲིང་ཆེ་གསུམ་སྟེ། འདིས་ས་མཚམས་ཀྱང་བསྟན་ལ། ཆོས་བཤེས་ཀྱིས་ཚོགས་
ལམ་ཕལ་པ་ཐར་པ་ཆ་མཐུན་མིན་པར་འདོད་པ་བཀག་གོ །འདི་ཐོབ་ནས་དགེ་བའི་ས་བོན་
འཆད་པ་མི་སྲིད་དོ། །བདུན་པ་དེ་ཡོངས་སུ་སྨིན་པ་ངེས་འབྱེད་ཆ་མཐུན་ནི། སེམས་ཅན་ལ་
དམིགས་པའི་རྣམ་པ་ཁྱད་པར་ཅན་དང་ལྡན་པའི་ལོ་ཀ་པའི་རྟོགས་པ་སྟེ། དེ་ལ་བཞིའམ།
བཅུ་གཉིས་སོ། །བརྒྱད་པ་རྟེན་བསླབ་པར་བྱ་བ་ཡོད་པས་སློབ་པ། བྱང་ཆུབ་ལས་ཕྱིར་མི་
ལྡོག་པའི་ཚོགས་ཏེ། དགེ་འདུན་ནི། ཐེག་དམན་དུ་མི་ལྟུང་བར་ངེས་པའི་རྟགས་དང་ལྡན་
པའི་བྱང་སེམས་རྣམས་ཏེ། དེ་ལ་སྦྱོར་མཐོང་སྒོམ་གསུམ་པ་གསུམ་མོ། །དགུ་པ་ཡན་ལག་
སྲིད་པ་འཁོར་བ་དང་། ཞི་བ་མྱང་འདས་མཉམ་པ་ཉིད་ཀྱི་སྦྱོར་བ་ནི། གང་ཞིག་འཁོར་འདས་
རང་བཞིན་མེད་པར་མཚུངས་པར་སྒོམ་པའོ། །དེ་ལ་དངོས་དང་ཀླན་ཀ་སྤང་བ་གཉིས་སོ། །
བཅུ་པ་ཉེ་བའི་ཡན་ལག་སངས་རྒྱས་ཀྱི་ཞིང་དག་པ་བླ་ན་མེད་པ་སྟེ། མཆོག་ཏུ་གྱུར་པའི་སྦྱོར་
བ་ནི། གང་ཞིག་སྣོད་བཅུད་ཀྱི་ལོ་ཀ་ཉེས་པ་མེད་ཅིང་ཡོན་ཏན་དང་ལྡན་པའི་ཕྱིར་སྒོམ་པ་སྟེ།
དེ་ལ་སྣོད་བཅུད་དག་པ་གཉིས་སོ། །བཅུ་གཅིག་པ་སེམས་ཅན་ཡོངས་སུ་སྨིན་པའི་ཡན་ལག་
ཐབས་མཁས་པའི་སྦྱོར་བ་ནི། གང་ཞིག་ཡུལ་བཅུ་ལ་དུས་དང་དུས་མ་ཡིན་པ་ཤེས་པས་འཕྲིན་
ལས་ཕུན་ཚོགས་ཀྱི་རྒྱུར་གྱུར་པ་སྟེ། དེ་ལ་བཅུའོ། །ཐབས་མཁས་དང་བཅས་པའི་དངོས་པོ་
106



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བཅུ་གཅིག་པོ་འདི་ནི། རྣམ་པ་ཀུན་མངོན་པར་རྫོགས་པར་རྟོགས་པ་ཡིན་ནོ། །ལྔ་པ་རྩེ་སྦྱོར་
གྱི་དངོས་པོ་བརྒྱད་ལས། དང་པོ་སྔར་རྩེ་མོའི་མངོན་རྟོགས་ཞེས་བཤད་པ་དེའི་རྟགས་ནི།
བསྡུས་སྒོམ་རབ་ཏུ་གྱུར་པར་མཚོན་པར་བྱེད་པའི་དྲོད་དེ། དེ་ལ་བཅུ་གཉིས་སོ། །གཉིས་པ་
རྣམ་པར་འཕེལ་བ་ནི། བསྡུས་སྒོམ་ལ་དབང་ཐོབ་པའི་རྩེ་མོ། བསོད་ནམས་ཕུལ་དུ་བྱུང་བ་
དང་ལྡན་པ་སྟེ། དེ་ལ་བཅུ་དྲུག་གོ །གསུམ་པ་ངེས་པར་བརྟན་པ་ནི། མཁྱེན་གསུམ་གྱི་ཆོས་
དང་སེམས་ཅན་གྱི་དོན་མི་གཏོང་བའི་བཟོད་པ་རྣམ་འཕེལ་རང་དབང་དུ་གྱུར་པ་སྟེ། དེ་ལ་
གཉིས་སོ། །བཞི་པ་སེམས་ཀུན་དུ་གནས་པ་ནི། བསོད་ནམས་མང་པོ་དང་ལྡན་པའི་ཆོས་
མཆོག །དེ་ཁོ་ན་ཉིད་ལ་རྩེ་གཅིག་ཏུ་གནས་པ་སྟེ། དེ་ལ་ཆེ་འབྲིང་ཆུང་གསུམ་མོ། །ལྔ་པ་
མཐོང་ལམ་སྤྱིའི་མཚན་ཉིད་བཤད་ཟིན་ལ། ཁྱད་ཆོས་བསྡུས་སྒོམ་རབ་ཏུ་གྱུར་པའོ། །དྲུག་པ་
སྒོམ་པ་ཞེས་བྱ་བའི་ལམ་ནི། བསྡུས་སྒོམ་རབ་ཏུ་གྱུར་པ་སྒོམ་སྤང་རྟོག་པ་སྤོང་བའི་གཉེན་
པོ། །བྱང་ཆུབ་ཆེན་པོར་བགྲོད་པའི་གོ་སྐབས་ཕྱེ་བཤུལ་ལོ། །ལམ་གཉིས་པོ་སོ་སོ་སྟེ། རེ་རེ་
ལ། རྣམ་པར་རྟོག་པ་འཇུག་པ་གཟུང་རྟོག ། ལྡོག་པ་གཟུང་རྟོག །རྫས་འཛིན་རྟོག་པ།
བཏགས་འཛིན་རྟོག་པ་སྟེ། རྣམ་པ་བཞི་བཞི་ཡོད་པས་དེའི་གཉེན་པོ་སྦྱོར་བ་ཉེར་བསྡོགས་ཀྱི་
ལམ་དང་། འཇུག་པ་བར་ཆད་མེད་ལམ་གཉིས་ཏེ། རྣམ་པ་བཞི་རེ་རེ་ལའང་དགུ་དགུ་སྟེ།
སུམ་ཅུ་རྩ་དྲུག་གོ །བདུན་པ་སངས་རྒྱས་ལ་ལམ་གཞན་གྱི་བར་ཆད་མེད་པའི་ཏིང་ངེ་འཛིན་ནི།
རྣམ་མཁྱེན་གྱི་དངོས་རྒྱུ་བསྡུས་སྒོམ་རབ་ཏུ་གྱུར་པ་སྟེ། དེ་ལ་དངོས་དང་ཁྱད་པར་གཉིས་
སོ། །བརྒྱད་པ་བསལ་བྱ་ལོག་པར་སྒྲུབ་པ་ནི། སྒྲོ་སྐུར་དུ་སྨྲ་བྱའི་ལོ་རྟོག་རྣམ་མཁྱེན་ལ་
དམིགས་པ། བར་ཆད་མེད་རྩེ་བསྐྱེད་པའི་སྔོན་དུ་སྤང་པར་བྱ་བའོ། །དེ་ལ་ཉེ་བ་ལ་ལྟོས་པའི་
བཅུ་དྲུག་གོ །འདི་བར་ཆད་རྩེའི་སྤང་བྱ་མ་ཡིན་གྱི། རྣམ་མཁྱེན་ལ་དངོས་སྨྲ་བ་རྣམས་ཀྱིས་
རྩོད་པའི་ལོག་རྟོག་ཡིན་པས་བདེན་གཉིས་ལ་ཁས་ལེན་གྱིས་སྤང་བར་བྱ་བའོ། །དེ་ལྟ་བུ་དང་
བཅས་པའི་དངོས་པོ་བརྒྱད་ནི། རྩེ་མོའི་མངོན་རྟོགས་སོ། །
དྲུག་པ་མཐར་གྱིས་པའི་དངོས་པོ་བཅུ་གསུམ་ནི། སྦྱིན་པའི་མཐར་གྱིས་པ་ནི། གང་
ཞིག་འཁོར་གསུམ་རྣམ་པར་དག་པའི་སྦྱིན་པ་རིམ་གྱིས་སྒོམ་པ་སྟེ། ཕར་ཕྱིན་གཞན་ལྔ་ལའང་
དེ་ལྟར་སྦྱར་རོ། ། སངས་རྒྱས་རྗེས་སུ་དྲན་པའི་མཐར་གྱིས་པ་ནི། གང་ཞིག་དེ་བཞིན་
གཤེགས་པའི་ཡོན་ཏན་དོན་དམ་པར་མི་དམིགས་པར་ཀུན་རྫོབ་ཏུ་ཕྱིན་ཅི་མ་ལོག་པར་རིམ་
107



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
གྱིས་སྒོམ་པའོ། །དེ་བཞིན་དུ་དེ་བཞིན་གཤེགས་པའི་ཡོན་ཏན་ཞེས་པའི་གནས་སུ་དགེ་མི་དགེ་
ལུང་མ་བསྟན་པའི་ཆོས་དང་། སློབ་པ་ཕྱིར་མི་ལྡོག་པའི་ཚོགས་དང་། སྡོམ་པ་གསུམ་དང་།
ཆོས་དང་ཟང་ཟིང་གི་སྦྱིན་པ་དང་། ལྷ་གནས་སུ་སྐྱེ་བའི་འཕགས་པ་ཞེས་སྦྱར་བས། ཆོས་
དང་། དགེ་འདུན་དང་། ཚུལ་ཁྲིམས་དང་། གཏོང་བ་དང་། ལྷ་རྗེས་སུ་དྲན་པའི་མཐར་
གྱིས་པའོ། །དངོས་མེད་ངོ་བོ་ཉིད་དུ་ཤེས་པའི་མཐར་གྱིས་པ་ནི། གང་ཞིག་ཆོས་ཐམས་ཅད་
དོན་དམ་པར་ངོ་བོ་ཉིད་མེད་པར་རྟོགས་པས་རིམ་གྱིས་སྒོམ་པའོ། །དེ་ལྟར་དཀོན་མཆོག་
གསུམ་རྗེས་སུ་དྲན་པ་རྣམ་པ་གསུམ་དང་། ལྷག་མ་རྣམ་པ་བཅུ་ནི། མཐར་གྱིས་པའོ། །
བདུན་པ་སྐད་ཅིག་མའི་དངོས་པོ་བཞི་ནི། རྣམ་སྨིན་མིན་པ་དང་། རྣམ་སྨིན་དང་། མཚན་
ཉིད་མེད་པ་དང་། གཉིས་སུ་མེད་པ་སྟེ། བཞི་ནི། གང་ཞིག་ཟག་མེད་རྣམ་པར་སྨིན་པ་མིན་
པའི་ཆོས་ཐམས་ཅད་བྱ་རྫོགས་སྐད་ཅིག་ལ་རྟོགས་པ་དང་། དེ་བཞིན་རྣམ་སྨིན་དགེ་བའི་ཆོས་
ཐམས་ཅད་དང་། ཀུན་བྱང་མཚན་ཉིད་མེད་པ་དང་། གཟུང་འཛིན་གཉིས་སུ་མེད་པར་
རོ། །དེ་དག་ཀྱང་དངོས་པོ་ཐ་དད་ཀྱིས་ཕྱེ་བ་མིན་པར་སྤྱིའི་མཚན་ཉིད་ཀྱིས་ཕྱེ་བ་རྣམ་བཞི་ནི།
སྐད་ཅིག་མ་གཅིག་གིས་མངོན་པར་རྫོགས་པར་བྱང་ཆུབ་པའོ། །བརྒྱད་པ་ཆོས་སྐུའི་དངོས་པོ་
ལ་བཞི་ལས། དབྱེ་གཞི་ནི། སངས་རྒྱས་ཀྱི་ས་ལ་ཆོས་སྐུར་བརྗོད་པ་ཙམ་ཞིག་གོ །དབྱེ་བའི་
ངོ་བོ་ནི། རྣམ་པ་བཞིར་ནི་ཡང་དག་པར་ཏེ། ཕྱིན་ཅི་མ་ལོག་པར་བརྗོད་དོ། །འདི་ལ།
འཕགས་པ་ལ་སོགས་པ་སྐུ་གསུམ་མཛད་པ་དང་བཅས་པ་བཞིའོ། །ཞེས་འདོད་དེ། ལེགས་
སོ། །སློབ་དཔོན་གྱིས། མཛད་པ་ནི། ཆོས་སྐུའི་ཞར་ལ་བསྟན་པ་ཡིན་པས་སྐུ་བཞིའོ། །ཞེས་
བཞེད་ལ། འདི་དག་གི་དགག་སྒྲུབ་འོག་ཏུ་འཆད་དོ། །འདིར་སྐུ་བཞིའི་ལུགས་བཀོད་ན།
ངོ་བོ་ཉིད་ཀྱི་སྐུ་ནི། གང་ཞིག་ཟག་མེད་ཡེ་ཤེས་ཀྱི་བདག་ཉིད་རང་བཞིན་གྱིས་འོད་གསལ་བ་ལ་
གློ་བུར་གྱི་དྲི་མ་ཀུན་གྱིས་དག་པ་སྟེ། རྒྱུད་བླར། ཆོས་དབྱིངས་ངོ་བོ་ཉིད་ཀྱིས་ནི། །དག་པའི་
ཕྱིར་ན་འོད་གསལ་བ། །ཞེས་པ་དང་། ཉོན་མོངས་ཤེས་བྱ་སྙོམས་འཇུག་གི །སྒྲིབ་གསུམ་
ལས་ནི་ངེས་གྲོལ་ཏེ། །ཞེས་སོ། །གཉིས་པ་ཆོས་ལ་ཡང་དག་པར་ལོངས་སྤྱོད་རྫོགས་པའི་སྐུ་
ནི། གང་ཞིག་བར་མ་ཆད་པར་མཆོག་ཏུ་དག་པའི་འགྲོ་བ་འདུལ་བྱེད་དོ། །དེའང་ངེས་པ་ལྔ་
ལྡན་ཏེ། གནས་ངེས་པ་འོག་མིན་ཏེ། དེ་ལ་འགའ་ཞིག ཀག འོག་མིན་ཕལ་པའི་གོང་ན་
ཡོད་པར་འདོད་ལ། འགའ་ཞིག །བཀའ་འཆད། དེ་ཉིད་ཀྱི་ལོགས་ཤིག་ན་ཡོད་ཟེར་རོ། །ངོ་བོ་
108



༄༅།།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ
ངེས་པ་མཚན་དང་དཔེ་བྱད་ཀྱིས་བརྒྱན་པ། འཁོར་ངེས་པ་ལ། ཨ་ཧྥུ་དང་། སེང་བཟང་ཤཱནྟི་
ངག་དབང་གྲགས་པ། ནི། ས་བཅུའི་བྱང་སེམས་ཀྱིས་བསྐོར་བར་འདོད། ཆོས་བཤེས་ས་བཅུ་པའི་
བྱང་སེམས་ཁོ་ནས་བསྐོར་བར་འདོད་དོ། །དུས་ངེས་པ་རྟག་ཏུ་རྒྱུན་མི་འཆད་པར་རོ། །
ལོངས་སྤྱོད་ངེས་པ་ཐེག་པ་ཆེན་པོའི་ཆོས་ཀྱི་ལོངས་སྤྱོད་བླ་ན་མེད་པའི་དགའ་བདེ་ལ་རྫོགས་
པར་ལོངས་སྤྱོད་པ་སྟེ། ཟླ་གྲགས་ཀྱིས། སྐྱབས་གསུམ་བདུན་ཅུ་པ་ལས། སངས་རྒྱས་རྣམས་
ཀྱི་གཟུགས་སྐུ་ནི། །མཚན་དང་དཔེ་བྱད་རབ་འབར་ཞིང་། ། སྐྱེ་བོ་རྣམས་ལ་སྣ་ཚོགས་
གཟུགས། །རང་མོས་དབང་གིས་འཛིན་པར་བྱེད། །བསོད་ནམས་ཚོགས་ནི་དཔག་མེད་
ལས། །བྱུང་བ་དེ་ནི་རྒྱལ་བའི་སྲས། །ས་བཅུ་ལ་ནི་གནས་རྣམས་ཀྱིས། །དེ་ལྟ་བུ་ཡི་སྐུར་
གཟིགས་སོ། །འདི་དེ་ཆོས་རྫོགས་ལོངས་སྤྱོད་པས། །རྒྱལ་སྲས་རྣམས་ཀྱིས་སྤྱད་བྱའོ། །ཆོས་
རྣམས་རང་བཞིན་ཁོ་ན་ལ། །གནས་པའི་བློ་ལ་སངས་རྒྱས་བརྗོད། །འོག་མིན་གཞལ་ཡས་
ཁང་དུ་ནི། །དེ་ཉིད་མངོན་སུམ་བྱ་བར་བཞེད། །ཅེས་སོ། །བཅས་པ་ནི། ལྡན་པ་སྟེ། སྡེབ་
སྦྱོར་གྱི་དབང་ངམ། ཡེ་ཤེས་དང་ལྡན་པའོ། །སྐུ་བཞིར་འདོད་པའི་ལུགས་ཀྱིས། དེ་བཞིན་
གཞན་ནི་སྤྲུལ་པ་དང་། །ཞེས་བཤད་ན་སླ་བས། ངོ་བོ་ཉིད་ཀྱི་སྐུ་ཡེ་ཤེས་ཀྱི་བདག་ཉིད་ཡིན་པ་
དེ་བཞིན་དུ་དེ་ལས་གཞན་པའི་སྐུ་གཉིས་ཀྱང་ཡེ་ཤེས་ཀྱི་བདག་ཉིད་ཡིན་ནོ། །གསུམ་པ་སྤྲུལ་
པའི་སྐུ་ནི། གང་ཞིག་དག་མ་དག་སྣ་ཚོགས་འདུལ་བྱེད་དོ། །དབྱེ་ན། བཟོ་དང། སྐྱེ་བ་
དང་། བྱང་ཆུབ་མཆོག་གི་སྤྲུལ་པ་དང་། མྱ་ངན་ལས་འདའ་བར་སྟོན་པ་སྟེ། བཞིའོ། །
མཆོག་གི་སྤྲུལ་པ་ནི། འོག་མིན་དུ་སངས་རྒྱས་ནས་འདིར་མཛད་པ་བཅུ་གཉིས་སྟོན་པ་སྟེ།
རྒྱུད་བླར། དགའ་ལྡན་ནས་ནི་འཕོ་བ་དང་། །ཞེས་སོ། །དེ་ལའང་མཚན་དང་དཔེ་བྱད་ཡོད་
དེ། རྒྱུད་བླར། སུམ་ཅུ་རྩ་གཉིས་ཞེས་བྱ་བ། །སྤྲུལ་པ་ཆོས་ལ་རྫོགས་པར་ནི། །ལོངས་སྤྱོད་
རྫོགས་སྐུ་གཉིས་ལ་བརྟེན། །དག་པས་ཉེ་དང་རིང་རྣམས་ལ། །ལོ་ཀ་རྒྱལ་བའི་དཀྱིལ་འཁོར་
དུ། །ཆུ་དང་ནམ་མཁའ་ཟླ་གཟུགས་བཞིན། །ཞེས་སོ། །བཞི་པ་ཆོས་སྐུ་ནི། གང་ཞིག་
གནས་ཡོངས་སུ་གྱུར་པའི་ཡེ་ཤེས་སོ། །དབྱེ་ན། ཉེར་གཅིག་གོ །དེའི་མཛད་པ་ནི། ཆོས་
སྐུའི་བདག་རྐྱེན་ལས་རྒྱུན་མི་འཆད་ཅིང་ལྷུན་གྱིས་གྲུབ་པར་འཇུག་པའི་ལས་ཏེ། དབྱེ་ན།
ཉེར་བདུན་ནོ། །བཅས་པ་ནི། ལྡན་པའམ་བསྐོར་བ་སྟེ། ཞར་བྱུང་ངོ་། །ཐ་དད་ནི། ངོ་བོ་
ཉིད་སྐུ་སྐུ་གཞན་དང་དེ་ཉིད་དང་གཞན་དུ་བརྗོད་དུ་མེད་ལ། ལྷག་མ་གསུམ་པོ་ངོ་བོ་ཐ་དད་
109



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་ད་གུ་པ།
དོ། །གྲངས་ངེས་ནི། སྐུ་བཞིར་བྱས་པས་ཆོས་ཉིད་ཆོས་ཅན་གཉིས་ཡོད་པའི་དང་པོ་ངོ་བོ་
ཉིད་སྐུ། ཆོས་ཅན་ལ་སངས་རྒྱས་ཁོ་ནའི་ཡུལ། བྱང་སེམས་འཕགས་པ་ཡན་ཆད་ཁོ་ནའི་ཡུལ།
སོ་སྐྱེ་དང་ཉན་ཐོས་ཀྱི་ཡུལ་གསུམ་ཡོད་པས་ལྷག་མ་གསུམ་དུ་ངེས་སོ། །དེ་ལྟར་དོན་བདུན་
ཅུས་དངོས་པོ་བརྒྱད་མ་ཚང་བ་མེད་པར་བཤད་ཅིང་རྫོགས་པས་མང་མི་དགོས་ལ། གོང་མ་
ཚང་ཡང་དངོས་པོ་བརྒྱད་མི་རྫོགས་པས་ཉུང་ན་མི་འདུ་བའི་ཕྱིར་གྲངས་ངེས་སོ། །གོ་རིམ་ཡང་
ཁ་ཅིག་བཤད་པའི་རིམ་པ། ཁ་ཅིག་དོན་གྱི་རིམ་པས་ལེགས་པར་བསྟན་པ་ཡིན་ནོ། །གཉིས་
པ་ལ་དྲུག་སྟེ། སྒྲུབ་པ་དང། སྦྱོར་བ་ལན་གཉིས་དང་། སྒོམ་ལམ་ལན་གསུམ་དང་། གང་
ཟག་ལན་བཞི་དང་། རྟོག་པ་ལན་བཞི་དང་། མཐོང་ལམ་ལན་ལྔ་དང་། སྦྱོར་ལམ་ལན་དྲུག་
སྟོན་པ་ལ་ཟློས་པ་སྤང་བའོ། །དང་པོ་གདམས་ངག་གི་སྐབས་སུ་སྒྲུབ་དང་ཞེས་པ་དང་། སྒྲུབ་
པ་བཞི་སྟོན་པ་ཟློས་པར་འགྱུར་ཏེ། སྒྲུབ་པ་ཁྱད་པར་མེད་པའི་ཕྱིར་རོ། །ཞེ་ན། སྐྱོན་མེད་དེ།
དང་པོ་ནི། གདམས་ངག་གི་བརྗོད་བྱའི་ཁྱད་པར་དུ་བཤད་ལ། གཉིས་པ་ནི། སྒྲུབ་པ་རང་གི་
མཚན་ཉིད་དང་། དབྱེ་བ་སྟོན་པའི་ཕྱིར་རོ། །ཡང་གཞི་ཤེས་ཀྱི་སྦྱོར་དང་ཞེས་པ་དང་། རྣམ་
ཀུན་གྱི་སྦྱོར་བ་གཉིས་ཟློས་ཏེ། སྦྱོར་བ་གཅིག་ལན་གཉིས་བསྟན་པའི་ཕྱིར་ཞེ་ན། མི་ཟློས་ཏེ།
དང་པོ་ཉན་རང་གི་སྦྱོར་བ་ཤུགས་ལ་འཕེན་བྱེད་ཉན་རང་གི་སྦྱོར་བའི་གཉེན་པོའི་ཆ་བསྟན།
གཉིས་པ་ནི། རྣམ་པ་རྣམས་བསྡུས་ཏེ་སྒོམ་པ་རྣམ་ཀུན་གྱི་སྦྱོར་བ་ཡིན་པས་སོ། །གཉིས་པ་
ནི། ལམ་ཤེས་སུ་སྒྲུབ་དང་ཤིན་ཏུ་དག་པའི་སྒོམ་ལམ། རྣམ་ཀུན་ཏུ་སྒོམ་པའི་ལམ་ནི་ཟབ་པ་
སྟེ། ཞེས་པ་དང་། རྩེ་སྦྱོར་དུ། སྒོམ་ལམ་ཞེས་བྱ་བའི་ལམ་ཞེས་པ་རྣམས་ཟློས་ཏེ། སྒོམ་ལམ་
ཁྱད་མེད་ཡང་ཡང་བསྟན་པས་སོ། །ཞེ་ན། མི་གྲུབ་སྟེ། དང་པོ་མཐའ་གཉིས་ལ་མི་གནས་
པའི་སྒོམ་ལམ། གཉིས་པ་སློབ་པ་ཕྱིར་མི་ལྡོག་པའི་རྟགས་དང་ལྡན་པའི་སྒོམ་ལམ། གསུམ་པ་
སྒོམ་སྤང་རྟོག་པ་སྤོང་བའི་གཉེན་པོའི་སྒོམ་ལམ་ཡིན་པས་སོ། །གསུམ་པ་ནི། རྣམ་མཁྱེན་དུ།
སྒྲུབ་པ་ཡི་ནི་རྟེན་གྱུར་པ། །ཞེས་པ་དང་། ལམ་ཤེས་སུ། མོག་མོག་པོར་བྱེད་ཅེས་པ་དང་།།
རྣམ་ཀུན་ཏུ། སངས་རྒྱས་རྣམས་ལ་ལྷག་པར་བྱས། །ཞེས་པ་དང་། སློབ་པ་ཕྱིར་མི་ལྡོག་པའི་
ཚོགས། །ཞེས་པ་རྣམས་ཟློས་ཏེ། ལམ་སྒོམ་པའི་གང་ཟག་ཏུ་ཁྱད་མེད་པས་སོ། །ཞེ་ན།
སྐྱོན་མེད་དེ། དང་པོ་རང་བཞིན་དུ་གནས་པའི་རིགས་མཚོན་བྱེད། གཉིས་པ་གེགས་ང་རྒྱལ་
དང་བྲལ་བའི་ཆ། གསུམ་པ་སྔོན་དུ་བསོད་ནམས་གྱི་ཚོགས་བསགས་པ། བཞི་པ་ཉན་རང་དུ་4བ
110



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བམི་ལྟུང་ངེས་པའི་རྟགས་ཐོབ་པའི་ཆ་ཡིན་པས་སོ། །བཞི་པ་ནི། རྣམ་མཁྱེན་དུ། རྣམ་རྟོག་
བཞི་པོ་ལྡན་བརྟེན་པ། །ཞེས་པ་དང་། གཟུང་དང་འཛིན་པའི་རྣམ་རྟོག་རྣམས། །ཞེས་པ་
དང་། རྩེ་སྦྱོར་དུ། འཇུག་པ་དང་ནི་ལྡོག་པ་དང་། །ཞེས་པ་དང། མདོར་བསྡུས་རྒྱས་དང་
སངས་རྒྱས་ཀྱི། །ཞེས་པ་རྣམས་ཟློས་ཏེ། རྟོག་པར་ཁྱད་མེད་པའི་ཕྱིར་རོ། །ཞེ་ན། མ་ངེས་
ཏེ། དང་པོ་ནི། ཐེག་ཆེན་སྦྱོར་ལམ་ཉན་རང་སྦྱོར་ལམ་ལས་ཁྱད་པར་དུ་བྱེད་པའི་དགག་
རྟོག །གཉིས་པ་གཉེན་པོའི་ཚོགས་ཤེས་པའི་དོན་དུ་དེའི་སྤང་བྱ་བསྟན། གསུམ་པ་མཐོང་
ལམ་རྩེ་མོའི་སྤང་བྱ། བཞི་པ་སྒོམ་ལམ་རྩེ་སྦྱོར་གྱི་སྤང་བྱ་ཡིན་པའི་ཕྱིར་རོ། །ལྔ་པ་ནི། ལམ་
ཤེས་སུ། ཕན་ཡོན་ཆེ་བ་མཐོང་བའི་ལམ། །ཞེས་པ་དང། གཞི་ཤེས་སུ། ཉན་ཐོས་ལ་ས་ལ་སོགས་
མཐོང་བའི་ལམ། །ཞེས་པ་དང་། རྣམ་ཀུན་ཏུ། བསམ་མི་ཁྱབ་སོགས་ཁྱད་པར་གྱིས། །
ཞེས་པ་དང་། མཐོང་བའི་ལམ་ལ་བཟོད་པ་དང་། །ཞེས་པ་དང་། རྩེ་སྦྱོར་དུ། བསྡུས་པ་དེ་
འདིར་མཐོང་བའི་ལམ། །ཞེས་པ་རྣམས་ཟློས་ཏེ། མཐོང་ལམ་ཡང་ཡང་བསྟན་པས་སོ། །ཞེ་
ན། སྐྱོན་མེད་དེ། དང་པོ་འཁོར་འདས་ཀྱི་མཐའ་གཉིས་མི་གནས་པའི་ལམ། གཉིས་པ་ཐེག་
དམན་ལས་ཡང་དག་པར་འདའ་བའི་ལམ། གསུམ་པ་ཐེག་དམན་མཐོང་ལམ་ལས་ཁྱད་པར་
དུ་འཕགས་པའི་ལམ། བཞི་པ་སློབ་པ་ཕྱིར་མི་ལྡོག་པའི་རྟགས་ཀྱི་ལམ། ལྔ་པ་མཐོང་ལམ་རྩེ་
སྦྱོར་གྱི་སྤང་བྱ་རྟོག་པ་སྤོང་བའི་གཉེན་པོའི་ལམ་ཡིན་པས་སོ། །ཞེས་འཕགས་པ་གྲོལ་སྡེ་གསུང་
ངོ་། །དྲུག་པ་ནི། རྣམ་མཁྱེན་དུ། ངེས་འབྱེད་ཡན་ལག་རྣམ་བཞི་དང་། །ཞེས་པ་དང་།
，
ལམ་ཤེས་སུ། འཕགས་པ་ཉན་ཐོས་ལམ་ལ་ནི། །ཞེས་པ་དང་། བཏགས་པའི་ཆོས་ཉིད་མི་
འགལ་བར། །ཞེས་པ་དང་། རྣམ་ཀུན་ཏུ། དྲོ་བ་རྣམས་ཀྱི་དམིགས་པ་འདིར། །ཞེས་པ་
དང། དྲོད་དང་རྩེ་མོ་བཟོད་བཅས་དང་། །ཞེས་པ་དང༌། དེ་ཡི་རྟགས་དང་རྣམ་འཕེལ་
དང་། །ཞེས་སོགས་ཟློས་ཏེ། སྦྱོར་ལམ་དུ་ཁྱད་པར་མེད་པའི་ཕྱིར་ཞེ་ན། སྐྱོན་མེད་དེ། དང་
པོ་བྱང་ཆུབ་སེམས་དཔའི་སྦྱོར་ལམ་ཉན་རང་སྦྱོར་ལམ་ལས་ཁྱད་པར་ལྔས་ཁྱད་པར་འཕགས་
པ། གཉིས་པ་ཉན་ཐོས་ཀྱི་སྦྱོར་ལམ་ལས་དམིགས་རྣམ་གྱིས་ཁྱད་པར་འཕགས་པ། གསུམ་པ་
རང་རྒྱལ་གྱི་སྦྱོར་ལམ་ལས་དམིགས་རྣམ་གྱིས་ཁྱད་པར་འཕགས་པ། ཡང་ན། དེ་གཉིས་ཀྱི་
ལམ་སྔ་མ་རྣམས་ལས་དམིགས་རྣམ་གྱིས་ཁྱད་པར་འཕགས་པ། བཞི་པ་སེམས་ཅན་ཐམས་
ཅད་ལ་བརྟེན་པའི་རྗེས་ཐོབ་ཀྱི་དམིགས་རྣམ། ལྔ་པ་སྦྱོར་ལམ་ལ་གནས་པ་ཕྱིར་མི་ལྡོག་པའི་
111



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
..
དད། ལ་ལ་རྒྱུའི་སྒོ་ནས་
་
1རྟགས། དྲུག་པ་སྦྱོར་ལམ་རྩེ་སྦྱོར་ཡིན་པས་སོ། །ཆོས་བཤེས་ཀྱིས། སྦྱོར་ལམ་ལན་བཅུ་
གསུམ་བསྟན་ཟེར་བ་ནི། དེ་དག་གི་སྟེང་དུ་སེམས་བསྐྱེད་བཞི་པ་དང་། རྟོགས་པའི་ཆོས་དྲུག་
གི་དང་པོ་བཞི་དང་། གོ་འཇུག་དང་། སྤྱོད་པ་བཀག་པའི་སྦྱོར་བ་དང། དབང་པོ་ལྔ་དང་།
སྟོབས་ལྔ་དང་། སྦྱོར་བ་ཉི་ཤུའི་ཁ་ཅིག་དང་། མཐར་གྱིས་བྱ་བ་རྣམས་བསྣན་པ་སྟེ། དེ་
རྣམས་ཀྱང་ཁ་ཅིག་དོན་ཐ་དད་། ཁ་ཅིག་ཚིག་ཐ་དད། ལ་ལ་ རྒྱུའི་སྒོ་ནས། ལ་ལ་འབྲས་
བུའམ་རྟགས་ཀྱི་སྒོ་ནས། ལ་ལ་མདོར་བསྟན། ལ་ལ་རྒྱས་བཤད། ཐམས་ཅད་ལ་དགོས་པ་ཐ་ཐ
དད་རེ་ཡོད་པས་ཟློས་པའི་ཉེས་པ་མེད་དོ། །ཇི་སྐད་དུ། སྨྲ་བའི་དམ་པ་ཁྱོད་ཀྱི་བཀའ། །
རྣམ་གྲངས་དུ་མ་ཉིད་མཆིས་ཤིང་། ། ཟློས་པ་ཡང་ནི་མ་མཆིས་ལ། །སྦྱོར་བའི་ལུགས་ཀྱི་
རིགས་པ་ལགས། །ཞེས་སོ། །ཕྱོགས་གླང་གིས། ཤེས་རབ་ཕ་རོལ་ཕྱིན་ལ་བརྟེན། །མདོར་
བསྡུས་དོན་ནི་འདི་དག་ཡིན། །སླར་ཡང་དོན་གཞན་ལ་བརྟེན་ནས། །དོན་དེ་ཉིད་ནི་བཟླས་
པ་ཡིན། །ཞེས་སོ། །གསུམ་པ་ལ་གསུམ་སྟེ། མདོར་བསྟན། རྒྱས་བཤད། ལེགས་བཤད་དུ་
བསྟན་པའོ། །དང་པོ་ནི། ཚིགས་བཅད་བཅོ་ལྔ་ཡོད་པ་དེ་ལ། ཤེས་ནས་བརྒྱད་ཀྱི་བར་ཚིག་
ལེའུར་བྱས་པ་དང་པོ་གཉིས་ཀྱིས་ནི་ཆོས་ཅན། ཡུམ་གྱི་ལུས་མདོར་བསྟན་པ་ཡིན་ཏེ། བརྗོད་
བྱའི་གཙོ་བོ་དངོས་པོ་བརྒྱུད་ཀྱི་དོན་བསྡུས་ནས་དང་པོར་བསྟན་པའི་ཕྱིར་རོ། ། གཉིས་པ་
སེམས་བསྐྱེད་ནས་བརྗོད་ཀྱི་བར་ཚིགས་བཅད་ལྷག་མ་བཅུ་གསུམ་གྱིས་ནི་ཆོས་ཅན། ཡུམ་གྱི་
ལུས་རྒྱས་པར་བཤད་པ་ཡིན་ཏེ། ཚིགས་བཅད་དང་པོ་དེ་དག་ཉིད་ཀྱི་དོན་བསྡུས་ནས་བཤད་
པའི་ཕྱིར་རོ། །གསུམ་པ་ནི། ཚིགས་བཅད་བཅོ་ལྔ་ཆོས་ཅན། ཡུམ་གྱི་ལུས་ལེགས་པར་
བཤད་པ་ཡིན་ཏེ། སྔར་བསྟན་པ་དེ་ལྟར་ན། དང་པོ་གཉིས་ཀྱིས་མདོར་བསྡུས་པ་དང་ལྷག་མ་
བཅུ་གསུམ་གྱིས་རྒྱས་པར་བཤད་པའི་ཕྱིར་རོ། །བཞི་པ་ནི། རྣམ་པར་མ་བཀྲོལ་ཞེས་དྲང་
ངོ་། །གང་ན། བསྟན་བཅོས་ཀྱི་བསྡུས་པའི་དོན་གྱི་ཚིག་ལེའུར་བྱས་པ་ལུས་རྣམ་གཞག་
རྣམས་ནིའོ། །གང་གིས་ན། སེང་བཟང་བདག་གིས་སོ། །དེའི་རྒྱུ་མཚན་ནི། བཀྲོལ་མི་
དགོས་ཤིང་། བཀྲོལ་ན་ཉེས་པ་ཡོད་པའི་ཕྱིར་རོ། །དང་པོ་ནི། བསྟན་བཅོས་མཛད་པ་པོ་རྗེ་
བཙུན་ཉིད་ཀྱིས། སེམས་བསྐྱེད་པ་ནི་གཞན་དོན་ཕྱིར། །ཞེས་བྱ་བ་དང་། སོགས་པ་འཕྲིན་
ལས་ཀྱི་བར་འོག་ནས་འཆད་པར་འགྱུར་བའི་བསྟན་བཅོས་མཐའ་དག་གིས་ལུས་རྣམ་གཞག་
འདི་འཆད་པས། ཡན་ལག་རྒྱས་བཤད་དེ་དག་རྣམ་པར་བཤད་པས་ལུས་རྣམ་གཞག་བཤད་.:
112



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པར་བསམ་སྟེའོ། །གཉིས་པ་གོང་འོག་གཉིས་ཀར་བཀྲོལ་ན། ཟློས་པའི་ཉེས་པར་འགྱུར་དུ་
དོགས་ནས་སོ། །དངོས་བརྒྱད་ལུས་མཛེས་རྒྱན་བཟང་བདུན་ཅུས་སྤྲས། །གྲངས་དང་གོ་
རིམ་ངེས་པའི་གོས་བཟང་ཅན། །ཟློས་པའི་དྲི་མ་ཀུན་དང་རྣམ་བྲལ་བའི། །ལུས་འདི་མཐོང་
ན་མཁས་རྣམས་ཆགས་པར་འགྱུར། །བསྡུ་བའི་ཚིགས་བཅད་དོ།
དངོས་པོ་དང་པོ། རྣམ་མཁྱེན་བསྟན་པ། གཉིས་པ་ལ་གསུམ་སྟེ། འཇུག་
ཡུལ་མཁྱེན་གསུམ། འཇུག་པ་སྦྱོར་བཞི། ཞུགས་འབྲས་ཆོས་སྐུའི་ཡན་ལག་རྒྱས་བཤད་དོ། །
དང་པོ་ལ། འབྲས་བུ་ཐུན་མོང་མ་ཡིན་པ་རྣམ་མཁྱེན། རྒྱུ་ཐུན་མོང་བ་ཡིན་པ་ལམ་ཤེས།
རྒྱུའི་བླང་དོར་ཐུན་མོང་མ་ཡིན་པ་གཞི་ཤེས་ཀྱི་ཡན་ལག་རྒྱས་བཤད་གསུམ་མོ། །དང་པོ་ལ་
གསུམ་སྟེ། མཚམས་སྦྱར། བརྗོད་བྱ་ཆོས་བཅུ་བཤད། སྐབས་བསྡུ་བའོ། ། དང་པོ་ལ།
བཤད་པར་བཞེད་དེ་ཞེས་དྲང་ངོ༌། །གང་ན། རྣམ་མཁྱེན་ཉིད་དེ་བརྗོད་བྱར་བསྡུས་པའི་ཚིག་
ལེའུར་བྱས་པའི་དོན་ནོ། །གང་གིས་སྒོ་ནས་ན། སེམས་བསྐྱེད་ལ་སོགས་པའི་རྣམ་པར་ཏེ།
བྱེ་བྲག་ཏུ་བཤད་ཅིང་གཏན་ལ་ཕབ་པའི་སྒོ་ནས་སོ། །གང་གི་ཚེ་ན། སྔར་བཤད་པ་དེ་ལྟར་
ཤེར་ཕྱིན་གྱིས་བསྡུས་པའི་དོན་ལུས་རྣམ་གཞག་ཀུན་བསྟན་ནས་དེའི་རྗེས་སུའོ། །གང་དུ་ན།
སྐབས་བརྒྱད་ཀྱི་དང་པོར་རོ། །དེར་སྟོན་པ་ཅི་སྟེ་ཞེ་ན། ཐོབ་པར་བྱ་དགོས་པའི་འཇུག་ཡུལ་
ཡིན་པའི་ཕྱིར་ཞེས་དྲང་ངོ་། །གང་ན། རྣམ་མཁྱེན་ཉིད་དོ། །གང་གིས་ན། ཤེས་རབ་ཀྱི་
སྟོབས་ཀྱིས་བྱང་ཆུབ་ལ་དམིགས་པས་བྱང་ཆུབ་ཀྱང་ཡིན་ལ། སྙིང་རྗེའི་བསམ་པས་སེམས་
ཅན་ལ་དམིགས་པས་སེམས་དཔའ་ཡང་ཡིན་པས། བྱང་ཆུབ་སེམས་དཔའ་སྟེ། མི་གཙང་བ་
ལ་དམིགས་པའི་ཏིང་ངེ་འཛིན་ལ་མི་གཙང་བ་ཞེས་ཟེར་བ་བཞིན་ནོ། །དེའང་བྱང་ཆུབ་ཆེན་པོ་
སྔོན་གྱི་དེ་བཞིན་གཤེགས་པའི་རྗེས་སུ་ཐོབ་པར་འདོད་པས་སོ། །དེའི་རྒྱུ་མཚན་ནི། ཆེད་དུ་
གཉེར་བྱའི་འབྲས་བུ་ཡིན་པའི་ཕྱིར་རོ། །
གཉིས་པ་ལ་བཞི་སྟེ། ལམ་གྱི་རང་བཞིན་བྱང་ཆུབ་ཏུ་སེམས་བསྐྱེད་པ། དེ་
རྣམ་པར་དག་བྱེད་གདམས་ངག་ནོད་པ། དེ་བསྒོམས་པའི་འབྲས་བུ་ངེས་འབྱེད་ཡན་ལག་
གདམས་པའི་དོན་ཕྱིན་ཅི་མ་ལོག་པར་སྒྲུབ་པའོ། །དང་པོ་ལ། སྤྱི་གཞུང་གཉིས་སོ། །དང་པོ་
ལ་གཉིས་ཏེ། སེམས་བསྐྱེད་སྡོམ་པའི་རང་བཞིན་གཏན་ལ་དབབ་པ་དང་། དེ་ཡང་དག་པར་
བླངས་ཏེ་བསླབ་པའོ། །དང་པོ་ལ་གསུམ་སྟེ། སེམས་བསྐྱེད་ཀྱི་རང་བཞིན། སྡོམ་པའི་རང་
113



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་།
::བཞིན། དེ་དག་གི་ཁྱད་པར་རོ། །དང་པོ་ལ། རྒྱུ་ངོ་བོ་འབྲས་བུ་གསུམ་མོ། །རྒྱུ་ལ་གཉིས་ཏེ།
སྐྱེ་བའི་དང་། ལྡོག་པའི་རྒྱུའོ། །དང་པོ་ལ། བྱང་སེམས་ཀྱི་ས་ལས། དེ་བཞིན་གཤེགས་
པའམ་བྱང་ཆུབ་སེམས་དཔའི་ཆོ་འཕྲུལ་མཐོང་བའམ། གཞན་ལས་ཐོས་པ། ཐེག་ཆེན་གྱི་སྡེ་
སྣོད་ཐོས་པ། བྱང་ཆུབ་སེམས་དཔའི་ཆོས་ནུབ་ཏུ་ཉེ་བར་མཐོང་བ། སྙིགས་མའི་སེམས་ཅན་
ཉོན་མོངས་པར་མཐོང་བ་སྟེ། རྐྱེན་བཞི་དང་། རིགས་ཕུན་སུམ་ཚོགས་པ། དགེ་བའི་བཤེས་
གཉེན་གྱིས་ཟིན་པ། སྙིང་རྗེ་ཆེ་བ། འཁོར་བའི་སྡུག་བསྔལ་གྱིས་མི་འཇིགས་པ་སྟེ། རྒྱུ་བཞི་
དང་། རང་དང་། གཞན་དང་། རྒྱུ་དང་། སྦྱོར་བའི་སྟོབས་ཏེ། སྟོབས་བཞི་སྟེ། བཅུ་
གཉིས་པོ་སོ་སོའམ། ཚོགས་པ་ལ་བརྟེན་ནས་སྐྱེ་བར་བཤད་དོ། །འོན་ཀྱང་འདིར་བསྡུས་ན་
གསུམ་སྟེ། སེམས་བསྐྱེད་ཆགས་པའི་རྟེན། ཉེར་ལེན་གྱི་རྒྱུ། དེའི་རྐྱེན་ནོ། །དང་པོ་ལ།
ལུས་དང་། བསམ་པའི་རྟེན་གཉིས་ལས། དང་པོ་ལམ་ཤེས་སྐྱེ་རུང་གི་གང་ཟག་ལྷ་དང་མི་ལ་
སོགས་པའོ། །མདོ་ལས། གང་ཚེ་རྐང་གཉིས་གཙོ་བོ་ཡིས། །ཆོས་ཀྱི་སྒྲོན་མ་འདི་བཤད་1
པ། །དེ་ཚེ་ལྷ་མི་སྟོང་ཕྲག་བརྒྱ། །བྱང་ཆུབ་ཏུ་ནི་སེམས་བསྐྱེད་དོ། །ཞེས་སོ། །གཉིས་པ་ནི།
སྐྱབས་འགྲོ་ཁྱད་པར་ཅན་ཏེ། ཛེ་ཏ་རིས། སྐྱབས་གསུམ་སྔོན་དུ་འགྲོ་བ་ཅན་གྱི་བྱང་ཆུབ་ཀྱི་
མཆོག་ཏུ་སེམས་བསྐྱེད་པ་ཞེས་འབྱུང་བས་སོ། །གཉིས་པ་ལ། སྙིང་རྗེ། དད་པ། འདོད་པ་
གསུམ་ལས། དང་པོ་ཆེད་དུ་བྱ་བའི་ཡུལ་སེམས་ཅན་སྡུག་བསྔལ་སྣ་ཚོགས་ཀྱིས་གཟིར་བ་ལ་
དམིགས་པའི་སྙིང་རྗེ་ཆེན་པོ་སྟེ། ཇི་སྐད་དུ། དེ་ལ་ཐོག་མར་རིགས་ནུས་པས། །སྙིང་རྗེའི་
བོན་རབ་སད་ཅིང་། ། སྦྱོར་དང་བསམ་པ་ཕུན་ཚོགས་ལས། །བྱང་ཆུབ་སེམས་ནི་རབ་ཏུ་
གཟུང་། །ཞེས་སོ། །གཉིས་པ་ཆེད་དུ་བྱ་བ་རྫོགས་པའི་སངས་རྒྱས་སྲས་དང་བཅས་པ་ལ་ཡོན་
ཏན་ཅན་དུ་ཤེས་པའི་དད་པ་སྟེ། དཀོན་མཆོག་སྒྲོན་མ་ལས། རྒྱལ་དང་རྒྱལ་བའི་ཆོས་ལ་ད་ལ་དད་
གྱུར་ཅིང་། །རྒྱལ་སྲས་རྣམས་ཀྱི་སྤྱོད་ལ་དད་བྱེད་པ། །བྱང་ཆུབ་བླ་ན་མེད་ལ་དད་གྱུར་
ནས། །སྐྱེས་བུ་ཆེན་པོ་རྣམས་ཀྱི་སེམས་སྐྱེའོ། །ཞེས་སོགས་སོ། །གསུམ་པ་ཆེད་དུ་བྱེད་པ་པོ་
རང་གི་ངང་ཚུལ་ལེགས་པར་ཤེས་པས་སངས་རྒྱས་ལ་འདོད་པའི་སྨོན་པ་བརྩོན་འགྲུས་དང་
བཅས་པ་སྟེ། གང་ཕྱིར་སེམས་ཅན་མིར་གྱུར་པ། །ཚད་མེད་སྐད་ཅིག་རེ་རེ་ལ། །རྫོགས་པའི་
བྱང་ཆུབ་དེ་ཡི་ཕྱིར། །ཞུམ་པ་དང་དུ་བླང་མི་བྱ། །ཞེས་པ་དང་། ཞི་བ་ལྷས། བྱང་ཆུབ་ཏུ་
སྨོན་པའི་སེམས་ནི། སངས་རྒྱས་སུ་འགྱུར་བར་བྱའོ། །ཞེས་སེམས་སྨོན་པ་ལས་སྐྱེས་པ་ཡིན་༔
114



༄༅ །།མངོན་པར་རྟོགས་པའི་རྒྱན་ཅེས་ཕྱུ་བ་ཤེར་ཕྱིན་ལུང་གི་སྙེ་མ།
ནོ། །ཞེས་སོ། །འཇུག་པ་སེམས་བསྐྱེད་ལ། དེའི་སྟེང་དུ་བྱང་ཆུབ་ཀྱི་རྒྱུ་ལ་བསླབ་པར་འདོད་
པའི་འདུན་པ་དགོས་ཏེ། རྒྱུས་འབྲས་བུ་བསྟན་ཞེས་པས་སོ། །གསུམ་པ་བདག་རྐྱེན་དགེ་བའི་
བཤེས་གཉེན་གྱིས་ཟིན་པ་དགོས་ཏེ། སྡུད་པར། སངས་རྒྱས་ཆོས་རྣམས་དགེ་བའི་བཤེས་ལ་
བརྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུངས། །ཞེས་སོ། །འོ་ན།
དེ་བཞིན་རིགས་དང་ལྡན་པ་ཡང་། །བྱང་ཆུབ་སེམས་ནི་ཚོལ་བར་བྱེད། ། ཅེས་ དཀོན་
བརྩེགས་ལས་བཤད་དོ། །ཞེ་ན། དེ་ནི། སྔར་བརྗོད་པའི་ནང་དུ་འདུས་པས་སོ། །ཆོ་ག་
རྒྱུར་མི་དགོས་སམ་ཞེ་ན། སེམས་བསྐྱེད་ལ་ཆོ་ག་མེད་ཀྱང་སྐྱེ་བ་ཡང་ཡོད་པས་མ་སྨྱོས་སོ། །
གཉིས་པ་ལ། སྔར་གྱི་རྒྱུ་རྐྱེན་དེ་དག་མ་ཚང་ན། སྐྱེ་བ་ལྡོག་གོ །འགལ་རྐྱེན་མི་དགོས་པ་
དང་། མི་ནུས་པ་དང་། སྐྲག་པ་དང་། སྒྱིག་ལུག་པ་སྟེ། སྨོན་པའི་མི་མཐུན་ཕྱོགས་འཛིན་པ་
དང་། བླ་མ་དང་མཆོད་པར་འོས་པ་སླུ་བ་དང་། གཞན་འགྱོད་པ་བསྐྱེད་པའི་གནས་མ་ཡིན་
པ་ལ་འགྱོད་པ་བསྐྱེད་པ་དང་། ཐེག་ཆེན་ལ་ཞུགས་པའི་སེམས་ཅན་རྣམས་ལ་མི་བསྔགས་པ་
དང་། ཚིགས་སུ་བཅད་པ་མ་ཡིན་པ་བརྗོད་པ་དང་། སྒྱུ་དང་གཡོས་གཞན་ལ་ཉེ་བར་སྤྱོད་ཀྱི།
ལྷག་པའི་བསམ་པས་མ་ཡིན་པ་སྟེ། ནག་པོའི་ཆོས་བཞི་དང་། ལོག་ལྟ་སྐྱེས་པའོ། །བྱང་ཆུབ་
སེམས་དཔའི་ས་ལས། རིགས་དང་མི་ལྡན་པ། སྡིག་གྲོགས་ཀྱིས་ཟིན་པ། སྙིང་རྗེ་ཆུང་བ།
འཁོར་བའི་སྡུག་བསྔལ་ཀྱིས་སྐྲག་པ་སྟེ། བཞི་ལྡོག་པའི་རྒྱུར་བཤད་དོ། །
གཉིས་པ་ལ། མཚན་ཉིད། མཚོན་བྱ། མཚན་གཞི་གཏན་ལ་དབབ་པ་དང་གསུམ་
མོ། །དང་པོ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ། གཞན་དོན་
ཕུན་ཚོགས་དང་རྫོགས་པའི་བྱང་ཆུབ་ཀྱི་ངོ་བོ་སྣང་བ་ཅན་གཞན་དོན་དུ་རྫོགས་པའི་བྱང་ཆུབ་
འདོད་པས་བསྐྱེད་པའི་དམ་བཅའོ། །ཞེ་ན། སོ་སོ་སྐྱེ་བོ་ཆོས་ཅན། སེམས་བསྐྱེད་མེད་པར་
ཐལ། རྫོགས་པའི་བྱང་ཆུབ་ཀྱི་ངོ་བོ་སྣང་བ་མེད་པའི་ཕྱིར། འདོད་ན། ཞི་བ་ལྷས། སོ་སོའི་
སྐྱེ་བོ་ལ་ཡང་བྱང་ཆུབ་ཀྱི་སེམས་སྐྱེ་སྟེ་ཞེས་པ་དང་། དཔའ་བར་འགྲོ་བའི་མདོ་ལས། འཇིགས་
ཚོགས་ལྟ་བ་རི་རབ་དང་མཉམ་པ་བསྐྱེད་ཀྱང་བྱང་ཆུབ་ཀྱི་སེམས་སྐྱེ་ཞིང་དེ་ལས་སངས་རྒྱས་ཀྱི་
ཆོས་རྣམས་སྐྱེའོ། །ཞེས་པ་དང་འགལ་ལོ། །རྟགས་མ་གྲུབ་སྟེ། ངོ་བོ་རང་མཚན་པ་མི་སྣང་
ཡང་རྣམ་པ་སྣང་བས་སོ། །ཞེ་ན། རྣམ་པ་སྣང་བས་ངོ་བོ་སྣང་བར་མི་འགྱུར་ཏེ། སྒྲ་རྟག་པའི་
རྣམ་པ་སྣང་ཡང་ངོ་བོ་སྣང་བར་མི་འགྱུར་བ་བཞིན་ནོ། །གཉིས་པ་ནི། དོན་གྱི་ངོ་བོ་རིགས་པ་
115



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
གང་ཞིག་གཞན་གྱི་དོན་གྱི་ཕྱིར་ཡང་དག་པར་རྫོགས་པའི་བྱང་ཆུབ་ལ་དམིགས་པའི་འདོད་པ་
དང་མཚུངས་ལྡན་དུ་འབྱུང་བའོ། །སྤྲོ་བ་ཆེ་དང་རྩོམ་པ་ཚེ། །དོན་ཆེ་བ་དང་འབྱུང་བ་ཆེ། །
བྱང་ཆུབ་སེམས་དཔའི་སེམས་པ་ཆེ། །དོན་གཉིས་ལྡན་པའི་སེམས་འབྱུང་བ། །ཞེས་སྐྱེས་བུ་
བྱེད་པའི་འབྲས་བུ་གོ་ཆ་དང་སྦྱོར་བའི་བརྩོན་འགྲུས་གཉིས་དང་། དོན་བྱེད་པའི་ཡོན་ཏན་
རང་གཞན་ལ་ཕན་པའི་ཆེ་བ་དང་། འབྲས་བུ་ཡོངས་སུ་འཛིན་པའི་ཡོན་ཏན་བྱང་ཆུབ་ཆེན་པོ་
འགྲུབ་པ་དང་ལྡན་པ། དམིགས་ཡུལ་བྱང་ཆུབ་ཆེན་པོ་དང་སེམས་ཅན་གྱི་དོན་བྱ་བ་ལ་
དམིགས་པའི་སེམས་པ་འབྱུང་བ། སེམས་བསྐྱེད་ཀྱི་མཚན་ཉིད་དུ་བཤད་པ་དང་མཐུན་ནོ། །
གསུམ་པོ་ལ། གཉལ་ཞིག་ནས། མཚན་ཉིད་དེས་སངས་རྒྱས་ཀྱི་སའི་སེམས་བསྐྱེད་ལ་མ་ཁྱབ་
བོ། །ཞེ་ན། ཁྱེད་རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་ཅན་སེམས་བསྐྱེད་ཀྱི་མཚན་ཉིད་
དུ་འདོད་པ་ལའང་སངས་རྒྱས་ཀྱི་ས་ལ་མི་ཁྱབ་པ་མཚུངས་སོ། །བསྒྲུབ་བྱ་ལ་སྒྲུབ་པར་མིང་
བཏགས་པས་སྐྱོན་མེད་དོ། །ཞེ་ན། འོ་ན། འདིར་ཡང་འདོད་པའི་སྒྲ། འདོད་པ་པོ་དང་
འདོད་པར་བྱས་ཟིན་པ་གཉིས་ཀ་ལ་འཇུག་པས་སྐྱོན་མེད་དོ། ། ཐུབ་དགོངས་སུ། འོ་ན།
དོན་དུ་གཉེར་བ་ནི། རྟོག་པ་སྟེ། དེ་དང་ལྷན་ཅིག་གྱུར་པའི་སེམས་དེ་ཇི་ལྟར་བཅོམ་ལྡན་
འདས་ཀྱི་ཡིན་ཞེ་ན། བདེན་ཏེ། དོན་དུ་གཉེར་བ་ནི། དོན་དུ་གཉེར་བར་བྱེད་པ་པོ་ཉིད་དེ།
བྱེད་པ་པོའི་ཆོས་སྔོན་གྱི་སེམས་སོ་སོ་དང་། དོན་དུ་གཉེར་བར་བྱས་ཟིན་པ་ཉིད་དེ། ལས་ཀྱི་
ཆོས་ཕྱི་མའི་སེམས་སོ་སོ་ཡང་ངོ་། །དེའི་ཕྱིར་དོན་དུ་གཉེར་བ་བྱས་ཟིན་པའི་སེམས་རྣམ་པར་
རྟོག་པ་མེད་པ་ཁོ་ན་ནི། བཅོམ་ལྡན་འདས་ཀྱི་སྟེ། དེ་ཡང་མངོན་པར་འདོད་པའོ། །ཞེས་
སོ། །གཉིས་པ་ལ། ཤེས་བྱ་ཐམས་ཅད་ཁོང་དུ་ཆུད་པས་བྱང་ཆུབ། དེའི་རྒྱུར་དགེ་བ་རྒྱ་ཆེན་
པོ་གསོག་པའམ་བསགས་པས་སེམས། དེ་རྒྱུ་ཕུན་སུམ་ཚོགས་པ་ལས་འབྱུང་བའམ་བྱུང་བས་
བསྐྱེད་པའོ། །གསུམ་པ་ལ། ངོ་བོ་ངོས་གཟུང་། དེ་གཏན་ལ་དབབ། དེའི་རབ་ཏུ་དབྱེ་བ་
གསུམ་མོ། །དང་པོ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་སྤྱོད་ཕྱོགས་མཛད་
པ་ཞང་ཆོག ན་རེ། སེམས་བསྐྱེད་ཀྱི་མཚན་གཞི་སྨོན་ལམ་ཡིན་ཏེ།བསྐྱེད་ཀྱི་མཚན་གཞི་སྨོན་ལམ་ཡིན་ཏེ། བྱང་ས་ལས། བྱང་ཆུབ་
སེམས་དཔའ་རྣམས་ཀྱི་སྨོན་ལམ་ཀྱི་མཆོག་ནི། སེམས་བསྐྱེད་པའོ། །ཞེས་པས་སོ། །ཞེ་ན།
དེ་ལ་རྟོགས་པ་ཕན་ཚུན་བརྟེན་པའི་སྐྱོན་ཡོད་དེ། དེ་རྟོགས་པ་སེམས་བསྐྱེད་རྟོགས་པ་ལ་ལྟོས་
པས་སོ། །གཉིས་པ་ནི། སྟོང་ཉིད་རྟོགས་པའི་ཤེས་རབ་ཀྱིས་བྱང་ཆུབ་ལ་དམིགས། སྙིང་
116



༄༅།།མངོན་པར་རྟོགས་པའི་རྒྱུན་རེས་བྱ་བ་ཤེར་ཕྱིན་ལུང་གི་སྙེ་མ།
རྗེས་སེམས་ཅན་ལ་དམིགས་པའི་སྟོང་ཉིད་སྙིང་རྗེའི་བདག་ཉིད་ཅན་གྱི་ཡིད་ཤེས་དགེ་བ།
འཁོར་སེམས་བྱུང་ཅི་རིགས་པ་དང་མཚུངས་པར་ལྡན་པ་སྟེ། འཕགས་པས། སེམས་ནི།
རྣམ་པར་ཤེས་པ་སྟེ། རྣམ་པར་རིག་པའོ། །རྣམ་པར་ཤེས་པ་གང་ཡིན་ཞེ་ན། ཡིད་ཀྱི་རྣམ་
པར་ཤེས་པ་སྟེ། དཀར་པོའི་ཆོས་ཐམས་ཅད་ལ་དམིགས་པ་དེ་ནི་དེ་ལ་སྲིད་པའི་ཕྱིར་རོ། །
ཞེས་པས་སོ། །དེ་ཡང་གནས་མ་གྱུར་པའི་རྣམ་གཞག་ཡིན་གྱི་གནས་གྱུར་པ་ན་ཡེ་ཤེས་ཉིད་
མཚན་གཞིར་རྟོགས་པར་བྱའོ། ། དེ་ལས་གཞན་པ་ནི། སྒོ་ལྔའི་ཤེས་པ། ཡུལ་གཟུགས་
སོགས་ལ་དམིགས་ཀྱི། གཞན་དོན་དང་བྱང་ཆུབ་ལ་མི་དམིགས། ཀུན་གཞི་དང་ཉོན་ཡིད།
རྟག་ཏུ་ལུང་མ་བསྟན་ཡིན་པས་སེམས་བསྐྱེད་ཀྱི་མཚན་གཞི་མིན་ནོ། །གསུམ་པ་ནི། བྱང་
སེམས་འགོག་པ་ལ་སྙོམས་པར་ཞུགས་དུས་ན་ཆོས་ཅན། སེམས་བསྐྱེད་མེད་པར་ཐལ། ཡེ་
ཤེས་མེད་པའི་ཕྱིར། འདོད་ན་བྱང་སེམས་མིན་པར་ཐལ། སེམས་བསྐྱེད་མེད་པའི་ཕྱིར་རོ། །
ཞེ་ན། གནས་མ་གྱུར་པའི་དབང་དུ་བྱས་ནས་དེ་དུས་ན་སེམས་བསྐྱེད་མངོན་གྱུར་མེད་པར་
ཐལ་བར་འདོད་པ་ཡིན་ཡང་བྱང་སེམས་སུ་མི་འགལ་ཏེ། བྱང་སེམས་གཉིད་ཀྱིས་ལོག་པའི་
དུས་བཞིན་ནོ། །གནས་གྱུར་པ་ལ་ཡེ་ཤེས་ཡོད་པས་ཁྱབ་པ་མེད་དོ། །གཉིས་པ་ནི། །དེ་ཡི་རྩ་
བ་སྙིང་རྗེར་འདོད། །རྟག་ཏུ་སེམས་ཅན་ཕན་པར་སེམས། །ཆོས་ལ་མོས་དང་དེ་བཞིན་
དེའི། །ཡེ་ཤེས་ཚོལ་བར་དམིགས་པའོ། །གོང་དུ་བདུན་པ་འགྲོ་བ་སྟེ། །སྡོམ་པ་རྒྱ་ཆེན་དེ་ཡི་
རྟེན། །ལམ་འགོག་པ་ནི་མི་མཐུན་ཕྱོགས། །སློང་ཞིང་དང་དུ་ལེན་པའོ། །བསོད་ནམས་ཡེ་
ཤེས་རང་བཞིན་གྱི། །དགེ་བ་འཕེལ་བ་དེ་ཕན་ཡོན། །ཕ་རོལ་ཕྱིན་ལ་རྟག་སྦྱོར་བ། །འདི་ཡི་
ངེས་པར་འབྱུང་བར་བརྗོད། །དེ་ཡི་མཐར་ཐུག་པ་ཡིན་ཏེ། །སོ་སོར་རང་གི་དེ་སྦྱོར་བས། །
བྱང་ཆུབ་སེམས་དཔའི་སེམས་བསྐྱེད་པ། །རྣམ་པར་ངེས་པར་ཤེས་པར་བྱ། །ཞེས་པ་ལྟར་
བཅུ་སྟེ། རྩ་བ་སྙིང་རྗེ་ཆེན་པོ། བསམ་པ་རྟག་ཏུ་སེམས་ཅན་ཐམས་ཅད་ལ་ཕན་པར་སེམས་
པ། མོས་པ་ཐེག་ཆེན་གྱི་ཆོས་ལ་མོས་པ། དམིགས་པ་ཐེག་ཆེན་དེའི་ཡེ་ཤེས་ཚོལ་བའི་རྣམ་
པར་དམིགས་པ། འགྲོ་བ་གོང་ནས་གོང་དུ་འདུན་པ། རྟེན་བྱང་ཆུབ་སེམས་དཔའི་ཚུལ་
ཁྲིམས་ཀྱི་སྡོམ་པ། ཉེས་དམིགས་མི་མཐུན་ཕྱོགས་ཐེག་པ་གཞན་གྱི་སེམས་སློང་ཞིང་དང་དུ་
ལེན་པས་ཐེག་ཆེན་གྱི་ལམ་གཅོད་པ། ཕན་ཡོན་ཚོགས་གཉིས་ཀྱི་དགེ་བ་འཕེལ་བ། ངེས་པར་
འབྱུང་བ་རྟག་ཏུ་ཕར་ཕྱིན་ལ་གོམས་པ། མཐར་ཐུག་ས་སོ་སོའི་རང་གི་ས་ལ་སྦྱོར་བས། གང་
117



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
?
..ཞིག་ས་གང་ལ་ཞུགས་པའི་ས་དེ་ནི། དེའི་མཐར་ཐུག་པའོ། །་་་་་་
གསུམ་པ་ལ། ངོ་བོ་དང་། སྐྱེ་ཚུལ་དང་། ས་མཚམས་དང་། གྲོགས་དང་། བཞེད་
ཚུལ་གྱིས་དབྱེ་བ་སྟེ། ལྔའོ། །དང་པོ་ནི། སྨོན་འཇུག་གཉིས་ཏེ། འདི་ལ། ལོ་ཙཱ་བ་ན་རེ།
བྱང་ཆུབ་མ་ཐོབ་པ་ན་ཐོབ་པར་སྨོན་པ་སྨོན་པ་སེམས་བསྐྱེད། བྱང་ཆུབ་ཐོབ་ནས་ཕར་ཕྱིན་
དྲུག་ལ་འཇུག་པ་འཇུག་པ་སེམས་བསྐྱེད་ཡིན་པས་སོ་སོ་སྐྱེ་བོ་ལ་མེད་དོ། །ཞེའོ། །སངས་རྒྱས་
ཡེ་ཤེས་ཀྱིས་ཀྱང་། སྨོན་པ་བྱང་ཆུབ་ཀྱི་སེམས་ནི། འཇིག་རྟེན་ཐམས་ཅད་ཀྱི་ཡིན་ལ།
འཇུག་པ་བྱང་ཆུབ་ཀྱི་སེམས་ནི། རབ་ཏུ་དགའ་བ་ནས་བརྩམས་ཏེའོ། །ཞེས་བཤད་དོ། །
གཞན་ཡང་པཎྜི་ཏ་མང་པོས་འདི་བཞེད་མོད། འཐད་པར་མ་མཐོང་སྟེ། སོ་སོ་སྐྱེ་བོ་ལ་ཆོས་
ཅན། བྱང་ཆུབ་ཀྱི་ལམ་ནས་འགྲོ་བ་ལྟ་བུའི་སེམས་བསྐྱེད་མེད་པར་ཐལ། འཇུག་པ་སེམས་
བསྐྱེད་མེད་པའི་ཕྱིར་རོ། །གཞན་ཡང་རྒྱ་མཚོ་སྤྲིན་གྱིས་སོ་སོ་སྐྱེ་བོ་ལ་ཡོད་པར་བཤད་པ་དང་
ཡང་འགལ་ལོ། །འཇུག་པ་སེམས་བསྐྱེད་ཆོས་ཅན། ཆོ་ག་ལ་བརྟེན་ནས་ཐོབ་པ་མི་སྲིད་པར་
ཐལ། སོ་སོ་སྐྱེ་བོ་ལ་མེད་པའི་ཕྱིར། འདོད་ན། སྤྱོད་འཇུག་ཏུ། མི་ལྡོག་པ་ཡི་སེམས་ཀྱིས་
སུ། །སེམས་དེ་ཡང་དག་བླངས་གྱུར་ན། །དེ་ནས་བཟུང་སྟེ་གཉིད་ལོག་གམ། །བག་མེད་
གྱུར་ཀྱང་བསོད་ནམས་ཤུགས། །རྒྱུན་མི་འཆད་པར་དུ་མ་ཞིག །ནམ་མཁའ་མཉམ་པར་རབ་
ཏུ་འབྱུང་། །ཞེས་སོགས་དང་འགལ་ལོ། །ཡང་སློབ་དཔོན་སྐལ་ལྡན་ན་རེ། འདུན་སོགས་
གསུམ་གྱིས་དབྱེ་བ་ལས། །སྨོན་པའི་སེམས་ནི་རྣམ་པ་གསུམ། །འཇུག་པ་ཞེས་བྱའི་སེམས་
རྣམས་ནི། །བཅུ་དགུ་རྣམས་སུ་འདོད་པ་ཡིན། །ཞེས་སེམས་བསྐྱེད་ཉེར་གཉིས་ཀྱི་དང་པོ་
གསུམ་སྨོན་པ། ལྷག་མ་བཅུ་དགུ་འཇུག་པ་ཡིན་པས་ཚོགས་ལམ་ན་མེད་དོ། །ཞེས་ཟེར་བ་
ལའང་སྐྱོན་སྔ་མས་རེག་གོ །དེས་ན་ལམ་དུ་འགྲོ་འདོད་པ་ལྟར། གཞན་དོན་དུ་སངས་རྒྱས་
ཐོབ་པར་སྨོན་པ་སྨོན་པ་སེམས་བསྐྱེད་དམ་འགྲོ་བཞིན་པ་ལྟར། སྒྲུབ་པ་ལ་སློབ་འདོད་པ་
འཇུག་པ་པ་སེམས་བསྐྱེད་དོ། །སྤྱོད་འཇུག་ཏུ། བྱང་ཆུབ་སེམས་དེ་མདོར་བསྡུས་ན། །རྣམ་པ་
གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་
ནོ། །འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་ལྟར་བཤད་པ་ལྟར། །དེ་བཞིན་མཁས་
པས་འདི་གཉིས་ཀྱི། །བྱེ་བྲག་རིམ་བཞིན་ཤེས་པར་བྱ། །ཆོས་བཤེས་ཀྱིས། སྨོན་པ་ཙམ་ཆོ་
གས་མ་བླངས་པ་དེ་སྨོན་པ། ཆོ་གས་བླངས་ནས་བར་ཆད་མེད་ལམ་གྱི་བར་འཇུག་པར་བཞེད་
.:....
118



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུ་ཨི་སྙེ་མ
དོ། །གཉིས་པ་ནི། བླངས་པ་བརྡ་ལས་བྱུང་བའི་སེམས་བསྐྱེད། ཆོས་ཉིད་ཀྱིས་ཐོབ་པ་དོན་
དམ་པའི་སེམས་བསྐྱེད་གཉིས་སོ། །དང་པོ་ནི། གྲོགས་སྟོབས་རྒྱུ་སྟོབས་རྩ་བའི་སྟོབས། །
ཐོས་སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་བ། །གཞན་གྱིས་བསྟན་
པའི་སེམས་བསྐྱེད་བཤད། །ཅེས་གཞན་གྱིས་བསྟན་ཅིང་རྣམ་པར་རིག་བྱེད་ལས་སེམས་
བསྐྱེད་པ་ནི། བརྡ་ལས་བྱུང་བ་སྟེ། དེ་ལ་གྲོགས་དགེ་བའི་བཤེས་གཉེན་གྱི་སྟོབས་དང་། རྒྱུ་
རིགས་ཀྱི་སྟོབས་དང་། དགེ་བའི་རྩ་བ་རིགས་རྒྱས་པའི་སྟོབས་དང་། ཐེག་ཆེན་གྱི་སྡེ་སྣོད་
ཐོས་པའི་སྟོབས་དང་། ཚེ་འདིར་ཐོས་བསམ་སོགས་དགེ་བ་ཡང་ཡང་གོམས་པའི་སྟོབས་ལས་
བྱུང་བ་སྟེ། ལྔ་ལས། དང་པོ་མི་བརྟན་པ། ལྷག་མ་བཞི་བརྟན་པའོ། །གཉིས་པ་ནི། རྫོགས་
པའི་སངས་རྒྱས་རབ་མཉེས་བྱས། །བསོད་ནམས་ཡེ་ཤེས་ཚོགས་རབ་བསགས། །ཆོས་ལ་མི་
རྟོག་ཡེ་ཤེས་ནི། །སྐྱེས་ཕྱིར་དེ་ནི་དམ་པར་འདོད། །ཆོས་དང་སེམས་ཅན་རྣམས་དང་ནི། །
དེ་ཡི་བྱ་བ་སངས་རྒྱས་ཉིད། །མཆོག་ལ་སེམས་མཉམ་རྙེད་པའི་ཕྱིར། །དེ་ཡིས་རབ་དགའ་
ཁྱད་པར་འཕགས། །སྐྱེ་བ་རྒྱ་ཆེན་དེ་ལ་སྤྲོ། །བསམ་པ་ཡང་ནི་དག་པ་དང་། །ལྷག་མ་དག་
ལ་མཁས་པ་དང་། །ངེས་པར་འབྱུང་བར་ཤེས་པར་བྱ། །ཞེས་པས་དོན་དམ་པའི་སེམས་
བསྐྱེད་པ་དེ་ཡང་ས་རབ་ཏུ་དགའ་བར་ཐོབ་སྟེ། ཆོས་ཀྱི་བདག་མེད་རྟོགས་པས་ཆོས་ལ་སེམས་
མཉམ། བདག་གཞན་མཉམ་པར་རྟོགས་པས་སེམས་ཅན་ལ། བདག་གི་སྡུག་བསྔལ་དང་
འདྲ་བར་གཞན་གྱི་སྡུག་བསྔལ་ཟད་པར་འདོད་པས་སེམས་ཅན་གྱི་བྱ་བ་ལ། སངས་རྒྱས་ཀྱི་
ཆོས་ཉིད་དང་བདག་དབྱེར་མེད་པར་རྟོགས་པས་སངས་རྒྱས་ལ་སེམས་མཉམ་པ་ཐོབ་པའོ། །
དེ་ཡང་ཁྱད་པར་དྲུག་སྟེ། ཐེག་ཆེན་ཆོས་ལ་མོས་པའི་ས་བོན་ཤེར་ཕྱིན་སྐྱེད་བྱེད་ཀྱི་མ།
བསམ་གཏན་གྱི་བདེ་བའི་མངལ། སྙིང་རྗེ་སྐྱོང་བའི་མ་མ་སྟེ། བཞིས་སྐྱེ་བའི་ཁྱད་པར། སྨོན་
ལམ་ཆེན་པོ་བཅུ་སྒྲུབ་པས་རྒྱ་ཆེ་བ། དཀའ་སྤྱད་ཡུན་རིང་པོས་མི་སྐྱོ་བས་སྤྲོ་བ། བྱང་ཆུབ་
དང་ཉེ་བར་ཤེས་ཤིང་དེའི་ཐབས་ཤེས་པས་བསམ་པ་དག་པ། ས་གཞན་གྱི་ཚུལ་ལ་མཁས་པས་
ལྷག་མ་མཁས་པ། འདི་ནི་རྟོག་པ་ཙམ་མོ། །ཞེས་ས་རྣམ་པར་བཞག་པ་དེ་རྟོག་པ་ཉིད་དུ་
ཤེས་ལ། དེ་ཉིད་ལ་མི་རྟོག་པར་ཡིད་ལ་བྱེད་པས་ངེས་པར་འབྱུང་བའོ། །དེ་ནི་བསྒོམས་པས་
བསྐྱེད་པར་བྱ་བ་ཡིན་གྱི། ཆོ་ག་ལས་མི་སྐྱེ་སྟེ། སྒོམ་རིམ་ལས། དོན་དམ་པའི་བྱང་ཆུབ་ཀྱི་
སེམས་དེ་ནི། འཇིག་རྟེན་ལས་འདས་པ། སྤྲོས་པ་མཐའ་དག་དང་བྲལ་བ། ཤིན་ཏུ་གསལ་
119



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ་།
བ། དོན་དམ་པའི་སྤྱོད་ཡུལ། དྲི་མ་མེད་པ། མི་གཡོ་བ་རླུང་མེད་པའི་མར་མེའི་རྒྱུན་བཞིན་
དུ་མི་གཡོ་བའོ། །དེ་གྲུབ་པ་ནི། རྟག་ཏུ་གུས་པས་ཞི་གནས་དང་ལྷ་མཐོང་གི་རྣལ་འབྱོར་
གོམས་པར་བྱས་པ་ལས་འགྱུར་ཏེ། ཞེས་པས་སོ། །སྔ་མ་ཀུན་རྫོབ་བྱང་ཆུབ་ཀྱི་སེམས་ལ་ཆོ་ག་
པས་སྐྱེ་བ་ཡང་ཡོད་དོ། །
གསུམ་པ་ལ། དངོས་ཀྱི་དོན་དང་། རྩོད་སྤང་ངོ་། །དང་པོ་ནི། སེམས་བསྐྱེད་དེ་ནི་
ས་རྣམས་ལ། །མོས་དང་ལྷག་བསམ་དག་པ་དང་། །རྣམ་པར་སྨིན་པ་གཞན་དུ་འདོད ། །
དེ་བཞིན་སྒྲིབ་པ་སྤངས་པའོ། །ཞེས་པས་མོས་སྤྱོད་ཀྱི་ས་ལ་མོས་པ་ལས་བྱུང་བ། ས་བདུན་
པའི་བར་ལ་ལྷག་བསམ་དག་པ། བརྒྱད་པ་དགུ་པ་བཅུ་པ་ལ་རྣམ་པར་སྨིན་པ། སངས་རྒྱས་
ས་ལ་སྒྲིབ་པ་སྤངས་པའི་སེམས་བསྐྱེད་དོ། །གཉིས་པ་ནི། སངས་རྒྱས་ས་ལ་སེམས་བསྐྱེད་
མེད་དེ། ཡོད་ན། སྤྲིན་ལྟ་བུ་ཡོད་དགོས་པ་ལ་དེ་མེད་པར། རྒྱལ་སྲས་རྣམས་ཀྱི་སེམས་
བསྐྱེད་པ། །སྤྲིན་དང་འདྲ་བར་བསྟན་པ་ཡིན། །ཞེས་པ་དང་། མདོ་ལས། བྱང་ཆུབ་སེམས་
དཔའ་དེ་བཞིན་གཤེགས་པའི་སྤྱོད་ལམ་སྟོན་པར་འདོད་པས་ཤེས་པས་སོ། །ཞེ་ན། སྐྱོན་མེད་
དེ། རྒྱལ་སྲས་ལ་ཡོད་པས་སངས་རྒྱུས་ལ་མི་ཁེགས་ཤིང་། སངས་རྒྱས་བྱང་ཆུབ་སེམས་དཔར་
བཏགས་པའང་ཡོད་པའི་ཕྱིར་རོ། །འོ་ན། དགའ་ལྡན་གྱི་གནས་ན་གནས་པ་ལ་སོགས་པ་
རྣམ་པ་ཀུན་ཏུ་སྟོན་པར་རུང་ཞེས་བཤད་པ་དང་འགལ་ཞེ་ན། མི་འགལ་ཏེ། འོག་མིན་དུ་
སངས་རྒྱས་ནས་དེ་ཉིད་འདོད་ཁམས་སུ་མཛད་པ་བཅུ་གཉིས་བསྟན་པ་ཡོད་པའི་ཕྱིར་རོ། །
ལང་གཤེགས་ལས། གཙང་མའི་གནས་དག་རྣམ་སྤངས་པའི། །འོག་མིན་གནས་ནི་ཉམས་
དགའ་བར། །ཡང་དག་སངས་རྒྱས་དེར་སངས་རྒྱས། །སྤྲུལ་པ་རྣམས་ནི་འདིར་འཚང་རྒྱ། །
ཞེས་པས་སོ། །བཞི་པ་ལ། མི་ཟད་པ་བརྒྱད་ཅུ་དང་སྦྱར་བའི་སེམས་བསྐྱེད་ཉེར་གཉིས་ཏེ།
བསྐྱེད་པ་ས་དང་འདྲ་བར་འདོད། །ཅེས་སོགས་སོ། །ལྔ་པ་ནི། སེམས་ཅན་ཐམས་ཅད་
སངས་རྒྱས་ལ་བཀོད་དེ། དེ་ནས་རང་འཚང་རྒྱ་འདོད་པ་རྫི་བོ་ལྟ་བུ། རང་གཞན་མཉམ་པར་
འཚང་རྒྱུ་འདོད་པ་མཉན་པ་ལྟ་བུ། ཐོག་མར་རང་སངས་རྒྱས་ནས་དེ་ནས་སེམས་ཅན་གྱི་དོན་
བྱེད་པ་རྒྱལ་པོ་ལྟ་བུ་དང་གསུམ་དུ་བཤད་དོ། །
གསུམ་པ་ལ་གཉིས་ཏེ། གཞོགས་འཕྱས་བརྩེ་བ་མེད་པའི་ཚིག འཕགས་པ་ཕ་རོལ་ལ་
སྨོད་པའོ། །མཛོད་ལས། ཉམས་པ་ཉེས་དམིགས་ཀྱི་དང༌། ཐོབ་པ་ཕན་ཡོན་གྱི་འབྲས་
་
120



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བུའོ། །དང་པོ་ལ་གསུམ་སྟེ། དམ་བཅའ་ཉམས་པས་ཀུན་གྱིས་སྨད། མིང་དོན་འཕོས་པས་
རང་གཞན་ལ་གནོད། ཉེས་པ་ལྕི་བས་ངན་སོང་དུ་སྐྱེ་བའོ། །དང་པོ་ནི། ཡར་སྐྱབས་གནས།
མར་སེམས་ཅན། བར་དུ་རང་བསླུས་པས་སངས་རྒྱས་མི་མཉེས། སེམས་ཅན་མི་མགུ། རང་
དོན་ཉམས་ཤིང་ལྷ་དང་བཅས་པའི་འཇིག་རྟེན་གྱིས་སྨད་པ་སྟེ། བློ་གྲོས་རྒྱ་མཚོའི་མདོ་ལས།
བློ་གྲོས་རྒྱ་མཚོ། བྱང་ཆུབ་སེམས་དཔས་སེམས་ཅན་མ་བརྒལ་བ་བསྒྲལ་བ་དང་། མ་གྲོལ་བ་
དགྲོལ་བ་དང་། དབུགས་མ་ཕྱིན་པ་དབུགས་དབྱུང་བ་དང༌། ཡོངས་སུ་མྱ་ངན་ལས་མ་འདས་
པ་ཡོངས་སུ་མྱ་ངན་ལས་བཟླ་བའི་ཕྱིར་ཐམས་ཅད་ལ་དབུགས་ཕྱུང་ལ། མང་དུ་ཐོས་པ་དང་།
དེ་ལས་གཞན་པའི་དགེ་བ་བྱང་ཆུབ་ཀྱི་ཕྱོགས་ཀྱི་ཆོས་རྣམས་ལ་ཡང་བརྩོན་པར་མི་བྱེད་ན།
བྱང་ཆུབ་སེམས་དཔའ་དེ་ནི། ཇི་སྙད་དུ་སྨྲས་པ་དེ་བཞིན་བྱེད་པ་མ་ཡིན་ཏེ། ལྷ་དང་བཅས་
པའི་འཇིག་རྟེན་ལ་སླུ་བ་ཡིན་ནོ། །དེ་ལྟ་བུ་དེ་སྔོན་སངས་རྒྱས་མཐོང་བའི་ལྷ་རྣམས་ཀྱིས་
མཐོང་ན་འཕྱ་ཞིང་གཞོགས་འཕྱས་བྱེད་ལ་རྣམ་པར་སྨོད་དེ་ཞེས་སོ། །གཉིས་པ་ནི། རྒྱལ་པོ
རྒྱལ་སྲིད་ཉམས་པ་ལྟར་མིང་དོན་ཤོར་ནས་ཚེ་འདིར་བཀྲ་མི་ཤིས་པ་སྣ་ཚོགས་འབྱུང་ཞིང་མེ་
ལོང་དང་བྱད་བཞིན་ནམ། འགོ་ནད་བཞིན་གཞན་ལའང་གནོད་དོ། །བརྒྱད་སྟོང་པར།
བྱང་ཆུབ་སེམས་དཔའ་སུན་འབྱིན་པར་རིག་པར་བྱའོ། །བྱང་ཆུབ་སེམས་དཔའ་སྦེ་དར་རིག་
པར་བྱ་སྟེ། ཞེས་པས་སོ། །གསུམ་པ་ནི། མཚམས་མེད་པ་བས་ཆེས་ཆེར་ལྕི་བའི་ཕྱིར་དམྱལ་
བ་ལ་སོགས་ངན་སོང་ལས་མི་ཐར་ཞིང་ཞེས་ཏེ། ཐར་ཡང་ལམ་གོལ་བ་ཉན་རང་དུ་ལྟུང་བ་སྟེ།
སྡུད་པར། སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི། ཞེས་པ་དང་། དྲན་པ་ཉེར་
གཞག་ལས། ཅུང་ཟད་ཅིག་བསམ་པ་ལས་མ་བྱིན་ན། ཡི་དྭགས་སུ་སྐྱེའོ། །དམ་བཅས་པ་
ལས་མ་བྱིན་ན། སེམས་ཅན་དམྱལ་བར་འགྲོའོ། །ཞེས་པས་སོ། །
གཉིས་པ་ལ་གསུམ་སྟེ། སྐྱེས་ཐོབ་ཀྱི་འབྲས་བུ་ངོ་མཚར། །བར་སྐབས་ཀྱི་འབྲས་བུ་
ཡིད་བཞིན་གྱི་ནོར་བུ་སེམས་ལ་རྙེད་པས་དགོས་འདོད་ཆར་བཞིན་དུ་འབབ། མཐར་ཐུག་གི་
འབྲས་བུ་མངོན་པར་རྫོགས་པར་འཚང་རྒྱ་བའོ། །དང་པོ་ལ། རང་དོན་གཞན་དོན་གཉིས་
དོན་གསུམ་མོ། །དང་པོ་ནི། སྡིག་པས་དབེན་པས་ངན་འགྲོའི་འཇིགས་པ་མེད་ཅིང་། བསོད་
ནམས་རླབས་ཆེན་ཐོབ་པས་མཐོ་རིས་ཀྱི་བདེ་བ་ཐོབ་པར་ངེས་པ་སྟེ། མྱོང་བར་ངེས་པའི་སྡིག་
པ་ཟིལ་གྱིས་གནོན་ནི། སྤྱོད་འཇུག་ཏུ། སྡིག་པ་སྟོབས་ཆེན་མི་བཟད་བྱས་ན་ཡང་། །དཔའ་་
121



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པ་
:
མས་དཔའ།ལ་བརྟེན་ནས་འཇིགས་པ་ཆེན་པོ་ལྟར། །གང་ལ་བརྟེན་ནས་ཡུད་ཀྱི་སྒྲོལ་འགྱུར་བ། །དེ་ལ་
བག་ཅན་རྣམས་ཀྱིས་ཅིས་མི་བརྟེན། །ཞེས་པ་དང། མ་ངེས་པའི་སྡིག་པ་དྲུང་ནས་འབྱིན་
པར་སྤྱོད་འཇུག་ཏུ། དེས་ནི་དུས་མཐའི་མེ་བཞིན་སྡིག་ཆེན་རྣམས། །སྐད་ཅིག་གཅིག་གིས་
ངེས་པར་སྲེག་པར་བྱེད། །ཅེས་སོ། །ཕྱིན་ཆད་མི་གསོག་པར་ཡང་། བློ་ལྡན་སེམས་མཆོག་
བསྐྱེད་མ་ཐག་ཏུ་ཡང་། །མཐའ་ཡས་ཉེས་པར་སྤྱོད་ལས་སེམས་རབ་བསྡམས། །ཞེས་སེང་
གེའི་འོ་མ་ལྟར་གསུངས་སོ། །བསོད་ནམས་རླབས་ཆེན་ཐོབ་པར། དཔའ་བྱིན་གྱིས་ཞུས་པ་
ལས། བྱང་ཆུབ་སེམས་ཀྱི་བསོད་ནམས་གང་། །གལ་ཏེ་དེ་ལ་གཟུགས་མཆིས་ན། །ནམ་
མཁའི་ཁམས་ནི་ཀུན་གང་སྟེ། །དེ་ནི་དེ་བས་ལྷག་པར་འགྱུར། །སེམས་ཅན་ཀུན་གྱི་བསོད་
ནམས་ཀྱི། །ཕུང་པོ་ཇི་སྙེད་ཡོངས་བཟུང་བ། །དེ་སྙེད་བྱང་ཆུབ་།བྱང་ཆུབ་
སེམས་ལས་རབ་ཏུ་འབྱུང་། །ཞེས་སོ། །གཉིས་པ་ནི། གཞན་དོན་དུ་རང་སྡུག་བསྔལ་ལ་
དགའ་བ་ཐོབ་པས་འཇིག་རྟེན་གསུམ་གྱི་མཆོད་གནས་སུ་གྱུར་པ་ཡིན་ཏེ། གཉིས་འཕེལ་བྱེད་
པ་རྟག་ཏུ་དགེ་བ་དང་། །བརྩེ་ལྡན་བདེ་དང་སྡུག་བསྔལ་དག་གིས་དགའ། །ཞེས་པ་དང་།
སྤྱོད་འཇུག་ཏུ། བྱང་ཆུབ་སེམས་སྐྱེས་གྱུར་པའི་སྐད་ཅིག་ལ། །སྲིད་པའི་བཙོན་རར་བསྡམས་
པའི་ཉམ་ཐག་རྣམས། །རྒྱལ་བ་རྣམས་ཀྱི་སྲས་ཞེས་རབ་བརྗོད་ཅིང་། །འཇིག་རྟེན་ལྷ་མིས་
བཅས་པའི་ཕྱག་བྱར་འགྱུར། །ཞེས་སོ། །ཤར་རིའི་སྡེ་པའི་ལུང་ལས། ཤཱ་རིའི་བུས་གསོལ་པ།
བཅོམ་ལྡན་འདས། བདག་བྱང་ཆུབ་སེམས་དཔའ་སེམས་དང་པོ་བསྐྱེད་པ་ལ་ཡང་ཕྱག་འཚལ་
ལོ། །ཐ་ན་བྱང་ཆུབ་ཏུ་སེམས་བསྐྱེད་པ་དུད་འགྲོར་གྱུར་པ་ལའང་ཕྱག་འཚལ་ལོ། །ཞེས་
སོ། །གསུམ་པ་ནི། སངས་རྒྱས་མཉེས། སེམས་ཅན་མགུ །རྒྱལ་བ་སྲས་བཅས་ཀྱིས་བསྲུང་
བསྐྱབ་སྦ་བ་བྱེད་པས་རང་དོན་འགྲུབ་སྟེ། བསླབ་བཏུས་སུ། འདི་ཉིད་དེ་བཞིན་གཤེགས་པ་
མཉེས་བྱེད་ཡིན། །སེམས་ཅན་སྨིན་པར་བྱེད་པའང་འདི་ཉིད་དེ། །རང་དོན་ཡང་དག་འགྲུབ་
པའང་འདི་ཉིད་དོ། །ཞེས་སོ། །གཉིས་པ་ལ་གསུམ་སྟེ། རང་དོན། གཞན་དོན། གཉིས་
དོན་ནོ། །དང་པོ་ནི། ཀླུ་སྒྲུབ་ཀྱིས། སེམས་ཅན་སྐྱོབ་པའི་བསམ་པ་ཅན། །དེ་དག་སྲིད་
པའི་འདམ་སྐྱེས་ཀྱང་། །དེ་བྱུང་ཉེས་པས་མ་གོས་པས། །ཆུ་ཡི་པདྨའི་འདབ་མ་བཞིན། །
ཞེས་སྐྱེས་བུ་གསུམ་གྱི་དོན་འགྲུབ་པར་བཤད་དོ། ། གཉིས་པ་ནི། སྡོང་པོ་བཀོད་པ་ལས།
བྱང་ཆུབ་ཀྱི་སེམས་ནི། འདོད་པའི་དོན་ཐམས་ཅད་ཡོངས་སུ་གྲུབ་པས་ནོར་བུ་རིན་པོ་ཆེ་ལྟ་
122



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བུའོ། །བྱང་ཆུབ་ཀྱི་སེམས་ནི། འཁོར་བའི་ཆུ་ན་རྒྱུ་བ་འདོན་པས་ལྕགས་ཀྱུ་ལྟ་བུའོ་ཞེས་
སོ། །ངེས་པ་དང་མ་ངེས་པ་ལ་འཇུག་པ་ཕྱག་རྒྱའི་མདོར། འཇམ་དཔལ། རིགས་ཀྱི་བུའམ།
རིགས་ཀྱི་བུ་མོ་གང་ལ་ལས། ཕྱོགས་བཅུའི་སེམས་ཅན་བཙོན་རར་བཅུག་པ་ཐམས་ཅད་
བཙོན་ར་ནས་བཏོན་ཏེ་འཁོར་ལོ་བསྒྱུར་བའི་བདེ་བའམ་ཚངས་པ་ཉིད་ཀྱི་བདེ་བ་ལ་བཀོད་པ་
པས། འཇམ་དཔལ། རིགས་ཀྱི་བུའམ། རིགས་ཀྱི་བུ་མོ་གཞན་གང་གིས། ཐེག་ཆེན་ལ་མོས་
པ་ལ་དད་པའི་སེམས་ཀྱིས་བལྟ་བ་ཐོབ་ཅིང་། དེའི་བསྔགས་པ་ཡང་བརྗོད་ན། འདི་ནི། དེ་
བས་བསོད་ནམས་གྲངས་མེད་པ་བསྐྱེད་དོ། །ཞེས་སོ། །གསུམ་པ་ནི། སྤྱོད་འཇུག་ཏུ། འགྲོ་
བའི་འཆི་བདག་འཇོམས་བྱེད་པའི། །བདུད་རྩིའི་མཆོག་ཀྱང་འདི་ཡིན་ནོ། །འགྲོ་བའི་དབུལ་
བ་སེལ་བ་ཡི། །མི་ཟད་གཏེར་ཀྱང་འདི་ཡིན་ནོ། །འགྲོ་བའི་ཉོན་མོངས་གདུང་སེལ་བའི། །
སེམས་ཀྱི་ཟླ་བ་ཤར་བ་ཡིན། །འགྲོ་བ་མི་ཤེས་རབ་རིབ་དག །དཔྱིས་འབྱིན་ཉི་མ་ཆེན་པོ་
ཡིན། །ཞེས་སོ། །གསུམ་པ་ནི། གཞན་དོན་དུ་སངས་རྒྱས་ཐོབ་པར་བྱའོ་ཞེས་སེམས་བསྐྱེད་
པས་མི་གཙང་བའི་ལུས་སངས་རྒྱས་ཀྱི་སྐུར། སྒྱུར་བས་གསེར་འགྱུར་དང་འདྲ་ལ། སངས་
རྒྱས་ཀྱི་རྒྱུ་བྱེད་པས་ས་བོན་ལྟ་བུ་སྟེ། ཞི་བ་ལྷས། སྡོང་པོ་བཀོད་པར་གསུངས་པའི་དོན་
བསྡུས་ཏེ། གསེར་འགྱུར་རྩི་ཡི་རྣམ་པ་མཆོག་ལྟ་བུ། །མི་གཙང་ལུས་འདི་བླངས་ནས་རྒྱལ་
བའི་སྐུ། །རིན་ཆེན་རིན་ཐང་མེད་པར་སྒྱུར་བས་ན། །བྱང་ཆུབ་སེམས་ཞེས་བྱ་བ་རབ་བརྟན་
ཟུངས། །ཞེས་སོ། །དཔའ་བར་འགྲོ་བའི་དོན་བླངས་ནས་བསླབ་བཏུས་ལས། གཡོ་བྱས་ཏེ་
བྱང་ཆུབ་ཀྱི་སེམས་བསྐྱེད་པའང་སངས་རྒྱས་ཀྱི་རྒྱུར་གསུངས་ན། དགེ་བ་སྣ་འགའ་བྱས་ཏེ་
སེམས་བསྐྱེད་པ་ལྟ་ཅི་སྨོས་ཞེས་སོ། །གཉིས་པ་ལ། སྤྱིར་ཆོས་ཉིད་ཀྱིས་ཐོབ་པ་བསམ་གཏན་
དང་ཟག་མེད་ཀྱི་སྡོམ་པ་དང་། ཡང་དག་པར་བླངས་པ་བརྡ་ལས་བྱུང་བའི་སྡོམ་པ་གཉིས་ལས།
འདི་ལ་རྒྱུ། ངོ་བོ། འབྲས་བུ་གསུམ་ལས། དང་པོ་ལ། སྐྱེ་བའི་དང་། ལྡོག་པའི་རྒྱུ་གཉིས་
སོ། །དང་པོ་ལ། རྟེན། རྒྱུ། བདག་རྐྱེན་གསུམ་ལས། དང་པོ་སྐྱབས་འགྲོ་ཁྱད་པར་ཅན་
ཡིན་ཏེ། སྡུད་པར། སངས་རྒྱས་ཆོས་དང་འཕགས་པའི་དགེ་འདུན་སྐྱབས་སོང་སྟེ། །སངས་
རྒྱས་འགྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །མཁས་པས་ཚུལ་ཁྲིམས་ཕ་རོལ་ཕྱིན་གནས་
རིག་པར་བྱ། །ཞེས་སོ། །
གཉིས་པ་དད་པ་སྙིང་རྗེ་འདོད་པ་གསུམ་གྱི་སྟེང་དུ་སྡོམ་པའི་རང་བཞིན་ལེགས་པར་
123



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གནས་ཤེས་པའི་ལེན་པར་འདོད་པ་དགོས་ཏེ། དཀོན་མཆོག་སྤྲིན་ལས། ཇི་ལྟར་ན། བྱང་ཆུབ་
སེམས་དཔའ་རྣམས་བྱང་ཆུབ་སེམས་དཔའི་བསླབ་པའི་སྡོམ་པས་བསྡམས་པ་ཡིན་ཞེ་ན། འདི་
ལ་བྱང་ཆུབ་སེམས་དཔའ་འདི་ལྟར་སྤྱོད་དེ། སོ་སོར་ཐར་པའི་སྡོམ་པ་ཙམ་གྱིས་བདག་བླ་ན་
མེད་པའི་བྱང་ཆུབ་ཏུ་འཚང་རྒྱ་བར་མི་ནུས་ཀྱི། དེ་བཞིན་གཤེགས་པས་གང་འདི་མདོ་སྡེ་དང་
དེ་དག་ལས་བྱང་ཆུབ་སེམས་དཔའི་སྤྱོད་པ་དང་བྱང་ཆུབ་སེམས་དཔའི་བསླབ་པའི་
བཅས་པ་དེ་དག་ལ་བདག་གིས་བསླབ་པར་བྱའོ། །ཞེས་སོ། །གསུམ་པ་བླ་མ་ནུས་པ་དང་ལྡན་
པས་ཆོ་ག་རྣམ་དག་བྱས་པ་དགོས་ཏེ། སྡོམ་པ་ཉི་ ཤུ་པར། བླ་མ་སྡོམ་ལ་གནས་ཤིང་
མཁས། །ནུས་དང་ལྡན་ལས་བླང་བར་བྱ། །ཞེས་སོ། །བྱང་ཆུབ་སེམས་དཔའི་སོ་སོར་ཐར་
པར། ལུང་ནོད་པ་ཐམས་ཅད་དང་། སྡོམ་པ་གཟུང་བ་ཡང་། བྱང་ཆུབ་སེམས་དཔའི་བསླབ་
པའི་གནས་ལ་སྒོམ་པ་ལྷུར་བྱེད་པ་སྡོམ་པ་དང་ལྡན་པ་ལ་ནོད་དོ། །དགེ་བའི་བཤེས་གཉེན་
མེད་ན། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་རྣམས་མངོན་
སུམ་དུ་བསྒོམས་ཏེ་བདག་གིས་ཅི་ནུས་པ་དང་སྦྱར་ཞིང་སྡོམ་པ་གཟུང་ངོ། །ཞེས་སོ། །གཉིས་
པ་ནི། རྒྱུ་བདག་རྐྱེན་དེ་དག་མ་ཚང་ན་སྐྱེ་བ་ལྡོག་ལ། ཀུན་ནས་དཀྲིས་པ་ཆེན་པོས་རྩ་ལྟུང་
སྤྱད་པ་དང་། བྱང་ཆུབ་ཏུ་སྨོན་པའི་སེམས་སྤངས་པས་རྒྱུན་ལྡོག་གོ །ཕུལ་བས་ལྡོག་པར་བསྡུ་
བར། མི་བརྡ་འཕྲོད་པའི་དྲུང་དུ་འབུལ་བ་དང་ལྡན་པའི་ཚིག་རྗོད་པར་བྱེད་པ་དང་ཞེས།
བཤད་དོ། །རྩ་ལྟུང་ནི། ཞི་བ་ལྷས། དཀོན་མཆོག་གསུམ་གྱི་དཀོར་འཕྲོག་པ། །ཕས་ཕམ་པ་
ཡི་ལྟུང་བར་འདོད། ། དམ་པའི་ཆོས་ནི་སྤོང་བྱེད་པ། །གཉིས་པར་ཐུབ་པས་གསུངས་པ་
ཡིན། །ཚུལ་ཁྲིམས་འཆལ་བའི་དགེ་སློང་ལ། །ངུར་སྨྲིག་འཕྲོག་དང་བརྡེག་པ་དང༌། །བཙོན་
རར་འཇུག་པར་བྱེད་པ་དང་། །རབ་ཏུ་བྱུང་ལས་འབེབས་པ་དང་། །སྲོག་བྲལ་བྱེད་པ་གསུམ་
པ་ཡིན། །མཚམས་མེད་ལྔ་པོ་བྱེད་པ་དང་། །ལོག་པར་ལྟ་བ་འཛིན་པ་དང་། གྲོང་ལ་སོགས་
པ་འཇིག་པ་ནི། །རྩ་བའི་ལྟུང་བར་རྒྱལ་བས་གསུངས། །བློ་སྦྱངས་མ་བྱས་སེམས་ཅན་ལ། །
སྟོང་པ་ཉིད་ནི་བརྗོད་པ་དང་། །སངས་རྒྱས་ཉིད་ལ་ཞུགས་པ་དག །རྫོགས་པའི་བྱང་ཆུབ་
བཟློག་པ་དང་། །སོ་སོར་ཐར་པ་ཡོངས་སྤངས་ཏེ། །ཐེག་པ་ཆེ་ལ་སྦྱོར་བ་དང་། །སློབ་པའི་
ཐེག་པས་ཆགས་ལ་སོགས། །སྤོང་བར་འགྱུར་བ་མིན་ཞེས་འཛིན། །ཕ་རོལ་དག་ཀྱང་འཛིན་
འཇུག་དང་། །རང་གི་ཡོན་ཏན་བརྗོད་པ་དང་། །རྙེད་པ་དང་ནི་བཀུར་སྟི་དང་། །ཚིག་
124



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བམབཅད་རྒྱུ་ཡིས་གཞན་སྨོད་དང་། །བདག་ནི་ཟབ་མོ་བཟོད་པ་ཞེས། །ལོག་པ་ཉིད་དུ་སྨྲ་བ་
དང་། །དགེ་སྦྱོང་ཆད་པས་གཅོད་འཇུག་དང་། །དཀོན་མཆོག་གསུམ་ནི་སྦྱིན་བྱེད་དང་། །
སྦྱིན་པ་ལེན་པར་བྱེད་པ་དང། །ཞི་གནས་འདོར་བར་བྱེད་པ་དང་། །ཡང་དག་འཇོག་གི་
ལོངས་སྤྱོད་རྣམས། །ཁ་ཏོན་བྱེད་ལ་སྦྱིན་པ་རྣམས། །དེ་དག་རྩ་བའི་ལྟུང་བ་སྟེ། །སེམས་
ཅན་དམྱལ་བ་ཆེན་པོའི་རྒྱུ། ། རྨི་ལམ་འཕགས་པ་མཁའ་སྙིང་པོའི། །མདུན་དུ་འདུག་སྟེ་
བཤགས་པ་བྱ། །ཞེས་བཅོ་བརྒྱད་དམ་བཅུ་གསུམ་མོ། ། བསྡུ་ན་བཞིའོ། ། གཉིས་པ་ལ།
མཚན་མཚོན་གཞི་གསུམ་ལས། དང་པོ་ནི། བྱང་ཆུབ་སེམས་དཔའི་སྤང་བྱ་གཞི་དང་བཅས་
པ་སྤོང་བའི་སེམས་པ་དབང་རྒྱུན་ཆགས་རྣམ་པར་རིག་བྱེད་ལས་ཐོབ་པ་སྟེ། དེས་སྡོམ་པ་མིན་
པ་དང་། ཉན་རང་གི་དང་། ཆོས་ཉིད་ཀྱིས་ཐོབ་པ་བསལ་ནས། བྱང་ཆུབ་སེམས་དཔའི་བརྡ་
བྱུང་གི་སྡོམ་པར་མཚོན་ནོ། །ཞི་བ་ལྷས། སྤོང་བའི་སེམས་ནི་ཐོབ་པ་ལས། །ཚུལ་ཁྲིམས་ཕ་
རོལ་ཕྱིན་གསུངས་ཏེ། །དེ་ལྟས་དེ་ནི་སེམས་ཉིད་དོ། །ཞེས་སོ། །བྱེ་བྲག་ཏུ་མི་དགེ་བ་མཐའ་
དག་སྤོང་བ་དང་། དགེ་བ་མཐའ་དག་སྒྲུབ་པ་དང་། སེམས་ཅན་ཐམས་ཅད་ཀྱི་དོན་བྱ་བར་
འདོད་པའི་སེམས་པ། སྡོམ་པ། དགེ་བ་ཆོས་སྡུད། སེམས་ཅན་དོན་བྱེད་གསུམ་གྱི་མཚན་
ཉིད་དོ། །གཉིས་པ་ནི། དགེ་བ་མཐའ་དག་གི་སྡོམ་དུ་གྱུར་པ་དང་། མི་དགེ་བ་མཐའ་དག་
སྡོམ་ཞིང་འཆིང་བ་དང་། གནས་སྐབས་དང་མཐར་ཐུག་ཏུ་བདེ་བའི་མཆོག་སྟེར་བས་སྡོམ་
པའོ། །གསུམ་པ་ལ་བཞི་ལས། དབྱེ་གཞི་བྱང་སེམས་ཀྱི་སྡོམ་པ་ཙམ་མོ། །དབྱེ་ངོ་ནི། སྡོམ་
པ། དགེ་བ་ཆོས་སྡུད། སེམས་ཅན་དོན་བྱེད་གསུམ་མོ། །ཐ་དད་ནི། ངོ་བོ་གཅིག་ལ་ལྡོག་པ་
ཐ་དད་དེ། ཚུལ་ཁྲིམས་ངོ་བོ་གཅིག་ཉིད། མི་དགེ་བ་སྤོང་བ། དགེ་བ་སྒྲུབ་པ། སེམས་ཅན་
གྱི་དོན་བྱེད་པའི་ཆ་ཐ་དད་ལ་སྡོམ་པ་གསུམ་དུ་བཞག་སྟེ། དཔེར་ན། ནོར་བུ་གཅིག་ཉིད།
མུན་པ་སེལ། ནོར་སྡུད། རིམས་ནད་ལ་ཕན་པ་བཞིན་ནོ། །གྲངས་ངེས་ནི། བྱང་ཆུབ་
སེམས་དཔའི་བྱ་བ་ལ། རང་གཞན་གྱི་བྱ་བ་གཉིས་སུ་ངེས་ཤིང་། གཞན་གྱི་བྱ་བ་སེམས་ཅན་
དོན་བྱེད་ཀྱི་ཚུལ་ཁྲིམས། རང་གི་བྱ་བ་ལ། མི་དགེ་བ་སྤོང་བ་དང་། དགེ་བ་སྒྲུབ་པ་གཉིས་སུ་
ངེས་པས་དང་པོ་སྡོམ་པ་དང། གཉིས་པ་དགེ་བ་ཆོས་སྡུད་དུ་ངེས་སོ། །གསུམ་པ་ལ་གཉིས་
ཏེ། ཉམས་པ་ཉེས་དམིགས་ཀྱི་དང་། ཐོབ་པ་ཕན་ཡོན་གྱིའོ། །དང་པོ་ནི། ནམ་མཁའི་སྙིང་
པོའི་མདོ་ལས། ལྟུང་བའི་རྩ་བ་དེ་དག་གིས་འཁྲུལ་བར་གྱུར་པ། ཐེག་པ་ཆེན་པོ་ལ་ཡང་དག་
125



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
.:པར་ཞུགས་པ་ལས་དང་པོ་པ་དག་ནི། དགེ་བའི་རྩ་བ་བསྐྱེད་པ་ཐམས་ཅད་སྤྲུགས་པར་འགྱུར།
ལྟུང་བའི་དངོས་པོར་འགྱུར་ཞིང་ལྷ་དང་མི་དང་ཐེག་པ་ཆེན་པོའི་བདེ་བ་ལས་ཉམས་པར་
འགྱུར། ངན་སོང་དུ་འགྲོ་བར་འགྱུར། དགེ་བའི་བཤེས་གཉེན་དང་བྲལ་བ་དང་། འཁོར་བ་
ན་ཡུན་རིང་དུ་གནས་པར་འགྱུར་རོ། །ཞེས་སོ། །ཏིང་ངེ་འཛིན་རྒྱལ་པོ་ལས། ཚུལ་ཁྲིམས་
འཆལ་བ་ངན་འགྲོ་དེར་འགྲོ་སྟེ། །དེ་ལ་ཐོས་པ་མང་པོས་སྐྱོབ་མི་ནུས། །ཞེས་སོ། །གཉིས་པ་།
ལ། ཐུན་མོང་བ་སྔར་དང་འདྲ་བ་ལ། ཐུན་མོང་མ་ཡིན་པ་ལ། གནས་སྐབས་དང་། མཐར་
ཐུག་གི་འབྲས་བུའོ། །དང་པོ་ལ། ལས་མཐའ་དང་། སྤྱོད་པ་དང་། སྐྱེས་ཐོབ་ཀྱི་ཚུལ་ཁྲིམས་
གསུམ་ལས། དང་པོ་ནི། སྒྲིབ་གཉིས་བག་ཆགས་ཀྱིས་དག་པར་བྱ་བའི་ཕྱིར་ད་ལྟ་ཉིད་ནས་
མི་དགེ་བར་མཐར་དག་སྤང་བར་བྱའོ། །ཞེས་གོ་ཆ་བགོས་ནས་སྦྱོར་བས་མི་དགེ་བ་ཅི་རིགས་
སྤོང་བ་དང་། བདེ་བའི་ཕར་ཕྱིན་སོགས་ཐོབ་པར་བྱ་བའི་ཕྱིར་ད་ལྟ་ཉིད་ནས་དགེ་བ་བསྒྲུབ་
པར་བྱའོ། །ཞེས་གོ་བགོས་ནས་སྦྱོར་བས་དགེ་བ་ཅི་རིགས་སུ་སྒྲུབ་པ་དང་། སེམས་ཅན་མ་
ལུས་པའི་དོན་བྱེད་པའི་ཕྲིན་ལས་ཀྱི་ཕྱིར་ད་ལྟ་ཉིད་ནས་སེམས་ཅན་གྱི་དོན་བྱའོ། །ཞེས་གོ་
བགོས་ནས་སེམས་ཅན་གྱི་དོན་ཅི་རིགས་སུ་བྱེད་པ་རིམ་པ་བཞིན་དུ་ཚུལ་ཁྲིམས་གསུམ་གྱི་ལས་
མཐའོ། །གཉིས་པ་ནི། ལས་དང་པོ་པ་ལ་སྡོམ་པའི་ཚུལ་ཁྲིམས་གཙོ་ཆེ་བས་ཡི་དམ་གྱི་སྤྱོད་པ་
ཡན་ལག་བདུན་པ་སོགས་ཀྱི་སྤྱོད་པ་བྱ་ལ། མོས་པ་སྤྱོད་པ། དགེ་བ་ཆོས་སྡུད་གཙོ་ཆེ་བས་
ཏིང་ངེ་འཛིན་གྱི་སྤྱོད་པ་བྱ་ཞིང་། ས་ཐོབ་པ་རྣམས་ལ་སེམས་ཅན་དོན་བྱེད་གཙོ་ཆེ་བས་
སེམས་ཅན་བསྟེན་པའི་སྤྱོད་པ་བྱའོ། །གསུམ་པ་ནི། འགལ་རྐྱེན་མ་བྱུང་ན། ཚེ་རབས་
ཐམས་ཅད་དུ་ཚུལ་ཁྲིམས་རྒྱུན་ཆད་མེད་པར་རང་གཞན་གྱི་དོན་ཕུལ་དུ་ཕྱིན་པ་ཚུལ་བཞིན་དུ་
མཛད་པ་ཆོས་ཚོལ་བ་རྟག་ཏུ་ངུ་ལྟ་བུའམ། སེམས་ཅན་སྨིན་པར་བྱེད་པ་དགའ་མཆོག་ལྟ་
བུའམ། དགེ་བའི་བཤེས་གཉེན་བསྟེན་པ་གཞོན་ནུ་ནོར་བཟང་ལྟ་བུའོ། །གཉིས་པ་སྤངས་
རྟོགས་འཕྲིན་ལས་གསུམ་མོ། །1
གསུམ་པ་ལ་གཉིས་ཏེ། སྐྱབས་འགྲོ་དང་སེམས་བསྐྱེད་ཀྱི་ཁྱད་པར། སེམས་བསྐྱེད་
དང་སྡོམ་པའི་ཁྱད་པར་རོ། །དང་པོ་ནི། རྒྱུའི་སྐྱབས་འགྲོ་དང་སེམས་བསྐྱེད་རྟེན་དང་བརྟེན་
པའི་ཁྱད་པར་ཡོད་ལ། འབྲས་བུའི་སྐྱབས་འགྲོ་དང་སེམས་བསྐྱེད་ངོ་བོ་གཅིག་ལ་ལྡོག་པ་ཐ་
དད་དེ། སྐྱབས་གནས་ཀྱི་གོ་འཕང་དེ་ཐོབ་པར་འདོད་པས་དཔུང་གཉེན་དུ་འཛིན་ཅིང་ཁས་
126



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
ལེན་པའི་ཆ་ནས་སྐྱབས་འགྲོ། སྐྱབས་གནས་ཀྱི་གོ་འཕང་དེ་རང་གཞན་གྱི་དོན་དུ་ཐོབ་པར་
འདོད་པའི་བློ་བསྐྱེད་པའི་ཆ་ནས་སེམས་བསྐྱེད་དེ། དཔེར་ན། རྒྱལ་ས་ཐོབ་པར་འདོད་པས་
རྒྱལ་པོ་ལ་དཔུང་གཉེན་ཞུ་བ་དང་། རྒྱལ་ས་ཐོབ་འདོད་ཀྱི་བློ་བསྐྱེད་པ་བཞིན་ནོ། །གཉིས་པ་
ལ། ཛེ་ཏ་རིས། གཞན་དོན་དུ་སེམས་བསྐྱེད་པར་བྱའོ། །ཞེས་ཁས་འཆེས་པ་སྨོན་པ་སེམས་
བསྐྱེད། སེམས་བསྐྱེད་མི་ཉམས་པར་བསྲུང་བར་བྱའོ་ཞེས་ཁས་འཆེས་པ་འཇུག་པའི་སེམས་
བསྐྱེད། གཞན་དོན་དུ་བྱང་ཆུབ་སེམས་དཔའི་བསླབ་པ་མཐའ་དག་གཟུང་བར་ཁས་འཆེས་པ་
སྨོན་པའི་སྡོམ་པ། སྡོམ་པ་བཟུང་བ་ལྟར་སློབ་པར་ཁས་འཆེས་པ་འཇུག་པའི་སྡོམ་པ་ཡིན་
སེམས་བསྐྱེད་བརྟན་པར་བྱས་ནས་ཕྱིས་སྡོམ་པ་ལེན་པར་བཞེད་དོ། ། རང་ལུགས་ཀྱིས།
སེམས་བསྐྱེད་དང་སྡོམ་པ་ཁྱད་པར་ཡོད་དེ། སེམས་བསྐྱེད་སེམས་ཅན་དང་བྱང་ཆུབ་ལ་
དམིགས་པའི་སེམས་ཡིན་ལ། སྡོམ་པ་ནི། སྤོང་བའི་སེམས་པ་དབང་རྒྱུན་ལྡན་ཡིན་པས་སྡོམ་
པ་བླངས་ནས་མ་བཏང་བར་དུ་གཉིད་ལོག་པ་དང་བརྒྱལ་བའི་དུས་སུའང་ཡོད་པའི་ཕྱིར་རོ།
གལ་ཏེ་ཁྱད་པར་མེད་ན། བསླབ་བཏུས་ཀྱི་སེམས་བསྐྱེད་སོ་སོ་སྐྱེ་བོ་ལ་ཡོད་པར་བསྒྲུབས་ནས་
དེའི་རྗེས་སུ། ཅི། སར་མ་ཚུད་པ་ལ་བྱང་ཆུབ་སེམས་དཔའི་སྡོམ་པ་ཡོད་དམ་མེད་ཅེ་ན།
ཡོད་པར་རིག་པར་བྱ་སྟེ། ཞེས་ཟློས་པར་འགྱུར་བ་དང། བྱང་ཆུབ་སེམས་ནི་བསྐྱེད་བགྱི་
ཞིང་། །དེ་བཞིན་དུ་ནི་བསླབ་པ་ལ། །ཞེས་བསླབ་སེམས་ཐ་དད་དོན་མེད་པར་འགྱུར་རོ། །
ཡང་ན། སེམས་ནི་བསྐྱེད་བགྱི་ཞིང་ཞེས་པ་སྨོན་པ། སེམས་བསྐྱེད་བསླབ་པ་ལ་ཞེས་པ་འཇུག་
པ་སེམས་བསྐྱེད་ཡིན་པས། དེ་ཆོ་གས་བླངས་ནས་མ་བཏང་བར་དུ་བསོད་ནམས་རྒྱུན་ཆགས་
སུ་འབྱུང་བས་སྨོན་འཇུག་གི་སྡོམ་པར་འགྱུར་རོ། །ས་སྐྱ་པའི་ཞལ་ནས། སྨོན་པའི་སེམས།
སྨོན་པ་སེམས་བསྐྱེད། སྨོན་པ་སེམས་བསྐྱེད་མི་ཉམས་པར་སྲུང་བ་གསུམ། འཇུག་པ་སེམས།
འཇུག་པ་སེམས་བསྐྱེད། འཇུག་པ་སེམས་བསྐྱེད་མི་ཉམས་པར་སྲུང་བ་གསུམ་ལས། སེམས་
བསྐྱེད་རྐྱང་པ་སྡོམ་པ་མ་ཡིན་ལ། སྨོན་འཇུག་སེམས་བསྐྱེད་ལ། མི་མཐུན་ཕྱོགས་གཞི་དང་
བཅས་པ་སྤོང་སེམས་ཡོད་ན། གཉིས་ཀའང་སྡོམ་པར་འགྱུར་ཏེ། སྡོམ་པའི་མཚན་ཉིད་ཡོད་
པའི་ཕྱིར་རོ། །འོ་ན། ཞི་བ་ལྷས། བྱང་ཆུབ་སྨོན་པའི་སེམས་ལ་ནི། །འཁོར་ཚེ་འབྲས་བུ་ཆེ་
འབྱུང་ཡང་། །ཇི་ལྟར་འཇུག་པའི་སེམས་བཞིན་དུ། །བསོད་ནམས་རྒྱུན་ཆགས་འབྱུང་བ་
མེད། །ཞེས་པ་དང་འགལ་ཞེ་ན། དེ་སྨོན་སེམས་རྐྱང་པ་ལ་དགོངས་སོ། །ཞེས་གསུངས་A
;
127



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
།
གཉིས་པ་ལ་གཉིས་ཏེ། སེམས་ཙམ་པ་དང་། དབུ་མའི་ལུགས་གཉིས་སོ། །དང་པོ་ནི།
སེམས་ཙམ་གྱི་གཞུང་ལུགས་དང་བསྟུན་པ། རྗེ་བཙུན་བྱམས་པ་ལས་བརྒྱུད་པ། སློབ་དཔོན་
ཐོགས་མེད། ཙནྡྲ་གོ་མི། ཇོ་བོ་རྗེ་ལ་སོགས་པས་ཕྱག་ལེན་དུ་མཛད་པ་སྟེ། འདི་ལ་བཞི་སྟེ།
རྟེན་གྱི་ཁྱད་པར་མ་སྐྱེས་པ་སྐྱེད་པའི་ཁྱད་པར་སྐྱེས་པ་མི་ཉམས་པར་སྲུང་བའི་ཁྱད་པར།
ཉམས་ན་ཕྱིར་བཅོས་ཀྱི་ཁྱད་པར་རོ། །དང་པོ་ནི། སོ་སོ་ཐར་པའི་སྡོམ་ལྡན་ཞིག་དགོས་ཏེ།
ལམ་སྒྲོན་ལས། སོ་སོར་ཐར་པ་རིགས་བདུན་གྱི། །རྟག་ཏུ་སྡོམ་གཞན་ལྡན་པ་ལ། །བྱང་
ཆུབ་སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན། །ཞེས་སོ། །གཉིས་པ་ནི།
སྦྱོར་བའི་དུས་སུ་ཕྱག་དང་མཆོད་པ་ཙམ་བྱས་ཏེ། བསླབ་པ་བརྗོད་པ་དང་བར་ཆད་དྲི་བ་ལ་
སོགས་པ་མཛད་དོ། །དངོས་གཞི་སྨོན་པ་སྔར་བླངས་ནས་འཇུག་པ་ཕྱིས་ལེན་ནོ། །མཇུག་
མཁྱེན་པར་གསོལ་བ་ལ་སོགས་པ་མཛད་དོ། །གསུམ་པ་ནི། རྩ་བ་དང་ཡན་ལག་གི་ལྟུང་བ་
རྣམས་མི་འབྱུང་བར་སྡོམ་སྟེ། སྡོམ་པ་ཉི་ཤུ་པར། རྙེད་དང་བཀུར་སྟི་ཆགས་སོགས་ཀྱིས། །
བདག་བསྟོད་གཞན་ལ་སྨོད་པ་དང་། །སྡུག་བསྔལ་མགོན་མེད་གྱུར་པ་ལ། །སེར་སྣས་ཆོས་
ནོར་མི་སྟེར་དང་། །གཞན་གྱིས་བཤགས་ཀྱང་མི་ཉན་པར། །ཁྲོས་པས་གཞན་ལ་བརྡེག་པ་།
དང་། །ཐེག་པ་ཆེན་པོ་ཡོངས་སྤངས་ཏེ། །དམ་ཆོས་འདྲར་སྣང་སྟོན་པའོ། །ཞེས་ཕས་ཕམ་
བཞི། ཚུལ་ཁྲིམས་འཆལ་རྣམས་ཡལ་བར་འདོར། །ཞེས་པ་ལ་སོགས་པ་ཉེས་བྱས་ཀུན་ནས་
དཀྲིས་པས་བྱས་པ་ཉོན་མོངས་པ་ཅན་དང་། བརྗེད་པ་ལ་སོགས་པས་བྱས་པ་ཉོན་མོངས་པ་
ཅན་མིན་པ་རྣམས་སོ། །བཞི་པ་ནི། སྨོན་པའི་སེམས་སྤངས་སམ། ཀུན་ནས་དཀྲིས་པ་ཆེན་
པོས་ཕམ་པ་བཞི་སྤྱད་ན་སྡོམ་པ་བསྐྱར་ནས་ལེན། འབྲིང་གིས་སྤྱད་ན་གསུམ་ལ་བཤགས།
ཉེས་བྱས་རྣམས་གཅིག་ལ་བཤགས་སོ། །སྡོམ་པ་ཉི་ཤུ་པར། སྡོམ་པ་སླར་ཡང་བླང་བར་བྱ། །
ཟག་པ་འབྲིང་ནི་གསུམ་པ་བཤགས། །གཅིག་གི་མདུན་དུ་ལྷག་མ་རྣམས། །ཞེས་སོ། །
གཉིས་པ་ནི། །དབུ་མ་པའི་གཞུང་ལུགས་དང་བསྟུན་པ། འཇམ་དཔལ་ལས་བརྒྱུད། སློབ་
དཔོན་ཀླུ་སྒྲུབ་དང་ཞི་བ་ལྷ་ལ་སོགས་པས་ཕྱག་ལེན་དུ་མཛད་པ་སྟེ། འདི་ལའང་སྔར་བཞིན་
བཞི་ལས། དང་པོ་ནི། སོ་ཐར་གྱི་སྡོམ་པ་དང་ལྡན་ན། རྟེན་ཕུན་སུམ་ཚོགས་པར་བྱ་ལ།
མེད་ཀྱང་ཆོག་སྟེ། དང་པོ་སྐྱེ་བའི་རྟེན་དུ་མ་ངེས་ཏེ། མདོ་ལས། ལྷའི་བུ་གང་དག་གིས་བླ་ན་::
༔
128



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མེད་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་གིས་ཀྱང་བླ་ན་མེད་པའི་བྱང་ཆུབ་ཏུ་སེམས་
བསྐྱེད་པར་བྱའོ། །ཞེས་པས་སོ། །སྐྱེས་ཟིན་གནས་པའི་རྟེན་དུ་མ་ངེས་ཏེ། དུད་འགྲོའི་རྟེན་
ལའང་གནས་ཤིང་གཞན་དོན་དུ་སོ་སོ་ཐར་པའི་སྡོམ་པ་ཕུལ་ནས་སྲོག་གཅོད་པ་ལ་སོགས་པ་
འཇུག་པའི་ཕྱིར་རོ། །དེས་ན། ལེན་འདོད་དང་བརྡ་ཤེས་དོན་གོ་ན། རྒྱལ་པོའམ། ལྷ་
ལའང་སྐྱེའོ། །
གཉིས་པ་ལ་གསུམ་སྟེ། སྦྱོར་བ་སེམས་ཀྱི་ཐ་བ་སྦྱང་། དངོས་གཞི་བྱང་ཆུབ་ཀྱི་སེམས་
ཀྱི་ས་བོན་གདབ། རྗེས་རང་གཞན་དགའ་བ་བསྐྱེད་དེ་བརྟན་པར་བྱ་བའོ། །དང་པོ་ལ་
གསུམ་སྟེ། རྟེན་བཤམ། གསོལ་བ་གདབ། ཡན་ལག་བདུན་པ་བྱ་བའོ། །དང་པོ་ནི་དཀོན་
མཆོག་གི་རྟེན་ལ་དཀོན་མཆོག་དངོས་ཀྱི་འདུ་ཤེས་བྱ། རྡུལ་རེའི་སྟེང་ན་རྡུལ་སྙེད་ཀྱི་སངས་
རྒྱས་ཀྱིས་བསྐོར་བ་ནམ་མཁའི་མཐའ་གཏུགས་པར་བསམ། བྱང་ཆུབ་སེམས་དཔའི་དགེ་
འདུན་རྣམས་ལ་མི་ཕྱེད་པའི་དད་པས་ཅི་འབྱོར་འབུལ། ཕུན་སུམ་ཚོགས་པའི་ཁྲི་ལ་བཞུགས་
པའི་བླ་མ་དུས་གསུམ་གྱི་སངས་རྒྱས་ཀྱི་ངོ་བོར་བསྒོམ་མོ། །གཉིས་པ་ནི། དད་པས་ཡོན་ཕུལ།
མཎྜལ་དང་ཕྱག་ཕུལ། ཐལ་མོ་སྦྱར་ཏེ། རིགས་ཀྱི་བུ་ཁྱོད་ཀྱི་བདག་ལ་དུས་གསུམ་གྱི་དེ་བཞིན་
གཤེགས་པ་ཐམས་ཅད་ཀྱི་བགྲོད་པ་གཅིག་པའི་ལམ། སྐྱབས་གསུམ་སྔོན་དུ་འགྲོ་བ་ཅན་གྱི་
བྱང་ཆུབ་མཆོག་ཏུ་སེམས་བསྐྱེད་པ་སྩལ་དུ་གསོལ། ཞེས་ལན་གསུམ་གསོལ་བ་གདབ་ལ།
སློབ་དཔོན་གྱིས་ཇི་ལྟར་ནུས་པ་བཞིན་དུ་སྦྱིན་ནོ་ཞེས་ཁས་བླང་ངོ། །གསུམ་པ་ནི། ཞི་ལྷས།
སྡིག་པ་བཤགས་པར་བྱ་བ་དང་། །བསོད་ནམས་རྗེས་སུ་ཡི་རང་དང་། །སངས་རྒྱས་བསྐུལ་
དང་གསོལ་གདབ་པ། །བདག་དང་གཞན་གྱི་ཕྱིར་བྱེད་དོ། །ཡོངས་སུ་བསྔོ་བ་དེ་བཞིན་ཏེ། །
བྱེ་བྲག་མེད་པར་རབ་ཏུ་འཇུག །དེ་ལྟར་སེམས་ཅན་ཁམས་བཞིན་དུ། །བསོད་ནམས་མཐའ་
ཡས་རབ་ཏུ་འབྱུང་། །ཞེས་པས་ནམ་མཁའ་དང་མཉམ་པའི་བླ་མ་དཀོན་མཆོག་ལ་བདག་
བ་སེམས་ཅན་ཐམས་ཅད་ཀྱིས་ཆོ་ག་སྦྱོར་དངོས་ཐམས་ཅད་བྱེད་པར་བསམ་ལ། ཡན་
ལག་བདུན་པ་དངོས་ལ། མཆོད་པ། སྡིག་བཤགས། ཡི་རང། འཁོར་ལོ་བསྐོར་བ། གསོལ་
བ་འདེབས་པ། བསྔོ་བ། སྐྱབས་སུ་འགྲོ་བ་དང་བདུན་ནོ། །དང་པོ་ལ་ལྔ། བསྟོད་ཅིང་ཕྱག་
འཚལ་བ། བཀུར་སྟིའི་མཆོད་པ། ཡོ་བྱད་བློས་སྤྲུལ་བ། ལུས་འབུལ་བ། སྒྲུབ་པའི་མཆོད་
པའོ། །དང་པོ་ནི། དཀོན་མཆོག་གི་སྤྱན་སྔར་བདག་དང་སེམས་ཅན་ཐམས་ཅད་ཕྱག་འཚལ་གཞན་
129



༄༅ དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཞིང་བསྟོད་པ་བྱེད་པར་བསྒོམ་སྟེ། དུས་གསུམ་བཞུགས་པའི་སངས་རྒྱས་རྣམས། །ཆོས་དང་
ཚོགས་ཀྱི་མཆོག་བཅས་ལ། །ཞིང་རྡུལ་ཀུན་གྱི་གྲངས་རྙེད་ཀྱི། །ལུས་བཏུད་ནས་ནི་བདག་
ཕྱག་འཚལ། །ཞེས་ལན་གསུམ་ཕྱག་བྱས་ནས། བསྟོད་པ་ཅི་ཤེས་པས་བསྟོད་དོ། །
གཉིས་པ་དང་གསུམ་པ་ནི། ཡོ་བྱད་ཀྱི་མཆོད་རྫས་སྣ་ཚོགས་དང་། བདག་པོས་ཡོངས་
སུ་མ་བཟུང་བ་དང་། བློས་ཀྱང་དཔག་ཏུ་མེད་པར་སྤྲུལ་ནས་མཆོད་པར་བསམ་ཞིང་། མེ་ཏོག་
བདུག་པ་མར་མེ་དང་། ། དྲི་དང་ལྷ་བཤོས་ཉིད་དང་ནི། །ན་བཟའ་དང་ནི་རྒྱུན་དང་
གདུགས། །གར་དང་རོལ་མོ་གླུ་དབྱངས་ནི། །ཡིད་འོང་སངས་རྒྱས་སྤྱོད་ཡུལ་དག །ནམ་
མཁའ་མཐའ་དག་ཀུན་ཁེབས་པ། །སངས་རྒྱས་རྣམས་ཀྱི་སྤྱན་སྔར་ནི། །བློས་སྤྲུལ་ནས་ནི་
བདག་འབུལ་ལོ། །ཞེས་སོ། །བཞི་པ་ནི། རྒྱལ་དང་དེ་སྲས་རྣམས་ལ་བདག་གིས་ནི། །པ
བདག་གིས་ལུས་ཀུན་རྣམ་པ་ཀུན་ཏུ་འབུལ། །སེམས་དཔའི་མཆོག་རྣམས་བདག་གི་ཡོན་
བཞེས་ཤིག །གུས་པས་ཁྱེད་ཀྱི་འབངས་སུ་མཆི་བར་བགྱི། །ཞེས་བྱ་བ་འདིས་བདག་གི་ལུས་
སངས་རྒྱས་རྣམས་ལ་དབུལ་བར་བྱའོ། །ལྔ་པ་ནི། མཆོད་པར་བྱ་བ་དང་། མཆོད་པར་བྱེད་
པ་དང་། མཆོད་པ་རྣམས་རང་བཞིན་གྱིས་དབྱེར་མེད་པར་དམིགས་ཏེ། ཇི་ལྟར་འཛམ་
དབྱངས་ལ་སོགས་པས། ། རྒྱལ་བ་རྣམས་ལ་མཆོད་མཛད་པ། ། དེ་བཞིན་བདག་གིས་དེ་
བཞིན་གཤེགས། །མགོན་པོ་སྲས་དང་བཅས་རྣམས་མཆོད། ། ཅེས་སོ། ། གཉིས་པ་ནི།
བདག་དང་མཐའ་ཡས་པའི་སེམས་ཅན་ཐམས་ཅད་ཀྱི་སྡིག་པ་བློ་ཡུལ་དུ་བྱས་ལ། བཤགས་པ་
བྱས་པར་བསྒོམས་ཏེ། ཐོག་མ་མེད་ལྡན་འཁོར་བ་ནས། །ཚེ་རབས་འདིའམ་གཞན་དག་
ལ། །བདག་གིས་མ་འཚལ་སྡིག་བགྱིས་པ། ། བགྱིད་དུ་སྩལ་བ་ཉིད་དང་ནི། ། གཏི་མུག་
འཁྲུལ་པས་བདག་ནོན་ཏེ། །རྗེས་སུ་ཡི་རང་གང་གིས་པ། །དེ་ནི་འགྱོད་པས་ཤིན་ཏུ་སྤང་། །
འགྱོད་པར་བགྱིས་ཏེ་བདག་འཆགས་ཀྱི། །འདྲེན་པ་རྣམས་ཀྱིས་ཉེས་པ་ལ། །ཉེས་པ་ལགས་
པར་གཟུང་དུ་གསོལ། །འདི་ནི་བཟང་པོ་མ་ལགས་པས། །མགོན་པོ་སླན་ཆད་བདག་མི་
བགྱིད། །ཅེས་བརྗོད་དོ། །གསུམ་པ་ནི། བདག་གིས་བྱས་པའི་དགེ་བ་ལ་དགའ་བ། གཞན་
གྱི་དགེ་བ་ལ་ཡི་རང་བ་བཅོས་མ་མ་ཡིན་པར་བསྒོམས་ལ། ཟག་བཅས་ཟག་པ་མེད་པ་ཡི། །
དགེ་ལ་དགའ་བས་ཡི་རང་ངོ་། །ཞེས་སོ། །བཞི་པ་ནི། ཆོས་ཀྱི་འཁོར་ལོ་བསྐོར་སླད་དུ། །
སངས་རྒྱས་རྣམས་ལ་བདག་བསྐུལ་ལོ། །ཞེས་ལུས་ལོངས་སྤྱོད་ཕུལ་བར་དམིགས་ཏེ་གསོལ་བ་༩
::
130



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གདབ་བོ། །ལྔ་པ་ནི། རྒྱལ་བ་མྱ་ངན་འདའ་བཞེད་རྣམས། །བསྐལ་པ་མཐའ་ཡས་བཞུགས་
སུ་གསོལ། །ཞེས་མྱ་ངན་ལས་མི་འདའ་བར་གསོལ་བ་གདབ་བོ། །དྲུག་པ་ནི། བདག་གི་དགེ་
ཀུན་ལྟོས་མེད་པར། །རྫོགས་པའི་བྱང་ཆུབ་ཏུ་བསྔོའོ། །ཞེས་སོ། །བདུན་པ་དགོངས་སུ་
གསོལ་བ་འོག་ནས་འབྱུང་བ་ལྟར་བྱས་ལ། བདག་མིང་འདི་ཞེས་བགྱི་བ་ཡིས། །བྱང་ཆུབ་སྙིང་
པོར་མཆིས་ཀྱི་བར། །སངས་རྒྱས་ལ་ནི་སྐྱབས་སུ་མཆིའོ། །ཆོས་དང་བྱང་ཆུབ་སེམས་དཔའ་
ཡི། །ཚོགས་ལའང་དེ་བཞིན་སྐྱབས་སུ་མཆི། །ཞེས་ལན་གསུམ་བརྗོད་པར་བྱའོ། །གཉིས་པ་
ལ། བསམ་པ་སྦྱང་བ་དང་། ཆོ་ག་བརྗོད་པ་གཉིས་སོ། །དང་པོ་ནི། སེམས་ཅན་ཐམས་ཅད་
བདག་གི་ཕ་མར་གྱུར་པ་ཡིན་ལ། དེ་ཐམས་ཅད་ངན་སོང་དང་འཁོར་བའི་སྡུག་བསྔལ་གྱིས་
གཟིར་བ་འདི་སྙིང་རྗེ་སྙམ་པའི་བསམ་པས། བདག་གི་ལུས་ལོངས་སྤྱོད་དགེ་རྩ་ཐམས་ཅད་
སེམས་ཅན་ཐམས་ཅད་ལ་སྦྱིན་ཞིང་གཞན་དབང་བར་བསྒོམ། ད་ཕྱིན་ཆད་བདག་ལ་རྡེག་
འཚོག་བྱེད་དམ། མི་སྙན་པ་བརྗོད་དམ། ཆགས་སྡང་བྱེད་པ་ཐམས་ཅད་སངས་རྒྱས་ཐོབ་
པར་སྨོན། བདག་སེམས་ཅན་ཐམས་ཅད་ལ་མཁོ་བའི་ལོངས་སྤྱོད་དང་། བྲན་དང་། གྲོགས་
ཕོ་མོ་དང་། བཟའ་བ་ལ་སོགས་པ་ཇི་ཙམ་དགོས་ཀྱི་བར་དུ་ལྷུན་གྲུབ་ཏུ་འབྱུང་བར་གྱུར་ཅིག་
ཅེས་ཞེ་ཐག་པས་བྱ་སྟེ། ཞི་བ་ལྷས། ལུས་དང་དེ་བཞིན་ལོངས་སྤྱོད་དང་། །དུས་གསུམ་དགེ་
བ་ཐམས་ཅད་ཀྱང་། །སེམས་ཅན་ཀུན་གྱི་དོན་བསྒྲུབ་ཕྱིར། །ཕངས་པ་མེད་པར་གཏོང་བར་
བྱ། །ཞེས་སོ། །གཉིས་པ་ནི། དཔོན་སློབ་གཉིས་ཀ་མ་ཡེངས་པར་བྱས་ལ། ཕྱོགས་བཅུ་ན་
བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ།
སངས་རྒྱས་བཅོམ་ལྡན་འདས་རྣམས་དང་། བྱང་ཆུབ་སེམས་དཔའ་ཆེན་པོ་རྣམས་ཀྱིས་ཇི་
ལྟར་བྱང་ཆུབ་ཆེན་པོར་ཐུགས་བསྐྱེད་པ་དེ་བཞིན་དུ། བདག་གིས་ཀྱང་སེམས་ཅན་མ་བསྒྲལ་
བ་རྣམས་བསྒྲལ་བ་དང་། མ་གྲོལ་བ་རྣམས་དགྲོལ་བ་དང་། དབུགས་མ་ཕྱུང་བ་རྣམས་
དབུགས་དབྱུང་བ་དང་། ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་
བར་བྱ་བའི་ཕྱིར། དུས་འདི་ནས་བཟུང་ཏེ་བྱང་ཆུང་སྙིང་པོ་ལ་མཆིས་ཀྱི་བར་དུ་བྱང་ཆུབ་ཆེན་
པོར་སེམས་བསྐྱེད་པར་བགྱིའོ། །ཞེས་ལན་གསུམ་བརྗོད་དོ། །ཡང་ན། དགོངས་གསོལ་སྔར་
དང་འདྲ་བ་ལ། ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང་། །
བྱང་ཆུབ་སེམས་དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །དེ་བཞིན་འགྲོ་ལ་
131



༄༅ །།དཔལ་ལྡན་ས་སྐྱ་པའི་བསྡུསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང་། །དེ་བཞིན་དུ་ནི་བསླབ་པ་ལ། །རིམ་པ་
བཞིན་དུ་བསླབ་པར་བགྱི། །ཞེས་ལན་གསུམ་གྱི་རྗེས་ལ། སློབ་དཔོན་གྱིས་ཐབས་ཡིན་ནོ། །
ཞེས་བརྗོད། སློབ་མས་ལེགས་སོ། །ཞེས་བྱའོ། །
གསུམ་པ་ལ་གཉིས་ཏེ། རང་དགའ་བ་བསྐྱེད་པ་དང་། གཞན་དགའ་བ་བསྐྱེད་
པའོ། །དང་པོ་ནི། བདག་མི་ལུས་ཐོབ། བསྟན་པ་དང་མཇལ། སྔར་བཤད་པའི་ཕན་ཡོན་
དེ་དག་དང་ལྡན་པའི་སེམས་བསྐྱེད་རྒྱུད་ལ་སྐྱེས་པས་བྱང་ཆུབ་སེམས་དཔར་གྱུར་པས་སྔར་མ་
ཤི་བ་དོན་ཅན་དུ་གྱུར། ད་ཕྱིན་ཆད་བྱང་ཆུབ་སེམས་དཔའི་བསླབ་བྱ་ལ་བསླབ་སྙམ་པས་ངག་
ཏུ། དེང་དུས་བདག་ཚེ་འབྲས་བུ་ཡོད། །མི་ཡི་སྲིད་པ་ལེགས་པར་ཐོབ། །དེ་རིང་སངས་རྒྱས་
རིགས་སུ་སྐྱེས། །སངས་རྒྱས་སྲས་སུ་བདག་དེང་གྱུར། །ད་ནི་བདག་གིས་ཅི་ནས་ཀྱང་། །
རིགས་དང་མཐུན་པའི་ལས་བརྩམས་ཏེ། །སྐྱོན་མེད་བཙུན་པའི་རིགས་འདི་ལ། །རྟོག་པར་
མི་འགྱུར་དེ་ལྟར་བྱ། །ཞེས་སོ། གཉིས་པ་ནི། བདག་གིས་དེ་རིང་སྐྱོབ་པ་ཐམས་ཅད་ཀྱི། །
སྤྱན་སྔར་འགྲོ་བ་བདེ་གཤེགས་ཉིད་དང་ནི། །བར་དུ་བདེ་ལ་མགྲོན་དུ་བོས་ཟིན་གྱི། །ལྷ་དང་
ལྷ་མིན་ལ་སོགས་དགའ་བར་གྱིས། །ཞེས་བརྗོད་དོ། །སངས་རྒྱས་སྲས་དང་བཅས་པ་ཐམས་
ཅད་ཀྱང་དམངསམངས་པོས་བུ་རྙེད་པ་ལྟར། ཐུགས་དགྱེས་པ་སྐྱེད་ཅིང་ཅེས་བྱས་ལ་བསླབ་བྱ་མདོ་
ཙམ་བརྗོད། གཏང་རག་བཟང་པོ་བྱའོ། །གསུམ་པ་ལ་གསུམ་སྟེ། ཐུན་མོང་གི་བསླབ་བྱ་
མདོར་བསྟན། སོ་སོའི་བསླབ་བྱ་རྒྱས་པར་བཤད། ཆོས་གཅིག་གིས་དོན་བསྡུ་བའོ། །དང་པོ་
ནི། ཐེག་ཆེན་དགེ་བའི་བཤེས་གཉེན་ལ་གུས་པ། དཀོན་མཆོག་གསུམ་གྱི་གདུང་རྒྱུན་མི་
གཅོད་པ། སེམས་ཅན་བློས་མི་སྤོང་བ་སྟེ། བསླབ་པའི་ཆོས་གསུམ། ལྟུང་བ་དང་། ལྟུང་བ་
མེད་པའི་གཟུགས་བརྙན། ལྟུང་བ་མེད་པ་དང། ལྟུང་བའི་གཟུགས་བརྙན་ཏེ། ཤེས་པར་བྱ་
བའི་ཆོས་བཞི། ཞུམ་པ། སྐྱིད་ལུག་པ། འཁོར་བའི་ཉེས་པས་སྐྲག་པ་སྟེ། བྱང་ཆུབ་ཀྱི་སེམས་
ཀྱི་མི་མཐུན་ཕྱོགས་གསུམ་སྤང་བ་ལ་བསླབ་པའོ། །
གཉིས་པ་ལ་གཉིས་ཏེ། སྨོན་པ་དང་། འཇུག་པའི་བསླབ་བྱ་བཤད་པའོ། །དང་པོ་ལ་
གཉིས་ཏེ། འགལ་རྐྱེན་སྤང་བ་དང་། མཐུན་རྐྱེན་སྒྲུབ་པའོ། །དང་པོ་ནི། ནག་པོའི་ཆོས་
བཞི། མི་དགེ་བའི་གྲོགས་པོ་བསྟེན་པ། བསམ་པ་ཕྲག་དོག་པ། རྒྱུད་འཁོན་དུ་འཛིན་པ།
ཉེར་ལེན་གྱིས་གསོད་པ། ཐམས་ཅད་དུ་དམན་པ་ལ་མོས་པ་སྟེ། བྱང་ཆུབ་ཀྱི་སེམས་མི་འཕེལ་ལ
་ ་,
::
པ
1་་
132



༄༅ །།མངོན་པར་རྟོལ་ས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སེམས་ཅན་བའི་རྒྱུ་དྲུག་སྤང་བ་ལ་བསླབ་བོ། །གཉིས་པ་ནི། རྫོགས་པའི་བྱང་ཆུབ་ཐོབ་པར་བྱ་སྙམ་པ་
འབྲས་བུ་ལ་སྨོན་པ། ས་དང་ལམ་ཐམས་ཅད་ལ་བསླབ་པར་བྱ་སྙམ་པ་ཐབས་ལ་སྨོན་པ།
ཐམས་ཅད་ཀྱི་རེ་བ་བསྐང་བར་བྱ་སྙམ་པ་འཕྲིན་ལས་ལ་སྨོན་པ་སྟེ། སྐྱེས་བུ་དམ་
པའི་སྨོན་པ་གསུམ་དང༌། སྔར་གྱི་སྤང་བྱ་སྤོང་བྱེད་ཀྱི་གཉེན་པོ་མཐའ་དག་ལ་བསླབ་བོ། །
གཉིས་པ་ལ་གཉིས་ཏེ། འགལ་རྐྱེན་སྤང་། མཐུན་རྐྱེན་སྒྲུབ་པའོ། །དང་པོ་ནི། སྦྱོར་
བའི་སྐྱོན་གཞན་སྨིན་པ་ལ་རང་སྨིན་དགོས་པས་རང་སྨིན་པའི་གེགས་ཐོས་པ་ལ་མི་མོས། །
བསམ་པ་ལ་གཡེལ། སྒོམ་པ་ལ་ལྷོད་པ་སྟེ། ཤེས་རབ་ཀྱི་གེགས་གསུམ། སྦྱོར་བ་ལེ་ལོ་ཆེ་བ།
སྤྱོད་པ་གཞན་མ་དད་པ། དངོས་གཞིའི་དུས་སུ་ཕན་མི་འདོགས། འདོགས་ཀྱང་ཆོས་མ་ཡིན་
པས་འདོགས་པ་དང་། རྗེས་ལམ་གོལ་བ་ལ་སྦྱོར་བ་སྟེ། གཞན་དོན་མི་འགྲུབ་པའི་རྒྱུ་ལྔ་སྤོང་
བའོ། །གཉིས་པ་ལ་གཉིས་ཏེ། མི་ཉམས་པའི་རྒྱུ་དང་། འཕེལ་བའི་རྐྱེན་ལ་བསླབ་པའོ། །
དང་པོ་ལ། ཚེ་འདིར་མི་ཉམས་པའི་རྒྱུ། སེམས་བསྐྱེད་སྐྱེས་པའི་ཕན་ཡོན། ཉམས་པའི་ཉེས་
དམིགས། རྙེད་དཀའ་བ་དྲན་པ་སྟེ་གསུམ། ཕྱི་མར་མི་ཉམས་པའི་རྒྱུ། ཡན་ལག་བདུན་པ་
དུས་གསུམ་དུ་བྱེད་པ། རྒྱལ་བ་སྲས་བཅས་ལ་གསོལ་བ་འདེབས་པ། བདུད་ལས་ཤེས་ཏེ་
འབད་པས་སྤོང་བ་སྟེ། ཕྱིན་ཅི་མ་ལོག་པའི་ཐབས་གསུམ། འདི་ཕྱི་ཐམས་ཅད་དུ་མི་ཉམས་
པའི་རྒྱུ། སེམས་ཅན་ཐམས་ཅད་ལ་རང་བས་གཅེས། སྤྱིར་ཆོས་ལ་ནོར་བུ་རིན་པོ་ཆེ་བས་
གཅེས། བྱེ་བྲག་ཏུ་བྱང་ཆུབ་ཀྱི་སེམས་ལ་དགེ་བ་གཞན་བས་ལྷག་ཅིང་མིག་འབྲས་བས་གཅེས།
དགེ་བའི་བཤེས་གཉེན་ལ་དམིགས་བུ་བས་གཅེས། འབྱུང་འགྱུར་གྱི་སངས་རྒྱས་ལ་སེམས་ཅན་
རང་གི་འཚོ་བ་བས་གཅེས་པས་མྱུར་དུ་ཐོབ་པར་འདུན་པ་སྟེ། བླ་ན་མེད་པའི་འདུན་པ་ལྔ་ལ་
བསླབ་པར་བྱའོ། །གཉིས་པ་ནི། སྲོག་གི་ཕྱིར་ཡང་རྫུན་མི་སྨྲ་བ། གདུལ་བྱ་ཐེག་ཆེན་ལ་སྦྱོར་
བ། བྱང་ཆུབ་སེམས་དཔའ་ལ་སྟོན་པའི་འདུ་ཤེས། སེམས་ཅན་ཐམས་ཅད་ལ་ལྷག་པའི་
བསམ་པས་སྤྱོད་པ་སྟེ། དཀར་པོའི་ཆོས་བཞི་དང་། ཚད་མེད་པ་བཞི་ལ་བསླབ་བོ། །གསུམ་
པ་ནི། དཔལ་ཕྲེང་སེང་གེ་སྒྲས་ཞུས་པ་ལས། བྱང་ཆུབ་སེམས་དཔའི་སྨོན་ལམ་གངྒཱའི་ཀླུང་གི་
བྱེ་མ་སྙེད་ཐམས་ཅད་སྨོན་ལམ་ཆེན་པོ་གཅིག་གི་ནང་དུ་འདུས་ཏེ། དམ་པའི་ཆོས་ཡོངས་སུ་
འཛིན་པར་རོ། །ཞེས་དང། སེང་གེས་ཞུས་པར། གྲོང་དང་གྲོང་ཁྱེར་རྣམས་སུའམ། །གང་
དུ་གནས་པའི་ཡུལ་རྣམས་སུ། །བྱང་ཆུབ་ལ་ནི་ཡང་དག་འཛུད། །དེས་ནི་སེམས་འདོར་མི་བ
133



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
..:
བྱང་འགྱུར་རོ། །ཞེས་དང་། རྒྱལ་པོ་ལ་གདམས་པར། རྒྱལ་པོ་ཆེན་པོ་ཁྱོད། འདི་ལྟར་བྱ་བ་མང་
སྟེ། ཉིན་མཚན་དུ་སྦྱིན་པ་ནས་ཤེས་རབ་ཀྱི་བར་དུ་བསླབ་པར་མི་ནུས་ཏེ། དེ་བས་ན། ཁྱོད་
ཡང་དག་པར་རྫོགས་པའི་བྱང་ཆུབ་ལ་དད་པ་དང་དོན་དུ་གཉེར་བ་དང་སྨོན་པ་རྟག་པར་རྒྱུན་
དུ་དྲན་པ་གྱིས་ལ་ཡིད་ལ་བཟུང་སྟེ་སྒོམས་ཤིག །གཞན་གྱི་དགེ་བ་ལ་རྗེས་སུ་ཡི་རང་བར་གྱིས་
ཤིག །རྗེས་སུ་ཡི་རང་ནས་སངས་རྒྱས་དང་བྱང་ཆུབ་སེམས་དཔའ་དང་ཉན་ཐོས་དང་རང་
སངས་རྒྱས་ཐམས་ཅད་ལ་མཆོད་པ་བྱ་བར་ཕུལ་ཅིག །ཕུལ་ནས་སེམས་ཅན་ཐམས་ཅད་དང་
ཐུན་མོང་དུ་གྱིས་ཤིག །དེ་ནས་སེམས་ཅན་ཐམས་ཅད་སངས་རྒྱས་ཀྱི་ཆོས་ཡོངས་སུ་རྫོགས་
པར་འགྱུར་བར་ཉིན་གཅིག་བཞིན་དུ་བླ་ན་མེད་པའི་བྱང་ཆུབ་ཏུ་སྔོས་ཤིག །རྒྱལ་པོ་ཆེན་པོ་
ཁྱོད་དེ་ལྟར་བྱེད་ན། རྒྱལ་སྲིད་ཀྱང་བྱེད་ལ་རྒྱལ་པོའི་བྱ་བ་ཡང་ཉམས་པར་མི་འགྱུར་ལ།
ཆུབ་ཀྱི་ཚོགས་ཀྱང་རྫོགས་པར་འགྱུར་རོ། །ཞེས་པ་དང་། འཕགས་པ་ཡི་གེ་མེད་པ་ཟ་མ་ཏོག་
རྣམ་པར་སྣང་མཛད་ཀྱི་སྙིང་པོ་ལས། རིགས་ཀྱི་བུ། གང་བྱང་ཆུབ་སེམས་དཔའ་རྟག་པར་
རྒྱུན་དུ་མངོན་པར་བསྲུང་བར་བྱ་བའི་ཆོས་གཅིག་སྟེ། རིགས་ཀྱི་བུ། བྱང་ཆུབ་སེམས་དཔའ་
གང་བདག་མི་འདོད་པ་དེ་གཞན་ལ་མི་བྱའོ། །རིགས་ཀྱི་བུ། གང་ལ་ལ་ཞིག་གིས་ཆོས་གཅིག་
པོ་དེ་བསྲུངས་ན། དེས་དེ་བཞིན་གཤེགས་པའི་བསླབ་པའི་གཞི་ཐམས་ཅད་སྲུང་བར་འགྱུར་
རོ། །དེ་ཅིའི་ཕྱིར་ཞེ་ན། རིགས་ཀྱི་བུ། གང་བདག་གི་སྲོག་ཕངས་པར་འཛིན་པ་དེས་གཞན་
གྱི་སྲོག་མི་གཅོད་དོ་ཞེས་སོགས་གསུངས་པ་ལྟར་བསླབ་བོ། །བཞི་པ་ནི། ཞི་ལྷས། ཉིན་དང་
མཚན་མོ་ལན་གསུམ་དུ། །ཕུང་པོ་གསུམ་པ་གདོན་བྱ་ཞིང་། །རྒྱལ་དང་བྱང་ཆུབ་སེམས་
བསྟེན་པས། །ལྟུང་བའི་ལྷག་མ་དེ་ཞི་བྱ། །ཞེས་པ་ལྟར་རྩ་ལྟུང་བྱུང་བ་ཉི་མའི་སུམ་ཆ་འདས་
ན་གཏོང་བས། སྟོབས་བཞི་ཚང་བའི་བཤགས་པ་བྱས་ལ་སླར་བླང་། ཉེས་པ་གཞན་རྣམས་
ཕུང་པོ་གསུམ་པའི་མདོ་དང་། དེ་བཞིན་གཤེགས་པའི་ཡི་གེ་བརྒྱ་པ་ལ་སོགས་པས་བཤགས་
པར་བྱའོ། །ཡང་ན། ནམ་མཁའི་སྙིང་པོའི་མདོ་ལས། བྱང་ཆུབ་སེམས་དཔའ་ལས་དང་པོ་པ་
ཉེས་པ་དང་བཅས་པས་ཐོ་རངས་ཀྱི་ཐུན་ལ་ལངས་ཏེ། ཁ་ཤར་ཕྱོགས་སུ་བསྟན་ཏེ་འདུག་ལ་
ལྷའི་བུ་སྐྱ་རེངས་ལ་གསོལ་བ་གདབ་པར་བྱ་བ་འདི་སྐད་དུ་བརྗོད། སྐྱ་རེངས་སྐྱ་རེངས་ཐུགས་
རྗེ་ཆེན་པོ་ཅན། སྐལ་བ་ཆེན་པོ་ཅན་ཁྱོད། འཛམ་བུའི་གླིང་དུ་ཤར་མ་ཐག་ཏུ་བདག་ལ་
ཐུགས་རྗེས་འགེབས་པར་མཛོད་ཅིག །བྱང་ཆུབ་སེམས་དཔའ་ནམ་མཁའི་སྙིང་པོ་ཐུགས་རྗེ་.
134



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཅན་ལ་བདག་གི་ཚིག་གིས་སྔོན་ཏེ། བདག་གི་རྨི་ལམ་དུ་ཡང་དེ་སྟོན་པར་འགྱུར་ཞིང་བདག་གི་
ཐབས་དེས་ལྟུང་བ་བཤགས་པར་འགྱུར་བ་དང་། འཕགས་པ་ཐེག་པ་ཆེན་པོ་ལ་ཐབས་དང་ཡེ་
ཤེས་ཐོབ་པར་མཛོད་ཅིག་ཅེས་སྨྲས་ནས། དེས་དེའི་ཚེ་མལ་དུ་གཉིད་ལོག་པར་བྱ་སྟེ། སྐྱ་
རེངས་འཛམ་བུའི་གླིང་དུ་ཤར་མ་ཐག་ཏུ་བྱང་ཆུབ་སེམས་དཔའ་ནམ་མཁའི་སྙིང་པོ་འདིར་འོང་
བར་འགྱུར་ཏེ། བྱང་ཆུབ་སེམས་དཔའ་ལས་དང་པོ་པ་དེའི་རྨི་ལམ་དུ་ཐ་མལ་པར་མདུན་དུ་ཏེ
འདུག་སྟེ། ལྟུང་བའི་རྩ་བ་དེ་ཡང་འཆགས་སུ་འཇུག་ཅེས་གསུངས་པ་བཞིན་བྱའོ། །ཡང་དང་
ཡང་དུ་སེམས་བསྐྱེད་བླང་བར་བྱའོ། །
གཉིས་པ་ལ་བཞི་སྟེ། སེམས་བསྐྱེད་ཀྱི་མཚན་ཉིད། དམིགས་ཡུལ། རབ་དབྱེ། ས་
མཚམས་སོ། །དང་པོ་ལ་གསུམ་ལས། སྔ་འགྲེལ་ནི། སེམས་བསྐྱེད་པའི་རང་གི་ངོ་བོ་གང་ལ་
དམིགས་པའི་ཡུལ་དང་བཅས་པ་གསུངས་པ། རྩ་བ་ནི། སྟོང་ཉིད་སྙིང་རྗེའི་སྙིང་པོ་ཅན་གྱི་
བྱང་ཆུབ་མཆོག་ཏུ་སེམས་བསྐྱེད་པའི་མཚན་ཉིད་ནི། གཞན་གྱི་དོན་གྱི་ཕྱིར་ཡང་དག་པར་
རྫོགས་པའི་བྱང་ཆུབ་ལ་དམིགས་པའི་འདོད་པའོ། །མདོ་ལས། བྱང་ཆུབ་སེམས་དཔའ་ ཅི་
ནས་བདག་བླ་ན་མེད་པའི་བྱང་ཆུབ་ཏུ་འཚང་རྒྱ་བ་དང་། གཞན་གྱི་དོན་བསྒྲུབ་པར་བྱའོ། །
ཞེས་དེ་ལྟར་དོན་དུ་གཉེར་བར་བྱེད་པ་ཡིན་ནོ། །ཞེས་པ་ལྟར་རོ། །འགྲེལ་པ་ལ། མཚན་
ཉིད་ཅན་གྱི་དབྱེ་བ་དང་། མཚན་ཉིད་ལ་རྩོད་པ་སྤང་བ་གཉིས་སོ། །དང་པོ་ནི། རང་ཉིད་
རྫོགས་པའི་སངས་རྒྱས་སུ་གྲུབ་ནས་ཆེད་དུ་བྱ་བ་གཞན་གྱི་དོན་གྱི་ཕྱིར་གདུལ་བྱའི་སྐལ་པ་ཇི་ལྟ་
བ་བཞིན་དུ་ཐེག་པ་གསུམ་གྱི་ཆོས་བསྟན་པ་ལ་སོགས་པས་འབད་པར་བྱའོ་ཞེས་སེམས་པ་དེ།
མཚན་གཞི། བྱང་ཆུབ་མཆོག་ཏུ་སེམས་བསྐྱེད་པར་མཚོན། གཞན་གྱི་དོན་དུ་ཡང་དག་པར་
རྫོགས་པའི་བྱང་ཆུབ་ལ་དམིགས་པའི་འདོད་པ་དེའི་མཚན་ཉིད་དོ། །དེ་ཡང་འགྲོ་བར་འདོད་
པ་དང་འགྲོ་བའི་བྱེ་བྲག་ལྟར་འབྲས་བུ་ཙམ་ཐོབ་པར་འདོད་པ་སྨོན་པ་དང་། དེའི་ཆེད་དུ་སྒྲུབ་
པ་ལ་འཇུག་པ་འཇུག་པའི་ངོ་བོ་ཉིད་རྣམ་པ་གཉིས་སོ། །
གཉིས་པ་ལ། རྩོད་ལན་གཉིས་ལས། དང་པོ་ནི། ཡང་དག་པར་རྫོགས་པའི་བྱང་ཆུབ་
འདོད་པ་ཉིད་ནི་ཆོས་ཅན། ཇི་ལྟར་ན། སེམས་བསྐྱེད་པ་ཡིན་པར་འགྱུར་ཏེ། མ་ཡིན་པར་
སེམས་ལས་བྱུང་བ་ཡིན་པའི་ ཕྱིར། ལ་ནི། མཚམས་སྦྱོར་རོ། །རྟགས་གྲུབ་སྟེ།
འདོད་པ་ནི། གཞན་དོན་བྱང་ཆུབ་དེ་ཐོབ་པར་དོན་དུ་གཉེར་བ་ཡིན་པས་འདུན་པའི་བྱེ་བྲག་པ
ཐལ།
135



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
.དགེ་བའི་ཆོས་ལ་འདུན་པ་ཡིན་པའི་ཕྱིར་རོ། །ཁྱབ་པ་ཡོད་དེ། སེམས་བསྐྱེད་པ་ནི། སེམས་
བྱུང་དང་མཚུངས་པར་ལྡན་པའི་སེམས། ཡུལ་ཁྱད་པར་དུ་འཕགས་པ་གཞན་དོན་དང་བྱུང་
ཆུབ་ལ་དམིགས་པར་སྣང་བ་ཅན་དུ་འབྱུང་བ་མིན་ནམ་སྟེ། ཡིན་པའི་ཕྱིར་རོ། །ཞེ་ན། ལན་
ལ། རྒྱུ་མིང་འབྲས་བུ་ལ་བཏགས་པ་དང་། གྲོགས་མིང་གྲོགས་ཅན་ལ་བཏགས་པའི་ལན་
གཉིས་སོ། །དང་པོ་ལ། འདོད་པ་དེ་སེམས་བསྐྱེད་དངོས་མིན་པར་ཐལ་ཟེར་རམ། འདོད་
པའི་མིང་གིས་སེམས་བསྐྱེད་ལ་བཏགས་པ་མིན་པར་ཐལ་ཟེར། དང་པོ་ལ། འདོད་པ་དེ་
སེམས་བསྐྱེད་དངོས་མིན་པ་བདེན་མོད་ཀྱི་སྟེ། འདོད་པ་ཡིན་ནོ། །གཉིས་པ་ལ། མ་ངེས་ཏེ།
འདོད་པ་དངོས་མིན་པ་འོན་ཀྱང་སེམས་བསྐྱེད་སྟོན་པའི་སྐབས་འདིར་སེམས་བསྐྱེད་ལ་འདོད་
པའི་མིང་གིས་ཉེ་བར་བཏགས་པ་ལ་བརྟེན་པ་ཡིན་པས་སེམས་བྱུང་སེམས་བསྐྱེད་ཀྱི་མཚན་
ཉིད་དུ་བཀོད་པའི་ཉེས་པ་མེད་དོ། །འདི་ལ། འདོགས་པའི་རྒྱུ་ནི། སེམས་ཅན་སྡུག་བསྔལ་
གྱི་རྒྱ་མཚོར་ནུབ་པ་ལ་བལྟས་ནས་དེ་འདོན་པར་འདོད་པའི་བསམ་པ་དགེ་བའི་ཆོས་ལ་འདུན་
པའི་མཚན་ཉིད་ཅན་གྱི་དོན་དུ་གཉེར་བ་ཡོད་ན། སངས་རྒྱས་ཐོབ་པའི་དོན་དུ་བྱང་ཆུབ་ཀྱི་
སེམས་བསྐྱེད་པར་འགྱུར་བས་རྒྱུ་འདོད་པའི་མིང་གིས་འབྲས་བུ་སེམས་བསྐྱེད་ལ་བཏགས་ནས་
བསྟན་པ་ཡིན་ནོ། །ཏེ་ནི་གཞན་འདྲེན་པའོ། །བཏགས་པའི་དགོས་པ་ནི། རྒྱུ་མཚན་དེ་ལྟར་
ན། གཞན་དོན་དོན་དུ་གཉེར་བའི་དགེ་བའི་ཆོས་སེམས་བསྐྱེད་ལ་སོགས་པ་ཐམས་ཅད།
རྣམ་པར་ཏེ། ཁྱད་པར་དུ་འཕེལ་བར་འགྱུར་རོ། །ཞེས་ཤེས་པར་བྱ་བའི་ཕྱིར་བཏགས་སོ། །
གཉིས་པ་ལ། ལན་གྱི་རྣམ་པ་གཅིག་ཏུ་ན། གྲོགས་མིང་གིས་བཏགས་པ་ཡིན་ནོ། །འདོགས་
པའི་རྒྱུ་ནི། སེམས་བསྐྱེད་ཀྱི་གྲོགས་སྨོན་ལམ་ནི། གཞན་དོན་དུ་སངས་རྒྱས་ཐོབ་པར་དོན་དུ་
གཉེར་བའི་འདུན་པ་སྟེ། དེ་ཡང་ཡང་དག་པར་རྫོགས་པའི་བྱང་ཆུབ་འདོད་པ་ཉིད་ཡིན་ལ།
སྨོན་ལམ་དེ་དང་ལྷན་ཅིག་སྤྱོད་ཅིང་མཚུངས་པར་ལྡན་པའི་སེམས་བསྐྱེད་ལ་སྨོན་ལམ་དེའི་
སྒྲར་བཏགས་ནས་བསྟན་ནོ། །སེམས་བསྐྱེད་པའི་སྐབས་ན། དོན་གཉེར་གཙོ་ཆེ་བའི་ཕྱིར་
རོ། །དགོས་པ་ནི། དེ་ལྟར་ན། བྱང་ཆུབ་སེམས་དཔའ་རྣམས་ལ་བྱང་ཆུབ་ཐོབ་འདོད་ཀྱི་
སྨོན་ལམ་དང་ལྡན་པའི་སེམས་བསྐྱེད་དེ་སྐྱེའོ། །ཞེས་ཤེས་པར་བྱ་བའི་ཕྱིར་བཏགས་པས་འདི་
འཐད་པ་ཡིན་ནོ། །
གཉིས་པ་ལ་ལྔ་སྟེ། སྔ་འགྲེལ། རྩ་བ། འགྲེལ་པ། དོན་བསྡུ། མདོ་གཞན་མ་བྲིས་::::
136



༄༅།།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
པའི་རྒྱུ་མཚན་ནོ། ། དང་པོ་ལ། ཡང་ནི། རིམ་པ་བཞིན་སྦྱར་བའོ། ། བློའི་ངོ་བོ་གང་།
འདོད་པའི་བདག་ཉིད་ནི་གང་། དགོས་པ་གོང་གི་དོན་དུ་སེམས་བསྐྱེད་པ་ཡང་དག་པར་
རྫོགས་པའི་བྱང་ཆུབ་དེ་ནི་གང་ཡིན། གཞན་གྱི་དོན་ནི། གང་ཡིན་ཞེ་ན་དྲི་བའོ། །གཉིས་པ་
ལ། བརྗོད་ཅེས་དྲང་ངོ་། །གང་ན། བྱང་ཆུབ་དེ་དང་གཞན་དོན་དེ་ནིའོ། །གང་གི་སྒོ་ནས་།
ན། མདོར་བསྡུས་པ་དང་། རྒྱས་པར་བཤད་པའི་སྒོ་ནས་སོ། །ཇི་ལྟར་དུ་ན། མདོ་ནས་
བཤད་པ་བཞིན་དུའོ། །གསུམ་པ་ལ་བསྟན་ཏེ་ཞེས་དྲང་ངོ༌། །གང་ན། ཡང་དག་པར་རྫོགས་
པའི་བྱང་ཆུབ་དང་། གཞན་གྱི་དོན་ནོ། །གང་གི་སྒོ་ནས་ན། བསྡུས་པ་དང་རྒྱས་པའི་སྒོ་ནས་
སོ། །ཇི་ལྟར་ན། བློ་གྲོས་མི་ཟད་པ་དང་། སྡོང་པོ་བཀོད་པ་ལ་སོགས་པའི་མདོའི་དོན་དང་མི་
འགལ་བར་རོ། །གང་ལས་ན། རྒྱལ་བའི་ཡུམ་རྒྱས་འབྲིང་བསྡུས་པ་རྣམ་པ་གསུམ་ཆར་ལས་
ཀྱང་ངོ། །ཀྱང་ནི། མདོ་གཞན་བསྡུ་བའོ། །གང་གིས་ན། ཤཱ་རིའི་བུ། འདི་ལ་བྱང་ཆུབ་
སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་
བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱའོ། །ཞེས་བྱང་ཆུབ་ཤེས་པར་
བྱེད་པའི་དོན་ཅན་གྱི་ངག་གིས་བྱང་ཆུབ་མདོར་བསྟན་ནོ། །རྒྱས་བཤད་སྦྱིན་པ་ལ་སོགས་པ་
ཐམས་ཅད་ལ་སྦྱར་ཏེ་བཤད་པ་ནི། ཤཱ་རིའི་བུ་འདི་ལ་བྱང་ཆུབ་སེམས་དཔའ་ཆེན་པོ་མི་ གནས་
པའི་ཚུལ་གྱི་ཤེར་ཕྱིན་ལ་གནས་ཏེ། སྦྱིན་པར་བྱ་བ་དང་སྦྱིན་པ་པོ་དང་ལེན་པ་པོ་མི་དམིགས་
པའི་ཕྱིར་ཡོངས་སུ་བཏང་བ་མེད་པའི་ཚུལ་གྱིས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་བསྒྲུབ་
པར་བྱའོ། །སོགས་པ་ལྟུང་བ་དང་མི་ལྟུང་བའི་བྱ་བ་མེད་པའི་ཕྱིར་ཚུལ་ཁྲིམས། འཁྲུགས་པ་
མེད་པའི་ཕྱིར་བཟོད་པ། ལུས་དང་སེམས་ཀྱི་བརྩོན་འགྲུས་ཉམས་པ་མེད་པའི་ཕྱིར་བརྩོན་
འགྲུས། རོ་མྱང་བ་མེད་པའི་ཕྱིར་བསམ་ གཏན། ཤེས་རབ་དང་ ཤེས་རབ་འཆལ་བ་མི་
དམིགས་པའི་ཕྱིར་ཤེར་ཕྱིན་ཡོངས་སུ་བསྒྲུབ་པར་བྱའོ། །ཞེས་བྱང་ཆུབ་ཤེས་པར་བྱེད་པའི་
དོན་ཅན་གྱི་ངག་གིས་བྱང་ཆུབ་རྒྱས་པར་བཤད་དོ། ། གདུལ་བྱའི་སྐལ་བ་ཇི་ལྟ་བ་བཞིན་དུ་
མྱང་འདས་ལ་དགོད་པས་གཞན་དོན་བསྟན་ཏེ། སེམས་ཅན་གང་ཞིག་ཡོད་པ་དེ་དག་ཐམས་
ཅད་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་བཟླ་
བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསྒྲུབ་པར་བྱའོ། །ཞེས་གཞན་དོན་
རབ་ཏུ་སྟོན་པ། ལྷུར་ལེན་པའི་ངག་གིས་གཞན་དོན་མདོར་བསྟན་ནོ། །སེམས་ཅན་སེར་སྣ་
137



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
:ཅན་རྣམས་ནི། སྦྱིན་པ་ལ་སོགས་པ་ཚུལ་ཁྲིམས་འཆལ་བ་རྣམས་ནི། ཚུལ་ཁྲིམས་ལ། གནོད་
སེམས་མང་བ་རྣམས་ནི། བཟོད་པ་ལ། ལེ་ལོ་ཅན་རྣམས་ནི། བརྩོན་འགྲུས་ལ། སེམས་
རྣམ་པར་གཡེང་བ་ཅན་རྣམས་ནི། བསམ་གཏན་ལ། ཤེས་རབ་འཆལ་བ་རྣམས་ནི། ཤེས་
རབ་ཕུན་སུམ་ཚོགས་པ་ལ་དགོད་པར་འདོད་པའི་བྱང་ཆུབ་སེམས་དཔས། ཤེར་ཕྱིན་ལ་བསླབ་
པར་བྱའོ། །ཞེས་གཞན་དོན་རབ་ཏུ་སྟོན་པ་ལྷུར་ལེན་པའི་ངག་གིས་གཞན་དོན་རྒྱས་པར་
བཤད་དོ། །དེ་དག་གིས་དྲི་བ་གཉིས་པ་དང་གསུམ་པའི་ལན་བསྟན་ཏོ། །བཞི་པ་ནི། བཤད་
པའི་ཚུལ་དེ་ལྟར་ན། སེམས་བསྐྱེད་པ་ནི། ཆེད་དུ་བྱ་བ་གཞན་གྱི་དོན་གྱི་ཕྱིར། དམིགས་
ཡུལ་ཡང་དག་པར་རྫོགས་པའི་བྱང་ཆུབ་ལ་དམིགས་ནས། བློའི་ངོ་བོ་དངོས་པོར་ཞེན་པ་མེད་
པར་སྒྱུ་མ་ལྟར་འདོད་པའི་བདག་ཉིད་ཡིན་པར་ཤེས་པར་བྱའོ། །འདིས་དྲི་བ་དང་པོའི་ལན་
བསྟན་ཏོ། །ལྔ་པ་ནི། གལ་ཏེ། བྱང་ཆུབ་དང་གཞན་དོན་མདོ་རྣམས་ལས་གསུངས་ན། ཇི་
ལྟར་གསུང་སྨོས་དགོས་སོ། །ཞེ་ན། གཙུག་ལག་གི་གཞུང་སྟེ། མདོ། སྐབས་ཀྱི་དོན་བྱང་
ཚུབ་དང་གཞན་དོན་སྟོན་པ་ལྷུར་ལེན་པ་ནི། རྒྱུས་འབྲིང་ཐམས་ཅད་ལས་ཀྱང་གསུངས་མོད་
ཀྱི། ཚིག་མང་ན། གདུལ་བྱའི་བློ་འཁྲུགས་པར་འགྱུར་དུ་དོགས་ནས་ཤེས་བྱེད་ཀྱི་ཁུངས་ཉིད་
དུ་མ་བྲིས་ཀྱི། །བརྗོད་མི་ནུས་པ་མ་ཡིན་ནོ། །གསུམ་པ་ལ་བཞི་ལས། སྔ་འགྲེལ་ནི། ཚུལ་དེ་
ལྟར་སེམས་བསྐྱེད་པ་དམིགས་པ་དང་། རང་གི་ངོ་བོ་དང་བཅས་པ་བརྗོད་ནས་བཤད་དེ་ཞེས་
དྲང་ངོ། །གང་ན། སེམས་བསྐྱེད་པ་དེའི་རབ་ཏུ་དབྱེ་བ་རྣམ་པ་ཉེར་གཉིས་པོ། གང་གིས་
ན། སྔར་སེམས་བསྐྱེད་མདོར་བསྡུས་ཏེ་གསུངས་པའི་ཁྱད་པར་གྱི་རབ་ཏུ་དབྱེ་བ་རྒྱ་ཆེར་
བསྟན་པའི་སྐབས་ཀྱི་ཁོངས་སུ་གཏོགས་པས་ན། བར་སྐབས་ཀྱི་ཚིགས་བཅད་ཀྱིས་སོ། །འོག་
གི་བར་སྐབས་ཀྱི་ཚིགས་བཅད་ཐམས་ཅད་ཀྱང་དེས་ཤེས་པར་བྱའོ། ། དུས་གང་གི་ཚེ་ན།
སྐབས་སུ་བབ་པས་ད་ནི་སྟེ། ད་ལྟའོ། །རྩ་བ་ལ་བཞི་ལས། དབྱེ་གཞི་སེམས་བསྐྱེད་ཙམ་ དེ་
ཡང་ངོ། །དབྱེ་ངོ་། །འདུན་པ་དང་མཚུངས་པར་ལྡན་པའི་སེམས་བསྐྱེད་པ་ས་ལྟ་བུ་དང་།
དེ་བཞིན་དུ་སྦྱར་ཏེ། བསམ་པ་དང་ལྡན་པ་གསེར། ལྷག་བསམ་དང་ལྡན་པ་ཟླ་བ། སྦྱོར་བ་
དང་ལྡན་པ་མེ། སྦྱིན་པ་དང་ལྡན་པ་གཏེར། ཚུལ་ཁྲིམས་དང་ལྡན་པ་རིན་ཆེན་འབྱུང་གནས།
བཟོད་པ་དང་ལྡན་པ་མཚོ། བརྩོན་འགྲུས་དང་ལྡན་པ་རྡོ་རྗེ། བསམ་གཏན་དང་ལྡན་པ་རི།
ཤེས་རབ་དང་ལྡན་པ་སྨན། ཐབས་དང་ལྡན་པ་བཤེས་གཉེན། སྨོན་ལམ་དང་ལྡན་པ་ཡིད་་
138



༄༅།།མངོན་པར་ད་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
པ
ན
བབཞིན་ནོར་བུ། སྟོབས་དང་ལྡན་པ་ཉི་མ། ཡེ་ཤེས་དང་ལྡན་པ་ཀླུ། མངོན་ཤེས་དང་ལྡན་པ་
རྒྱལ་པོ། །ཚོགས་གཉིས་དང་ལྡན་པ་མཛོད། བྱང་ཆུབ་ཕྱོགས་མཐུན་དང་ལྡན་པ་ལམ་པོ་ཆེ།
སྙིང་རྗེ་ལྷག་མཐོང་དང་ལྡན་པ་བཞོན་པ། གཟུངས་སྤོབས་དང་ལྡན་པ་བཀོད་མའི་ཆུ། ཆོས་
ཀྱི་དགའ་སྟོན་དང་ལྡན་པ་སྒྲ་སྙན། བགྲོད་གཅིག་ལམ་ལྡན་ཆུ་བོ། ཆོས་ཀྱི་སྐུ་ལྡན་སྤྲིན་ལྟ་བུ་
རྣམས་སོ། །ཐ་དད་ནི། ཅི་རིགས་པ་སྟེ། དང་པོ་ནི། ཕྱི་མ་རྣམས་ཀྱི་རྒྱུ་ཁོ་ནའོ། ། ཕྱི་མ་
གཉིས་ནི། སྔ་མ་རྣམས་ཀྱི་འབྲས་བུ་ཁོ་ནའོ། །བར་པ་རྣམས་ཕྱི་མའི་རྒྱུ་དང་སྔ་མའི་འབྲས་བུ་
གཉིས་ཀའོ། །གྲངས་ངེས་ནི། སེམས་བསྐྱེད་རྣམ་པ་ཉི་ཤུ་རྩ་གཉིས་ཀྱིས་རྒྱུ་དང་འབྲས་བུའི་
བདག་ཉིད་ཅན་གྱི་སེམས་བསྐྱེད་སོ་སོ་སྐྱེ་བོ་ནས་སངས་རྒྱས་ལ་ཡོད་པའི་བར་གྱི་སྨོན་འཇུག་
ཐམས་ཅད་བསྡུས་པས་མ་ཚང་བའང་མིན། ལྷག་པའང་མིན་པར་དེ་ཁོ་ནར་ངེས་སོ། །འགྲེལ་
པ་ནི། གྲོགས་དང་དཔེ་དང་ཆོས་མཐུན་པའི་རྟགས་རྣམས་གྲངས་བཞིན་དུ་སྦྱར་ཏེ་བཤད་པ་
ནི། གཞན་དོན་གྱི་ཆེད་དུ་བྱང་ཆུབ་ལ་འདུན་པ་དང་ལྡན་པའི་སེམས་བསྐྱེད་ཆོས་ཅན། ལོ་
ཏོག་སྐྱེ་བའི་གཞི་ས་ལྟ་བུ་ཡིན་ཏེ། ཆོས་དཀར་པོ་སངས་རྒྱས་ཀྱི་ཆོས་དང་། དེའི་རྒྱུ་ཚོགས་
ཐམས་ཅད་སྐྱེ་བའི་གཞིའམ། རྟེན་གྱི་དངོས་པོ་བྱེད་པའི་ཕྱིར། མདོ་ནི། ཤཱ་རིའི་བུ་ནས་
བརྩོན་པར་བྱའོའི་བར་བྱང་ཆུབ་མདོར་བསྟན་བཞིན་ནོ། །ཕྱིན་དྲུག་གིས་བསྡུས་པ་འདི་ཕྱི་ལ་
ཕན་བདེའི་བསམ་པ་དང་ལྡན་པ་ནི། མི་འགྱུར་བས་གསེར་བཟང་པོ་འདྲ་སྟེ། རྫོགས་པའི་
བྱང་ཆུབ་ཀྱི་བར་དུ་མི་འགྱུར་བར་གནས་པའི་ཕྱིར་རོ། །མདོ་ནི། ཤཱ་རིའི་བུ་ནས་བྱའོའི་བར་
བྱང་ཆུབ་རྒྱས་བཤད་བཞིན་ནོ། །བྱང་ཆུབ་ཕྱོགས་མཐུན་སོགས་ཁྱད་པར་རྟོགས་པར་འདོད་
པའི་ལྷག་པའི་བསམ་པ་དང་ལྡན་པ་ནི། དཀར་ཕྱོགས་ཀྱི་ཟླ་བ་ཚེས་པ་སྟེ། གསར་པ་འདྲ་སྟེ།
དགེ་བའི་ཆོས་དྲན་པ་ཉེར་གཞག་སོགས་མཐའ་དག་གོང་ནས་གོང་དུ་འཕེལ་བར་འགྱུར་བའི་
ཕྱིར། མདོ་ནི། དྲན་པ་ཉེ་བར་གཞག་པ་བཞི་ཡོངས་སུ་རྫོགས་པར་བྱའོ། །ཞེས་སོ། །མཁྱེན་
གསུམ་གྱི་སྦྱོར་བ་མཆོག་ཏུ་གྱུར་པའི་སྦྱོར་བ་དང་ལྡན་པ་ནི། མེ་དང་འདྲ་སྟེ། མཁྱེན་གསུམ་
གྱི་སྒྲིབ་པ་ཉོན་མོངས་པའི་བུད་ཤིང་སྲེག་པའི་ཕྱིར། འདི་ལ། བུད་ཤིང་གིས་མེ་འཕེལ་བ་ལྟར་
སྦྱོར་བ་ཁྱད་པར་དུ་འགྲོ་བའོ། །ཞེས་གཞན་དུ་མང་པོས་བཤད་དོ། །མདོ་ནི། ཐམས་ཅད་
ཤེས་པ་ཉིད་ལ་ཤེས་པ་དང་མཐོང་བས་བལྟས་ནས་འདའ་བར་འདོད་པའི་བྱང་ཆུབ་སེམས་
དཔས་ཤེར་ཕྱིན་བསྒོམ་པར་བྱའོ་ཞེས་སོ། །འདི་དང་སྔ་མ་གཉིས་དཀོན་བརྩེགས་དང་རྒྱན་
139



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།།
ལས་གོ་ལྡོག་སྟེ་བཤད་པ་ནི། གཉིས་ཀ་ཡང་གཉིས་ཀར་འབྱུང་བར་བཤད་པར་བྱེད་པའོ། །
སྦྱིན་པའི་ཕ་རོལ་ཏུ་ཕྱིན་པ་དང་ལྡན་པ་ནི། དུང་སོགས་གཏེར་ཆེན་པོ་འདྲ་སྟེ། ཟང་ཟིང་
ལོངས་སྤྱོད་ཀྱིས་སེམས་ཅན་ཐམས་ཅད་ཚིམ་པར་བྱེད་པ་དང་མི་ཟད་པའི་ཕྱིར་རོ། །མདོ་ནི།
སེམས་ཅན་སེར་སྣ་ཅན་རྣམས་སྦྱིན་པ་ལ་འཇོག་པར་འདོད་པ་དང་། ཉན་ཐོས་དང་རང་
སངས་རྒྱས་ཀྱི་སྦྱིན་པ་རྣམས་སེམས་བསྐྱེད་པ་གཅིག་གིས་ཟིལ་གྱིས་གནོན་པར་འདོད་པའི་
བྱང་ཆུབ་སེམས་དཔའ་ཆེན་པོས་ཤེར་ཕྱིན་ལ་བསླབ་པར་བྱའོ། །ཞེས་སོ། །གཞན་ལྔ་ལའང་
དེ་བཞིན་དུ་སྦྱར་རོ། །ཚུལ་ཁྲིམས་དང་ལྡན་པ་ནི། རིན་པོ་ཆེའི་འབྱུང་ཁུངས་ཀྱི་གནས་དང་
འདྲ་སྟེ། ཡོན་ཏན་རིན་པོ་ཆེ་ཐམས་ཅད་འབྱུང་ཞིང་སྐྱེ་བའི་རྟེན་གྱི་དངོས་པོ་བྱེད་པའི་ཕྱིར་
རོ། །མདོ་ནི། ཚུལ་ཁྲིམས་འཆལ་སོགས་སོ། །བཟོད་པ་དང་ལྡན་པ་ནི། རྒྱ་མཚོ་ཆེན་པོ་
དང་འདྲ་སྟེ། མི་འདོད་པ་ཉམ་ང་བའི་མེ་དང་མཚོན་ལ་སོགས་པ་ཐམས་ཅད་ཐོག་ཏུ་བབ་པས་
ཀྱང་ང་སེམས་མི་འཁྲུགས་པའི་ཕྱིར་རོ། །མདོ་ནི། གནོད་སེམས་ཅན་སོགས་སོ། །བརྩོན་
འགྲུས་དང་ལྡན་པ་ནི། རིན་པོ་ཆེ་རྡོ་རྗེ་དང་འདྲ་སྟེ། བྱང་ཆུབ་རྒྱུ་འབྲས་ལ་ཡིད་ཆེས་པ་
བརྟན་པས་བདུད་ལས་ཀྱིས་མི་ཕྱེད། ཕར་བདུད་ལས་ཀུན་འཇོམས་པའི་ཕྱིར། མདོ་ནི། ལེ་
ལོ་ཅན་ལ་སོགས། བསམ་གཏན་དང་ལྡན་པ་ནི། རིའི་རྒྱལ་པོ་ལྷུན་པོ་འདྲ་སྟེ། མཚན་མར་
དམིགས་པའི་རྣམ་པར་གཡེང་བས་མི་བསྐྱོད་ཅིང་མི་གཡོ་བའི་ཕྱིར་རོ། །མདོ་ནི། སེམས་རྣམ་
པར་གཡེང་སོགས་སོ། །ཤེས་རབ་དང་ལྡན་པ་ནི། སྨན་ཆེན་པོ་འདྲ་སྟེ། ཆགས་སོགས་ཉོན་
མོངས་པ་དང་། རྟོག་པ་ཤེས་བྱའི་སྒྲིབ་པའི་ནད་རབ་ཏུ་ཞི་བར་བྱེད་པའི་ཕྱིར། མདོ་ནི།
ཤེས་རབ་འཆལ་སོགས་སོ། ། ཕྱིན་དྲུག་གི་དགེ་བ་བྱང་ཆུབ་ཏུ་བསྔོ་བ་ཐབས་མཁས་པ་དང་
ལྡན་པ་ནི། དགེ་བའི་བཤེས་གཉེན་འདྲ་སྟེ། ཚད་མེད་བཞིས་གནས་སྐབས་ཐམས་ཅད་དུ་
སེམས་ཅན་གྱི་དོན་ཡོངས་སུ་མི་གཏོང་སྟེ། ཕལ་བར་མི་འདོར་བའི་ཕྱིར་རོ། །མདོ་ནི། དགེ་
བའི་རྩ་བ་སེམས་བསྐྱེད་པ་གཅིག་ཙམ་ཡང་ཐབས་མཁས་པས་རྣམ་མཁྱེན་ཉིད་དུ་ཡོངས་སུ་
བསྔོས་པས་མི་ཟད་པར་བྱེད་འདོད་སོགས་སོ། །གང་གིས་སྐྱེ་བ་ཐམས་ཅད་དུ་ཕྱིན་དྲུག་ལ་
སྤྱོད་པར་འགྱུར་བའི་སྨོན་ལམ་ཆེན་པོ་བཅུ་སོགས་དང་ལྡན་པ་ནི། ཡིད་བཞིན་གྱི་ནོར་བུ་འདྲ་
སྟེ། ཡིད་ཀྱིས་ཇི་ལྟར་སྨོན་པའི་འབྲས་བུ་འགྲུབ་པའི་ཕྱིར་རོ། །མདོ་ནི། སངས་རྒྱས་ཀྱི་སྐུ་
སྒྲུབ་པར་འདོད་སོགས་སོ། །ཉི་མ་སོ་སོར་དེ་རྣམས་ལ་སྤྱོད་པ་དང་སྒོམ་པ་དང་སོ་སོར་རྟོག་
140



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
.
པའི་སྟོབས་དང་ལྡན་པ་ནི། ཉི་མ་འདྲ་སྟེ། བསྡུ་བའི་དངོས་པོ་བཞིས་གདུལ་བྱའི་ལོ་ཏོག་
ཡོངས་སུ་སྨིན་པར་བྱེད་པ་སྟེ། མྱང་འདས་གསུམ་ཐོབ་པར་བྱེད་པའི་ཕྱིར། མདོ་ནི། ཡོ་བྱད་
རྣམས་ཀྱིས་སེམས་ཅན་རྣམས་ཀྱི་བསམ་པ་ཡོངས་སུ་རྫོགས་པར་བྱ་བར་འདོད་སོགས་སོ། །
ཐེག་ཆེན་གྱི་དགོངས་པ་ཇི་ལྟར་བར་ཤེས་པའི་ཡེ་ཤེས་ཀྱི་ཕར་ཕྱིན་དང་ལྡན་པ་ནི། དྲི་ཟའི་
ཆོས་ཀྱི་སྒྲ་དབྱངས་སམ་གླུ་སྙན་པ་དང་འདྲ་སྟེ། སོ་སོ་ཡང་དག་པར་རིག་པ་བཞིས་གདུལ་བྱ་
འདུད་ཅིང་དད་པར་བྱེད་པའི་ཆོས་སྟོན་པའི་ཕྱིར། ཕར་ཕྱིན་ནི། གོང་མ་དགུ་ལའང་སྦྱར་
རོ། །མདོ་ནི། སྦྱིན་པ་འདི་ལྟར་བྱིན་པས་ནི། ཡང་དག་པར་རྫོགས་པའི་བྱང་ཆུབ་ཐོབ་པར་
ནུས་སོ་ཞེས་ཤེས་སོ་ཞེས་སོ། །ཟག་ཟད་སོགས་མངོན་པར་ཤེས་པ་དང་ལྡན་པ་ནི། རྒྱལ་པོ་
ཆེན་པོ་དང་འདྲ་སྟེ། མཐུ་ཐོགས་པ་མེད་པས་རྟོན་པ་བཞིས་གཞན་གྱི་དོན་ཆུད་མི་ཟ་བར་སྒྲུབ་
པའི་ཕྱིར། མདོ་ནི། ཟག་པ་ཟད་པའི་མངོན་པར་ཤེས་པ་མངོན་སུམ་དུ་བྱ་བར་འདོད་ཅིང་
ཡང་དག་པའི་མཐའ་མངོན་སུམ་དུ་མི་བྱ་བར་འདོད་སོགས་སོ། །སྦྱིན་སོགས་བསོད་ནམས་
དང་ཤེས་རབ་ཡེ་ཤེས་ཀྱི་ཚོགས་གཉིས་དང་ལྡན་པ་ནི། རྫས་མང་པོ་བཞག་པའི་བང་མཛོད་
དང་འདྲ་སྟེ། བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་དེ། གནས་ལྟ་བུ་ཡིན་པའི་
ཕྱིར། མདོ་ནི། སངས་རྒྱས་བཅོམ་ལྡན་འདས་ཉན་ཐོས་དང་བྱང་ཆུབ་སེམས་དཔའ་དགེ་
འདུན་དང་བཅས་པ་ཇི་སྙེད་ཅིག་བཞུགས་པ་དེ་དག་ཐམས་ཅད་བསོད་སྙོམས་གཅིག་གིས་ཁྱད་
པར་བྱ་བར་འདོད་སོགས་སོ། །སྦྱིན་སོགས་བྱང་ཆུབ་ཀྱི་ཕྱོགས་དང་མཐུན་པའི་ཆོས་སོ་བདུན་
དང་ལྡན་པ་ནི། ལམ་པོ་ཆེ་དང་འདྲ་སྟེ། འདས་པ་དང་ད་ལྟར་གྱི་འཕགས་པ་སངས་རྒྱས་
ཐམས་ཅད་གཤེགས་ཤིང་མ་འོངས་པ་རྣམས་རྗེས་སུ་གཤེགས་པའི་ལམ་ཡིན་པའི་ཕྱིར། མདོ་
ནི། འདས་པ་དང་མ་བྱོན་པ་དང་ད་ལྟར་བྱུང་བའི་སངས་རྒྱས་ཐམས་ཅད་ཀྱི་ཡོན་ཏན་རྗེས་སུ་
ཐོབ་པར་འདོད་སོགས་སོ། །བརྩེ་བ་སྙིང་རྗེ་དང་ལྷག་མཐོང་ཤེས་རབ་དང་ལྡན་པ་ནི། བཞོན་
པ་རྟ་ཅང་ཤེས་འདྲ་སྟེ། ཐབས་ཤེས་ཟུང་དུ་འགྲོ་བས་སྲིད་པ་འཁོར་བ་དང་ཞི་བ་མྱ་ངན་ལས་
འདས་པ་གང་དུ་ཡང་མི་ལྟུང་བར་སེམས་ཅན་གྱི་ཁུར་བདེ་བླག་ཏུ་ཁྱེར་ཏེ་འགྲོ་བའི་ཕྱིར། མདོ་
ནི། ཉན་ཐོས་དང་རང་སངས་རྒྱས་ཀྱི་སྔོན་དུ་འགྲོ་བར་འདོད་སོགས་སོ། །ཆོས་ཀྱི་དོན་
འཛིན་པའི་གཟུངས་དང་། གཞན་ལ་སྟོན་པའི་སྤོབས་པ་དང་ལྡན་པ་ནི། ཆུ་འཛིན་ཅིང་མི་
ཟད་པར་འབྱོན་པའི་བཀོད་མའི་ཆུ་དང་འདྲ་སྟེ། སྔར་ཐོས་པ་དང་སྔར་མ་ཐོས་ཐོས་འགྱུར་གྱི་
141



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
པཆོས་འཛིན་ཅིང་མི་ཟད་པར་སྟོན་ནུས་པའི་ཕྱིར། མདོ་ནི། སངས་རྒྱས་བཅོམ་ལྡན་འདས་།
རྣམས་ཀྱིས་བཤད་པ་དང་འཆད་པ་དང་འཆད་པར་འགྱུར་བ་དང་ཇི་སྙེད་པ་འདི་ལྟ་སྟེ། མདོ་
དང་ཞེས་པ་ནས་ཉན་ཐོས་དང་རང་སངས་རྒྱས་ཀྱིས་མ་ཐོས་པ་གང་ཡིན་པ་དེ་གཟུང་བར་
འདོད་སོགས་སོ། །ཆོས་ཀྱི་སྡོམ་བཞིའི་དགའ་སྟོན་དང་ལྡན་པ་ནི། སྒྲ་སྙན་པ་སྟེ། ལྷའི་རྔ་
སྒྲའམ། ཐོས་ན་བདུད་རྩིས་ཚིམ་པར་འགྱུར་པ་ཀུན་དགའ་བའི་སྒྲ་འདྲ་སྟེ། སྲིད་ཞི་ལས་ཐར་
པའི་བྱང་ཆུབ་ཆེན་པོར་ཐོབ་པར་འདོད་པའི་གདུལ་བྱ་ལ་སྙན་པ་སྡོམ་བཞི་སོགས་སྒྲོག་པའི་
ཕྱིར། མདོ་ནི། སེམས་ཅན་གང་དག་སངས་རྒྱས་ཀྱི་ཞིང་སྣ་ཚོགས་སུ་སྐྱེས་པར་གྱུར་པ་དེ་དག་
ཐམས་ཅད་ལ་སངས་རྒྱས་ཀྱི་སྒྲ་དང་ཆོས་ཀྱི་སྒྲ་དང་དགེ་འདུན་གྱི་སྒྲ་ཡང་དག་པར་སྒྲོག་པར་
འདོད་པ་དང་། སེམས་ཅན་དེ་དག་ཡང་དག་པའི་ལྟ་བ་ལ་སྦྱར་བར་འདོད་སོགས་སོ། །ས་
བཅུ་པ་མན་ཆད་ལས་ཁྱད་པར་ཏུ་འཕགས་པ་བླ་ན་མེད་པའི་མི་སྐྱེ་བའི་ཆོས་ལ་བཟོད་པ་ཐོབ་
པས་རང་གི་ངང་གིས་འབྱུང་བ། བགྲོད་པ་གཅིག་པའི་ལམ་དང་ལྡན་པ་ནི། ཆུ་བོའི་རྒྱུན་དང་
འདྲ་སྟེ། ཤེས་པ་དང་ཤེས་བྱ་མཉམ་ཉིད་རྟོགས་པའི་ཐབས་ཤེས་དང་ཐུགས་རྗེས་གཞན་གྱི་
དོན་བྱ་བ་ཐ་མི་དད་པར་རྒྱུན་དུ་འབྱུང་བའི་ཕྱིར། མདོ་ནི། མུན་པའི་མཐུས་ལྗོངས་བར་གྱུར་
པའི་སེམས་ཅན་གང་ཡིན་པ་དེ་དག་མིག་གིས་གཟུགས་མཐོང་བར་བྱ་བར་འདོད་སོགས་སོ། །
ཆོས་ཀྱི་སྐུ་སངས་རྒྱས་ཀྱི་ཡེ་ཤེས་དང་ལྡན་པ་ནི། སྣོད་ཀྱི་འཇིག་རྟེན་གྱི་འབྱོར་པ་འབྱུང་བའི་
སྤྲིན་ལྟ་བུ་སྟེ། ཐབས་ལ་མཁས་པས་དགའ་ལྡན་གྱི་གནས་ན་བཞུགས་པ་དང་། སོགས་པ་
འཕོས་ནས་ལྷུམས་སུ་འཇུག་པ་སོགས་ཀུན་ཏུ་སྟོན་པར་རུང་བ་སྟེ། ནུས་པའི་ཕྱིར་ལྡན་པ་ནི་
དང། ལྟ་བུ་སྟེ་གཉིས་ཀུན་ལ་སྦྱར་རོ། །དང་ནི། བསྡུ་བའོ། །མདོ་ནི། ཤཱ་རིའི་བུ། གཞན་
ཡང་བྱང་ཆུབ་སེམས་དཔའ་ཆེན་པོ་དེ་བཞིན་གཤེགས་པའི་སྤྱོད་ལམ་སྟོན་པར་འདོད་པ་དང་།
དེ་བཞིན་གཤེགས་པའི་སྤྱོད་པ་དང་ཚུལ་རྣམ་པར་དག་པ་དང་། དེ་བཞིན་གཤེགས་པའི་སྐུའི་
འཕྲིན་ལས་དང་གསུང་གི་འཕྲིན་ལས་དང་ཐུགས་ཀྱི་འཕྲིན་ལས་ཐམས་ཅད་ཡེ་ཤེས་སྔོན་དུ་
འགྲོ་བ་དག་པ་དང་། གླང་པོ་ཆེའི་ལྟ་སྟངས་ཀྱིས་ལྟ་བར་འདོད་པས་ཤེར་ཕྱིན་ལ་བསླབ་པར་
བྱའོ། །ཞེས་སོ། །དོན་བསྡུ་ནི། གྲོགས་དང་། དཔེ་དང་། བྱེད་པ་གསུམ་བསྟན་པ་དེ་ལྟར་
ན་སྟེ། དེའི་ཕྱིར། དེ་ཡང་ས་གསེར་ཟླ་བ་མེ། །ཞེས་བྱ་བ་ལ་སོགས་པའི་སེམས་བསྐྱེད་པ་ཉི་
ཤུ་རྩ་གཉིས་བློ་གྲོས་མི་ཟད་པའི་མདོ་དང་མཐུན་པར་བཤད་པ་ཡིན་ནོ། །བཞི་པ་ནི། སེམས་
142



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བསྐྱེད་པའི་རབ་ཏུ་དབྱེ་བ་ནི་ཆོས་ཅན། ལས་དང་པོ་པའི་ས་ནས་བཟུང་སྟེ་སངས་རྒྱས་ཀྱི་སའི་
བར་གྱིས་བསྡུས་པ་ཡིན་ནོ། །ཚོགས་ལམ་ཆུང་ངུ་ནས་སྤྲུལ་སྐུའི་བར་གྱིས་བསྡུས་པ་དེ་ལྟ་ན་སྟེ།
དེའི་ཕྱིར། མ་གྲུབ་བོ། །ཞེ་ན། དེ་སྒྲུབ་པ་ནི། ཚོགས་སྦྱོར། ས་བཅུ། ཁྱད་པར་གྱི་ལམ།
སངས་རྒྱས་ཀྱི་སས་བསྡུས་པ་ལྔ་ལས། དང་པོ་ནི། སེམས་བསྐྱེད་ཉེར་གཉིས་སྤྱིར་བསྟན་པ་དེ་
པ་ཞེས་པ། དམིགས་ཀྱིས་བསལ་བ་ལ་བདུན་པའོ། ། བསྡུས་ཞེས་དྲང་ངོ་། ། གང་ན།
སེམས་བསྐྱེད་པ་དང་པོ་འདུན་པ་བསམ་པ་ལྷག་བསམ་དང་ལྡན་པ་གསུམ་ནིའོ། །གང་གིས་
ན། ཐེག་ཆེན་ལས་དང་པོ་པའི་ས། ཚོགས་ལམ་གྱིས་སོ། །ཇི་ལྟར་ན། དང་པོ་ཚོགས་ལམ་
ཆུང་ངུ་དང་བར་པ་འབྲིང་དང་ཐ་མ་ཆེན་པོ་ཉིད་ཀྱིས་སོ། །གཉིས་པ་ནི། བསྡུས་སོ། །གང་
ན། གསུམ་པོ་དེའི་འོག་ཏུ་གཅིག་སྦྱོར་བ་དང་ལྡན་པ་ནིའོ། །གང་གིས་ན། ས་དང་པོ་ལ་
འཇུག་པ་སྦྱོར་བའི་ལམ་གྱིས་སོ། །གསུམ་པ་ནི། བསྡུས་ཏེའོ། །གང་ན། བཞི་པོ་དེའི་འོག་
དུ་སྦྱིན་པ་ནས་ཡེ་ཤེས་དང་ལྡན་པའི་བར་བཅུའོ། །གང་གིས་ན། ས་དང་པོ་རབ་ཏུ་དགའ་བ་
དང་། སོགས་པ་ཆོས་ཀྱི་སྤྲིན་གྱི་བར་ས་བཅུས་སོ། །དང་པོ་མཐོང་ལམ་དང་། ཕྱི་མ་རྣམས་
སྒོམ་པའི་ལམ་གྱི་སྤྱོད་ཡུལ་ཅན་ཡིན་ནོ། །བཞི་པ་ནི། བསྡུས་སོ། །གང་ན། བཅུ་བཞི་པོ་
དེའི་འོག་ཏུ་མངོན་ཤེས་དང་ལྡན་པ་སོགས་ལྔ་ནིའོ། །གང་གིས་ན། ཁྱད་པར་གྱི་ལམ་ས་བཅུ་
པའི་ཁྱད་པར་གྱིས་སོ། །ཞེས་ཨ་ཧྥུ་དང་ཆོས་བཤེས་སོ། །དག་པའི་སར་འདོད་པའང་ཡོད་
དོ། །ལྔ་པ་ནི། བསྡུས་སོ། །གང་ན། བཅུ་དགུ་པོ་དེའི་འོག་ཏུ་སེམས་བསྐྱེད་པ་ཐ་མ་གསུམ་
ནིའོ། །གང་གིས་ན། སངས་རྒྱས་ཀྱི་སས་སོ། །ཇི་ལྟར་ན། བྱང་སེམས་ཀྱི་ས་དང་འབྲེལ་པ་
སངས་རྒྱས་ཀྱི་ས་ལ་འཇུག་པའི་སྦྱོར་བའི་ལམ་དང༌། དངོས་ཏེ། སངས་རྒྱས་སའི་མཉམ་
གཞག་དང་། མཇུག་སྟེ། རྗེས་ཐོབ་ཀྱིས་རིམ་པ་བཞིན་བསྡུས་སོ། །ཨ་བྷ་ནི། དངོས། སྐུ་
གཉིས་སམ་ཡེ་ཤེས་སྔ་མ་བཞི་ཡིན་ལ། མཇུག །སྤྲུལ་སྐུའམ་བྱ་གྲུབ་ཡེ་ཤེས་ཡིན་ནོ། །དང་པོ་
ནི། སངས་རྒྱས་ཀྱི་སས་བསྡུས་པར་མི་འཐད་དེ། བྱང་སེམས་ཀྱི་སས་བསྡུས་པའི་ཕྱིར་རོ། །
ཞེས་སོ། །ས་མཚམས་དེ་དག་ཀྱང་གཙོ་ཆེ་བའི་དབང་དུ་བྱས་པའོ། །
གཉིས་པ་ལ་གཉིས་ཏེ། གདམས་ངག་བཅུ་སྤྱིར་བསྟན་པ་དང་། དགེ་འདུན་དཀོན་
མཆོག་བྱེ་བྲག་ཏུ་བཤད་པའོ། །དང་པོ་ལ། སྔ་འགྲེལ། རྩ་བ། འགྲེལ་པ། གྲངས་ངེས་ཀྱི་སྒོ་
ནས་དོན་བསྡུ་དང་བཞིའོ། །དང་པོ་ནི། སེམས་བསྐྱེད་ཀྱི་དབྱེ་བ་ཞར་ལ་བརྗོད་ནས་དེའི་རྗེས་
143



༄༅ །དཔལ་ལྡན་ས་སྐྱ་པའི་གསུང་རབ་དུམ།ས་ཆེན་བཅོ་བརྒྱུད་ལས། པོད་དགུ་པ།
::ལ་གདམས་ངག་འཆད་པ་ལ། འདོམས་ཞེས་དྲང་ངོ་། །གང་ལ་ན། བྱང་ཆུབ་ཀྱི་སེམས་དང་
པོ་འདུན་ལྡན་དང་། སོགས་པ་གཉིས་པ་ལ་སོགས་པ་བསྐྱེད་པའི་བྱང་སེམས་ལའོ། །གང་གི་
ཚེ་ན། སེམས་བསྐྱེད་རྣམས་ཀྱི་ས་མཚམས་སུ་དགོས་པ་གཉིས་ཀྱི་ཕྱིར་གདམས་ངག་དོན་དུ་
གཉེར་བར་བྱེད་པའི་དུས་ཇི་ལྟ་བ་བཞིན་དུ་སྟེ། དེའི་དུས་སུའོ། །གང་གི་དོན་དུ་ན། རྒྱུའི་
བྱང་ཆུབ་ཀྱི་སེམས་བསྐྱེད་པ་དང་སེམས་བསྐྱེད་དེས་འཕངས་པའི་ཆོས་འབྲས་བུའི་སེམས་
བསྐྱེད་སངས་རྒྱས་ཀྱི་ས་རྣམས་སམ། བསླབ་བྱ་རྣམས་འགྲུབ་པར་བྱ་བའི་ཕྱིར་ཏེ། རྗེས་
བསྟན་གྱི་དགོས་པའོ། །སྔ་མའི་ཡོན་ཏན་ཐོབ་པ་རྣམས་མི་ཉམས་པར་ཡོངས་སུ་བསྲུང་བའི་
དོན་ནམ། དབང་གིས་གོང་མ་གོང་མའང་མངོན་པར་འཕེལ་བར་བྱ་བའི་ཕྱིར་ཏེ། གདམས་
པའི་དགོས་པའོ། །གང་གིས་ན། སངས་རྒྱས་ཀྱིས་སོ། །དེ་དག་གིས་གདམས་ངག་གི་མཚན་
ཉིད་བསྟན་ནོ། །གཉིས་པ་ལ་ཤེས་པར་བྱ་ཞེས་དྲང་ངོ་། །གང་ན། སྒྲུབ་པའི་རྒྱུ་གདམས་
ངག་གི་ནིའོ། །ཇི་ལྟར་ན། གྲངས་བཅུའི་བདག་ཉིད་དུའོ། །གང་གི་ཕྱིར་ན། ཡུལ་བཅུར་
ངེས་པའི་ཕྱིར་རོ། །ཡུལ་བཅུ་གང་ཞེ་ན། སེམས་བསྐྱེད་དང། དེས་འཕངས་པའི་ཆོས་ཀྱི་ངོ་
བོ་ཉིད་ཡུལ་ལ་མི་དམིགས་པའི་རྣམ་པ་འཇུག་པ་སྒྲུབ་པའི་ངོ་བོ་དང་། དེའི་དམིགས་ཡུལ་
བདེན་པ་བཞི་པོ་རྣམས་དང་། རྟེན་སངས་རྒྱས་དང་། སོགས་པ་ཆོས་ལ་སོགས་པའི་དཀོན་
མཆོག་གསུམ་དང་། དེ་ཉམས་པར་མི་འགྱུར་བའི་རྒྱུ། ལུས་ངག་གི་བདེ་བ་ལ་མ་ཞེན་པའི་
བརྩོན་འགྲུས་དང་། བགྲོད་བྱ་ཇི་སྲིད་པར་འགྲོ་བའི་རྒྱུ། ཕྱོགས་བཅུ་ལྟ་ཡང་ཡོངས་སུ་མི་ངལ་
བའི་བརྩོན་འགྲུས་དང་། ལམ་གཞན་དུ་མི་འགྲོ་བའི་རྒྱུ། ཡེ་ཤེས་ཀྱི་ལམ་ཡོངས་སུ་འཛིན་པའི་
བརྩོན་འགྲུས་དང་། གཞན་གྱི་དྲིང་མི་འཇོག་པའི་རྒྱུ། སྤྱན་ལྔ་དང་། རྣམ་མཁྱེན་རྫོགས་པའི་
རྒྱུ། མངོན་ཤེས་ཀྱི་ཡོན་ཏན་དྲུག་དང། མཐར་ཐུག་པའི་རྒྱུ། མཐོང་ལམ་སྒོམ་ལམ་ཞེས་བྱ་
བ་བཅུའོ། །
གསུམ་པ་ལ་བཞི་སྟེ། དམིགས་ཡུལ་བདེན་པ་བཞི། རྟེན་དཀོན་མཆོག་གསུམ། སྒྲུབ་
པ་ཕུན་སུམ་ཚོགས་པའི་རྒྱུ་ལ་གདམས་པའོ། །དང་པོ་ནི། འཇུག་པར་བྱའོ། །ཞེས་དྲང་ངོ་།
གང་ལ་ནི། བྱང་ཆུབ་ཀྱི་སེམས་བསྐྱེད་པའི་རབ་ཏུ་དབྱེ་བ་ཉེར་གཉིས་སྔར་ཇི་སྐད་བཤད་པའི་
བྱ་བ་ཉམས་སུ་ལེན་པའི་སྒྲུབ་པ་ལའོ། །གང་གིས་ན། སྤྱོད་པ་སྤྱད་འབྲས་སྤྱད་བྱ་སྤྱོད་པ་
རང་གི་ངོ་བོ་ལྡོག་ཟླ་དང་བཅས་པ་དང་། ཕུང་པོ་ལྔ་མི་དམིགས་པའི་ཚུལ་གྱིས་སོ། །ཡང་ན།པའི་
144



༄༅ །།མངོན་པར་རྟོལ་ས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
རྣམ་པར་གཡེང་བའི་རྣམ་རྟོག་བཅུའི་གཉེན་པོར་དངོས་མེད་དང་དངོས་པོ། སྒྲོ་འདོགས་དང་
སྐུར་འདེབས། གཅིག་དང་ཐ་དད། ངོ་བོ་ཉིད་དང་ཁྱད་པར། མིང་ཇི་ལྟ་བ་བཞིན་དུ་དོན་
དང་དོན་ཇི་ལྟ་བ་བཞིན་དུ་མིང་དུ་རྣམ་པར་རྟོག་པའི་ཡུལ་བཅུ་མི་དམིགས་པའི་ཚུལ་གྱིས་
སོ། །མདོ་ནི། ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
བཅོམ་འདས་ཇི་ལྟར་ན། བྱང་སེམས་ཆེན་པོས་ཡུམ་ལ་སྤྱད་པར་བགྱི་ཞེས་པའི་ལན་དུ། ཤཱ་
རིའི་བུ་འདི་ལ་བྱང་སེམས་ཆེན་པོས་ཡུམ་ལ་སྤྱོད་པའི་ཚེ་བྱང་སེམས་ཆེན་པོ་ཡོད་བཞིན་དུ་བྱང་
སེམས་ཡང་དག་པར་རྗེས་སུ་མ་མཐོང་། བྱང་སེམས་ཀྱི་མིང་ཡང་། བྱང་ཆུབ་ཀྱང་། བྱང་ཆུབ་
ཀྱི་མིང་ཡང་། ཡུམ་ཡང་། ཡུམ་གྱི་མིང་ཡང་། སྤྱོད་ཅེས་བྱ་བར། མི་སྤྱོད་ཅེས་བྱ་བར། སྤྱོད་
ཀྱང་སྤྱོད་ལ་མི་སྤྱོད་ཀྱང་མི་སྤྱོད་ཅེས་བྱ་བར། སྤྱོད་པའང་མ་ཡིན་མི་སྤྱོད་པའང་མ་ཡིན་ཞེས་བྱ་
བར་གཟུགས་ཀྱང་ཡང་དག་པར་རྗེས་སུ་མི་མཐོང་ཞེས་སོགས་གསུངས་སོ། །ཆོས་དང་གང་
ཟག་གི་བདག་མི་དམིགས་པའི་སྒྲུབ་པ་དེ་ཉིད་སེམས་ཅན་ཐམས་ཅད་མྱ་ངན་ལས་འདའ་བ་
དང་། ཕྱིན་དྲུག་ཡོངས་སུ་རྫོགས་པར་བྱ་བ་དང་། ཆོས་སྐུ་ཐོབ་པས་བསྡུས་པ་ཆེད་དུ་བྱ་བ་ལ་
སོགས་པའི་སྒོ་ནས་ཉན་ཐོས་དང་། སོགས་པ་རང་སངས་རྒྱས་དང་ཐུན་མོང་མ་ཡིན་པས་
སོ། །ཉན་ཐོས་ཀྱི་སོགས་པ་ནི། འོག་ཏུའང་དམིགས་བསལ་མེད་པ་རྣམས་འདི་བཞིན་བཤད་
དོ། །མདོ་ནི། ཤཱ་རིའི་བུ་གལ་ཏེ་ཕྱོགས་བཅུ་རེ་རེ་ཞིང་གངྒའི་ཀླུང་གི་བྱེ་མ་སྙེད་ཀྱི་ལོ་ཀའི་
ཁམས། དགེ་སློང་ཤཱ་རིའི་བུ་དང་མོའུ་འགལ་གྱི་བུ་ལྟ་བུ་ཤ་སྟག་གིས་འདི་ལྟ་སྟེ། འདམ་བུ།
འོད་མ། བུ་རམ་ཤིང་། སྨིག་མ། འབྲས་ཀྱི་ཚལ་ལམ། ཏིལ་གྱི་ཚལ་ལྟར་གང་བར་གྱུར་ཀྱང་
དེ་དག་གི་ཤེས་རབ་གང་ཡིན་པ་དེས། བྱང་སེམས་ཡུམ་ལ་སྤྱོད་པའི་ཤེས་རབ་ཉིན་གཅིག་
བསྒོམསས་པ་ཙམ་གྱི་བརྒྱུའི་ཆར་ཡང་མི་འགྲོ། སྟོང་དང་། བརྒྱ་སྟོང་ནས་གྲངས་ཆར་ཡང་།
བགྲང་བར་ཡང་། རྒྱུར་ཡང་། དཔེར་ཡང་ཉེ་བར་མི་འགྲོའོ། །ཞེས་པ་ནས། དེ་ཅིའི་ཕྱིར་ཞེ་
ན། ཤཱ་རིའི་བུ། འདི་ལྟར། བྱང་སེམས་ཀྱི་ཤེས་རབ་ནི། སེམས་ཅན་ཐམས་ཅད་ཡོངས་སུ་
མྱ་ངན་ལས་འདའ་བའི་དོན་དུ་ཉེ་བར་གནས་པ་ཡིན་ཏེ། ཉན་ཐོས་དང་། རང་སངས་རྒྱས་
ཀྱི་ཤེས་རབ་ནི། དེ་ལྟར་མ་ཡིན་ནོ། །ཞེས་སོ། །ཇི་ལྟ་བུས་ན། ཐ་སྙད་དུ་སྒྱུ་མ་ལྟ་བུར་སྣང་
བ་ཀུན་རྫོབ་དང་། དེ་ཁོ་ནར་ཅིར་ཡང་མ་གྲུབ་པ་དོན་དམ་པའི་བདེན་པ་ལས་མི་འདའ་བས་
ཞེས་དེ་ལྟར་སློབ་པ་ནི། སྒྲུབ་པ་ལ་འདོམས་པའི་གདམས་ངག་གོ །
145
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ལ
4གཉིས་པ་ལ། སྤྱི་གཞུང་གཉིས་སོ། །དང་པོ་ལ་བཞི་སྟེ། བདེན་བཞིའི་མཚན་ཉིད།
དབྱེ་བ། རང་བཞིན། རྩོད་སྤང་ངོ་། །དང་པོ་ནི། ཟག་བཅས་འབྲས་བུས་བསྡུས་པ་དང་།
ཟག་བཅས་རྒྱུས་བསྡུས་པ་དང་། ཟག་མེད་འབྲས་བུས་བསྡུས་པ་དང་། ཟག་མེད་རྒྱུས་བསྡུས་
པ་རིམ་པ་ལྟར་བདེན་བཞིའི་མཚན་ཉིད་དོ། ། གཉིས་པ་ལ་བཞི་ལས། དབྱེ་གཞི་བདེན་པ་
ཙམ་མོ། །དབྱེ་ངོ་བཞིའོ། །ཐ་དད་ནི། འགོག་བདེན་ནི། གཞན་གསུམ་དང་། དེ་ཉིད་དང་
གཞན་དུ་བརྗོད་དུ་མེད་ལ། སྡུག་ཀུན་ལྟོས་ས་ཐ་དད་ལ་ལྟོས་ཏེ་ངོ་བོ་གཅིག་པ་སྲིད། སྔ་མའི་
ལས་ཉོན་གྱི་འབྲས་བུ་ཉིད། ཕྱི་མའི་རྒྱུར་ཡང་འགྱུར་སྲིད་པས་སོ། །གཅིག་ལ་ལྟོས་ཏེ་ངོ་བོ་ཐ་
དད་དོ། །ལམ་ཟག་བཅས་དང་སྡུག་ཀུན་ངོ་བོ་གཅིག་པ་སྲིད་དོ། །གྲངས་ངེས་ནི། ཐར་པ་
འདོད་པའི་གང་ཟག་གི་ཤེས་བྱ་དུཁ། སྤང་བྱ་ཀུན་འབྱུང་། ཐོབ་བྱ་འགོག་པ། བསྟེན་བྱ་
ལམ་བདེན་དང་བཞིར་ངེས་ཏེ། རྒྱུད་བླར། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་
གནས་ཐོབ་བྱ་སྨན་ནི་བསྟེན་པར་བྱ་བ་ལྟར། ། དུཁ་རྒྱུ་དང་དེ་འགོག་པ་དང་དེ་བཞིན་
ལམ། །ཤེས་བྱ་སྤང་བྱ་རིག་པར་བྱ་ཞིང་བསྟེན་པར་བྱ། །ཞེས་སོ། །ཡང་ན་བདེན་པ་བཞིར་
བྱས་པ་ལ་འཁོར་འདས་གཉིས་སུ་ངེས། འཁོར་བའང་རྒྱུ་འབྲས་གཉིས་སུ་ངེས་པས་ཀུན་
འབྱུང་དང་དུཁ་གཉིས་སོ། །མྱང་འདས་ཀྱང་རྒྱུ་འབྲས་གཉིས་སུ་ངེས་པས་ལམ་དང་འགོག་
པ་གཉིས་སུ་ངེས་སོ། །
གསུམ་པ་ལ། སྡུག་ཀུན་འགོག་ལམ་བཞི་ལས། དང་པོ་ལ། མཚན་གཞི་དང་།
མཚན་ཉིད་གཉིས་སོ། །དང་པོ་ནི། ལས་ཉོན་གྱིས་བསྐྱེད་པའི་སྣོད་བཅུད་ཀྱི་ལོ་ཀའོ། །
གཉིས་པ་ལ། རང་མཚན། སྤྱི་མཚན་གཉིས་ལས། དང་པོ་ནི། སྐྱེ་རྒ་ན་འཆི་མི་སྡུག་པ་དང་
ཕྲད་པ་ལྔ་དུཁའི་དུཁ། སྡུག་པ་དང་བྲལ་བ་དང་འདོད་པ་བཙལ་ཏེ་མ་རྙེད་པ་གཉིས་འགྱུར་
བའི་དུ8ཁ། ཉེར་ལེན་གྱི་ཕུང་པོ་ལྔ་འདུ་བྱེད་ཀྱི་དུཁའོ། །གཉིས་པ་ནི། མི་རྟག་དུཁ་སྟོང་
པ་བདག་མེད་པའོ། །གཉིས་པ་ལ། མཚན་གཞི་དང་། མཚན་ཉིད་གཉིས་ལས། དང་པོ་ནི།
ཉོན་མོངས་དང༌། ལས་ གཉིས་སོ། ། དང་པོ་ལ། ་རྒྱུ། ངོ་བོ། འབྲས་བུ། སྤོང་ཚུལ་
བཞིའོ། །རྒྱུ་ནི། རྐྱེན་བཞི་སྟེ། རྒྱུའི་རྐྱེན། རང་རང་གི་རིགས་འདྲ་སྔ་མས་བཞག་པའི་བག་
ལ་ཉལ་མ་སྤངས་པར་ཡོད་པ། དམིགས་རྐྱེན། སྡུག་པ་དང་མི་སྡུག་པར་སྣང་བ་སོགས་ཡུལ་ཉེ་
བར་གྱུར་པ། བདག་རྐྱེན། མི་གཙང་པ་ལ་གཙང་བར་འཛིན་པ་སོགས་ཚུལ་བཞིན་མིན་པའི་.
.....
146



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཡིད་བྱེད། དེ་མ་ཐག་རྐྱེན། རིག་པ་སྔ་མ་སྟེ། མཛོད་དུ། ཕྲ་རྒྱས་སྤངས་པར་མ་གྱུར་
དང་། །ཡུལ་ནི་ཉེ་བར་གྱུར་བ་དང་། །ཚུལ་བཞིན་མ་ཡིན་ཡིད་བྱེད་ལས། །ཉོན་མོངས་
རྣམས་ནི་སྐྱེ་བར་འགྱུར། །ཞེས་སོ། །ངོ་བོ་ལ། མཚན་ཉིད། དབྱེ་བ་གཉིས་སོ། །དང་པོ་
ནི། གང་ཞིག་དེ་བྱུང་བས་སེམས་ཀྱི་རྒྱུད་རབ་ཏུ་མ་ཞི་བར་བྱེད་པའོ། །གཉིས་པ་ལ། མཐོང་
སྤང་དང་། སྒོམ་སྤང་། དེ་དག་ལ་རྩོད་པ་སྤང་བ་གསུམ་ལས། དང་པོ་ལ། ཉན་ཐོས་ཀྱི་དང་།
ཐེག་ཆེན་གྱི་ལུགས་སོ། །དང་པོ་ལ། ། འདོད་པ་ཁམས་ན། དུཁ་མཐོང་སྤང་བཅུ། ཀུན་
འབྱུང་འགོག་པ་ལ་ལྟ་བ་དང་པོ་གཉིས་དང་ཐ་མ་བོར་བས་བདུན་བདུན། ལམ་ལ་ལྟ་བ་དང་
པོ་གཉིས་བོར་བས་བརྒྱད་དེ། སོ་གཉིས་སོ། མཛོད་དུ། དེ་དག་བཅུ་དང་བདུན་བདུན་
བརྒྱད། །ལྟ་བ་གསུམ་གཉིས་མ་གཏོགས་སོ། །ཞེས་སོ། །ཁམས་གོང་གཉིས་ན་ཁོང་ཁྲོ་བོར་
བས། དེ་དག་དགུ་དང་དྲུག་དྲུག་བདུན་དུ་འགྱུར་བས་ཉེར་བརྒྱད་དོ། །གཉིས་པ་ནི། འདོད་
ཁམས་ན། བདེན་པ་བཞི་ལ་བཅུ་བཅུ་སྟེ། བཞི་བཅུ་ཁམས་གོང་གཉིས་ན། ཁོང་ཁྲོ་མེད་
དོ། །རྒྱུད་ཞི་གནས་དང་ལྡན་པའི་ཕྱིར་དང་། འདིས་གནོད་པ་བྱས་སོ། །བྱེད་དོ། བྱེད་པར་
འགྱུར་རོ། །བདག་གི་གཉེན་ལ་དེ་ལྟ་བུ་གསུམ། བདག་གི་དགྲ་ལ་ཕན་བཏགས་སོ། །
འདོགས་སོ། །འདོགས་པར་འགྱུར་རོ་གསུམ་སྟེ། ཀུན་ནས་མནར་སེམས་པའི་དངོས་པོ་དགུ་
མེད་པའི་ཕྱིར་རོ། །དེས་ན་བདེན་པ་བཞི་ལ་དགུ་དགུ་སྟེ། སོ་དྲུག་པ་གཉིས་སོ། །དེའང་ལོག་
པར་ཞུགས་ཚུལ་གྱིས་ཕྱེ་ན། སྡུག་ཀུན་ལ་དངོས་སུ་དང་། ལོག་པ་ལ་དང་། དབང་གིས་ལོག་
ཞུགས་དང་གསུམ། འགོག་ལམ་ལ་དངོས་སུ་དང་། ལོག་པ་ལ་ལོག་ཞུགས་གཉིས་སོ། །
དངོས་སུ་ལོག་ཞུགས་ནི། བདེན་པ་བཞི་ལ་འཇིག་ལྟས་གང་ཟག་དང་ཆོས་ཀྱི་བདག་དང་
བདག་གིར་བལྟས། མཐར་འཛིན་གྱིས་རྟོག་པའམ་ཆད་པར་བཟུང་། ལོག་ལྟས་དེ་དག་གི་
རྣམ་པ་མི་སྲིད་པར་སྐུར་བ་བཏབ། མ་རིག་པས་ཡུལ་དང་ལྟ་བ་ཐམས་ཅད་ལ་རྨོངས། ཐེ་
ཚོམ་གྱིས་གཉེན་པོ་ལ་སོམ་ཉི་ཟོས་ཏེ། ལྔས་སྡུག་ཀུན་ལ་དངོས་སུ་ལོག་པར་ཞུགས་ལ།
འགོག་ལམ་ལ། དེའི་སྟེང་དུ་བདག་མེད་ལ་སྐྲག་སྟེ་མནར་སེམས་པའི་ཁོང་ཁྲོ་དང་དྲུག་གིས་
དངོས་སུ་ལོག་པར་ཞུགས་སོ། །དེ་ཡང་འགོག་ལམ་དང་། ས་གོང་མ་ལ་ཉོན་མོངས་ཀྱིས་
དངོས་སུ་དམིགས་མི་ནུས་ཀྱང་། བློས་དེ་དག་ཏུ་བཏགས་པ་ལ་དངོས་སུ་དམིགས་པས་དངོས་
སུ་ལོག་ཞུགས་སུ་བཏགས་སོ། །ལོག་པ་ལ་ལོག་ཞུགས་ནི། ལྟ་བ་ལ་མཆོག་འཛིན་གྱིས་ལྟ་བ་པ
147



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
.:.དང་པོ་གསུམ་ལ་བཟང་པོར་བལྟས། ཚུལ་ཁྲིམས་དང་བརྟུལ་ཞུགས་ལ་མཆོག་ཏུ་འཛིན་པས་
ལྟ་ངན་དང་འབྲེལ་བའི་སྤྱོད་ངན་ལ་དག་གྲོལ་ངེས་འབྱིན་གྱི་ལམ་དུ་བལྟས། འདོད་ཆགས་ང་
རྒྱལ་གཉིས་ཡུལ་ལ་དམིགས་པ་སྒོམ་སྤང་ཡིན་ཡང་ལྟ་ངན་གསུམ་པོ་ལ་ཞེན་པའི་འདོད་ཆགདོད་ཆགས་
དང༌། གསུམ་པོས་ཁེངས་པའི་ང་རྒྱལ་རྣམས་བདེན་བཞི་ལ་དམིགས་ནས་ལྟ་བ་དང་པོ་གསུམ་
དུ་འཁྲུལ་ལ། དེ་ལ་དམིགས་ནས་འཁྲུལ་པའི་ཕྱིར་ལོག་པ་ལ་ལོག་ཞུགས་སོ། ། ཁོང་ཁྲོས་
བདེན་པ་རྣམས་ལ་བདག་ལྟའི་དབང་གིས་དེ་དང་མི་མཐུན་པའི་ལྟ་བའམ་གྲུབ་མཐའ་ལ་
མནར་སེམས་པ་སྟེ། དབང་གིས་ལོག་ཞུགས་སོ། །དེ་ལྟར་ན། ཉོན་མོངས་བརྒྱ་རྩ་བཅུ་
གཉིས་མཚན་གཞི། དེ་ཁོ་ན་གསར་དུ་མཐོང་བས་སྤང་བར་བྱ་བས་མཐོང་སྤང་དུ་མཚོན།
ཟག་བཅས་གང་ཞིག་མཐོང་ལམ་གྱིས་གཞོམ་པར་བྱ་བའོ། །
གཉིས་པ་ལ། ཉན་ཐོས་ལྟར་ན། འདོད་ཆགས་ཁོང་ཁྲོ་ང་རྒྱལ་མ་རིག་པ་བཞི། ཐེག་
ཆེན་ལྟར་ན། དེའི་སྟེང་དུ་འཇིག་ལྟ་དང་མཐར་ལྟ་གཉིས་ཏེ། དྲུག་གོ །དེ་ཉིད་འདོད་
ཁམས་སུ་དྲུག་དང་། གཟུགས་དང་གཟུགས་མེད་དུ་ཁོང་ཁྲོ་མ་གཏོགས་པ་ལྔ་ལྔ་སྟེ། བཅུ་དྲུག་
གོ །དེ་ལ་འདོད་ཁམས་ས་གཅིག་དང་། གཟུགས་བསམ་གཏན་བཞི་ས་བཞི། གཟུགས་མེད་
སྐྱེ་མཆེད་བཞི་ས་བཞི་སྟེ། ས་དགུ་ལ་འདོད་ཆགས་དགུ་དགུ་གྱུ་གཅིག །དེ་བཞིན་དུ་ང་རྒྱལ་གྱི་
གཅིག །མ་རིག་པ་རྒྱུ་གཅིག །འཇིག་ལྟ་རྒྱུ་གཅིག །མཐར་འཛིན་གྱི་གཅིག །འདོད་པའི་
ཁོང་ཁྲོ་དགུ་སྟེ། བཞི་བརྒྱ་དང་བཅུ་བཞི་མཚན་གཞི། སྒོམ་སྤང་དུ་མཚོན། ཟག་བཅས་གང་
ཞིག་སྒོམ་ལམ་གྱིས་གཞོམ་པར་བྱ་བ་མཚན་ཉིད་དོ། །ཐོགས་མེད་ཀྱིས། འཕགས་པའི་གང་
ཟག་སློབ་པའི་རྒྱུད་ལ་ཡོད་པ། ཇི་ལྟར་མཐོང་བའི་ལོ་ཀ་ལས་འདས་པའི་ཆོས། སྒོམ་པའི་ཤེས་
པས་གཞོམ་པར་བྱ་བ་གང་ཡིན་པ་དེ་དག་ནི། སྒོམ་པས་སྤང་བར་བྱ་བའོ། ། ཞེས་སོ། །
གལ་ཏེ་ལྟ་བ་ལྔར་འབྱེད་ན། ང་རྒྱལ་ཡང་བདུན་དུ་དབྱེ་བར་རིགས་སོ། །ཞེ་ན།
སྐྱོན་མེད་དེ། ཉན་ཐོས་ལྟར་ན། བདེན་པ་བཞི་ལ་ལོག་པར་འཇུག་པའི་ཚེ་དུ༔ཁ་ལ་ལྟ་བ་ལྔ་
ག་འཇུག །གཞན་གསུམ་ལ་གསུམ་དང་གཉིས་མ་གཏོགས་པ་འཇུག་པའི་ཁྱད་པར་ཡོད་ལ།
ང་རྒྱལ་ལ་ཁྱད་པར་དེ་མེད་པས་སོ། །ཐེག་ཆེན་ལྟར་ནའང་ལྟ་བ་ལ་དང་པོ་གཉིས་སྒོམ་སྤང་
དུའང་འགྱུར་ལ། ཕྱི་མ་རྣམས་མི་འགྱུར་ཞིང་། ལོག་པར་ཞུགས་ཚུལ་མི་འདྲ་བ་ལྔ་ཡོད་ལ།
ང་རྒྱལ་ལ་དེ་འདྲའི་ཁྱད་པར་མེད་པས་སོ། །ཡང་དུཁ་ལ་འཇིག་ཚོགས་མཐར་འ། དུ༔འཛིན་ལོག་གསུམ་པ་ལ། གལ་
ཝས
མ
་
148



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
1པར་འཇུག་གི །བདེན་པ་གཞན་གསུམ་ལ་ལོག་ཞུགས་མ་གསུངས་སོ། །ཞེ་ན། སྐྱོན་མེད་དེ།
ཉན་ཐོས་བདེན་བཞི་ལ་རྣམ་པ་བཅུ་དྲུག་ཏུ་སྒོམ་ལ། དེ་ལ་དུཁའི་རྣམ་པ་སྟོང་པ་བདག་མེད་
དང་འཇིག་ལྟ་འགལ་ལ། མི་རྟག་པ་དང་མཐར་འཛིན་འགལ་བས། དེ་གཉིས་ལོག་པར་
འཇུག་གི་ཀུན་འབྱུང་སོགས་ཀྱི་རྒྱུ་སོགས་དང་མི་འགལ་བས་མ་བརྗོད་དོ། །འོ་ན། དབང་
ཕྱུག་ལ་སོགས་རྒྱུར་འཛིན་པའང་ཀུན་འབྱུང་གི་རྒྱུ་དང་འགལ་ལོ། །ཞེ་ན། དེ་ནི། བདག་
བྱེད་པ་པོར་འཛིན་པ་ཡིན་པས་དུཁའི་རྣམ་པ་མི་རྟག་བདག་མེད་གཉིས་ཀྱི་སྤང་བྱ་ཡིན་ལ།
ཀུན་འབྱུང་གི་རྣམ་པ་རྟོགས་པས་མི་སྤོང་བར་འདོད་དེ། མཛོད་དུ། དབང་ཕྱུག་སོགས་རྒྱུར་
མངོན་ཞེན་པ། །རྟོག་བདག་ཕྱིན་ཅི་ལོག་པ་ཡིས། །རབ་ཏུ་འཇུག་པ་དེ་ཡི་ཕྱིར། །དུཁ་
མཐོང་བས་སྤང་བྱ་ཉིད། །ཅེས་སོ། །ཐེག་ཆེན་ལྟར་ན། བདེན་བཞི་བདག་མཐའ་དག་གིས་
དབེན་པ། སྤྲོས་བྲལ་མི་དམིགས་པའི་རྣམ་པར་སྒོམ་ལ། དེ་དང་ལྟ་བ་དང་པོ་གཉིས་འགལ་
བས་ཐམས་ཅད་ལ་ལོག་པར་འཇུག་པར་བརྗོད་དོ། །ཡང་མཛོད་དུ། བཞི་ནི་སྒོམ་པས་སྤང་བྱ་
ཉིད། །ཅེས་པས་ལྟ་མིན་བཞི་སྒོམ་སྤང་དུ་བཤད་པ་དང་འགལ་ལོ། །ཞེ་ན། སྐྱོན་མེད་དེ།
ཉན་ཐོས་ལྟར་ན། འཇིག་ལྟ་མཐར་འཛིན་ཀུན་བཏགས་ནི། སྤངས་ཟིན་ལ། ལྷན་སྐྱེས་ཁས་
མི་ལེན་པའི་ཕྱིར་སྒོམ་སྤང་དུ་མ་བརྗོད་དོ། །ཐེག་ཆེན་ལྟར་ན། ལྟ་བ་ལྷན་སྐྱེས་གཉིས་སྒོམ་
སྤང་དུ་བརྗོད་པ་ཡིན་ནོ། །གསུམ་པ་ལ། དགག་བཞག་སྤང་གསུམ་ལས། དང་པོ་ལ། ཁ་
ཅིག་ན་རེ། མཐོང་སྤང་གི་རིགས་འདྲའི་འབྲས་བུ་སྒོམ་སྤང་ཡིན་ལ། རིགས་ཆད་སེམས་ཅན་
ལ་མཐོང་སྒོམ་གྱི་སྤང་བ་མེད་དེ། དེའི་ཉོན་མོངས་མཐོང་སྒོམ་ལམ་གྱིས་འཇོམས་མི་སྲིད་པའི་
ཕྱིར་རོ་ཞེ་ན། མཐོང་ལམ་རྫོགས་པ་ན་ཆོས་ཅན། མཐོང་སྤང་གི་གནས་གྱུར་པ་ཐོབ་པ་མིན་
པར་ཐལ། མཐོང་སྤང་གི་རིགས་འདྲའི་འབྲས་བུ་ཡོད་པའི་ཕྱིར་རོ། །འདོད་ན། མཐོང་ལམ་
རྫོགས་པར་འགལ་ལོ། །རིགས་ཆད་སེམས་ཅན་གྱི་ཤེས་པ་ཆོས་ཅན། སངས་རྒྱས་ཀྱི་ཡེ་ཤེས་
སུ་ཐལ། སྤང་བྱ་གཏན་བྲལ་གྱི་ཤེས་པ་ཡིན་པའི་ཕྱིར་རོ། །རྟགས་མཐོང་སྒོམ་གྱི་སྤང་བྱ་མེད་
པར་ཁས་བླངས་ལ། དེ་ལས་གཞན་མེད་པར་ཡང་རིགས་པ་མཚུངས་པས་གྲུབ་བོ། །ཡང་
རིགས་ཆད་སེམས་ཅན་གྱི་ཉོན་མོངས་ཆོས་ཅན། ཟག་མེད་དུ་ཐལ། སྤང་བྱ་མ་ཡིན་པའི་ཕྱིར།
ཁྱབ་པ་ཡོད་དེ། ཀུན་བཏུས་སུ། ཇི་ལྟར་ན་སྤང་བྱ་མིན་ཞེས་པའི་ལན་དུ། ཟག་པ་མེད་པ་ནི།
སྤང་བར་བྱ་བ་མ་ཡིན་པར་བལྟའོ་ཞེས་སོ། །འདིས་ནི། བོ་རིན་བེམ་པོ་སྡུག་ཀུན་སྤང་བྱ་མིན་
149



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།།
༩ 
བའང་
རིགས་འདྲ་ཕྱི་མ་དང་། རིགས་མི་འདྲ་ཁམས་གསུམ་གྱི་ལུས་སོ། །
.
:པར་འདོད་པའང་བཀག་གོ །ཡང་ཁ་ཅིག་ན་རེ། འཁོར་བ་ཐམས་ཅད་མཐོང་སྤང་གི་འབྲས་
བུ་ཡིན་ནོ། ། ཞེ་ན། མཐོང་སྤང་སྤངས་པ་ཆོས་ཅན། འཁོར་བར་སྐྱེ་མི་སྲིད་པར་ཐལ།
འཁོར་བའི་རྒྱུ་མེད་པའི་ཕྱིར་རོ། །འདོད་ན། རྒྱུན་ཞུགས་སྲིད་པ་ལན་བདུན་པ་དང་། ཕྱིར་
འོང་སོགས་སྐྱེ་བར་ངེས་པས་བསལ་ལོ། །གཉིས་པ་ནི། སྤྱིར་མཐོང་སྒོམ་གྱི་སྤང་བྱའི་འབྲས་
བུ་འཁོར་བ་དུཁའི་རྒྱུ་མཚོ། བྱེ་བྲག་ཏུ་མཐོང་སྤང་གི་རིགས་འདྲའི་འབྲས་བུ་ནི། རིགས་
འདྲ་ཕྱི་མ་དང་། རིགས་མི་འདྲ་གཙོ་ཆེར་ལུས་ངག་གི་ཉེས་སྤྱོད་དང་ངན་སོང་གསུམ་མོ། །
སྒོམ་སྤང་གི་།
དེ་དག་སྤངས་ཟིན་ནས་རིགས་འདྲའི་འབྲས་བུ་མེད་ཅིང་མི་བསྐྱེད་ལ། རིགས་མི་འདྲ་བའི་
འབྲས་བུ་མི་བསྐྱེད་ཀྱང་སྔར་བསྐྱེད་ཟིན་ཡོད་པ་སྲིད་དོ། །གསུམ་པ་ལ། གལ་ཏེ་རིགས་ཆད་
སེམས་ཅན་གྱི་ཉོན་མོངས་མཐོང་ལམ་གྱི་གཞོམ་བྱར་རུང་ངམ། མི་རུང་། རུང་ན། རིགས་
ཆད་དུ་འགལ། མི་རུང་ན། མཐོང་སྤང་ཡིན་པ་ཉམས་ཞེ་ན། འདིར་དབུ་མ་པས་རང་བཞིན་།
དུ་གནས་པའི་རིགས་གཏན་ཆད་ནི། ཁས་མི་ལེན་ནོ། །རྒྱུས་འགྱུར་གྱི་རིགས་ཆད་པ་ལ་ཟེར་
ན། གཞོམ་དུ་རུང་ཡང་རིགས་ཆད་དུ་མི་འགལ་ཏེ། སྨན་རྙེད་ན། ནད་གསོར་རུང་བ་ལ་
ནད་སྨན་གྱིས་གསོར་རུང་བ་ཞེས་པ་ལྟར། གཞོམ་དུ་རུང་བ་ཞེས་པ། ལམ་དེ་སྐྱེས་ན་སྤང་བྱ་
འགག་ཏུ་རུང་བ་ཡིན་ལ། རིགས་ཆད་ཀྱི་ཉོན་མོངས་འགའ་ཞིག་ཀྱང་མཐོང་ལམ་སྐྱེས་ན།
སྤང་དུ་རུང་བའི་ཕྱིར་རོ། །ཡང་མཐོང་ལམ་ཆོས་ཅན། སྒོམ་ལམ་དུ་ཐལ། སྒོམ་སྤང་གི་
གཉེན་པོ་ཡིན་པའི་ཕྱིར་རོ། །ཞེ་ན། རྟགས་མ་གྲུབ་སྟེ། འགགས་པས། མཐོང་བའི་ལམ་
གྱིས་སྒོམ་པས་སྤང་བར་བྱ་བ་མི་སྤོང་བའི་ཕྱིར་དང། ཞེས་སོ། །དེ་ཆོས་མཆོག་ན་ཡོད་པའི་མ་
རིག་པ་ལྷན་སྐྱེས་ཀྱི་གཉེན་པོར་ཁས་བླངས་སོ། །ཞེ་ན། དེའི་ས་བོན་གྱི་གཉེན་པོར་ཁས་ལེན་
པ་ལ་རྗོད་ཅིག །ཁོ་བོ་ནི། ལྷན་སྐྱེས་ཀྱི་ས་བོན་མཐོང་ལམ་གྱིས་སྤོང་བར་མི་འདོད་དེ། ཀུན་
བཏུས་སུ། ཉོན་མོངས་པ་ཅན་གྱི་ལྟ་བ་ཀུན་ཏུ་བཏགས་པ་རྣམས་དང། ཐེ་ཚོམ་དང་། ལྟ་
བའི་གནས་དང་། ལྟ་བ་ལ་ལོག་པར་ཞུགས་པའི་ཉོན་མོངས་པ་རྣམས་དང་། ཉེ་བའི་ཉོན་
མོངས་པ་དང་། གང་ཡང་ལྟ་བས་ཀུན་ནས་བསླངས་པའི་ལུས་དང་ངག་གི་ལས་དང་། ངན་
སོང་བའི་ཕུང་པོ་དང་། ཁམས་དང་། སྐྱེ་མཆེད་ཐམས་ཅད་ནི། མཐོང་བས་སྤང་བར་བྱ་བར་
བལྟའོ། །ཞེས་སོ། །མངོན་གྱུར་གྱི་གཉེན་པོ་བྱེད་པ་ལ་ཁྱབ་པ་མ་གྲུབ་སྟེ། གཉིད་ལོག་པས་།
t
150



༄༅།།མངོན་པར་རྟོགས་པའི་རྒྱུན་ཅེས་བྱ་པ་ཤེར་ཕྱིན་ལུང་གི་སྙེ་མ།
ཉོན་མོངས་འགག་པ་བཞིན་ནོ། །ཡང་རིགས་ཚད་ལ་མཐོང་སྒོམ་གྱི་སྤང་བྱ་ཡོད་ན། ཀུན་
བཏུས་སུ། མཐོང་བའི་ལམ་ཐོབ་པ་དེ་ཡན་ཆད་ཀྱི་མཐོང་བས་སྤང་བར་བྱ་བ་ལས་ལྡོག་པ་ཟག་
པ་དང་བཅས་པའི་ཆོས་རྣམས་སོ། །ཞེས་པ་དང་། རྒྱུད་བླའི་འགྲེལ་པར། དེ་ལྟར་སོ་སོ་སྐྱེ་བོ་
སློབ་པའི་རྒྱུད་ལ་ཡོད་པ། དང་པོར་ལོ་ཀ་ལས་འདས་པའི་ཆོས་མཐོང་བའི་ཤེས་པས་གཞོམ་
པར་བྱ་བ་གང་ཡིན་པ་དེ་དག་ནི། མཐོང་བས་སྤང་བར་བྱ་བ་ཞེས་བྱའོ་ཞེས་པ་དང་འགལ་
ལོ། །ཞེ་ན། སྐྱོན་མེད་དེ། དང་པོ་ནི། སྤོང་བའི་ས་མཚམས་ལ་དགོངས་སོ། །གཉིས་པ་ནི།
མ་མཐའི་ས་མཚམས་བསྟན་གྱི། དེའི་གོང་དུ་མེད་པར་བསྟན་པ་ནི་མ་ཡིན་ནོ། །ཡིན་ན། ལོ་
ཀ་པའི་ཆགས་བྲལ་ཁམས་གོང་མའི་རྒྱུད་ལ་ཡོད་པའི་ཉོན་མོངས་ཆོས་ཅན། ལོ་ཀ་ལས་འདས་
པའི་ཡེ་ཤེས་ཀྱི་གཞོམ་བྱ་མིན་པར་ཐལ། མཐོང་སྒོམ་གྱི་སྤང་བྱ་མིན་པའི་ཕྱིར་རོ། །རྟགས་
ཁས་བླངས་ཏེ། སྒོམ་སྤང་སོ་སྐྱེ་ལ་མེད་ཅིང་། མཐོང་ལམ་སྐྱེར་མི་རུང་བའི་རྟེན་ལ་མཐོང་སྤང་
མེད་པར་ཁས་བླངས་ལ། རྟེན་དེ་ལ་མཐོང་ལམ་སྐྱེར་མི་རུང་བར་ལུང་གིས་འགྲུབ་བོ། །འདོད་
ན། ཐོགས་མེད་ཀྱིས། དེ་ལ་ལོ་ཀ་པའི་འདོད་ཆགས་དང་བྲལ་བའི་རྒྱུད་ལ་ཡོད་པའི་ཉོན་
མོངས་པ། མི་གཡོ་བའི་འདུ་བྱེད་ལ་སོགས་པའི་རྒྱུ། གཟུགས་དང་གཟུགས་མེད་པའི་ཁམས་
སྒྲུབ་པར་བྱེད་པའི་ལོ་ཀ་ལས་འདས་པའི་ཡེ་ཤེས་ཀྱི་གཞོམ་པར་བྱ་བ་གང་ཡིན་པ་དེ་དག་ནི།
འདོད་ཆགས་དང་། ཞེ་སྡང་དང་། གཏི་མུག་གི་བག་ལ་ཉལ་གྱི་མཚན་ཉིད་ཅེས་བྱའོ། །ཞེས་
པས་བསལ་ལོ། །ཡང་། སྒོམ་སྤང་དགུར་གྲངས་ངེས་མེད་པར་ཐལ། ཆོས་མཆོག་མན་ཆད་
ནའང་ཡོད་པའི་ཕྱིར་རོ། །ཞེ་ན། མ་ངེས་སྟེ། ངེས་ན། ཁྱེད་ལའང་དེར་ཐལ་མོ། །རྟགས་
མ་གྲུབ་ན། སྒོམ་སྤང་རྟོག་པ་ཆོས་ཅན། བྱང་སེམས་ཀྱི་སྦྱོར་ལམ་གྱི་ཁྱད་པར་བྱེད་ཆོས་མ་
ཡིན་པར་ཐལ། སྦྱོར་ལམ་ན་མེད་པའི་ཕྱིར་རོ། །འདོད་ན། འགྲེལ་ཆེན་ལས། རྩེ་མོའི་
མངོན་པར་རྟོགས་པས་བསྡུས་པ་མཐོང་བ་དང་སྒོམ་པའི་ལམ་གྱི་སྤང་བར་བྱ་བའི་རྣམ་པར་
རྟོག་པ་བཞི་པོ་རྣམས་ཀྱིས་གྲངས་ཇི་ལྟ་བ་བཞིན་དུ་ངེས་པར་འབྱེད་པའི་ཆ་དང་མཐུན་པ་འདི་
དག །ཀུན་ནས་ཉོན་མོངས་པ་ལ་བརྟེན་པར་བརྗོད་པར་བྱའོ། །ཞེས་པ་ནས། ཁྱད་པར་དུ་
འཕགས་པ་ཡང་བརྗོད་ཅེས་པས་གསལ་ལོ། །རིགས་ཆད་ཀྱི་ཉོན་མོངས་ཆོས་ཅན། སྒོམ་ལམ་
དང་འབྲེལ་པར་ཐལ། སྒོམ་སྤང་ཡིན་པའི་ཕྱིར་རོ། །ཞེ་ན། མ་ངེས་ཏེ། སྤོང་བ་ན། སྤང་
གཉེན་དུ་འབྲེལ་བ་ལ་དགོངས་ཀྱི། དེ་གཉིས་འབྲེལ་པས་ཁྱབ་པ་མེད་དེ། ལྷན་ཅིག་མི་གནས་t
151



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ།
འགལ་ཡིན་པས་སོ། །བཞི་པ་ལ། དགག་བཞག་སྤང་གསུམ་ལས། དང་པོ་ཁ་ཅིག་ན་རེ།
མཐོང་སྒོམ་ལམ་དང་ཀུན་གཞི་ངོ་བོ་གཅིག་གོ །ཞེ་འོ། །ཁ་ཅིག་ན་རེ། གཉེན་པོའི་ས་བོན་
གྱིས་སྤང་བྱའི་ས་བོན་སྤོང་ཞེའོ། །འོ་ན། ཀུན་གཞི་ཆོས་ཅན། རྟག་ཏུ་ལུང་མ་བསྟན་མ་ཡིན་
པར་ཐལ། མཐོང་སྒོམ་དང་ངོ་བོ་གཅིག་པའི་ཕྱིར། འདོད་ན། སུམ་ཅུ་པར། དེ་ནི་མ་
བསྒྲིབས་ལུས་མ་བསྟན། །ཞེས་པས་བསལ་ལོ། །སྦྱོར་ལམ་དུ་ཆོས་ཅན། མཐོང་སྤང་ས་བོན་
སྤོང་བར་ཐལ། མཐོང་ལམ་ས་བོན་ཡོད་པའི་ཕྱིར། ཁྱབ་པ་མེད་ན། དེ་གཉིས་སྤང་གཉེན་
ཡིན་ཞིང་སྤོང་བའི་དམ་བཅའ་བུད་དོ། །
གཉིས་པ་ནི། ཇི་ལྟར་སྤོང་བ་དང་། ཡིད་ལ་བྱེད་པ་ཅི་འདྲ་བ་དང་། གང་ཞིག་གང་
ལས་སྤོང་བ་གསུམ་མོ། །དང་པོ་ནི། ཉོན་མོངས་ཀྱི་རྒྱུ་རྐྱེན་བཞི་པོ་ཡོངས་སུ་ཤེས་པ་དང་།
ཉོན་མོངས་ཀྱི་ངོ་བོ་ཉིད་རབ་ཏུ་མ་ཞི་བར་ཡོངས་སུ་ཤེས་པ་དང་། འབྲས་བུ་བདག་གཞན་ལ་
གནོད་པ་སོགས་ཀྱི་ཉེས་དམིགས་ཡོངས་སུ་ཤེས་པས། ཉོན་མོངས་སྐྱེས་པ་དང་དུ་མི་ལེན་ཅིང་།
མ་སྐྱེས་པ་སྤང་བར་བྱ་བའི་ཕྱིར་གཉེན་པོ་བསྟེན་པའོ། །གཉིས་པ་ནི། འདྲེས་པ་ལ་དམིགས་
པ་སྟེ། ཆོས་ཐམས་ཅད་སྟོང་པའམ་བདག་མེད་དུ་ཤེས་པས་སྤོང་སྟེ། རྣམ་འགྲེལ་ལས། སྟོང་
ཉིད་ལྟ་བས་གྲོལ་གྱུར་གྱི། །སྒོམ་པ་ལྷག་མ་དེ་དོན་ཡིན། །ཞེས་སོ། །གཉེན་པོ་དེའང་བཞི་སྟེ།
རྒྱུད་ཡོངས་སུ་སྨིན་པར་བྱེད་པའི་དང་། ཉེ་བར་སྤོང་བའི་དང། ཕྱོགས་གཅིག་སྤོང་བའི་དང་།
མཐའ་དག་སྤོང་བའི་གཉེན་པོའོ། །དང་པོ་ནི། ཚོགས་ལམ་དུ་ཉོན་མོངས་ཀྱི་ཡུལ་སྒྲོ་བཏགས་
བློ་འཁྲུལ་པར་ཤེས་པས་སྤོང་བ་ལ་མངོན་དུ་ཕྱོགས་པར་བྱེད་པའི་ཕྱིར་སྐྲངས་འབུར་གྱི་ཆུ་སེར་
རྣག་ཏུ་སྨིན་དུ་འཇུག་པ་བཞིན་ནོ། །གཉིས་པ་ནི། སྦྱོར་ལམ་སྟེ། དེས་སྤང་བྱའི་ཡུལ་དང་
འགལ་བ་སྟོང་པ་བདག་མེད་སོགས་གོམས་པས་གསལ་བར་འགྱུར་བའི་ཕྱིར་རྣག་གཟག་པའི་
རྐྱེན་གསོག་པ་བཞིན་ནོ། །དེ་གཉིས་མངོན་གྱུར་སྤོང་བའི་གཉེན་པོ། །ས་བོན་གྱི་ནུས་པ་
འཇོམས་བྱེད་ཀྱི་གཉེན་པོའོ། །གསུམ་པ་ནི། མཐོང་ལམ་སྟེ། དེའི་ཞི་གནས་ཀྱིས་མཐོང་སྤང་
གི་ངོ་བོ་སྤྱོང་ལ། ལྷག་མཐོང་གིས་ས་བོན་ཟད་པར་བྱེད་པས་རྣག་མཚོན་གྱིས་གཟག་པ་དང་།
ཁ་འཁྱིམས་པ་བཙིར་བས་དག་པར་བྱེད་པ་བཞིན་ནོ། །དེ་ནི་ཀུན་བཏགས་ཙམ་གྱི་གཉེན་
པོའོ། །བཞི་པ་ནི། སྒོམ་ལམ་སྟེ། མཐོང་བའི་རྒྱུན་གོམས་པར་བྱས་པས་ལྷན་སྐྱེས་ཀྱི་ས་བོན་
སྤོང་ཞིང་རྣམ་གྲོལ་གྱི་ལུས་ཡོངས་སུ་སྨིན་པར་བྱེད་དེ། རྣག་གཟག་པའི་རྨ་སོས་པར་བྱེད་པ་.
152



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ
བཞིན་ནོ། །གསུམ་པ་ནི། མཐོང་ལམ་གྱིས་སྤང་བྱ་མངོན་གྱུར་མི་སྤོང་སྟེ། འདས་པ་འགག་
ཅིང་མ་འོངས་པ་མ་སྐྱེས་ནས་དངོས་པོར་མེད་པས་སྤང་མི་དགོས་སོ། །ད་ལྟ་བའི་དུས་ན་ལམ་
གྱི་ཡེ་ཤེས་དང་མཉམ་དུ་འཇུག་པ་མེད་པས་སྤོང་བ་མིན་ནོ། །དེས་ན་ས་བོན་སྤོང་བ་ཡིན་
ནོ། །དེའང་བདེན་བཞིའི་ཆོས་བཟོད་བཞི་སྐྱེས་པ་དང་མཐོང་སྤང་བཞི་གཅིག་ཅར་སྤོང་ངོ་། །
ཨ་བྱུ་ནི། འདོད་པའི་མཐོང་སྤང་ཆོས་བཟོད་བཞིས་སྤོང་ལ། ཁམས་གོང་གི་མཐོང་སྤང་རྗེས་
བཟོད་བཞིས་སྤོང་ངོ་། །ཞེའོ། །དེ་ཡང་ལམ་སྐྱེས་པ་དང་དུས་མཉམ་དུ་ས་བོན་གཅིག་ཅར་སྤོང་
སྟེ། བསྡུ་བར། ཉོན་མོངས་ཐམས་ཅད་གཅིག་ཅར་སྤོང་བར་རིག་པར་བྱའོ ། །ཞེས་སོ། །
།
སྒོམ་སྤང་ནི། རིམ་གྱིས་སྒོམ་ལམ་ཆེ་འབྲིང་དགུ་དང་། རེ་རེ་ལའང་སྦྱོར་བའི་ལམ་ལ་སོགས་པ་
ཆ་མར་ཕྱེ་ནས་སྤོང་སྟེ། བསྡུ་བར། སྒོམ་པས་སྤང་བར་བྱ་བ་ནི། རིམ་གྱིས་སྤོང་བར་རིག་
པར་བྱ་སྟེ། ལམ་གོམས་པས་སྤང་བར་བྱ་བ་ཡིན་པའི་ཕྱིར་རོ། །ཞེས་སོ། །ས་བོན་གང་གི་
གཉེན་པོ་དེ་སྐྱེས་པ་དང་དེའི་སྤང་བྱ་འགག་པ་དུས་མཉམ་གྱི་གཉེན་པོ་སྐྱེས་ནས་གདོད་སྤང་བྱ་
སྤོང་དགོས་པ་མིན་ནོ། །ས་བོན་དང་བྲལ་བས་ཕྱིས་རྐྱེན་དང་ཕྲད་ཀྱང་མི་སྐྱེ་བ་ནི། སྤངས་
པའོ། །ཀུན་བཏུས་སུ། གཉེན་པོའི་རྣམ་པ་དེ་བྱུང་བ་དང་གནས་ངན་ལེན་གྱི་རྣམ་པ་་པ་དེ་
འགག་པ་ནི། མཉམ་པས་མཉམ་པ་སྟེ། སྣང་བ་དང་མུན་པ་འབྱུང་བ་དང་འགག་པ་བཞིན་
ནོ། །ཞེས་སོ། །གསུམ་པ་ནི། ཆོས་བཟོད་ཆོས་ཅན། མཐོང་ལམ་བར་ཆད་མེད་ལམ་མ་ཡིན་
པར་ཐལ། མཐོང་སྤང་ས་བོན་ལས་གྲོལ་བའི་ཕྱིར་རོ། ། ཞེ་ན། རང་གིས་སྔར་གྲོལ་བའི་
རྟགས་མ་གྲུབ། རང་སྐྱེས་པ་དང་དུས་མཉམ་དུ་གྲོལ་བ་ལ་ཁྱབ་པ་མེད་དོ། །དེ་བཞིན་དུ།
མཐོང་སྤང་གིས་མ་དག་པ་རྟོགས་ཞེས་པའང་། སྔ་རོལ་དུ་མ་དག་པ་རྟོགས་པ་ཡིན་གྱི། རང་
སྐྱེས་དུས་ན་མཐོང་སྤང་གིས་མ་དག་པ་མིན་ནོ། །དཔེར་ན། ཚད་མ་ལ་མ་རྟོགས་པའི་ཡུལ་
ཅན་ཞེས་པ། རང་གིས་སྔར་མ་རྟོགས་པའི་ཡུལ་ཅན་ཡིན་གྱི། རང་སྐྱེས་དུས་ན་མ་རྟོགས་པ་
མིན་པ་བཞིན་ནོ། །
གཉིས་པ་ལ། སེམས་པ་དང་བསམ་པའི་ལས་གཉིས་སོ། །དང་པོ་ནི། སེམས་མངོན་
པར་འདུ་བྱེད་པ་ཡིད་ཀྱི་ལས་སྟེ། དབྱེ་ན། འདོད་པའི་བདེ་འགྲོའི་རྒྱུ་བསོད་ནམས་དང་།
ངན་འགྲོའི་རྒྱུ་བསོད་ནམས་མིན་པ་དང་། ཁམས་གོང་མའི་རྒྱུ་མི་གཡོ་བའི་ལས་སོ། །གཉིས་
པ་ལུས་ངག་ཡིད་གསུམ་གྱི་ལས་ཏེ། མི་དགེ་བ་བཅུ་དང་། ཟག་བཅས་ཀྱི་དགེ་བ་བཅུའོ།མ
153



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
བགཉིས་པ་ནི། ཡང་སྲིད་པའི་བག་ཆགས་འཇོག་པའི་བྱེད་རྒྱུ་ཡིན་པས། རྒྱུ། གང་དུ་སྐྱེ་བའི་
ལས་ཀྱི་བག་ཆགས་བསགས་པ་དེ་དང་དེ་དག་སེམས་ཅན་གྱི་རིས་དེ་དང་དེར་ཀུན་འབྱུང་བའི་
བྱེད་རྒྱུ་ཡིན་པས། ཀུན་འབྱུང་བ། སོ་སོ་རང་གི་རྒྱུད་ངེས་པ་དང་། འགྲོ་བ་དང་། སྐྱེ་གནས་
ལ་སོགས་པ་རྣམས་དང་། སྲིད་རྩེའི་བར་དུ་མཆོག་ཏུ་འབྱུང་བའི་བྱེད་རྒྱུ་ཡིན་པས། རབ་སྐྱེ།
སྔོན་མ་ཐོབ་པའི་ལུས་ཐོབ་པ་དང་། ཐོབ་པའི་ལུས་འདའ་བའི་བྱེད་རྒྱུ་ཡིན་པས། རྐྱེན་ནོ། །
གསུམ་པ་ལ། མཚན་གཞི་དང་། མཚན་ཉིད་དོ། །དང་པོ་ལ། མཚན་ཉིད་དང་།
ཟབ་པ་དང་། དབྱེ་བའོ། །མཚན་ཉིད་ནི། ཐི་བའི་ཕྲེང་ཅན་ལས། དགག་གཞི་དེ་བཞིན་ཇི
ཉིད་དང་། འགོག་བྱེད་ལས་དང་། དགག་བྱ་ཉོན་མོངས་མི་འབྱུང་བ་གསུམ་མོ། །བསྡུས་ན།
དེ་བཞིན་ཉིད་ལ་དམིགས་པའི་བློས་གང་དུ་ཟག་བཅས་ཀྱི་དངོས་པོ་དགག་པར་བྱས་པའོ། །
མདོ་ལས། གང་དུ་མིག་དང་རྣ་བ་དང་། །དེ་བཞིན་སྣ་དང་ལྕེ་དང་ལུས། །ཡིད་དང་དེ་
བཞིན་མིང་དང་གཟུགས། །མ་ལུས་པ་ནི་འགག་འགྱུར་བ། །ཞེས་པ་དང་། གང་དུ་མིག་
འགག་པ་དང་ཁ་དོག་གི་འདུ་ཤེས་མེད་པར་འགྱུར་བ་དང་། ཆོས་ཀྱི་བར་དུ་འགག་པ་དང་ཆོས་
ཀྱི་འདུ་ཤེས་མེད་པར་འགྱུར་བ་དེ་ནི་གནས་སུ་རིག་པར་བྱའོ། །ཞེས་སོ། །གཉིས་པ་ནི།
འདུ་བྱེད་ཕུང་སྐྱེ་ཁམས་གསུམ་གྱི་འཇིག་པ་ལས་འགོག་པ་དེ་གཞན་ཞེས་མི་བྱ་སྟེ། འབྲེལ་མེད་
དང་འདུ་བྱེད་མ་འཇིག་པར་ཐལ་བས་སོ། །གཞན་མིན་ཞེས་མི་བྱ་སྟེ། འདུ་བྱེད་ཀུན་ནས་
ཉོན་མོངས་པ་མིན་པར་ཐལ་བས་སོ། །གཉིས་ཀ་ཡང་མིན་ཏེ། འགལ་བ་འདུ་བས་སོ། །།
གཉིས་ཀ་མིན་པའང་མིན་ཏེ། གཉིས་ལས་གཞན་མེད་པས་སོ། །དེ་ན། མུ་བཞིར་བརྟགས་
པ་ལས་འདས་ཏེ། སྤྲོས་པ་མེད་པའི་ཕྱིར་རོ། །གསུམ་པ་ལ། ལོ་ཀའི་ལམ་གྱིས་ཉོན་མོངས་ཀྱི་
ས་བོན་ཉམས་སྨད་པ། བརྡའི་འགོག་པ་སྟེ། བཏགས་པ་བ། འཕགས་པ་ཤེས་རབ་ཀྱི་ས་བོན་
ཀུན་ཏུ་བཅོམ་པས་འགོག་པ་དོན་དམ་པའི་སྟེ། མཚན་ཉིད་པ་དང་གཉིས་སོ། །སློབ་པའི་
འབྲས་བུས་བསྡུས་པ་མ་རྫོགས་པ་དང་། མི་སློབ་པའི་འབྲས་བུས་བསྡུས་པ་རྫོགས་པ་
གཉིས་ལས། དགྲ་བཅོམ་པ་ཤེས་རབ་ཀྱིས་རྣམ་གྲོལ་གྱི་འགོག་པ་དེ། ལོ་ཀའི་ལམ་ལས་བྱུང་
བའི་རྣམ་ཐར་སྙོམས་འཇུག་གི་ཡོན་ཏན་གྱིས་མ་བརྒྱན་པས། རྒྱུན་མེད་པ། གཉིས་ཀའི་ཆ་
ལས་རྣམ་གྲོལ་གྱི་འགོག་པ་རྒྱུན་ཅན་ཏེ། གཉིས་དང་། ཕུང་པོ་ལྷག་བཅས་ལྷག་མེད་ཀྱི་མྱང་
འདས། ལྷག་མ་ཡོད་མེད་ཀྱི་འགོག་པ་གཉིས་དང། སངས་རྒྱས་དང་བྱང་ཆུབ་སེམས་རྣམས་
154



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཀྱི་མི་གནས་པའི་མྱང་འདས་ཀྱིས་བསྡུས་པའི་འགོག་པ། སེམས་ཅན་ཐམས་ཅད་ལ་ཕན་པ་
དང་བདེ་བར་ཉེ་བར་གནས་པ་ཁྱད་པར་དུ་འཕགས་པའི་འགོག་པ་སྟེ། ལྔའོ། །གཉིས་པ་ནི།
ཉོན་མོངས་པ་མེད་པས་འགོག་པ། དུཁ་མེད་པས་ཞི་བ། དེ་གཉིས་ཀྱི་རྒྱུས་རིམ་པ་བཞིན་དུ་
གཙང་བ་དང་བདེ་བའི་དངོས་པོར་གྱུར་པས། གྱ་ནོམ་པ། ཕྱིར་མི་ལྡོག་པས་རྟག་པ་དང་བདེ་
བས་ཕན་པའི་གཞི་ཡིན་པས། ངེས་འབྱུང་གི་མཚན་ཉིད་དང་བཞིའོ། །
བཞི་པ་ལ། མཚན་གཞི་དང་། མཚན་ཉིད་གཉིས་སོ། །དང་པོ་ལ། རྟེན་དང་བརྟེན་
པ་གཉིས་སོ། །རྟེན་ལ། ལུས་ཀྱི་དང་། སེམས་ཀྱི་རྟེན་གཉིས་ལས། དང་པོ་ལ། ཉན་ཐོས་
པ་ལྟར་ན། མཚམས་མེད་པའི་ལས་བྱས་པ་ལས་ཀྱི་སྒྲིབ་པ་དང་། ཟ་མ་མ་ནིང་ཉོན་མོངས་
པའི་སྒྲིབ་པ་དང་། ངན་སོང་གསུམ། སྒྲ་མི་སྙན་པ། འདུ་ཤེས་མེད་པའི་ལྷ་རྣམས་རྣམ་སྨིན་
གྱི་སྒྲིབ་པ་ཤས་ཆེ་བས། ལམ་གང་གིའང་རྟེན་དུ་མི་རུང་བར་འདོད་དེ། མཛོད་དུ། མཚམས་
མེད་པ་ཡི་ལས་རྣམས་དང༌། །ཉོན་མོངས་ཤས་ཆེན་ངན་འགྲོ་དང་། །འདུ་ཤེས་མེད་པའི་
སེམས་ཅན་དང་། །སྒྲ་མི་སྙན་སྒྲིབ་གསུམ་དུ་འདོད། །ཅེས་སོ། །བྱེ་བྲག་ཏུ་ལམ་ལྔ་ཡོད་པའི་
ཚོགས་ལམ་དང་། སྦྱོར་ལམ་དང་པོ་གསུམ་གླིང་གསུམ་གྱི་མི་ཁོ་ན་ལ་སྐྱེ་ཞིང་། སྐྱེས་ཟིན་ནི།
འདོད་ལྷ་ལའང་ཡོད་ལ། ཆོས་མཆོག་ནི། མི་དང་འདོད་ལྷ་གཉིས་ཀ་ལ་གསར་དུ་སྐྱེས་རུང་
ངོ་། །མཐོང་ལམ་ནི། ཆོས་མཆོག་དང་ས་གཅིག་པས་འདོད་པའི་རྟེན་ཁོ་ན་ལ་སྐྱེའོ། །སྒོམ་
ལམ་དང་མཐར་ལམ་ཁམས་གསུམ་གའི་རྟེན་ལ་སྲིད་པར་འདོད་དེ། མཛོད་དུ། ཐོས་བསམ་
ལས་བྱུང་ལས་གསུམ་མོ། །མི་ཡི་ནང་ནས་འཕེན་པར་བྱེད། །ཅེས་སོགས་སོ། །ཐེག་ཆེན་གྱི་
ལམ་དང་པོ་སྐྱེ་བའི་རྟེན། སེམས་བསྐྱེད་ཀྱི་རྟེན་དང་འདྲ་ལ། སྐྱེས་ཟིན་གནས་པའི་རྟེན་ཡང་
གཞན་དོན་གྱི་དབང་གིས་ངན་སོང་གི་རྟེན་ལའང་རུང་ངོ། །བྱེ་བྲག་ཏུ་ཆོས་མཆོག་དང་
མཐོང་ལམ་འདོད་པར་སྐྱེ་བ་ཉན་ཐོས་དང་མཐུན་ཞིང་། ཁ་ཅིག་སྒོམ་ལམ་གཟུགས་མེད་ཀྱི་
རྟེན་ལ་མེད་པར་འདོད་དོ། །མི་སློབ་ལམ་གྱི་ལོངས་སྐུ་ནི། གཟུགས་ཀྱི་རྟེན་ལ། མཆོག་གི་
སྤྲུལ་སྐུ་ནི། འདོད་པའི་མི་སྐྱེས་པ་ཁོ་ན་ལ། སྤྲུལ་སྐུ་ཕལ་པ་ནི། གདུལ་བྱའི་དབང་གིས་སྣ་
ཚོགས་ལ་བརྟེན་ནོ། །རྒྱན་སྟུག་པོ་བཀོད་པ་ལས། འདོད་པར་སངས་རྒྱུ་བ་མི་སྲིད་པར་བཤད་
པ་དང་། ཐོགས་མེད་ཀྱིས་གཟུགས་ཁམས་སུ་མི་འབྱུང་བར་བཤད་པ་ནི། རིམ་པ་ལྟར།
ལོངས་སྐུ་དང་། མཆོག་གི་སྤྲུལ་སྐུ་ལ་དགོངས་པས་འགལ་བ་མེད་དོ། །གཉིས་པ་ནི། ཚོགས་
155



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
ལམ་ནི། ཐོས་བསམ་གྱི་རང་བཞིན་གཙོ་ཆེ་བ་ཡིན་པས་འདོད་སེམས་ལ་བརྟེན་པ་གཙོ་ཆེ་
ཞིང་། སྦྱོར་མཐོང་གཉིས་ནི། བསྒོམས་བྱུང་ཡིན་པས་བསམ་གཏན་དང་པོའི་ཉེར་བསྡོགས།
དངོས་གཞི་ཙམ་པོ། རྟོག་པ་མེད་ལ་དཔྱོད་པ་ཙམ་དངོས་གཞི་ཁྱད་པར་ཅན། དེ་གསུམ།
བསམ་གཏན་ལྷག་མ་གསུམ་སྟེ། དྲུག་ལ་བརྟེན་ནོ། །འདོད་སེམས་རྣམ་གཡེང་ཆེ་བས་ཞི་
གནས་མེད་ལ། གཟུགས་མེད་ལ་ལྷག་མཐོང་ཆུང་བས་མི་བརྟེན་ནོ། །སྒོམ་ལམ་ནི། ས་དྲུག་
པོ་དེ་དང་། གཟུགས་མེད་དང་པོ་གསུམ་ལ་བརྟེན་ནོ། །སྲིད་རྩེ་རྒྱུ་བ་མི་གསལ་བས་རྟེན་དུ་མི་
རུང་ལ། བསམ་གཏན་གཉིས་པ་ཡན་ཆད་ཀྱི་ཉེར་བསྡོགས་པས་འོག་མའི་དངོས་གཞི་ལ
བརྟེན་པ་སླའོ། །མཛོད་དུ། བསྒོམས་བྱུང་མི་ལྕོགས་མེད་པ་དང་། །ཁྱད་པར་བསམ་གཏན་
ས་པའོ། །གཉིས་ནི་འོག་ནའང་ཡོད་པའམ། །ཞེས་སོ། །ཐེག་ཆེན་ལྟར་ན། མཐོང་ལམ་ནི།
བསམ་གཏན་བཞི་པའི་རབ་མཐའ་ཞེས་པ། འདོད་པ་ནས་སྲིད་རྩེའི་བར་དུ་ཕྱིན་ནས་སྲིད་རྩེ་
ནས་འདོད་པའི་བར་དུ་ལོག་སྟེ། ཡང་བསམ་གཏན་བཞི་པའི་བར་དུ་རྫོགས་པར་བྱས་པ་སྟེ།
དེ་ལ་བརྟེན་ལ། སྒོམ་ལམ་ནི། ཁམས་གསུམ་ས་དགུ་ལ་བརྟེན་པར་འདོད་དོ། །འདོད་པ་
དང་སྲིད་རྩེ་ལ་མི་བརྟེན་པར་བཤད་པ་ནི། ཉན་ཐོས་པའི་ལུགས་སོ། །ཞེས་འགྲེལ་ཆེན་ལས།
གང་ཡང་། འདོད་པ་ཁམས་དང་སྲིད་རྩེ་ན། །བྱང་ཆུབ་ལམ་གྱི་ཡན་ལག་སྤངས། །ཞེས་
བརྗོད་པ་དང་། ཐབས་ལ་མི་མཁས་པ་ཡིན་པའི་ཕྱིར་ཉན་ཐོས་ཀྱི་དབང་དུ་བྱས་པ་ཡིན་པས།
དེ་དང་འདི་ལ་འགལ་བ་མེད་དོ། །ཞེས་ཁ་ཅིག་གིའོ། །ཞེས་སོ། །འགའ་ཞིག་གོང་དང་
མཐུན་པར་བཞེད་དོ། །ཨ་བྱཱ་ནི། ས་དགུ་ཞེས་པ། འཕགས་པས་ས་གཉིས་པ་ནས་བཅུ་པའི་
བར་ན་སྒོམ་ལམ་ཆེ་འབྲིང་དགུ་ཡོད་པར་བཤད་པས་དེའི་ས་དགུ་ཡིན་ནོ། །ཟེར་ཏེ། སློབ་
དཔོན་འདིའི་དགོངས་པ་དེ་མིན་ཏེ། འདོད་པ་ཁམས་ལ་སོགས་པ་ས་དགུ་དག་ཏུ་རྣམ་པ་དགུ་
རྒྱུན་ཆགས་སུ་འབྱུང་བའི་ཕྱིར་ཞེས་ཁམས་གསུམ་ས་དགུར་བཤད་པས་སོ། །སྤྱིར་ས་དང་པོ་
ནའང་སྒོམ་ལམ་ཡོད་དེ། ཀུན་བཏུས་སུ། ས་བཅུ་རྣམས་སུ་སྒོམ་པའི་ལམ་ལ་ཞེས་པ་དང་།སྡེ
སློབ་དཔོན་ངོ་བོ་ཉིད་ས་དང་པོ་ནའང་སྒོམ་པའི་ལམ་ཡོད་པར་མངོན་ཏེ་ཞེས་
སོ། །གཉིས་པ་ལ། ཚོགས་སྦྱོར་མཐོང་སྒོམ་མི་སློབ་ལམ་དང་ལྔ་ལས། དང་པོ་ལ། མཚན་
ཉིད། མཚོན་བྱ། མཚན་ཉིད་ངོས་གཟུང་བ་གསུམ་ལས། མཚན་ཉིད་ནི། བྱང་ཆུབ་ཏུ་བྱ
བགྲོད་པའི་གོ་སྐབས་ཕྱེ་བཤུལ་གང་ཞིག་ཐར་པ་ཆ་མཐུན་གྱི་ངོ་བོར་གྱུར་པའོ། །བྱེ་བྲག་ཏུ་''པས།
156



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ཐེག་ཆེན་གྱི་ལམ་བྱང་ཆུབ་ཆེན་པོར་ཞེས་སྦྱར་ཏེ། ཐམས་ཅད་དུ་ཤེས་པར་བྱའོ། །གཉིས་པ་
ནི། ཚོགས་ལམ་དེ་བསྒོམས་པས་བདེན་པ་མངོན་པར་རྟོགས་པའི་མཐོང་ལམ་དང་། སྒྲིབ་པ་
ལས་རྣམ་པར་ཐར་པའི་གནས་སྦྱོར་ལམ་སྐྱེ་བའི་སྣོད་དུ་རུང་བས་ཚོགས་ལམ་མོ། །ཀུན་
བཏུས་སུ། དེ་བསྒོམས་པས་མངོན་པར་རྟོགས་པ་དང་། རྣམ་པར་ཐར་པའི་གནས་ཀྱི་སྣོད་
ཉིད་དུ་འགྱུར་རོ། །ཞེས་སོ། །གསུམ་པ་ནི། སོ་ཐར་རམ། བྱང་སེམས་ཀྱི་སྡོམ་པ་བླངས་ ཏེ།
དེ་སྐྱོང་བའི་ཐབས་ལུས་ངག་གི་ཉེས་སྤྱོད་སྡོམ་ཞིང་ཟས་རན་པར་ཟ་ལ། ནམ་གྱི་སྟོད་སྨད་བཞི་
ཆ་རེ་ཙམ་མི་ཉལ་བར་ཐོས་བསམ་དང་ཆོས་སྤྱོད་ལ་བརྩོན་ཞིང་དྲན་ཤེས་བཞིན་དུ་དགེ་བ་ལ་
གནས་པར་མངོན་པར་དགའ་བའོ། །དབྱེ་ན་ཚོགས་ལམ་ཆེ་འབྲིང་ཆུང་གསུམ་ཡོད་ལ། ཐོས་
བསམ་གཙོ་ཆེ་ལ་བསྒོམས་བྱུང་ཡང་ཕལ་བའི་ཚུལ་དུ་ཡོད་དོ། །ཀུན་བཏུས་སུ། ཚོགས་ཀྱི་
ལམ་གང་ཞེ་ན། སོ་སོ་སྐྱེ་བོའི་ཚུལ་ཁྲིམས་དང་། དབང་པོའི་སྒོ་བསྡམས་པ་དང་། ཟས་ཀྱི་
ཚོད་ཤེས་པ་དང་། ནམ་གྱི་ཆ་སྟོད་དང་ནམ་གྱི་ཆ་སྨད་ལ་མི་ཉལ་བར་རྣལ་འབྱོར་ལ་བརྩོན་པ་
དང་། དྲན་ཤེས་བཞིན་དུ་གནས་པར་མངོན་པར་དགའ་བའོ། །ཡང་གང་རྒྱུར་གྱུར་པའི་དགེ་
བ་གཞན་དང་། ཐོས་པ་ལས་བྱུང་བ་དང་། བསམ་པ་ལས་བྱུང་བ་དང་། བསྒོམས་པ་ལས་
བྱུང་བའི་ཤེས་རབ་ཀྱང་རུང་སྟེ་ཞེས་སོ། ། འགའ་ཞིག་བསྒོམས་བྱུང་མེད་པར་འདོད་དེ།
འཕགས་པས། འདི་དག་ཐམས་ཅད་ཀྱང་ཐོས་པ་དང་བསམ་པའི་རང་བཞིན་ཅན་ཡིན་པར་
ཤེས་པར་བྱ་སྟེ། ཞེས་སོ། །གཉིས་པ་ནི། གཞན་དུ་འཆད་དོ། །
གསུམ་པ་ལ། རྒྱུ། ངོ་བོ། འབྲས་བུ་གསུམ་ལས། དང་པོ་ནི། རྐྱེན་བཞི་སྟེ། རྒྱུའི་
རྐྱེན་ནི། ཚོགས་ལམ་དུ་བདེན་པ་བཞི་བདག་མེད་དུ་ཐོས་བསམ་གྱིས་རྟོགས་པའི་བག་ཆགས་
སྦྱོར་ལམ་གྱིས་གསོས་བཏབ་པ་ཡིན་ནོ། །ཐེག་བསྡུས་སུ། ཐོས་སོགས་བག་ཆགས་མེད་པར་
ནི། །དེ་འབྲས་སྐྱེ་བར་མི་རིགས་ཕྱིར། །ཞེས་སོ། །བདག་རྐྱེན་དེ་ཉིད་བསམ་གཏན་གྱི་ཉེར་
བསྡོགས་སམ། དངོས་གཞི་ལ་བརྟེན་ནས་སྒོམ་པའི་སྦྱོར་ལམ། དམིགས་རྐྱེན། བདེན་བཞི་
ཇི་ལྟ་བ་དང་ཇི་སྙེད་པ། དེ་མ་ཐག་རྐྱེན། ཆོས་མཆོག་ཆེན་པོའོ། །གཉིས་པ་ལ། མཚན་
ཉིད། མཚོན་བྱ། མཚན་གཞི་ལ་དགག་སྒྲུབ་བསྟན་པའོ། །དང་པོ་ནི། རང་ལུགས་ཀྱི་ཟག་
མེད་སྒོམ་ལམ་མ་སྐྱེས་གོང་གི་ལོ་ཀ་ལས་འདས་པའི་ཡེ་ཤེས། བྱང་ཆུབ་ཏུ་བགྲོད་པའི་གོ་སྐབས་
ཕྱེ་བཤུལ་དུ་གྱུར་པའོ། །བྱེ་བྲག་ཏུ་གསུམ་ལྡན་གང་ཞིག་ཉན་ཐོས་དང་རང་རྒྱལ་དང་བྱང་
157



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱད་ལས། པོད་དགུ་པ།
;སེམས་ཀྱི་ས་ལ་བརྟེན་པ། ཉན་ཐོས་རང་རྒྱལ་བྱང་ཆུབ་སེམས་དཔའི་མཐོང་ལམ་གྱི་མཚན་
ཉིད་དོ། །གསུམ་ལྡན་གང་ཞིག་ཆོས་ཉིད་མཐོང་བ་དང་ཆོས་ཅན་མཐོང་བ་ཇི་ལྟ་བ་དང་ཇི་
སྙེད་པ་མཁྱེན་པའི་མཚན་ཉིད་དོ། །གཉིས་པ་ནི། ཆོས་ཉིད་སྔར་མ་མཐོང་བ་མངོན་གསུམ་
གྱིས་གསར་དུ་མཐོང་བས་མཐོང་། དེ་ཁོ་ན་ཉིད་ཚོལ་བས་ལམ་མོ། །མཛོད་དུ། མ་མཐོང་
མཐོང་ཕྱིར་མཐོང་བའི་ལམ། །ཞེས་སོ། །
གསུམ་པ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ། མཐོང་
ལམ་རྫས་གཅིག་ལ་ལྡོག་པ་དུ་མར་སྐྱེའོ། །ཞེ་ན། དེ་མི་འཐད་དེ། མཐོང་ལམ་སྐད་ཅིག་
གཅིག་ཏུ་སྐྱེ་ཡང་། བྱ་རྫོགས་ཀྱི་སྐད་ཅིག་ཡིན་ལ། དེ་ལ་དུས་མཐའི་སྐད་ཅིག་མང་པོ་དགོས་མ
པས་རྫས་གཅིག་ཏུ་མི་འཐད་དོ། །གཞན་ཡང་། བྱང་སེམས་ཀྱི་མཐོང་ལམ་ཆོས་ཅན། བར་
ཆད་མེད་ལམ་དང་རྣམ་གྲོལ་ལམ་གཉིས་མེད་པར་ཐལ། རྫས་གཅིག་ཡིན་པའི་ཕྱིར། འདོད་
ན། ཨབྱུས། དེ་ལ་ཉོན་མོངས་པ་སྤོང་བའི་ཕྱིར་བར་ཆད་མེད་པའི་ལམ་གྱི་རང་བཞིན།
དུཁ་ལ་སོགས་པ་མཐོང་བ་བརྒྱད་རྣམས་བཟོད་པ་ཞེས་བརྗོད་ལ། རྣམ་པར་གྲོལ་བའི་ལམ་གྱི་
ངོ་བོ། ཉོན་མོངས་པ་དང་བྲལ་བ་མངོན་དུ་བྱེད་པ་རྣམས་ནི། ཤེས་པ་བརྒྱུད་རྣམས་ཏེ་ཞེས་
པས་བསལ་ལོ། །འབྲོམ་སོགས་ནི། སྟོང་བཙན་ནམ་ཀོང་བླ་མ། བཟོད་པ་བར་ཆད་མེད་ལམ་དང་།
ཤེས་པ་རྣམ་གྲོལ་ལམ་རྫས་གཉིས་སུ་སྐྱེའོ། །ཞེ་ན། ཆོས་བཟོད་དང་། རྗེས་བཟོད་ཆོས་ཅན།
དུས་སྔ་ཕྱི་མེད་པར་ཐལ། རྫས་གཅིག་པའི་ཕྱིར། འདོད་ན། ཀུན་བཏུས་སུ། དུཁ་ལ་རྗེས་
སུ་རྟོགས་པར་ཤེས་པའི་བཟོད་པ་གང་ཞེ་ན། དུ༔ཁ་ལ་ཆོས་ཤེས་པའི་མཇུག་ཐོགས་སུ། དུཁ་
ལ་ཆོས་ཤེས་པའི་བཟོད་པ་དང་། དུཁ་ལ་ཆོས་ཤེས་པ་འདི་གཉིས་འཕགས་པའི་ཆོས་རྣམས་
ཀྱི་རྒྱུའོ། །ཞེས་སོ་སོ་རང་ལ་མངོན་སུམ་དུ་གྱུར་པ་ཟག་པ་མེད་པའི་ཤེས་རབ་བོ། །ཞེས་པས་
བསལ་ལོ། །འབྲེ་ལ་སོགས་ནི། ཆོས་བཟོད། ཆོས་ཤེས། རྗེས་བཟོད། རྗེས་ཤེས་བཞི་རྫས་
བཞིའོ། །ཞེ་ན། ཆོས་བཟོད་བཞི་ཆོས་ཅན། རིམ་གྱིས་མི་སྐྱེ་བར་ཐལ། རྫས་གཅིག་པའི་
ཕྱིར། འདོད་ན། འཕགས་པས། མཐོང་བའི་ལམ་གྱི་སྐད་ཅིག་མ་བརྒྱུད་པ་ལ་བྱང་སེམས་
རྣམས་ལ་ཚད་མེད་པ་རྣམས་དགོས་པ་ཡིན་ནོ། །དེ་ལྟ་མ་ཡིན་ན། སྐད་ཅིག་མ་དགུ་པ་ལ་
སེམས་ཅན་གྱི་ཁམས་ལ་ལྟོས་པ་མེད་པར་འགོག་པར་ལྟུང་བར་འགྱུར་བས་སོ། །ཞེས་པས་
བསལ་ལོ། །ཉན་ཐོས་བྱེ་བྲག་ཏུ་སྨྲ་བ་ནི། ལམ་ལ་རྗེས་ཤེས་མཐོང་ཟིན་སྒོམ་གྱི། གསར་***
158



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
༌
རྟོགས་མེད་ པས་མཐོང་ལམ་མིན་ནོ། །དེས་ན་སྐད་ཅིག་བཅོ་ལྔའོ། །ཞེ་ན། བདེན་པ་གཞན་
གསུམ་གྱི་རྗེས་ཤེས་ཆོས་ཅན། མཐོང་ལམ་མིན་པར་ཐལ། གསར་རྟོགས་མེད་པའི་ཕྱིར།
རྟགས་གྲུབ་མ་གྲུབ་མཚུངས་ལ། འདོད་ན། སྐད་ཅིག་བཅོ་ལྔར་སྐྱེ་བ་ཉམས་སོ། །ཁ་ཅིག
སྐད་ཅིག་བཅུ་དྲུག་ཏུ་སྐྱེ་བ་སེམས་ཙམ་པའི་ལུགས། གཅིག་ཏུ་སྐྱེ་བ་དབུ་མའི་ལུགས་སོ། །ཞེ་
ན། འཕགས་པའི་ཉི་ཁྲིའི་འགྲེལ་པ་ཆོས་ཅན། སེམས་ཙམ་ལུགས་སུ་ཐལ། མཐོང་ལམ་སྐད་
ཅིག་བཅུ་དྲུག་ཏུ་བསྟན་པའི་ཕྱིར། རྟགས་གྲུབ་སྟེ། དེ་ལ་མཐོང་བའི་ལམ་སྐད་ཅིག་བཅུ་དྲུག་
ལ་ཞེས་པས་སོ། །བསྡུ་བ་ཆོས་ཅན། དབུ་མའི་ལུགས་སུ་ཐལ། མཐོང་ལམ་སྐད་ཅིག་གཅིག་
ཏུ་བཞེད་པའི་ཕྱིར། རྟགས་གྲུབ་སྟེ། སེམས་གཅིག་ཁོ་ན་སེམས་ཀྱི་རང་བཞིན་ལས་བརྩམས་
ཏེ་མཐོང་བའི་ལམ་ཡོངས་སུ་རྫོགས་པར་འགྱུར་རོ། །ཞེས་སོ། །རྒྱུད་ལ་སྐྱེ་ནའང་སེམས་ཙམ་
པ་ལ་བཅུ་དྲུག་ཏུ་སྐྱེ་བ་དང་། དབུ་མ་པ་ལ་གཅིག་ཏུ་སྐྱེ་བར་ངེས་པ་མེད་ཅིང། དེ་ལྟར་གང་
ལས་ཀྱང་བཤད་པའང་མེད་དོ། །
གཉིས་པ་ནི། ཆོས་མཆོག་ཆེན་པོའི་རྗེས་ལ་ཅིར་ཡང་མི་དམིགས་པའི་ཏིང་ངེ་འཛིན་
དང་ཤེས་རབ། གཟུང་བ་དང་འཛིན་པའི་འཛིན་པ་གཉིས་དང་བྲལ་བ། གང་ཟག་དང་ཆོས་
ཀྱི་བརྡ་གསལ་བ་ལ་དམིགས་པའི་ཆོས་ཤེས་པ་སྟེ། དེ་ནས་དེ་ནི་ལོ་ཀ་ལ། །འདས་པའི་ཡེ་ཤེས་
བླ་མེད་པ། །རྣམ་པར་མི་རྟོག་དྲི་མ་མེད། །འཛིན་པ་གཉིས་དང་བྲལ་བ་ཐོབ། །ཅེས་སོ། །
དེའང་སྡུག་བདེན་མངོན་སུམ་དུ་མཐོང་བའི་ཟག་མེད་ཀྱི་ཤེས་པས་དུ༔ཁའི་མཐོང་སྤང་སྤོང་བ་
ཆོས་བཟོད། དེའི་རྗེས་ལ་མཐོང་སྤང་གིས་དག་པ་རྟོགས་པ་ཆོས་ཤེས། དེའི་རྗེས་ལ་དེ་གཉིས་
འཕགས་པའི་ཆོས་ཀྱི་རྒྱུར་རྟོགས་པའི་ཟག་མེད་ཀྱི་ཤེས་པ་ནི། རྗེས་བཟོད་དོ། །དེ་ངེས་པར་
འཛིན་པ་རྗེས་ཤེས་སོ། །དེ་བཞིན་དུ་གཞན་གསུམ་ལའང་སྦྱར་ཏེ། སྐད་ཅིག་བཅུ་དྲུག་གི་
ཆོས་བཟོད་ཆོས་ཤེས་ཀྱིས་གཟུང་བ་རང་བཞིན་མེད་པར་རྟོགས་ལ། རྗེས་བཟོད་རྗེས་ཤེས་
ཀྱིས་འཛིན་པ་རང་བཞིན་མེད་པར་རྟོགས་སོ། །ཀུན་བཏུས་སུ། གང་གིས་དུ༔ཁ་མཐོང་བས་
སྤང་བར་བྱ་བའི་ཉོན་མོངས་པ་སྤོང་བ། དུཁ་ལ། ཆོས་ཤེས་པའི་བཟོད་པ་ཞེས་བྱའོ། །
དུཁ་ལ་ཆོས་ཤེས་པ་གང་ཞེ་ན། ཤེས་པ་གང་གིས་བཟོད་པའི་མཇུག་ཐོགས་སུ་རྣམ་པར་གྲོལ་
བ་མངོན་སུམ་དུ་བྱེད་པའོ། ། དུཁ་ལ་རྗེས་སུ་རྟོགས་པར་ཤེས་པའི་བཟོད་པ་གང་ཞེ་ན།
དུཁ་ལ་ཆོས་ཤེས་པའི་མཇུག་ཐོགས་སུ། དུཁ་ལ་ཆོས་ཤེས་པའི་བཟོད་པ་དང་། ཁ་ལ་
159



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཆོས་ཤེས་པ་འདི་གཉིས་འཕགས་པའི་ཆོས་རྣམས་ཀྱི་རྒྱུའོ། །ཞེས་སོ་སོ་རང་ལ་མངོན་དུ་གྱུར་
པ་ཟག་པ་མེད་པའི་ཤེས་རབ་བོ། །དུཁ་ལ་རྗེས་སུ་རྟོགས་པའི་ཤེས་པ་གང་ཞེ་ན། ཤེས་པ་
གང་གིས་རྗེས་སུ་རྟོགས་པའི་བཟོད་པ་དེ་ངེས་པར་འཛིན་པའོ། །དེ་བཞིན་དུ། བདེན་པ་
ལྷག་མ་རྣམས་ལའང་བཟོད་པ་དང་ཤེས་པ་རྣམས་ཅི་རིགས་སུ་ཤེས་པར་བྱའོ། །ཞེས་སོ། །
ཡང་ན། ཆོས་མཆོག་ཆེན་པོའི་རྗེས་སུ་སྡུག་བདེན་རྟག་མི་རྟག་གི་སྤྲོས་བྲལ་དུ་རྟོགས་པ་ཆོས་
བཟོད། རྟག་མི་རྟག་གི་སྤྲོས་བྲལ་དེ་ཉིད། དུ༔ཁ་དང་དུ༔ཁ་མིན་པའི་སྤྲོས་བྲལ་ཡང་ཡིན་ལ་
མངོན་སུམ་དུའང་བྱས་མོད་ཀྱི། དེ་ལ་གོམས་པ་ཤས་ཆུང་ཞིང་དེའི་སྒྲིབ་པ་མ་སྤངས་པས་
དུ༔ཁ་དང་དུ༔ཁ་མིན་པའི་སྤྲོས་བྲལ་རྟོགས་པའི་སྐད་ཅིག་མ་མིན་ནོ། །ཨ་ཧྥུས། གོམས་པ་
ཕུལ་དུ་ཕྱིན་པ་མ་ཡིན་པའི་གནས་སྐབས་འདིར་ཤིན་ཏུ་གསལ་བ་མ་ཡིན། སོ་སོར་སྣང་བ་དང་ཡི
ལྷག་པར་ཞེན་པ་དག་གིས་བཟོད་པས་དེ་ཁོ་ན་ཉིད་མངོན་དུ་བྱས་སོ། །ཞེས་སོ། །དེའི་རྗེས་
ལ་དུཁ་དང་དུ༔ཁ་མིན་པའི་སྤྲོས་བྲལ་དུ་རྟོགས་པ་ཆོས་ཤེས། དེ་ནས་སྟོང་མི་སྟོང་གི་སྤྲོས་
བྲལ་དུ་རྟོགས་པ་རྗེས་བཟོད། བདག་ཡོད་མེད་ཀྱི་སྤྲོས་བྲལ་དུ་རྟོགས་པ་རྗེས་ཤེས་ཏེ། གཞན་
ཡང་དེ་ལྟར་ཤེས་པར་བྱ་སྟེ། གཟུགས་རྟག་མ་ཡིན་མི་རྟག་མིན། །ཞེས་པའི་འགྲེལ་པར་
འཕགས་པས་དེ་དང་མཐུན་པར་བྱས་སོ། །ཨ་ཧྥུ་ནི། ཉན་ཐོས་དང་མཐུན་པར་བཞེད་དོ། །
དེ་ལྟར་སྐད་ཅིག་བཅུ་དྲུག་ནི། དུས་མཐའི་སྐད་ཅིག་མ་ཡིན་གྱི། ཐ་སྙད་པའི་དུས་ཀྱི་ཁྱད་
པར་འབྲས་བུའི་བྱ་བ་རྫོགས་པའི་སྐད་ཅིག་སྟེ། དུཁ་ནི། ཤེས་པར་བྱའོ་ཞེས་པ་ལྟ་བུ་སྟེ། མི་
ཁོམ་པ་བརྒྱད་སྤངས་པའི་དལ་བ་ལ་སྐད་ཅིག་ཟེར་བ་བཞིན་ནོ། །དེ་དག་ཀྱང་མཉམ་གཞག་
དང་རྗེས་ཐོབ་ཅི་རིགས་པར་ཡོད་དེ། བྱམས་སོགས་ལྟ་བུ་རྗེས་ཐོབ་ཡིན་ནོ། །ཨ་བྱུས་དུཁ་
ལ་ཆོས་ཤེས་སོགས་ཀྱང་རྗེས་ཐོབ་ཏུ་བཤད་དོ། །གསུམ་པ་ལ། ལུང་རིགས་དང་འགལ་བ་
སྤང་བ་གཉིས་ལས། དང་པོ་ནི། མཐོང་ལམ་སྐད་ཅིག་བཅུ་དྲུག་ཏུ་སྐྱེ་བར་འདོད་པ་ལ།
འགྲེལ་ཆེན་ལས། ས་དང་པོའི་སྐད་ཅིག་མ་གཅིག་ཁོ་ན་ནི། མཐོང་བའི་ལམ་ཡིན་ནོ། །ཞེས་
པ་དང་། སངས་རྒྱས་ཡེ་ཤེས་ཀྱིས། འདིས་ནི། མཐོང་བའི་ལམ་སྐད་ཅིག་མ་གཅིག་ཡིན་པར་
བསྟེན་པར་རིག་པར་བྱ་སྟེ། ཞེས་པ་དང་འགལ་ལོ། །ཞེ་ན། སྐྱོན་མེད་དེ། ཆོས་ཐམས་ཅད་
ཀྱི་དེ་བཞིན་ཉིད་སྐད་ཅིག་གཅིག་ལ་མཐོང་བ་ལ་དགོངས་ནས་སྤང་བྱ་
སྤོང་ཚུལ་ལམ། ངེས་པ་འདྲེན་ཚུལ་གྱིས་བཅུ་དྲུག་སྟེ། དཔེར་ན། སྒོམ་ལམ་བཞིན་ནོ། །རིག་
བླ་
པ།བ
160



༄༅།།མངོན་པར་རྟོགས་པའི་རྒྱན་ཅེས་དུ་བ་ཤེར་ཕྱིན་ལུང་གི་སྙེ་མ།
A
མོཐུབ་དགོངས་སུ། དུཁ་ལ་ཆོས་ཤེས་པའི་བཟོད་པའི་སྐད་ཅིག་ཁོ་ན་ལ་མཐོང་བའི་ལམ་དང་།
དུཁ་ལ་ཆོས་ཤེས་པ་ལ་སོགས་པ་རྣམས་ནི། སྒོམ་པའི་ལམ་ཡིན་ནོ། །ཞེས་གསུངས་པ་དེ།
སོ་སོར་རྟོགས་པར་མངོན་པར་རྟོགས་པ་ལས་སྐད་ཅིག་གཅིག་པོ་མངོན་པར་རྟོགས་པར་བྱ་
བས་མངོན་པར་རྟོགས་པ་མཐོང་བའི་ལམ་སྟེ། མ་རིག་པ་དང་བཅས་པའི་འཁོར་བ་བརྒྱུད་པ་
ཐོག་མ་མེད་པ་རྣམས་སུ་མ་མཐོང་བའི་དེ་ཁོ་ན་ཉིད་མཐོང་བའི་བདག་ཉིད་ཀྱིས་ན། གཙོ་བོའོ་
ཞེས་རྟོགས་པའི་ཆེད་དུའོ། །འཁྲུལ་པའི་རྒྱུ་མཚན་གྱིས་སྒྲོ་བཏགས་པའི་རྣམ་པ་ཕྱིན་ཅི་ལོག་
ལས་བྱུང་བས་ཉོན་མོངས་པ་རྩོད་ནས་འབྱིན་པར་བྱེད་པ་ཉིད་ཀྱིས་ན། དུཁ་ལ་ཆོས་ཤེས་པ་
ལ་སོགས་པ་སྐད་ཅིག་བཅོ་ལྔ་རྣམས་ཀྱང་མཐོང་བའི་ལམ་མོ་ཞེས་པ་ནི། ཐ་སྙད་དུ་བྱ་བ་ཁོ་
ནའོ། །ཞེས་སོ། །
གཉིས་པ་ལ། ལྔ་སྟེ། བརྟགས་ན་མི་འཐད་པ་དང་། རྗེས་ཐོབ་མི་འཐད་པ་དང་།
སྤང་བྱ་རིམ་གྱིས་སྤོང་བར་ཐལ་བ་དང་། བཟོད་པ་ཆོས་མཆོག་ཏུ་ཐལ་བ་དང་། ཤེས་པ་སྒོམ་
ལམ་དུ་ཐལ་བ་སྤང་པའོ། །དང་པོ་ལ། མཐོང་ལམ་གང་ཡིན། ཆོས་ཅན་ནམ། ཆོས་ཉིད་
མཐོང་བ་ཡིན། དང་པོ་ལྟར་ན། མིག་ཤེས་ཀྱང་མཐོང་ལམ་དུ་ཐལ་ལོ། །གཉིས་པ་ལྟར་ན།
ཆོས་ཉིད་སྤྱིའི་ཚུལ་གྱིས་མཐོང་བ་ལ་བྱེད་ན། སྦྱོར་ལམ་ལ་ཡང་ངོ༌། །ཆོས་ཉིད་མངོན་སུམ་
གྱིས་མཐོང་ཟིན་སྒོམ་པ་ལ་བྱེད་ན། སྒོམ་ལམ་ལ་ཡང་ངོ་། །བྱེ་བྲག་གསར་མཐོང་ལ་བྱེད་ན།
ས་གཉིས་པ་ལ་ཡང་ངོ་། །ཆོས་ཉིད་ཙམ་གསར་མཐོང་ལ་བྱེད་ན། སྐད་ཅིག་སྔ་མ་ལ་དེ་བརྟེན་
ན། ཕྱི་མ་རྣམས་མཐོང་ཟིན་ལ་འཇིག་པར་འགྱུར་རོ། །མི་བརྟེན་ན། སྔ་མ་མཐོང་ལམ་མིན་
པར་འགྱུར་རོ། །ཞེ་ན། མཐོང་བ་ལ་སྤྱིའི་ཚུལ་གྱིས་མཐོང་བ་ཡིན་པ་མིན་པ་ཅི་རིགས་སུ་ཡོད་
ཀྱང་དེ་དག་གི་སྒོ་ནས་མཐོང་ལམ་དུ་མི་འཇོག་སྟེ། བུམ་པ་ལ་སྐད་ཅིག་དང་། གཟུགས་ཅན་
ལ་སོགས་པའི་ཆོས་དུ་མ་ཡོད་ཀྱང་དེ་བུམ་པའི་མཚན་ཉིད་ཡིན་པ་བཞིན་ནོ། །དེས་ན་སྔར་
བསྟན་པའི་མཚན་ཉིད་དེའི་སྒོ་ནས་མཐོང་ལམ་དུ་འཇོག་གོ །ཡང་རྗེས་བཟོད་ངེས་པར་
འཛིན་པ་རྗེས་ཤེས་ཡིན་ན། ཆོས་བཟོད་འཛིན་པ་ཆོས་ཤེས་ཡིན་ནམ། མིན། ཡིན་ན།
རྣམ་གྲོལ་མངོན་དུ་བྱེད་པ་ཆོས་ཤེས་ཡིན་པ་ཉམས་སོ། །མིན་ན། དེ་ངེས་པར་འཛིན་པ་
གཞན་ཡོད་ན་སྐད་ཅིག་བཅུ་དྲུག་པས་མང་བར་འགྱུར་རྒྱ་གར་བ་ཁ་ཅིག ཞིང་། དེ་ཉིད་ཀྱིས་
འཛིན་ན། རྗེས་བཟོད་ལའང་མཚུངས་པས་སྐད་ཅིག་བཅུ་གཉིས་སུ་འགྱུར་རོ། །དེ་འཛིན་པ་
161



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
མེད་ན། མངོན་སུམ་དུ་བྱས་སོ། །ཞེས་པའི་ཐ་སྙད་མི་འཐད་དོ། །ཞེ་ན། སྐྱོན་མེད་དེ།
ཆོས་ཤེས་ཀྱིས་རྣམ་གྲོལ་མངོན་སུམ་དུ་བྱེད་དུས་ན། ཆོས་བཟོད་ཀྱང་འཛིན་པས་སོ། །
གཉིས་པ་ནི། མཐོང་ལམ་ན་རྗེས་ཐོབ་ཡོད་པར་འདོད་པ་ལ། ཀུན་བཏུས་སུ། བཟོད་པ་དང་
ཤེས་པ་ཐམས་ཅད་ལ་མཚན་མ་མེད་པར་གནས་པའི་རྣལ་འབྱོར་ཅན་དུ། རིག་པར་བྱའོ། །
ཞེས་པ་དང་འགལ་ལོ། །ཞེ་ན། མཉམ་གཞག་གིས་མ་ཟིན་པའི་རྗེས་ཐོབ་མེད་པ་ལ་དགོངས་
ཀྱི། གཏན་མེད་པ་མ་ཡིན་ཏེ། ཕྱིར་མི་ལྡོག་པའི་རྟགས་རྣམས་རྗེས་ཐོབ་ཏུ་བཤད་པས་སོ། །
གསུམ་པ་ནི། མཐོང་ལམ་ཆོས་ཅན། མཐོང་སྤང་རིམ་གྱིས་སྤོང་བར་ཐལ། མཐོང་ལམ་རིམ་
གྱིས་སྐྱེ་བའི་ཕྱིར། འདོད་ན། སྟོང་ཆེན་རབ་འཇོམས་ལས། མཐོང་བ་འདི་ལ་སྦྱར་མ་ཐག་ཏུ་།
ནི། །འཇིག་ཚོགས་ལྟ་དང་ཚུལ་ཁྲིམས་བརྟུལ་ཞུགས་དང་། །ཐེ་ཚོམ་དང་ནི་ཉོན་མོངས་
གསུམ་པོ་དག །གཅིག་ཅར་སྤངས་ཏེ་འཕགས་པའི་བདེན་མཐོང་བ། །དེ་བས་དགེ་འདུན་
རིན་ཆེན་མཆོག་ཏུ་གསུངས། །ཞེས་པ་དང་འགལ་ལོ་ཞེ་ན། སྐྱོན་མེད་དེ། གཉེན་པོ་རེ་རེ་
སྐྱེས་པ་ན། དེའི་ངོ་སྐལ་གྱི་སྤང་བྱ་ཅིག་ཅར་སྤོང་བ་ལ་དགོངས་ཀྱི། སྤང་བྱ་མ་ལུས་པ་གཅིག་
ཅར་སྤོང་བ་མིན་ནོ། །གལ་ཏེ་ཡིན་ན། མཐོང་སྤོང་རྟོག་པ་ཆོས་ཅན། སྦྱོར་བ་དང་འཇུག་
པའི་ལམ་གྱིས་སྤོང་བའི་ཁྱད་པར་མེད་པར་ཐལ། དུས་གཅིག་ཅར་སྤོང་བའི་ཕྱིར། འདོད་ན།
མཐོང་བའི་ལམ་གྱི་སྦྱོར་བའི་གནས་སྐབས་ཀྱི་ཞེས་སོགས་དང་འགལ་ལོ། །བཞི་པ་ནི། ཆོས་
བཟོད་ཆོས་ཅན། ཆོས་མཆོག་ཆེན་པོའི་ཡེ་ཤེས་སུ་ཐལ། མཐོང་སྤང་དང་བཅས་པའི་ཡེ་ཤེས་
ཡིན་པའི་ཕྱིར་རོ། ཞེ་ན། རང་གི་ངོ་སྐལ་གྱི་སྤང་བྱ་དང་བཅས་པའི་རྟགས་མ་གྲུབ་སྟེ། དེ་
གཉིས་ལྷན་ཅིག་མི་གནས་འགལ་ཡིན་པའི་ཕྱིར། སྣང་མུན་བཞིན། སྤྱིར་ཟེར་ན། མ་ངེས་ཏེ།
ངེས་ན། ཆོས་མཆོག་འབྲིང་ལའང་ཐལ་བས་སོ། །ལྔ་པ་ནི། ཤེས་པ་རྣམ་གྲོལ་ལམ་ཆོས་ཅན།
སྒོམ་ལམ་དུ་ཐལ། ཆོས་ཉིད་མངོན་སུམ་གྱིས་མཐོང་ཟིན་ལ་འཇུག་པའི་ཕྱིར་རོ། །ཞེ་ན། མ་
ངེས་ཏེ། ངེས་ན། སངས་རྒྱས་ཀྱི་ཡེ་ཤེས་ལའང་ཐལ་ཞིང་། གཞན་ཡང་། དེ་དག་གིས་ཀྱང་
དྲི་མས་དག་པའི་ཆ་གསར་དུ་རྟོགས་ཏེ། ཀུན་ལས་བཏུས་ཀྱི་འགྲེལ་པར། དེ་དག་གིས་སྔོན་
མ་མཐོང་བའི་འཕགས་པའི་བདེན་པ་རེ་རེ་ལའང་རྣམ་པ་བཞི་བཞིར་མཐོང་བའི་ཕྱིར་རོ། །
ཞེས་སོ། །ཡང་རྗེས་བཟོད་རྗེས་ཤེས་ཆོས་ཅན། མཐོང་ལམ་མིན་པར་ཐལ། ཡུལ་ཆོས་ཅན་
རྟོགས་པའི་ཕྱིར། རྟགས་གྲུབ་སྟེ། དེ་དག་གི་ཡུལ་ཡེ་ཤེས་ཡིན་པས་སོ། །ཞེ་ན། མ་ངེས་ཏེ།
162



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མཐོང་ལམ་གྱི་ཡུལ་ལ་གཉིས་ཡོད་པས་སོ། །སྔ་མ་ལས། ལོ་ཀ་ལས་འདས་པའི་ལམ་གྱི་ཡུལ་ནི།
གཉིས་ཏེ། དེ་བཞིན་ཉིད་དང་། ཡང་དག་པའི་ཡེ་ཤེས་སོ། །ཁྲོ་ལོ་དང་། བུདྡྷ་ཤྲཱི་ནི། དབང་
པོ་རྣོ་རྟུལ་གྱི་བྱེ་བྲག་གིས་སྐད་ཅིག་གཅིག་དང་། གཉིས་དང་། བཅུ་དྲུག་ལ་སོགས་པར་
སྐྱེའོ། །ཞེས་འདོད་དེ། ཆོས་ཤེས་ཀྱིས། དེ་ལྟར་ན། མཐོང་བའི་ལམ་དུས་ཇི་སྙེད་ཅིག་
ཐོགས་ཤེ་ན། འདི་ནི། བྱང་སེམས་ཀྱི་ཤེས་རབ་དང་བརྩོན་འགྲུས་དང་དད་པའི་རྗེས་སུ་
འབྲངས་པས་ན། གཅིག་པུ་ཆད་པ་ཅི་ཡང་མེད་དོ། །འོན་ཀྱང་གཅིག་དང་བཅུ་དྲུག་ཏུ་སྐྱེ་
བའི་ལུང་མང་པོ་ཡོད་ཅིང་། གཉིས་དང་བཞི་སོགས་ལ་ལུང་མེད་པས་འཐད་པ་དཀའ། ཞེས་
པ་དང་མཐུན་པར་སྣང་ངོ་། །
གསུམ་པ་ལ་གནས་སྐབས་དང་། མཐར་ཐུག་གི་འབྲས་བུའོ། ། དང་པོ་ནི། རྣམ་
བཅད་ལ་མཐོང་སྤང་ས་བོན་དང་བཅས་པས་དག་པས་འཇིགས་པ་ལྔ་དང་བྲལ་ཏེ། མདོ་ལས།
ས་ཐོབ་གྱུར་མ་ཐག་ཏུ་འཇིགས་པ་ལྔ་དང་བྲལ། འཚོ་བ་འཆད་དང་འཆི་དང་མི་བསྔགས་ངན་
འགྲོ་དང་། །འཁོར་གྱི་འཇིགས་བྲལ་དེ་ལ་བག་ཚའི་རྣམ་པ་མེད། །ཅི་ཕྱིར་ཞེ་ན་བདེ་ལ་བདག་
གི་གནས་མེད་དོ། །ཞེས་སོ། །ཡོངས་གཅོད་ལ་ཡོན་ཏན་བརྒྱ་ཕྲག་བཅུ་གཉིས་དང་། དགའ་
བ་དགུ་དང་། སྨོན་ལམ་དང་འབད་པ་ཆེན་པོ་བཅུ་དང༌། རྣམ་པར་དག་པ་བརྒྱད་དང་།
བྱང་སེམས་ཀྱི་རྒྱུན་བཞི། སྣང་བ་བརྒྱད། སྙིང་རྗེ་ཆེན་པོ་བཅུ་དྲུག །ལས་སོ་གཉིས། སྟོབས་
བཅུ། མ་འདྲེས་པ་བཅོ་བརྒྱད་ལ་སོགས་པ་ཐོབ་བོ། །གཉིས་པ་ནི། སངས་རྒྱས་ཀྱི་ས་ཀུན་ཏུ་
འོད་དོ། །བཞི་པ་ལ། མཚན་མཚོན་གཞི་གསུམ་ལས། མཚན་ཉིད་ནི། བྱང་ཆུབ་ཏུ་བགྲོད་
པའི་གོ་སྐབས་ཕྱེ་བཤུལ་གང་ཞིག་སྒོམ་སྤང་སྤོང་བའི་གཉེན་པོའོ། ། ལོ་ཀ་པའི་མཚན་ཉིད།
གང་ཞིག་ཁམས་གསུམ་གྱིས་བསྡུས་པ། འདས་པའི་མཚན་ཉིད། གང་ཞིག་སྒོམ་སྤང་གནས་
ངན་ལེན་སྤོང་བའི་གཉེན་པོའོ། །གཉིས་པ་ནི། མཐོང་ལམ་གྱིས་མཐོང་བ་ཁོ་ན་རྒྱུན་དུ་
གོམས་པར་བྱེད་པས་སྒོམ། བར་ཆད་མེད་ལམ་ནི། འདིས་རྣམ་གྲོལ་ལམ་ཚོལ་བར་བྱེད་པས་
ལམ། རྣམ་གྲོལ་ལམ་ནི། བར་ཆད་མེད་ལམ་གྱིས་བཙལ་བར་བྱ་བས་ན། ལམ་མོ། །
གསུམ་པ་ལ། ཐོགས་མེད་ཀྱིས། ལོ་ཀའི་སྒོམ་ལམ་བསམ་གཏན་གཟུགས་མེད་བརྒྱད་
དང་། ལོ་ཀ་ལས་འདས་པ་བདེན་བཞི་ཤེས་པའི་ཏིང་ངེ་འཛིན་ཆེ་འབྲིང་དགུར་བཞེད་དོ། །
འདིར་ཟག་བཅས་ཟག་མེད་གཉིས་སོ། །དེ་གཉིས་ཀྱི་ཁྱད་པར་ལ། དགག་བཞག་སྤང་གསུམ་..
163



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
་ལས། དང་པོ་ནི། ཨ་བྱཱ་ན་རེ། ཟག་བཅས་སྦྱོར་ལམ་ནས་ཡོད་དེ། དྲོད་རྩེ་བཟོད་པ་གསུམ་
ན་མོས་པ་གསུམ། ཆོས་མཆོག་ཆུང་ངུ་ན་བསྔོ་བ། འབྲིང་ན་ཡི་རང་ཡོད་ཅེའོ། །དྲི་མེད་
བཤེས་གཉེན་ནི། མོས་པ་གསུམ་སྦྱོར་ལམ་དུ་བཞེད་དོ། །འོ་ན། སྦྱོར་ལམ་ན་ཆོས་ཅན།
བདག་གཞན་མཉམ་པར་རྟོགས་པ་ཡོད་པར་ཐལ། རྟག་ཏུ་གཞན་དོན་བྱེད་པ་ཡོད་པར་ཐལ།
གཉིས་དོན་མོས་པ་དང་། གཞན་དོན་མོས་པ་ཡོད་པའི་ཕྱིར། ཁྱབ་པ་ཡོད་དེ། རིམ་པ་ལྟར་ཁྱུ
འགྲེལ་ཆེན་ནས། རང་དང་གཞན་མཉམ་པ་ཉིད་ཀྱིས་རང་དང་གཞན་གྱི་དོན་གྱི་མོས་པ་རྣམ་
པ་དགུ་ཞེས་པ་དང་། སངས་རྒྱས་ཡེ་ཤེས་ཀྱིས། གཞན་གྱི་དོན་གྱི་མོས་པ་ནི། དེ་ཡང་ཡུམ་ཁོ་
ན་ལས་ཡིན་ཏེ། རྟག་ཏུ་གཞན་གྱི་དོན་བྱེད་པའི་ཡུལ་ཅན་ཡིན་ནོ། །ཞེས་པས་སོ། །ཁ་ཅིག་
ན་རེ། མོས་པ། ས་གཉིས་པ་གསུམ་པ་བཞི་པས་བསྡུས། བསྔོ་བ་ལྔ་པ་དྲུག་པ་བདུན་པས་
བསྡུས། རྗེས་སུ་ཡི་རང་བརྒྱད་པ་དགུ་པས་བསྡུས་སོ། །སྒྲུབ་པ་ཤིན་ཏུ་དག་པ་ནི། ས་བཅུ་
པས་བསྡུས་སོ། །ཞེ་ན། ས་བཞི་པ་ན་ཆོས་ཅན། གཞན་དོན་ཁོ་ནར་འགྱུར་བ་ཡོད་པར་ཐལ།
གཞན་དོན་མོས་པ་ཡོད་པའི་ཕྱིར། ཁྱབ་པ་ཡོད་དེ། འཕགས་པས། གཞན་གྱི་དོན་ནི། གང་
གིས་གཞན་ཁོ་ནའི་དོན་དུ་འགྱུར་པ་སྟེ། ཞེས་པས་སོ། །འདོད་ན། ཕལ་ཆེར་དོན་མེད་དོན་
ཡོད་དང། །རྣམ་ཀུན་དོན་ཡོད་ཤེས་པར་བྱ། །ཞེས་ས་བདུན་མན་ཆད་དུ་གཞན་དོན་དུ་མི་
འགྱུར་བ་སྲིད་པར་བཤད་པས་བསལ་ལོ། །གཞན་ཡང་། རྣམ་དག་སྒོམ་ལམ་ཆོས་ཅན།
བཅུ་པས་བསྡུས་པ་མིན་པར་ཐལ། ས་དགུ་མན་ཆད་ནའང་ཡོད་པའི་ཕྱིར། རྟགས་གྲུབ་སྟེ།
གཉེན་པོ་ཆུང་ངུའི་ཆུང་ངུ་ལ། །སོགས་པའི་ལམ་ནི་དག་པ་ཡིན། །ཞེས་པས་སོ། །སྒྲུབ་པ་
སྒོམ་ལམ་ཡང་ས་གཉིས་པ་སོགས་ན་ཡོད་དེ། ཁྱད་པར་ལྔ་པོ་ཡོད་པས་སོ། །ཡང་ཁ་ཅིག །ས་
དང་པོ་ཡན་ཆད་ཟག་མེད། མན་ཆད་ཟག་བཅས་ཞེས་སམ། ས་བདུན་པ་ཡན་ཆད་ཟག་མེད།
མན་ཆད་ཟག་བཅས་སོ། །ཞེ་ན། མོས་བསྔོ་ཡི་རིང་གསུམ་ཆོས་ཅན། ས་དང་པོ་ཡན་ཆད་
དམ། བརྒྱད་པ་ཡན་ཆད་ན་མེད་པར་ཐལ། སྒོམ་ལམ་ཟག་བཅས་ཡིན་པའི་ཕྱིར། འདོད་ན།
སངས་རྒྱས་ཡེ་ཤེས་ཀྱིས། སྒོམ་པའི་ལམ་རྣམ་པ་གཉིས་ཏེ། དག་པ་ལོ་ཀ་པ་དང་། ལོ་ཀ་ལས་
འདས་པའོ། །ཞེས་པས་བསལ་ལོ། །ཁ་ཅིག་ནི། ཟག་པ་འབྱུང་དུ་རུང་མི་རུང་ངམ། རང་
ལས་བྱུང་བའི་ཟག་པ་སྣང་ཡུལ་དུ་བྱེད་མི་བྱེད་ཀྱི་སྒོ་ནས་འཇོག་ན། ས་བརྒྱད་པ་ཡན་ཆད་ཀྱི་
མོས་བསྔོ་ཡི་རང་གསུམ་ཟག་བཅས་མིན་པར་འགྱུར་རོ། །གཉིས་པ་ནི། སྤྱིར་ཟག་བཅས་ཟག་
164



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མེད་ཅེས་པ། ཟག་པའི་སྒོ་དྲུག་དང་འབྲེལ་མ་འབྲེལ་དང་། འདོད་པ་སྲིད་པ་མ་རིག་པ་ལྟ་
བའི་ཟག་པ་སྤངས་མ་སྤངས་དང་། ཤེས་སྒྲིབ་སྤངས་མ་སྤངས་ཀྱི་འཇོག་པ་ལ། འདིར་དང་པོ་
གཉིས་ཡིན་ཏེ། མཚན་ཉིད་པ་ལ་བྱས་ན། ཟག་བཅས་ཀྱང་ཟག་མེད་དུ་འགྱུར་ཞིང་། ཉོན་
མོངས་ཆེད་དུ་གཉེར་ནས་མི་སྤོང་བ་ལ་བྱས་ན། ཉོན་མོངས་བྱང་ཆུབ་ཡན་ལག་འགྱུར། །
ཞེས་པ་ལྟར། བྱང་སེམས་ཀྱིས་ཉོན་མོངས་པ་ཆེད་དུ་གཏད་ནས་མི་སྤོང་བས་ཟག་མེད་ཀྱང་
ཟག་བཅས་སུ་ཐལ་བས་སོ། །གསུམ་པ་དང་མཐུན་སྟེ། སྒོམ་ལམ་གཞིར་བྱས་ལ། གཟུང་
འཛིན་གཉིས་སྣང་གི་རྣམ་པ་ཅན་ཡིན་མིན་གཉིས་སུ་ངེས་པས། དང་པོ་ཟག་བཅས། གཉིས་
པ་ཟག་མེད་དེ། ཆོས་བཤེས་ཀྱིས། ཟག་པ་དང་བཅས་པ་དང་། ཟག་པ་མེད་པའི་བྱེ་བྲག་ནི།
རྣམ་པར་རྟོག་པ་དང་བཅས་པ་དང་། དེ་དང་བྲལ་བ་གཙོ་བོར་གྱུར་པའོ། །ཞེས་སོ། །ཟག་
བཅས་མོས་བསྔོ་ཡི་རང་གསུམ་དག་པ་ལོ་ཀ་པར་སངས་རྒྱས་ཡེ་ཤེས་དང་ཆོས་བཤེས་སོགས་
རྣམས་ཀྱིས་བཤད་པས། མོས་པ་དགུ་རིམ་པ་ལྟར་སྒོམ་ལམ་དགུའི་རྗེས་ཐོབ་ནས་ཡོད་དེ།
བསྔོ་བ་ཡི་རང་ཡང་དེ་དག་ན་ཅི་རིགས་པར་ཡོད་དོ། །འགྲེལ་ཆེན་ནས་ནི། བདག་ཏུ་ང་རྒྱལ་
གྱི་ས་བོན་མ་ཟད་པ་ཉིད་ཀྱིས་དང་པོ་ཁོ་ནར་རང་གི་དོན་གྱི་མོས་པ་ཞེས་གསུངས་པས། སོ་སྐྱེ་
ལ་རང་གི་དོན་གྱིས་མོས་པ། ས་དང་པོར་བདག་གཞན་མཉམ་པར་རྟོགས་པས་གཉིས་དོན་
མོས་པ། ས་བརྒྱད་པ་ཡན་ཆད་ན་གཞན་དོན་མོས་པ་ཡོད་པར་བཞེད་དོ། །ཟག་མེད་ནི།
མཉམ་གཞག་གི་ཡེ་ཤེས་བར་ཆད་མེད་ལམ་ནི། སྒྲུབ་པ་སྒོམ་ལམ། རྣམ་གྲོལ་ལམ་ནི། རྣམ་
དག་སྒོམ་ལམ་སྟེ། སྤང་བྱའི་དབྱེ་བས་ཆེ་འབྲིང་དགུའོ། །གསུམ་པ་ལ། ཟག་བཅས་ཟག་མེད་
དུ་ཟག་པའི་ས་བོན་ཡོད་མེད་ཀྱིས་འཇོག་གམ། མངོན་གྱུར་ཡོད་མེད་ཀྱི་འཇོག །དང་པོ་ལྟར་
ན། མཉམ་གཞག་ཀྱང་ཟག་བཅས་སུ་ཐལ། གཉིས་པ་ལྟར་ན། མཉམ་གཞག་གིས་ཟིན་པའི་
རྗེས་ཐོབ་ཟག་མེད་དུ་ཐལ་ལོ། །ཞེ་ན། སྤྱིར་ཟག་པའི་ས་བོན་བདག་གཅིག་ཏུ་ཡོད་ན། ཟག་
བཅས་སུ་འགྱུར་ཡང་མཉམ་གཞག་ཟག་པའི་ས་བོན་ལས་རྫས་གཞན་ཡིན་ནོ། །འདིར་ཤེས་
སྒྲིབ་ཀྱི་ཟག་པ་མངོན་གྱུར་ཡོད་མེད་ཀྱིས་འཇོག་མོད། རྗེས་ཐོབ་སྐྱོན་དུ་མི་ཆེ་སྟེ། ཤེས་སྒྲིབ་
མངོན་གྱུར་ཡོད་པའི་ཕྱིར་རོ། །ཡང་འགྲེལ་ཆེན་གྱི་ལུགས་ལ། རང་དོན་མོས་པ་ཆོས་ཅན།
དག་པ་ལོ་ཀ་པ་མིན་པར་ཐལ། སྦྱོར་བའི་ལམ་ན་ཡོད་པའི་ཕྱིར་ཞེ་ན། འདོད་པ་ཡིན་ནོ། །
དག་པ་ལོ་ཀ་པར་བཤད་པ་ནི། ལུགས་གཞན་ཡིན་གྱི། འདིར་མི་གནོད་དོ། །སངས་རྒྱས་ཡེ་
165



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཤེས་ལ་སོགས་པའི་ལུགས་ལ། སྒོམ་ལམ་ཆུང་ངུ་ཆོས་ཅན། སྦྱོར་བས་རང་དོན་གཙོ་བོར་སྒྲུབ་
པ་ཡོད་པར་ཐལ། རང་དོན་མོས་པ་ཡོད་པའི་ཕྱིར་རོ། ཁྱབ་པ་ཡོད་དེ། འཕགས་པས། རང་
གི་དོན་གྱི་མོས་པ་ནི། གང་གིས་རང་གི་དོན་ཉིད་སྒྲུབ་པར་བྱེད་ཅིང་གཞན་གྱི་དོན་ཡང་ཆེད་དུ་
བྱ་བའི་རང་བཞིན་གྱིས་སྒྲུབ་པའོ། །ཞེས་པས་སོ། །འདོད་ན། སྐབས་དེ་ཆོས་ཅན། བདག་
གཞན་མཉམ་ཉིད་དུ་མ་རྟོགས་པར་ཐལ། སྦྱོར་བས་རང་དོན་གཙོ་བོར་སྒྲུབ་པའི་ཕྱིར་རོ། །
འདོད་ན། སར་ཞུགས་པ་ལ་བྱང་ཆུབ་ཀྱི། །ཡན་ལག་རྣམ་པར་གཞག་པར་བརྗོད། །ཆོས་
རྣམས་དང་ནི་སེམས་ཅན་ཀུན། །མཉམ་པ་ཉིད་དུ་རྟོགས་ཕྱིར་རོ། །ཞེས་པས་བསལ་ལོ། །
ཞེ་ན། བསམ་པ་གཙོ་ཆེ་བ་ལ་དགོངས་སོ། །ཡང་། སྒོམ་ལམ་ཆེན་པོའི་རྣམ་གྲོལ་ལམ་ཆོས་
ཅན། སྒོམ་ལམ་མིན་པར་ཐལ། སྒོམ་སྤང་གི་གཉེན་པོ་མིན་པའི་ཕྱིར། ཞེ་ན། མཚན་ཉིད་
པ་མིན་པར་ཐལ་བ་འདོད་པ་ཡིན་ནོ། །བཏགས་པ་བ་མིན་པར་ཐལ་བ་ལ་ཁྱབ་པ་མེད་དེ། ། ཨ་
བྱུས། ཇི་སྐད་བསྟན་པའི་སྒོམ་པའི་ལམ་གྱིས་མཐའི་སྐད་ཅིག་ནི། སྤང་བྱ་མཐའ་དག་གི་
གཉེན་པོ་ཞེས་པ། རྣམ་པར་དག་པ་ཤིན་ཏུ་བ་སྟེ། དེ་སངས་རྒྱས་དངོས་སོ། །ཞེས་སོ། །
ལྔ་པ་ལ། མཚན་མཚོན་གཞི་གསུམ་ལས། དང་པོ་ནི། བྱང་ཆུབ་ཏུ་བགྲོད་པའི་གོ་
སྐབས་ཕྱེ་བཤུལ་གང་ཞིག་སྒོམ་པ་ཡོངས་སུ་རྫོགས་པའོ། །གཉིས་པ་ནི། རང་ལུགས་ཀྱི་བསླབ་
པ་རྫོགས་པས་ན། མི་སློབ་པ། སློབ་ལམ་གྱིས་བཙལ་བར་བྱ་བས་ལམ་མོ། །གསུམ་པ་ནི། རྡོ་
རྗེ་ལྟ་བུའི་ཏིང་ངེ་འཛིན་ལ་བརྟེན་ནས་གནས་མ་ལུས་པ་གྱུར་པའི་ཟད་པ་དང་མི་སྐྱེ་བ་ཤེས་
པའི་ཡེ་ཤེས་སམ། མི་སློབ་པའི་ཆོས་བཅུའོ། །རྡོ་རྗེ་ལྟ་བུའི་ཏིང་ངེ་འཛིན་སྒོམ་སྤང་ཆུང་ངུའི་
ཆུང་ངུ་སྤོང་བའི་གཉེན་པོ་སྟེ། སྦྱོར་བའི་ལམ་དང་། བར་ཆད་མེད་ལམ་གཉིས་སོ། །སྦྱོར་
བའི་ལམ་ནི། ཚུར་སྒྲིབ་པས་མི་ཕྱེད་ཅིང་ཕར་སྒྲིབ་པ་ཐམས་ཅད་ནི་གཤིག་པ་སྟེ། སྒོམ་སྤང་
ཆུང་ངུའི་ཆུང་ངུ་ཕལ་ཆེར་སྤོང་བའི་གཉེན་པོའོ། །བར་ཆད་མེད་ལམ་ནི། སྤང་བྱ་ཟད་པར་
སྤོང་བ། ཟད་པ་དང་མི་སྐྱེ་བ་ཤེས་པའི་དངོས་རྒྱུར་གྱུར་པའོ། །ཨ་བྷུས། འགའ་ཞིག་ཏུ་
མངོན་པར་རྟོགས་པ་འདིའང་མཐར་ཕྱིན་པའི་ལམ་དུ་བརྗོད་པར་བྱའོ། །ཞེས་བཤད་པའང་
ཡོད་དོ། །གཉིས་པ་འདི་དེ་ཁོ་ནའི་དོན་འཚོལ་བས་ལམ། མི་རིགས་པ་དང་ཉོན་མོངས་དང་
རྣམ་རྟོག་གི་གཉེན་པོ་བྱེད་པས་རིགས་པ། རྟག་འཛིན་ལ་སོགས་ཕྱིན་ཅི་ལོག་ཏུ་གྱུར་པའི་
སེམས་ཕྱིན་ཅི་མ་ལོག་པར་སྒྲུབ་པས་སྒྲུབ་པ། རྟག་པ་ངེས་པར་འབྱུང་བའི་གནས་སུ་འགྲོ་བར་ཟླr
166



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བྱ
སབྱེད་པས་ངེས་འབྱིན་ནོ། །བཞི་པ་ལ། གལ་ཏེ་བདེན་བཞི་ལ་ཆོས་མང་དུ་ཡོད་པ་ལས།
དུཁ་ལ་སོགས་རེ་རེའི་མིང་གིས་འདོགས་པ་མི་འཐད་དོ། །ཞེ་ན། སྐྱོན་མེད་དེ། འཁོར་བ་
འབྲས་བུས་བསྡུས་པ་ལ་དུཁ་ཆོས་སུ་ཡོད་པས་ཆོས་ཀྱི་མིང་གིས་བཏགས་སོ། །དགོས་པ།
དུཁའི་བདག་ཉིད་དུ་གྱུར་པའི་མི་རྟག་པའང་དུཁར་རྟོགས་པ་དང་། མི་རྟག་པའི་བདེན་པ་
ཞེས་བརྗོད་ན། ལམ་སོགས་ཀྱང་དེར་དོགས་པར་འགྱུར་བས་དེ་དགག་པའི་ཕྱིར་དུའོ། །ཡང་
ཚོགས་སྦྱོར་གཉིས་ལམ་བདེན་མིན་ཏེ། རྒྱུད་བླ་མར། དག་གསལ་གཉེན་པོའི་ཕྱོགས་ཉིད་
ཀྱིས། །ཞེས་པ་མ་ཚང་བས་སོ། །ཞེ་ན། མཚན་ཉིད་པ་མིན་མོད། རྗེས་མཐུན་པར་མི་
འགལ་བས་འདིར་བཤད་དོ། །ཁ་ཅིག །མཐོང་སྒོམ་གྱི་རྣམ་གྲོལ་ལམ་ལམ་བདེན་མིན་ཏེ།
དག་གསལ་གཉེན་པོ་མ་ཚང་བས་སོ། །ཞེ་ན། དེ་ནི། གཉེན་པོའི་དབྱེ་བ་མ་ཤེས་པའི་སྐད་
དེ། གཉེན་པོ་ལ། རྣམ་པར་སུན་འབྱིན་པའི་གཉེན་པོ། ཐོས་བསམ་གྱིས་ཟག་བཅས་ཀྱི་འདུ་
བྱེད་ལ་ཉེས་དམིགས་སུ་ལྟ་བ་དང་། སྤོང་བའི་གཉེན་པོ། སྦྱོར་བ་དང་བར་ཆད་མེད་པའི་ལམ་
མོ། །རྟེན་གཉེན་པོ། རྣམ་གྲོལ་ལམ་དང་། ཐག་བསྲིང་བའི་གཉེན་པོ། ལམ་དེ་ལས་གོང་མ་
ཉོན་མོངས་གཞན་སྤོང་བ་སོགས་ཀྱི་གཉེན་པོ་སྟེ། བཞི་ཡོད་ཅིང་། གཞན་ཡང་སྔ་མའི་རྣམ་
གྲོལ་རྣམས་ཕྱི་མའི་བར་ཆད་མེད་ལམ་དུ་འགྱུར་ཏེ། ཨ་ཧྥུས། གཉིས་པ་ལ་སོགས་པའི་རྟོགས་
པའི་རྣམ་པ་རྣམས་ཀྱང་སོ་སོར་བར་ཆད་མེད་པ་དང་རྣམ་པར་གྲོལ་བའི་ལམ་གྱི་ངོ་བོའོ། །
རྟོགས་པའི་རྣམ་པ་ཐ་མ་ནི། རྣམ་པར་གྲོལ་བའི་ལམ་ཁོ་ན་ཡིན་གྱི། བར་ཆད་མེད་པའི་ལམ་
ནི་མ་ཡིན་ཏེ། ཞེས་སོ། །གཉིས་པ་ལ་བཞི་སྟེ། འཁོར་བའི་འབྲས་བུ་དུཁ། རྒྱུ་ཀུན་འབྱུང་།
རྣམ་བྱང་གི་འབྲས་བུ་འགོག་པ། རྒྱུ་ལམ་བདེན་ལ་གདམས་པའོ། །དང་པོ་ལ། གང་ལ་
གདམས་པ། ཇི་ལྟར་གདམས་པ་གཉིས་ལས། དང་པོ་ནི། སེམས་ཅན་སྐྱེ་བ་དང་། སྐྱེ་བའི་
གནས་ཀྱིས་བསྡུས་པ་རྣམས་དུཁ་གསུམ་གྱིས་དུཁ་བས་ན། དུཁའི་བདེན་པ་ལའོ། །
གཉིས་པ་ནི། ཟག་བཅས་གཟུགས་ལ་སོགས་པ་ཀུན་འབྱུང་གི་འབྲས་བུར་གྱུར་པ་དུཁའི་
བདེན་པའི་ཆོས་ཉིད་རང་བཞིན་གྱིས་སྟོང་པ་ཉིད་དང་གཉིས་སུ་མེད་པའི་ཡེ་ཤེས་ཡུམ་དག་
ཤེས་པ་དང་ཤེས་བྱའི་སྤྲོས་བྲལ་དེ་བཞིན་ཉིད་སྐྱེ་བ་མེད་པའི་ངོ་བོར་རང་བཞིན་གཅིག་ཅིང་
དབྱེར་མེད་དོ། །ཞེས་འདོམས་སོ། །མདོ་ནི། གཟུགས་སྟོང་པ་ཉིད་ལ་བརྩོན་ན་བརྩོན་ཞེས་
བྱའོ། །དེ་སྐད་ཅེས་བཀའ་སྩལ་པ་དང་། ཚེ་དང་ལྡན་པ་ཤཱ་རིའི་བུས་འདི་སྐད་ཅེས་གསོལ་
167



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཏོ། །བཅོམ་ལྡན་འདས། བྱང་སེམས་ཆེན་པོས་ཇི་ལྟར་ཤེར་ཕྱིན་ལ་བརྩོན་པར་བགྱིས་ན་
བརྩོན་ཞེས་བརྗོད་པ་བགྱི་ཞེས་ཞུགས་ལན་དུ། འདི་ནས་ཆོས་ལ་གདམས་པའི་བར་དུའོ། །
ཞེས་སོ། །
:
IG
...
Cགཉིས་པ་ལ་གཉིས་ལས། གང་ལ་ན། ཉོན་མོངས་པ་དང། དེས་ཀུན་ནས་བསླངས་
པའི་ལས་རྣམས་དུཁའི་རྫས་རིགས་ཀུན་འབྱུང་བར་འཕགས་པའི་ཤེས་ཡུལ་དུ་བདེན་
ལའོ། །ཇི་ལྟ་ན། ཆོས་ཉིད་རང་བཞིན་གྱིས་སྟོང་པ་ཉིད་དང་། ཟག་བཅས་གཟུགས་ལ
སོགས་པ་དུཁའི་རྒྱུར་གྱུར་པའི་ཀུན་འབྱུང་དག་ངོ་བོ་ཐ་མི་དད་དེ། ་དེ་ཉིད་དང་གཞན་དུ་
དབྱེར་མེད་པ་ཉིད་ཀྱིས་ཏེ། དེའི་ཕྱིར་གཟུགས་ལ་སོགས་པ་ཀུན་འབྱུང་ནི། དུཁ་ཀུན་འབྱུང་
ཞིང་སྐྱེ་བ་དང་། དུཁ་ཀུན་འགོག་པ་དང་། ཆགས་སོགས་ཀུན་ནས་ཉོན་མོངས་པ་དང་།
དེའི་གཉེན་པོ་རྣམ་པར་བྱང་བ་སྟེ། ཆོས་དེ་རྣམས་དང་ལྡན་པའི་ཆོས་ཅན་མ་ཡིན་ནོ། །ཞེས་
སྟོན་པའོ། །མདོ་ནི། གཟུགས་སྐྱེ་བའི་ཆོས་ཅན། འགག་པའི་ཆོས་ཅན་དུ་ཡང་དག་པར་
རྗེས་སུ་མི་མཐོང་ངོ་། །གཟུགས་ཀུན་ནས་ཉོན་མོངས་པའི་ཆོས་ཅན་ནམ། རྣམ་པར་བྱང་
བའི་ཆོས་ཅན་དུ་ཡང་དག་པར་རྗེས་སུ་མི་མཐོང་ངོ་། །ཞེས་པ་ནས། དེ་ཅིའི་ཕྱིར་ཞེ་ན། རང་
བཞིན་སྟོང་པ་ཉིད་ཀྱི་ཕྱིར་རོ། །ཞེས་སོ། གསུམ་པ་ལ་གཉིས་ལས། གང་ལ་ན། དེ་བཞིན་
ཉིད་ལ་དམིགས་ནས་གང་དུ་ཟག་པ་དང་བཅས་པའི་དངོས་པོ་རྣམས་འགག་པ་འགོག་པའི་
བདེན་པ་ལའོ། །ཇི་ལྟར་ན། སྟོང་པ་ཉིད་འགོག་བདེན་དེ། དོན་དམ་པར་འདུས་བྱས་ཀྱི་
མཚན་ཉིད་སྐྱེ་བ་དང་། འགག་པ། སྤང་གཉེན་གྱི་མཚན་ཉིད་ཀུན་ནས་ཉོན་མོངས་པ་དང་
རྣམ་པར་བྱང་བ་དང་། གནས་སྐབས་ཀྱི་ཁྱད་པར་སྔར་ཡོད་ཉམ་པ་དང་སྔར་མེད་འཕེལ་བ་
དང༌། སོགས་པ་དུས་གསུམ་གྱི་ཆོས་རྣམས་དང་བྲལ་བའི་ཕྱིར་འགོག་བདེན་དེ་ལ་ནི། དོན་
དམ་པར་ཀུན་ནས་ཉོན་མོངས་ཀྱི་ཆོས་གཟུགས་མེད་དོ། །ནས་ཀྱི་སྒྲས་བསྡུས་པ་ཚོར་བ་
སོགས་མེད་དོ། །ལས་ཀྱི་ཀུན་སློང་མ་རིག་པ་སྐྱེ་བ་མེད་དོ། །ཡང་གིས་བསྡུས་པ་རྒ་ཤིའི་བར་
དུ་སྐྱེ་བ་མེད་དོ། །རྣམ་བྱང་གི་ཆོས་མ་རིག་པ་འགག་པ་མེད་དོ། །ཡང་གིས་བསྡུས་པ་རྒ་ཤིའི་
བར་དུ་འགག་པ་མེད་དོ། །རྟོགས་པ་པོ་སངས་རྒྱས་མེད་དོ། །ཀྱང་གི་སྒྲས་རྒྱུན་ཞུགས་སོགས་
མེད་དོ། །རྟོགསབྱ་བྱང་ཆུབ་ཀྱི་བར་དུ་ཡང་མེད་དོ། །བར་དུ་ཡང་ཞེས་པ་སྔ་མ་རྣམས་བསྡུ་བ་
སྟེ། དེ་ལྟར་སྟོན་པའོ། །མདོ་ནི། སྟོང་པ་ཉིད་གང་ཡིན་པ་དེ་ནི། མི་སྐྱེ་མི་འགག་ཅིང་།
168



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འཀུན་ནས་ཉོན་མོངས་པ་མ་ཡིན། རྣམ་པར་བྱང་བ་མ་ཡིན། འཕེལ་བ་མ་ཡིན། འགྲིབ་པ་མ་
ཡིན། འདས་པ་མ་ཡིན། མ་འོངས་པ་མ་ཡིན། ད་ལྟར་བྱུང་བ་མ་ཡིན། གང་ཡང་འདི་འདྲ་
བ་དེ་ལ་ནི། གཟུགས་མེད་དོ། །ཞེས་སོ། །བཞི་པ་ལ་གཉིས་ལས། གང་ལ་ན། མྱ་ངན་ལས་
འདས་པའི་གྲོང་ཁྱེར་དུ་ཕྱིན་པར་བྱེད་པས་ལམ་བདེན་པ་ལའོ། ། གཉིས་པ་ལ། ལམ་དང་།
རིགས་སྒྲུབ་དང་། ངེས་འབྱིན་ལ་འདོམས་པ་གསུམ་ལས། དང་པོ་ནི། དོན་དམ་པར་ལམ་
སྦྱིན་སོགས་དང་། བདག་ཉིད་རང་གི་ངོ་བོས་སྟོང་པའི་ཕྱིར་ལམ་སྦྱིན་སོགས་ལ་བདག་ཉིད་
དོན་གྱིས་བསྡུས་པ་ལྡན་པ་དང་མི་ལྡན་པ་སྟེ། བརྩོན་མི་བརྩོན་དུ་མི་དམིགས་པར་སྒྲུབ་ཅེས་
བསྟན་ནོ། །མདོ་ནི། སྦྱིན་པའི་ཕར་ཕྱིན་ལ་བརྩོན་ཞེས་བྱ་བའམ། མི་བརྩོན་ཞེས་བྱ་བར་
ཡང་དག་པར་རྗེས་སུ་མི་མཐོང་ངོ་། །ཞེས་སོ། གཉིས་པ་ནི། དོན་དམ་པར་སྦྱོར་བ་པོ་དང་
སྦྱར་ས་གཉིས་ཀ་སྟོང་པ་ཉིད་ཡིན་པའི་ཕྱིར། ནང་སྦྱོར་བ་པོ་སྟོང་པ་ཉིད་ནི། ཕྱིར་སྦྱར་ས་
རིགས་སྒྲུབ་སྟོང་པ་ཉིད་དང་ཕན་ཚུན་ལྡན་པ་དང་མི་ལྡན་པ་མ་ཡིན་པ་དེ་སྦྱོར་བ་དང་། མི་
སྦྱོར་བ་མ་ཡིན་པ་ཉིད་དུ་རྟོགས་ལ་བསྒྲུབ་པོ་ཞེས་སྟོན་ནོ། །སོགས་པ་ནང་སྦྱོར་བ་པོ་མཚན་
མེད་སྨོན་མེད་ནི། ཕྱིར་སྦྱར་ས་མཚན་མེད་སྨོན་མེད་ལ་སྦྱོར་མི་སྦྱོར་གྱི་སྤྲོས་བྲལ་དུ་རྟོགས་པ་ལ་
སྒྲུབས་ཤིག་ཅེས་སྟོན་པའོ། །སོགས་ཀྱི་དོན་སྟོང་པ་ཉིད་ཉི་ཤུ་ལ་འཆད་པ་ནི། འཕགས་པས་
དྲངས་པའི་མདོ་མ་མཐོང་བར་མཚོན་ནོ། །མདོ་ནི། སྟོང་པ་ཉིད་ལ་སྟོང་པ་ཉིད་ཀྱིས་སྦྱོར་
བར་མི་བྱེད་དེ། སྟོང་པ་ཉིད་ཀྱི་རྣལ་འབྱོར་ལ་མ་ཡིན་ནོ། །ཞེས་སོ། །མཚན་མེད་སྨོན་མེད་
ལའང་སྦྱར་རོ། །གསུམ་པ་ནི། དོན་དམ་པར་དུས་གསུམ་མཉམ་པ་ཉིད་ཡིན་པའི་ཕྱིར་སྔོན་
གྱི་མཐའ་འཁོར་བ་ནས་ཕྱི་མའི་མཐའ་མྱང་འདས་སུ་ལྡན་པ་དང་མི་ལྡན་པ་སྟེ། སྦྱོར་མི་སྦྱོར་
རམ། ངེས་འབྱིན་ཡིན་མིན་གྱི་སྤྲོས་བྲལ་དུ་རྟོགས་ལ་བསྒྲུབ་བོ། །ཞེས་སྟོན་ནོ། །མདོ་ནི།
སྔོན་གྱི་མཐའ་ལ་ཕྱི་མའི་མཐའ་སྦྱོར་བར་མི་བྱེད་དོ། །ཞེས་སོ། །གོང་གི་དང་གིས། ཞེས་
སྟོན་པ་བདེན་པ་ལ་འདོམས་པ་དང་ཞེས་པ་བསྡུས་ལ། ཞེས་ནི། དེ་ལྟར་རོ། །
གསུམ་པ་ལ། སྤྱི་གཞུང་གཉིས་ལས། དང་པོ་ལ། སྐྱབས་གསུམ་གྱི་རང་བཞིན་དང་།
དེ་ལ་སྐྱབས་སུ་འགྲོ་བའི་ཚུལ་བསྟན་པའོ། །དང་པོ་ལ་བཞི་སྟེ། སྐྱབས་གསུམ་གྱི་ངོ་བོ། ཀུན་
རྫོབ་ཏུ་སྐྱབས་གསུམ་དུ་གཞག་པ། དོན་དམ་དུ་སྐྱབས་གཅིག་ཏུ་བསྟན་པ། དཀོན་མཆོག་གི་
སྒྲ་དོན་བསྟན་པའོ། །དང་པོ་ལ། སངས་རྒྱས་ནི། རྒྱུད་བླ་མ་ལས། གང་ཞིག་ཐོག་མ་དབུས་ས
169



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
པའི་ཕྱིར་འདུས་མ་བྱས་མཐའ་མེད་ཞི་སངས་རྒྱས་ཉིད་རང་རྣམ་སངས་རྒྱས། ། སངས་རྒྱས་ནས་ནི་མ་རྟོགས་རྟོགས་
ཕྱིར་འཇིག་མེད་རྟག་པའི་ལམ་སྟོན་པ། །མཁྱེན་བརྩེའི་རལ་གྲི་རྡོ་རྗེ་མཆོག་བསྣམས་དུཁའི་
མྱུ་གུ་གཅོད་མཛད་ཅིང་། །སྣ་ཚོགས་ལྟ་ཐིབས་ཀྱིས་བསྐོར་ཐེ་ཚོམ་རྩིག་པ་འཇིག་མཛད་དེ་ལ་
འདུད། །ཅེས་པ་འདིས་ནི། ཡོན་ཏན་བརྒྱད་དང་ལྡན་པའི་སངས་རྒྱས་བསྟན་ཏེ། ཆོས་སྐུ་
ནི། འདུས་བྱས་ཀྱི་མཚན་ཉིད་ཐོག་མར་སྐྱེ་བ། དབུས་སུ་གནས་པ། མཐར་འཇིག་པ་མེད་
ཏན་ནོ། །སྤྲོས་པ་དང་རྣམ་པར་རྟོག་པ་ཐམས་ཅད་ཞི་བའི་
ཕྱིར་ལྷུན་གྲུབ་བོ། ། སངས་རྒྱས་ཉིད་ཀྱི་རང་བྱུང་གི་ཡེ་ཤེས་ཀྱིས་རྟོགས་པར་བྱ་བའི་ཕྱིར་
གཞན་གྱི་རྐྱེན་གྱིས་རྟོགས་པ་མིན་པའོ། །དེ་ལྟ་བུའི་སངས་རྒྱས་ཀྱི་ཡུལ་དེ་རྣམས་རང་བྱུང་ཡེ་
ཤེས་ཀྱིས་བརྗོད་དུ་མེད་པའི་རང་བཞིན་དུ་རྟོགས་པ་མཁྱེན་པའོ། །དེ་ལྟར་མཁྱེན་ནས་དེ་མ་
རྟོགས་པོ་རྣམས་ཀྱིས་རྟོགས་པའི་དོན་དུ་འཇིག་མེད་ལོ་ཀ་ལས་འདས་པའི་ལམ་སྟོན་པ་ནི།
བརྩེ་བའོ། །དེ་ལྟ་བུའི་མཁྱེན་བརྩེས་དུཁའི་མྱུ་གུ་གཅོད་པས། རལ་གྲི་དང་། ལྟ་བ་དང་ཐེ་
ཚོམ་གྱིས་བསྡུས་པའི་མཐོང་སྤང་ནགས་ཐིབས་པོས་བསྐོར་བའི་རྩིག་པ་ལྟ་བུ་འཇིག་པར་བྱེད་
པས། རྡོ་རྗེ་ལྟ་བུ་སྟེ། ནུས་པའོ། །དེ་དག་ལས། དང་པོ་གསུམ་མམ་བཞི་ནི། རང་དོན་
ནོ། །ཕྱི་མ་གསུམ་མམ་གཉིས་ནི། གཞན་དོན་ནོ། །དེ་ཉིད་ལས། འདུས་མ་བྱས་ཤིང་ལྷུན་
གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། མཁྱེན་དང་བརྩེ་དང་ནུས་པར་ལྡན། །དོན་
གཉིས་ལྡན་པས་སངས་རྒྱས་ཉིད། །ཅེས་སོ། །
གཉིས་པ་ཆོས་ནི། གང་ཞིག་མེད་མིན་ཡོད་མིན་ཡོད་མེད་མ་ཡིན་ཡོད་མེད་ལས་གཞན་
དུ། །བརྟག་པར་མི་ནུས་ངེས་ཚིག་དང་བྲལ་སོ་སོ་རང་གིས་རིག་ཞི་བ། །དྲི་མེད་ཡེ་ཤེས་འོད་
ཟེར་སྣང་ལྡན་དམིགས་པ་ཀུན་ལ་ཆགས་པ་དང་། །སྡང་དང་རབ་རིབ་རྣམ་པར་འཇོམས་
མཛད་དམ་ཆོས་ཉི་མ་དེ་ལ་འདུད། །ཅེས་པ་འདིས་ཡོན་ཏན་བརྒྱད་དང་ལྡན་པའི་ཆོས་བསྟན་
ཏེ། དེ་ལ། འགོག་བདེན་ནི། མུ་བཞིར་བརྟག་མི་ནུས་པས་རྟོག་གེའི་ཡུལ་མིན་པའི་ཕྱིར་
དང་། ངེས་ཚིག་སོགས་དང་བྲལ་བས་བརྗོད་དུ་མེད་པའི་ཕྱིར་དང་། འཕགས་པ་སོ་སོ་རང་གི་
རིག་བྱ་ཡིན་པའི་ཕྱིར་བསམ་དུ་མེད་པའོ། །ཞི་བ་ལ་གཉིས་ལས། ལས་དང་ཉོན་མོངས་པ་ཞི་
བ་ནི། གཉིས་སུ་མེད་པའོ། །དེའི་རྒྱུ་ཚུལ་བཞིན་མ་ཡིན་པའི་རྣམ་རྟོག་ཞི་བ་ནི། རྟོག་པ་མེད་
པའོ། །ལམ་བདེན་ནི། ཉི་མ་དང་ཆོས་མཐུན་ཏེ། ཉེ་ཉོན་གྱི་དྲི་མ་མེད་པས་དག་པ་དང་།.
.
སུ
170



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
།ཤེས་བྱ་སྣང་བར་བྱེད་པས་གསལ་བ་དང་། དེ་ཁོ་ན་ཉིད་མཐོང་བའི་གེགས་ཀྱི་གཉེན་པོ་བྱེད་
པས་གཉེན་པོར་མཐུན་ནོ། །ཡོན་ཏན་དང་པོ་གསུམ་དང་ལྡན་པའི་འགོག་བདེན་ནི། གང་
ཞིག་འདོད་ཆགས་དང་བྲལ་བ་ཡིན་ལ། ཕྱི་མ་གསུམ་དང་ལྡན་པའི་ལམ་བདེན་ནི། གོང་གི་
འདོད་ཆགས་དང་བྲལ་བྱེད་ཡིན་ཏེ། བསམ་མེད་གཉིས་མེད་རྟོག་མེད་པ། །དག་གསལ་
གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་
ཉིད་ཅན་དེ་ཆོས། །ཞེས་སོ། །
གསུམ་པ་ལ་དགེ་འདུན་ནི། སེམས་དེ་རང་བཞིན་འོད་གསལ་བས་ན་ཉོན་མོངས་ངོ་བོ་
མེད་གཟིགས་པས། །གང་དག་འགྲོ་ཀུན་བདག་མེད་མཐའ་ཞི་ཡང་དག་རྟོགས་ནས་ཐམས་
ཅད་ལ། །རྫོགས་པའི་སངས་རྒྱས་རྗེས་ཞུགས་གཟིགས་པ་སྒྲིབ་པ་མེད་པའི་བློ་མངའ་བ། །
སེམས་ཅན་རྣམ་དག་མཐའ་ཡས་ཡུལ་ཅན་ཡེ་ཤེས་གཟིགས་མངའ་དེ་ལ་འདུད། །ཅེས་པ་
འདིས་ཡོན་ཏན་བརྒྱད་དང་ལྡན་པའི་དགེ་འདུན་བསྟན་ཏེ། སེམས་རང་བཞིན་གྱིས་འོད་
གསལ་བ་དང་། ཉེ་བའི་ཉོན་མོངས་གདོད་ནས་ངོ་བོ་མེད་པར་མཐོང་བའི་ཕྱིར་འགྲོ་བ་ཐམས་
ཅད་ཀྱི་བདག་གཉིས་མེད་པའི་མཐའ་གཟོད་མ་ནས་ཞི་བའི་ཆོས་ཉིད་དུ་རྟོགས་པ་ཇི་ལྟ་བ་
མཁྱེན་པའོ། །འགྲོ་བ་ཐམས་ཅད་ལ་དེ་བཞིན་གཤེགས་པའི་སྙིང་པོ་ཡོད་པར་མཐོང་བ་ཇི་སྙེད་
པ་མཁྱེན་པ། དེ་གཉིས་ཀྱིས་ལོ་ཀ་ལས་འདས་པའི་ལམ་མཁྱེན་པ་སོ་སོ་རང་གིས་རིག་པ། ཡེ་
ཤེས་དང་པོ་ཆགས་པའི་སྒྲིབ་པ་མེད་པ། ཡེ་ཤེས་གཉིས་པ་ཐོགས་པའི་སྒྲིབ་པ་མེད་པ། ཡེ་ཤེས་
དེ་དག་སངས་རྒྱས་ཀྱི་ཡེ་ཤེས་བླ་ན་མེད་པ་དང་ཉེ་བར་གནས་གྱུར་པའམ། ལུས་ཅན་ཀུན་གྱི་
སྐྱབས་བླ་ན་མེད་པའི་ཡོན་ཏན་དང་ལྡན་པས་དམན་པའི་སྒྲིབ་པ་མེད་པའོ། །དང་པོ་གསུམ་
ནི། རིག་པ། ཕྱི་མ་གསུམ་ནི། རྣམ་པར་གྲོལ་བའོ། །ཇི་བཞིན་ཇི་སྙེད་ནང་གི་ནི། །ཡེ་ཤེས་
གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་
ཉིད། །ཅེས་སོ། །ཐེག་དམན་གྱི་དགེ་འདུན་ནི། གཞན་ཕན་གྱི་བསམ་པ་མ་དག་པས་སྐྱབས་
ཀྱི་འོས་མིན་པའི་ཕྱིར་མ་སྨོས་སོ། །གཉིས་པ་ནི། སྟོན་པ་བསྟན་པ་སློབ་དོན་གྱིས། །ཐེག་
གསུམ་པ་དང་བྱེད་གསུམ་ལ། །མོས་པ་རྣམས་ཀྱི་དབང་བྱས་ནས། །སྐྱབས་གསུམ་རྣམ་པར་
བཞག་པ་ཡིན། །ཞེས་ཏེ། སངས་རྒྱས་ཀྱི་ཡོན་ཏན་བསྟན་པའི་དོན་དུ་བྱང་སེམས་ཀྱི་གང་
ཟག་དང་སངས་རྒྱས་ལ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་སངས་
171



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ
རྒྱས་སྐྱབས་སུ་བཞག་གོ །ཆོས་ཀྱི་ཡོན་ཏན་བསྟན་པའི་དོན་དུ་རང་སངས་རྒྱས་ཀྱི་གང་ཟག་
དང་། ཆོས་ལ་མཆོག་ཏུ་བྱ་བ་བྱེད་པར་མོས་པའི་དབང་གིས་ཆོས། དགེ་འདུན་གྱི་ཡོན་ཏན་
བསྟན་པའི་དོན་དུ་ཉན་ཐོས་ཀྱི་གང་ཟག་དང་། དགེ་འདུན་ལ་མཆོག་ཏུ་བྱ་བ་བྱེད་པར་མོས་
པའི་དབང་གིས་དགེ་འདུན་སྐྱབས་སུ་བཞག་སྟེ། གང་ཟག་དེ་དག་དྲང་བའི་དོན་ཏོ། །གསུམ་
པ་ནི། སྤང་ཕྱིར་སླུ་བའི་ཆོས་ཅན་ཕྱིར། །མེད་ཕྱིར་འཇིགས་དང་བཅས་པའི་ཕྱིར། །ཆོས་
རྣམ་གཉིས་དང་འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ནོ། །དམ་པའི་དོན་
དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། ། ཐུབ་པ་ཆོས་ཀྱི་སྐུ་ཅན་ཕྱིར། །
ཚོགས་ཀྱང་དེ་ཡི་མཐར་ཐུག་ཕྱིར། །ཞེས་ཏེ། ལུང་གི་ཆོས་སྤང་བྱ་ཡིན་པའི་ཕྱིར་དང་།ཆོ་
རྟོགས་པའི་ཆོས་ལམ་བདེན་ནི། འདུས་བྱས་སླུ་བའི་ཆོས་ཅན་གྱི་ཕྱིར་དང་། འགོག་བདེན་ནི།
ཉན་ཐོས་ལྟར་ན། དངོས་པོར་མེད་པའི་ཕྱིར་དང་། དགེ་འདུན་རང་ཉིད་འཇིགས་པ་དང་
བཅས་པས་སྐྱབས་ཚོལ་བའི་ཕྱིར་དེ་དག་གཏན་གྱི་སྐྱབས་ཡིན་ནོ། །ཐུབ་པ་ནི། ཆོས་ཀྱི་སྐུ་
མངའ་བ་དང་། ཐེག་པ་གསུམ་པོའི་ཚོགས་ཀྱང་དེ་ཐོབ་པས་མཐར་ཕྱིན་པར་འགྱུར་བའི་ཕྱིར་
མཐར་ཐུག་དོན་དམ་པའི་སྐྱབས་ནི། སངས་རྒྱས་ཁོ་ནའོ། །བཞི་པ་ནི། འབྱུང་བ་དཀོན་
ཕྱིར་དྲི་མེད་ཕྱིར། །མཐུ་ལྡན་ཕྱིར་དང་ལོ་ཀ་ཡི། །རྒྱན་གྱུར་ཕྱིར་དང་མཆོག་ཉིད་ཕྱིར། །
འགྱུར་བ་མེད་ཕྱིར་དཀོན་མཆོག་ཉིད། །ཅེས་ཏེ། ཆོས་དྲུག་གིས། དཀོན་མཆོག་གསུམ་དང་
རིན་པོ་ཆེ་ཆོས་མཚུངས་པར་བརྗོད་དེ། དཀོན་པ་དང་། ཉེས་པ་མེད་པ་དང་། ཡོན་ཏན་གྱི་
མཐུ་དང་ལྡན་པ་དང། བསམ་པ་དགེ་བའི་རྒྱུར་གྱུར་པ་དང་། གཞན་བཅོས་མ་ལས་མཆོག་
ཏུ་གྱུར་པ་དང་། སྟོད་སྨད་ཀྱིས་འགྱུར་བ་མེད་པ་དང་དྲུག་གོ །དེ་རྣམས་རྒྱུད་བླ་མ་ལས་
གསུངས་སོ། །
གཉིས་པ་ལ་གཉིས་ཏེ། ཐེག་ཆེན་གྱི་དང་ཐེག་པ་ཐུན་མོང་གིའོ། །དང་པོ་ལ་གསུམ་སྟེ།
སྐྱབས་འགྲོའི་རང་བཞིན། ཁྱད་པར། ཕན་ཡོན་བསྟན་པའོ། །དང་པོ་ནི། འདི་ནི་དེ་དངོས་
འདོད་པས་ཁས་ལེན་དེ་ཡང་སྙིང་རྗེ་ལས་རིག་བྱ། །དེ་ལས་རྣམ་པ་ཀུན་མཁྱེན་ཕན་དང་བདེ་
བྱེད་དཀའ་ལ་སྐྱོ་བ་མེད། །ངེས་པར་འབྱུང་བ་ཐེག་པ་ཀུན་གྱིས་སྟོན་པའི་ཡོན་ཏན་རྟག་ཏུ་
ལྡན། །བརྡ་དང་ཆོས་ཉིད་ཐོབ་པ་བློ་ལྡན་རྣམས་ཀྱི་སྐྱབས་འགྲོ་འདི་མཆོག་ཡིན། །ཞེས་ཏེ།
སངས་རྒྱས་ཉིད་འདོད་པས་སྐྱབས་སུ་ཁས་ལེན་པ་ནི། ངོ་བོའོ། །དེའང་རྒྱུ་སྙིང་རྗེ་ལས་བྱུང་ལ
...
172



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བས། དེ་ནི་རྒྱུའོ། །དེ་ལས་རྣམ་མཁྱེན་ཐོབ་པ་འབྲས་བུའོ། །སེམས་ཅན་ཐམས་ཅད་ལ་ཕན་
བདེ་བྱེད་ཅིང་དཀའ་སྤྱད་ལ་མི་སྐྱོ་བ་ནི། བྱེད་ལས་སོ། །ངེས་པར་འབྱུང་བར་བྱ་བ་ལ་ཐེག་པ་
ཐམས་ཅད་ཀྱིས་སྟོན་པའི་ཡོན་ཏན་དང་ལྡན་པ་ནི། ལྡན་པའོ། །རགས་པ་བརྡ་ལས་བྱུང་བ་
དང་། ཕྲ་བ་ཆོས་ཉིད་ཀྱིས་ཐོབ་པ་གཉིས་ནི། དབྱེ་བ་སྟེ། དེ་ལྟར་དྲུག་གི་སྐྱབས་འགྲོའི་རང་
བཞིན་བསྟན་ནོ། །གཉིས་པ་ནི། ཀུན་ཏུ་འགྲོ་དང་ཁས་ལེན་རྟོགས་དང་ཟིལ་གནོན་པར། །
དབྱེ་བའི་རང་བཞིན་དོན་རྣམ་བཞི་ཡི་ཁྱད་པར་གྱིས། །ཐེག་པ་མཆོག་ཕྱིར་དཀོན་མཆོག་
སྐྱབས་རབ་སོང་བ་གང་། །དེ་ཉིད་སྐྱབས་སུ་སོང་བ་རྣམས་ཀྱི་མཆོག་ཅེས་བྱ། ། ཞེས་ཏེ།
འདིས་ཀུན་ཏུ་འགྲོ་བའི་དོན་དང་། ཁས་ལེན་པའི་དོན་དང་། རྟོགས་པའི་དོན་དང་། ཟིལ་
གྱིས་གནོན་པའི་དོན་གྱིས་ཐེག་ཆེན་གྱི་སྐྱབས་འགྲོ་མཆོག་ཡིན་ནོ། །དང་པོ་ནི། གང་ཞིག་
སེམས་ཅན་ཐམས་ཅད་བསྒྲལ་བར་ཞུགས་པ་དང་། ཐེག་པ་ཡེ་ཤེས་ཀུན་ཏུ་འགྲོ་ལ་མཁས་པར་
ལྡན། །གང་ཞིག་མྱ་ངན་འདས་ལ་འཁོར་ཞིང་རོ་གཅིག་པ། །དེ་འདྲའི་བློ་ལྡན་དེ་འདིར་ཀུན་
འགྲོར་ཤེས་པར་བྱ། །ཞེས་ཏེ། སེམས་ཅན་ཐམས་ཅད་བསྒྲལ་བར་ཞུགས་པར་སེམས་ཅན་
ཀུན་འགྲོ། ཐེག་པ་གསུམ་ལ་མཁས་པ་ཐེག་པ་ཀུན་འགྲོ། བདག་མེད་ ཉིས་ལ་མཁས་པ་ཡེ་
ཤེས་ཀུན་འགྲོ། འཁོར་འདས་རོ་གཅིག་པ་མྱང་འདས་ཀུན་འགྲོ་དང་བཞིའོ། །གཉིས་པ་ནི།
གང་ཞིག་དགའ་བ་མང་པོས་བྱང་ཆུབ་མཆོག་དོན་གཉེར། །གང་ཞིག་སྐྱེ་བ་མེད་པར་དཀའ་བ་
ཡང་དག་སྤྱོད། །གང་ཞིག་རྣམ་སངས་རྒྱས་ནས་སངས་རྒྱས་ཀུན་མཉམ་འགྱུར། །བློ་ལྡན་དེ་
ནི་ཁས་ལེན་མཆོག་ཏུ་ཤེས་པར་བྱ། །ཞེས་ཏེ། སངས་རྒྱས་ཁོ་ན་དོན་དུ་གཉེར་བ་སྨོན་ལམ་གྱི་
ཁྱད་པར། སྐྱོ་བ་མེད་པར་དཀའ་བ་སྤྱོད་པ་སྒྲུབ་པའི་ཁྱད་པར། སངས་རྒྱས་ཀུན་དང་མཉམ་
པ་ཐོབ་པ་ཐོབ་པའི་ཁྱད་པར་ཏེ། དེས་ཁས་ལེན་པའི་ཁྱད་པར་བསྟན་ལ། གཞན་ཡང་སངས་
རྒྱུས་ཀྱི་སྲས་སུ་ལེགས་པར་སྐྱེས་པ་དང་། ལུས་ཀྱི་ཁྱད་པར་དང་། སངས་རྒྱས་ཀྱི་གདུང་མི་
གཅོད་པ་དང་། བློན་པོ་ཆེན་པོ་ལྟ་བུའི་སྒོ་ནས་ཀྱང་ཤེས་པར་བྱའོ། །གསུམ་པ་ནི། བསོད་
ནམས་ཕུང་ཆེན་སྲིད་གསུམ་བླ་མ་སྲིད་པའི་བདེ་བ་དང་། །དུཁ་ཕུང་པོ་ཆེན་པོ་རབ་ཞི་བློ་
མཆོག་བདེ་བ་དང་། །ཆོས་མང་ཕུང་པོ་མཆོག་རབ་རྟག་པའི་སྐུ་སྟེ་དགེ་བའི་ཚོགས། །བག་
ཆགས་ལྡོག་ཅིང་སྲིད་དང་ཞི་ལས་རྣམ་པར་གྲོལ་བ་ཐོབ། །ཅེས་ཏེ། དེ་ལ་ཆོས་འདི་ལ་མོས་
པའི་དུས་དང་། སེམས་བསྐྱེད་པའི་དུས་དང། བསམ་བཞིན་དུ་སྐྱེ་བ་འཛིན་པའི་དུས་དང་།：
173



༄༅།}དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
：མངོན་པར་རྟོགས་པའི་དུས་དང་། མི་སྐྱེ་བའི་ཆོས་ལ་བཟོད་པ་ཐོབ་པའི་དུས་རྣམས་སུ་རིམ་པ་
བཞིན་དུ་ཐོབ་བོ། །སངས་རྒྱས་པའི་དུས་ན་ཆོས་སྐུ་ནི། ཆོས་མཐའ་ཡས་པའི་འབྱུང་གནས་
ཡིན་པའི་ཕྱིར་ཆོས་མང་ཕུང་པོ། ཆོས་ཐམས་ཅད་ཀྱི་མཆོག་རབ་ཟད་མི་ཤེས་པས་རྟག་པ།
སྟོབས་ལ་སོགས་པའི་དགེ་བའི་ཚོགས་ཏེ། དེ་རྣམས་ནི། སྐུ་དང་། བག་ཆགས་ལྡོག་པ་དང་།
འཁོར་འདས་ལ་མི་གནས་པ་སྟེ། བརྒྱད་ནི། རྟོགས་པའི་དོན་ནོ། །བཞི་པ་ནི། བློ་ལྡན་ཉན་
ཐོས་ཚོགས་བཅས་དགེ་བ་རྒྱ་ཆེན་དོན་ཆེན་དང། །མཐའ་ཡས་རྟག་རྒྱུན་མི་འཆད་ཟད་མི་
ཤེས་པས་ཟིལ་གྱིས་གནོན། །དགེ་བ་དེ་ཡང་ལོ་ཀ་ལོ་མ་ཡིན་ཡང་ཡོངས་སྨིན་བྱེད། །དབང་
འབྱོར་རྙེད་པ་དེ་ནི་ཕུང་པོ་ཞི་བས་ཟད་མི་ཤེས། །ཞེས་ཏེ། ལོ་ཀ་པའི་དགེ་བ་རྒྱ་ཆེ་བ། ལོ་ཀ་
ལས་འདས་པས་དོན་ཆེ་བ། ཡོངས་སུ་སྨིན་པར་བྱེད་པས་ཚད་མེད་པ། དབང་འབྱོར་པས་
ཟད་མི་ཤེས་པ་སྟེ། བཞིས་ཉན་ཐོས་རྣམས་ཟིལ་གྱིས་གནོན་ནོ། །གསུམ་པ་ནི། སྐྱབས་སུ་
འགྲོ་བ་འདིར་སོང་དོན་ཆེན་ཏེ། །དེ་ནི་ཚད་མེད་ཡོན་ཏན་ཚོགས་འཕེལ་འགྱུར། །འགྲོ་བ་
འདི་ལ་སྙིང་རྗེའི་བསམ་པས་ཁྱབ། །མཚུངས་མེད་འཕགས་ཆེན་ཆོས་ཀྱང་རྒྱས་པར་བྱེད། །
ཅེས་ཏེ། ཡོན་ཏན་དཔག་མེད་འཕེལ་བ་རང་དོན། བསམ་པ་འགྲོ་བ་ལ་སྙིང་རྗེས་ཁྱབ་པ་
དང་། སྦྱོར་བ་ཐེག་ཆེན་གྱི་ཆོས་རྒྱས་པར་བྱེད་པ་གཞན་དོན་ཏེ། དེ་གཉིས་ཕན་ཡོན་ནོ། །
གཉིས་པ་ལ། ཡུལ་གང་ལ་དང་། རྒྱུ་གང་གིས་དང་། ཚུལ་ཇི་ལྟར་དང་། དུས་ཇི་
ཙམ་དང། བསླབ་བྱ་དང། དབྱེ་བ་དང་། སྒྲ་དོན་དང་། ཕན་ཡོན་ནོ། །དང་པོ་སྐྱབས་
གསུམ་བདུན་ཅུ་པ་ལས། སངས་རྒྱས་ཆོས་དང་དགེ་འདུན་ནི། །ཐར་པ་འདོད་པ་རྣམས་ཀྱི་
སྐྱབས། །ཞེས་པས་དཀོན་མཆོག་གསུམ་ལ་སྐྱབས་སུ་འགྲོ་ཞིང་། ཁྱད་པར་ཉན་ཐོས་ལྟར་ན།
མཛོད་ལས། སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་གཉིས་ཀ་དང་། །མྱ་
ངན་འདས་ལ་སྐྱབས་སུ་འགྲོ། །ཞེས་པ་ལྟར་རོ། །གཉིས་པ་ནི། དུཁས་འཇིགས་པ་དང།8
དཀོན་མཆོག་གསུམ་གྱི་ཡོན་ཏན་ལ་དད་པས་འགྲོ་སྟེ། མདོ་རྒྱལ་མཚན་དམ་པ་ལས།
་
འཇིགས་པས་ཉེན་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང་། །ལྗོན་ཤིང་སོགས་
ལ་སྐྱབས་འགྲོ་སྟེ། ། སྐྱབས་དེ་མཆོག་གྱུར་མ་ཡིན་ཏེ། །སྐྱབས་དེ་ལ་ནི་བརྟེན་ནས་ནི། །
དུཁ་ཀུན་ལས་མི་གྲོལ་ཏེ། །གང་ཚེ་གང་ཞིག་སངས་རྒྱས་དང་། །ཆོས་དང་དགེ་འདུན་ལ་
སྐྱབས་སོང་། །སྐྱབས་དེ་ལ་ནི་བརྟེན་ནས་ནི། །དུཁ་ཀུན་ལས་གྲོལ་བར་འགྱུར། །ཞེས་པ་
174



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།Q
དང་། དཀོན་མཆོག་ཏ་ལ་ལར། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །རྒྱལ་སྲས་
རྣམས་ཀྱི་སྤྱོད་ལ་དད་བྱེད་པ། །བྱང་ཆུབ་བླ་ན་མེད་ལ་དད་གྱུར་ནས། །སྐྱེས་བུ་ཆེན་པོ་
རྣམས་ཀྱི་སེམས་སྐྱེའོ། །ཞེས་སོ། །གསུམ་པ་ནི། དཀོན་མཆོག་གསུམ་ལ་འབྲས་བུ་དང་རྒྱུར་
དམ་བཅའ་བ་སྟེ། སྟོན་པ་དང་། ལམ་དང་། ལམ་ལ་ནན་ཏན་བྱེད་པའི་གྲོགས་སུ་བཟུང་
ནས་དེ་ཉིད་རང་གི་ཐོབ་བྱའི་འབྲས་བུར་དམ་འཆའོ། །དེའང་གཞན་རྒྱུད་ལ་གྲུབ་ཟིན་གྱི་
དཀོན་མཆོག་གསུམ་ལ་རྒྱུར་འཛིན་པ་རྒྱུའི་སྐྱབས་འགྲོ། རང་ལ་འབྱུང་འགྱུར་ལ་འབྲས་བུར་
འཛིན་པ་འབྲས་བུའི་སྐྱབས་འགྲོའོ། །བཞི་པ་ནི། ཉན་ཐོས་ཇི་སྲིད་འཚོའི་བར་དུ་འགྲོ་ལ།
ཐེག་ཆེན་ནི། བྱང་ཆུབ་ལ་མཆིས་ཀྱི་བར་དུ་འགྲོའོ། །ལྔ་པ་ལ་གཉིས་ཏེ། ཐུན་མོང་གི་དང་།
སོ་སོའི་བསླབ་བྱའོ། །དང་པོ་ནི། སྐྱེས་བུ་དམ་པ་དང་འགྲོགས་པ། དམ་པའི་ཆོས་ཉན་པ།
ཚུལ་བཞིན་ཡིད་ལ་བྱ་བ་དང། ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་སྟེ། བཞིའམ། དབང་
པོའི་སྒོ་བསྡམས་པ། སེམས་ཅན་ལ་སྙིང་བརྩེ་བ། དཀོན་མཆོག་མཆོད་པ་ལ་བརྩོན་པ། སྡོམ་
པ་ཅི་ནུས་སུ་ལེན་པའོ། །གཉིས་པ་ནི། མྱང་འདས་ཆེན་པོ་ལས། གང་ཞིག་སངས་རྒྱས་
སྐྱབས་འགྲོ་བ། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །སྐྱབས་
སུ་སོང་བ་མ་ཡིན་ནོ། །དམ་པའི་ཆོས་ལ་སྐྱབས་ཚོལ་ན། །འཚེ་ཞིང་གསོད་པའི་སེམས་དང་
བྲལ། །དགེ་འདུན་ལ་ཡང་སྐྱབས་སོང་བས། །མུ་སྟེགས་ཅན་ལ་ཕྱག་མི་བྱ། །ཞེས་པ་དང་།
སྐྱབས་གསུམ་བདུན་ཅུ་པ་ལས། དགེ་བསྙེན་དུ་ནི་དམ་བཅས་ནས། །སྐྱབས་གསུམ་པོ་རྣམས་
བསྲུང་བར་བྱ། །མུ་སྟེགས་གཞན་ལ་གུས་པ་དང་། །ཕྱག་དང་མཆོད་པ་རྣམས་མི་བྱ། །ཞེས་
གསུངས་ཤིང་། རྒྱས་པར་དེ་དང་། དྲག་ཤུལ་ཅན་གྱིས་ཞུས་པ་དང་། དད་པའི་སྟོབས་བསྐྱེད་
པ་ལ་འཇུག་པ་དང་། གསང་བ་བསམ་གྱིས་མི་ཁྱབ་པ་ལ་སོགས་པ་རྒྱ་ཆེར་བལྟའོ། །དྲུག་པ་
ལ། ཐུན་མོང་དང་ཐུན་མོང་མ་ཡིན་པ། རྒྱུ་དང་འབྲས་བུ། བརྟན་མི་བརྟན། གནས་སྐབས་
དང་མཐར་ཐུག་གི་སྐྱབས་འགྲོའོ། །དང་པོ་ནི། ཉན་རང་སོགས་ཀྱི་ཐུན་མོང་བ། ཐེག་ཆེན་
གྱི་ནི་ཐུན་མོང་མ་ཡིན་པའོ། །གཉིས་པ་ནི། བཤད་ཟིན་ཏོ། །གསུམ་པ་ནི། དཀོན་མཆོག་
གི་ཡོན་ཏན་ལ་ཤེས་ནས་དད་པ་ཐོབ་པ་ནི། བརྟན་པ། གཞན་ནི། མི་བརྟན་པའོ། །བཞི་པ་
ནི། འཇིགས་སྐྱོབ་དང་། ལེགས་སྨོན་གྱི་ནི་གནས་སྐབས་ཀྱི། ངེས་འབྱུང་གི་ནི་མཐར་ཐུག་
གི་སྐྱབས་འགྲོའོ། །བདུན་པ་ལ། རྟག་ཏུ་ཉོན་མོངས་ཚོགས་ཀུན་དང་། །ཉེས་པར་སྤྱོད་པ་
175



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ
འོཐམས་ཅད་དང་། །རྒ་དང་འཆི་བ་དག་ལས་ཀྱང་། །སངས་རྒྱས་ཉིད་ནི་ཡོངས་སུ་སྐྱོབ། །
འཚེ་བ་དག་ནི་ཐམས་ཅད་དང་། །ངན་སོང་དང་ནི་ཐབས་མིན་དང་། །འཇིག་ཚོགས་ཐེག་པ་
དམན་དག་ལས། །སྐྱོབ་ཕྱིར་སྐྱབས་ཀྱི་དམ་པའོ། །ཞེས་ཏེ། ཉོན་མོངས་པ་དང་། ལས་
དང་། སྐྱེ་བའི་ཀུན་ནས་ཉོན་མོངས་པ་ལས་སྐྱོབ་པའམ། འཚེ་བ་འོན་ལོང་སོགས། རྣ་བ་
སོགས་ཐོབ་པར་བྱས་ཏེ་སྐྱོབ། ངན་སོང་བ་རྣམས་དེ་ལས་ཐར་པ་དང་། ཐབས་མིན་པ་མུ་
སྟེགས་ཅན་གྱི་ལྟ་བ་རྣམས་དེ་ལས་ལོག་པ་དང་། འཇིག་ཚོགས་ཟག་བཅས་ཀྱི་ཕུང་པོ་ཅན་
རྣམས་མྱང་འདས་དང། རིགས་མ་ངེས་པ་རྣམས་ཐེག་དམན་དུ་མི་ལྟུང་བར་བྱས་ནས་སྐྱོབ་
པས་སྐྱབས་སོ། །དེ་དག་ལ་དུཁ་དང་སྒྲིབ་པའི་འཇིགས་པ་ལས་སྒྲོལ་བའི་དཔུང་གཉེན་ཞུ་
ཞིང་། བསྙེན་ཏེ་སོང་བའམ་བསྙེན་པར་སོང་བས་འགྲོའོ། །བརྒྱད་པ་ནི། གཉིས་ཏེ། མཐར་
ཐུག་གི་དང་། གནས་སྐབས་ཀྱི་ཕན་ཡོན་ནོ། །དང་པོ་ནི། སངས་རྒྱས་ལ་སྐྱབས་སུ་སོང་བས་
འཚང་རྒྱུ། ཆོས་ལ་སོང་བས་ཆོས་ཀྱི་འཁོར་ལོ་བསྐོར། དགེ་འདུན་ལ་སྐྱབས་སུ་སོང་བས་དགེ་
འདུན་གྱིས་བསྐོར་བའོ། །
གཉིས་པ་པ་ལ་བཞི་ལས། དང་པོ་ནི། སྡོམ་པ་ཀུན་གྱི་རྒྱུ་ཡིན་པ་ནི། མཛོད་ལས།
བསྙེན་གནས་ཀུན་ལ་ཡོད་མོད་ཀྱི། །སྐྱབས་སུ་མ་སོང་བ་ལ་མེད། ། ཅེས་པ་དང་། སྐྱབས་
གསུམ་བདུན་ཅུ་པ་ལས། གསུམ་ལ་སྐྱབས་འགྲོའི་དགེ་བསྙེན་ནི། །དེ་ནི་སྡོམ་བརྒྱུད་རྩ་བ་
ཡིན། །ཞེས་སོ། །གཉིས་པ་ལ་སྲུང་བ་ཆེན་མོར་འགྱུར་བ་ནི། སངས་རྒྱས་ཉིད་དེ་སྐྱབས་ནི་
དཔེ་མེད་མཆོག་ ཏུ་ འདོད། ། སྣ་ཚོགས་འཇིགས་འགྱུར་འཇིག་ཚོགས་ ཀུན་དང་ཐེག་པ་
དང་། །ངན་སོང་རྣམ་མང་དུཁ་ཐབས་མིན་སོང་བ་རྣམས། །སྐྱེ་དང་འཆི་དང་ཉོན་མོངས་
ལས་རྣམས་ཀུན་ལས་སྲུང་། །ཞེས་པ་དང་། བྱེ་བྲག་ངན་འགྲོར་མི་སྐྱེ་བར་ཕག་མོའི་རྟོགས་
བརྗོད་ལས། གང་ཞིག་སངས་རྒྱས་སྐྱབས་འགྲོ་བ། །དེ་ནི་ངན་འགྲོར་མི་འགྲོ་སྟེ། །ལྷ་ཡི་ལུས་
ནི་སྤངས་ནས་ཀྱང་། །ལྷ་ཡི་ལུས་སུ་སྐྱེ་བར་འགྱུར། །དེ་བཞིན་དུ་ཆོས་དང་དགེ་འདུན་ལའང་
སྦྱར་ནས་གསུངས་སོ། །གནོད་པ་ཀུན་ལས་སྲུང་སྟེ། ལོ་ཀ་ཇི་སྲིད་སེམས་ཅན་གྱི། །གནོད་
དང་ཕུན་སུམ་ཚོགས་པ་ཀུན། །བཟློག་ཅིང་འབྱོར་པར་བྱ་བའི་ཕྱིར། ། སངས་རྒྱས་སྐྱབས་
ཆེན་ཉིད་དུ་འདོད། །ཅེས་སོ། །གསུམ་པ་ཆོས་ཐམས་ཅད་འབྱུང་བའི་སྒོ་ནི། རྒྱ་ཆེར་རོལ་པ་
ལས། གསུམ་ལ་སྐྱབས་སུ་འགྲོ་བ་ནི། ཆོས་སྣང་བའི་སྒོ་སྟེ་ཞེས་སོ། །བཞི་པ་དམ་པའི་གྲངས་༈.
.
176



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སུ་བགྲང་བ་ནི། དམ་པའི་བྱ་བ་བྱས་ཤིང་ལོག་པར་མོས་པའི་སྒྲིབ་པ་དང་བྲལ་བས་སོ། །
གཉིས་པ་ལ། སངས་རྒྱས་དང་། ཆོས་དང་། དགེ་འདུན་ལ་གདམས་པ་གསུམ་ལས། དང་
པོ་ལ་གཉིས་ལས། གང་ལ་ན། སངས་རྒྱས་དཀོན་མཆོག་ལའོ། །
གཉིས་པ་ལ། ཡུལ་དང་ཡུལ་ཅན་དང་། མཚོན་བྱ་དང་མཚན་ཉིད་དང་། རྒྱུ་མཚན་
དང་རྒྱུ་མཚན་ཅན་དུ་མི་སྦྱོར་བར་གདམས་པ་གསུམ་མོ། །དང་པོ་ནི། ཡུལ་གཟུགས་སོགས་
དང་། ཡུལ་ཅན་རྣམ་མཁྱེན་ཉིད་དོན་དམ་པར་མི་དམིགས་པའི་ཕྱིར་གཟུགས་སོགས་ཡུལ་
དང་། རྣམ་མཁྱེན་ཡུལ་ཅན་དུ་མི་སྦྱོར་ཏེ། རྟོག་པར་མི་བྱེད་པའོ། །མདོ་ནི། གཟུགས་ལ་
རྣམ་མཁྱེན་གྱིས་སྦྱོར་བར་མི་བྱེད་དེ། འདི་ལྟར་གཟུགས་ཉིད་ཡང་དག་པར་རྗེས་སུ་མ་མཐོང་
ངོ་། །ཞེས་སོ། །གཉིས་པ་ནི། མཚོན་བྱ་སངས་རྒྱས་དང་། སངས་རྒྱས་སུ་མཚོན་པར་བྱེད་
པའི་ཆོས་ཀྱི་མཚན་ཉིད་རྣམ་མཁྱེན་ཉིད་དོན་དམ་པར་མི་དམིགས་པའི་ཕྱིར། སོགས་པ་
སངས་རྒྱུས་མཚོན་བྱ་དང་། རྣམ་མཁྱེན་ཉིད་མཚན་ཉིད་དུ་མི་སྦྱོར་བའོ། །མདོ་ནི། སངས་
རྒྱས་ལ་རྣམ་མཁྱེན་ཉིད་ཀྱིས་སྦྱོར་བར་མི་བྱེད་དེ། འདི་ལྟར། སངས་རྒྱས་ཉིད་ཡང་དག་པར་
རྗེས་སུ་མ་མཐོང་ངོ་། །ཞེས་སོ། གསུམ་པ་ནི། སངས་རྒྱས་དང་བྱང་ཆུབ་དག་གི་མཚན་ཉིད་
རྣམ་མཁྱེན་ཉིད་དེ་བཞིན་ཉིད་དུ་གཅིག་པ་ཉིད་ཀྱིས་བྱང་ཆུབ་དང་རྣམ་མཁྱེན་ཉིད་དོན་དམ་
པར་མི་དམིགས་པའི་ཕྱིར་རྣམ་མཁྱེན་ཉིད་ཀྱིས་ཆོས་ཐམས་ཅད་རྟོགས་པས་བྱང་ཆུབ་ཏུ་བཞག་
གོ་ཞེས་མི་སྦྱོར་བའོ། །མདོ་ནི། བྱང་ཆུབ་ལ་རྣམ་མཁྱེན་ཉིད་ཀྱིས་སྦྱོར་བར་མི་བྱེད་དེ། འདི་
ལྟར། བྱང་ཆུབ་ཉིད་ཡང་དག་པར་རྗེས་སུ་མ་མཐོང་ངོ་། །དེ་ཅིའི་ཕྱིར་ཞེ་ན། བྱང་ཆུབ་ཉིད་
རྣམ་མཁྱེན། རྣམ་མཁྱེན་ཀྱང་བྱང་ཆུབ་ཅེས་སོ། །འདིས་ནི། དམིགས་པར་བྱ་བ་ཡུལ་ཤེས་
བྱ་དང། དམིགས་པར་བྱེད་པའི་ཡུལ་ཅན་ཤེས་པ་མཉམ་པ་ཉིད་དུ་ཤེས་པའི་ཡེ་ཤེས་སངས་
རྒྱས་ཡིན་ནོ་ཞེས་ལུང་འབོགས་པ་སངས་རྒྱས་དཀོན་མཆོག་ལ་འདོམས་པའོ། །
གཉིས་པ་ལ་གཉིས་ལས། གང་ལ་ན། ཆོས་དཀོན་མཆོག་ལའོ། །ཇི་ལྟར་ན། ཡུལ་
ཅན་ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ཆོས་ནི། ཡུལ་གཞི་དངོས་པོ་དང་།
གཉེན་པོ་ལམ་དང་། རྣམ་པ་ཁྱད་པར་གྱི་ཆོས་སམ། ཆོས་ཉིད་མཐའ་དག་གིས་བསྡུས་པས་
ན། གཞི་ཤེས་ཀྱིས་བསྡུས་པའི་ཆོས་ཐམས་ཅད་དོན་དམ་པར་ངོ་བོ་ཉིད་མེད་དོ། །ཞེས་སྟོན་
ནོ། །མདོ་ནི། གཟུགས་ཀྱི་དོན་དུ་ཡུམ་ལ་མི་སྤྱོད་དོ། །ཞེས་སོ། །དེ་བཞིན་དུ་ལམ་ཤེས་
177



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
...ཀྱིས་བསྡུས་པ་ལའང་སྦྱར་རོ། །མདོ་ནི། སྦྱིན་པའི་ཕར་ཕྱིན་གྱི་དོན་དུ་ཡུམ་ལ་མི་སྤྱོད་དོ། །
ཞེས་སོ། །རྣམ་མཁྱེན་གྱིས་བསྡུས་པའང་སྦྱར་ཏེ། མདོ་ནི། དེ་བཞིན་གཤེགས་པའི་སྟོབས་
བཅུའི་དོན་དུ་ཡུམ་ལ་མི་སྤྱོད་དོ། །ཞེས་སོ། །ཞེས་ལུང་འབོགས་པ་ཆོས་ལའོ། །གསུམ་པ་ལ་
གཉིས་ལས། གང་ལ་ན། དགེ་འདུན་དཀོན་མཆོག་ལའོ། །ཇི་ལྟར་ན། འཇུག་པར་བྱའོ་
ཞེས་ལུང་འབོགས་པ་ནི། དགེ་འདུན་ལ་འདོམས་པའོ། །གང་ལ་འཇུག་ན། གསུམ་ལས།
དབྱེ་གཞི་ནི། རྒྱུད་ལས། བྱང་ཆུབ་ནམ་མཁའི་མཚན་ཉིད་དེ། །རྟོག་པ་ཐམས་ཅད་སྤངས་
པ་ཡིན། །ཞེས་པའི་བྱང་ཆུབ་དེ་རྟོགས་པར་འདོད་པའི་བྱང་སེམས་སོ། །སྡིག་པ་མི་དགེ་བའི་
ཆོས་ལས་རིང་དུ་སོང་བས་འཕགས་པ། ཐར་པ་ལ་བརྩོན་པའི་དགེ་བ་དང་ལྡན་པས་སློབ་པ།
རྫོགས་པའི་བྱང་ཆུབ་ཀྱི་ལམ་ལས་ཕྱིར་མི་ལྡོག་པ་རྣམས་སོ། ། དབྱེ་ངོ་། དེ་ལ་གྲངས་ཉི་
ཤུའོ། །གྲངས་ངེས་ནི། འབྲས་བུ་ལ་གནས་པ་རྒྱུན་ཞུགས། ཕྱིར་འོང་། ཕྱི་མི་འོང་གསུམ་
དང་། འབྲས་བུ་ལ་ཞུགས་པ་རྒྱུན་ཞུགས་ཕྱིར་འོང་ཕྱིར་མི་འོང་དགྲ་བཅོམ་པའི་འབྲས་བུ་ལ་
ཞུགས་པ་དང་བཞི་ཡོད་པའི་བྱེ་བྲག་གིས། སྐྱེས་བུ་ཆེན་པོ་བདུན་པོ་རང་སངས་རྒྱས་དང་ལྷན་
ཅིག་བརྒྱད་པོ་ལ་དབང་རྟུལ་དད་པའི་རྗེས་འབྲང་དང་། སོགས་པ་དབང་རྣོན་ཆོས་ཀྱི་རྗེས་
འབྲང་ལ་སོགས་པར་ཕྱེ་བའི་བྱེ་བྲག་གིས་ཉི་ཤུར་འཆད་པ་སྟེ། ངེས་པའོ། །འོ་ན། དགྲ་
བཅོམ་པ་དང་ཉེར་གཅིག་ཏུ་འགྱུར་རོ། །ཞེ་ན། མི་འགྱུར་ཏེ། ཐེག་ཆེན་གྱི་དགྲ་བཅོམ་པ་ནི།
སངས་རྒྱས་དཀོན་མཆོག་གི་ཁོངས་སུ་གཏོགས་པ་ཉིད་ཀྱིས་དགེ་འདུན་གྱི་ནང་དུ་མ་གཏོགས་
པས་སོ། །ཇི་ལྟར་ན། གདོད་ནས་སྐྱེ་བ་མེད་པ་ཉིད་དུ་རྟོགས་པས་སོ། །
བཞི་པ་ལ་བཞི་སྟེ། སྒྲུབ་པའི་མི་མཐུན་ཕྱོགས་སྤང་བའི་རྒྱུ་བརྩོན་འགྲུས། སྒྲུབ་པ་ལ་
གཞན་གྱིས་དྲིང་མི་འཇོག་པའི་རྒྱུ་སྤྱན་ལྔ། སྒྲུབ་པའི་ཡོན་ཏན་ཐམས་ཅད་རྫོགས་པའི་རྒྱུ་
མངོན་ཤེས་དྲུག །སྒྲུབ་པ་མཐར་ཐུག་པའི་རྒྱུ་ལམ་ལ་གདམས་པའོ། །དང་པོ་ནི། སྒྲུབ་པའི་
ངོ་བོ་བརྩོན་འགྲུས་ཡིན་པས། དེའི་མི་མཐུན་ཕྱོགས་ལེ་ལོ་སྤོང་བའི་རྒྱུ་ནི། སྙོམས་ལས་འཛིན་
པའི་ལེ་ལོ་སྤོང་བའི་རྒྱུ་མ་ཞེན་པའི་བརྩོན་འགྲུས། སྒྱིད་ལུག་པའི་ལེ་ལོ་སྤོང་བའི་གཉེན་པོ་མི་
ངལ་བའི་བརྩོན་འགྲུས། བདག་ཉིད་ལ་བརྙས་པའི་ལེ་ལོ་སྤོང་བའི་གཉེན་པོ་ལམ་ཡོངས་སུ་
འཛིན་པའི་བརྩོན་འགྲུས་ལ་གདམས་པའོ། །དང་པོ་ལ། བསྟན་ཅེས་དྲང་ངོ་། །གང་ལ་ན།
མ་ཞེན་པའི་བརྩོན་འགྲུས་ལ་ཞེས་ཡུལ་གྱི་བདུན་པའམ། དེའི་ཆེད་ལ་ཞེས་རྒྱུ་མཚན་གྱི་བདུན་
178



༄༅།།མངོན་པར་རྟོགས་པའི་རྒྱན་ཅེས་ཁུ་བ་ཤེར་ཕྱིན་ལུང་གི་སྙེ་མ།
པའོ། །ཅིའི་དོན་དུ་ན། ཞེན་པར་འགྱུར་བས་དེ་སྤང་པའི་ཕྱིར་དུའོ། །འདི་ལ། ཞེན་
འགྱུར་ཞེས་དྲང་ངོ་། །གང་གི་ཚེ་ན། དམ་བཅས་པའི་དོན་སྒྲུབ་པའི་བརྩོན་འགྲུས་བརྩམས་
པ་ཉིད་ཀྱིས་སྔར་སེམས་བསྐྱེད་དུ་ཇི་སྐད་བཤད་པའི་དོན་བསྒྲུབ་པའི་ཕྱིར་དུ་སྤྲོ་བས་ནན་དུ་
བྱེད་པའི་ཚེ་ནའོ། །རྒྱུ་གང་ལས་ན། ལུས་དང་། སོགས་པ་ངག་དང་ཡིད་ཀྱི་བྱ་བ་ངན་པ་ལ་
བདེ་བར་རོ་མྱང་བའི་བསོད་ཉམས་ཉིད་ཀྱི་རྒྱུ་ལས་ཏེ། ཞི་ལྷས། སྙོམས་ལས་བདེ་བའི་རོ་མྱང་
དང༌། །གཉིད་ལ་བརྟེན་པའི་སྲེད་པ་དང་། །འཁོར་བའི་དུཁར་མི་སྐྱོ་ལས། །ལེ་ལོ་ཉེ་བར་
སྐྱེ་བར་འགྱུར། །ཞེས་སོ། །གང་ལ་ན། དབང་རྟུལ་ལའོ། །ཇི་ལྟར་བསྟན་ན། ལུས་དང་།
སོགས་པ་ངག་ལ་སོགས་པའི་ཞེན་བྱ་དེ་དག་ངོ་བོ་ཉིད་མེད་ཅིང་མི་དམིགས་པ་ཉིད་དུ་བསྟན་
ཅིང་། དེས་སེར་སྣ་ལ་སོགས་ཀྱི་སེམས་མ་སྐྱེས་པས་ལུས་ལ་སོགས་པར་མི་དམིགས་པ་ནི།
བྱང་ཆུབ་ཀྱི་ལམ་ཡིན་པར་རོ། །མདོ་ནི། ལུས་མི་དམིགས་པ་དང་། ངག་མི་དམིགས་པ་དང་།
སེམས་མི་དམིགས་པ་དེའི་ཚེ་ཞེས་པ་དང་། སེམས་ཅན་ཐམས་ཅད་ལ་སྙིང་རྗེ་ཆེན་པོའི་སེམས་
ཉེ་བར་འཇོག་པ་དེ་ལྟ་ན། བྱང་ཆུབ་སེམས་དཔའི་ལུས་དང་ངག་དང་ཡིད་ཀྱི་གནས་ངན་ལེན་
ཡོངས་སུ་དག་པ་ཞེས་ངས་བཤད་དོ། །ཞེས་སོ། །
གཉིས་པ་ལ། བསྟན་ཅེས་དྲང་ངོ་། །གང་ལ་ན། ཡོངས་སུ་ངལ་བ་མེད་པའི་བརྩོན་
འགྲུས་ལའོ། །ཇི་ལྟར་ན། གཟུགས་ལ་སོགས་པའི་ཕུང་པོ་དང་། ནས་ཀྱི་སྒྲས་ཁམས་ལ་
སོགས་པ་ནས་ཡང་དག་རྫོགས་པའི་བྱང་ཆུབ་ཀྱི་མཐར་ཐུག་གི་བར་དུ་ངལ་ཞིང་རློམ་པའི་ཡུལ་
དུ་མ་གྲུབ་པས་རློམ་སེམས་པ་མེད་པར་གྱིས་ཤིག་ཅེས་བསྟན་ནོ། །ཅིའི་དོན་དུ་ན། རློམ་
སེམས་ལ་བརྟེན་ནས་སྐྱོ་བར་འགྱུར་བས་དེ་སྤང་བའི་ཆེད་དུའོ། །འདི་ལའང་སྐྱོ་བར་འགྱུར་
ཞེས་དྲང་ངོ་། །གང་གི་ཚེ་ན། དུས་ཡུན་རིང་པོ་ཞིག་ཏུ་ལམ་ལ་གོམས་པར་བྱས་ཀྱང་འདོད་
པའི་དོན་བྱང་ཆུབ་ཐོབ་པ་སོགས་མ་གྲུབ་པའི་ཚེ་ནའོ། །གང་ན། དུས་ཅུང་ཟད་ལ་རིང་པོར་
རློམ་པའི་དངངས་པའི་རང་བཞིན་ཅན་དབང་རྟུལ་ལོ། །ཇི་ལྟར་ན། ཡོངས་སུ་སྟེ། ལྷག་པར་
རོ། །མདོ་ནི། ཕྱིན་དྲུག་ལ་སྤྱོད་པའི་ཚེ་གཟུགས་སུ་མི་རློམ་ཞེས་པ་ནས་བྱང་ཆུབ་ཏུ་རློམ་པ་
མེད་པ་དེ་ལྟར་ན་སུས་ཀྱང་ཐུབ་པ་མེད་པ་ཡིན་ནོ། །ཞེས་སོ། །
གསུམ་པ་ལ། བསྟན་ཅེས་དྲང་ངོ༌། །གང་ལ་ན། ལམ་ཡོངས་སུ་གཟུང་བའི་ཡེ་ཤེས་
ལའོ། །ཇི་ལྟར་ན། ཤེས་བྱའི་ཆོས་རྣམས་དོན་དམ་པར་རང་བཞིན་གྱིས་མ་སྐྱེས་པ་ཉིད་༔
179
S.



༄༅།།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
དུའོ། །ཅིའི་དོན་དུ་ན། ཕྱོགས་བཅུ་ཞེས་པ། གྲངས་དང་བགྲང་བྱ་གཞི་མཐུན་པར་བསྟན་
པ་བ་གཉིས་པའི་བསྡུ་བ་སྟེ། ཤར་ལ་སོགས་པ་ཕྱོགས་བཅུ་ན་བཞུགས་པའི་སངས་རྒྱས་དང་།
སོགས་པ་བྱང་སེམས་ལ་སོགས་པ་ལ་དགོས་པའི་དོན་རེ་རེ་ཤེས་པའི་ཕྱིར་དུའང་ལམ་གྱི་ལུང་
ནོད་ཅིང་དཀའ་བ་སྤྱད་དགོས་ན། དེ་འདྲ་བདག་གིས་ག་ལ་ནུས་སྙམ་དུ་སེམས་ཞུམ་པར་
འགྱུར་བས་དེ་སྤང་པའི་ཕྱིར་ཆོས་སྐྱེ་མེད་དུ་ཤེས་པའི་ཡེ་ཤེས་དང་ལྡན་ན་སྐྱིལ་ཀྲུང་གཅིག་ལ་
གནས་བཞིན་དུ་ཕྱོགས་བཅུ་ལྟ་ཞིང་སངས་རྒྱས་ལ་ཆོས་ཉན་ནུས་སོ། །ཞེས་བསྟན་ནོ། །མདོ་
ནི། ཡེ་ཤེས་གང་དང་ལྡན་པས་ཤེར་ཕྱོགས་ཀྱི་ལོ་ཀ་གངྒཱའི་ཀླུང་གི་བྱེ་མ་སྙེད་ཀྱང་མཐོང་ངོ། །
དེ་དག་གི་ཆོས་བསྟན་པ་ཡང་ཉན་ནོ། །ཞེས་སོ། ། གཉིས་པ་ལ། གང་ལ་དང་། ཇི་ལྟར་
གདམས་པ་གཉིས་ལས། དང་པོ་ལ། རྒྱུ། ངོ་བོ། འབྲས་བུའོ། །རྒྱུ་ནི། ཕྱིན་དྲུག་དང་
བསམ་གཏན་ལ་བརྟེན་ནས་རྫུ་འཕྲུལ་རྐང་པ་བཞི་དང་ཆོས་རྒྱུན་ཏིང་ངེ་འཛིན་སོགས་ཡིན་
ནོ། །མདོ་ནི། མིག་ལྔ་སྦྱང་པར་འདོད་པ་དང་ཐོབ་པར་འདོད་པས་ཕྱིན་དྲུག་ལ་བརྩོན་པར་
བྱའོ། །ཞེས་པ་དང་། ངོ་བོ་ཉིད་མེད་པས། ཤའི་སྤྱན་ཞེས་བྱ་བ་ནི། རྫུ་འཕྲུལ་གྱི་རྐང་པ་བཞི་
བསྒོམས་པས་ཞེས་གསུངས་སོ། །ངོ་བོ་ལ། མཚན་མཚོན་གཞི་གསུམ་ལས། དང་པོ་ནི།
བདག་རྐྱེན་རྫུ་འཕྲུལ་རྐང་པ་བཞི་ལས་ཡུལ་མཐོང་བའོ། །མཐོང་བ་དང་ནི་ཞེས་སོ། །
གཉིས་པ་སྤྱན་ལྔ་ལ་གདམས་པ་ནི། ཡུལ་ལྟ་བར་བྱེད་པ་དང་། གསལ་བར་བྱེད་པ་
དང་། གདུལ་བྱ་འདྲེན་ཞིང་འཁྲིད་པར་བྱེད་པས་ན། མིག་སྟེ། ངེས་ཚིག་གོ །གསུམ་པ་ལ་
བཞི་ལས། དབྱེ་གཞི་སྤྱན་ཙམ་མོ། །དབྱེ་ངོ་ལ། གོང་མ་རྣམས་མིང། འོག་མ་རྣམས་དོན་
ཡིན་པས་གྲངས་བཞིན་དུ་སྦྱར་ཏེ། ཤའི་སྤྱན་ནི། དངོས་པོ་སོ་སོར་ངེས་པ་དཔག་ཚད་བརྒྱ་
ནས་སྟོང་གསུམ་ཚུན་ཆད་ཀྱི་གཟུགས་རྣམས་མཐོང་བས་དེའི་ཡུལ་ཅན་ནོ། །མདོ་ནི། བྱང་
སེམས་ཀྱི་སྐུ་ཤའི་མིག་གིས་དཔག་ཚད་བརྒྱ་མཐོང་བ་ཡོད་དོ་ནས་སྟོང་གསུམ་གྱི་སྟོང་ཆེན་པོའི་
ལོ་ཀའི་ཁམས་མཐོང་བ་ཡོད་དོ། །ཞེས་སོ། །དེ་བས་ལྷག་པ་མི་མཐོང་སྟེ། འཕགས་པས།
དེ་ནི། རྣམ་པར་སྨིན་པ་ལས་བྱུང་བ་ཉིད་ཀྱིས་ཡུལ་སོ་སོར་ངེས་པ་ཉིད་ཡིན་པའི་ཕྱིར་རམ།
ཤའི་མིག་གི་བདག་པོའི་འབྲས་བུའི་ཡུལ་ཅན་ཡིན་ལ། དེའང་སྟོང་གསུམ་གྱི་སྟོང་ཆེན་པོའི་
འཇིག་རྟེན་གྱི་ཁམས་ཀྱིས་བསྡུས་པ་ཡིན་པའི་ཕྱིར་རོ། །ཞེས་སོ། །དགེ་བའི་ལས་ཀྱི་རྣམ་པར་
སྨིན་པ་ལས་བྱུང་བའི་ལྷའི་སྤྱན་ནི། ཕྱོགས་བཅུའི་སེམས་ཅན་ཐམས་ཅད་ཀྱི་འཆི་འཕོ་བ་དང་:
::
180



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
གང་དུ་སྐྱེ་བ་དང་གཟུགས་རྣམས་མཐོང་བས་དེའི་ཡུལ་ཅན་ནོ། །མདོ་ནི། ལྷ་རྣམས་ཀྱི་ལྷའི་
མིག་གང་ཡིན་པ་དེ་ནི། བྱང་སེམས་ཀྱིས་ཤེས་ཀྱི། བྱང་སེམས་ཀྱི་ལྷའི་མིག་གང་ཡིན་པ་དེ་ནི།
རྒྱལ་པོ་ཆེན་པོ་བཞིའི་རིས་ནས་འོག་མིན་གྱི་ལྷ་རྣམས་ཀྱིས་མི་ཤེས་སོ། །ཞེས་སོ། །ཤེས་རབ་
ཀྱི་སྤྱན་ནི། འདུས་བྱས་དང་འདུས་མ་བྱས་ཀྱི་ཆོས་ཐམས་ཅད་ལ་ཅིར་ཡང་རྣམ་པར་མི་རྟོག་
པའི་ཡུལ་ཅན་ནོ། །མདོ་ནི། ཤེས་རབ་ཀྱི་མིག་དང་ལྡན་པས་འདུས་བྱས་སམ་འདུས་མ་བྱས་
ཀྱི་ཆོས་ཅི་ཡང་མི་ཤེས་ཏེ་ཞེས་སོ། །ཆོས་ཀྱི་སྤྱན་ནི། འཕགས་པའི་གང་ཟག་ཐམས་ཅད་ཀྱི་
རྟོགས་པ་དབང་པོ་རྣོ་རྟུལ་སོགས་ཤེས་པས་དེའི་ཡུལ་ཅན་ནོ། །མདོ་ནི། ཆོས་ཀྱི་མིག་གིས་
གང་ཟག་འདི་དད་པའི་རྗེས་སུ་འབྲང་བའོ། །ཞེས་སོ། །གསུང་རབ་བཅུ་གཉིས་ཤེས་པ་ལ་
ཆོས་ཀྱི་སྤྱན། ཞེས་ངོ་བོ་ཉིད་མེད་པའོ། །སངས་རྒྱས་ཀྱི་སྤྱན་ནི། ཆོས་ཐམས་ཅད་རྣམ་པ་
ཐམས་ཅད་དུ་མངོན་པར་རྫོགས་པར་བྱང་ཆུབ་ཅིང་རྟོགས་པའི་ཡུལ་ཅན་ནོ། །མདོ་ནི། བྱང་
ཆུབ་ཀྱི་སེམས་བསྐྱེད་པའི་རྗེས་ལ་རྡོ་རྗེ་ལྟ་བུའི་ཏིང་ངེ་འཛིན་ལ་མཉམ་པར་བཞག་ནས་སེམས་
ཀྱི་སྐད་ཅིག་གཅིག་དང་ལྡན་པའི་ཤེས་རབ་ཀྱིས་རྣམ་མཁྱེན་ཉིད་ཐོབ་པར་བྱེད་ཅེས་སོ། 
།
འབུམ་ཊཱིཀ་ཏུ། གཟུགས་ཐམས་ཅད་ལ་འཇུག་པའི་ཤེས་པ་ནི། ཤའི། ཏིང་ངེ་འཛིན་དང་
སྙོམས་པར་འཇུག་པ་ཐམས་ཅད་ཤེས་པ་ནི། ལྷའི། ཐམས་ཅད་མཁྱེན་པའི་ཡེ་ཤེས་ནི། ཤེས་
རབ་ཀྱི། གནས་དང་གནས་མ་ཡིན་པ་མཁྱེན་པ་མ་གཏོགས་པའི་ཤེས་པ་དགུ་ནི། ཆོས་ཀྱི།
རྡོ་རྗེ་ལྟ་བུའི་ཏིང་ངེ་འཛིན་གྱི་ཡེ་ཤེས་ནི། སངས་རྒྱས་ཀྱི་མིག་གོ །ཞེས་བཤད་པ་མཐོང་
ངོ། །ཐ་དད་ནི། ངོ་བོ་གཅིག་པའང་ཡོད་དོ། །སངས་རྒྱས་པ་ན་ངོ་བོ་གཅིག་གོ །ཕལ་ཆེར་
དངོས་པོ་ཐ་དད་དེ། ཡུལ་དང་ས་མཚམས་ཐ་དད་པའི་ཕྱིར་རོ། །ས་མཚམས་ནི། དང་པོ་
ཚོགས་ལམ། གཉིས་པ་སྦྱོར་ལམ། གསུམ་པ་མཐོང་ལམ་རྗེས་ཐོབ་ན་ཡོད་ཟེར་རོ། །ཨ་བྱུས།
དང་པོའི་བག་ཙམ་སྲོག་ཆགས་ཕལ་ཆེར་ལ། །གསུམ་པའི་བག་ཙམ་རྒྱུན་ཞུགས་འབྲས་ཞུགས་
ལ། །བཞི་པའི་བག་ཙམ་དགྲ་བཅོམ་པ་ལའང་ཡོད། ། ཅེས་སོ། །ལྔ་པ་རྗེས་མཐུན་པ་ས་
བདུན་པ་ན་ཡོད་དེ། ས་བདུན་པའི་སྐབས་སུ་སངས་རྒྱས་ཀྱི་སྤྱན་ཐོབ་པ་སྟེ་ཞེས་པས་སོ། །
གྲངས་ངེས་ནི། ཡུལ་ལྔ་ཡོད་པའི་བྱེ་བྲག་གིས་སྤྱན་ལྔར་ངེས་སོ། །གསུམ་པ་ནི། སྒྲུབ་པ་ལ་
གཞན་གྱིས་དྲིང་མི་འཇོག་ཅིང་བདེ་བླག་ཏུ་འཚང་རྒྱུ་བ་སྟེ། མདོ་ནི། མིག་ལྔ་པོ་དེ་དག་
བསླབ་ནས་བྱང་སེམས་ཆེན་པོ་རྣམས་བླ་མེད་བྱང་ཆུབ་ཏུ་འཚང་རྒྱའོ། །ཞེས་སོ། །གཉིས་པ་
181



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
གསུམ་པ་ལ་གསུམ་ལས། གང་ལ་གདམས་པ་ལ།ནི། སྤྱན་ལྔའི་ཡུལ་ཡུལ་ཅན་རྣམས་སྤྲོས་བྲལ་དེ་བཞིན་ཉིད་དུ་རོ་གཅིག་པ་ཉིད་དུ་རྟོགས་ཏེ་
བསྒྲུབ་བོ་ཞེས་སློབ་བོ། །དང་ནི། སྤྱན་དང་ཡུལ་ཅན་སྡུད་དོ། །
རྒྱུ། ངོ་བོ། འབྲས་བུ། བྱེད་ལས།
ལྡན་པའི་ཡོན་ཏན། འཇུག་པའི་རབ་དབྱེ། གཞན་ལ་ཕན་འདོགས་པའི་ཆེ་བའི་བདག་ཉིད་
དང་བདུན་ནོ། །རྒྱུ་ནི། ཐུན་མོང་དང་། སོ་སོའི་རྒྱུ་གཉིས་ལས། དང་པོ་ནི། ། རྟེན་ནི།
ཐེག་ཆེན་པས་བསམ་གཏན་བཞི་པའི་དངོས་གཞི་ཤིན་ཏུ་དག་པ་ལ་བརྟེན་ལ། ཡེ་ཤེས་རྣམ་
པར་མི་རྟོག་པས་ཡོངས་སུ་གཟུང་བ་དང་ཡིད་ལ་བྱེད་པ་མངོན་ཤེས་གང་དང་གང་། རྣམ་པ་
གང་དང་གང་གིས་སྐྱེ་བར་འགྱུར་བ། དཔེར་ན། རྫུ་འཕྲུལ་གྱི་མངོན་ཤེས་ལ་ལུས་ཡང་བར་
མོས་པ་སོགས་ཇི་ལྟར་མཉམ་པར་བཞག་པ་བཞིན་དུ་ལན་མང་དུ་ཡིད་ལ་བྱེད་པ་ལ་བརྟེན་ནས་
བསྒྲུབ་བོ། །གཞན་ནི། དངོས་གཞི་དག་པ་གང་རུང་ལ་བརྟེན་ནས་བསྒྲུབ་བོ། །བསམ་
གཏན་བཞི་པ་ཤིན་ཏུ་དག་ཐོབ་ནས། །མི་རྟོག་ཡེ་ཤེས་ཡོངས་སུ་གཟུང་བ་དང་། །ཇི་ལྟར་
རྣམ་གནས་ཡིད་ལ་བྱེད་པ་ལས། །མཐུ་གྲུབ་པ་ཡི་དམ་པ་ཐོབ་པར་འགྱུར། །ཞེས་སོ། །
གཉིས་པ་ནི། མདོ་ལས། ཀླུའི་བདག་པོ་གཞན་ཡང་མར་མེ་བྱིན་པས་ནི། ལྷའི་མིག །སིལ་
སྙན་དང་ཕེག་རྡོབ་པ་དང་གླུ་དབྱངས་སྙན་པ་བྱིན་པས་ནི། ལྷའི་རྣ་བ། ཀུན་ནས་ཉོན་མོངས་
པ་མེད་པ་བྱིན་པས་ནི། གཞན་གྱི་སེམས་ཤེས་པ། གཞན་དགེ་བའི་ཆོས་དྲན་པར་བྱེད་ཅིང་
བསྐུལ་བས་ནི། སྔོན་གྱི་གནས་རྗེས་སུ་དྲན་པའི་མངོན་པར་ཤེས་པ། གཞན་གྱི་འགྱོད་པ་
བསལ་བས་ནི། རྫུ་འཕྲུལ་གྱི་མངོན་པར་ཤེས་པ། ཆོས་བྱིན་པས་ནི། ཟག་པ་ཟད་པའི་མངོན་
པར་ཤེས་པ། རྣམ་པར་དག་པར་འགྱུར་རོ། །ཞེས་ཀུན་ལ་སྦྱར་རོ། །ངོ་བོ་ལ། མཚན་
མཚོན་གཞི་གསུམ་ལས། དང་པོ་ནི། བདག་རྐྱེན་བསམ་གཏན་ལ་བརྟེན་ནས་ཡུལ་མངོན་
སུམ་དུ་གྱུར་པའི་རིག་པ། སྤྱིར་མངོན་ཤེས་ཙམ་གྱི་མཚན་ཉིད། བྱེ་བྲག་ཏུ་ཐེག་ཆེན་མངོན་
ཤེས་ཀྱི་མཚན་ཉིད། བདག་རྐྱེན་བསམ་གཏན་བཞི་པ་ཤིན་ཏུ་དག་པ་ལ་བརྟེན་ནས་ཡུལ་
མངོན་སུམ་དུ་གྱུར་པའི་ཏིང་ངེ་འཛིན་དང་། ཅི་ཡང་མི་དམིགས་པའི་ཤེས་རབ་མཚུངས་ལྡན་
དང་བཅས་པའོ། །བྱེ་བྲག་ཏུ་བདག་རྐྱེན་བསམ་གཏན་བཞི་པ་ལ་བརྟེན་ནས་རྫུ་འཕྲུལ་གྱི་རྣམ་
འཕྲུལ་སྣ་ཚོགས་ཡང་དག་པར་འབྱོར་པའི་ཏིང་ངེ་འཛིན་དང་། ཅིར་ཡང་མི་དམིགས་པའི་ཤེས་
རབ་མཚུངས་ལྡན་དང་བཅས་པ་དང་། དེ་བཞིན་དུ་སྦྱར་ཏེ། སྒྲ་སྣ་ཚོགས་ཉན་པ། སེམས་
182



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ས་རྣམས་
;ཅན་གྱི་སེམས་ཀྱི་སྤྱོད་པ་ལ་འཇུག་པ། སྔོན་གྱི་མཐའི་སྤྱོད་པ་རྗེས་སུ་དྲན་པ། གཞན་གྱི་སྐྱེ་བ་
དང་འཆི་འཕོ་ཤེས་པ། སྐྱེ་བ་ལ་ངེས་པར་འབྱུང་བའི་ཐབས་ཤེས་པ་སོགས་མངོན་ཤེས་དྲུག་གི་
མཚན་ཉིད་དོ། །སྐྱེ་དང་ངག་སེམས་དགེ་དང་མི་དགེ་བསྐྱེད། །དེ་ཡི་གནས་དང་འབྱུང་བ་
མངོན་སུམ་གང་། །ཤེས་པ་ཀུན་འགྲོ་རབ་ཏུ་དབྱེ་བཅས་ལ། །ཐོགས་མེད་བརྟན་པ་ཐོབ་པའི་
མཐུ་ཡིན་ནོ། ། ཞེས་སོ། ། གཉིས་པ་ནི། ཡུལ་མངོན་དུ་གྱུར་པའི་ཚུལ་གྱིས་ཤེས་པས།
མངོན་ཤེས། ཡུལ་དུས་ཐམས་ཅད་དུ་བྱ་བ་ཐོགས་མེད་དུ་བྱེད་པས་མཐུའོ། ། རྒྱན་འགྲེལ་
ལས། ཤེས་པ་མངོན་སུམ་དུ་གྱུར་པ་ཐོགས་པ་མེད་པ་གང་ཡིན་པ་དེ་ནི། བྱང་སེམས་
ཀྱི་མཐུ་མངོན་པར་ཤེས་པས་བསྡུས་པ་ཡིན་ནོ། །ཞེས་སོ། །
གསུམ་པ་ལ་བཞི་ལས། དབྱེ་གཞི་མངོན་ཤེས་ཙམ་མོ། །དབྱེ་ངོ་དྲུག་སྟེ། རྫུ་འཕྲུལ་གྱི་
མངོན་ཤེས་ཀྱིས་ས་གཡོ་བ་དང། གཅིག་ཏུ་གྱུར་ནས་མང་པོར་འགྱུར་བ་སོགས་ཤེས་པའི་ཡེ་
ཤེས་སྒྲུབ་པ་སྟེ། མདོ་ནི། ས་ཆེན་པོ་འདི་ཡང་རབ་ཏུ་གཡོ་བར་བྱེད་དོ། །ཞེས་སོ། །ལྷའི་རྣ་
བའི་མངོན་ཤེས་ཀྱིས་ཕྱོགས་བཅུའི་ལོ་ཀའི་ཁམས་ཐམས་ཅད་ན་གནས་པའི་སྒྲ་ཆུང་ངུ་དང་།
གཅིག་ཤོས་ཆེན་པོ་ཐོས་པ་སྟེ། མདོ་ནི། ལྷ་དང་མི་གཉིས་ཀའི་སྒྲ་ཐོས་ཏེ་ཞེས་སོ། །གཞན་གྱི་
སེམས་ཤེས་པའི་མངོན་ཤེས་ཀྱིས་གཞན་གྱི་སེམས་འདོད་ཆགས་དང་བཅས་པ་དང་། སོགས་
པ་བྲལ་བ་སོགས་ཤེས་པ་སྟེ། མདོ་ནི། འདོད་ཆགས་དང་ལྡན་པའི་སེམས་སོ་ཞེས་ཡང་དག་
པར་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་སོ། །སྔོན་གྱི་གནས་རྗེས་སུ་དྲན་པའི་མངོན་
ཤེས་ཀྱིས་རང་གཞན་གྱི་ཚེ་རབས་ཏེ། སྐྱེ་བ་སྔ་མ་དུ་མ་རྗེས་སུ་དྲན་པ་སྟེ། མདོ་ནི། དེ་སྐྱེ་བ་
གཅིག་ཀྱང་རྗེས་སུ་དྲན་ནོ། །ཞེས་སོ། །ཚེ་འདིར་བསམ་གཏན་མངོན་པར་འདུ་བྱེད་པ་ལས་
བྱུང་བའི་ལྷའི་མིག་ཅེས་པས་ལྷའི་སྤྱན་བསལ་ཏེ། དེ་ནི། སྔོན་གྱི་རྣམ་སྨིན་ལས་བྱུང་བའི་ཕྱིར་
རོ། །འཕགས་པས། མིག་འདི་གཉིས་ཀྱི་ཁྱད་པར་ནི་འདི་ཡིན་ཏེ། སྤྱན་ལྔས་བསྡུས་པའི་
ལྷའི་སྤྱན་གང་ཡིན་པ་ནི། རྣམ་པར་སྨིན་པ་ལས་བྱུང་བ་ཡིན། མངོན་པར་ཤེས་པས་བསྡུས་པ་
ནི། མངོན་པར་འདུ་བྱས་པ་ལས་བྱུང་བ་ཡིན་ནོ། །ཞེས་སོ། །དེ་ལྟ་བུའི་ལྷའི་མིག་གིས་
སེམས་ཅན་གྱི་འཆི་འཕོ་སྐྱེ་བ་དང་གཟུགས་ཕྲ་རགས་ཐམས་ཅད་མཐོང་བ་སྟེ། མདོ་ནི། ལྷའི་
མིག་རྣམ་པར་དག་པ། མི་ལས་འདས་པས་སེམས་ཅན་གྱི་འཆི་འཕོ་བ་དང་སྐྱེ་བ་ཡང་དག་པ་
ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་སོ། །ཟག་པ་ཟད་པའི་མངོན་པར་ཤེས་པས་ཆགས་
183



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ
སོགས་ཉོན་མོངས་པ་དང་གཟུང་འཛིན་གྱི་རྟོག་པ་ཤེས་བྱའི་སྒྲིབ་པ་སྤོང་བར་བྱེད་པ་སྟེ། མདོ་
ནི། མི་སྐྱེ་བ་མངོན་སུམ་དུ་ཤེས་པའི་ཡེ་ཤེས་མངོན་པར་སྒྲུབ་ཀྱང་ཞེས་སོ། །ཐ་དད་ནི། ཅི་
རིགས་པ་སྟེ། དང་པོ་ལྔ་ཕྱི་རོལ་པ་དང་ཉན་ཐོས་ལའང་ཡོད་ཅིང་། དྲུག་པ་ཉན་ཐོས་ལ་ཉོན་
སྒྲིབ་ཀྱི་ཟག་ཟད་ཙམ་ཞིག་ཡོད་ཀྱི། མཚན་ཉིད་པ་མེད་དོ། །ཐེག་ཆེན་ཚོགས་ལམ་ཆེན་པོ་
ཡན་ཆད་ན། དང་པོ་ལྔ་ཅི་རིགས་པར་ཡོད་དེ། ཐུབ་དགོངས་སུ། ཇི་ལྟར་རིགས་པར་ཚོགས་
ཀྱི་སར་དང་གོང་མ་གོང་མའི་སེམས་ཀྱི་གནས་སྐབས་རྣམས་སུ་ཡང་མཆོག་དང་། རབ་མཆོག་
ལ་སོགས་པའི་བྱེ་བྲག་གིས་སྤྱན་ལྔ་རྣམས་སོ་སོར་ཐོབ་ལ། མངོན་པར་ཤེས་པ་དྲུག་རྣམས་ཀྱང་
སྟེ་ཞེས་སོ། །དྲུག་པ་ས་བརྒྱུད་པར་ཐོབ་སྟེ། ཇི་ལྟར་སངས་རྒྱས་ཀྱི་སྤྱན་དང་། མངོན་པར་
ཤེས་པ་དྲུག་པ་བྱང་སེམས་རྣམས་ཀྱིས་བརྗོད་ཅེ་ན། ས་བརྒྱུད་པ་ལ་བྱང་སེམས་ཀྱིས་དེ་གཉིས་
ཀ་སོ་སོར་ཐོབ་སྟེ་ཞེས་ཨ་བྷུའོ། །གྲངས་ངེས་ནི། ལུས་ཀྱི་ལས་མི་དགེ་བ་དག་པས་གདུལ་བྱའི་
གནས་ཀུན་ཏུ་འགྲོ་བ་དང་། ངག་དག་པས་ཅི་སྨྲས་པའི་ཚིག་ཐོས་ཤིང་ཤེས་པ་དང་། ཡིད་
དག་པས་སེམས་ཀྱི་སྤྱོད་པ་དང་མཐུན་པར་འཇུག་པ་སྟེ། མངོན་ཤེས་དང་པོ་གསུམ་དུ་ངེས་
སོ། །ཚེ་རབས་བརྒྱུད་དེ་འོང་བར་ཤེས་པ་རྟག་ལྟའི་གཉེན་པོ། མ་འོངས་པའི་སྐྱེ་བར་འགྲོ་བ་
ཤེས་པ་ཆད་ལྟའི་གཉེན་པོ། ཁམས་གསུམ་ལས་ངེས་པར་འབྱུང་བ་ཤེས་པ་མཐར་འཛིན་གྱི་
གཉེན་པོ་ལ་ལྟོས་ཏེ་ཕྱི་མ་གསུམ་དུ་ངེས་སོ། །ཀུན་བཏུས་སུ། ཀུན་ཏུ་འགྲོ་བ་དང་། རྗེས་སུ་
ཐོབ་པ་དང་། སྤྱོད་པ་ལ་འཇུག་པ་དང་། འོང་བ་དང་། འགྲོ་བ་དང་། ངེས་པར་འབྱུང་བའི་
ཕྱིར་ཡང་ངོ་། །ཞེས་སོ། །
གསུམ་པ་འབྲས་བུ་ནི། གང་གི་འཕགས་དང་ལྷ་དང་ཚངས་པ་ཡི། །གནས་པ་དཔེ་
མེད་རྒྱུ་ཆེས་རྟག་ཏུ་གནས། །ཕྱོགས་སུ་དེ་སོང་སངས་རྒྱས་སེམས་ཅན་དག །ཡང་དག་
མཆོད་བྱེད་རྣམ་པར་དག་པ་སྐྱེད། །ཅེས་ཏེ། འཕགས་པའི་གནས་སྟོང་ཉིད་སོགས་སམ་རྣམ་
ཐར། ལྷའི་གནས་བསམ་གཏན་གཟུགས་མེད། ཚངས་པའི་གནས་ཚད་མེད་བཞི་སྟེ། དེ་
དག་གིས་བདེ་བར་གནས་པ་དང་། སངས་རྒྱས་མཆོད་པ་དང་། སེམས་ཅན་སྦྱོང་བ་དང་
གསུམ་མོ། །འཕགས་པས། སེམས་ཅན་རྣམས་ཆོས་མཉམ་པ་ཉིད་ ལ་ དགོད་ པ་དང།
འཕགས་པ་ཐམས་ཅད་བྱམས་པ་ཡིད་དུ་འོང་བའི་ཡུལ་དང་ཕྲད་པ། ལྷ་རྣམས་ཀྱིས་ཕྱག་བྱ་
བར་འོས་པ་དང་།ལུང་བསྟན་པ་གཉིས་སོ། །བཞི་པ་ལ་དྲུག་ལས། མཐོང་བའི་ལས་ནི།༼/
::::
184



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ཆགས་དང་འཇིག་བཅས་ སེམས་ཅན་བཅས་པ་ཡི། ། ལོ་ ཀའི་ ཁམས་ ཀུན་སྒྱུ་མ་ལྟ་བུར་
མཐོང་། །ཞེས་སོ། །སྟོན་པའི་ལས་ནི། དབང་ལྡན་ཇི་ལྟར་འདོད་བཞིན་དེ་དག་དང་། །
རྣམ་བཅས་སྣ་ཚོགས་དག་ཀྱང་ཡང་དག་སྟོན། །ཞེས་ཏེ། དབང་བཅུ་དང་ལྡན་པས་འཇིག་
ཆགས་དང་། རྫུ་འཕྲུལ་སྣ་ཚོགས་སྟོན་པའོ། །འོད་ཟེར་གྱི་ལས་ནི། འོད་ཟེར་བཏང་བས་
ཤིན་ཏུ་དུཁ་བའི། །ངན་སོང་བ་དག་མཐོ་རིས་འགྲོ་བར་བྱེད། །བདུད་གནས་གཞལ་མེད་
ཁང་མཐོ་མཛེས་པ་དག །བདུད་བཅས་ཀུན་ཏུ་བསྐྱོད་ཅིང་སྐྲག་པར་བྱེད། །ཅེས་སོ། །རྣམ་
པར་རོལ་པའི་ལས་ནི། དེ་ནི་མཆོག་ཚོགས་ནང་དུ་ཏིང་ངེ་འཛིན། །དཔག་མེད་རྣམ་པར་རོལ་
པ་ཀུན་སྟོན་ཅིང་། །ཞེས་ཏེ། སངས་རྒྱས་ཀྱི་འཁོར་གྱི་དཀྱིལ་འཁོར་དུ་ཏིང་ངེ་འཛིན་མང་
པོས་རྣམ་པར་རྩེ་བ་ཀུན་ཏུ་སྟོན་པའོ། །སྤྲུལ་པའི་ལས་ནི། ལས་དང་སྐྱེ་དང་མཆོག་གི་སྤྲུལ་པ་
ཡིས། །སེམས་ཅན་རྣམས་ཀྱི་དོན་དུ་དུས་ཀུན་གནས། །ཞེས་ཏེ། བཟོའི་ལས་ཀྱི་གནས་
དང་། །གདུལ་བྱའི་དབང་གིས་ཉ་ལ་སོགས་པར་སྐྱེ་བ་དང༌། དགའ་ལྡན་ན་བཞུགས་པ་
སོགས་མཆོག་གི་སྤྲུལ་པའོ། །ཞིང་ཡོངས་སུ་དག་པའི་ལས་ནི། ཡེ་ཤེས་དག་ལ་དབང་ཕྱིར་ཞིང་
རྣམས་ཀུན། །ཇི་ལྟར་འདོད་བཞིན་བསྟེན་ཕྱིར་དག་པ་མཐོང་། ། སངས་རྒྱས་མཚན་མི་
བ
གྲགས་པར་སངས་རྒྱས་མཚན། །ཡང་དག་བསྒྲགས་པས་དེ་དག་ཁམས་གཞན་འགྱེད། །ཅེས་
ཏེ། ཡེ་ཤེས་ལ་དབང་བས་སྣོད་ཀྱི་ཞིང་ཤེལ་ལ་སོགས་པར་སྟོན་པ་དང་། སངས་རྒྱས་ཀྱི་མཚན་
བསྒྲགས་པས། བཅུད་ཀྱི་ཞིང་སངས་རྒྱས་ཀྱི་སྒྲ་མི་ཐོས་པར་སྐྱེས་པ་རྣམས་དད་པ་བསྐྱེད་ནས་
སངས་རྒྱས་དང་མི་འབྲལ་བར་སྐྱེ་བར་བྱེད་པའོ། །ལྔ་པ་ནི། འདབ་གཤོག་ཀུན་ཏུ་རྒྱས་པའི་
བྱ་བཞིན་དུ། །སེམས་ཅན་སྨིན་པར་བྱེད་པར་ནུས་པ་ཉིད། ། སངས་རྒྱས་ལས་ནི་ཤིན་ཏུ་
བསྔགས་པ་ཐོབ། །སྐྱེ་རྒུ་རྣམས་ལ་ཚིག་གཟུང་འོས་པར་འགྱུར། །ཞེས་ཏེ། སེམས་ཅན་སྨིན་
པར་བྱེད་ནུས་པ། སངས་རྒྱས་ཀྱིས་བསྔགས་པ། ཚིག་སེམས་ཅན་རྣམས་ཀྱིས་གཟུང་བར་
འོས་པ་གསུམ་མོ། །དྲུག་པ་ནི། མངོན་པར་ཤེས་པ་དྲུག་དང་རིག་པ་གསུམ། །རྣམ་ཐར་
བརྒྱད་དང་དེ་བཞིན་ཟིལ་གནོན་བརྒྱད། ། ཟད་པར་སྐྱེ་མཆེད་བཅུ་དང་ཏིང་ངེ་འཛིན། །
དཔག་ཏུ་མེད་པ་བརྟན་པ་ཐོབ་པའི་མཐུ། །ཞེས་ཏེ། མཐུ་ནི། དབྱེ་བ་དྲུག་གིས་འཇུག་སྟེ།
རིག་པ་གསུམ་ནི། སྔོན་གྱི་གནས་དང་། འཆི་འཕོ་སྐྱེ་བ་དང་། ཟག་པ་ཟད་པ་རིག་པའོ། །
བདུན་པ་ནི། དེ་ནི་དབང་མཆོག་ཐོབ་པའི་བློ་དང་ལྡན། །འགྲོ་བ་དབང་མེད་རང་དབང་
185



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
༩
.བཀོད་རྟག་ཏུ། །གཞན་ལ་ཕན་བྱ་གཅིག་ཏུ་མངོན་དགའ་སྟེ། །སེངྒེ་བཞིན་དུ་རབ་བརྟན་
སྲིད་ན་སྤྱོད། །ཅེས་སོ། །ཡེ་ཤེས་ཀྱི་མཆོག་ལ་དབང་ཐོབ་པས། འགྲོ་བ་ཉོན་མོངས་པས་
དབང་མེད་པ་རྣམས་རང་དབང་ཡོད་པ་ལ་འགོད་པས་དབང་ཆེ་བ། རྟག་ཏུ་གཞན་ལ་ཕན་
འདོགས་པར་དགའ་བས་དགའ་བ་ཆེ་བ། སྲིད་པས་མི་འཇིགས་པས་མི་འཇིགས་པ་ཆེ་བ་
གསུམ་མོ། །གཉིས་པ་ནི། ཇི་ལྟར་ན། གཟོད་མ་སྟེ། གདོད་མ་ནས་རང་བཞིན་གྱི་སྤྲོས་པ་
དང་མཚན་མ་ཐམས་ཅད་ཞི་བ་ཉིད་དུ་རྟོགས་པར་བྱའི། དེ་དག་ལ་རློམ་སེམས་སུ་མ་བྱེད་ཅིག་
ཅེས་སོ། །མདོ་ནི། མངོན་པར་ཤེས་པ་དེ་དག་གིས་རློམ་སེམས་སུ་འགྱུར་བ་མེད་དེ། འདི་
ལྟར། རང་བཞིན་གྱིས་སྟོང་པའི་ཕྱིར་རོ། །ཞེས་སོ། །གསུམ་པ་ཅིའི་དོན་དུ་ན། རྣམ་མཁྱེན་།
ཐོབ་པའི་དོན་དུ་སྟེ། མདོ་ནི། མངོན་པར་ཤེས་པ་ཡོངས་སུ་དག་པ་ནི། རྣམ་མཁྱེན་ཉིད་
གཏོད་པར་བྱེད་དོ། །ཞེས་སོ། །
བཞི་པ་ལ་གཉིས་ཏེ། མཐོང་ལམ་དང་། སྒོམ་ལམ་ལ་གདམས་པའོ། །དང་པོ་ལ། །
གང་ལ་དང་། ཇི་ལྟར་རོ། །དང་པོ་ལ། ཡུལ་བདེན་པ་བཞིས་བསྡུས་པའི་ཡེ་ཤེས་སྐད་ཅིག་མ་
བཅུ་དྲུག་གི་ངོ་བོ་ཉིད་བདེན་བཞི་ལ་ཆོས་ཤེས་པའི་བཟོད་པ་བཞི་དང་། རྗེས་སུ་ཤེས་པའི་
བཟོད་པ་བཞི་དང་། ཆོས་ཤེས་པ་བཞི་དང་། རྗེས་སུ་ཤེས་པ་བཞིའི་བདག་ཉིད་ཀྱི་མཐོང་བའི་
ལམ་ལའོ། །གཉིས་པ་ནི། སྒོམ་པར་བྱེད་ཅེས་དྲང་ངོ་། །གང་གིས་ན། ཐབས་ཤེས་ཟུང་
འབྲེལ་དུ་སྦྱོར་བས་རྣལ་འབྱོར་པ་སྟེ། བྱང་སེམས་གཟུགས་སོགས་ཆོས་ཐམས་ཅད་ངོ་བོ་ཉིད་
མེད་པར་སྟོང་ཉིད་དུ་རྟོགས་པས་སོ། །ཇི་ལྟར་ན། སྒྱུ་མ་མཁན་རང་གི་སྤྲུལ་པའི་སྒྱུ་མ་ལ་ཞེན་
པ་མེད་པ་བཞིན་དུ་ཆོས་ཐམས་ཅད་ལ་མངོན་པར་ཞེན་བྱ་དང་ཞེན་བྱེད་མེད་པའི་ལུས་ཅན་ཏེ།
ངོ་བོ་ཅན་ནམ། གཞི་ཅན་དུ་རྟོགས་ཏེ། རྣམ་པར་རོ། །ཅིའི་དོན་དུ་ན། མཐོང་སྒོམ་དེས་
སྤང་བར་བྱ་བའི་དངོས་པོ་ཀུན་བཏགས་ཀྱིས་བསྡུས་པའི་སྒྲིབ་པའི་གཉེན་པོ་ཉིད་དུའོ། །མདོ་
ནི། ཡུམ་ལ་སྤྱོད་པས་མིང་གི་བརྡར་བཏགས་པ་དང་། ཐ་སྙད་དུ་བཏགས་པ་དང་། ཆོས་སུ་
བཏགས་པ་ལ་བསླབ་པར་བྱའོ། །ཞེས་སོ། །
གཉིས་་པ་ལ་གཉིས་ལས། གང་ལ་ན། ཟག་མེད་སྒོམ་པའི་ལམ་ཆོས་ཅན། མཐོང་
ལམ་གྱིས་མ་རྟོགས་པའི་ཆོས་ཉིད་ཙམ་མངོན་སུམ་དུ་རྟོགས་པའི་སྒོམ་ལམ་མཚན་ཉིད་པར་
རྣམ་པར་བཞག་པ་ནི་མེད་དེ། མཐོང་ལམ་དང་སྒོམ་ལམ་དག་ཆོས་ཉིད་ཙམ་མངོན་སུམ་དུ་1::
186



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་
བརྟོགས་པར་ཐ་དད་དུ་གྱུར་པ་མེད་པའི་ཕྱིར། རྟགས་གྲུབ་སྟེ། སྒོམ་ལམ་ཆོས་ཅན། མཐོང་
ལམ་དང་ཆོས་ཉིད་ཙམ་མངོན་སུམ་དུ་རྟོགས་པར་ཐ་དད་མེད་དེ། སྔར་ཇི་སྐད་དུ་བཤད་པའི་
མཐོང་ལམ་གྱིས་མངོན་སུམ་དུ་བྱས་པའི་དངོས་པོ་སྟེ། ཆོས་ཉིད་ཙམ་དེ་ལ་ཐ་མི་དད་པ་སྟེ།
དེ་ཉིད་ལ་དམིགས་ཏེ་སྒོམ་པའི་ཕྱིར་། དཔེར་ན། འདུས་བྱས་དང་འདུས་མ་བྱས་ནི། འཁོར་
འདས་དང་། ཟག་བཅས་ཟག་མེད་དང་། རྒྱུ་རྐྱེན་ལས་སྐྱེས་མ་སྐྱེས་ལའང་འཇུག་ཀྱང་།
འདིར་ལམ་དང་། འགོག་པ་སྟེ། དེ་དག་ངོ་བོ་གཅིག་པ་ཉིད་ཀྱིས་ཕན་ཚུན་གཅིག་ལས་གཅིག་
ངོ་བོ་ཐ་དད་དུ་གདགས་པར་མི་ནུས་ཀྱི། ཐ་སྙད་ཙམ་དུ་དབྱེ་བ་ཡོད་པ་དེ་བཞིན་དུའོ། །བསྡུ་
བར། ས་རྣམས་ཀྱི་ཐོབ་པ་ཇི་ལྟ་བུ་ཞེ་ན། སྨྲས་པ། གང་གི་ཚེ་ཡང་དག་པའི་སྐྱོན་མེད་པ་ལ་
འཇུག་ཅིང་བསམ་པ་ཡང་དག་པ་ཐོབ་པ་དེའི་ཚེ་ཆོས་ཐམས་ཅད་གཅིག་ཅར་ཐོབ་པ་ཡིན་ནོ། །
ཞེས་སོ། །དེས་ན་མཐོང་ལམ་གྱི་རྒྱུན་གོམས་པར་བྱེད་པ་ལ་སྒོམ་ལམ་དུ་བཏགས་པ་ལའོ། །
གཉིས་པ་ཇི་ལྟར་ན། རྣམ་པར་སྒོམ་པར་བྱེད་དོ། །ཞེས་དྲང་ངོ་། །གང་ན། སྒོམ་ལམ་དེ་
ནིའོ། །ཅིའི་དོན་དུ་ན། སྒོམ་ལམ་དེས་སྤང་བར་བྱ་བའི་དངོས་པོ་སྒྲིབ་པ་ལྷན་སྐྱེས་ཀྱི་གཉེན་
པོ་ཉིད་དུའོ། །འོ་ན། སྒོམ་ལམ་གྱིས་སྒོམ་སྤང་སྤོང་མི་ནུས་པར་ཐལ། མཐོང་ལམ་དང་ཆོས་
ཉིད་ཙམ་རྟོགས་པར་ཐ་དད་མེད་པའི་ཕྱིར་ཞེ་ན། ཆོས་ཉིད་ཙམ་རྟོགས་པར་ཐ་དད་མེད་པ་
འོན་ཀྱང་སྒོམ་ལམ་གྱིས་སྒོམ་སྤང་སྤོང་བ་རྟེན་ཅིང་འབྲེལ་པར་འབྱུང་བ་རྒྱུ་དང་འབྲས་བུའི་ཆོས་
ཉིད་བསམ་གྱིས་མི་ཁྱབ་པའི་ཕྱིར་རོ། །མདོ་ནི། རབ་འབྱོར་འདུས་བྱས་ཀྱི་དབྱིངས་མེད་པར་
འདུས་མ་བྱས་ཀྱི་དབྱིངས་སུ་གདགས་པར་མི་ནུས་སོ། །ཞེས་སོ། །བཞི་པ་ནི། གདམས་ངག་
ནི་ཆོས་ཅན། རྣམ་པ་བཅུར་ངེས་སོ། །བཅུ་པོ་འདི་ཙམ་ཁོ་ནས་དེ་ལ་བརྟེན་པའི་དོན་ཐམས་
ཅད་ཕུན་སུམ་ཚོགས་པར་འགྱུར་བའི་ཕྱིར་རོ། །རྟགས་གྲུབ་སྟེ། གནས་སྐབས་དང་། མཐར་
ཐུག་གི་དོན་ཕུན་སུམ་ཚོགས་པ་སྒྲུབ་པ་ལ། སྒྲུབ་པའི་ངོ་བོ། དམིགས་ཡུལ། རྟེན། རྒྱུ་
བཞིར་ངེས་ལ། སྤྱིར་གདམས་ངག་དེ་ལྟར་བཤད་པ་བྱས་པ་ན། བྱང་ཆུབ་ཀྱི་སེམས་དང་།
སེམས་དེས་འཕངས་པའི་ཡོན་ཏན་གྱི་ཆོས་ཀྱི་ངོ་བོ་ཉིད་ཀྱི་ཡུམ་ལ་སྒྲུབ་པའི་རྣམ་པ་སྟེ། ངོ་བོ་
གང་ཞེ་ན། མི་དམིགས་པར་སྒྲུབ་པ་བསྟན། སྒྲུབ་པ་དེའི་བླང་དོར་གྱི་དམིགས་པ་གང་ཡིན་ན།
འཕགས་པའི་བདེན་པ་བཞི་བསྟན། རྟེན་གང་ཡིན་སྙམ་པ་ལ། སྐྱབས་གསུམ་བསྟན། རྒྱུ་
ལའང་འགལ་རྐྱེན་སྤོང་བ་དང་། མཐུན་རྐྱེན་སྒྲུབ་པ་གཉིས་ལས། འགལ་རྐྱེན། བྱ་བ་ངན་
187



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
བཞེན་གྱི་ལེ་ལོའི་གཉེན་པོར་ཁྱད་པར་སོགས་མ་ཆགས་པའི་བརྩོན་འགྲུས་བསྟན། ངལ་ནས་
ལྡོག་པའི་གཉེན་པོར་མི་ལྡོག་སོགས་མི་ངལ་བ་བསྟན། སྐྱིད་ལུག་ནས་ཐེག་དམན་དུ་ལྟུང་བའི་
གཉེན་པོར་ཐེག་པ་སོགས་ལམ་ཡོངས་སུ་འཛིན་པ་བསྟན། མཐུན་རྐྱེན་བླང་དོར་རང་གིས་
ཤེས་པས་གཞན་གྱི་སོགས་སྤྱན་ལྔ་དང་། ཚོགས་གཉིས་གསོག་པ་རྣམ་མཁྱེན་ཉིད་སོགས་
མངོན་ཤེས་དྲུག་དང་། དག་ཅིང་མཐར་ཐུག་པའི་རྒྱུ་གང་ཡིན་པ་མཐོང་བ་དང་སྒོམ་པའི་ལམ་
དག་སྟེ། དོན་གཉིས་ཕུན་སུམ་ཚོགས་པ་སྒྲུབ་བྱེད་བཅུ་པོ་དེ་དག་ཐམས་ཅད་གདམས་ངག་གི་
སྐབས་སུ་བསྟན་པའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། འཆད་དོ། །གང་དུ་ནི། དགེ་འདུན་དཀོན་
མཆོག་གི་སྐབས་སུ། གང་གི་དོན་དུ་ན། དབྱེ་བ་བདེ་བླག་ཏུ་རྟོགས་པར་བྱ་བའི་ཕྱིར་རོ། །
གང་གིས་ན། རྗོད་བྱེད་བར་སྐབས་ཀྱི་ཚིགས་བཅད་གཉིས་པོས་སོ། །རྩ་བ་ལ། མཚོན་བྱེད་
དཔེའི་དགེ་འདུན། མཚོན་བྱ་དོན་གྱི་དགེ་འདུན། དེ་དག་གི་རྣམ་གཞག་དཔྱད་པ་དང་
གསུམ་མོ། །དང་པོ་ལ། ཆགས་བྲལ་སྔོན་སོང་དང་། སྔོན་དུ་མ་སོང་བ་གཉིས་སོ། །དང་པོ་
ལ། རེ་ཞིག་མཐོང་ལམ་སྐད་ཅིག་བཅོ་ལྔ་ལ་གནས་པ་དབང་རྟུལ་དད་པའི་རྗེས་འབྲང་དང་།
དབང་རྣོན་ཆོས་ཀྱི་རྗེས་འབྲང་གཉིས་ཡོད་ཅིང་། དེ་དག་སྔར་སྒོམ་སྤང་ཡེ་མ་སྤངས་པའམ།
ལོ་ཀའི་ལམ་གྱིས་འདོད་པའི་སྒོམ་སྤང་ལྔ་མན་ཆད་སྤངས་ནའང་འབྲས་བུ་དང་པོ་ལ་ཞུགས་
པའོ། འདི་ཆགས་བྲལ་སྔོན་སོང་མིན་ནོ། །དྲུག་པ་ནས་བརྒྱད་ཀྱི་བར་སྤོངས་ན། འབྲས་བུ་
གཉིས་པ་ལ་ཞུགས་པའོ། །འདོད་པ་ལ་འདོད་ཆགས་དང་བྲལ་བའམ། དེར་མ་ཟད་གོང་མ་ཅི་
ཡང་མེད་པའི་སྐྱེ་མཆེད་ཀྱི་བར་ལ་འདོད་ཆགས་དང་བྲལ་ན། འབྲས་བུ་གསུམ་པ་ལ་ཞུགས་
པའོ། །དེ་རྣམས་ལ་སེམས་སྐད་ཅིག་བཅུ་དྲུག་པ་སྐྱེས་པ་ན། སྔར་འབྲས་བུ་གང་ལ་ཞུགས་པ་
དེའི་འབྲས་གནས་སུ་འགྱུར་རོ། །དགྲ་བཅོམ་པར་འགྱུར་བ་མི་སྲིད་དེ། མཐོང་ལམ་གྱིས་སྒོམ་
སྤང་སྤོང་མི་སྲིད་ལ། མཐོང་ལམ་གྱི་སྔོན་དུ་སྲིད་རྩེ་ལས་འདོད་ཆགས་དང་བྲལ་བ་མི་སྲིད་པའི་
ཕྱིར་རོ། །དེའི་ཚེ་དབང་རྟུལ་ནི། དད་པས་མོས་པ་ཞེས་བྱ་ལ། དབང་རྣོན་ནི། མཐོང་བས་
ཐོབ་པ་ཞེས་བྱའོ། །འོ་ན། འདོད་པའི་སྒོམ་སྤང་ལྔ་སྤངས་པ་བཅུ་དྲུག་པ་ལ་གནས་པ་དེ།
ལན་གཅིག་ཕྱིར་འོང་གི་འབྲས་བུ་ལ་ཞུགས་པར་མི་འགྱུར་རམ་ཞེ་ན། འབྲས་བུ་ཐོབ་ནས་
འབྲས་བུ་ཁྱད་པར་ཅན་གྱི་ལམ་མ་ཐོབ་པས་འབྲས་བུ་ལ་གནས་པ་ཇི་སྲིད་དུ་ཁྱད་པར་དུ་བྱ་བའི་
188



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཐོ
བཕྱིར་འབྲས་བུ་གཞན་ཐོབ་པ་ལ་མི་བརྩོན་པ་དེ་སྲིད་དུ་ཞུགས་པ་མ་ཡིན་ནོ། །མཛོད་དུ།
དབང་པོ་རྣོ་རྟུལ་དེ་དག་ཏུ། །དད་དང་ཆོས་ཀྱི་རྗེས་འབྲང་བ། །བསྒོམ་པས་སྤང་བྱ་མ་སྤངས་
ན། །འབྲས་བུ་དང་པོ་ལ་ཞུགས་པ། །རྣམ་ལྔའི་བར་བཅོམ་གཉིས་པ་ལ། །དགུ་པ་ཚུན་ཆད་
ཟད་པ་ཡིན། །འདོད་པའམ་ཡང་ན་གོང་མ་ལས། །ཆགས་བྲལ་གསུམ་པ་ལ་ཞུགས་པ། །གང་
ཞིག་གང་ལ་ཞུགས་པ་ནི། །བཅུ་དྲུག་པ་ལ་དེ་འབྲས་གནས། །དེ་ཚེ་དབང་པོ་རྣོ་རྟུལ་དག །
དད་པས་མོས་དང་མཐོང་བས་ཐོབ། །འབྲས་ཐོབ་འབྲས་བུའི་ཁྱད་པར་གྱི། །ལམ་ཐོབ་མེད་
པ་དེ་ཡི་ཕྱིར། །འབྲས་གནས་ཁྱད་པར་བྱ་བའི་ཕྱིར། །མི་བརྩོན་པ་ནི་ཞུགས་མ་ཡིན། །ཞེས་
སོ། །
གཉིས་པ་ལ། གཅིག་ཅར་པ་དང་། རིམ་གྱིས་པ་གཉིས་སོ། །དང་པོ་ནི། ཀུན་བཏུས་
སུ། གཅིག་ཅར་ངེས་པར་འབྱིན་པ་ནི་གང་། བདེན་པ་རྣམས་མངོན་པར་རྟོགས་པར་བྱས་
ནས་མི་ལྕོགས་པ་མེད་པ་ལ་བརྟེན་ཏེ་ལོ་ཀ་ལས་འདས་པའི་ལམ་གྱིས་ཁམས་གསུམ་ན་སྤྱོད་པའི་
ཉོན་མོངས་པ་རྣམས་རྣམ་པས་གཅིག་ཅར་སྤོང་བ་སྟེ། འདི་ནི། རྒྱུན་དུ་ཞུགས་པའི་འབྲས་བུ་
དང་། དགྲ་བཅོམ་པའི་འབྲས་བུ་གཉིས་ལ་གདགས་སོ། ། ཕལ་ཆེར་ནི། མཐོང་བའི་ཆོས་
སམ། འཆི་བའི་དུས་ཀྱི་ཚེ་ཀུན་ཤེས་པ་ཐོབ་པར་བྱེད་དོ། །གལ་ཏེ་མི་བྱེད་ན་ཡང་། དེ་སྨོན་
ལམ་གྱི་སྟོབས་ཅན་ཡིན་ཏེ། སྨོན་ལམ་གྱི་དབང་གིས་འདོད་པའི་ཁམས་ཉིད་དུ་སྐྱེས་ཏེ།
སངས་རྒྱས་འབྱུང་བ་མེད་པ་ན། རང་རྒྱལ་བར་འགྱུར་རོ། །ཞེས་སོ། །གཉིས་པ་ལ་བཞི་སྟེ།
རྒྱུན་ཞུགས། ཕྱིར་འོང་། ཕྱིར་མི་འོང་། དགྲ་བཅོམ་པའོ། །དང་པོ་ལ། འབྲས་བུ་ལ་ཞུགས་
པ་ནི། བཤད་ཟིན་པ། གནས་པ་ལ་གཉིས་ཏེ། སྲིད་པ་ལན་བདུན་པ་དང་། རིགས་ནས་
རིགས་སྐྱེའོ། །དང་པོ་ནི། འབྲས་བུ་ལ་གནས་པ། ཚེ་དེ་ལ་སྒོམ་སྤང་གཅིག་ཀྱང་མ་སྤངས་ན།
ཚེ་བདུན་གྱི་བར་དུ་སྐྱེ་ལ། མཐར་མཐོང་ལམ་སྐྱེས་པའི་རྟེན་དང་འདྲ་བའི་རྟེན་ལ་དགྲ་བཅོམ་
པ་ཐོབ་པའོ། །ཐམས་ཅད་ཚེ་བདུན་པ་ནི་མ་ཡིན་གྱི། བུལ་ཤོས་ཡིན་པས་རེ་ལྟར་ཐོགས་ན་
ལན་བདུན་པའོ། །བྱེ་བྲག་ཏུ་སྨྲ་བ་ནི། ལྷ་དང་མིའི་སྲིད་པ་ལན་བདུན། བར་དོ་ལན་བདུན་
ཏེ། ཉེར་བརྒྱུད་དུ་ལེན་ཡང་། བདུན་ཚན་དུ་འདྲ་བའི་ཕྱིར་ལན་བདུན་པ་སྟེ། ཤིང་འདབ་མ་
བདུན་པ་བཞིན་ནོ། །བར་སྐབས་སུ་འཕགས་པའི་ལམ་སྔོན་དུ་བྱེད་ལ། ཡོངས་སུ་མྱ་ངན་
ལས་མི་འདའ་ཞིང་། སྲིད་པ་ཐ་མའི་ཚེ་སངས་རྒྱས་འབྱུང་བ་མེད་པ་ན། རང་རྒྱལ་དུ་འགྱུར་
189



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས༔ པོད་དགུ་པ།
རོ། །མཛོད་དུ། འབྲས་གནས་སྒོམ་སྤང་བྱ་མ་ཟད། །རེ་ལྟར་ཐོགས་ན་ལན་བདུན་པ།།
ཞེས་སོ། །གཉིས་པ་ནི། སྤངས་པ། མཐོང་ལམ་གྱི་ཚེ་དེ་ལ་འདོད་ཁམས་ཀྱི་སྒོམ་སྤང་ཆེན་པོ་
གསུམ་མམ། འབྲིང་གི་ཆེན་པོ་སྤངས་པ། རྟོགས་པ། སྒོམ་ལམ་ཟག་མེད་ཀྱི་དབང་པོ་ཆུང་ངུ་
གསུམ་མམ། འབྲིང་གི་ཆུང་ངུ་ཐོབ་པ། སྐྱེ་བ། ཉོན་མོངས་གསུམ་སྤངས་ན་གསུམ། བཞི་
སྤངས་ན་གཉིས་ལེན་པའོ། །དེ་ལ་གཉིས་ལ། ལྷའི་རིགས་ནས་རིགས་སྐྱེ་ནི། མཐོང་ལམ་
འདོད་ལྷའི་རྟེན་ལ་ཐོབ་པ། འདོད་ལྷའི་ནང་དུ་ལན་གཉིས་སམ་གསུམ་དུ་སྐྱེ་བའོ། །གཉིས་
པ་མིའི་རིགས་ནས་རིགས་སྐྱེ་ནི། མིའི་རྟེན་ལ་མཐོང་ལམ་ཐོབ་པ། མིར་ལན་གཉིས་སམ།
གསུམ་དུ་སྐྱེས་ནས་གླིང་དེའམ། གཞན་དུ་མྱ་ངན་ལས་འདས་པ་སྟེ། མཛོད་དུ། རྣམ་གསུམ་
རྣམ་གཞི་ལས་གྲོལ་བ། །ཚེ་གཉིས་གསུམ་དུ་རིགས་ནས་རིགས། །ཞེས་སོ། །དེ་དག་ཁམས་
གོང་མར་སྐྱེ་བ་མི་སྲིད་དེ། འདོད་ཁམས་སུ་ཚེ་ཡོངས་སུ་གྱུར་བའི་ཉན་ཐོས་འཕགས་པ་ཡིན་
པའི་ཕྱིར་རོ། །དེ་དང་ཁམས་གོང་མར་སྐྱེས་པ་ལ། འབྲས་བུ་ཐོབ་པ་ལས་ཉམས་པ་དང་
དབང་པོ་རྟུལ་པོ་ལས་རྣོན་པོར་འཕོ་བ་མེད་དེ། འདོད་པར་ཚེ་ཡོངས་གྱུར་པའི་འཕགས། །
ཁམས་གཞན་དུ་ནི་འགྲོ་བ་མེད། །དེ་དང་གོང་མར་སྐྱེས་པ་ནི། །ཡོངས་ཉམས་དབང་པོ་འཕོ་
མི་བརྟེན། །ཞེས་སོ། །
གཉིས་པ་ལ། ཞུགས་གནས་གཉིས་ལས། དང་པོ་ནི། འདོད་པའི་སྒོམ་སྤང་ལྔ་མན་
ཆད་སྤངས་པ། དྲུག་པ་སྤོང་བ་ལ་ཕྱོགས་པ་སྟེ། མཛོད་དུ། རྣམ་པ་ལྔ་ཡི་བར་བཅོམ་པ། །
གཉིས་པ་ལ་ནི་ཞུགས་པ་ཡིན། །ཞེས་སོ། །གཉིས་པ་ནི། དྲུག་པ་ནས་བརྒྱད་པ་སྤངས་པའི་
བར་ཏེ། དེ་ལ་འབྲས་གནས་ཙམ་དང་། ཁྱད་པར་ཅན་བར་ཆད་གཅིག་པ་གཉིས་སོ། །དང་
པོ་ནི། རྟེན་དེ་ལ་ཉོན་མོངས་དྲུག་པ་སྤངས་པ་ལྷར་ལན་གཅིག་སྐྱེས་ནས་མིར་ལན་གཅིག་འོང་
བ་སྟེ། རིས་འདྲ་གཅིག་ལས་མེད་པས་ལན་གཅིག་ཕྱིར་འོང་ངོ་། །མཛོད་དུ། རྣམ་པ་དྲུག་པ་
ཟད་གྱུར་པ། །དེ་ནི་ལན་གཅིག་ཕྱིར་འོང་བ། །ཞེས་སོ། །གཉིས་པ་ནི། འབྲས་བུ་གཉིས་པ་
ལ་གནས་པ་དེ་ཉིད། །སྤངས་པ། ཚེ་དེ་ལ་ཉོན་མོངས་བདུན་ནམ་བརྒྱད་སྤངས་པ། རྟོགས་
པ། ཟག་མེད་ཀྱི་དབང་པོ་བདུན་ནམ་བརྒྱད་ཐོབ་པ། སྐྱེ་བ་གཅིག་བླངས་ནས་མྱང་འདས་
སམ། ཕྱིར་མི་འོང་ཐོབ་པ་སྟེ། དེ་མྱང་འདས་ལ་ཚེ་གཅིག་གིས་བར་ཆོད་པའོ། །ཕྱིར་མི་འོང་
གི་འབྲས་བུ་ལ་ཉོན་མོངས་གཅིག་གིས་བར་ཆོད་པས་ན་བར་ཆད་གཅིག་པའོ། །མཛོད་དུ།11
190



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
4ཉེས་ཆ་བདུན་དང་བརྒྱད་ཟད་པ། །ཚེ་གཅིག་བར་ཆད་གཅིག་པ་དང་། །གསུམ་པ་ལ་ནི་
ཞུགས་པ་ཡིན། །ཞེས་སོ། །
གསུམ་པ་ལ། ཞུགས་གནས་གཉིས་ལས། དང་པོ་ནི། འདོད་པའི་ཉོན་མོངས་བདུན་
ནམ་བརྒྱད་སྤངས་པ། དགུ་པ་སྤོང་བ་ལ་སྦྱོར་བའོ། །གཉིས་པ་ནི། འདོད་པའི་ཉོན་མོངས་
དགུ་ཟད་པ་ནས་བརྩམས་ཏེ་སྲིད་རྩེའི་ཉོན་མོངས་བརྒྱད་ཟད་པའི་བར་ཐམས་ཅད་ཡིན་པས།
དེ་ལ་བཞི་སྟེ། ཕྱིར་མི་འོང་ཐོབ་པའི་ཚེ་དེ་ལ་གཟུགས་ཀྱི་ཉོན་མོངས་མ་སྤངས་པ་གཟུགས་སུ་
ཉེར་འགྲོ། དེ་སྤངས་ཀྱང་གཟུགས་མེད་ཀྱི་ཉོན་མོངས་མ་སྤངས་པ་གཟུགས་མེད་དུ་ཉེར་འགྲོ།
ཟག་པ་ཐམས་ཅད་ཟད་པར་བྱེད་པ་མཐོང་བའི་ཆོས་ལ་ཞི་བ། ཐོབ་པ་འགོག་པ་ལུས་ཀྱིས་
མངོན་སུམ་དུ་བྱེད་པའོ། །དང་པོ་ལ་གསུམ་སྟེ། མངོན་པར་འགྲུབ་པ་ཙམ་གྱི་ལས་ཅན་དང་།
སྐྱེས་ནས་མྱོང་འགྱུར་གྱི་ལས་ཅན་དང་། ལན་གྲངས་གཞན་ལ་མྱོང་འགྱུར་གྱི་ལས་ཅན་ནོ། །
དང་པོ་ནི། གཟུགས་ཀྱི་ཉོན་མོངས་མ་སྤངས་པའི་ཕྱིར་མི་འོང་གཞིར་བྱས་ལ། དབང་པོ་རྣོན་
པོ་ཉོན་མོངས་པ་ཆུང་ངུ་གཟུགས་སུ་སྐྱེ་བའི་ཀུན་སྦྱོར་སྤངས་པ། མངོན་པར་འགྲུབ་པའི་ཀུན་
སྦྱོར་མ་སྤངས་པ་དེ་ཉིད། གཟུགས་ཀྱི་བར་དོ་མངོན་པར་གྲུབ་ནས་ཟག་མེད་ཀྱི་ལམ་བསྒོམས་
ཏེ་དགྲ་བཅོམ་པ་ཐོབ་པར་བྱེད་པ་སྟེ། དེ་ལའང་དབང་པོ་སོགས་ཆུང་འབྲིང་ཆེ་གསུམ་གྱིས་
བར་དོའི་ཚེ་སྟོད་དང་། ཚེ་དཀྱིལ་དང་། ཚེ་གཞུག་ཏུ་འདའ་བ། དཔེ་གསུམ་གྱིས་མྱུར་བ་
དང་། མྱུར་བ་མ་ཡིན་པ་དང་། ཡུན་རིང་མོ་ཞིག་ནས་འདའ་བ་གསུམ་མོ། །གཉིས་པ་ནི།
དབང་པོ་འབྲིང་། ལས་དང་ཉོན་མོངས་པ་ཐམས་ཅད་འབྲིང་དུ་གྱུར་པ། གཟུགས་ཁམས་སུ་
སྐྱེ་བ་གཅིག་བླངས་ནས་འདའ་བ་ལ། འབྲིང་པོའི་རྣོ་འབྲིང་རྟུལ་གསུམ་གྱིས་གཟུགས་སུ་སྐྱེས་
མ་ཐག་ལྷག་བཅས་སུ་འདའ་བ་དང་། ཚེ་དཀྱིལ་ལ་འབད་རྩོལ་ལ་བརྟེན་ནས་ཐོབ་པ་མངོན་
པར་འདུ་བྱེད་པ་དང་བཅས་ཏེ་འདའ་བ་དང་། ཚེ་གཞུག་ཏུ་འབད་མི་དགོས་པར་ཐོབ་པ་འདུ་
བྱེད་མེད་པར་འདའ་བ་གསུམ་མོ། །གསུམ་པ་ནི། དབང་རྟུལ། ལས་དང་ཉོན་མོངས་པ་ཆེ་
བ། སྐྱེ་བ་གོང་དུ་བརྒྱུད་ནས་འདའ་བ་སྟེ། འདི་ལ་ལྷག་མཐོང་ཤས་ཆེར་སྤྱོད་པ་འོག་མིན་གྱི་
དང་། ཞི་གནས་ཤས་ཆེར་སྤྱོད་པ་སྲིད་རྩེའི་མཐར་ཐུག་པར་འགྲོ་བ་གཉིས་སོ། །དང་པོ་ནི།
འདོད་པའི་རྟེན་ལ་ཕྱིར་མི་འོང་ཐོབ་པས་བསམ་གཏན་བཞི་པའི་སེམས་ལ་བརྟེན་ནས་མཉམ་
གཞག་བདེན་པའི་རྣམ་པ་ཅན་ཟག་མེད་གཉིས་ཀྱི་བར་དུ་རྗེས་ཐོབ་ཟག་བཅས་ལོ་ཀའི་རྣམ་པ་.
སྐྱ
191



wi
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
ཅན་གཅིག་སྤེལ་བ་ཆུང་ངུ་གསུམ་སྤེལ། བཞི་ལ་གཉིས་སྤེལ་བ་འབྲིང་པོ་དྲུག་སྤེལ། དྲུག་ལ་
གསུམ་སྤེལ་བ་ཆེན་པོ་དགུ་སྤེལ། བརྒྱུད་ལ་བཞི་སྤེལ་བ་ཤིན་ཏུ་ཆེ་བ་བཅུ་གཉིས་སྤེལ། བཅུ་ལ་
ལྔ་སྤེལ་བ་ཆེས་ཆེར་ཆེ་བ་བཅོ་ལྔ་སྤེལ་ལས་མ་ཉམས་ན། གཙང་མ་རིས་ཀྱི་ལྷ་ལྔར་རིམ་པ་
བཞིན་སྐྱེ་མོད། ཉམས་ན། བསམ་གཏན་དང་པོའི་བར་དུ་འོངས་ཏེ། ཤི་ནས་བསམ་གཏན་
དང་པོར་སྐྱེ་ཞིང་། དེ་ནས་རིམ་གྱིས་འོག་མིན་དུ་འདའ་བ་ལ་རྟུལ་པོའི་རྣོ་འབྲིང་རྟུལ་གསུམ་
གྱིས་འཕར་བ་དང་། ཕྱེད་དུ་འཕར་བ་དང་། གནས་ཐམས་ཅད་དུ་འཆི་འཕོ་བའོ། །དང་པོ་
ནི། འདོད་པ་ནས་ཚངས་རིས་སུ་སྐྱེས། དེར་བཅོ་ལྔ་སྤེལ་བསྒོམས་ནས་འོག་མིན་དུ་སྐྱེས་ཏེ་
དགྲ་བཅོམ་པ་ཐོབ་པའོ། །གཉིས་པ་ནི། འདོད་པ་ནས་ཚངས་རིས། དེ་ནས་གནས་གཙང་
མའི་གནས་གཅིག་གམ་གཉིས་སུ་སྐྱེས་ནས། དེ་ནས་འོག་མིན་དུ་དགྲ་བཅོམ་པ་ཐོབ་པའོ། །
གསུམ་པ་ནི། འདོད་པ་ནས་ཚངས་རིས། །ཚངས་པའི་མདུན་ན་འདོན། ཚངས་ཆེན་གསུམ་
ལས། ཚངས་ཆེན་ནི། ལྟ་བའི་གནས་ཡིན་པའི་ཕྱིར་དང་། གཙོ་བོ་གཅིག་ཏུ་ཟད་པས་
འཕགས་པ་རྣམས་མི་སྐྱེའོ། །བསམ་གཏན་གཉིས་པའི་འོད་ཆུང་། ཚད་མེད་འོད། འོད་
གསལ་གསུམ། གསུམ་པའི་དགེ་ཆུང་། ཚད་མེད་དགེ །དགེ་རྒྱས་དང་། བཞི་པའི་སོ་སོ་སྐྱེ་
བོའི་གནས་ཀྱི་ཡན་ལག་སྤྲིན་མེད། བསོད་ནམས་སྐྱེས། འབྲས་བུ་ཆེ་གསུམ། འཕགས་པའི་
གནས་ཀྱི་ཡན་ལག་མི་ཆེ་བ། མི་གདུང་བ། གྱ་ནོམ་སྣང་བ། ཤིན་ཏུ་མཐོང་བ། འོག་མིན་ཏེ།
གཙང་མ་རིས་ཀྱི་ལྷ་ལྔ་སྟེ། དེ་ཐམས་ཅད་དུ་སྐྱེ་ཞིང་འོག་མིན་དུ་དགྲ་བཅོམ་པ་ཐོབ་པའོ། །
གཉིས་པ་ནི། གོང་དུ་འཕོ་བ་བསམ་གཏན་མ་སྤེལ་བར་ཞི་གནས་ཤས་ཆེར་བསྒོམས་ཤིང་
སྙོམས་འཇུག་གི་རོ་མྱངས་པས་ཚངས་རིས་ནས་འབྲས་བུ་ཚེའི་བར་ཐམས་ཅད་དུ་སོང་ནས་
གནས་གཙང་མ་བོར་ཏེ། གཟུགས་མེད་བཞིར་རིམ་གྱིས་སོང་སྟེ། མཐར་དགྲ་བཅོམ་པ་སྲིད་
རྩེར་ཐོབ་པའོ། །གོང་དུ་འཕོ་བ་དེ་དག་བར་སྐབས་སུ་ཡང་མྱ་ངན་ལས་འདར་རུང་ངོ་། །
མཛོད་དུ། དེ་དགུ་ཟད་པ་ཕྱིར་མི་འོང་། །དེ་ནི་བར་སྐྱེས་འདུ་བྱེད་དང་། །འདུ་བྱེད་མེད་།
ཡོངས་མྱ་ངན་འདའ། །གོང་དུ་འཕོ་བ་རྣམས་དེ་ནི། །བསམ་གཏན་སྤེལ་ནས་འོག་མིན་
འགྲོ། །དེ་འཕར་ཕྱེད་འཕར་ཐམས་ཅད་དུ། །འཆི་འཕོ་གཞན་སྲིད་རྩེ་མོར་འགྲོ། །ཞེས་
སོ། །གཉིས་པ་ནི། ཕྱིར་མི་འོང་ཐོབ་པ། རྟེན་དེ་ལ་གཟུགས་ལ་འདོད་ཆགས་དང་བྲལ་ཡང་
གཟུགས་མེད་ལ་འདོད་ཆགས་དང་མ་བྲལ་བས་གཟུགས་མེད་དུ་སྐྱེས་ནས་དགྲ་བཅོམ་པ་ཐོབ་.
.
192



༄༅ །།མངོན་པར་རྟོགས་པའི་རྒྱན་ཅེས་བྱ་བ་གེར་ཕྱིན་ལུང་གི་སྙེ་མ།
པར་བྱེད་པ་ལ། སྐྱེས་ནས་འདའ་བ། འདུ་བྱེད་པ་དང་བཅས་ཏེ་འདའ་བ། འདུ་བྱེད་པ་མེད་
པར་འདའ་བ། གོང་དུ་འཕོ་བ་དང་བཞིའོ། །བར་དོར་འདའ་བ་མེད་དེ། གཟུགས་མེད་ཀྱི་
བར་དོ་མེད་པའི་ཕྱིར་རོ། །མཛོད་དུ། གཞན་ནི་གཟུགས་མེད་འགྲོ་རྣམ་བཞི། །ཞེས་སོ། །
དེ་དག་མཐོང་ལམ་ཐོབ་པའི་རྟེན་དེ་ཉིད་ཀྱིས་ཕྱིར་མི་འོང་ཐོབ་པའི་དབྱེ་བ་ཡིན་ནོ། །གསུམ་
པ་ནི། འདོད་པའི་རྟེན་ལ་ཕྱིར་མི་འོང་ཐོབ་ཅིང་། ཁམས་གོང་མའི་ཉོན་མོངས་ཐམས་ཅད་ཀྱི་
གཉེན་པོའང་ཚེ་དེ་ལ་རྫོགས་ནས་ལྷག་བཅས་དང་ལྷག་མེད་ཀྱི་མྱང་འདས་ཐོབ་པ་སྟེ། མཛོད་
དུ། གཞན་ནི་འདི་ལ་མྱ་ངན་འདའ། །ཞེས་སོ། །དེ་ཡང་འདོད་པར་ཚེ་ཡོངས་སུ་གྱུར་པའི་
འཕགས་པ་ཐམས་ཅད་དང་། གཞན་འགའ་ཞིག་ཀྱང་ཡོད་དོ། །བཞི་པ་ནི། མིའི་རྟེན་ལ་
ཕྱིར་མི་འོང་ཐོབ་ནས་བསམ་གཏན་དང་པོ་ནས་སྲིད་རྩེའི་བར་རྫོགས་པར་བྱས་ནས། དེ་ནས་
འགོག་པའི་སྙོམས་འཇུག་ཐོབ་པར་བྱས་ཏེ་འདའ་བ་ལ། འདོད་པར་ཚེ་ཡོངས་སུ་གྱུར་པའི་
འཕགས་པ་ཡིན་ན། ཚེ་དེ་ཉིད་ལ་འདའ་སྟེ། ཁམས་གོང་དུ་ནི་མི་འགྲོ་ལ་འདོད་པར་ཡང་མི་
སྐྱེ་བའི་ཕྱིར་རོ། །ཚེ་ཡོངས་སུ་མ་གྱུར་དབང་པོ་རྟུལ་ན་ཉམས་སྲིད་པས། ཕྱི་མ་ལ་གཟུགས་
ཁམས་སུ་སྐྱེས་ཏེ་འགོག་པ་ལ་སྙོམས་པར་ཞུགས་པས་མྱ་ངན་ལས་འདས་པར་འདྲ་བའི་ཆོས་
ལུས་ཀྱིས་མངོན་དུ་བྱེད་དོ། །ཅིའི་ཕྱིར་ལུས་ཀྱིས་མངོན་སུམ་དུ་བྱེད་ཅེ་ན། དེའི་ཚེ་སེམས་
མེད་པས་ལུས་ལ་བརྟེན་ཏེ་སྐྱེ་བའི་ཕྱིར་རོ། །དེ་ལས་ལངས་ནས་འགོག་པའི་སྙོམས་འཇུག་ནི།
མྱ་ངན་ལས་འདས་པ་དང་འདྲ་བར་ཞི་བ་ཡིན་ནོ། །སྙམ་དུ་སེམས་པར་གྱུར་པ། རྣམ་ཤེས་
དང་བའི་ལུས། ཉོན་མོངས་པ་ཞི་བ་སྔོན་མ་ཐོབ་པ་ཐོབ་པར་འགྱུར་རོ། །མཛོད་དུ། འགོག་
པ་ཐོབ་པའི་ ཕྱིར་མི་འོང་། །ལུས་ཀྱི་མངོན་དུ་བྱེད་པར་འདོད། ། ཅེས་སོ། །བཞི་པ་ལ།
ཞུགས་གནས་གཉིས་ལས། དང་པོ་ནི། ཕྱིར་མི་འོང་དེ་ཉིད་བསམ་གཏན་དང་པོའི་ཉོན་
མོངས་གཅིག་སྤངས་པ་ནས་སྲིད་རྩེའི་ཉོན་མོངས་བརྒྱད་སྤངས་པའི་བར་དང་། དེར་མ་ཟད་
དགུ་པ་སྤོང་བའི་བར་ཆད་མེད་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་གནས་པ་ཡང་དགྲ་བཅོམ་
པའི་འབྲས་བུ་ལ་ཞུགས་པ་སྟེ། མཛོད་དུ། སྲིད་རྩེ་བར་ཆད་བརྒྱུད་ཟད་པ། །དགྲ་བཅོམ་
ཉིད་ལ་ཞུགས་པ་ཡིན། །དགུ་པའི་བར་ཆད་མེད་ལམ་ཡང་། །དེ་ནི་རྡོ་རྗེ་ལྟ་བུ་ཡིན། །ཞེས་
སོ། །གཉིས་པ་ནི། ཉོན་མོངས་དགུ་པ་དེ་ཟད་པ་ཐོབ་པ་དང་ལྷན་ཅིག་ཏུ་ཟད་པ་ཤེས་པ་རྣམ་
གྲོལ་གྱི་ལམ་དེ་ཐོབ་པ་ན། བསླབ་པར་བྱ་བ་མེད་པས། མི་སློབ། གཞན་དོན་བྱེད་པར་འོས།
193



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
འདོད་ཆགས་དང་བཅས་པ་ཐམས་ཅད་ཀྱིས་མཆོད་པར་འོས་པས། དགྲ་བཅོམ་པའོ། །
མཛོད་དུ། དེ་ཟད་ཤེས་དང་དེ་ཟད་ཐོབ། །དེ་ཚེ་དེ་མི་སློབ་དགྲ་བཅོམ། །ཞེས་སོ། །གཉིས་
པ་ལ། འབྲས་བུ་ལ་ཞུགས་པ་ལྔ། གནས་པ་བཅུ་བཞི། རང་རྒྱལ་སྟེ། ཉི་ཤུ་ལས། དང་པོ་
འབྲས་བུ་དང་པོ་ལ་ཞུགས་པ་དབང་པོ་རྟུལ་པོ་དད་པའི་རྗེས་སུ་འབྲང་བ་ནི་མཐོང་ལམ་སྐད་
ཅིག་བཅུ་དྲུག་ལ་བརྟེན་ནས་དད་པས་ལམ་དེའི་རྗེས་སུ་འབྲང་བ་སྟེ། མདོ་ནི། བྱང་སེམས་
གང་མིའི་ནང་ནས་ཤི་འཕོས་ཏེ་མི་དང་སྐལ་པ་མཉམ་པ་ཉིད་དུ་སྐྱེས་པ་དེ་ནི། ཕྱིར་མི་ལྡོག་
པའི་བྱང་སེམས་མ་གཏོགས་པ་དབང་པོ་རྟུལ་བ་ཡིན་ཏེ། ཞེས་སོ། །ཕྱིར་མི་ལྡོག་པ་བཀོལ་བ་
ནི། ས་དེར་ཕྱིར་མི་ལྡོག་པ་ཐོབ་པ་དེ་དབང་རྟུལ་ཡིན་མི་སྲིད་པའི་ཕྱིར་རོ། །གཉིས་པ་དབང་
པོ་རྣོན་པོ་པ་ཆོས་ཀྱི་རྗེས་འབྲང་ནི། མཐོང་ལམ་སྐད་ཅིག་བཅུ་དྲུག་ལ་གནས་པ། ཤེས་རབ་
ཀྱིས་ལམ་དེའི་རྗེས་སུ་འབྲང་བའོ། །མདོ་ནི། བྱང་སེམས་གང་སངས་རྒྱས་ཀྱི་ཞིང་གཞན་པ
ནམ། དགའ་ལྡན་གྱི་ལྷའི་རིས་ནས་ཤི་འཕོས་ཏེ་འདིར་སྐྱེས་པ་དེའི་དབང་པོ་རྣམས་རྣ་བར་
འགྱུར་རོ། །ཞེས་སོ། །
གསུམ་པ་ལ། སྔར་གྱི་དབང་རྟུལ་དེ་ཉིད། འབྲས་བུ་བར་པ་གཉིས་ལ་ཞུགས་པ་ན།
དད་པས་མོས་པ་སྟེ། དད་པ་ལྷག་པ་ཉིད་ཀྱིས་ལྷག་པར་མོས་པས་རབ་ཏུ་ཕྱེ་བའོ། །མདོ་ནི།
བྱང་སེམས་ཐབས་ལ་མི་མཁས་པ་གང་དག །བསམ་གཏན་བཞི་སྒྲུབ་པར་བྱེད། ཕྱིན་དྲུག་
ལའང་སྤྱོད་པར་བྱེད་ཅིང་། བསམ་གཏན་ཐོབ་པ་དེས་ཀྱང་ལྷ་ཚེ་རིང་པོ་རྣམས་སུ་སྐྱེས་ཏེ། དེ་
ནས་ཤི་འཕོས་ནས་གལ་ཏེ་འདོད་པའི་ཁམས་ཀྱི་ལྷ་དང་མི་རྣམས་སུ་སྐྱེ་སྟེ། དེ་དག་ཀྱང་དབང་
པོ་རྟུལ་པོར་འགྱུར་གྱི། རྣོན་པོར་མི་འགྱུར་བ་དག་ཡོད་དོ། །ཞེས་སོ། །བཞི་པ་སྔར་གྱི་དབང་
རྣོན་དེ་ཉིད་འབྲས་བུ་བར་པ་གཉིས་ལ་ཞུགས་པ་ན། མཐོ་ཐོབ་སྟེ། ཤེས་རབ་ལྷག་པ་ཉིད་
ཀྱིས་རང་གི་མཐོང་བའི་ཤེས་རབ་ཀྱིས་རབ་ཏུ་ཕྱེ་བའོ། །མདོ་ནི། བྱང་སེམས་ཐབས་ལ་
མཁས་པ་གང་དག །བསམ་གཏན་དང་གཟུགས་མེད་པའི་སྙོམས་འཇུག་རྣམས་ལ་སྙོམས་པར་
ཞུགས་ཤིང་ཞེས་སོ། །འབྲས་བུ་ལ་གནས་པ་བཅུ་བཞིའི་དང་པོ་རྒྱུན་ཞུགས་མིའི་རིགས་ནས་
རིགས་སྐྱེ་ནི། འདོད་པའི་ཉོན་མོངས་གསུམ་བཞི་སྤངས། དེའི་གཉེན་པོ་ཟག་མེད་ཐོབ་ཅིང་།
སྐྱེ་བ་གསུམ་མམ་གཉིས་སུ་མིར་སྐྱེས་པ་སྟེ། མདོ་ནི། སེམས་ཅན་ཡོངས་སུ་སྨིན་པར་བྱ་བའི་
ཕྱིར་རྒྱལ་རིགས་ཤིང་སཱ་ལ་ཆེན་པོ་ལྟ་བུའམ། བྲམ་ཟེའི་རིགས་ཤིང་སཱ་ལ་ཆེན་པོ་ལྟ་བུའམ།
194



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཁྱིམ་བདག་གི་རིགས་ཤིང་སཱ་ལ་ཆེན་པོ་ལྟ་བུ་རྣམས་སུ་སྐྱེ་བའང་ཡོད་ཅེས་སོ། །གཉིས་པ་ལ་
ལྷའི་རིགས་ནས་རིགས་སྐྱེ་ནི། སྔར་བཞིན་ལས། འདོད་ལྷ་དྲུག་ཏུ་སྐྱེ་བ་སྟེ། མདོ་ནི། རྒྱལ་
ཆེན་བཞིའི་རིས་ཀྱི་ལྷ་རྣམས་དང་སྐལ་བ་མཉམ་པར་སྐྱེའོ། །ཞེས་སོ། །གསུམ་པ་ལན་གཅིག་
ཕྱིར་འོང་འབྲས་གནས་ནི། ལོ་ཀ་འདིར་ལན་གཅིག་འོངས་ནས་གཞན་དུ་འདའ་བ་སྟེ། དེ་
ཉིད་བར་ཆད་གཅིག་པ་ཡིན་པ་ནི། འདོད་པའི་ཉོན་མོངས་བདུན་ནམ་བརྒྱད་སྤངས་པ།
དེའི་གཉེན་པོ་ཐོབ་པ། སྐྱེ་བའི་ལྷག་མ་གཅིག་ལུས་པའོ། །མདོ་ནི། བྱང་སེམས་གང་དག །
བསམ་གཏན་བཞི་ནས་འཕགས་པའི་བདེན་པ་བཞིའི་བར་དུ་ཐོབ་ཀྱང་དེ་དག་མངོན་དུ་མི་
བྱེད་པ་དག་ཡོད་དེ། དེ་དག་ནི། ཚེ་གཅིག་གིས་ཐོགས་པར་ཤེས་པར་བྱའོ། །ཞེས་སོ། །
བཞི་པ་ཕྱིར་མི་འོང་འབྲས་གནས་ནི། ནམ་ཡང་སྐྱེ་བའི་སྐྱེ་མཆེད་དུ་སྐྱེ་བ་གཉིས་པ་སྒྲུབ་པར་
མི་བྱེད་པར་ཁྱད་པར་དུ་འགྲོའི། གང་དང་གང་དུ་སྐྱེས་པ་དེ་དང་དེར་གཏན་མི་འོང་བ་སྟེ།
དེའི་བར་དོར་འདའ་བ་ནི། ཁམས་གཉིས་ཀྱི་བར་གྱི་ལྷའི་རིས་གང་རུང་དུ་སངས་རྒྱས་ནས་
འདིར་བྱང་ཆུབ་པ་ལ་སོགས་སྟོན་པའོ། །མདོ་ནི། ཚངས་རིས་ཀྱི་ལྷ་རྣམས་ནས་འོག་མིན་གྱི་
ལྷ་རྣམས་ཀྱི་བར་དུ་སྐྱེ་བར་འགྱུར་ཞིང་། དེར་བླ་ན་མེད་པའི་བྱང་ཆུབ་ཏུ་སངས་རྒྱས་ནས་
སེམས་ཅན་རྣམས་ཀྱི་དོན་བྱེད་པ་དག་ཡོད་དོ། །ཞེས་སོ། །ལྔ་པ་སྐྱེས་ནས་འདའ་བ་ནི།
བྱང་ཆུབ་ཀྱི་ཞིང་དྲུང་དུ་སྐྱིལ་ཀྲུང་བཅས་པའི་འཕྲལ་དུ་སེམས་དང་པོ་བསྐྱེད་པ་དེ་སྐྱེས་ནས།
དེས་མྱ་ངན་ལས་འདའ་བའོ། །མདོ་ནི། དང་པོ་སེམས་བསྐྱེད་པ་ཉིད་ཀྱིས་བླ་མེད་བྱང་ཆུབ་
ཏུ་སངས་རྒྱ་ཞིང་ཞེས་པ་ནས་དེ་དག་ཡོངས་སུ་མྱ་ངན་ལས་འདས་ནས་དམ་པའི་ཆོས་བསྐལ་
པའམ། བསྐལ་པ་ལས་ལྷག་པར་གནས་པ་དག་ཡོད་དོ། །ཞེས་སོ། །དྲུག་པ་འདུ་བྱེད་པ་དང་
བཅས་པས་འདའ་བ་ནི། སེམས་ཅན་གྱི་དོན་ལ་མངོན་པར་བརྩོན་པས་ལམ་ལ་འཇུག་པ་ཅན་
ནོ། །མདོ་ནི། དེ་དག་སེམས་ཅན་རྣམས་ཀྱི་དོན་ལ་རྟག་ཏུ་བརྩོན་པས་སངས་རྒྱས་ཀྱི་ཞིང་
ནས་སངས་རྒྱས་ཀྱི་ཞིང་དུ་འགྲོའོ། །བྱང་སེམས་དེ་དག་ནི། སེམས་ཅན་གྱི་དོན་དུ་བསྐལ་པ་
གྲངས་མེད་ཚད་མེད་པ་རྣམས་ཀྱིས་བླ་མེད་བྱང་ཆུབ་ཏུ་སངས་རྒྱུ་བ་དག་ཡོད་དོ། །ཞེས་སོ། །
བདུན་པ་འདུ་བྱེད་པ་མིན་པར་འདའ་བ་ནི། རིགས་ཀྱི་ཁྱད་པར་གྱིས་མྱུར་དུ་རྩོལ་བ་ཆུང་ངུས་
བྱང་ཆུབ་པའོ། །མདོ་ནི། དང་པོ་སེམས་བསྐྱེད་པ་ཉིད་ཀྱིས་བྱང་སེམས་ཀྱི་སྐྱོན་མེད་པ་ལས་
ཡང་དག་པར་འདས་ནས་ཕྱིར་མི་ལྡོག་པའི་ས་ལ་ཡང་ངེས་པར་གནས་ནས་སངས་རྒྱས་ཀྱི་ཆོས་བ
195
་.



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
།
བཐམས་ཅད་ཀྱང་སྐྲུན་པར་བྱེད་པ་ཡོད་དོ། །ཞེས་སོ། །གོང་དུ་འཕོ་བ་ནི། གོང་དུ་འགྲོ་བའི་
གང་དུ་སྐྱེས་པ་དེར་འདའ་བ་མིན་པ་སྟེ། དེ་ལ་འོག་མིན་དང་སྲིད་རྩེར་འགྲོ་བ་གཉིས་ལས།
འོག་མིན་འགྲོ་ནི། གསུམ་སྟེ། འཕར་བ་ནི། བསམ་གཏན་གསུམ་ལས་ཉམས་པ་དེ། བསམ་
གཏན་དང་པོ་བསྒྲུབས་པས་ཚངས་རིས་སུ་སྐྱེས། དེར་བཞི་པ་བསྒོམས་པས་བར་རྣམས་དོར་
ནས་འོག་མིན་དུ་སྐྱེ་བ་ནི། བརྒྱད་པའོ། །མདོ་ནི། བསམ་གཏན་བཞི་བསྒྲུབས་ཏེ་བསམ་
གཏན་ལས་ཡོངས་སུ་ཉམས་ནས་བསམ་གཏན་དང་པོ་བསྒྲུབས་ཏེ། ཚངས་རིས་ཀྱི་ལྷ་རྣམས་
སུ་སྐྱེས་ཤིང་དེ་དག་ཏུའང་བསམ་གཏན་རྣམས་བསྒྲུབས་ནས་འོག་མིན་གྱི་ལྷ་རྣམས་སུ་སྐྱེས་
ཤིང་། དེ་དག་ཏུའང་བསམ་གཏན་རྣམས་བསྒྲུབས་ནས་འོག་མིན་གྱི་ལྷ་རྣམས་སུ་སྐྱེས་ཏེ་
སངས་རྒྱས་ཀྱི་ཞིང་སྣ་ཚོགས་རྣམས་སུ་བླ་མེད་བྱང་ཆུབ་ཏུ་སངས་རྒྱ་བ་དག་ཡོད་དེ་ཞེས་སོ། །
ཕྱེད་དུ་འཕར་བ་ནི། ཚངས་རིས་ནས་ཤི་འཕོས་ནས་གཙང་མར་སྐྱེས་ཏེ་བར་གྱི་གནས་གཅིག་
ལས་ཀྱང་བརྒལ་ཏེ་འོག་མིན་དུ་སྐྱེ་བ་སྟེ། དགུ་པའོ། །མདོ་ནི། ཚངས་པའི་ལོ་ཀ་ནས་ཤི་
འཕོས་ཏེ་གནས་གཙང་མར་སྐྱེས་ཏེ། གནས་གཙང་མའི་གནས་གཅིག་གམ་གཉིས་བརྒལ་ཏེ།
འོག་མིན་དུ་སྐྱེས་ནས་སངས་རྒྱས་ཀྱི་ཞིང་སྣ་ཚོགས་རྣམས་སུ་བླ་མེད་བྱང་ཆུབ་ཏུ་སངས་རྒྱ་བ་
དག་ཡོད་དོ། །ཞེས་སོ། །གནས་ཐམས་ཅད་དུ་འཆི་འཕོ་བ་ནི། གཟུགས་ཀྱི་གནས་གཞན་
ཐམས་ཅད་དུ་རྒྱུད་ནས་འོག་མིན་དུ་འཇུག་པ་སྟེ། བཅུ་པའོ། །མདོ་ནི། ཚངས་རིས་ནས་
འོག་མིན་གྱི་ལྷའི་བར་དུ་སྐྱེས་ཏེ། ཐབས་མཁས་པས་སེམས་ཅན་དམྱལ་བ་པ་རྣམས་ལ་ཆོས་
སྟོན་ཏོ། །ཞེས་སོ། །བཅུ་གཅིག་པ་གོང་དུ་འཕོ་བ་གཉིས་པ་སྲིད་རྩེའི་མཐར་ཐུག་པར་འགྲོ་བ་
ནི། སྙོམས་པར་འཇུག་པ་གཞན་རྣམས་བསྒྲུབས་ཤིང་། གནས་གཞན་ཐམས་ཅད་དུ་སྐྱེས་
ནས་གནས་གཙང་མའི་བར་མི་ཞུགས་པར་གཟུགས་མེད་པར་རིམ་གྱིས་སྐྱེས་ནས་སྲིད་རྩེར་
སོང་སྟེ་ཞིང་སྣ་ཚོགས་སུ་འཚང་རྒྱ་བ་སྟེ། མདོ་ནི། བསམ་གཏན་དང་གཟུགས་མེད་པ་སྒྲུབ་
པར་བྱེད་པ་དག །ཚངས་རིས་ནས་དགེ་རྒྱས་ཀྱི་བར་གྱི་ལྷ་རྣམས་ཀྱི་ནང་དུ་སྐྱེ་ཞིང་། དེ་ནས་
ནམ་མཁའ་མཐའ་ཡས་སྐྱེ་མཆེད་ནས་སྲིད་པའི་རྩེ་མོའི་བར་དུ་སྐྱེ་བར་བྱེད་དེ། དེ་ནས་སངས་
རྒྱས་ཀྱི་ཞིང་སྣ་ཚོགས་སུ་སྐྱེ་བར་འགྱུར་རོ། །ཞེས་སོ། །བཅུ་གཉིས་པ་གཟུགས་ཀྱི་འདོད་
ཆགས་བཅོམ་པ་ནི། འདི་ནས་ཤི་འཕོས་ནས་གཟུགས་མེད་དུ་སྐྱེས་ནས་ཞིང་སྣ་ཚོགས་སུ་
འཚང་རྒྱ་བ་སྟེ། མདོ་ནི། བསམ་གཏན་དང་གཟུགས་མེད་པའི་སྙོམས་པར་འཇུག་པ་ཐོབ་ས
::
196



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པར་འགྱུར་པ་དེ་དག་ནམ་མཁའ་མཐའ་ཡས་སྐྱེ་མཆེད་ནས་སྲིད་པའི་རྩེ་མོའི་བར་དུ་སྐྱེ་བར་
འགྱུར་ཞིང་དེ་ནས་སངས་རྒྱས་ཀྱི་ཞིང་སོགས་སོ། །བཅུ་གསུམ་པ་ནི། མཐོང་བའི་ཆོས་ལ་ཞི་
བ་ཐོབ་པ་ནི། གང་ཞིག་གང་གིས་མཐོང་བ་དེས་ཞི་བ་ཐོབ་པར་བྱེད་ཅིང་། ཕྱིས་འདི་ཉིད་དུ་
འཚང་རྒྱ་བ་སྟེ། མདོ་ནི། སེམས་ཅན་གང་དག་གིས་བྱང་སེམས་ཆེན་པོ་དེ་དག་མཐོང་བ་དེ་
དག་ཀྱང་སེམས་རབ་ཏུ་དང་བ་དེ་ཉིད་ཀྱིས་ཐེག་པ་གསུམ་གྱིས་རིམ་གྱིས་ཡོངས་སུ་མྱ་ངན་
འདའ་བར་བྱེད་པ་དག་ཡོད་དོ། །ཞེས་སོ། །བཅུ་བཞི་པ་ལུས་ཀྱིས་མངོན་སུམ་དུ་བྱེད་པ་ནི།
འགོག་པའི་སྙོམས་འཇུག་ཐོབ་པས་མྱང་འདས་དང་འདྲ་བའི་ཆོས་ལུས་ཀྱིས་མངོན་སུམ་དུ་བྱེད་
པའོ། །མདོ་ནི། ཐོད་རྒལ་ལ་སྙོམས་པར་ཞུགས་ཤིང་སངས་རྒྱས་ཀྱི་ཞིང་སྣ་ཚོགས་ལ་སོགས་
སོ། །ཞུགས་པ་ལྔ་པ་དགྲ་བཅོམ་འབྲས་ཞུགས་ནི། ཕྱིར་མི་འོང་དེ་ཉིད་སྲིད་རྩེའི་ཉོན་མོངས་
པ་བརྒྱད་སྤངས་པ་སྟེ། མདོ་ནི། སེམས་ཅན་རྣམས་ལ་སངས་རྒྱས་ཀྱི་ཆོས་ཀྱིས་སྣང་བར་བྱེད་
ཅིང་། བདག་ཉིད་ཀྱང་ནམ་བླ་ན་མེད་པའི་བྱང་ཆུབ་ཏུ་སངས་རྒྱས་ཀྱི་བར་དུ་སངས་རྒྱས་ཀྱི་
ཆོས་ཀྱི་སྣང་བ་དེ་དང་འབྲལ་བར་མི་བྱེད་པ་དག་ཡོད་དོ། །ཞེས་སོ། །བསེ་རུ་ལྟ་བུའི་རང་རྒྱལ་
གྱི་བྱང་སེམས་ནི། སངས་རྒྱས་མེད་ཅིང་ཉན་ཐོས་མེད་པར་བདག་ཉིད་སངས་རྒྱས་ནས་སྒྲ་
མེད་པར་ཆོས་སྟོན་ཅིང་། བདག་གཞན་ལ་ཐོས་པ་མེད་པར་སངས་རྒྱས་ཀྱི་ཆོས་སྣང་བར་བྱེད་
པའོ། །མདོ་ནི། སངས་རྒྱས་མི་བཞུགས་ཤིང་ཉན་ཐོས་མེད་པའི་ལོ་ཀའི་ཁམས་སུ་རང་བྱུང་
ཆུབ་ཏུ་མངོན་པར་རྫོགས་པར་སངས་རྒྱས་པ་དག་ཡོད་དོ། །ཞེས་སོ། །དང་ནི། རིམ་པ་
བཞིན་དུ་སྦྱར་བའོ། །དེ་ལྟར་ཉི་ཤུ་པོ་ཐམས་ཅད་ཀྱང་སྤྱིར་བཏང་ལ་ཕྱིར་མི་ལྡོག་པ་སྟེ། མདོ་
ནི། སངས་རྒྱས་ཀྱི་ཆོས་རྣམས་ཀྱི་མངོན་པར་རྟོགས་པ་འདི་གང་ལ་ཡོད་པ་དེ་ཕྱིར་མི་ལྡོག་པའི་
བྱང་སེམས་ཡིན་པར་ཤེས་པར་བྱའོ། །ཞེས་སོ། །
གསུམ་པ་ལ། ས་དང་། གྲངས་དང་། མཚན་བཏགས་ཀྱི་རྣམ་གཞག་དཔྱད་པ་
གསུམ་མོ། །དང་པོ་ནི། དང་པོ་གཉིས་ས་དང་པོ་ལ། རྒྱུན་ཞུགས་རིགས་ནས་རིགས་སྐྱེ་
གཉིས་ས་གཉིས་པ། གསུམ་པ། བཞི་པ། ལྔ་པ་རྣམས་ལ། ས་དྲུག་པ་ལ་ཕྱིར་འོང་འབྲས་
ཞུགས། ས་བདུན་པ་ལ་ཕྱིར་འོང་བར་ཆད་གཅིག་པ། ས་བརྒྱུད་པ་དང་དགུ་པ་ལ་ཕྱིར་མི་འོང་
འབྲས་ཞུགས། ས་བཅུ་པ་ལ་ཕྱིར་མི་འོང་འབྲས་གནས་ཐམས་ཅད། བར་ཆད་མེད་ལམ་ལ་
དགྲ་བཅོམ་འབྲས་ཞུགས་དང་བསེ་རུ་ལྟ་བུ་ཞེས་ཨ་བྱའོ། །གཉིས་པ་ལ། དགག་བཞག་སྤང་པ
197



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
::གསུམ་ལས། དང་པོ་ནི། རནྟྲ་ཀིརྟིས་རྗེས་འབྲང་གཉིས་སྦྱོར་ལམ་དུ་བཞག་པ་མི་འཐད་དེ།
འདི་སྐྱབས་གནས་ཀྱི་དགེ་འདུན་ཡིན་པས་སོ་སྐྱེར་མི་རུང་བའི་ཕྱིར་དང་། འཕགས་པས།
སྐད་ཅིག་མ་བཅུ་དྲུག་པོ་དེ་རྣམས་ལ་བྱང་སེམས་དབང་པོ་རྟུལ་པོར་གྱུར་པ་གང་ཡིན་པ་དེ་ནི།
དད་པའི་རྗེས་སུ་འབྲང་བ་ཞེས་བརྗོད། ཅེས་པ་དང་། འདིར་ཡང་འཕགས་པ་སློབ་པ་ཞེས་པ་
དང་འགལ་བའི་ཕྱིར་རོ། །ཤཱནྟི་པ་དང་བུདྡྷ་ཤྲཱི་བ། དགྲ་བཅོམ་འབྲས་ཞུགས་དོར་ནས་འོག་
མིན་འགྲོ། འཕར་གསུམ་ལས་ཐ་དད་དུ་བགྲང་བ་ནི། མི་འཐད་དེ། འཕགས་པས། འོག་
མིན་གྱི་མཐར་ཐུག་པར་འགྲོ་བའི་གོང་དུ་གོང་དུ་འཕོ་བ་གང་ཡིན་པ་འདི་ནི། རྣམ་པ་གསུམ་དུ་
འགྱུར་ཏེ་ཞེས། འོག་མིན་འགྲོ་འཕར་གྱི་དབྱེ་གཞིར་གསུངས་ལ། དབྱེ་གཞི་དབྱེ་བའི་ཡ་གྱལ་
དུ་བགྲང་ན། བརྒྱད་པའང་རྗེས་འབྲང་གཉིས་ལས་ལོགས་སུ་བགྲང་དགོས་པར་འགྱུར་བས་ཉི་
ཤུར་ངེས་པ་འཇིག་གོ །གཉིས་པ་ནི། འཕགས་པའི་དགོངས་པ་ཨ་བྱུས་བཤད་པ་བཞིན་དུ་
གོང་དུ་བྲིས་པ་དེ་ཡིན་ནོ། །
གསུམ་པ་ལ། མདོ་ལས། བརྒྱུད་པ་དང་། རྒྱུན་ཞུགས་འབྲས་གནས་དང་། ཕྱིར་
འོང་འབྲས་གནས་དང་། ཕྱིར་འོང་དང་། འོག་མིན་འགྲོ་རྣམས་ཐ་དད་དུ་གསུངས་པ་དང་
འགལ་ལོ། །ཞེ་ན། དང་པོ་རྗེས་སུ་འབྲང་གཉིས་ཀྱི་དབྱེ་གཞི་ཡིན་ཏེ། དགྲ་བཅོམ་པ་ནས་
བགྲང་ན། བརྒྱད་པར་འགྱུར་བའི་ཕྱིར་རོ། །གཉིས་པ་ནི། རིགས་ནས་རིགས་སྐྱེ་གཉིས་ཀྱི་
དབྱེ་གཞི་ཡིན་ཏེ། འཕགས་པས། རྒྱུན་དུ་ཞུགས་པ་ཞེས་བཤད་པ་གང་ཡིན་པ་དེ་ནི། རིགས་
ནས་རིགས་སུ་སྐྱེ་བ་རྣམ་པ་གཉིས་སུ་ཤེས་པར་བྱ་སྟེ། ཞེས་པས་སོ། །གསུམ་པ་ནི། བར་
ཆད་གཅིག་པར་འདུས་ཏེ། འཕགས་པས། ལན་གཅིག་ཕྱིར་འོང་བ་ཞེས་བཤད་པ་གང་ཡིན་
པ་དེ་ཉིད། བར་ཆད་གཅིག་པ་ཡིན་པ་ནི། ཞེས་སོ། །བཞི་པ་ནི། བར་དོར་འདའ་སོགས་ཀྱི་
དབྱེ་གཞི་ཡིན་ནོ། །འཕགས་པས། ཉོན་མོངས་པ་དགུ་སྤངས་པའི་ཕྱིར་མི་འོང་བ་ཞེས་བཤད་
པ་ཡིན་པ་དེ་ནི། རྣམ་པ་ལྔར་ཤེས་པར་བྱའོ། །ཞེས་པས་སོ། །ལྔ་པ་ནི། འཕར་གསུམ་གྱི་
དབྱེ་གཞིའོ། །ཡང་བྱང་སེམས་གཟུགས་མེད་དུ་སྐྱེ་བར་འདོད་པ་ལ། སྡུད་པར། བྱང་ཆུབ་
ཡོན་ཏན་ཕ་རོལ་ཕྱིན་ཉམས་འགྱུར་འོང་ཞེས། །གཟུགས་མེད་ཁམས་སུ་སྐྱེ་བ་དོན་དུ་གཉེར་
མི་བྱེད། །ཅེས་པ་དང་། ཀུན་བཏུས་སུ། གང་གཟུགས་མེད་པའི་ཁམས་རྣམ་པར་སྤངས་།
པའི་བསམ་གཏན་དང་ལྡན་ལ་ཞེས་པ་དང། དེའི་འགྲེལ་པར། བྱང་སེམས་ནི། འདོད་པ་རི
དེ
བ
198



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
ནོདང་གཟུགས་ན་སྤྱོད་པ་ཡིན་གྱི། གཟུགས་མེད་པ་ན་སྤྱོད་པ་ནི། མ་ཡིན་ཏེ། སེམས་ཅན་
ཡོངས་སུ་སྨིན་པའི་གནས་མིན་པའི་ཕྱིར་ཏེ། མཐུའི་ཁྱད་པར་ཐོབ་པ་དག་དེར་མི་སྐྱེའོ། །
ཞེས་པ་དང་འགལ་ལོ། །ཞེ་ན། སྐྱོན་མེད་དེ། བྱང་སེམས་ཀྱིས་གཟུགས་མེད་ཀྱི་ཏིང་ངེ་
འཛིན་གྱི་ཐོབ་པས་དེར་འགྲོ་བའི་ནུས་པ་ཡོད་པའི་ཕྱིར་རམ། དེར་སོང་ན་གཞན་གྱི་དོན་དུ་
འགྱུར་ན་འགྲོ་སྲིད་པ་ལ་དགོངས་ནས་དེར་འགྲོའོ་ཞེས་བཤད་པས་སོ། །ཡང་། ལྷ་ཚེ་རིང་
པོར་སྐྱེ་བ་དེ་གང་ཡིན། འཕགས་པར་མི་རིགས་ཏེ། བསམ་གཏན་ལ་སོགས་ཀྱི་ཡན་ལག་
ཡོངས་སུ་ཟད་པ་དང། ཞེས་པས་སོ། །སྦྱོར་ལམ་པར་མི་རིགས་ཏེ། དྲོད་ནས་མི་ཁོམ་པ་ཟད་
པའི་ཕྱིར་རོ། །མི་དལ་ཟད་པ་དང་། ཞེས་སོ། །ཚོགས་ལམ་པར་མི་རིགས་ཏེ། འདི་ཕྱིར་མི་
ལྡོག་ཏུ་བཤད་པས་སོ། །ཞེ་ན། ཨོ་ད་ཤ་པ་ཁ་ཅིག །ཕྱིར་མི་ལྡོག་ཏུ་བཤད་པ་ནི། ཕལ་ཆེ་
བས་བརྗོད་པ་སྤྱིར་བཏང་བ་ཡིན་གྱི། དེས་མ་ཁྱབ་སྟེ། ཕྱིར་མི་ལྡོག་པ་མ་གཏོགས་ཞེས་
དམིགས་བསལ་ཡོད་ཅེས་སོ། །ཡུལ་ཀོང་ཀན་པ་ན་རེ། ལྷ་ཚེ་རིང་པོ་གཉིས་ཏེ། མི་ཁོམ་པ་
དང་དེ་མ་ཡིན་པ་གཉིས་སོ། །དང་པོ་ནི། ཕྱི་རོལ་པའི་ལམ་གྱིས་ཚོགས་དྲུག་འགོག་པ་འདུ་
ཤེས་མེད་པའི་སྙོམས་འཇུག་མི་གཡོ་བའི་ལམ་ལ། ཐར་ལམ་དུ་འཁྲུལ་ཏེ་བསྒྲུབས་པས་དེར་
སྐྱེས་པའི་ཚེ་དགྲ་བཅོམ་པ་ཐོབ་བོ་ཞེས་ང་རྒྱལ་དུ་བྱེད་ལ། ཤི་བ་ན་སྐྱེ་བ་ལེན་པར་ཤེས་ནས།
ལོ་ཀ་ན་དགྲ་བཅོམ་པ་མེད་དོ། །ཞེས་ལོག་པར་ལྟ་བའི་དབང་གིས་དམྱལ་བར་ལྟུང་བ་དེར་
བྱང་སེམས་མི་སྐྱེའོ། །གཉིས་པ་བྱང་སེམས་འདི་ཉིད་སོ་སྐྱེའི་དུས་སུ་བརྒྱ་ལམ་ན་བཤེས་
གཉེན་ངན་པའི་སྟོབས་ཀྱིས་དེར་སྐྱེས་ཀྱང་། སངས་རྒྱས་ཀྱི་མཐུ་དང་། རང་གི་བྱང་ཆུབ་ཀྱི་
སེམས་ཀྱི་ལམ་ལས་ཉམས་པར་མི་འགྱུར་བས་དེར་སྐྱེས་ཀྱང་མི་ཁོམ་པར་སྐྱེས་པ་མིན་ཞེས་
གསུངས་མོད་ཀྱི། འདུ་ཤེས་མེད་པ་པར་སྐྱེས་པ་ན། ཚོགས་དྲུག་འགག་པས་དགྲ་བཅོམ་པར་
ང་རྒྱལ་བྱེད་པ་མི་འཐད་ལ། ཁམས་གོང་གི་རྟེན་ལ་མི་དགེ་བ་མེད་པས་དེ་ལྟ་བུའི་ལོག་ལྟ་ཡང་
མི་རིགས་སོ། །དེས་ན། སྔར་ཚོགས་ལམ་པའི་དུས་སུ་དེར་སྐྱེས་པ་དེ་དབང་རྟུལ་དུ་འཐད་
དོ། །ཡང་བར་དོར་འདའ་བ་གཟུགས་ཀྱི་བར་དོ་དང་། སྐྱེས་ནས་འདའ་བ་གཟུགས་ཁམས་
སུ་དུཉྩཁའི་མཐའ་ཐོབ་པར་བཤད་པ་དང་འགལ་ཞེ་ན། དེ་དག་ཐེག་དམན་གྱི་དབང་དུ་བྱས་
ཀྱི། འདི་ནི། ཐེག་ཆེན་གྱི་རྣམ་གཞག་ཡིན་པས་སྐྱོན་མེད་དོ། །འཕགས་པས་ཆགས་བྲལ་
སྔོན་སོང་བཤད་པ་དང་འགལ་ལོ། །ཞེ་ན། དེ་ནི་ཐེག་དམན་གྱི་དཔེར་བྱས་པ་ཡིན་གྱི། ཐེག་
199



༄༅།།དཔཚ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
.ཆེན་གྱི་མིན་ཏེ། བྱང་སེམས་ཀྱི་ཉོན་མོངས་པ་ནི། རྟོག་པ་ཡིན་པས་སྒོམ་སྤང་རྟོག་པ་སྦྱོར་
ལམ་དུ་སྤོང་བ་མི་སྲིད་ལ། བསམ་གཏན་དང་གཟུགས་མེད་ཀྱི་སེམས་ཐོབ་པ་སྔོན་དུ་སོང་བས་
ཆགས་བྲལ་སྔོན་སོང་དུ་འགྱུར་ན། བྱང་སེམས་ལ་དེས་ཁྱབ་པར་འགྱུར་ཏེ། སྦྱོར་ལམ་དུ་དེ་
དག་ཐོབ་པས་ཁྱབ་པས་སོ། །གསུམ་པ་ལ་བྱང་སེམས་དེ་དག་རྒྱུན་ཞུགས་ལ་སོགས་མཚན་
ཉིད་པ་ཡིན་ནམ། བཏགས་པ་བ་ཡིན། མཚན་ཉིད་པར་མི་རིགས་ཏེ། ཀུན་བཏུས་སུ།
ཅིའི་ཕྱིར་བྱང་ཆུབ་སེམས་དཔའི་སྐྱོན་མེད་པ་ལ་ཞུགས་ན། རྒྱུན་དུ་ཞུགས་པར་མི་འགྱུར་ཞེ་ན།
རྒྱུན་ལ་འཇུག་པ་ཡོངས་སུ་མ་གྲུབ་པའི་ཕྱིར་རོ། །ཅིའི་ཕྱིར་ལན་གཅིག་ཕྱིར་འོང་བར་མི་འགྱུར་
ཞེ་ན། བསམ་བཞིན་དུ་སྲིད་པར་སྐྱེ་བ་ཚད་མེད་པ་ཡོངས་སུ་འཛིན་པའི་ཕྱིར་རོ། །ཅིའི་ཕྱིར།
ཕྱིར་མི་འོང་བར་མི་འགྱུར་ཞེ་ན། བསམ་གཏན་རྣམས་ཀྱིས་གནས་ཤིང་འདོད་པའི་ཁམས་སུ་
སྐྱེ་བའི་ཕྱིར་རོ། །ཞེས་པ་དང་འགལ་ལོ། །བཏགས་པ་བར་མི་རིགས་ཏེ། རྒྱུ་མཚན་ཅན་གྱི་
སྒྲར་བཤད་པས་སོ། །ཞེ་ན། འདི་ལ། ཁ་ཅིག་ན་རེ། ཕྱིར་མི་ལྡོག་པའི་འཁོར་ལོའི་མདོ་ལས་
ཐེག་ཆེན་ལུགས་ཀྱི་རྒྱུན་ཞུགས་ལ་སོགས་མཚན་ཉིད་པར་བཤད་དོ། །ཟེར་བ་ནི། མ་ཡིན་ཏེ།
མདོ་དེ་ལས། གང་ལ་དགོངས་ཏེ་རྒྱུན་དུ་ཞུགས་པའི་འབྲས་བུ་བསྟན་པ་ལ་སོགས་པ་བཤད་དུ་
གསོལ། ཞེས་དགོངས་པ་ཅན་དུ་བཤད་པས་སོ། །དེས་ན་བཏགས་པ་བ་ཡིན་ནོ། །འདོགས་
པའི་རྒྱུ་དགོངས་གཞི་ནི། མིང་དང་དོན་འགའ་ཞིག་འདྲ་བ་ལ་དགོངས་ཏེ། མདོ་དེ་ཉིད་ལས།
ལོག་པ་བརྒྱད་ལས་ཡང་དག་འདས། །རྣམ་པར་ཐར་པ་བརྒྱད་ལ་རེག །ཡང་དག་བརྒྱད་ལ ལ་
ཞེན་པ་མེད། །དེ་ཕྱིར་བརྒྱུད་པ་ཞེས་བྱའོ། །སངས་རྒྱས་མཐོང་ལ་ཆགས་མེད་དེ། །སེམས་
ཅན་དཔག་མེད་དད་པར་བྱེད། །དེ་ནི་དེ་ལ་ཆགས་མེད་དེ། །དེ་ཕྱིར་བློ་ལྡན་དད་པས་
འབྲང་། །ཆོས་རྒྱུན་བསམ་གྱིས་མི་ཁྱབ་པ། །རྒྱུན་དེ་ལས་ཀྱང་འདའ་མི་བྱེད། །ཆོས་ཉིད་དེ་
ཡི་རྗེས་སུ་ཐོབ། །དེ་ཕྱིར་ཆོས་རྗེས་འབྲང་ཞེས་གསུངས། །ལོམ་ལ་རྒྱུན་ཞེས་ངས་བརྗོད་
དེ། །བསམ་དུ་མེད་པ་སངས་རྒྱས་ལམ། །གང་དག་ལ་ལ་དེར་ཞུགས་པ། །དེ་དང་དེ་ནི་རྒྱུན་
ལ་གཞོལ། །གང་གིས་བྱང་ཆུབ་འགྲུབ་འགྱུར་པའི། །རྐྱེན་རྣམས་མང་པོ་གང་གསུངས་པ། །།
བདག་གིས་ཤེས་པར་བྱའོ་ཞེས། །དེ་ཚོལ་བ་ནི་འོང་བ་ཡིན། །འགྲོ་བ་རྣམས་གསུམ་གང་དུ་
ཡང་། །དེ་ནི་ཕྱིར་ཞིང་མི་འགྲོ་སྟེ། །སངས་རྒྱས་ཆོས་རྣམས་ཐོབ་པས་ན། །དེས་དེ་ཕྱིར་མི་
འོང་ཞེས་བརྗོད། །གང་གིས་སེམས་ཅན་རབ་སྡུག་བསྔལ། །ཉོན་མོངས་ཐམས་ཅད་དེ་ཡིས་།
-
:..
..
200



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བཅོམ། །ཉོན་མོངས་པ་ལས་རབ་ཏུ་གྲོལ། །དེས་དེ་དགྲ་བཅོམ་ཞེས་བརྗོད་དོ། །མ་རིག་
ནམ་མཁའ་ཇི་བཞིན་དུ། །ཆོས་རྣམས་ཐམས་ཅད་མཚན་ཉིད་མེད། །འདི་ནི་མངོན་སུམ་
གྱུར་པས་ན། །རང་རྒྱལ་བ་ཞེས་བརྗོད་པ་ཡིན། །ཞེས་ཆ་འགས་འདྲ་བས་བཏགས་སོ། །
བཏགས་པའི་དགོས་པ་ནི། ཐེག་དམན་དང་མིང་མཐུན་པར་བརྗོད་པས་དེ་ལ་མོས་པ་རྣམས་
དྲང་བ་དང་། བྱང་སེམས་ཀྱི་དབྱེ་བ་ལ་མཁས་པར་བྱ་བའི་ཕྱིར་རོ། །དངོས་ཡིན་ན། གནོད་
བྱེད་ཡོད་དེ། རྒྱུན་ཞུགས་སོགས་མཚན་ཉིད་པ་ནི། སྐྱེ་བ་བདུན་ལ་སོགས་པ་བས་ལྷག་པར་མི་
ལེན་པ་ལ། འདི་གཞན་དོན་དུ་འདོད་པར་སྐྱེ་བ་ཚད་མེད་པ་ལེན་པའི་ཕྱིར། འགྲེལ་པ་ལ་ལྔའི་
དང་པོ་རྒྱུན་ཞུགས་ལ་གསུམ་སྟེ། འབྲས་ཞུགས་དང་། འབྲས་གནས་ཙམ་དང་། ཁྱད་པར་
ཅན་ནོ། །དང་པོ་ནི། འོག་ནས་འཆད་པར་འགྱུར་བའི་ལམ་ཤེས་པ་ཉིད་ཀྱིས་བསྡུས་པ་མཐོང་
བའི་ལམ་སྐད་ཅིག་བཅོ་ལྔ་ལ་གནས་པ། རྒྱུན་ཞུགས་འབྲས་གནས་ཀྱི་སྤངས་རྟོགས་སྒྲུབ་པ་ལ་
བརྩོན་པས་ན། འབྲས་བུ་དང་པོ་ལ་ཞུགས་པ་སྟེ། དེ་ཡང་དབང་རྟུལ་དད་པའི་རྗེས་འབྲང་
དང༌། དབང་རྣོན་ཆོས་ཀྱི་རྗེས་འབྲང་གཉིས་སོ། །གཉིས་པ་ནི། དེའི་འོག་ཏུ་འདོད་པའི་
སྒོམ་སྤང་མ་སྤངས་པ། མཐོང་ལམ་སྐད་ཅིག་བཅུ་དྲུག་ལ་བརྟེན་ནས་གནས་པ་ནི། རྒྱུན་དུ་
ཞུགས་པ་འབྲས་གནས་ཙམ་ཡིན་ནོ། །གསུམ་པ་དེའི་འོག་ཏུ་རྒྱུན་ཞུགས་དེ་ཉིད། འདོད་
པའི་ལྷ་དང་མིའི་རིགས་ནས་རིགས་སུ་སྐྱེ་བ་ཉིད་ཀྱིས་འབྲས་གནས་ཙམ་ལས། གཞན་ཁྱད་
པར་ཅན་རྣམ་པ་གཉིས་ཡིན་ནོ། །
གཉིས་པ་ནི། ཕྱིར་འོང་ལ་གསུམ་ལས། འབྲས་ཞུགས་ནི། རྒྱུན་ཞུགས་རྫོགས་པ་དེའི་
འོག་ཏུ་འདོད་པའི་སྒོམ་སྤང་ལྔ་སྤངས་པ། དྲུག་པ་སྤོང་བར་བརྩོན་པས། འབྲས་བུ་གཉིས་པ་
ལ་ཞུགས་པ་སྟེ། དེའང་དབང་རྟུལ་དད་མོས་དང་། དབང་རྣོན་མཐོང་ཐོབ་གཉིས་པོ་དག་
ཞུགས་པ་གཅིག་ཁོ་ན་ཡིན་ཏེ། འབྲས་གནས་ལ་དབང་པོ་རྣོ་རྟུལ་གཉིས་ཡོད་ཀྱང་གཅིག་ཏུ་
བསྡུས་པ་བཞིན་ནོ། །གཉིས་པ་འབྲས་གནས་ཙམ་ནི། དེའི་འོག་ཏུ་འདོད་པའི་ཉོན་མོངས་
དྲུག་སྤངས་ཤིང་། དེའི་གཉེན་པོ་ཐོབ་པ། སྐྱེ་བ་རིགས་འདྲ་གཅིག་ལས་མི་ལེན་པ་ནི། ལན་
གཅིག་ཕྱིར་འོང་བ་ཡིན་ནོ། །གསུམ་པ་ནི། ཕྱིར་འོང་དེ་ཉིད་གཞན་ཏེ། འབྲས་གནས་ཁྱད་
པར་ཅན་བར་ཆད་གཅིག་པ་ཡིན་ཏེ། རྩ་བ་བཞིན་ནོ། །གསུམ་པ་ཕྱིར་མི་འོང་ལ་གཉིས་ལས།
ཞུགས་པ་ནི། ཕྱིར་འོང་དེའི་འོག་ཏུ་འདོད་པའི་ཉོན་མོངས་བདུན་ནམ་བརྒྱད་སྤངས་ཤིང་། །་
201



༄༅༄༅།།དཔལ་ལྡན་ས་སྐྱ་པའི་གསུང་རབ་ཐུགས་ཆེན་བཅོ་བརྒྱད་ལས། པོད་དགུ་པ།
.དེའི་གཉེན་པོ་ཐོབ་པ། དགུ་པ་སྤོང་བར་བརྩོན་པ་ནི། འབྲས་བུ་གསུམ་པ་ལ་ཞུགས་པ་སྟེ།
དེ་ལའང་སྔ་མ་བཞིན་དུ་དབང་རྟུལ་དད་མོས་དང་། དབང་རྣོན་མཐོང་ཐོབ་དག་ཞུགས་པ་
ཡིན་ནོ། །གཉིས་པ་ལ། ཕྱིར་མི་འོང་འབྲས་གནས་ནི། དེའི་འོག་ཏུ་འདོད་པའི་ཉོན་མོངས་
དགུ་སྤངས་ཤིང་། དེའི་གཉེན་པོ་ཐོབ་པ་ནི། ཕྱིར་མི་འོང་བ་སྟེ། དེ་ལ་ལྔ་ལས། དང་པོ་མྱ་
ངན་ལས་འདས་པ་བཞིའི་བར་དོར་འདའ་བ་ནི། སྐྱེ་བའི་ཀུན་སྦྱོར་སྤངས། མངོན་པར་
འགྲུབ་པའི་ཀུན་སྦྱོར་མ་སྤངས་པས་གཟུགས་ཀྱི་བར་དོ་འགྲུབ་པའམ་གྲུབ་པ་ན། ལམ་མངོན་
དུ་བྱས་ནས་དུ༔ཁའི་མཐའ་ཐོབ་པའོ། །སྐྱེས་ནས་འདའ་བ་ནི། ཀུན་སྦྱོར་གཉིས་ཀ་མ་སྤངས་
པས། གཟུགས་སུ་སྐྱེས་ནས་དུཁའི་མཐའ་ཐོབ་པའོ། །མངོན་པར་འདུ་བྱེད་དང་བཅས་
པས་འདའ་བ་ནི། གཟུགས་སུ་སྐྱེས་ནས་འདུ་བྱེད་དང་བཅས་པས་ལམ་མངོན་དུ་བྱས་ནས་
དུཁའི་མཐའ་ཐོབ་པའོ། །འདུ་བྱེད་མེད་པར་འདའ་བ་ནི། གཟུགས་སུ་སྐྱེས་ནས་འདུ་བྱེད་
མེད་པར་ལམ་མངོན་སུམ་དུ་བྱས་ནས་དུཁའི་མཐའ་ཐོབ་པ་སྟེ། ཞེས་བྱ་བ་རྣམ་པ་བཞིའོ། །
ལྔ་པ་གོང་དུ་འཕོ་བ་ལ། འོག་མིན་དང་སྲིད་རྩེར་འགྲོ་བ་གཉིས་ལས། དང་པོ་ནི།
དེའི་འོག་ཏུ་ཕྱིར་མི་འོང་དེ་ཉིད། འོག་མིན་གྱི་མཐར་ཐུག་པར་འགྲོ་བ་སྟེ། དབྱེ་ན། ཚངས་
རིས་ནས་འོག་མིན་དུ་འཕར་བ་དང་། ཚངས་རིས་ནས་གནས་གཙང་མའི་བར་འོག་མ། དེ་
ནས་འོག་མིན་དུ་འགྲོ་བ་ཕྱེད་དུ་འཕར་བ་དང་། གཟུགས་ཀྱི་གནས་ཐམས་ཅད་དུ་འཆི་འཕོ་བ་
ཉིད་ཀྱིས་འོག་མིན་དུ་འགྲོ་བ་གོང་དུ་འཕོ་བ། སྲིད་རྩེར་འགྲོ་བ་ལས་གཞན་རྣམ་པ་གསུམ་
མོ། །གཉིས་པ་ནི། དེའི་འོག་ཏུ་ཕྱིར་མི་འོང་དེ་ཉིད། སྲིད་རྩེའི་མཐར་ཐུག་པར་འགྲོ་བ་ནི།
གཟུགས་ཀྱི་སྒོམ་སྤང་སྤངས་པས་གཟུགས་ཀྱི་འདོད་ཆགས་དང་བྲལ་བ་སྟེ། དབྱེ་ན། མཐོང་
བའི་ཆོས་ཚེ་འདི་ལ་ཞི་བ་ཐོབ་པ་དང་། ལུས་ཀྱི་འགོག་པ་མངོན་སུམ་དུ་བྱེད་པ་སྟེ། འོག་མིན་
འགྲོ་ལས་གཞན་རྣམ་པ་གཉིས་སོ། །བཞི་པ་ནི། དེའི་འོག་ཏུ་སྲིད་རྩེའི་ཉོན་མོངས་བརྒྱད་
སྤངས་པ། དགྲ་བཅོམ་འབྲས་ཞུགས་ཡིན་ནོ། །ལྔ་པ་ལ། རང་རྒྱལ་ནི། དེའི་འོག་ཏུ་ཉན་
ཐོས་ཀྱི་སྡེ་སྣོད་ལ་དམིགས་ནས་རང་གི་ལམ་མངོན་པ་བྱས་ཏེ། སངས་རྒྱས་མི་འབྱུང་བ་ན་རང་
སངས་རྒྱས་སུ་འགྱུར་བ་སྟེ། རྒྱུན་ཞུགས་ལྔ། ཕྱིར་འོང་གསུམ། ཕྱིར་མི་འོང་བཅུ། དགྲ་
བཅོམ་འབྲས་ཞུགས། རང་རྒྱལ་ཏེ། ཉི་ཤུའོ། །རྩ་བར་འབྲས་གནས་གཉིས་དང་ཞུགས་པ་
གཅིག་གོ་སླ་བས་མ་བཤད་དེ། འགྲེལ་ཆེན་ལས། འབྲས་བུ་དང་པོ་དང་གཉིས་པ་ལ་གནས་པ་
202



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དང་། འབྲས་བུ་བཞི་པ་ལ་ཞུགས་པའི་གང་ཟག་ནི། གོ་སླ་བ་ཉིད་ཀྱིས་ན། བསྡུས་པར་མ་
བཤད་དོ། །ཞེས་སོ། །འདི་དག །སློབ་དཔོན་འདིའི་དགོངས་པ་ཤེར་འབྱུང་བློ་གྲོས་དང་།
གསེར་གླིང་པས་བཤད་པ་བཞིན་བྲིས་པའོ། །
གསུམ་པ་ངེས་འབྱེད་ཡན་ལག་ལ། སྤྱི་གཞུང་གཉིས་ལས། དང་པོ་ལ། མཚན་
མཚོན་གཞི་གསུམ་མོ། །དང་པོ་ནི། སྦྱོར་ལམ་གྱི་མཚན་ཉིད། བྱང་ཆུབ་ཏུ་བགྲོད་པའི་གོ་
སྐབས་ཕྱེ་བཤུལ་གང་ཞིག་ངེས་འབྱེད་ཆ་མཐུན་གྱི་ངོ་བོར་གྱུར་པའོ། །གཉིས་པ་ནི། མཁྱེན་
གསུམ་གྱི་སྦྱོར་བ་བུད་ཤིང་གི་ཁྱད་པར་གྱིས་མེ་བཞིན་དུ་ཁྱད་པར་དུ་འགྲོ་བར་བྱེད་པས་རབ་ཏུ་
གྱུར་པའི་སྦྱོར་བ། བར་ཆད་མེད་ན་མཐོང་ལམ་ཤིན་ཏུ་ཉེ་བར་སྐྱེད་པས་ན། སྦྱོར་ལམ།
ངེས་པ་ནི། མ་ལུས་པའམ་གདོན་མི་ཟ་བར། འབྱེད་པ་ནི། འཇོམས་པའམ་རྟོགས་པ་སྟེ།
མཐོང་སྤང་འཇོམས་པའམ་དེ་ཉིད་རྟོགས་པ་སྟེ། མཐོང་ལམ། ཆ་ནི། ཕྱོགས་གཅིག་གམ་
ཐོབ་པ། མཐུན་པ་ནི། དེ་ལ་ཕན་པ་སྟེ། དེའི་རྒྱུར་རྟོགས་པའོ། །མོས་པ་བརྟན་པ་ལས་ཡོན་
ཏན་ལ་སོ་སོར་གནས་པར་འགྱུར་བའི་ཕྱིར་མོས་སྤྱོད་ཀྱི་སའོ། ། གསུམ་པ་ལ་བཞི་སྟེ། ངོ་1
བོ། །ཆེ་འབྲིང་། ཁྱད་པར་གྱི་དབྱེ་བ། ཕྱེ་བའི་བློ་གང་ཡིན་དཔྱད་པའོ། །དང་པོ་ནི། དྲོད་
རྩེ་བཟོད་མཆོག་བཞི་ལས། དང་པོ་ནི། བྱང་སེམས་ཀྱིས་མཉམ་པར་བཞག་པས་ཡིད་ཀྱི་
བརྗོད་པ་མ་གཏོགས་པ་དོན་ཐམས་ཅད་མི་མཐོང་གི །ཡིད་ཀྱི་བརྗོད་པ་ཁོ་ན་རང་སྤྱིའི་མཚན་
ཉིད་དུ་སྣང་བོར་མཐོང་བ་ཡེ་ཤེས་ཀྱི་སྣང་བ་ཅུང་ཟད་གསལ་བ་ནི། སྣང་བ་ཐོབ་པའི་ཏིང་ངེ་
འཛིན་ཏེ། ཆོས་ལ་ངེས་པར་རྟོགས་པའི་བཟོད་པ་དང་པོའོ། །དེ་ནས་དེ་འདྲར་གྱུར་པ་ཡི། །
བྱང་ཆུབ་སེམས་དཔའ་མཉམ་བཞག་ལས། །ཡིད་ཀྱི་བརྗོད་པ་མ་གཏོགས་པར། །དོན་ཀུན་
རབ་ཏུ་མི་མཐོང་ངོ་། །ཞེས་སོ། །གཉིས་པ་ཆོས་ཀྱི་སྣང་བ་དེ་ཉིད་སྤེལ་བའི་ཕྱིར་མི་གནས་
པའི་བྱེད་པ། བདག་མེད་པར་སྒོམ་པ་ལ་བརྩོན་འགྲུས་བརྟན་པོ་རྩོམ་པ། ཡེ་ཤེས་ཀྱི་སྣང་བ་
འབྲིང་ཙམ་དུ་གསལ་བ་ནི། སྣང་བ་མཆེད་པ་སྟེ། ཆོས་ཀྱི་སྣང་བ་འཕེལ་བའི་ཕྱིར། །བརྩོན་
འགྲུས་བརྟན་པ་ཀུན་ཏུ་རྩོམ། །ཞེས་སོ། །གསུམ་པ་ནི། ཆོས་ཀྱི་སྣང་བ་འཕེལ་ནས་ཐམས་
ཅད་སེམས་ཙམ་དུ་རྟོགས་པ་ལ་གནས་ཏེ། དོན་དུ་སྣང་བ་ཐམས་ཅད་སེམས་ཁོ་ནར་ཟད་
ཀྱི། །དོན་ལས་གཞན་མ་ཡིན་ནོ། །ཞེས་མཐོང་བ་ཤིན་ཏུ་གསལ་བར་ཤེས་པའི་སྣང་བ་སྐྱེས་
པ་ནི། གཟུང་བས་སྟོང་པའི་ཆོས་ཉིད་ལ་བཟོད་པས་ན། དེ་ཁོ་ན་ཉིད་ཀྱི་ཕྱོགས་གཅིག་ལ
203



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
.ཞུགས་པ། འཛིན་པ་མེད་པར་རྟོགས་པའི་རྗེས་སུ་མཐུན་པས་ནི། རྗེས་སུ་སོང་བ་སྟེ། འདིའི་
སྐབས་སུ་གཟུང་བའི་རྣམ་གཡེང་སྤངས་ཤིང། འཛིན་པའི་རྣམ་གཡེང་ལུས་སོ། །ཆོས་ཀྱི་སྣང་
བ་འཕེལ་ནས་ནི། །སེམས་ཙམ་ལ་ནི་གནས་པར་འགྱུར། །དེ་ནས་དོན་ཀུན་སྣང་བ་ནི། །
སེམས་སུ་རབ་ཏུ་མཐོང་བར་འགྱུར། །དེ་ཚེ་དེ་ཡི་གཟུང་བ་ཡི། །རྣམ་པར་གཡེང་བ་དེ་སྤོང་
འགྱུར། །དེ་ནས་དེ་ལ་འཛིན་པ་ཡི། །རྣམ་པར་གཡེང་བ་འབའ་ཞིག་ལུས། །ཞེས་སོ། །བཞི་
པ་ནི། དོན་ལ་འཛིན་པར་བྱེད་པ་རྣམ་པར་གཡེང་བར་སྣང་བ་མེད་པའི་སྣང་བ་རྫོགས་པ་ནི།
བར་ཆད་མེད་པའི་ཏིང་ངེ་འཛིན་ནོ། །དེ་ཚེ་བར་ཆད་མེད་པ་ཡི། །ཏིང་ངེ་འཛིན་ལ་མྱུར་དུ་།
རེག །འདི་ལྟར་དེ་ཡི་མཇུག་ཐོགས་སུ། །འཛིན་པའི་རྣམ་པར་གཡེང་བ་སྤོང་། །འདི་དག་གོ་
རིམ་བཞིན་དུ་ནི། །དྲོ་བར་གྱུར་སོགས་ཡིན་ཞེས་བྱ། །ཞེས་སོ། །གཉིས་པ་ནི། ཆ་མཐུན་དེ་
དག་གིས་མཐོང་ལམ་བསྐྱེད་མ་ངེས་པ་དང་ངེས་པ་དང་། ཚེ་འདི་ལ་བསྐྱེད་ངེས་པ་ཆོས་
མཆོག་མ་གཏོགས་པ་རྣམས། ཆོས་ལ་ངེས་པར་སེམས་པའི་བཟོད་པ་ཆུང་འབྲིང་ཆེ་གསུམ་
མོ། །
.
གསུམ་པ་ལ་དྲུག་སྟེ། རྗེས་སུ་མཐུན་པ་བ། ཁྱད་པར་བ། རབ་ཏུ་གཏོགས་པ་བ།
གཞན་དུ་ཡོངས་སུ་བསྒྱུར་བ་པ། སྐྱེ་བ་གཅིག་པ། སྟན་གཅིག་པའོ། །དང་པོ་ནི། བདེན་པ་
ལ་དམིགས་པའི་རྣམ་པའི་དགེ་བ་དང་པོར་ཆུང་ངུ་བྱུང་བའོ། །གཉིས་པ་ནི། “དེ་འབྲིང་དུ་
འགྱུར་བའོ། །གསུམ་པ་ནི། ཚེ་དེ་ལ་བདེན་པ་རྟོགས་པ་ཤས་ཆེན་པོར་གྱུར་བའོ། །བཞི་པ་
ནི། ཉན་ཐོས་ཀྱི་སྦྱོར་ལམ་ལས་རང་རྒྱལ་དུ། དེ་ལས་ཐེག་ཆེན་སྦྱོར་ལམ་དུ་བསྒྱུར་བའོ། །ལྔ་
པ་ནི། ཚེ་དེ་ཉིད་ལ་མཐོང་ལམ་སྐྱེ་བའོ། །དྲུག་པ་ནི། སྟན་ཐོགས་དེ་ཉིད་ལ་མཐོང་ལམ་སྐྱེ་
བའོ། །
བཞི་པ་ལ། དགག་བཞག་སྤང་གསུམ་ལས། དང་པོ་ལ། ལོ་ཙཱ་སོགས་ན་རེ། སྦྱོར་
ལམ་མཉམ་གཞག་གི་བློ་རྣལ་འབྱོར་མངོན་སུམ་ཡིན་གྱི། དེ་ན་རྟོག་པ་ཅི་ཡང་མེད་དོ། །ཞེ་ན།
སྦྱོར་ལམ་མཉམ་གཞག་ཆོས་ཅན། དེ་བཞིན་ཉིད་མངོན་སུམ་དུ་རྟོགས་པར་ཐལ། མཐོང་
སྤང་ས་བོན་འགའ་ཞིག་སྤངས་པར་ཐལ། རྟོག་བཅས་མིན་པར་ཐལ། སོ་སྐྱེའི་རྟོག་པ་མིན་
པར་ཐལ། རྣལ་འབྱོར་མངོན་སུམ་ཡིན་པའི་ཕྱིར། དང་པོ་གསུམ་འདོད་ན། ཀུན་བཏུས་སུ།
ཤེས་བྱ་ལ་ལེགས་པར་མ་ཞུགས་པ་དང་། ལེགས་པར་ཞུགས་པ་དང་། སྒྲིབ་པ་དང་བཅས་པ་.
"G
204



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ལདང་། སྒྲིབ་པ་མེད་པ་དང་། རྣམ་པར་རྟོག་པ་དང་བཅས་པ་དང་། རྟོགས་པ་མེད་པའི་ཕྱིར་
ཏེ། འདི་ནི་བྱེ་བྲག་གོ །ཞེས་པ་དང་འགལ་ལོ། །ཐལ་བ་བཞི་པ་ལ་ཁྱབ་པ་ཡོད་དེ། རྣལ་
འབྱོར་མངོན་སུམ་ཡིན་ན། ཚུ་རོལ་མཐོང་བ་སོ་སྐྱེའི་རྟོག་པར་འགལ་ཏེ། ཨ་བྱུས། དེ་ལ་
གང་གཅིག་ཤོས་རྣམས་ཀྱི་མངོན་སུམ་དེ་ནི། དོན་དམ་པའི་དབང་དུ་བྱས་ནས་མ་འཁྲུལ་པར་
མི་བརྗོད་དོ། །གཞན་དུ་ན། ཐམས་ཅད་རྣལ་འབྱོར་པ་ཁོ་ནར་འགྱུར་གྱི། ཚུ་རོལ་མཐོང་
བར་མི་འགྱུར་རོ། །ཞེས་པ་དང་འགལ་ལོ། །འདིས་ནི། སོ་སྐྱེའི་མངོན་སུམ་ཐམས་ཅད་ཀྱང་
དོན་དམ་ལ་འཁྲུལ་པར་བརྗོད་པས་དོན་དམ་མངོན་སུམ་དུ་རྟོགས་པར་འདོད་པ་རྣམས་ལ་
གནོད་དོ། །འབྲེ་ན་རེ། དྲན་པ་བཅད་ཤེས་སོ། །ཞེ་ན། སྦྱོར་ལམ་མཉམ་གཞག་ཆོས་ཅན།
ཡེ་ཤེས་ཀྱི་གསལ་སྣང་མེད་པར་ཐལ། དྲན་པ་བཅད་ཤེས་ཡིན་པའི་ཕྱིར། ཁྱབ་པ་ཡོད་དེ།
དྲན་པ་བཅད་ཤེས་སྒྲ་རྟོག་ཡིན་ལ། དེ་ལ་གསལ་སྣང་འགལ་བས་སོ། །འདོད་ན། ཨ་བྱཱ་
སོགས་ཀྱིས། ཡེ་ཤེས་ཀྱི་སྣང་བ་ཤིན་ཏུ་གསལ་བ་སྐྱེད་པ་དེའི་ཚེ་བཟོད་པའི་གནས་སྐབས་ཏེ་
ཞེས་སོགས་དང་འགལ་ལོ། །གཉིས་པ་ནི། བློའི་ངོ་བོ། སོ་སོ་རང་གིས་རིག་པའི་ཏིང་ངེ་
འཛིན་དང་། ཤེས་རབ་སྟེ། དེ་ཡང་མ་འཁྲུལ་པ་དང་ཆ་འདྲ་བའི་འཁྲུལ་ཤེས་ཏེ། ཆོས་ཐམས་
ཅད་བདག་མེད་དུ་བསྒོམས་པའི་སྟོབས་ཀྱིས་བསྒོམས་བྱའི་དོན་ལ་གསལ་སྣང་ཡོད་ཀྱང་ཇི་ལྟ་
བ་བཞིན་མ་རྟོགས་པའི་ཕྱིར་རོ། །དེ་སྐད་དུ། རྗེས་སུ་མཐུན་ལ་ཕྱིན་ཅི་ལོག །རྗེས་སུ་འབྲེལ་
བཅས་ལྡོག་པ་དང་། ། ཕྱིན་ཅི་མ་ལོག་ཕྱིན་ཅི་ལོག །རྗེས་སུ་འབྲེལ་མེད་སྒོམ་པའོ། །ཞེས་
སོ། །སོ་སྐྱེ་ལ་ཕྱིན་ཅི་མ་ལོག་པའི་རྗེས་སུ་མཐུན་ལ་ཕྱིན་ཅི་ལོག་དང་། སློབ་པ་ལ་ཕྱིན་ཅི་ལོག་
མེད་ལ་དེ་རྗེས་སུ་འབྲེལ་བ་དང། མི་སློབ་པ་ལ་ཕྱིན་ཅི་ལོག་ཀྱང་མེད་དེ་རྗེས་སུ་འབྲེལ་པའང་
མེད་པར་བཤད་དོ། །དེས་ན་མཉམ་གཞག་ནི། སྒྲ་དོན་སྣང་བའི་རྟོག་པ་མེད་པའི་འཁྲུལ་
ཤེས་ཡིན་ལ། རྗེས་ཐོབ་ན་དགེ་བའི་བཤེས་གཉེན་བསྟེན་ཅིང་གདམས་ངག་ཉན་ལ་མངོན་
ཤེས་དང་སྙིང་རྗེ་སོགས་ཀྱིས་གཞན་དོན་བྱེད་དོ། །དཀོན་མཆོག་སྤྲིན་ལས། མོས་པ་སྤྱོད་པའི་
ས་འདི་ལ་གནས་པའི་བྱང་སེམས་ནི། སོ་སོ་སྐྱེ་བོ་ཡིན་ནའང་བྱིས་པའི་རྒུད་པ་ཐམས་ཅད་ལས་
ཡང་དག་པར་འདས་ཤིང་ཏིང་ངེ་འཛིན་དང་གཟུངས་དང་རྣམ་པར་ཐར་པ་དང་མངོན་པར་
ཤེས་པ་ལ་སོགས་པའི་ཡོན་ཏན་གྲངས་མེད་པ་དང་ལྡན་པ་ཡིན་ཞེས་སོ། །
གསུམ་པ་ལ། སྦྱོར་ལམ་མཉམ་གཞག་ཆོས་ཅན། གཟུང་འཛིན་བདེན་མེད་དུ་གྲུབ་པ་
205



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
R
:།
.ལ་བདེན་མེད་དུ་རྟོགས་པ་མ་ཡིན་པར་ཐལ། འཁྲུལ་པའི་ཕྱིར་རོ། །ཞེ་ན། འདོད་པ་ཡིན་ཏེ།
དོན་དམ་པར་གཟུང་འཛིན་བདེན་མེད་དུ་གྲུབ་པ་མེད་དེ། གཟུང་འཛིན་བདེན་མི་བདེན་གྱི་
སྤྲོས་པ་དང་བྲལ་བའི་ཕྱིར་རོ། །ཡང་མཉམ་གཞག་ན་རྟོག་པ་ཡོད་པར་འདོད་པ་ལ། མདོ་སྡེ་
རྒྱན་ལས། རྟོག་པ་སྤོང་བར་བཤད་པ་དང་འགལ་ལོ། །ཞེ་ན། དེ་ནི། གཟུང་འཛིན་བདེན་
པར་རྟོག་པ་མངོན་གྱུར་སྤོང་བ་ཡིན་ལ། འདིར་ནི་བདེན་མེད་དུ་རྟོག་པ་ཡོད་པར་འདོད་པས་
སྐྱོན་མེད་དོ། ། གཉིས་པ་ལ། ངོ་བོ་མདོར་བསྟན། ཁྱད་པར་བྱེད་ཆོས་རྒྱས་པར་བཤད་
པའོ། །དང་པོ་ལ་གསུམ་ལས། སྔ་འགྲེལ་ནི། ལས་དང་པོ་པ་རྣམ་པ་དེ་ལྟ་བུའི་གདམས་ངག་
ཐོབ་ཅིང། དེའི་དོན་དམིགས་པ་དྲུག་དང་། ཡིད་ལ་བྱེད་པ་བཅུ་གཅིག་དང་། སེམས་
གནས་པའི་ཐབས་དགུས་བསྒོམས་པ་ལ་ངེས་འབྱེད་ཡན་ལག་འབྱུང་བས། ངེས་པར་འབྱེད་པ་
ནི། མཐའ་གཅིག་ཏུ་ངེས་པ་སྟེ། མཐོང་ལམ་དེའི་ཡན་ལག་ནི། རྒྱུ་སྟེ། ཆུང་དུ། འབྲིང་།
ཆེན་པོ། ཆེན་པོའི་ཆེན་པོ་སྟེ། བཞི་ཡོད་པ་རྣམས་འཆད་དོ། །རྩ་བ་ལ། ཁྱད་པར་འཕགས་
ཞེས་དྲང་ངོ་། །གང་ན། བྱང་སེམས་རང་གིས་གཟིགས་པའི་ལམ་གཞན་ལ་གསུངས་པས།
ཉེས་པ་དང་དུཁ་ལས་སྒྲོལ་བས་སྐྱོབ་པའི་རྟོགས་པ་དྲོད་དང་། སོགས་པ་རྩེ་མོ་སོགས་ཀྱི་
བདག་ཉིད་རེ་རེ་ལ་ཆུང་འབྲིང་ཆེན་པོ་དང་བཅས་པ་རྣམས་སོ། །གང་ལས་ན། ཉན་ཐོས་
དང་བསེ་རུ་ལྟ་བུ་ནི། རང་རྒྱལ་དབང་རྣོན་ཏེ། དེས་ཚོགས་དང་སྤྱོད་པ་གཉིས་ཀྱང་བསྡུས་ཏེ།
འོག་ཏུའང་དམིགས་བསལ་མ་སྨོས་པ་རྣམས་དེ་བཞིན་དུ་ཤེས་པར་བྱའོ། །བཅས་པ་ནི།
ལྷན་ཅིག་པ་སྟེ། དེ་དག་གི་དྲོད་སོགས་དག་ལས་སོ། །གང་གིས་ན། མི་རྟག་པ་ལ་སོགས་
པའི་ཆོས་ཀྱིས་ཁྱད་པར་དུ་བྱས་པའི་བདེན་བཞི་སྒྱུ་མ་ལྟ་བུ་དམིགས་པ་དང་། ཆོས་སུ་ལྟ་བའི་
གཉེན་པོའི་རྣམ་པ་དང་། ཐེག་པ་གསུམ་ཅར་གྱི་རྟོགས་པའི་རྒྱུ་དང་། ཐབས་མཁས་དང་
བཤེས་གཉེན་གཉིས་ཀྱིས་ཡོངས་སུ་འཛིན་པ་དང་། དྲོད་སོགས་བཞི་པོ་རིམ་པ་ཇི་ལྟ་བ་བཞིན་
དུ་རང་གི་མཐོང་བསྒོམ་གྱི་ལམ་གྱིས་སྤོང་བར་འགྱུར་བའི་གཟུང་འཛིན་གྱི་རྣམ་རྟོག་བཞི་པོ་
མཚུངས་ལྡན་དུ་ཡོད་པ་ལ་བརྟེན་པ་སྟེ། ལྔས་སོ། །འཕགས་པས་ཆུང་ངུ་སོགས་རྣམ་པའི་
ཁྱད་པར་དང་དྲུག་ཏུ་བཞེད་ལ། སངས་རྒྱས་ཡེ་ཤེས་ཀྱིས། རྟོག་པ་མ་གཏོགས་པ་བཞིར་
བཞེད་དོ། །འགྲེལ་པ་ལ་བཞི་སྟེ། ཐེག་ཆེན་སྦྱོར་ལམ་ཁྱད་པར་ལྔ་དང་ལྡན་པ་དང་། ཉན་
རང་གི་སྦྱོར་ལམ་ཁྱད་པར་ལྔ་དང་བྲལ་བ་དང་། བྱང་སེམས་ཀྱི་དམིགས་ཚུལ་སྣ་ཚོགས་སུ་
206



༄༅།།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
༔བསྟན་པ་དང་། རྩོད་སྤང་ངོ་། །དང་པོ་ལ། ཁྱད་པར་དུ་འཕགས་པ་ཡིན་ནོ། །ཞེས་དྲང་
ངོ། །གང་ན། བྱང་སེམས་རྣམས་ཀྱི་ངེས་འབྱེད་ཆ་མཐུན་བཞི་པོ་ཆུང་འབྲིང་ཆེན་པོ་རྣམས་
ནིའོ། །ཆ་མཐུན་གང་ན། ཇི་སྐད་དུ། བསོད་ནམས་ཚོགས་ནི་ཡང་དག་རྫོགས། །དེ་ནས་
བློ་ལྡན་བསམ་པ་བརྟན། །དད་སོགས་དགེ་བའི་ཆོས་རྣམས་ཀྱིས། །རྒྱུད་ནི་ཡོངས་སུ་བསྒོས་
གྱུར་པ། །བསྐལ་པ་གྲངས་མེད་ངེས་འབྱུང་བས། །ཡེ་ཤེས་ཚོགས་ནི་འགྲུབ་བྱའི་ཕྱིར། །
མངོན་ཤེས་གདམས་ངག་བསྟན་པ་ཡིས། །སྤྱོད་པའི་ས་ལ་རབ་ཏུ་འཇུག །ཅེས་པ་ལྟར། རྒྱུ་
ཐོས་པ་དང་། སོགས་པ་བསམ་པ་གཙོ་བོར་གྱུར་པའི་བསོད་ནམས་ཀྱི་ཚོགས་རབ་ཀྱི་མཐར་
ཕྱིན་པ་ཐོབ་པ། ཐར་པའི་ཆ་མཐུན་ཏེ། ཚོགས་ལམ་གྱི་དད་པ་དང་། སོགས་པ་བརྩོན་
འགྲུས་ལ་སོགས་པའི་མཚན་ཉིད་ཀྱི་དགེ་བའི་རྩ་བ་རྫོགས་པའི་འོག་ཏུ་བྱུང་བ། བློའི་ངོ་བོ།
ལོ་ཀ་པའི་བསྒོམས་བྱུང་གི་རྟོག་པ། རྣམ་པ་བདེན་པ་བཞིའི་ཆོས་ཉིད་མངོན་སུམ་དུ་རྟོགས་
པའི་མཐོང་ལམ་དང་རྗེས་སུ་མཐུན་པའོ། །བཞི་གང་ཞེ་ན། གཙུབ་ཤིང་བཙུབས་པ་ན་མེ་
འབྱུང་བའི་སྔ་ལྟས་སུ་དྲོད་འབྱུང་བ་བཞིན་དུ་མཐོང་སྤང་ཉོན་མོངས་ཀྱི་བུད་ཤིང་ཐམས་ཅད་
སྲེག་པའི་མེ་དང་འདྲ་བའི་དྲོད་སྔར་བྱུང་བས་ན། དྲོ་བ་དང་། དེའི་འོག་དུ་དགེ་བའི་རྩ་བ་
གཡོ་བའི་རྩེ་མོ་དང་། དེའི་འོག་ཏུ་ལོ་ཀ་པའི་ཆོས་ཀྱི་མཆོག་ལ་བཟོད་པ་དང་། དེའི་འོག་ཏུ་ལོ་
ཀ་པའི་ཆོས་ཐམས་ཅད་ཀྱི་མཆོག་ཅེས་བྱ་བ་བཞིའོ། །གྱུར་པ་དང་། ཕྱིན་པ་དང་། སོང་བ་
རྣམས་དོན་གཅིག་གོ །ཆུར་ལྷུང་ན་རེ། གྱུར་པ་དང་། རྣམ་པ་དང་། བྱེ་བྲག་རྣམས་དོན་
གཅིག་གོ །ཞེའོ། །ཆུང་ངུ་ལ་སོགས་པ་ནི། རིམ་གྱིས་སྐྱེ་བས་དང་པོར་སྐྱེ་བར་ཆུང་ངུ་།
བར་དུ་སྐྱེ་བར་འབྲིང་། ཐ་མར་སྐྱེ་བ་ཆེན་པོའོ། །ཡང་ན། བྱང་སེམས་དང་འབྲེལ་བ་སྟེ།
དེའི་རིགས་ཅན་གྱི་དབང་པོ་རྟུལ་པོ་དང་། སོགས་པ་འབྲིང་དང་། རྣོན་པོའི་བྱེ་བྲག་གིས་རིམ་
པ་བཞིན་ནོ། །སངས་རྒྱས་ཡེ་ཤེས་ནི། དད་པ་ལ་སོགས་པའི་དབང་པོ་ཆུང་ངུས་ཡུལ་དུ་བྱས་
པ་ནི། ཆུང་ངུ་ཞེས་སོགས་སུ་བཞེད་དོ། །སམ་ནི། སྔ་མ་དང་ཕྱི་མ་ཕན་ཚུན་ལྟོས་ཏེ་གཉིས་
ཀའང་ཡིན་པར་བསྟན་ནོ། །གང་ལས་ན། ཉན་ཐོས་ལ་སོགས་པའི་དྲི་བ་དང་། སོགས་པ་རྩེ་
མོ་ལ་སོགས་པ་ལས་སོ། །གང་གིས་ན། ལྔ་ཡིས་ཏེ། འོག་ཏུ་འཆད་པར་འགྱུར་བའི་དམིགས་
པའི་ཁྱད་པར། མི་རྟག་སོགས་ཀྱི་ངོ་བོ་ཉིད་བདེན་བཞིའི་དངོས་པོ་ལ་དམིགས་པ་དང་ཕུང་པོ་
མི་རྟག་སོགས་སུ་འཛིན་པ་ཆོས་སུ་ལྟ་བའི་གཉེན་པོ་ཉིད་ཀྱིས་མི་རྟག་སོགས་སུ་མངོན་པ་སོགས་
207



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
ས
མནས་ཞུགས་པ་སྟེ། ཤེས་པ་དང་། ཐེག་པ་གསུམ་ཆར་གྱི་སྤངས་རྟོགས་ཐོབ་པའི་ཐེག་ཆེན་
མཐོང་ལམ་གྱི་རྒྱུའི་ངོ་བོ་ཉིད་དང་། ཐེག་ཆེན་དགེ་བའི་བཤེས་གཉེན་སེམས་མི་འགོང་བ་ལ་
སོགས་པའི་ཐབས་ལ་སོགས་དང༌། རྩེ་མོས་བསྡུས་པའི་མཐོང་སྒོམ་གྱིས་སྤང་པར་བྱ་བའི་
གཟུང་འཛིན་གྱི་རྣམ་རྟོག་བཞི་པོ་འོག་ནས་འཆད་པར་འགྱུར་བའི་ཚུལ་དང་འགྲེལ་པ་པ་སྟེ།
མཚུངས་ལྡན་དུ་འབྱུང་བས་སོ། །
གཉིས་པ་ནི། དེས་ཉན་རང་གི་སྦྱོར་ལམ་ལས་འཕགས་པའི་རྒྱུ་མཚན། ཉན་རང་ལ་དེ་
དག་མི་ལྡན་པར་སྟོན་པ་ནི། འབྱུང་བའི་ཕྱིར་ཞེས་དྲང་ངོ། །གང་ན། ཉན་རང་དེ་དག་གི་དྲོ་
བ་དང་། སོགས་པ་རྩེ་མོར་གྱུར་པ་ལ་སོགས་པའི་དགེ་བའི་རྩ་བ་ནིའོ། །གང་ལས་ན། ཉན་
རང་གི་ལུགས་ཏེ། ལུང་ལས་སོ། །ཇི་ལྟར་ན། གཟུགས་སུ་རུང་བ་དང། སོགས་པ་ཉམས་
སུ་མྱོང་བ་ལ་སོགས་པ་མཚན་ཉིད་ཅན་གྱི་དངོས་པོའི་ཕུང་པོའི་བདག་ཉིད་ཀྱི་བདེན་བཞི་ལ་
དམིགས་པ་དང་། གང་ཟག་གི་བདག་ཏུ་ལྟ་བའི་གཉེན་པོ་ཉིད་ཀྱིས་མི་རྟག་པ་དང་། སོགས་
པ་དུཁ་ལ་སོགས་པའི་རྣམ་པར་ཞུགས་པ་དང་། ཐེག་དམན་རང་གི་ཐེག་པའི་འབྲས་བུའམ་
རྟོགས་པ་ཐོབ་པ་ཁོ་ནའི་ཆེད་དུ་སྟེ། རྒྱུ་ཡིན་པ་དང་། ཕྱི་ནང་གི་ཡོངས་སུ་འཛིན་པ་དང་བྲལ་
བ་དང་། རྣམ་རྟོག་བཞི་ནི། རང་གི་བྱང་ཆུབ་ཀྱི་གེགས་ཡིན་པས་དེ་དང་ལྡན་ཡང་རང་གི་
ལམ་གྱི་སྤང་བྱར་གྱུར་པའི་ཚུལ་གྱིས་མི་ལྡན་པར་འབྱུང་ངོ་། །ཞེས་ནི། དེ་ལྟར་རོ། །གསུམ་
པ་ནི། དམིགས་པ་ཡིན་ཞེས་དྲང་ངོ། །གང་ན། བྱང་སེམས་རྣམས་ཀྱི་ངེས་འབྱེད་ཆ་མཐུན་
ནིའོ། །གང་ལ་ན། བདེན་པ་བཞིའི་དངོས་པོ་ལའོ། །རྒྱུ་གང་གིས་ན། སངས་རྒྱ་བའི་ཐབས་
ཏེ། རྒྱུ་ལ་མཁས་པའི་སྟོབས་ཀྱིས། ཇི་ལྟར་ན། གསེར་གླིང་པས། ཀུན་འབྱུང་། དུཁ།
འགོག་པ། ལམ་ལ་རིམ་པ་བཞིན་དུ་རྒྱུ་ལ་སོགས་པའི་སྒོ་ནས་དམིགས་སོ། །ཞེའོ། །ཤེར་
འབྱུང་བློ་གྲོས་ཀྱིས། བདེན་བཞི་ལ་རྟེན་འབྲེལ་གྱི་མཚན་ཉིད་ཀྱི་རྒྱུ་དང། རྟོགས་བཞིན་པའི་
འབྲས་བུ་དང་། སྟོང་པ་ཉིད་ཀྱི་མཚན་ཉིད་ཀྱི་ངོ་བོ་དང་། ཐ་མི་དད་པའི་བདག་ཉིད་ཆོས་
ཉིད་ཀྱི་སྒོ་ནས་དམིགས་སོ། །ཞེའོ། ། ཆོས་བཤེས་ཀྱིས། ཐེག་པ་མ་ལུས་པའི་པ་མ་ལུས་པའི་རྒྱུ་དང་།
འབྲས་བུ་སངས་རྒྱས་ཀྱི་རྒྱུར་གྱུར་པ་དང་། ཆོས་དབྱིངས་ཀྱི་ངོ་བོར་གནས་པ་དང་། ཆོས་ཉིད་
ལ་ཀུན་རྫོབ་ཏུ་དམིགས་རྣམ་བྱེ་བྲག་དུ་མ་ཡོད་པ་རྟེན་འབྲེལ་ཀྱི་ཆོས་ཉིད་ཀྱི་སོ། །ཟེར་ཡང་
འདིར་འགྲེལ་ཆེན་ཚད་མར་བྱས་ཏེ་བཟོད་པ་འབྲིང་གི་གནས་སྐབས་ཁ་ཅིག་ཏུ་ནི་རྣམ་དག་གི་
208



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
རྒྱུའི་སྒོ་ནས། ཆོས་མཆོག་ཆུང་ངུའི་གནས་སྐབས་ཁ་ཅིག་ཏུ་ནི་ཏིང་ངེ་འཛིན་གྱི་འབྲས་བུའི་སྒོ་
ནས། བཟོད་པ་ཆུང་ངུའི་གནས་སྐབས་ཁ་ཅིག་ཏུ་ནི་བདེན་གཉིས་ཀྱི་ངོ་བོ་ཉིད་ཀྱི་སྒོ་ནས།
ཁ་ཅིག་ཏུ་ནི་སྟེ། གཞན་རྣམས་ལ་ནི། ཆོས་ཉིད་ཀྱི་རྣམ་པའི་སྒོ་ནས་ཇི་ལྟ་སྲིད་པ་བཞིན་
དུའོ། །ལ་ནི་ཕྱི་མ་སྡུད་པའོ། །ངེས་འབྱེད་ཆ་མཐུན་རྣམ་པ་གཞན་གྱིས་ཀྱང་བདེན་པ་བཞི་ལ་
སྔ་མ་བཞིན་དུ་སྒོ་སྣ་ཚོགས་ནས་ཀུན་ཏུ་དམིགས་སོ། །ཞེས་བྱ་བར་ཤེས་པར་བྱའོ། །ཁོ་བོས་
ནི། མང་དུ་དོགས་ནས་མདོར་བསྡུས་ཏེ་རྣམ་པར་བཀྲོལ་བ་ཙམ་དུ་བརྗོད་པར་འདོད་པས་
ཞིབ་ཏུ་མ་སྤྲོས་སོ། །
བཞི་པ་ལ། བདེན་པ་བཞི་ལ་རྣམ་པ་མི་འདྲ་བ་དུ་མའི་སྒོ་ནས་དམིགས་པར་འདོད་པ་
ལ། མཛོད་ལས། དྲི་མེད་བཅུ་དྲུག་གཞན་རྣམ་མེད། །ཅེས་པ་དང་འགལ་ལོ། །ཞེ་ན། དེ་
ནི། ཉོན་སྒྲིབ་ཙམ་གྱི་གཉེན་པོའི་དབང་དུ་བྱས་པ་ཡིན་གྱི། འདིར་སྒྲིབ་པ་མ་ལུས་པའི་གཉེན་
པོར་སྒོམ་པས་སྐྱོན་མེད་དོ། །ཞེས་སྟོན་པ་ནི། སུན་འབྱིན་པ་སྟེ། སྐྱོན་བརྗོད་པར་མི་བྱའོ་
ཞེས་དྲང་ངོ་། །གང་ལ་ན། ཐེག་ཆེན་གྱི་རྣམ་གཞག་གང་དུ་ཡང་ངོ་། །གང་གིས་ན། ཉན་
རང་གི་ཐེག་པ་གཞན་ལ་བརྟེན་ནས་ནིའོ། །དེ་གང་གི་ཕྱིར་ན། ཐེག་ཆེན་འདི་ནི། ཐེག་
དམན་གྱི་ལྟ་སྒོམ་སྤྱོད་འབྲས་ལས་རྣམ་པར་གཞག་པ་གཞན་ཁོ་ན་ཡིན་ཏེ། རྒྱུ་མཚན་དེའི་ཕྱིར་
རོ། །གལ་ཏེ་ཐེག་ཆེན་ནི། གཞན་བསླུ་བའི་ཕྱིར་རྟོག་གེ་པ་འགའ་ཞིག་གིས་རང་གིས་རང་
བཟོར་བྱས་ཀྱི། སངས་རྒྱས་ཀྱི་བཀའ་མ་ཡིན་ནོ། །ཞེ་ན། དེ་བཀར་སྒྲུབ་པ་ནི། སྔར་ལུང་མ་
བསྟན་ལྷན་ཅིག་བྱུང་། །སྤྱོད་ཡུལ་མ་ཡིན་གྲུབ་པ་དང་། །ཡོད་དང་མེད་ན་ཡོད་མེད་དང་། །
གཉེན་པོ་དང་ནི་སྒྲ་གཞན་ཕྱིར། །དེ་ལ་ཐེག་ཆེན་བཀའ་མིན་བཀར་བཅོས་པ། བསྟན་པའི་
བར་ཆད་ཡིན་ན། ལུང་བསྟན་པར་རིགས་ཏེ། རྒྱལ་པོ་ཀྲི་ཀྲིའི་རྨི་ལྟས་ལུང་བསྟན་པ་བཞིན་
ནོ། །དེ་ཆེད་དུ་མ་དགོངས་ནས་བཏང་སྙོམས་སུ་མཛད་དོ། །ཞེ་ན། མི་རིགས་ཏེ། ཤེས་བྱ་
ཐམས་ཅད་ལ་མངོན་སུམ་དུ་གཟིགས་པའི་སྤྱན་མངའ་བ་དང་། བསྟན་པ་སྲུང་བ་ལ་བརྩོན་པ་
དང་། མ་འོངས་པ་མཁྱེན་པའི་མཐུས་བསྟན་པ་ལ་གནོད་པ་ཆེན་པོ་འབྱུང་བ་ལ་བཏང་སྙོམས་
མི་རུང་ངོ། །ཐེག་ཆེན་དང་། ཐེག་དམན་དུས་མཉམ་དུ་བྱུང་བ་ལ་བཀའ་ཡིན་མིན་གྱི་ཁྱད་
པར་ཡང་ཇི་ལྟར་ཤེས། རྟོག་གེ་པས་བྱས་པ་མིན་ཏེ། ཟབ་ཅིང་རྒྱ་ཆེ་བའི་ཆོས་འདི་རྟོག་གེ་
པའི་སྤྱོད་ཡུལ་མིན་ཏེ། མུ་སྟེགས་པའི་བསྟན་བཅོས་ལ་དེ་ལྟ་བུ་མི་སྣང་བའི་ཕྱིར་རོ། །འོན་ཏེ་
209



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གཞན་ཞིག་སངས་རྒྱས་ནས་བཤད་དོ། །ཞེ་ན། འོ་ན། སངས་རྒྱས་ཀྱིས་གསུངས་པའི་ཕྱིར་
བཀའ་ཉིད་དུ་གྲུབ་བོ། །གལ་ཏེ་ཐེག་ཆེན་ཅུང་ཟད་ཅིག་ཡོད་དམ་མེད། ཡོད་ན། འདི་ཉིད་
ཡིན་དགོས་ཏེ། འདི་ལས་གཞན་མེད་པའི་ཕྱིར་རོ། །མེད་ན། ཉན་ཐོས་ཀྱི་ཐེག་པ་ཆོས་ཅན།།
སངས་རྒྱས་ཀྱི་བཀའ་མིན་པར་ཐལ། སངས་རྒྱས་མི་སྲིད་པའི་ཕྱིར། རྟགས་ཁས་བླངས་ཏེ།
སངས་རྒྱས་ཐེག་པ་མེད་པས་སོ། །ཁོ་ན་རེ། ཉན་ཐོས་ཀྱི་ཐེག་པ་འདི་ཉིད་ཐེག་ཆེན་ཡིན་པས་
དེས་སངས་རྒྱས་ཐོབ་བོ། །ཞེ་ན། ཉན་ཐོས་ཀྱི་ཐེག་པ་ཆོས་ཅན། ཐེག་ཆེན་མིན་ཏེ། དེ་པ
ལས་རང་ཉིད་གྲོལ་བའི་ཐབས་བསྟན་གྱི་གཞན་དོན་སྒྲུབ་པའི་ཐབས་མ་ཚང་བའི་ཕྱིར་དང་།
རང་དོན་ཁོ་ན་སྒྲུབ་པ་ཡིན་པས་དེས་འཚང་རྒྱ་བར་འགལ་བའི་ཕྱིར་དང་། དེ་སངས་རྒྱས་ཐོབ་
པའི་ཐབས་མ་ཡིན་པའི་ཕྱིར་དང་། བྱང་སེམས་ཀྱི་བསླབ་བྱ་དང་སྤྱོད་པ་རྣམས་མ་བསྟན་པའི་
ཕྱིར་རོ། །མ་ཚང་བ་དང་འགལ་བ་དང། །ཐབས་མིན་དེ་ལྟར་མ་བསྟན་ཕྱིར། །དེས་ན་ཐེག་
དམན་ནི། རང་གྲོལ་བ་ཁོ་ནའི་དོན་དུ་བསམ་པ་དང་། དེའི་ཕྱིར་བཤད་པ་དང་། དེའི་ཕྱིར་
སྦྱོར་བ་དང་། ཚོགས་གཉིས་ཆུང་བ་དང༌། དུས་ཚེ་གསུམ་ཙམ་གྱིས་ཀྱང་གྲོལ་བའི་ཕྱིར་ན།
ཐེག་ཆེན་དང་འགལ་ཏེ། ཐེག་ཆེན་ནི། ཐམས་ཅད་དེ་ལས་ལྡོག་པའི་ཕྱིར་རོ། །བསམ་པ་
དང་ནི་བསྟན་པ་དང་། །སྦྱོར་བ་དང་ནི་སྟོན་པ་དང་། །དུས་འགལ་ཕྱིར་ན་དམན་པ་གང་། །
ཞེས་སོ། །ཐེག་ཆེན་བསྒོམས་ན། སྒྲིབ་གཉིས་ཀྱི་གཉེན་པོར་འགྱུར་ཏེ། རྣམ་པར་མི་རྟོག་
པའི་ཡེ་ཤེས་ཀྱི་གནས་ཡིན་པའི་ཕྱིར་རོ། །ཞི་ལྷས། ཉོན་མོངས་ཤེས་བྱའི་སྒྲིབ་པ་ཡི། །མུན་
པའི་གཉེན་པོ་སྟོང་པ་ཉིད། །ཅེས་སོ། །ངོ་བོ་ཉིད་མེད་པ་སོགས་སྒྲ་ཇི་བཞིན་པའི་དོན་མིན་
པའི་ཕྱིར་སྒྲ་ཇི་བཞིན་པར་བསམ་ནས་བཀའ་མ་ཡིན་ཞེས་བརྒལ་བར་མི་བྱའོ། །ཁོ་ན་རེ།
མདོ་སྡེ་ལ་འཇུག་འདུལ་བ་ལ་སྣང་། ཆོས་ཉིད་དང་མི་འགལ་བ་ཡིན་ན། བཀར་འགྱུར་གྱི།༩
ཐེག་ཆེན་དེ་ལྟ་མ་ཡིན་ནོ། །ཞེ་ན། ཐེག་ཆེན་ཆོས་ཅན། བཀའ་ཡིན་ཏེ། ཡུམ་ལ་སོགས་
པའི་ཐེག་ཆེན་གྱི་མདོ་སྡེ་ལ་འཇུག །བྱང་ཆུབ་སེམས་དཔའི་ཉོན་མོངས་རྟོག་པ་ཡིན་ལ་དེ་
འདུལ་བ་ལ་སྣང་། ཟབ་པ་དང་རྒྱ་ཆེ་ཕྱིར་བྱང་ཆུབ་པའི་ཆོས་ཉིད་དང་ཡང་མི་འགལ་བའམ་
ཆོས་ཐམས་ཅད་ཀྱི་ཆོས་ཉིད་དང་མི་འགལ་བའི་ཕྱིར་རོ། །རང་གི་ཉིད་ལ་འཇུག་པ་དང་། །
རང་གི་འདུལ་ལ་སྣང་ཕྱིར་དང་། །ཟབ་པའི་ཕྱིར་དང་རྒྱ་ཆེའི་ཕྱིར། །ཆོས་ཉིད་དང་ནི་འགལ་
བ་མེད། །ཅེས་སོ། །ཁོ་ན་རེ། ངེད་སྡེ་པའི་སྡེ་སྣོད་དུ་མ་བྱུང་བས་བཀའ་མིན་ནོ། །ཞེ་ན།:
210



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཐེར་ཕྱིན་ལུང་གི་སྙེ་མ།
ཁྱེད་སྡེ་པའི་ཐེག་པ་ཆོས་ཅན། བཀའ་མིན་པར་ཐལ། ཐེག་ཆེན་གྱི་སྡེ་སྣོད་དུ་མ་བྱུང་བའི་
ཕྱིར། །ཁྱབ་པ་ཡོད་མེད་མཚུངས་སོ། །ངེད་ཉན་ཐོས་ཀྱི་ཐེག་པ་ལ་འོད་སྲུང་ནས་སེང་གེའི་
བར་བླ་མ་བརྒྱུད་དེ་བཤད་པས་བཀའ་ཡིན་ནོ། །ཞེ་ན། ཐེག་ཆེན་ཡང་བྱམས་པ་ཐོགས་མེད་
ལ་སོགས་པའི་བླ་མ་བརྒྱུད་དེ་བཤད་པས་བཀའ་ཡིན་པར་མཚུངས་སོ། །ངེད་ཐེག་དམན་ནི།
ཁྱེད་དང་གཉིས་ཀས་བཀར་འདོད་པས་བཀའ་ཡིན་ནོ། །ཞེ་ན། འོ་ན། རིག་བྱེད་ཆོས་ཅན།
བདེན་པར་ཐལ། གཞན་གཉིས་མཐུན་པར་བདེན་པར་འདོད་པ་ཡོད་པའི་ཕྱིར་རོ། །གལ་ཏེ་
ཐེག་ཆེན་ལ་རྩོད་པ་དང་བཅས་པའི་ཕྱིར་བཀའ་མིན་ནོ། །ཞེ་ན། འོ་ན། ཉན་ཐོས་ཀྱི་ཐེག་པ་
ཆོས་ཅན། བཀའ་མིན་པར་ཐལ། རྩོད་པ་དང་བཅས་པའི་ཕྱིར་ཏེ། ཕྱི་རོལ་པ་རྣམས་དང་མི་
མཐུན་པར་རྩོད་པའི་ཕྱིར་དང་། སྡེ་པ་རྣམས་ཀྱང་སྡེ་སྣོད་ཀྱི་དོན་ལ་མི་མཐུན་པར་རྩོད་པའི་
ཕྱིར་ཏེ། མངོན་པ་ལ་མཐོང་ལམ་སྐད་ཅིག་གཅིག་ཏུ་འདོད་པ་དང། བཅུ་གཉིས་སུ་འདོད་པ་
དང་། བཅུ་དྲུག་དུ་འདོད་པ་དང་། བདག་མེད་མཐོང་བ་རྫས་སུ་འདོད་པ་དང་། བཏགས་
པར་འདོད་པ་དང་། དངོས་པོ་ཐམས་ཅད་སྐད་ཅིག་མར་འདོད་པ་དང་། གཟུགས་ཅན་
རྣམས་སྐད་ཅིག་ཏུ་མི་འདོད་པ་དང་། འདས་མ་འོངས་རྫས་སུ་ཡོད་མེད་དུ་འདོད་པ་དང་།
ཐོབ་པ་སོགས་རྫས་སུ་ཡོད་མེད་དུ་འདོད་པ་དང་། གཟུགས་མེད་ན་གནས་ གཞན་དང་
གཟུགས་མེད་པ་དང་ཡོད་པ་དང་། བར་དོ་ཡོད་མེད་དང་། འདུལ་བ་ལ་ཕམ་པས་སྡོམ་པ་
གཏོང་མི་གཏོང་སོགས་དང་། དམྱལ་བའི་གཤེད་མ་སེམས་ཅན་ཡིན་མིན་སོགས་མི་མཐུན་པ་
དུ་མ་ཡོད་པའི་ཕྱིར་རོ། །
གསུམ་པ་ལ་གསུམ་སྟེ། དམིགས་རྣམ་རྒྱུ་གསུམ་དང་། མཚུངས་ལྡན་རྟོག་པ་དང་།
ཡོངས་འཛིན་དགེ་བཤེས་དང་། ཐབས་མཁས་ཀྱི་ཁྱད་པར་བཤད་པའོ། །དང་པོ་ལ་གསུམ་སྟེ།
མཚམས་སྦྱོར། བརྗོད་བྱ་དམིགས་རྣམ་རྒྱུ་གསུམ་རྒྱས་པར་བཤད་པ་དང་། ཆོས་ཅན་བརྗོད་
པ་ཆད་པའི་རྩོད་སྤང་ངོ་། །དང་པོ་ནི། བཤད་དེ་ཞེས་དྲང་ངོ་། །གང་ན། ཡུལ་གང་ལ་
དམིགས་པ་དང་རྣམ་པ་གང་གིས་དང། རྒྱུ་དང་བཅས་པ་དག་གོ །གང་གི་དོན་དུ་ཞེ་ན།
ཐེག་ཆེན་སྦྱོར་ལམ་ཉན་རང་སྦྱོར་ལམ་ལས་ཁྱད་པར་དུ་བྱེད་ཆོས། དམིགས་རྣམ་གྱི་ཁྱད་པར་
ཇི་ལྟ་བུ་ཡིན་ཞེ་ན། དེའི་ལན་གདབ་པའི་ཕྱིར་དུའོ། །གང་གིས་ན། བར་སྐབས་ཀྱི་ཚིགས་
བཅད་བདུན་གྱིས་སོ། །
211



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
::
:གཉིས་པ་ལ་བཞི་སྟེ། དྲོད་རྩེ་བཟོད་མཆོག་གོ །དྲོད་ལ། རྩ་འགྲེལ་དོན་བསྡུ་གསུམ་
ལས། དང་པོ་ལ། དྲོད་ཆུང་ངུའི་དམིགས་པ་མི་རྟག་པ་དང་། དུཁ་ལ་སོགས་པའི་རྣམ་པ་
བཅུ་དྲུག །དུཁ་ལ་སོགས་པའི་བདེན་པ་བཞི་ལ་བརྟེན་པ་ཅན་གྱི་དངོས་པོའོ། །དྲོད་ཆུང་ངུ་
དེའི་རྣམ་པ་ནི། ཆོས་ཉིད་ཀྱི་སྒོ་ནས་བདེན་བཞི་དང་། དེའི་ཆོས་མི་རྟག་ལ་སོགས་སུ་མངོན་
པར་ཞེན་པ་དང་། ལྷག་པར་དམིགས་པ་ལ་སོགས་འགོག་པ་སྟེ། མེད་པའི་རྣམ་པས་སོ། །
མདོ་ནི། འདི་ལ་བྱང་ཆུབ་སེམས་དཔའ་ཆེན་པོ་ཡུམ་ལ་སྤྱོད་པའི་ཚེ་གཟུགས་མི་རྟག་ཅེས་བྱ་
བར་མངོན་པར་ཞེན་པ་དང་། ལྷག་པར་གནས་པ་དང་། ཀུན་ཤེས་པ་འདི་ནི། ཤཱ་རིའི་བུ།
བྱང་སེམས་ཀྱི་མཐུན་པའི་ཆོས་ལ་སྲེད་པ་སྟེ། སྐྱོན་ཡིན་ནོ། །ཞེས་སོ། །ཅི། མངོན་ཞེན་
མེད་པ་དེ། མེད་དགག་ཡིན་ནམ། མ་ཡིན་དགག་ཡིན། དང་པོ་ལྟར་ན། གཉེན་པོར་མི་
རུང་། གཉིས་པ་ལྟར་ན། མིག་སོགས་ཀྱང་དེར་ཐལ་ལོ། །ཞེ་ན། མི་བདེན་པའི་རྟོག་པས་
ཀུན་ནས་བསླང་བའི་ཡོད་མེད་དུ་འཛིན་པ་ནི། མངོན་ཞེན་ཡིན་ལ། དེའི་གཉེན་པོ་ཡོད་མེད་
གཉིས་དོན་དམ་པར་མེད་པར་ཤེས་པའོ། ། དྲོད་ཆུང་ངུ་ནི། ཉན་ཐོས་ལ་སོགས་ཐེག་པ་
གསུམ་ཆར་གྱི་མྱང་འདས་ཀྱི་རྟོགས་པ་ཐོབ་པའི་རྒྱུ་ཡིན་ནོ། །མདོ་ནི། ཐེག་པ་གསུམ་པོ་
རྣམས་རྒྱ་ཆེར་བསྟན་ཏོ། །ཞེས་སོ། །འབྲིང་གི་དམིགས་པ་ནི། དོན་དམ་པར་འདུ་བ་སྟེ།
སྒྲུབ་པ། འགོད་པ་སྟེ། དགག་པ་དང་བྲལ་བའི་ཁྱད་པར་ཅན་གྱི་གཟུགས་སོགས་སོ། །མདོ་
ནི། གཟུགས་ཀྱི་འདུ་བ་རྡོ་རྗེ། འགོད་པ་མ་འཚལ། མ་དམིགས། ཡང་དག་པར་རྗེས་སུ་མི་།
མཐོང་། ཞེས་སོ། །རྣམ་པ་ནི། ཆོས་ཉིད་ཀྱི་སྒོ་ནས་གནས་པ་ནི། འདིས་གནས་ཤིང་ཐ་
སྙད་བྱེད་པ་སྟེ། མིང་བྲལ་བ་ནི། དེ་མེད་པ་སྟེ། རྒྱུན་མི་འདྲ་བ་གནས་པ་ནི་རྒྱུན་འདྲ་བ་སྟེ།
དེ་དག་དོན་དམ་པར་མེད་པའོ། །འདིའི་བྲལ་བ་དང་། འོག་གི་མེད་གཉིས། དོན་གཉིས་
གཉིས་ལ་བསྙེག་གོ །མདོ་ནི། མིང་དེ་ཡང་གནས་པ་ཡང་མ་ལགས། མི་གནས་པ་ཡང་མ་
ལགས། གནས་པ་དང་བྲལ་བ་ཡང་མ་ལགས། གནས་པ་དང་བྲལ་བ་མ་ལགས་པ་ཡང་མ་
ལགས་ཞེས་སོ། ། ཆེན་པོའི་དམིགས་པ་ནི། གཟུགས་སོགས་ཀྱི་མིང་ངམ། ཐ་སྙད་དུ་
བཏགས་པ་ཙམ་གྱི་ཁྱད་པར་ཅན་གྱི་བདེན་བཞིའོ། །མདོ་ནི། ཆོས་སུ་བཏགས་པ་ཙམ་དུ་
བས་སོ། །ཞེས་སོ། །རྣམ་པ་ནི། ཆོས་ཉིད་ཀྱི་སྒོ་ནས་དགེ་སོགས་ཨ་ཏ་གས་པ་ཙམ་དུ་
མེད་པའོ། །
མདོ་ནི། དཔེར་ན། རྨི་ལམ་ཞེས་བགྱི་བའི་མིང་ནི། གང་གིས་ཀྱང་བརྗོད་དུ་མ་མཆིས་
212



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པའོ། །ཞེས་སོ། །
གཉིས་པ་ལ། དྲོད་ཆེ་འབྲིང་ཆུང་གསུམ་ཡོད་པ་དེ་ལ། དྲོད་ཆུང་ངུའི་དམིགས་པ་ནི།
དུཁ་དང་། སོགས་པ་ཀུན་འབྱུང་སོགས་ཀྱི་བདེན་པ་བཞི་ལ་བརྟེན་པ་མི་རྟག་པ་དང་།
སོགས་པ་དུཁ་ལ་སོགས་ཀྱི་རྣམ་པ་བཅུ་དྲུག་གིས་ཁྱད་པར་དུ་བྱས་པའི་བདེན་བཞིའོ། །དྲོད་
ཆུང་ངུ་དེའི་རྣམ་པ་ནི། དུཁའི་བདེན་པ་ལ་མི་རྟག་པ་ལ་སོགས་པ་དང་། སོགས་པ་ཀུན་
འབྱུང་སྤང་བྱ་དང་། འགོག་པ་མངོན་སུམ་དུ་བྱ་བ་དང་། ལམ་བསྒོམ་བྱ་ལ་སོགས་སུ་མངོན་
པར་ཞེན་པ་སྟེ། ཕྱིན་ཅི་ལོག་གིས་ཀུན་ནས་བསླང་སྟེ་ཡོད་མེད་དུ་ཞེན་པ་ནི། ཆུང་ངུའི་
དམིགས་པ་སྟེ། དེ་ཉིད་རྒྱུན་དུ་འཛིན་པ་སྟེ། འབྲིང་སོགས་པ་ཀུན་ཤེས་པ་ནི། རྒྱུ་མཚན་
ཕྱིན་ཅི་ལོག་གིས་དེ་ཉིད་ངེས་པར་འཛིན་པ་སྟེ། ཆེན་པོའོ། ། ཤཱནྟིས། དེ་ལས་ལྡོག་པར་
བཤད་དོ། །དེ་རྣམས་འགོག་པ་སྟེ། དེ་ལྟར་ཞེན་བྱས་སྟོང་པའི་ཆོས་ཉིད་རྣམ་པ་ཡིན་ནོ།
མདོར་ན། བདེན་བཞིའི་ཁྱད་པར་གྱི་ཆོས་ལ་མངོན་པར་ཞེན་བྱ་མེད་པར་རྟོགས་པ་དྲོད་ཆུང་
ངུའོ། །གཞན་ཡང་དེ་བཞིན་དུ་རྟོགས་པར་བྱའོ། །རྒྱུའི་ཁྱད་པར་ནི། ཁོང་དུ་ཆུད་པར་བྱའོ་
ཞེས་དྲང་ངོ་། །གང་ན། དྲོ་བ་ཆེ་འབྲིང་ཆུང་གསུམ་དང་། སོགས་པ་རྩེ་མོ་ལ་སོགས་པ་
ཐམས་ཅད་ཀྱང་ངོ་། །ཀྱང་ནི། དྲོ་བ་འབའ་ཞིག་ཏུ་མ་ཟད་ཀྱི་ཞེས་པའོ། །ཇི་ལྟར་ན། ཐེག་
པ་གསུམ་ཆར་གྱི་རྟོགས་པ་ཐོབ་པ་ཐེག་ཆེན་མཐོང་ལམ་གྱི་རྒྱུའི་ངོ་བོ་ཡིན་པར་རོ། ། དྲོད་
འབྲིང་གི་དམིགས་པ་ནི། གཟུགས་ལ་སོགས་སུ་སྣང་ཡང་སྒྲུབ་པ་སྟེ། སྐྱེ་བའམ་འཕེལ་བ།
དགག་པ་སྟེ། དགག་པའམ་བྲི་བ། མོས་པ་ཡིད་བྱེད་དེ། དམིགས་སུ་མེད་པའི་རྣམ་པར་
བསྒོམ་པས་གྲངས་བཞིན་དུ་མི་དམིགས་ཤིང་དེ་ཁོ་ན་ཉིད་དེ། དོན་དམ་པར་མཐོང་བ་ཡིད་ལ་
བྱེད་པས་མི་མཐོང་བའི་གཟུགས་ལ་སོགས་པའོ། །རྣམ་པ་ནི། དོན་དམ་པར་མིང་ཐམས་ཅད་
མེད་པ་ཉིད་ཀྱིས་ཁྱད་པར་རྒྱུན་ནི། རང་རིགས་གསལ་བ་ཀུན་ལ་ཁྱབ་པའི་སྤྱི་དེ་དང་མི་འདྲ་བ་
ནི། གསལ་བ་རང་མཚན་བརྗོད་པ། རྒྱུན་འདྲ་བ་ནི། སྤྱི་བརྗོད་པ་དེ་དང་འཇུག་པའི་མཚན་
ཉིད་བརྗོད་བྱ་རང་སྤྱིའི་མཚན་ཉིད་མེད་པའི་དེ་ཁོ་ནའོ། །རང་མཚན་ཀུན་རྫོབ་ཏུ་ཡང་བརྗོད་
བྱ་མིན་པས་དེ་དགག་མི་དགོས་ཤེ་ན། སྐྱོན་མེད་དེ། དེ་ལས་ཞེན་པའི་བརྗོད་བྱ་སྲིད་པ་
དགག་པས་སོ། ། དྲོད་ཆེན་པོའི་དམིགས་པ་ནི། གཟུགས་དང་ཚོར་བ་ལ་སོགས་པ་ནས་
སངས་རྒྱས་ཞེས་བྱ་བ་དང་། བར་གྱི་སྒྲས་བྱང་སེམས་ལ་སོགས་པ་སྟེ། ཆོས་ཐམས་ཅད།
213
:



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
༩བརྡར་བཏགས་པའི་ཆོས་ཏེ། ཐོགས་བཅས་ལ་གཟུགས་སོ་ཞེས་པ་ལ་སོགས་པ། ཀུན་ཏུ་ཐ་
སྙད་དུ་བྱས་པའི་ཆོས་ཐ་སྙད་པ་སྟེ། མིང་དུ་བཏགས་པ་ཙམ་གྱི་བདེན་བཞིའོ། །རྣམ་པ་ནི།
ཐ་སྙད་ཙམ་དགེ་བ་དང་། སོགས་པ་མི་དགེ་བ་ལ་སོགས་པ་ཉིད་ཀྱི་ཆོས་གང་དུ་ཡང་དོན་དམ་
པར་བརྗོད་དུ་མེད་པ་ཞེས་བྱ་བ་ཡིན་ནོ། །གསུམ་པ་ནི། ཚུལ་དེ་ལྟར་ན། གང་ལ་དམིགས་པ་
ཡུལ་གྱི་ཁྱད་པར་དང་། གང་གིས་དམིགས་པ་རྣམ་པའི་ཁྱད་པར་དང་། རྒྱུ་དང་ལྡན་པའི་རྟོག་
པ་རྣམ་པ་གསུམ་པོ་ཆོས་ཅན། དྲོ་བར་གྱུར་པ་ཡིན་ཏེ། མཐོང་ལམ་རྣམ་པར་མི་རྟོག་པའི་ཡེ་
ཤེས་ཀྱི་མེ་སྐྱེ་བའི་སྔ་ལྟས་སུ་གྱུར་པའི་རྟོག་པ་ཡིན་པའི་ཕྱིར་རོ། །འོ་ན། འདི་དང་ཐར་པ་ཆ་
མཐུན་ལ་ཁྱད་པར་ཅི་ཡོད་ཅེ་ན། འདི་ནི། བར་ཆད་མེད་ན་མཐོང་ལམ་ཆེས་ཉེ་བར་འབྱུང་བ་
ཡིན་ནོ། །
4གཉིས་པ་ལ། རྩ་འགྲེལ་དོན་བསྡུ་གསུམ་ལས། དང་པོ་ལ། རྩེ་མོ་ཆུང་ངུའི་དམིགས་པ་
ནི། རང་བཞིན་གྱིས་སྟོང་པས། གཟུགས་ལ་སོགས་པ་དེ་དག་ནི། གཟུགས་ལ་སོགས་པ་པ་དེའི་
ངོ་བོར་གྱུར་པའི་རང་བཞིན་མེད་པ་སྟེ། བྲལ་བའི་ཕྱིར་གཟུགས་སོགས་དེ་ལ་མི་གནས་པ་སྟེ།
དངོས་པོར་དམིགས་པའི་ཚུལ་གྱིས་གནས་བྱ་དང་བྲལ་བའི་ཁྱད་པར་ཅན་གྱི་གཟུགས་སོགས་
སོ། །མདོ་ནི། ཡུམ་ལ་སྤྱོད་པས་གཟུགས་ལ་གནས་པར་མི་བགྱིའོ། །ཞེས་སོ། །རྣམ་པ་ནི།
ཆོས་ཉིད་ཀྱི་སྒོ་ནས་དོན་དམ་པར་གཟུགས་ལ་སོགས་པའི་ཆོས་ཐམས་ཅད་དང་། ཆོས་ཉིད་
སྟོང་པ་ཉིད་དེ་དག་གཅིག་གི་རང་བཞིན་གཅིག་སྟེ། གཟུགས་སོགས་སྟོང་ཉིད་དུ་ངོ་བོ་གཅིག་
སྟོང་ཉིད་གཟུགས་སོགས་སུ་ངོ་བོ་གཅིག་པའི་ ཕྱིར་གཟུགས་སོགས་དེ་ལ་མི་རྟག་པ་དང་།
སོགས་པ་རྟག་པ་ལ་སོགས་པར་མི་གནས་ཏེ། མངོན་ཞེན་མེད་པའི་ཞེན་བྱ་དང་བྲལ་བའི་ཆོས་
ཉིདདོ། །མདོ་ནི། གཟུགས་མི་རྟག་ཅེས་བགྱི་བར་གནས་པར་མི་བགྱིའོ། །དེ་ཅིའི་སླད་དུ་ཞེ་
ན། བཅོམ་ལྡན་འདས། འདི་ལྟར་གཟུགས་མི་རྟག་པ་ཉིད་གཟུགས་མི་རྟག་པ་ཉིད་ཀྱིས་སྟོང་
སྟེ། གཟུགས་མི་རྟག་པ་ཉིད་ཀྱི་སྟོང་པ་ཉིད་གང་ལགས་པ་དེའང་གཟུགས་མི་རྟག་པ་མ་ལགས།
སྟོང་པ་ཉིད་ལས་གཞན་ནའང་གཟུགས་མི་རྟག་པ་ཉིད་མ་མཆིས་ཏེ་ཞེས་སོ། །དེ་ལྟ་བུའི་
དམིགས་རྣམ་ལས་སྐྱེས་པ་སྟེ། ཆོས་ཐམས་ཅད་ཡོངས་སུ་གཟུང་བ་མེད་པ་ཞེས་བྱ་བའི་ཏིང་ངེ་
འཛིན་ནོ། །འབྲིང་གི་དམིགས་པ་ནི། མི་རྟག་པ་ལ་སོགས་པ་དང་། རྣམ་མཁྱེན་གྱི་སྟོང་ཉིད་
དེ་རྣམས་མི་རྟག་པ་ནི། མི་རྟག་པ་དེ་ཡི་ངོ་བོས་སྟོང་། སྟོང་ཉིད་ནི། སྟོང་ཉིད་དེའི་ངོ་བོས་
214



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སྟོང་པའི་ཕྱིར་དེ་དག་མི་རྟག་སོགས་དང་། སྟོང་ཉིད་གཅིག་གི་རང་བཞིན་གཅིག་སྟེ། མི་རྟག་
པ་སྟོང་ཉིད་དུ་ངོ་བོ་གཅིག །སྟོང་ཉིད་མི་རྟག་པ་སོགས་སུ་ངོ་བོ་གཅིག་པས་མི་རྟག་པ་ལ་
སོགས་པའི་མཚན་མ་མེད་པའི་ཁྱད་པར་ཅན་གྱི་གཟུགས་སོགས་སོ། །མདོ་ནི། རང་གི་
མཚན་ཉིད་ཀྱིས་སྟོང་པའི་ཆོས་རྣམས་ལ་ཆོས་གང་ཡང་ཡོངས་སུ་མ་གཟུང་ཞེས་སོ། །རྣམ་པ་
ནི། ཆོས་ཉིད་ཀྱི་སྒོ་ནས་ངོ་བོ་ཉིད་བཀག་པས་ཆོས་རྣམས་ནི། གཟུགས་ལ་སོགས་པར་མི་
འཛིན་པ་སྟེ། དོན་དམ་པར་མ་གྲུབ་པས་བདག་གིས་མི་འཛིན་པ་བློ་རྣམ། བདག་གིར་གཟུང་
བྱ་དང་བྲལ་བའི་ཆོས་ཉིད་དོན་རྣམས་སོ། །མདོ་ནི། ཆོས་རྣམས་ལ་ཡོངས་སུ་མི་འཛིན་པ་
དང་མི་འདོར་བ་གང་ལགས་པ་དེ་ནི། ཡུམ་ལགས་སོ། །ཞེས་སོ། །ཆེན་པོའི་དམིགས་པ་ནི།
གཟུགས་ལ་སོགས་པ་དེ་དག་ངོ་བོ་ཉིད་མེད་པའི་ཕྱིར་དོན་དམ་པར་སྔོ་སོགས་ཀྱི་མཚན་མར་མི་
མཐོང་བའི་ཁྱད་པར་ཅན་གྱི་གཟུགས་སོགས་སོ། །བརྒྱད་སྟོང་པ་ལས། གང་གཟུགས་ཡོངས་
སུ་མི་འཛིན་ཞེས་པ་ནས་མ་འདྲེས་པ་བཅོ་བརྒྱུད་ཡོངས་སུ་མ་རྫོགས་པར་བར་མ་དོར་ཡོངས་སུ་
མྱ་ངན་ལས་མི་འདའ་བ་སྟེ་ཞེས་སོ། །རྣམ་པ་ནི། ཆོས་རབ་ཏུ་རྣམ་པར་འབྱེད་པ་རྩེ་མོའི་ཤེས་
རབ་ཀྱིས། དངོས་པོ་ཐམས་ཅད་སྟོང་ཉིད་ཡིན་པའི་ཕྱིར་གཟུགས་སུ་མེད་ཅིང་དམིགས་སུ་མེད་
པར་ཡོངས་སུ་རྟོག་པ་སྟེ། ངེས་པར་བརྟག་པའི་ཕྱིར་ཡུམ་གྱི་རང་བཞིན་མེད་པ་ཉིད་ཆོས་ཉིད་
ཀྱི་སྒོ་ནས་རྣམ་པའོ། །མདོ་ནི། ཡུམ་ནི། གང་། ཡུམ་འདི་ནི་གང་གི་ཡུམ། འདི་ནི། ཅི་
ཞིག །ཅིའི་ཕྱིར་དེ་ལ་ཡུམ་ཞེས་བྱ་ཞེས་དེ་ལྟར་ཡོངས་སུ་བརྟག་པར་བྱའོ། །ཞེས་སོ། །འདི་
ལ་འཕགས་པས་ཚིག་རྐང་ པ་ གཉིས་དང་། གཅིག་དང་། གཉིས་ དང་། གཅིག་དང།
གཅིག་དང་། གཅིག་དང་། གཅིག་དང་། གཅིག་རིམ་པ་བཞིན་དུ། བདེན་བཞིའི་དབང་དུ་
མ་བྱས་པ་དང་བྱིས་པའི་རྩེ་མོ་ཆུང་ངུ་གཉིས་དང་། འབྲིང་དང་། ཆེན་པོའི་དམིགས་རྣམ་དུ་
བཞེད་དོ། །
གཉིས་པ་ལ། གཟུགས་ལ་སོགས་པ་ཆོས་ཅན། དེ་ལ་མི་གནས་པ་སྟེ། དངོས་པོར་
ཞེན་པའི་ཚུལ་གྱིས་གནས་པར་མི་འོས་ཏེ། རང་གི་ངོ་བོས་སྟོང་པ་ཉིད་ཡིན་པའི་ཕྱིར་རོ། །
རྟགས་གྲུབ་སྟེ། གཟུགས་ལ་སོགས་པ་ནི་ཆོས་ཅན། རང་གི་ངོ་བོས་སྟོང་སྟེ། གཟུགས་
གཟུགས་ཀྱི་ངོ་བོ་དང་བྲལ། སོགས་པ་ཚོར་བ་ལ་སོགས་པ་ཚོར་བ་ལ་སོགས་པ་རང་གི་ངོ་བོ་
དང་བྲལ་བའི་ངོ་བོ་ཉིད་ཡིན་པའི་ཕྱིར་རོ། །དེས་ན་གནས་བྱ་དང་བྲལ་བའི་གཟུགས་སོགས་
215



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ནི། ཆུང་ངུའི་དམིགས་པའོ། །དེའི་རྣམ་པ་ནི། གཟུགས་སོགས་ཆོས་ཅན། དེ་དག་རྟག་མི་
རྟག་སོགས་དང་། སོགས་པ་བདེ་བ་ལ་སོགས་པ་ཉིད་དུ་མི་གནས་པ་སྟེ། མངོན་པར་ཞེན་
བྱས་སྟོང་སྟེ། དོན་དམ་པར་ན། གཟུགས་ལ་སོགས་པའི་ཆོས་ཐམས་ཅད་དང་། སྟོང་པ་ཉིད་
དག་ཕན་ཚུན་གཅིག་གཅིག་ཏུ་ངོ་བོ་གཅིག་པའི་ཕྱིར། ཁྱབ་པ་ཡོད་དེ། སྟོང་པ་ཉིད་ལ་མི་
རྟག་པ་དང་། སོགས་པ་རྟག་པ་ལ་སོགས་པ་མེད་པ་ཉིད་ཀྱིས་སོ། །མི་རྟག་པ་དང་། སོགས་
པ་དུ༔ཁ་ལ་སོགས་པ་དང་སྟོང་པ་ཉིད་དག་ཆོས་ཅན། ཕན་ཚུན་བདག་ཉིད་གཅིག་པ་ཡིན་ཏེ།
དེ་དག་ཐུན་མོང་མིན་པའི་རང་གི་ངོ་བོ་ཉིད་མེད་པ་ཡིན་པའི་ཕྱིར། རྟགས་གྲུབ་སྟེ། མི་རྟག་
པ་དང་། སོགས་པ་དུཁ་ལ་སོགས་པ་དང་སྟོང་པ་ཉིད་རྣམས་ནི་ཆོས་ཅན། རང་རང་གི་ངོ་བོ་
ཉིད་ཕན་ཚུན་ཐུན་མོང་མིན་པ་མེད་དེ། ཆོས་ཀྱི་དབྱིངས་ཀྱི་ངོ་བོ་ཉིད་དུ་གཅིག་པའི་ཕྱིར།
དེས་ན་ཐུན་མོང་མིན་པའི་མཚན་མ་མེད་པའི་གཟུགས་སོགས་རྩེ་མོ་འབྲིང་གི་དམིགས་པའོ། །
དེའི་རྣམ་པ་ནི། གཟུགས་ལ་སོགས་པ་ཆོས་ཅན། རང་གིར་མི་བྱེད་པ་སྟེ། བདག་གིར་གཟུང་
བྱས་སྟོང་སྟེ། དོན་དམ་པར་རང་རང་གི་ངོ་བོ་ཉིད་བཀག་པ་སྟེ། མེད་པའི་ཕྱིར། དེས་ན་
ཀུན་ཏུ་རྒྱུ་ཕྲེང་བ་ཅན་དཔང་པོར་བྱས་ནས་ཆོས་བདག་གིར་མི་འཛིན་པ་ཞེས་བྱ་བ་གང་ཡིན་པ་
དེ་རྣམ་པ་ཡིན་ནོ། །རྩེ་མོ་ཆེན་པོའི་དམིགས་པ་ནི། མཚན་མར་མི་མཐོང་ཞེས་དྲང་ངོ༌། །
གང་ན། གཟུགས་ལ་སོགས་པ་དེ་དག་གོ །གང་གིས་ན། དོན་དམ་པར་ན་གཟུགས་སྔོན་པོ་
ལ་སོགས་པའི་མཚན་མར་དང་། སོགས་པ་ཚོར་བ་ལ་སོགས་པ་བདེ་བ་ལ་སོགས་པའི་མཚན་
མར་རོ། །དེ་གང་གི་ཕྱིར་ཞེ་ན། རང་རང་གི་ངོ་བོ་ཉིད་མེད་པ་ཉིད་ཀྱིས་ཏེ། དེའི་ཕྱིར་རོ། །
དེའི་རྣམ་པ་ནི། རྟོག་ཅེས་དྲང་ངོ་། །གང་གིས་ན། གཟུགས་སོགས་ལ་དཔྱོད་པའི་རྒྱུའི་ཤེས་
རབ་ཀྱིས་གཟུགས་སོགས་ཀྱི་ཆོས་སྐྱེ་མེད་དུ་དཔྱོད་ཅིང་ཤེས་རབ་དེའང་སྐྱེ་མེད་དུ་དཔྱོད་
ཡང་དག་པར་རབ་ཏུ་རྣམ་པར་འབྱེད་པས་སོ། །ཇི་ལྟར་ན། ཅིར་ཡང་མེད་ཅིང་མི་དམིགས་
པར་ངེས་པ་སྟེ། ལུང་རིགས་ཀྱི་ངོ་བོ་འབྲེལ་བ་ཡུལ་གྱི་སྒོ་ནས་མི་དམིགས་པར་རོ། །གང་མི་
དམིགས་ན། དངོས་པོ་ཐམས་ཅད་དེ། གཟུགས་ནས་རྣམ་མཁྱེན་གྱི་བར་རོ། །གསུམ་པ་ནི།
གོང་དུ་བསྟན་པའི་ཚུལ་དེ་ལྟར་ན། དམིགས་རྣམ་དང་ལྡན་པའི་རྟོགས་པ་ཆེ་འབྲིང་རྣམ་པ་
གསུམ་པོ་ཆོས་ཅན། རྩེ་མོར་གྱུར་པའི་རྟོགས་པ་ཡིན་ཏེ། དགེ་བའི་རྩ་བ་སྟོབས་ཀྱི་ངོ་བོ་མ་
གྱུར་པས་མི་མཐུན་ཕྱོགས་ཀྱིས་གཡོ་བའི་ནང་ནས་དྲོད་ལས་རྩེ་མོ་སྟེ། མཆོག་ཡིན་པའི་ཕྱིར་:
216



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
རོ། །དྲོད་རྩེ་གཉིས་དམིགས་རྣམ་འདྲ་བར་བཤད་པ་དང་འགལ་ཞེ་ན། དྲོད་རྩེའི་མིང་
མཚུངས་ཀྱང་དོན་མི་མཚུངས་པས་སྐྱོན་མེད་དེ། དོ་ཤལ་དང་གཙུག་ལག་ཁང་བཞིན་ནོ། །
གསུམ་པ་ལ། རྩ་འགྲེལ་དོན་བསྡུ་གསུམ་ལས། དང་པོ་ནི། བཟོད་པ་ཆུང་ཆུའི་
དམིགས་པ་ནི། སྟོང་པ་ཉིད་ཀྱི་གཟུགས་སོགས་སྤྱི་དང་ཁྱད་པར་གྱི་ངོ་བོ་ཉིད་མེད་པ་ཉིད་
དམིགས་པའོ། །མདོ་ནི། གཟུགས་ནི། གཟུགས་ཀྱི་རང་བཞིན་དང་བྲལ་བའོ། །ཞེས་སོ།
རྣམ་པ་ནི། བདེན་གཉིས་ཀྱི་ངོ་བོའི་སྒོ་ནས་སྤྱི་དང་ཁྱད་པར་གྱི་དངོས་པོ་དེ་མེད་པ་ཉིད།
གཟུགས་སོགས་ཀྱི་ངོ་བོ་ཉིད་དོ། །མདོ་ནི། གཟུགས་ཀྱི་རང་བཞིན་ནི། དངོས་པོ་མེད་
པའོ། །ཞེས་སོ། །འབྲིང་གི་དམིགས་པ་ནི། གཟུགས་སོགས་དེ་དག་ལ་དོན་དམ་པར་སྐྱེ་བ་
འཁོར་བ་མེད། ངེས་འབྱུང་སྟེ། འགག་པ་མྱང་འདས་མེད་པའི་གཟུགས་སོགས་སོ། །མདོ་ནི།
གཟུགས་ནི། གཟུགས་ཀྱི་རང་བཞིན་གྱིས་སྟོང་སྟེ། དེ་ལ་སྐྱེ་བའམ་ངེས་པར་འབྱུང་བ་ཡང་མི་
དམིགས་སོ། །ཞེས་སོ། །རྣམ་པ་ནི། ཆོས་ཀྱི་ངོ་བོ་ཉིད་ཤེས་པས་སྒོ་གསུམ། མཚན། ཞིང་
དང་བཅས་པ་རྣམ་པར་དག་པའི་རྒྱུར་གྱུར་པའི་རྒྱུའི་སྒོ་ནས་སོ། །མདོ་ནི། ལུས་ཡོངས་སུ་
དག་པ་དང་། ངག་ཡོངས་སུ་དག་པ་དང་། སེམས་ཡོངས་སུ་དག་པ་དང་། མཚན་ཡོངས་སུ་
དག་པ་ཐོབ་པར་འགྱུར་རོ། །ཞེས་སོ། །ཆེན་པོའི་དམིགས་པ་ནི། གཟུགས་སོགས་དེ་དག་ལ་
རང་དང་སྤྱིའི་མཚན་ཉིད་མེད་པའི་ཕྱིར་ཆོས་ཐམས་ཅད་རྟག་མི་རྟག་ལ་སོགས་ཀྱི་མཚན་མ་
མེད་པའི་གཟུགས་སོགས་སོ། །མདོ་ནི། གཟུགས་ལ་སྤྱོད་ན་མཚན་མ་ལ་སྤྱོད་དོ། །ཞེས་
སོ། །རྣམ་པ་ནི། ཆོས་ཉིད་ཀྱི་སྒོ་ནས་རང་བཞིན་གྱི་གཟུགས་སོགས་དེའི་མཚན་མར་མི་
བརྟེན་པ་རྟེན་མེད་པས་སམ། མངོན་ཞེན་མེད་པའི་ཕྱིར་མོས་མིན་ཏེ། མོས་པ་ཡིད་ལ་བྱེད་
པས་མཚན་མར་མ་ཞེན་ཅིང་། འདུ་ཤེས་མེད་པ་སྟེ། དེ་ཁོ་ན་ཉིད་ཡིད་ལ་བྱེད་པས་ཡོངས་སུ་
ཤེས་པ་མེད་པའོ། །མདོ་ནི། གཟུགས་ལ་གནས་པ་མེད། ལྷག་པར་མོས་པ་མེད། ཀུན་ཤེས་
པ་མེད་ཅེས་སོ། །གཉིས་པ་བཟོད་པ་ཆུང་ངུའི་དམིགས་པ་ནི། མཚན་ཉིད་ནི། གཟུགས་སུ་
རུང་བ་ལ་སོགས་པ། དེའི་ངོ་བོ་ཉིད་ནི། ས་ལ་སོགས་པའོ། །ངོ་བོ་ཉིད་ཀྱི་མཚན་ཉིད་ནི།
སའི་མཚན་ཉིད་སྲ་བ་ལ་སོགས་པ་སྟེ། འདི་དག་དོན་དམ་པར་སྟོང་པ་ཉིད་ཡིན་པའི་ཕྱིར་ངོ་བོ་
ཉིད་མེད་པར་རང་བཞིན་གཅིག་པ་ཉིད་ཀྱིས་གཟུགས་སོགས་དང་། དེའི་མཚན་ཉིད་དང་།
ས་སོགས་དང། དེའི་མཚན་ཉིད་ཀྱི་ངོ་བོ་ཉིད་མེད་པའི་གཟུགས་སོགས་སོ། །འཕགས་པས།
217



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
;
1མཚན་ཉིད་ནི། སྤྱི་ཡིན་གྱི། ངོ་བོ་ཉིད་ཁྱད་པར་སྟེ། མཚོན་བྱ་དེ་དག་ཕན་ཚུན་སྟོང་ཉིད་དུ་
གཅིག་པས་བདེན་པའི་ངོ་བོའམ། རང་བཞིན་མེད་པའི་མཚན་མཚོན་དུ་བཏགས་པའི་
གཟུགས་ལ་སོགས་པའོ། །དེའི་རྣམ་པ་ནི། སྐྱེ་བ་དམིགས་པ་ཅན་ཏེ། ཕྱི་རོལ་ལ་ཞེན་པའི་
ངོར། དོན་དམ་པར་གཟུགས་ལ་སོགས་པ་བདེན་པའི་དངོས་པོར་མེད་པ་ཉིད་ཀུན་རྫོབ་ཏུ་
གཟུགས་སོགས་ཀྱི་ངོ་བོ་ཉིད་ཅེས་བྱ་བ་ཡིན་ནོ། ། བཟོད་པ་འབྲིང་ གི་དམིགས་པ་ནི།
གཟུགས་ལ་སོགས་པ་ཆོས་ཅན། དོན་དམ་པར་ནི་དེ་ལ་ལས་ཉོན་ལས་སྐྱེ་བ་འཁོར་བ་ཡང་
མེད། ཕུང་པོ་སྐྱེ་བ་འགག་པའི་མྱང་འདས་ཀྱང་མེད་དེ། དོན་དམ་པར་གདོད་ནས་རང་
བཞིན་གྱིས་མ་སྐྱེས་པ་ཉིད་ཀྱི་ཕྱིར། རྣམ་པ་གང་གིས་ན། དག་པ་ཞེས་དྲང་ངོ༌། །གང་ན།
ལུས་ལ་སོགས་པའི་རྣམ་པ་ཐམས་ཅད་དེ། ཕྱི་ནང་གི་ལུས་ཀྱི་རྣམ་པ་ཐམས་ཅད་དང་།
སོགས་པ་ངག། ཡིད། མཚན་སོ་གཉིས། སངས་རྒྱས་ཀྱི་ཞིང་རྣམས་སོ། །རྒྱུ་གང་གིས་ན།
གཟུགས་སོགས་ཆོས་ཐམས་ཅད་ཀྱི་རང་གི་ངོ་བོ་སྟོང་པ་ཉིད་རྟོགས་པ་ཁོ་ནས་སོ། །ཇི་ལྟར་ན།
ཡང་དག་པར་འདའ་བ་གསུམ་གྱིས་ཏེ། རྣམ་སྨིན་ལས་འདའ་བ་ནི། ལུས་ཀྱི་ལས་ག་གསུམ་
དང་། ངག་གི་ལས་བཞི། ཡིད་ཀྱི་ལས་གསུམ་ཡོངས་སུ་དག་པས་ལུས་ངག་ཡིད་གསུམ་རྣམ་
པར་དག་གོ །མཚན་སོ་གཉིས། གནས་ན་གནས་པ་དང་། གསལ་བ་དང་། རྫོགས་པས་
དག་གོ །སྣོད་བཅུད་ཀྱི་ཞིང་ཡོངས་སུ་དག་པས་དག་གོ །ངག་འགྲོའི་རྒྱུ་ལས་འདའ་བ་ནི།
འདོད་ཆགས་དང་ལྡན་པའི་སེམས་མི་སྐྱེ་བ་ལ་སོགས་པའོ། །ཡོངས་སུ་ཉམས་པ་ལས་འདའ་བ་
ནི། རྟག་ཏུ་རྫུས་ཏེ་སྐྱེའོ། །འགྲེལ་ཆེན་ལས། ངེས་པར་འབྱེད་པའི་ཆ་དང་མཐུན་པའི་
གནས་སྐབས་སུ་འདི་དག་རྣམ་པ་ཐམས་ཅད་དུ་མེད་པའི་ཕྱིར་ན་ཅུང་ཟད་ཙམ་གྱིས་ནི་ཡིན་ནོ་
ཞེས་གསུངས་པས། དཔེ་ཁ་ཅིག་ལས། རྣམ་པ་ཐམས་ཅད་དུ་རྣམ་པར་དག་པ་ཞེས་པ་འདི་མི་
གཟུང་ངོ་། །བཟོད་པ་ཆེན་པོའི་དམིགས་པ་ནི། གཟུགས་ལ་སོགས་པའི་ཆོས་ཐམས་ཅད་
གཟུགས་སོགས་དང་། རྟག་མི་རྟག་ལ་སོགས་ཀྱི་མཚན་མ་མེད་པ་ཉིད་དོ། །དོན་དམ་པར་ན་
རང་དང་སྤྱིའི་མཚན་ཉིད་དོན་བྱེད་ནུས་མི་ནུས་སམ། རང་གི་མཚན་ཉིད། གཟུགས་སུ་རུང་
བ་སོགས་དང་། སྤྱིའི་མཚན་ཉིད་སྐྱེ་འཇིག་གནས་པ་སོགས་མི་འཐད་པས་ཏེ། ཡོད་པར་མི་
རིགས་པའི་ཕྱིར། རྣམ་པ་གང་གིས་དམིགས་ན། གཟུགས་ལ་སོགས་པ་ཆོས་ཅན། མོས་པ་
ཡིད་ལ་བྱེད་པ་སྟེ། གཟུགས་ལ་སོགས་པ་ཞེན་པས་མི་མོས་ཏེ། མཚན་མར་མངོན་པར་ཞེན་:
.........
218



༄༅ །།མངོན་པར་རྟོགས་པའི་རྒྱན་ཅེས་ཕྱུ་བ་ཤེར་ཕྱིན་ལུང་གི་སྙེ་མ།
བཟོད་པ་བྱ་མེད། དེ་ཁོ་ན་ཉིད་ཡིད་ལ་བྱེད་པ་སྟེ། ཆོས་ཐམས་ཅད་སྟོང་པ་ཉིད་དུ་ཤེས་པས། ཡོངས་
སུ་ཤེས་པ་སྟེ། མཚན་མར་ཡང་དག་པར་རྟོགས་བྱ་མེད་པ་ཡིན་ནོ། ། གདོད་མ་ནས་ར
བཞིན་ཁོ་ནས་གཟུགས་ལ་སོགས་པའི་མཚན་མ་རྣམས་ཀྱི་རྟེན་ཏེ། གཞི་དང་བྲལ་བ་ཉིད་ཀྱི་
ཕྱིར་རོ། །གསུམ་པ་ནི། ཚུལ་དེ་ལྟར་ན། དམིགས་རྣམ་དང་ལྡན་པའི་རྟོགས་པ་རྣམ་པ་
གསུམ་པོ་ཆོས་ཅན། བཟོད་པར་གྱུར་པ་ཡིན་ནོ། །ལས་ཀྱི་དབང་གིས་ངན་འགྲོར་སྐྱེ་བ་མེད་
ཅིང་ཆོས་ཆེན་པོ་སྐྱེ་བ་མེད་པའི་ཆོས་ལ་བཟོད་ཅིང་། ཡིད་དུ་འོང་བ་ཐོབ་པའི་ཐོག་མ་ཡིན་
པའི་ཕྱིར་རོ། །འོ་ན། བྱང་སེམས་ལ་བཟོད་པ་ཐོབ་པ་ཡོད་ན། བཟོད་ཐོབ་ངན་སོང་ཡོང་མི་
ལྟུང་། །ཞེས་བཤད་པས། བྱང་སེམས་རྣམས་བཟོད་པ་སྐྱེད་པར་མི་བྱེད་དོ་ཞེས་པ་དང་འགལ་
ལོ། །ཞེ་ན། སྐྱོན་མེད་དེ། ལས་ཀྱི་དབང་གིས་མི་འགྲོ་བ་ལ་དགོངས་ཏེ། བྱང་སེམས་ཀྱི་
པ་ཐོབ་པར་བཤད་པའི་ཕྱིར་རོ། ། གཞན་དུ་ན། ཤཱ་རིའི་བུ་ལ་སོགས་པས་མཛེས་
དགའ་ཁྱེར་ཏེ་དམྱལ་བར་རྒྱུར་སོང་ངོ་། །ཞེས་པ་དང་འགལ་ལོ། །
བཞི་པ་ལ། རྩ་འགྲེལ་དོན་བསྡུ་གསུམ་ལས། དང་པོ་ལ། ཆོས་མཆོག་ཆུང་ངུའི་
དམིགས་པ་ནི། དེ་ཁོ་ནར་ཏིང་ངེ་འཛིན་གྱི་ངོ་བོར་གྱུར་པའི་གཟུགས་སོགས་སོ། །མདོ་ནི།
བྱང་སེམས་རྣམས་ཀྱི་ཏིང་ངེ་འཛིན་ནི། ཆོས་ཐམས་ཅད་སྐྱེ་བ་མེད་པ་ཞེས་བྱ་སྟེ་ཞེས་སོ། །
རྣམ་པ་ནི། ཏིང་ངེ་འཛིན་དེའི་བྱེད་པ་འཚང་རྒྱ་བའམ། ཏིང་ངེ་འཛིན་ཐམས་ཅད་ཀྱི་སྤྱོད་
ཡུལ་ལ་སྤྱོད་པ་ལ་སོགས་པའི་བྱ་བས་འཇུག་གོ །ཞེས་འབྲས་བུའི་སྒོ་ནས་སོ། །མདོ་ནི། ཏིང་
ངེ་འཛིན་དེས་རྣམ་པར་སྤྱོད་པའི་བྱང་སེམས་ཆེན་པོ་ནི། མྱུར་དུ་བླ་མེད་བྱང་ཆུབ་ཏུ་འཚང་
རྒྱའོ། །ཞེས་སོ། །འབྲིང་གི་དམིགས་པ་ནི། ཏིང་ངེ་འཛིན་དང་ལྡན་པ་ལ་སངས་རྒྱས་ཀྱིས་
ལུང་སྟོན་ནོ་ཞེས་ལུང་སྟོན་པའི་རྒྱུ་ཁྱད་པར་ཅན་གྱི་གཟུགས་སོགས་སོ། །མདོ་ནི། བྱང་
སེམས་ཆེན་པོ་གང་ཏིང་ངེ་འཛིན་དེ་དག་གིས་གནས་པ་དེ་ནི། སྔོན་གྱི་དེ་བཞིན་གཤེགས་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཀྱང་བླ་མེད་བྱང་ཆུབ་ཏུ་ལུང་
བསྟན་ཏོ། །ཞེས་སོ། རྣམ་པ་ནི། ཆོས་ཉིད་ཀྱི་སྒོ་ནས་བྱང་སེམས་ཀྱིས་ཏིང་ངེ་འཛིན་གྱི་རང་
གི་ངོ་བོ་རྟོགས་པ་ལ་སྦྱོར་དངོས་རྗེས་གསུམ་དུ་གྱུར་པའི་བདག་ནི་མཉམ་པར་འཇོག་གོ །
གཞག་གོ །བཞག་པར་གྱུར་ཏོ། །ཞེས་པའི་རློམ་པ་ཟད་པའོ། །མདོ་ནི། བདག་གིས་མཉམ་
པར་འཇོག་གོ །བདག་གིས་མཉམ་པར་བཞག་པར་བྱའོ། །བདག་ནི་མཉམ་པར་བཞག་པར་
219
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས༔ པོད་དགུ་པ།
གྱུར་རོ། །ཞེས་རློམ་སེམས་སུ་གྱུར་བ་མེད་དོ། །ཞེས་སོ། ཆེན་པོའི་དམིགས་པ་ནི། ཆོས་
ཉིད་ཀྱིས་བྱང་སེམས་དང་ཏིང་ངེ་འཛིན་དང་ཡུམ་གསུམ་པོ་ཕན་ཚུན་གཅིག་གཅིག་ཏུ་ངོ་བོ་
གཅིག་པའི་ཕྱིར་སོ་སོར་བསྟན་མི་ནུས་པའི་ཁྱད་པར་ཅན་གྱི་གཟུགས་སོགས་སོ། །མདོ་ནི།
ཡུམ་ཉིད་ཀྱང་ཏིང་ངེ་འཛིན་ཏོ། །ཏིང་ངེ་འཛིན་ཉིད་ཀྱང་བྱང་ཆུབ་སེམས་དཔའོ། །བྱང་
སེམས་ཉིད་ཀྱང་ཏིང་ངེ་འཛིན་ཏོ། །ཞེས་སོ། །རྣམ་པ་ནི། ཆོས་ཉིད་ཀྱི་སྒོ་ནས་ཏིང་ངེ་
འཛིན་ལ་སོགས་པའི་ཆོས་ཐམས་ཅད་དོན་དམ་པར་མེད་པས་ཏིང་ངེ་འཛིན་དུ་རྣམ་པ་ཡོད་
མེད་ཀྱི་སེམས་ཀྱིས་རྣམ་པར་མི་རྟོག་པ་ནི། ཐབས་དམ་པའོ། །ཞེས་སོ། །མདོ་ནི། ཆོས་
ཐམས་ཅད་མེད་པའི་ཕྱིར་རྟོག་པ་མེད་དེ། དེ་ལྟར་ན། ཏིང་ངེ་འཛིན་དེ་ལ་རྟོག་པ་མེད་པ་
ཡིན་ནོ། །ཞེས་སོ། །དེ་ལྟར་ཞེས་བྱ་བ་ནི། ཞེས་རིམ་པ་བཞིན་སྦྱར་བའོ། །ངེས་འབྱེད་ཆ་
མཐུན་བཞི་ནི། དང་པོར་སྐྱེ་བ་ཆུང་ངུ་དང་། བར་དུ་སྐྱེ་བ་འབྲིང་དང་། མཐར་སྐྱེ་བ་ཆེན་པོ་
ཡིན་ནོ། །མདོ་ནི། དེ་ནི་ངེས་པར་འབྱུང་བར་འགྱུར། ཡོངས་སུ་མི་འདོར་བར་འགྱུར། ཉེ་
བར་འགྱུར། མངོན་པར་ཤེས་པ་དང་ཏིང་ངེ་འཛིན་མྱུར་དུ་ཐོབ་པར་འགྱུར། ཞེས་རིམ་པ་
བཞིན་དུ་ཆ་མཐུན་བཞིའི་དོན་བསྡུ་བ་གསུངས་སོ། །གཉིས་པ་ལ། ཆོས་མཆོག་ཆུང་ངུའི་
དམིགས་པ་ནི། གང་གིས་ཆོས་ཐམས་ཅད་སྐྱེ་བར་མི་བྱེད་པ་ཆོས་ཐམས་ཅད་སྐྱེ་བ་མེད་པ་
དང་། གང་གིས་ཏིང་ངེ་འཛིན་ཐམས་ཅད་ཀྱི་སྤྱོད་ཡུལ་ཉམས་སུ་མྱོང་བ་དཔའ་བར་འགྲོ་བ་
དང་། སོགས་པ་རིན་ཆེན་ཕྱག་རྒྱ་ལ་སོགས་པའི་ཏིང་ངེ་འཛིན་བརྒྱ་རྩ་གཅིག་གམ། ཉི་ཤུ་
བསྒོམ་པར་བྱའོ་ཞེས་བྱ་བ། བྱང་ཆུབ་ཀྱི་རྒྱུའི་ཏིང་ངེ་འཛིན་ལ་དམིགས་སོ། །དེའི་རྣམ་པ་ནི།
འཇུག་ཅེས་དྲང་ངོ། །གང་ན། ཏིང་ངེ་འཛིན་རྣམས་ཀྱི་རང་རང་གི་བྱེད་པའམ། བྱ་བ་བླ་ན་
མེད་པའི་འབྲས་བུའོ། །རྒྱུ་གང་གིས་ན། རང་གི་སྨོན་ལམ་དང་བསོད་ནམས་ཡེ་ཤེས་ཀྱི་
ཚོགས་གཉིས་ཀྱི་མཐུ་དང་། ཆོས་ཀྱི་དབྱིངས་རྣམ་པར་དག་ཅིང་བསམ་གྱིས་མི་ཁྱབ་པའི་
སྟོབས་ཀྱིས་སོ། །གང་དུ་ན། ལོ་ཀའི་ཁམས་ཐམས་ཅད་དུའོ། །ཇི་ལྟར་ན། གདུལ་བྱའི་
སྐལ་བ་ཇི་ལྟ་བ་བཞིན་ལྷུན་གྱིས་གྲུབ་པར་ཏེ། འབད་རྩོལ་མེད་པར་རོ། །ཆོས་མཆོག་འབྲིང་
གི་དམིགས་པ་ནི། མཛད་ཅེས་དྲང་ངོ༌། །གང་ལ་ན། འཛིན་པའི་རྣམ་གཡེང་ཞི་བའི་ཆོས་
ཉིད་ལ་ཡང་དག་པར་ཞུགས་པའི་ཏིང་ངེ་འཛིན་དང་ལྡན་པ་ཆོས་མཆོག་འབྲིང་གི་རྣལ་འབྱོར་
པ་ལའོ། །གང་གིས་ན། འདས་པ་དང་ད་ལྟར་གྱི་སངས་རྒྱས་རྣམས་ཀྱིས་སོ། །གང་ན།།..
220



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གསང་སྟེ། ངེས་པར་བྱང་ཆུབ་འཐོབ་པར་ལུང་སྟོན་པར་རོ། །དེའི་རྒྱུ་མཚན་ནི། འདི་ནི་
ཆོས་ཉིད་ཀྱི་རིགས་པའོ། །དེའི་རྣམ་པ་ནི། མི་འབྱུང་ངོ། ། ཞེས་དྲང་ངོ་། །གང་ལ་ན།
བྱང་སེམས་ཀྱི་ཏིང་ངེ་འཛིན་རང་གི་ངོ་བོ་སེམས་རྩེ་གཅིག་པ་རྟོགས་པ་དེ་ཐོབ་པ་ལའོ། །གང་
ན། ད་ལྟར་བདག་ནི། མཉམ་པར་བཞག་པའོ། ། སོགས་པ་འདས་པར་བཞག་པར་གྱུར་
ཏོ། །མ་འོངས་པ་ན་གཞག་པར་བྱའོ། །སྙམ་པའི་ཤེས་པ་གནས་ངན་ལེན་གྱི་གཡེང་བ་རློམ་
སེམས་དེའོ། །དེའི་རྒྱུ་མཚན་ནི། ངར་འཛིན་པའི་རྣམ་རྟོག་ཐམས་ཅད་གཡེང་བའི་ངོ་བོ་ཡིན་
པས། དེ་དག་དེའི་ཚེ་འབྱུང་བར་མི་འཐད་པས་སོ། །ཆོས་མཆོག་ཆེན་པོའི་དམིགས་པ་ནི།
ཆོས་ཉིད་ཀྱི་རིགས་པས་སྒོམ་ཏིང་ངེ་འཛིན་དང་། སྒོམ་བྱེད་བྱང་སེམས་དང་། བསྒོམ་བྱ་ཡུམ་
དང་དོན་གསུམ་པོ་ཕན་ཚུན་ཏེ། བྱང་སེམས་ཡུམ་དུ་ངོ་བོ་གཅིག ཡུམ་ཏིང་ངེ་འཛིན་དུ་ངོ་བོ་
གཅིག་པའི་ཕྱིར་སོ་སོར་བསྟན་མི་ནུས་པའོ། །རྣམ་པ་གང་གིས་དམིགས་ན། བྱང་སེམས་ལ་
སོགས་པའི་ཆོས་ཐམས་ཅད་དོན་དམ་པར་ཡོད་པ་མ་ཡིན་པ་ཉིད་ཀྱིས་བསྒོམ་བྱ་སྒོམ་བྱེད་སྒོམ་
ཏིང་ངེ་འཛིན་དུ་རྣམ་པར་མི་རྟོག་སྟེ། རྟོགས་བྱ་གསལ་བར་དམིགས་ཏེ་སྒོམ་པ་ནི། མཐོང་
ལམ་སྐྱེད་ པའི་ ཐབས་དམ་པའོ་ཞེས་བྱ་བ་ཡིན་ནོ། ། གསུམ་པ་ནི། རྣམ་པ་དེ་ལྟར་ན།
དམིགས་རྣམ་དང་ལྡན་པའི་རྟོགས་པ་རྣམ་པ་གསུམ་པོ་ཆོས་ཅན། ཆོས་མཆོག་ཅེས་བྱ་བ་ཡིན་
ཏེ། མཐོང་སྤང་དང་བཅས་པས་ལོ་ཀ་པའང་ཡིན་ལ། ཟག་པ་མེད་པའི་ཆོས་རྣམས་ཐོབ་པར་
བྱེད་པས་མཆོག་ཀྱང་ཡིན་པས། ལོ་ཀ་པའི་ཆོས་བཟོད་པ་མན་ཆད་ཐམས་ཅད་ཀྱི་མཆོག་ཡིན་
པའི་ཕྱིར་རོ། །
གསུམ་པ་ལ། རྩོད་ལན་གཉིས་ལས། དང་པོ་ནི། སྒྲའི་དབྱེ་བས་དོན་སྟོན་པར་བྱེད་
པས་ན། ཁྱད་པར་དུ་བྱས་པ་ཅན་གྱི་ཆོས་ཅན་དང་ཆོས་བརྗོད་པའི་སྒྲས་དམིགས་པ་དང་རྣམ་
པ་བརྗོད་པར་བྱ་བར་རིགས་པ་ཡིན་ནའང་། དམིགས་པ་མི་རྟག་ལ་སོགས་པ། བདེན་པའི་
རྟེན་ཅན་ཞེས་བྱ་བ་ལ། ཆོས་དང་ཆོས་ཅན་བརྗོད་པའི་སྒྲས་བརྗོད་པས་དེ་མ་གཏོགས་ཏེ།
དམིགས་བསལ་ལོ། །དེ་ལས་གཞན་པའི་དམིགས་པ་བཅུ་གཅིག་དང་། རྣམ་པ་བཅུ་གཉིས་པོ་
ཐམས་ཅད་ཁྱད་པར་ཅན་གྱི་ཆོས་བརྗོད་པས་ཐམས་ཅད་དུ་མཚུངས་པར་བརྗོད་པ་ནི། མི་
རིགས་ཏེ། ཆོས་ཅན་བསྟན་པར་རིགས་པ་ལ། ཆོས་ཅན་མ་བསྟན་པའི་ཕྱིར། མ་གྲུབ་པ་
མིན་ཏེ། རྟེན་ཆོས་ཅན་མེད་པའི་ཆོས་ཙམ་ནི། སྒོམ་པར་མི་རིགས་པས་སོ། །ཞེ་ན། གཉིས་བ
221



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
པཔ་ལ། སྒྲ་གཉིས་བརྗོད་བྱ་ཐ་དད་མེད་པས་དང་། དོན་གྱི་ཤུགས་ཀྱིས་ཆོས་ཅན་གོ་བའི་ལན་
ནོ། །དང་པོ་ན། རྣམ་པ་མངོན་ཞེན་ལ་སོགས་འགོག །ཅེས་པ་ལ་སོགས་པས་རྣམ་པ་དང་
དམིགས་པའི་ཆོས་ཅན་ཀུན་ཏུ་དྲངས་པ་ལྟ་བུར་ཐམས་ཅད་དུ་བཤད་ཅིང་རྟོགས་པས་སྒོམ་
པར་མི་རིགས་པའི་སྐྱོན་མེད་དོ། །འོ་ན། ཆོས་བརྗོད་པས་ཆོས་ཅན་རྟོགས་སམ་ཞེ་ན།
རྟོགས་ཏེ། ཆོས་དང་ཆོས་ཅན་བརྗོད་པའི་སྒྲ་འདི་དག་ལ་ཁྱད་པར་ལྡོག་པ་གཞན་སྤོང་བ་ཆོས་
བརྗོད་ཀྱི་སྒྲ་དང་། མི་སྤོང་བ་ཆོས་ཅན་བརྗོད་པའི་སྒྲ་ཞེས་པའི་ཁྱད་པར་མ་གཏོགས་པར་
བརྗོད་བྱའི་དོན་ལ་ཁྱད་པར་འགའ་ཡང་མེད་དོ། །ཞེས་ལུགས་ལས་འབྱུང་བའི་ཕྱིར་དང་།
གང་བདེན་བཞིར་གཏོགས་པའི་ཆོས་དམིགས་རྣམ་བརྗོད་པའི་ཚེ། ཆོས་དེ་དག་བདེན་བཞིར་
གཏོགས་པར་གྲགས་པའི་ཕྱིར་དང༌། ཆོས་དང་ཆོས་ཅན་གཉིས་ཀ་མེད་ན་མི་འབྱུང་བ་ཡིན་
པའི་ཕྱིར་ཆོས་ཅན་རྟོགས་སོ། །འདིའི་མཐའ་དཔྱད་པ་ལ་གསུམ་ལས། སྒྲ་གཉིས་ཀྱི་ངོ་བོ།
དོན་ལ་ཁྱད་མེད་ཚུལ། ཁྱད་པར་གཞན་སྤོང་མི་སྤོང་གི་སྒོ་ནས་བརྡའི་བྱེ་བྲག་བསྟན་པའོ། །
དང་པོ་ནི། བ་ལང་ཞེས་བརྗོད་པ་ཆོས་ཅན། ཆོས་ཅན་བརྗོད་པ་ཡིན་ཏེ། རྫས་བརྗོད་པ་ཡིན་
པའི་ཕྱིར་རོ། །བ་ལང་ཉིད་ཅེས་བརྗོད་པ་ཆོས་ཅན། ཆོས་བརྗོད་པ་ཡིན་ཏེ། དངོས་པོ་
བརྗོད་པའི་ཕྱིར་རོ། །གཉིས་པ་ནི། སྒྲ་དེ་གཉིས་ཀྱི་ཁྱད་པར་ཆོས་གཞན་སྤོང་མི་སྤོང་ཙམ་དུ་
ཟད་ཀྱི། དོན་ལ་བརྗོད་བྱ་ལ་ཁྱད་པར་འགའ་ཡང་མེད་དོ། །དེ་གཉིས་ཀས་བ་ལང་མ་ཡིན་པ་
རྣམ་པར་བཅད་པ་སྟོན་པའི་ཕྱིར་རོ། །རྣམ་འགྲེལ་ལས། ཀུན་ལ་རྫས་དང་དངོས་བརྗོད་
པའི། །སྒྲ་ཡི་ཁྱད་པར་དེ་ཉིད་དེ། །དེས་ན་དེ་དག་བརྗོད་བྱ་ལ། །ཁྱད་པར་འགའ་ཡང་ཡོད་
མ་ཡིན། །ཞེས་སོ། །གསུམ་པ་ནི། སྒྲ་གཉིས་ཀྱི་བརྗོད་བྱ་ཐ་དད་མེད་ན། བརྡ་ཐ་དད་དོན་
མེད་དུ་འགྱུར་རོ་ཞེ་ན། སྐྱོན་མེད་དེ། བ་ལང་གི་གོང་བུ་གཅིག་ལ་རྟ་དང་མ་ཧེ་མ་ཡིན་པ་ལ་
སོགས་པའི་ཁྱད་པར་གཞན་དག་ཡོད་མོད་ཀྱི། མ་ཧེ་མ་ཡིན་པ་ལ་སོགས་པའི་ཁྱད་པར་གཞན་
སྤོང་བ་སྟེ། རང་གིར་མི་ཕྱེད་པའང་དེ་དག་ཡོད་པ་ལ་མི་ལྟོས་པར་རྟ་བཅད་ཙམ་དེ་རྟོགས་པར་
འདོད་ན། དོན་དེ་ལྟ་བུ་ཤེས་པར་བྱ་བའི་ཕྱིར་ཏེ། རྟ་རྣམ་པར་བཅད་ཙམ་ལ་བརྡར་བྱས་པའི་
སྒྲས་འདི་ལ་རྟ་མ་ཡིན་པ་ཉིད་ཡོད་དོ། །ཞེས་སྟོན་པས། ཁྱད་པར་གཞན་སྤོང་བ་དེ། ཆོས་
བརྗོད་ཀྱི་བརྡའི་བྱེ་བྲག་གི་རྒྱུ་ཡིན་ལ། ཡང་ཁྱད་པར་གཞན་མ་ཧེ་མ་ཡིན་པ་ལ་སོགས་པ་མི་
སྤོང་སྟེ། མི་འདོད་པ་མེད་པར་རྟ་རྣམ་པར་བཅད་པ་ཁྱད་པར་གཞན་མ་སྤངས་པའི་བ་ལང་གི་:*
222



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རྫས་ཤེས་པར་འདོད་ན། དེ་ལྟར་བསྟན་པའི་ཕྱིར་ཁྱད་པར་གཞན་མ་སྤངས་པ་ལ་བརྡར་བྱས་
པའི་སྒྲས་འདི་ནི་རྟ་མ་ཡིན་པ་ཡིན་ནོ་ཞེས་སྟོན་པས་ཁྱད་པར་གཞན་མི་སྤོང་བ་ནི། ཆོས་ཅན་
བརྗོད་པའི་བརྡའི་བྱེ་བྲག་གི་རྒྱུའོ། །དེས་ན། ཆོས་ཅན་བརྗོད་པ་ལ་བ་ལང་དཀར་པོ་ཞེས་པ་
ལྟ་བུ་གཞི་མཐུན་པ་དང་། བ་ལང་དཀར་རམ་སྔོ་ཞེས་པ་ལྟ་བུ་ཁྱད་པར་དང་ཁྱད་པར་ཅན་གྱི་
གཞིའི་དངོས་པོ་ཡང་སྲིད་ལ། ཆོས་བརྗོད་ལ་དེ་དག་མི་སྲིད་དོ། །ཆོས་མཆོག་གི་ཆོས་དེ།
སྒྲའི་ཆོས་གཞན་དང་འབྲེལ་རུང་དུ་བརྗོད་ན། ཆོས་གཞན་མི་སྤོང་སྟེ། སྒྲ་མི་རྟག་པ་ཞེས་པ་
བཞིན། ཆོས་དེ་ཉིད་སྒྲ་ལ་བརྟེན་པའི་ཆོས་གཞན་དག་དང་འབྲེལ་མི་རུང་དུ་བརྗོད་ན། ཆོས་
གཞན་སྤོང་སྟེ། སྒྲའི་མི་རྟག་པ་ཉིད་ཅེས་པ་བཞིན་ནོ། །ཞེས་བཞེད་དེ། རྣམ་འགྲེལ་ལས།
ཁྱད་པར་གཞན་ནི་སྤོང་བ་དང་། །མི་སྤོང་བ་དག་དེ་གཉིས་ཀྱི། །བརྡ་ཡི་བྱེ་བྲག་རྟོགས་པ་
པོའི། །འདོད་པའི་རྗེས་སུ་བྱེད་པའི་གཞི། །ཞེས་སོ། །གཉིས་པ་ནི། ལན་གྱི་རྣམ་པ་གཅིག་
ཏུ་ན། ཚིག་ལེའུར་བྱས་པ་སྡེབ་པ་ལ་སྡེབ་སྦྱོར་ཉམས་པའི་ཉེས་པ་སྤང་བའི་ངོར་ཆོས་ཅན་ལས་
ཐ་དད་པར་ཆོས་བརྗོད་ཀྱི་སྒྲས་བརྗོད་ཀྱང་དུཁ་ལ་སོགས་པའི་བདེན་པ་བཞི་ནི། ཆོས་ཅན་
ཡིན་ལ། དེར་གཏོགས་པ་ཁོ་ན་དམིགས་པ་དང་རྣམ་པ་ཆོས་སུ་ཤེས་པར་བྱ་བ་ཡིན་ནོ། །དེ་ཅི་
སྟེ་ཞེ་ན། མངོན་པར་ཞེན་པ་དང་། སོགས་པ་དམིགས་པ་ལ་སོགས་བཀག་པ་དང་ལྡན་པའི་
བདག་ལ་སོགས་པ་ནི། རིམ་དང་གཅིག་ཅར་གྱིས་དོན་བྱེད་པར་མི་རིགས་སོ། །ཞེས་པ་ལ་
སོགས་པའི་ཚད་མས་བརྟགས་པ་ན། དེ་ཁོ་ནར་རི་བོང་རྭ་བཞིན་དུ་སྒྲུབ་པ་སྐྱེ་བ་དང་འགག་
པ། འཇིག་པ་དང་བྲལ་བར་གྱུར་བའི་ཕྱིར། བདག་ལ་སོགས་པ་བདེན་པ་གཉིས་ཀར་མེད་
པས་རྟེན་དུ་མི་རིགས་ཀྱི། བདེན་བཞི་ནི། ཀུན་རྫོབ་ཀྱི་བདེན་པར་ཡོད་པས་རྟེན་ཡིན་ནོ། །
འོག་མ་དག་ལ་ཡང་སྟེ། གང་དུ་ཆོས་ཙམ་ཞིག་བསྟན་པ་ཐམས་ཅད་དུ་སྔར་བཤད་པ་དེ་བཞིན་
དུ་བདེན་པ་བཞི་ཁོ་ན་ཆོས་ཅན་ཡིན་པར་ཤེས་པར་བྱའོ། །
གཉིས་པ་ལ། སྤྱི་གཞུང་གཉིས་སོ། །དང་པོ་ལ། དགག་བཞག་སྤང་གསུམ་ལས།
དང་པོ་ནི། ཁ་ཅིག་ བོ་དོང་ན་རེ། རྟོག་པ་བཞིའི་མཚན་ཉིད། ཀུན་ནས་ཉོན་མོངས་དང་།
རྣམ་བྱང་ལ་ཡུལ་དུ་འཁྲུལ་པ་དང་། རྫས་འཛིན་དང་བཏགས་འཛིན་དུ་འཁྲུལ་པའོ། །ཞེ་ན།
ཉན་རང་སྦྱོར་ལམ་པ་ཆོས་ཅན། འདིར་སྨོས་གཟུང་རྟོག་སོགས་ཡོད་པར་ཐལ། ཀུན་ནས་
ཉོན་མོངས་སོགས་ལ་ཡུལ་དུ་འཁྲུལ་པ་ཡོད་པའི་ཕྱིར། འདོད་ན། འདིར་སྨོས་རྟོག་པ་ཆོས་
223



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཅན། ཐེག་ཆེན་སྦྱོར་ལམ། ཉན་རང་སྦྱོར་ལམ་ལས་ཁྱད་པར་དུ་བྱེད་ཆོས་མ་ཡིན་པར་ཐལ།
ཉན་རང་སྦྱོར་ལམ་ལའང་ཡོད་པའི་ཕྱིར། ཁ་ཅིག །མཐོང་ལམ་རྩེ་སྦྱོར་གྱི་སྤང་བྱ་བཏགས་
འཛིན་རྟོག་གཞིར་བྱས་ལ་སོ་སྐྱེ་ལ་ཡོད་པ་རྫས་འཛིན་རྟོག་པ། འཕགས་པ་ལ་ཡོད་པ་བཏགས་
འཛིན་རྟོག་པའོ། །ཞེ་ན། མཐོང་ལམ་རྩེ་སྦྱོར་གྱི་སྤང་བྱ་བཏགས་འཛིན་རྟོག་པ་ཆོས་ཅན།
རྫས་འཛིན་རྟོག་པར་ཐལ། མཐོང་ལམ་རྩེ་སྦྱོར་གྱི་སྤང་བྱ་འཛིན་རྟོག་སོ་སྐྱེས་ལ་ཡོད་པ་དེ་ཡིན་
པའི་ཕྱིར་རོ། །རྟགས་མ་གྲུབ་ན། མཐོང་ལམ་རྩེ་སྦྱོར་གྱི་སྤང་བྱ་བཏགས་འཛིན་རྟོག་པ་ཆོས་
ཅན། ཐེག་ཆེན་སྦྱོར་ལམ་གྱི་ཁྱད་པར་བྱེད་ཆོས་མ་ཡིན་པར་ཐལ། ཐེག་ཆེན་སྦྱོར་ལམ་ན་མེད་
པའི་ཕྱིར་རོ། །
བྱུང་ཁམས་གསུམ་པ། །ཞས་ཀྱི་གཉིས་པ་ལ། སྤང་བྱ་རྣམ་རྟོག །སྤོང་བྱེད་གཉེན་པོའོ། །དང་པོ་ལ། རྟོག་པའི་རང་
བཞིན་དང་། ཁྱད་པར་དུ་བྱེད་ཆོས་སུ་འགྱུར་ཚུལ་ལོ། །དང་པོ་ལ། མཚན་མཚོན་གཞི་
གསུམ་ལས། དང་པོ་ནི། སྦྱོར་རྟོག་པ་ལ། རྣམ་འགྲེལ་ལས། ཤེས་གང་གང་ལ་སྒྲ་དོན་
འཛིན། །དེ་ནི་དེ་ལ་རྟོག་པར་བརྗོད། །ཅེས་པ་ལྟར། སྒྲ་དོན་འཛིན་པའི་རྟོག་པ་དང་།
གཟུང་འཛིན་གཉིས་སུ་སྣང་བ་ཁམས་གསུམ་པའི་སེམས་སེམས་བྱུང་ཐམས་ཅད་རྟོག་པར་བྱས་
པ་གཉིས་སྣང་གི་རྟོག་པ་སྟེ། དེ་སྐད་དུ། ཡང་དག་མ་ཡིན་ཀུན་རྟོག་ནི། །སེམས་དང་སེམས་
།སྟེ། ལ་འདིར་ཕྱི་མ་གཉིས་སྣང་གི་རྟོག་པའི་
དབང་དུ་བྱས་པ་སྟེ། དེའི་མཚན་ཉིད། ཡུལ་ཇི་ལྟ་བ་བཞིན་མ་ཡིན་པར་འཛིན་པའོ། །ཇི་
བཞིན་ཡུལ། །མིན་པའི་བདག་ཉིད་དག་ཤེས་བྱ། །ཞེས་པ་དང་། དེ་ནི་དེ་ལྟར་འཛིན་པ་
ཡི། །ངོ་བོས་སྟོང་པའི་མཚན་ཉིད་དོ། །ཞེས་སོ། །དེ་ལ། ཡོད་དོ། །ཡིན་ནོ། །ཞེས་རྟོག་
པ་སྒྲུབ་རྟོག །མེད་དོ། །མིན་ནོ། །ཞེས་རྟོག་པ་དགག་རྟོག་གཉིས་ལས། འདིར་ཕྱི་མའོ། །
དེ་ལ་གཉིས་ལས། གཟུང་རྟོག་གི་མཚན་ཉིད་གང་ཞིག་གཟུང་བའི་རྟེན་ཅན་ནོ། །དེ་ལ་ཀུན་
ནས་ཉོན་མོངས་དང་། རྣམ་བྱང་གཟུང་རྟོག་གཉིས་ལས། དང་པོ་ནི། གང་ཞིག་ཉེས་པའི་
གཞིའི་རྟེན་ཅན་ནོ། །གཉིས་པ་ནི། གང་ཞིག་གཉེན་པོའི་རྟེན་ཅན་ནོ། ། གཉིས་པ་པ་ནི།
འཛིན་རྟོག་གི་མཚན་ཉིད་གང་ཞིག་འཛིན་པའི་རྟེན་ཅན་ནོ། ། དེ་ལ་རྫས་འཛིན་དང་།
བཏགས་འཛིན་རྟོག་པ་གཉིས་ལས། དང་པོ་ནི། གང་ཞིག་རྫས་འཛིན་གྱི་རྟེན་ཅན་ནོ། །
གཉིས་པ་ནི། གང་ཞིག་བཏགས་འཛིན་གྱི་རྟེན་ཅན་ནོ། །འདིར་སྨོས་ཁྱད་པར་དུ་བྱེད་ཆོས་
224



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཀྱི་རྟོག་པ་བཞིའི་མཚན་ཉིད་ལ། སྔ་ཕྱི་ལ་རིམ་པ་བཞིན་དུ། ཐེག་ཆེན་དྲོད་དང་རྩེ་མོ་དང་
བཟོད་པ་དང་ཆོས་མཆོག་དང་མཚུངས་པར་ལྡན་པ་བསྣན་ནོ། །གཉིས་པ་ནི། ཕྱིན་ཅི་ལོག་
ཏུ་སྣང་བས་རྣམ་རྟོག །དོན་ལ་མེད་པ་སྣང་བའི་ཕྱིར་ཡང་དག་པ་མ་ཡིན་པ། རྣམ་པ་ཐམས་
ཅད་དུ་དོན་ལ་མེད་པ་སྒྲོ་བཏགས་ནས་འཛིན་པས་ཀུན་ཏུ་རྟོག་པ་སྟེ། ཆོས་དང་ཆོས་ཉིད་རྣམ་
འབྱེད་ལས། མེད་པ་སྣང་བའི་ཕྱིར་ཡང་དག་པ་མ་ཡིན་པའོ། །ཞེས་པ་དང་། ཐམས་ཅད་དུ་
མེད་ཅིང་རྟོག་པ་ཙམ་ཡིན་པའི་ཕྱིར་ཀུན་ཏུ་རྟོག་པའོ། །ཞེས་སོ། །
གསུམ་པ་ལ། རྟོག་པ་བཞིར་དབྱེ། དེ་ཉིད་མུ་བཞིར་དབྱེ། མཐོང་སྤང་དང་སྒོམ་སྤང་
དུ་དབྱེ། མངོན་གྱུར་དང་ ས་བོན་དུ་དབྱེ་བ་བཞིའོ། ། དང་པོ་ལ་བཞི་ལས། དབྱེ་གཞི།
འདིར་སྨོས་རྟོག་པ་ཙམ་མོ། །དབྱེ་ངོ་ནི། སློབ་དཔོན་འདིའི་བཞེད་པས། ཀུན་ནས་ཉོན་
མོངས་གཟུང་རྟོག །རྣམ་བྱང་གཟུང་རྟོག །རྫས་འཛིན་རྟོག་པ་དང་། བཏགས་འཛིན་རྟོག་
པ་སྟེ་བཞིའོ། །འཕགས་པ་ནི། དངོས་པོ་ཙམ་ལ་བརྟེན་པ་དང་། གཉེན་པོ་ཕྱོགས་ལ་བརྟེན་
པའི་གཟུང་རྟོག་གཉིས་སུ་བཞེད་དོ། །རེ་རེ་ལའང་དགུ་དགུའོ། ། ཐ་དད་ནི། སྤྱིར་ངོ་བོ་
གཅིག་པ་ཡོད་ཀྱང་། འདིར་སྨོས་བཞི་དངོས་པོ་ཐ་དད་དེ། ཆ་མཐུན་བཞི་ལ་རིམ་པ་བཞིན་
ལྡན་པའི་ཕྱིར་རོ། །ནང་ཚན་གྱི་དགུར་དབྱེ་བ་ནི། ངོ་བོ་གཅིག་ལ་ལྡོག་པ་ཐ་དད་ གཙོ་
ཆེའོ། །གྲངས་ངེས་ནི། འདིར་སྨོས་ཀྱི་རྟོག་པ་གཞིར་བྱས་པ་ལ་ཡུལ་དང་ཡུལ་ཅན་རྟོག་པ
གཉིས་ཡོད་པས། གཟུང་རྟོག་དང་འཛིན་རྟོག་གཉིས་སུ་ངེས་སོ། །དང་པོ་ལའང་ཡུལ་ཀུན་
ནས་ཉོན་མོངས་པ་དང་། རྣམ་བྱང་ལ་རྟོག་པ་གཉིས་ཡོད་པས་གཟུང་རྟོག་གཉིས་སུ་ངེས་
སོ། །གཉིས་པ་ལའང་རྫས་འཛིན་དང་། བཏགས་འཛིན་རྟོག་པ་གཉིས་ཡོད་པས་འཛིན་རྟོག་
གཉིས་སུ་ངེས་ལ། རེ་རེ་ལ་ཡུལ་དགུ་དགུ་ཡོད་པས་ཡུལ་ཅན་རྟོག་པ་དགུར་ངེས་སོ། །གཉིས་
པ་ནི། ཕྱི་རོལ་གཟུགས་སྒྲ་ལ་རྟོག་པ་གཟུང་རྟོག་ཁོ་ནའི་མུ། རང་གི་ཤེས་པ་སྐད་ཅིག་མ་ལ་
རྟོག་པ་འཛིན་རྟོག་ཁོ་ནའི་མུ། གཞན་གྱི་ཤེས་པ་ལ་རྟོག་པ་གཉིས་ཀའི་མུ། གཟུང་འཛིན་
གཉིས་མེད་ཀྱི་ཡུམ་གཉིས་ཀ་མ་ཡིན་པའི་མུའོ། །འཕགས་པས། མུ་དང་པོ་ནི། གཟུགས་ལ་
སོགས་པའི་ཡུལ་དྲུག་གོ །གཉིས་པ་ནི། སྐད་ཅིག་གཅིག་དང་ལྡན་པའི་རྣམ་པར་རིག་
པའོ། །གསུམ་པ་ནི། སྐད་ཅིག་མ་གཞན་གྱི་དེ་ཉིད་དོ། །བཞི་པ་ནི། རྣམ་པ་དེ་དག་དང་
བྲལ་བའི་ཡུམ་མོ། །ཞེས་སོ། །གསུམ་པ་ནི། འཕགས་པས་རྟོག་པ་འདི་དག་སྒོམ་སྤང་དུ་མི་ག
225



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
.
:བཞེད་ཀྱང་། སློབ་དཔོན་གྱིས་བཞེད་པས། འདི་དག་གི་རགས་པའམ། ཀུན་བཏགས་ཀྱི་ཆ་
དེ་མཐོང་སྤང་། ཕྲ་བའམ། ལྷན་སྐྱེས་ཀྱི་ཆ་སྒོམ་སྤང་ངོ་། །དང་པོ་ལ། འཇུག་ཡུལ་དུ་འཁྲུལ་
པ་དང་། ལྡོག་ཡུལ་དུ་འཁྲུལ་པའི་བྱེ་བྲག་གིས་འཇུག་པ་དང་ལྡོག་པ་གཟུང་རྟོག་གཉིས།
འཛིན་རྟོག་ལ། སོ་སོ་སྐྱེ་བོ་འཕགས་དབྱེ་བས། ཞེས་པའི་དོན། སོ་སྐྱེས་རྫས་སུ་ཡོད་པ་ཉིད་
བདག་ཏུ་འཛིན་པས་དེ་ལ་དམིགས་པ་རྫས་འཛིན་རྟོག་པའོ། །སོ་སྐྱེས་ཀྱང་ཆོས་ཐམས་ཅད་
བདག་མེད་དུ་ཤེས་པ་ཡོད་པས་རྗེས་སུ་འཛིན་པས་མ་ཁྱབ་བོ། །ཞེ་ན། དེ་ནི། མོས་པ་ཡིད་
ལ་བྱེད་པ་ཡིན་ལ། འདིར་ནི་དེ་ཁོ་ན་ཉིད་ཡིད་ལ་བྱེད་པར་འདོད་པས་སྐྱོན་མེད་དོ། །
འཕགས་པས་བདག་ནི་བཏགས་པར་ཡོད་པ་ཉིད་ཀྱིས་འཛིན་པས་དེ་ལ་ཞེན་པ་བཏགས་འཛིན་
རྟོག་པའོ། །འཕགས་པ་ལའང་རྫས་འཛིན་ཡོད་དེ། ང་དེའི་ཚེ་དེའི་དུས་སུ་རི་དྭགས་ཀྱི་རྒྱལ་
པོ་སེང་གེ་ཡན་ལག་མ་སྨད་པ་ཞེས་བྱ་བར་གྱུར་ཏོ། །ཞེས་པས་སོ། །ཞེ་ན། དེ་ནི་དྲང་དོན་
ཡིན་གྱི། ངེས་དོན་མ་ཡིན་ནོ། །དེས་ན་སོ་སྐྱེ་དང་འཕགས་པའི་འཛིན་པ་དམིགས་ཡུལ་དུ་
སྟོན་པ་ཡིན་ཏེ། ཆོས་བཤེས་ཀྱིས། སོ་སོའི་སྐྱེ་བོ་ཡུལ་དུ་བྱས་ཏེ། དེ་ལ་སྐྱེས་བུ་རྫས་སུ་ཡོད་
པར་འཛིན་པ་དང་། འཕགས་པའི་གང་ཟག་ཡུལ་དུ་བྱས་ཏེ། དེ་ལ་བཏགས་པར་ཡོད་པར་
འཛིན་པ་ཞེས་སོ། །
གཉིས་པ་སྒོམ་སྤང་ལ། འཕགས་པས། ཚོགས་སྒྲུབ་ཏུ་དངོས་པོ་ཙམ་གྱི་རྣམ་པ་ལ་
བརྟེན་པ་དང་། གཉེན་པོའི་རྣམ་པ་ལ་བརྟེན་པ་སྟེ། གཟུང་རྟོག་གཉིས། འཕགས་པའི་གང་
ཟག་ཐམས་ཅད་དུ་བཏགས་པ་ལ་བརྟེན་པ་དང་། བཏགས་པའི་རྒྱུ་མཚན་ལ་བརྟེན་པ་ཞེས་པ་
འཛིན་རྟོག་གཉིས་སོ། །སློབ་དཔོན་གྱིས་ནི། རྩེ་སྦྱོར་གྱི་སྐབས་སུ་སྔ་མ་བཞིན་དུ་ཞེས་སྨོས་
པའི་དོན། འཇུག་པ་གཟུང་རྟོག ། ལྡོག་པ་གཟུང་རྟོག ། རྫས་འཛིན་རྟོག་པ། བཏགས་
འཛིན་རྟོག་པའོ། །ཞེས་འབུམ་པ་གསུང་ངོ་། །བཞི་པ་ནི། རྟོག་པ་དེ་དག་ཡིད་ལ་བྱེད་པ་
མངོན་དུ་རྒྱུར་གནས་པ་མངོན་གྱུར། མངོན་དུ་རྒྱུ་མེད་ཀྱང་རྐྱེན་དང་ཕྲད་ན་འབྱུང་རུང་གི་
བག་ལ་ཉལ་ནི། ས་བོན་ནོ། །གཉིས་པ་ནི། རྟོག་པ་འདི་དག་སྒྲུབ་རྟོག་དང་། དགག་རྟོག་
ཏུ་བྱས་ནས་སྦྱོར་ལམ་གྱིས་སྤོང་བར་འདོད་པ་ནི། མི་མཛེས་སོ། །དེས་ན། དེ་ལྟར་སྦྱོར་ལམ་
གྱི་ངོ་བོར་གནས་པ། མ་འོངས་པ་ན་རང་གི་མཐོང་ལམ་གྱི་སྤང་བྱར་འགྱུར་བས་ཁྱད་པར་
འཕགས་ཏེ། ཉན་རང་ལ་དེ་མེད་པའི་ཕྱིར་རོ། །དེ་ལ་ཀུན་ནས་ཉོན་མོངས་ཀྱི་གཟུང་བ་རང་
226



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
.བཞིན་མེད་པའམ། བརྗོད་པ་ཙམ་དུ་ཤེས་པ་དྲོད་ལ། རྣམ་བྱང་གི་གཟུང་བ་རང་བཞིན་མེད་
པའམ། དོན་དུ་མེད་པར་ཤེས་པ་རྩེ་མོ། རྫས་འཛིན་རང་བཞིན་མེད་པར་ཤེས་པ་བཟོད་པ།
བཏགས་འཛིན་རང་བཞིན་མེད་པར་ཤེས་པ་ཆོས་མཆོག་ལ་མཚུངས་པར་ལྡན་ཏེ། སངས་
རྒྱས་ཡེ་ཤེས་ཀྱིས། དངོས་པོ་ཙམ་ལ་བརྟེན་པ་ནི། གང་གིས་ན། ཕུང་པོ་ལ་སོགས་པའི་
དངོས་པོ་ཙམ་ལ་བརྗོད་པ་ཙམ་དུ་ཤེས་པའོ། །གཉེན་པོ་ལ་བརྟེན་པ་ནི། གང་གིས་ན་ཕར་
ཕྱིན་ལ་སོགས་པའི་རྣམ་པར་བྱང་བའི་དངོས་པོ་ཁོ་ན་ལ་སེམས་ཙམ་དུ་རྣམ་པར་འཇོག་པར་
བྱེད་པའོ། །འཛིན་པའི་རྣམ་པར་རྟོག་པ་ཡང་རྣམ་པ་གཉིས་ཏེ། གང་ཟག་གི་རྫས་ལ་བརྟེན་
པ་ནི། གང་གིས་ན། འཛིན་པའི་རྣམ་པ་གང་གི་རྫས་སུ་སྒྲོ་བཏགས་པ་གཙོ་བོར་སེམས་ཅན་
ལ་སོགས་པར་ལྟ་བའི་ཡུལ་གྱི་དངོས་པོ་འགོག་པར་བྱེད་པའོ། །དེར་གདགས་པ་ལ་བརྟེན་པ་
ནི། གང་གིས་ན། དེར་གདགས་པ་ཙམ་ཡང་འཛིན་པ་མ་ཡིན་པ་ཉིད་དུ་རབ་ཏུ་འབྱེད་པར་
བྱེད་པའོ། །ཞེས་པས་དགག་རྟོག་ཆ་མཐུན་བཞིའི་ངོ་བོར་གནས་ཤིང་། ཕྱིས་སྤོང་བར་ཁྱད་
པར་དུ་འཕགས་སོ། །གཉིས་པ་ནི། ཁ་ཅིག་ན་རེ། སྦྱོར་བ་ཞེས་པ་བར་ཆད་མེད་ལམ།
འཇུག་པ་ཞེས་པ་རྣམ་གྲོལ་ལམ་གྱི་སྤང་བྱའོ་ཟེར་བ་ནི། མི་རིགས་ཏེ། རྣམ་གྲོལ་ལམ་སྤོང་བའི་
གཉེན་པོ་མིན་པའི་ཕྱིར་རོ། །དེས་ན། གཟུང་རྟོག་དང་པོ་དང་། འཛིན་རྟོག་དང་པོ་གཉིས་
ནི། མཐོང་སྒོམ་གཉིས་ཀྱི་སྦྱོར་ལམ་ཞེས་པ་ཉེར་བསྡོགས་ཀྱིས་གཅིག་ནས་ཕྱེ་སྟེ་རིམ་གྱིས་སྤོང་
ངོ། །ཐ་མ་གཉིས་ནི། ལམ་གཉིས་ཀྱི་འཇུག་པའི་གནས་སྐབས་ཞེས་པ་བར་ཆད་མེད་པའི་
ལམ་གྱིས་མ་ལུས་པར་གཅིག་ཅར་སྤོང་ངོ་། །གསུམ་པ་ལ། རྣམ་དག་བསྐྱེད་པ་ལ་རྟོག་པ་རྣམ་
བྱང་གཟུང་རྟོག་ཏུ་ཐལ། ཡུལ་རྣམ་བྱང་ཡིན་པའི་ཕྱིར་རོ་ཞེ་ན། འཕགས་པ་ལྟར་ན། འདོད་
དེ། གཟུང་རྟོག་དང་པོ་གང་ཡིན་པ་གཉིས་པའང་ཡིན་པའི་མུ་ཡིན་པས་སོ། །སློབ་དཔོན་
ལྟར་ན། རྟགས་མ་གྲུབ་སྟེ། ཀུན་ནས་ཉོན་མོངས་ཀྱིས་སྐྱོ་བ་བསྐྱེད་ལ་དེ་ལས་རྣམ་དག་སྐྱེ་
བས་སམ། ཉོན་མོངས་པའི་རང་བཞིན་ལ་དགོངས་པ་སྟེ། འགྲེལ་ཆེན་ལས། འདི་གཉིས་ནི།
ཐ་དད་པ་ཁོ་ནའོ། །ཞེས་སོ། །སྐྱེ་བ་ལ་རྟོག་པ་ཀུན་ནས་ཉོན་མོངས་གཟུང་རྟོག་ཏུ་ཐལ། སྐྱེ་
བ་ཀུན་ནས་ཉོན་མོངས་ཡིན་པའི་ཕྱིར་རོ་ཞེ་ན། མཚན་ཉིད་པ་ཡིན་པ་མ་གྲུབ། རྗེས་མཐུན་
པ་རྣམ་བྱང་དུ་མི་འགལ་ཏེ། རྒྱུད་བླར། ཡང་དག་ཇི་བཞིན་མཐོང་བའི་ཕྱིར། །སྐྱེ་སོགས་
རྣམས་ལས་འདས་གྱུར་ཀྱང་། །སྙིང་རྗེའི་བདག་ཉིད་སྐྱེ་བ་དང་། །རྒ་དང་ན་དང་འཆི་བར་འ
z
227



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
༩སྟོན། །ཞེས་སོ། །མ་རིག་པ་ལ་རྟོག་པ་འཛིན་རྟོག་ཏུ་ཐལ། ཡུལ་འཛིན་པ་ཡིན་པའི་ཕྱིར་
རོ། །ཞེ་ན། སྐྱོན་མེད་དེ། མ་རིག་པའི་ཡུལ་ལ་རྟོག་པ་ལ་མ་རིག་པའི་རྟོག་པ་ཞེས་བརྗོད་
པས་སོ། །ཡང་ན། འདོད་པ་ཡིན་ཏེ། གཟུང་རྟོག་འཛིན་རྟོག་གཉིས་ཀ་ཡིན་པའི་མུ་བཤད་
པས་སོ། །གཉིས་པ་ལ་བཞི་སྟེ། མཚམས་སྦྱར། མདོར་བསྟན། རྒྱས་པར་བཤད། དོན་
བསྡུའོ། །དང་པོ་ལ། བཤད་དེ་ཞེས་དྲང་ངོ། །གང་ན། རྣམ་རྟོག་བཞི་དང་ལྡན་པ་ཡང་སྟེ།
ཡང་ནི། བསྡུ་བའོ། །གང་གིས་ན། བར་སྐབས་ཀྱི་ཚིགས་བཅད་ཀྱིས་སོ། །ཅིའི་དོན་དུ་ན།
དེའི་དོན་གསལ་བར་བསྟན་པར་བྱ་བའི་ཕྱིར་རོ། །
གཉིས་པ་ལ་གཉིས་ཏེ། གཟུང་རྟོག་མདོར་བསྟན། འཛིན་རྟོག་མདོར་བསྟན་ནོ། །
དང་པོ་ལ་གཉིས་ཏེ། རྩ་བ་འགྲེལ་བའོ། །དང་པོ་ལ། གཟུང་བར་རྟོག་པ་ནི། རྣམ་པ་གཉིས་
ཏེ། སྲིད་པར་བརྒྱུད་པའི་བྱ་བ་བྱེད་པའི་གཞི་ཉོན་མོངས་པ་ལ་དམིགས་པའི་རྟོག་པ་དང་།
ཉོན་མོངས་དེའི་གཉེན་པོ་ལམ་ལ་དམིགས་པའི་རྟོག་པ་སྟེ། གཉིས་པོ་དེ་ནི། རྨོངས་པ་མ་རིག་
པ་ལ་སོགས་པའི་ཡུལ་དགུ་དང་། རྣམ་བྱང་ཕུང་པོ་ལ་སོགས་པའི་ཡུལ་དགུའི་བྱེ་བྲག་གིས་སོ་
སོར་ཏེ། རེ་རེ་ལ་རྣམ་པ་དགུ་དགུའོ། །གཉིས་པ་ལ། ལུས་དང་ཡན་ལག་གི་དབྱེ་བ་གཉིས་
ལས། དང་པོ་ལ། གཟུང་བར་རྣམ་པར་རྟོག་པ་ཙམ་ནི། དབྱེ་གཞིའོ། །ཀུན་ནས་ཉོན་
མོངས་དང་། རྣམ་བྱང་གི་གཟུང་རྟོག་རྣམ་པ་གཉིས་ནི། དབྱེ་བའི་ངོ་བོའོ། །གྲངས་ངེས་ནི།
འདོད་ཆགས་ལ་སོགས་པ་ཀུན་ནས་ཉོན་མོངས་པའི་གཞི་ལ་བརྟེན་པ་ཅན་དང་། སེམས་
བསྐྱེད་པ་ལ་སོགས་པ་ཉོན་མོངས་པའི་གཉེན་པོ་ལ་བརྟེན་པ་ཅན་གྱི་རྟོག་པ་གཉིས་སུ་ངེས་པ་
ཉིད་ཀྱིས་སོ། །རྟེན་ཅན་ནི། རྟེན་ནི། དམིགས་ཡུལ། ཅན་ནི་ལྡན་པའི་སྒྲ་སྟེ། ཡུལ་དེ་ལ་
དམིགས་པའི་ཡུལ་ཅན་ནི། དེའི་རྟེན་ཅན་ཏེ། འོག་མ་ཐམས་ཅད་ལའང་ཤེས་པར་བྱའོ། །
གཉིས་པ་ལ། དབྱེ་གཞི་གཟུང་རྟོག་གཉིས་ལ། དབྱེ་ངོ་རྣམ་པ་དགུ་དགུའོ། །གྲངས་ངེས་ནི།
མ་རིག་པ་དང་ཕུང་པོ་ལ་སོགས་པའི་ཡུལ་དགུ་དང་། རྣམ་པར་བྱང་བའི་ཕུང་པོ་དང་། སོགས་
པ་སྐྱེ་མཆེད་ལ་སོགས་པའི་ཡུལ་དགུའི་རབ་ཏུ་དབྱེ་བས་ཡུལ་ཅན་རྟོག་པ་དགུ་དགུར་ངེས་
སོ། །རྩ་བ་དང་འགྲེལ་པའི་སོགས་ནི། དོན་གཉིས་གཉིས་ལ་སྦྱར་རོ། །
གཉིས་པ་ལ། རྩི་བ་འགྲེལ་པའོ། །དང་པོ་ནི། འཛིན་པའི་རྣམ་རྟོག་ནི། གང་ཟག་
རྫས་སུ་ཡོད་པ་ལ་བརྟེན་པ་ཅན་དང་། སྐྱེས་བུ་བཏགས་པར་ཡོད་པ་ལ་བརྟེན་པ་ཅན་གྱི་རྣམ་::..
,
.
228



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
：་
ག་རྣམ་པ་གཉིས་སུ་འདོད་དོ། །གཉིས་པོ་དེ་ཡང་ཡུལ་བདག་རང་དབང་ཅན་གྱི་ངོ་བོ་ལ་
སོགས་པ་དང་། ཕུང་པོ་ལ་སོགས་པའི་རྟེན་དགུ་དགུ་ལས། རྟེན་ཅན་འཛིན་རྟོག་དགུ་དགུ་སྟེ།
དཔེར་ན། གཟུང་རྟོག་ཡུལ་གྱིས་ཕྱེ་བ་དེ་བཞིན་ནོ། །གཉིས་པ་ལ། ལས་དང་། ཡན་ལག་གི་
དབྱེ་བ་གཉིས་ལས། དང་པོ་ལ་གསུམ་ལས། དབྱེ་གཞི་ནི། འཛིན་རྟོག་ཙམ་མོ། །དབྱེ་ངོ་ནི།
གཟུང་རྟོག་ཏུ་མ་ཟད། འཛིན་རྟོག་ཀྱང་རྫས་འཛིན་དང་བཏགས་འཛིན་རྟོག་པ་རྣམ་པ་
གཉིས་ཡིན་ནོ། །གྲངས་ངེས་ནི། ཡུལ་འགའ་ཞིག་གིས་བདེན་པར་སྒྲོ་བཏགས་པའི་གང་ཟག་
རྫས་སུ་ཡོད་པ་དང་། ཐ་སྙད་དུ་བཏགས་པ་ཙམ་གྱི་སྐྱེས་བུ་བཏགས་པར་ཡོད་པ་གཉིས་ཡོད་
པས། དེ་ལ་དམིགས་པའི་རྟོག་པ་ལའང་གཉིས་སོ། ། གཉིས་པ་ལ། དབྱེ་གཞི་འཛིན་རྟོག་
གཉིས་ལ། དབྱེ་བའི་ངོ་བོ་གཟུང་རྟོག་དགུ་དགུ་ཡོད་པ་དེ་ལྟར་དུ་སོ་སོར་ཏེ། རེ་རེ་ལ་རྣམ་པ་
དགུ་དགུའོ། །གྲངས་ངེས་ནི། ཡུལ་བདག་རང་དབང་ཅན་དང་། གཅིག་པུ་ལ་སོགས་པ་
དང་། ཕུང་པོ་དང་། སོགས་པ་སྐྱེ་མཆེད་ལ་སོགས་པ་དགུ་ཡོད་པ་ཉིད་ཀྱིས་དེ་ལ་དམིགས་
པའི་རྟོག་པའང་དགུར་ངེས་སོ། །རྒྱས་བཤད་ལ། རྟོག་པ་བཞི་པོ་དེ་ལ་བརྗོད་བྱ་མང་དུ་ཡོད་
ནའང་མདོར་བསྡུས་ཏེ་རྟོག་པ་བཞིར་བཤད་པའི་དོན་འདི་ཡིན་ཏེ། གཟུང་རྟོག་རྒྱས་པར་
བཤད་པ་དང་། འཛིན་རྟོག་རྒྱས་པར་བཤད་པའོ། །
དང་པོ་ལ། ཀུན་ནས་ཉོན་མོངས་གཟུང་རྟོག་རྒྱས་བཤད་དང་། རྣམ་བྱང་གཟུང་རྟོག་
རྒྱས་བཤད་གཉིས་སོ། །དང་པོ་ལ། དབྱེ་གཞི་སྤང་བྱ་ཀུན་ནས་ཉོན་མོངས་པ་གཔ་གཞིའི་རྟེན་
ཅན་གྱི་གཟུང་རྟོག་ཙམ་མོ། །དབྱེ་ངོ་གཟུང་བར་རྟོག་པ་དགུ་པོ་རྣམས་སོ། །གྲངས་ངེས་ནི།
ཡུལ་གྱི་དབྱེ་བ་ལས་ཏེ། ལ་ཀུན་ལ་སྦྱར་བས་ཡུལ་དགུ་སྟེ། དང་པོ་བཞི་ཉོན་མོངས་པའི་ངོ་བོ།
དེ་ས་གཉིས་ཉེས་དམིགས། དེ་ནས་གཉིས་དམིགས་པ། གཅིག་རང་བཞིན་ནམ། རྣམ་
བྱང་རྗེས་མཐུན་པའོ། །ལ་གཟུང་བར་རྣམ་པར་རྟོག་པ་ཞེས་ཀུན་ལ་སྦྱོར་རོ། །ལས་འབྲས་
དང་། དེ་ཁོ་ན་ཉིད་ལ་རྨོངས་པ་མ་རིག་པ་ལའོ། །མདོ་ནི། ཆོས་འདི་དག་ནི། བྱིས་པ་སོ་
སོའི་སྐྱེ་བོས་ཇི་ལྟར་མངོན་པར་ཆགས་པར་བྱ་བ་དེ་ལྟ་བུའི་རྣམ་པར་ཡོད་པ་མ་ཡིན་ནོ། །ཞེས་
སོ། །གཟུགས་དང་། སོགས་པ་ཚོར་བ་ལ་སོགས་པའི་ཕུང་པོའི་འོ། །མདོ་ནི། གཟུགས་ནང་
སྟོང་པ་ཉིད་ཀྱི་ཕྱིར་ཡོད་པ་མ་ཡིན་ནོ། །ཞེས་སོ། །ཚོར་བ་ལ་སོགས་མིང་བཞི་དང་། མིག་ལ་
སོགས་པ་གཟུགས་ཀྱི་ཕུང་པོ་ལ་དེ་ཁོ་ནར་མེད་པའི་ཆོས་རྣམས་བཏགས་ནས་མངོན་པར་ཞེན་མ
229



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
4པའི་འོ། །མདོ་ནི། མེད་པའི་ཆོས་དེ་དག་བཏགས་ནས་མིང་དང་གཟུགས་ལ་མངོན་པར་ཞེན་
ཞེས་སོ། །རྟག་ཆད་ཀྱི་མཐའ་གཉིས་ལ་ཆགས་ཤིང་ཞེན་པའོ། །མདོ་ནི། མེད་པའི་མཐའ་
གཉིས་དག་ཏུ་རྟོག་པར་བྱེད་དོ། །ཞེས་སོ། །མ་རིག་པ་ནས་རྒ་ཤིའི་བར་ཀུན་ནས་ཉོན་
མོངས་པ་དང། མྱ་ངན་ལས་འདས་པ་རྣམ་པར་བྱང་བའི་རང་བཞིན་མི་ཤེས་པའི་འོ། །མདོ་
ནི། གཟུགས་ཀུན་ནས་ཉོན་མོངས་པའོ་ཞེས་མི་ཤེས་མི་མཐོང་ངོ་ཞེས་སོ། །མ་དད་པའི་རྒྱུས་
ད་པ་ནས་མ་འདྲེས་པ་བཅོ་བརྒྱད་ཀྱི་བར་འཕགས་པའི་ལམ་ལ་མི་གནས་པའི་འོ། །མདོ་ནི།
སྦྱིན་པའི་ཕར་ཕྱིན་ལ་གནས་པ་མ་ཡིན་ནོ། །ཞེས་སོ། །གཟུགས་སོགས་སུ་དམིགས་ཤིང་ཞེན་
པའི་འོ། །མདོ་ནི། རྣམ་མཁྱེན་ཉིད་དུ་མི་དམིགས་པའི་ཚུལ་གྱིས་འབྱུང་བ་ཡིན་ནོ། །ཞེས་
སོ། །བདག་དང་། སོགས་པ་སེམས་ཅན་ལ་སོགས་པ་བདག་དང་གཞན་དུ་འཛིན་པ་ལ་
སོགས་པའོ། །མདོ་ནི། ཤིན་ཏུ་རྣམ་པར་དག་པའི་ཕྱིར་བདག་མི་དམིགས་ཤིང་མི་མཐོང་ཞེས་
སོ། །ཉོན་མོངས་རང་བཞིན་གདོད་ནས་རྣམ་པར་དག་པ་ལ་སྐྱེད་པ་སྟེ། སྐྱེ་བ་དང་། སོགས་
པ་འབྱུང་བ་ལ་སོགས་མེད་པ་ལའོ། །མདོ་ནི། རྣམ་པར་དག་པ་ནི། སྐྱེ་བ་མེད་པ། འབྱུང་བ་
མེད་པ། མངོན་པར་འདུ་བྱེད་པ་མེད་པའོ། །ཞེས་སོ། །མ་རིག་པ་གཟུང་བར་རྣམ་པར་རྟོག་
པས་ན། མ་རིག་པའི་རྟོག་པ་ཞེས་སོགས་སུའང་སྦྱར་རོ། །
གཉིས་པ་ལ། དབྱེ་གཞི་ཉོན་མོངས་ཀྱི་གཉེན་པོའི་རྟེན་ཅན་གྱི་གཟུང་རྟོག་ཙམ་མོ། །
དབྱེ་ངོ་རྣམ་བྱང་གི་གཟུང་བ་སེམས་ཙམ་དུ་རྟོག་པའི་བདག་ཉིད་ཅན་གྱི་རྣམ་པར་རྟོག་པ་དགུ་
པོ་རྣམས་སོ། །གྲངས་ངེས་ནི། ཡུལ་གྱི་དབང་གིས་ཏེ། རྣམ་བྱང་གི་ངོ་བོ་གཅིག །རྒྱུ་གསུམ།
དམིགས་པ་གཅིག །སྤྱོད་པ་གཅིག །དབྱེ་བ་གསུམ་སྟེ། དགུ་ལ་གཟུང་བར་རྣམ་པར་རྟོག་པ་
ཞེས་སྦྱར་རོ། །ཡང་ན། ཕུང་པོ་སོགས་ཀྱི་དོན་ལ་དམིགས་པའི་རྟོག་པ་ཡིན་པས། ཕུང་པོའི་
དོན་གྱི་རྣམ་པར་རྟོག་པ་ཞེས་སོགས་སུ་སྦྱར་རོ། །རྣམ་བྱང་དུ་མ་སྤུངས་པ་ཕུང་པོའི་དོན་
ནོ། །མདོ་ནི། ཐབས་མི་མཁས་པས་གཟུགས་ལ་རྟོག་ཅིང་མངོན་པར་ཞེན་པ་ཡིན་ནོ། །ཞེས་
སོ། །མིག་ཤེས་ལ་སོགས་པའི་རྣམ་ཤེས་སྐྱེ་བའི་སྒོ་སྐྱེ་མཆེད་བཅུ་གཉིས་ཀྱི་དོན་དང་ངོ། །
མདོ་ནི། མིག་ལ་རྟོག་སོགས་སྔར་བཞིན་ནོ། །རིགས་འདྲ་སྐྱེད་པའི་ས་བོན་ཁམས་ཀྱི་དོན་
ནོ། །མདོ་ནི། མིག་དང་གཟུགས་དང་མིག་གི་རྣམ་པར་ཤེས་པའི་ཁམས་སུ་རྟོག་སོགས་སོ། །
རྟེན་འབྲེལ་མ་བྱུང་བ་ལས་བྱུང་བ་སྐྱེ་བའི་དོན་ནོ། །མདོ་ནི། མ་རིག་པར་རྟོག་ཅིང་སོགས་
230



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སོ། །མེད་པ་ཙམ་བདག་ལྟའི་གཉེན་པོ་མིན་པའི་ཕྱིར་བདག་གཉིས་ཀྱིས་སྟོང་པ་ཉིད་ཀྱི་དོན་
ནོ། །མདོ་ནི། ནང་སྟོང་པ་ཉིད་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་ལ་རྟོག་
སོགས་སོ། །མེད་པ་ཙམ་དོན་གཉིས་ཕུན་སུམ་ཚོགས་པ་སྒྲུབ་བྱེད་མ་ཡིན་པས་ལས་དེ་སྒྲུབ་
བྱེད་ཕྱིན་དྲུག་གི་དོན་ནོ། །དོན་ཞེས་གོང་མ་ཀུན་ལའང་ཐོབ་བོ། །མདོ་ནི། ཕྱིན་དྲུག་ལ་
རྟོག་ཅེས་སོ། །ཡོད་པའི་བཟོད་ཤེས་ཀྱི་སྐད་ཅིག་མ་རྣམས་སྤང་བྱ་དང་བྲལ་ནུས་པས་ཆོས་རྩ་
བདུན་གྱི་ངོ་བོ་མཐོང་ལམ་མོ། །མདོ་ནི། བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་ལ་རྟོག་
ཅེས་སོ། །ཡན་ལག་དང་དམིགས་པས་འདའ་བའི་སྒོམ་ལམ་བསམ་གཏན་སོགས་སོ། །མདོ་
ནི། གཟུགས་མེད་པའི་སྙོམས་པར་འཇུག་པ་ལ་རྟོག་ཅེས་སོ། །བསླབ་པ་རྫོགས་པས་མི་སློབ་
པའི་ལམ་སྟོབས་སོགས་སོ། །མདོ་ནི། རྣམ་མཁྱེན་ཉིད་ཀྱི་བར་ལ་རྟོག་ཅེས་སོ། །
གཉིས་པ་ལ། རྫས་འཛིན་རྟོག་པ་དང་བཏགས་འཛིན་རྟོག་པ་རྒྱས་བཤད་དོ། །དང་
པོ། དབྱེ་གཞི། གང་ཟག་རྫས་སུ་ཡོད་པའི་རྟེན་ཅན་གྱི་རྟོག་པ་ཙམ་མོ། །དབྱེ་ངོ་། །བདག་
ཏུ་འཛིན་པའི་རྣམ་པར་རྟོག་པ་དགུ་རྣམས་སོ། །གྲངས་ངེས། ཡུལ་དང་པོ་བཞི་བདག་གི་
མཚན་ཉིད། ཕྱི་མ་རྣམས་རྟེན་ཆོས་ཡིན་པས། ལ་རྫས་ཀྱི་འཛིན་པ་རྣམ་པར་རྟོག་པ་ཞེས་
སྦྱར་རོ། །གཞན་ལ་མི་ལྟོས་པས། བདག་རང་དབང་ཅན་ལའོ། །མདོ་ནི། བདག་མེད་ཅིང་
མི་དམིགས་སོ། །ཞེས་སོ། །ཆ་ཤས་མེད་པས་གཅིག་པུའི་བདག་གོ །མདོ་ནི། གཟུགས་ཉེ་
བར་མི་དམིགས་ཞེས་སོ། །རྣམ་ཤེས་ཀྱི་རྒྱུར་གྱུར་པས་རྒྱུའི་བདག་གོ །ཞེས་བྱ་བ་ནས་རྣམ་པ་
ཐམས་ཅད་མཁྱེན་པ་ཉིད་མི་དམིགས་སོ། །ཇི་ལྟར་མི་དམིགས་ཤེ་ན། བདག་ཉིད་དུའོ། །
དེའི་ཕྱིར་ཞེ་ན། བདག་ཤིན་ཏུ་རྣམ་པར་དག་པའི་ཕྱིར་ཞེས་གང་གསུངས་པ་དེ་ཐམས་ཅད་ལ་
བརྗོད་པར་བྱའོ། །ཞེས་ཉི་ཁྲི་སྣང་བར་རོ། །མདོ་ནི། མིག་མི་དམིགས་ཞེས་སོ། །ལོངས་
སྤྱོད་པ་པོ་དང་སྤྱད་བྱ་ལ་སོགས་ཡིན་པས་ལྟ་བ་པོ་དང་། སོགས་པ་བལྟ་བྱ་ལ་སོགས་པའི་
བདག་གོ །མདོ་ནི། མིག་དང་གཟུགས་དང་མིག་གི་རྣམ་པར་ཤེས་པ་མི་དམིགས་ཞེས་སོ། །
བདག་ཅེས་པ་གོང་མ་ལའང་ཐོབ་བོ། །མ་རིག་པ་ལ་སོགས་པའི་ཀུན་ནས་ཉོན་མོངས་པའི་
རྟེན་ནོ། །འོག་གི་རྟེན་ཞེས་པ་གོང་མ་བཞི་ལའང་དྲང་ངོ། །མདོ་ནི། རྟེན་ཅིང་འབྲེལ་བར་
འབྱུང་བ་མི་དམིགས་སོ། །ཞེས་སོ། །ལོ་ཀ་པའི་ལམ་གྱིས་ས་འོག་མ་ལས་འདོད་ཆགས་དང་
བྲལ་བའི་རྟེན་ནོ། །མདོ་ནི། བསམ་གཏན་དང་པོ་མི་དམིགས་ཞེས་སོ། །བདེན་བཞིའི་ཆོས་
231



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཉིད་མངོན་སུམ་དུ་མཐོང་བའི་ལམ་གྱི་རྟེན་ནོ། མདོ་ནི། འཕགས་པའི་བདེན་པ་རྣམས་མི་
དམིགས་སོ། །ཞེས་སོ། །རྣམ་ཐར་སྙོམས་འཇུག་གི་བདག་ཉིད་སྒོམ་པའི་ལམ་གྱི་རྟེན་ནོ། །
མདོ་ནི། རྣམ་པར་ཐར་པ་བརྒྱད་དང་། མཐར་གྱིས་གནས་པའི་སྙོམས་པར་འཇུག་པ་དགུ་མི་།
དམིགས་སོ། །ཞེས་སོ། །རང་གཞན་གྱི་དོན་ནི། བྱ་བ་བྱས་པ་སྟོབས་སོགས་ཀྱི་རྟེན་ནོ། །
མདོ་ནི། སྟོབས་བཅུ་མི་དམིགས་སོ། །ཞེས་སོ། །ཕུང་པོའི་དོན་ལ་སོགས་པ་ནི། གཅིག་པུར་
འཛིན་པ་ལ་སོགས་པའི་གཉེན་པོའི་ཕྱོགས་སུ་ཤེས་པར་བྱའོ། །གཉིས་པ་ལ། དབྱེ་གཞི།
སྐྱེས་བུ་བརྡའམ་ཐ་སྙད་དུ་བཏགས་པར་ཡོད་པའི་རྟེན་ཅན་གྱི་རྟོག་པ་ཙམ་མོ། །དབྱེ་ངོ་།
བཏགས་པའི་འཛིན་པར་རྣམ་པར་རྟོག་པ་དགུ་རྣམས་སོ། །གྲངས་ངེས་ནི། ཡུལ་གྱི་དབང་
གིས་ཏེ། དང་པོ་བཞི་ལས་ཀྱི་སྒྱུ་མ་ལས་བྱུང་བའི་བཏགས་པ་ཙམ། ལྷག་མ་རྣམས་ཡེ་ཤེས་ཀྱི་
སྒྱུ་མ་ལས་བྱུང་བའི་བཏགས་པ་ཙམ་ཡིན་པས། ལ་བཏགས་པའི་འཛིན་པར་རྣམ་པར་རྟོག་པ་
ཞེས་སྦྱོར་རོ། །སྤུངས་པའི་དོན་མེད་པས་གཟུགས་སོགས་ཀྱི་ཕུང་པོ་རྫས་སུ་མེད་པའོ། །མདོ་
ནི། རབ་འབྱོར་འདི་ཅི་སྙམ་དུ་སེམས། གཟུགས་ཀྱང་གཞན་ལ་སྒྱུ་མའང་གཞན་ཞིག་ཡིན་
སྙམ་མམ་ཞེས་སོ། །མིག་སོགས་རྫས་སུ་མེད་པས་སྐྱེ་བའི་སྒོའི་དོན་མེད་པས་སྐྱེ་མཆེད་དོ། །
མིང་ནི། མིག་ཀྱང་གཞན་ལ་སྒྱུ་མའང་སོགས་སྔར་བཞིན་ནོ། །རིགས་ཀྱི་དོན་མེད་པས་ཁམས་
རྫས་སུ་མེད་པའོ། །མདོ་ནི། མིག་དང་གཟུགས་དང་མིག་གི་རྣམ་ཤེས་ཀྱང་གཞན་ཞེས་
སོགས་སོ། །ངོ་བོ་ཉིད་ཀྱིས་སྟོང་པའི་ཕྱིར་སྐྱེ་བའི་དོན་མེད་པས་རྟེན་འབྲེལ་རྫས་སུ་མེད་
པའོ། །མདོ་ནི། སྒྱུ་མའང་གཞན་ལ་རྟེན་ཅིང་འབྲེལ་བར་འབྱུང་བའང་གཞན་ཞེས་སོགས་
སོ། །གཟིངས་ལྟར་གཏན་དུ་བ་མིན་པས་ཆོས་སོ་བདུན་གྱི་ངོ་བོ་རྣམ་བྱང་ངོ་། །མདོ་ནི།
བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱང་གཞན་ཞེས་སོ། །སྤང་གཉེན་ཚོགས་པ་ཙམ་ཉིད་ཀྱིས་ངོ་
བོར་མ་གྲུབ་པས་སྒོ་གསུམ་མཐོང་ལམ་མོ། །མདོ་ནི། སྟོང་པ་ཉིད་དང་མཚན་མ་མེད་པ་དང་
སྨོན་པ་མེད་པའང་གཞན་ཞེས་སོ། །ཡན་ལག་དང་དམིགས་པས་འདའི། རྫས་སུ་མེད་པའི་
སྒོམ་ལམ་མོ། །མདོ་ནི། བསམ་གཏན་དང་གཟུགས་མེད་པའི་སྙོམས་པར་འཇུག་པའང་
གཞན་ཞེས་སོགས་སོ། །ཀུན་བཏགས་པས་སྟོང་པའི་ཕྱིར་སྟོང་ཉིད་རྟོགས་པའི་ཁྱད་པར་གྱི་
ལམ་མོ། །མདོ་ནི། སྒྱུ་མའང་གཞན་ལ་སྟོང་པ་ཐམས་ཅད་ཀྱང་གཞན་ལ་ཞེས་སོ། །སྒྱུ་མའི་
རང་བཞིན་ཡིན་པས་སྟོབས་སོགས་མི་སློབ་པའི་ལམ་མོ། །མདོ་ནི། བྱང་ཆུབ་ཀྱང་གཞན་ཞེས་།།
:་
232



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སོགས་སོ། །སྤྱི་དང་བྱེ་བྲག་གི་དང་ནི། ཟླས་དབྱེ་བའོ། །བཞི་པ་ནི། རྣམ་པ་དེ་ལྟ་བུའི་རྣམ་
རྟོག་རང་གི་ལམ་གྱི་སྤང་བྱར་གྱུར་པ་བཞི་དང་ངེས་འབྱེད་ཆ་མཐུན་དྲོད་རྩེ་བཟོད་མཆོག་བཞི་
པོ་གྲངས་བཞིན་དུ་མཚུངས་པར་ལྡན་པ་ཡིན་ནོ། །རྣམ་རྟོག་མཐའ་ཡས་ཀྱང་ལམ་དུ་གཏོགས་
པའི་སྤང་བྱ་རྟོག་པ་བསྟན་གྱི། གཞན་ནི། བླང་དོར་བྱ་རྒྱུ་མིན་པས་མ་བསྟན་ནོ། །
གསུམ་པ་ལ་གསུམ་ལས། སྔ་འགྲེལ་ནི། གསུངས་ཞེས་དྲང་ངོ། །གང་ན། ཡོངས་སུ་
འཛིན་པའི་ཁྱད་པར་རོ། །གང་གིས་ན། བར་སྐབས་ཀྱི་ཚིགས་བཅད་གཅིག་གིས་སོ། །གང་
དུ་ན། རྟོག་པའི་མཇུག་ཐོགས་སུའོ། །མདོར་བསྟན་དང་གོ་རིམ་མི་མཐུན་ནོ། །ཞེ་ན།
སྐྱོན་མེད་དེ། མདོར་བསྟན་དུ། ཚིགས་སུ་བཅད་པ་སྦྱར་བ་མཐུན་པར་ཏེ། སྡེབ་སྦྱོར་གྱི་ངོར་
རྟོག་པའི་སྔར་གསུངས་ནའང་། རྒྱས་བཤད་དུ་ཡོངས་འཛིན་དེའི་སྟོབས་ཀྱིས་ཇི་སྐད་དུ་བཤད་
པའི་རྟོགས་བཞི་པོ་ཉན་རང་སྦྱོར་ལམ་དང་ཐུན་མོང་མིན་པའི་ཁྱད་པར་དུ་བྱེད་ཆོས་སུ་འགྱུར་
ཞེས་བསྟན་པའི་ཕྱིར་མཇུག་ཏུ་བསྟན་ནོ། །ཡང་ནི། རིམ་པ་བཞིན་སྦྱར་བའོ། །རྩ་བ་ལ།
ནང་ཡོངས་འཛིན་ཐབས་མཁས། ཕྱི་ཡོངས་འཛིན་དགེ་བཤེས། དེའི་མི་མཐུན་ཕྱོགས་བོར་བ་
དང་གསུམ་མོ། །དང་པོ་ལ། ཡོངས་འཛིན་ཡིན་ཞེས་དྲང་ངོ་། །གང་ན། སྦྱོར་ལམ་པའོ། །
གང་གིས་ན། ཆོས་ཐམས་ཅད་སྤྲོས་བྲལ་སྟོང་པ་ཉིད་སོགས་ལ་སེམས་མི་འགོང་སྟེ། རྒྱུན་དུ་
འཇིགས་པ་མེད་པ་དང་། སོགས་པ་གནས་མིན་པ་ལ་འཇིགས་པ་དང་དངངས་པ་དང་
འཇིགས་པ་ངེས་པར་གྱུར་པ་སྐྲག་པ་དེ་དག་མེད་པའི་ཐབས་མཁས་ཀྱིས་སོ། །ཇི་ལྟར་ན།
སྐྲག་པ་ལ་སོགས་པས་རྣམ་པ་ཀུན་ཏུའོ། །མདོ་ནི། བྱང་སེམས་དེ་ལྟར་ཡུམ་ལ་སྤྱོད་པ་ནི།
དངངས་པར་མི་འགྱུར། སྐྱག་པར་མི་འགྱུར། ཀུན་ཏུ་སྐྲག་པ་དང་ལྡན་པར་མི་འགྱུར་རོ། །
ཞེས་སོ། །གཉིས་པ་ནི། གང་ན། སྦྱོར་ལམ་པའོ། །གང་གིས་ན། ཕན་པ་ཐོབ་པའི་དོན་དུ་
ཆོས་ཐམས་ཅད་བདག་དང་ཆོས་ཀྱི་ངོ་བོ་ཉིད་མེད་པ་ལ་སོགས་པའི་ཤེས་རབ། སོགས་པ་
སེམས་བསྐྱེད་བསྔོ་བ་ལ་སོགས་པའི་ཐབས་སྟོན་པ་དང་། མི་ཕན་པ་སྤང་བའི་དོན་དུ་བདུད་ལ་
སོགས་པ་སྟོན་པར་བྱེད་པས་སོ། །ཇི་ལྟར་ན། ཐབས་ཤེས་རབ་དང་མི་ལྡན་པ་ལས་རྣམ་པ་
ཀུན་ཏུའོ། །མདོ་ནི། བྱང་ཆུབ་སེམས་དཔའི་དགེ་བའི་བཤེས་གཉེན་གང་དེ་ལ་གཟུགས་མི་
རྟག་ཅེས་བྱ་བ་དེ་དམིགས་པའི་ཚུལ་གྱིས་ཆོས་སྟོན་ཅིང་དགེ་བའི་རྩ་བ་དེ་དག་ཐམས་ཅད་ཀྱང་
རྣམ་མཁྱེན་ཉིད་མ་གཏོགས་པར་ཉན་ཐོས་ཀྱི་སའམ། རང་རྒྱལ་གྱི་སར་ཡོངས་སུ་བསྔོར་མི་
233



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
:འཇུག་གོ །
གསུམ་པ་ལ། ནང་གི་དང་ ཕྱིའི་མི་མཐུན་ཕྱོགས་བོར་བ་གཉིས་སོ། ། དང་པོ་ནི།
ཐབས་མཁས་དེའི་མི་མཐུན་ཕྱོགས་རང་དོན་དུ་སྒོམ་པ་དང་རློམ་པ་དང་། དངངས་པ་ལ་
སོགས་པ་བོར་བའོ། །མདོ་ནི། དེ་ལྟར་ཐབས་མི་མཁས་པས་ཡུམ་བསྟན་པ་འདི་ཐོས་ནས་
དངངས་ཤིང་སྐྲག་ལ་ཀུན་ཏུ་སྐྲག་པས་ཟིན་པར་འགྱུར་རོ། །ཞེས་སོ། །གཉིས་པ་ནི། དགེ་།
བཤེས་དེའི་མི་མཐུན་ཕྱོགས་མདོ་སྡེ་འདི་དག་ནི། རང་གཟོར་བྱས་པ་སྟེ། མཉན་པར་མི་
བྱའོ། །ཞེས་སོགས་གཞུང་སྤོང་པའི་སྡིག་གྲོགས། ཕྱིན་དྲུག་ལས་བཟློག་ཅིང་མོས་པ་མེད་པར་
བྱེད་དེ། ཞེས་སོགས་ལམ་སྤོང་བའི་སྡིག་གྲོགས། ཉན་ཐོས་ཀྱི་ས་བོན་དུ་གྱིས་ཤིག །བླ་མེད་
བྱང་ཆུབ་ཀྱིས་ཁྱོད་ལ་ཅི་ཞིག་བྱ་ཟེར་བ་དེ་ལྟ་བུའི་བདུད་ཀྱི་ལས་དག་མི་སྨྲ་མི་སྟོན་པ་འདི་ནི།
སྡིག་པའི་གྲོགས་པོར་རིག་པར་བྱའོ། །ཞེས་པ་ལྟར་འབྲས་བུ་སྤོང་བའི་སྡིག་གྲོགས་རྣམས་བོར་
བའོ། །དེ་དག་ནི། འཕགས་པའི་རྗེས་སུ་འབྲངས་པའི་བཤད་པ་སྟེ། སློབ་དཔོན་འདི་ནི།
ཐམས་ཅད་དུ་ཡོངས་འཛིན་དགེ་བཤེས་ཐབས་མཁས་སུ་འདོད་དོ། །འགྲེལ་པ་ལ། ཡོན་ཏན་
གཉིས་དང་ལྡན་པ་ནི་ཆོས་ཅན། ཡོངས་སུ་འཛིན་པ་ཡིན་ནོ། །དེ་དགེ་བའི་བཤེས་གཉེན་
ཁྱད་པར་ཅན་ཡིན་པའི་ཕྱིར་ཏེ། བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་
བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་པ་སྨྲ་མཁས་ལྡན། །བརྩེ་བའི་བདག་ཉིད་
སྐྱོ་བ་སྤངས་ལ་བརྟེན། །ཞེས་སོ། །ཡོན་ཏན་གཉིས་གང་ན། རང་དོན་ནི། ཕྱིན་དྲུག་གི་མི་
མཐུན་ཕྱོགས་ཀྱི་ཆོས་སེར་སྣ་དང་ཚུལ་ཁྲིམས་འཆལ་བ་ལ་སོགས་པ་དང་མི་ལྡན་པའོ། །གཞན་
དོན་ནི། སྟོན་པར་བྱེད་ཅེས་དྲང་ངོ་། །རྒྱུ་གང་གིས་ན། སྟོང་ཉིད་སོགས་ལ་སེམས་དང་པོར་
མི་དངངས། བར་དུ་མི་འགོང་ཞིང། མཐར་མི་སྐྲག་པ་དང་། སོགས་པ་སེམས་བསྐྱེད་བསྔོ་བ་
ལ་སོགས་པའི་ཐབས་མཁས་སོ། །གང་ན། དངོས་པོ་མཐའ་དག་གོ །ཇི་ལྟར་ན། རྒྱལ་པོའི་
བཙུན་མོ་སྡུག་པ་ཤི་བ་བརྡ་སྤྲད་པའི་ཚུལ་དུ་གདུལ་བྱའི་བསམ་པའམ། དབང་པོ་རྣོ་རྟུལ་གྱི་
རིམ་པ་ཇི་ལྟ་བ་བཞིན་དུ་གང་ཟག་གི་བདག་མེད་པ་དང་། སོགས་པ་ཆོས་ཀྱི་བདག་གཟུང་བ་
དང་འཛིན་པས་སྟོང་པ་ལ་སོགས་པར་སྟོན་ཏེ། མདོ་ལས། དེ་བཞིན་སྣོད་མིན་ཉན་ཐོས་ཐེག་
པ་དག །ཐེག་ཆེན་བཤད་པ་ཐོས་ན་རྨོངས་འགྱུར་ཞིང་། །ཆད་པར་ལྟ་ལ་ངན་སོང་ལྟུང་
འགྱུར་བས། །དེས་ན་དབང་པོ་བརྟགས་ཏེ་ཆོས་སྟོན་ནོ། །ཞེས་པ་ལྟར་རོ། །གལ་ཏེ་ཡོངས་
234



༄༅ །མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
འཛིན་གྱིས་ཁྱད་པར་དུ་འཕགས་པར་མི་རིགས་ཏེ། སངས་རྒྱས་རིགས་ཅན་གསུམ་གའི་སྟོན་
པར་མཚུངས་པའི་ཕྱིར་རོ། །ཞེ་ན། སངས་རྒྱས་ལ་ཁྱད་པར་མེད་ཀྱང་རང་གི་བསམ་པ་དང་
སྨོན་ལམ་གྱི་དབང་གིས་ཡོངས་སུ་འཛིན་མི་འཛིན་གྱི་ཁྱད་པར་ཡོད་དེ། ཡིད་བཞིན་གྱི་ནོར་བུ་
བཞིན་ནོ། །
བཞི་པ་རྟེན་རང་བཞིན་གནས་རིགས་ ལ་བཞི་སྟེ། གང་ལ་བརྟེན་ནས་སྒྲུབ་པ་
འབྱུང་བའི་རྒྱུ་རིགས། གང་ལ་དམིགས་ཏེ་སྒྲུབ་པའི་ཡུལ་དམིགས་པ། གང་གི་དོན་དུ་སྒྲུབ་
པའི་འབྲས་བུ་ཆེད་དུ་བྱ་བ། ཇི་ལྟར་སྒྲུབ་པ་རང་གི་ངོ་བོའོ། །དང་པོ་ལ། སྤྱི་གཞུང་གཉིས་
སོ། །དང་པོ་ལ། རིགས་ཀྱི་རང་བཞིན་དང་། སྒྲུབ་བྱེད་དང་། ཡོན་ཏན། ཉེས་པ།
རྟགས། ངེས་ཚིག །དབྱེ་བ། རིགས་ཆད་མ་ཆད་ཀྱི་དོན་བསྟན་པ། དཔེ། འབྲས་བུའི་ཁྱད་
པར་དུ་བཅུའོ། །དང་པོ་ཉན་ཐོས་ནི། ཐར་པའི་རིགས། མ་ཆགས་པའི་དགེ་བར་འདོད་དེ།
མཛོད་དུ། མ་ཆགས་འཕགས་རིགས་ཞེས་སོ། །རང་བཞིན་དང་ནི་རྒྱས་པ་དང་། །དེ་ནི་རྟེན་
དང་བརྟེན་པ་དང་། །ཡོད་མེད་ཉིད་དང་། །ཞེས་པ་ལ། སེམས་ཙམ་པས་སྐྱེ་མཆེད་དྲུག་གི་
ཁྱད་པར། ཐོག་མ་མེད་པའི་དུས་ཅན། འཚང་རྒྱ་བའི་སྐལ་པ་དང་ལྡན་པ་ནི། རང་བཞིན་དུ་
གནས་པའི་རིགས་སོ། །དེ་རྐྱེན་གྱིས་ཡང་དག་པར་བླངས་པ་ན་རྒྱུས་འགྱུར་རོ། །དེ་གཉིས་སྔ་
མ་རྟེན་དང་། ཕྱི་མ་བརྟེན་པའི་དངོས་པོ་ཡིན་ནོ། ། སྔ་མ་ནི། རྒྱུའི་དངོས་པོ་ཡོད་ལ།
འབྲས་བུའི་དངོས་པོར་མེད་དོ། །དེ་ལ། ཁྱེད་ཀྱིས་རང་བཞིན་དུ་གནས་པའི་རིགས་སུ་འཇོག་
པའི་རྒྱུ་མཚན་གང་ཡིན། ས་བོན་ནམ་རྒྱུ་ཡིན་པས་སོ། །ཞེ་ན། འོ་ན། རྒྱུས་འགྱུར་གྱི་
རིགས་ཀྱང་དེར་འགྱུར་ཏེ། རྒྱུ་ཡིན་པའི་ཕྱིར་རོ། །དེས་ན་འདི་རིགས་བཏགས་པ་བ་ཡིན་
ནོ། །དེས་ན་ཆོས་དབྱིངས་ནི། རང་བཞིན་དུ་གནས་པའི་རིགས་ཡིན་པས། མདོ་ལས། ཀྱེ་
རྒྱལ་བའི་སྲས་དག །བྱང་ཆུབ་སེམས་དཔའི་རིགས་ཞེས་བྱ་བ་འདི་ནི། ཆོས་ཀྱི་དབྱིངས་ལྷུར་
ལེན་པ། ནམ་མཁའ་ལྟར་ཡངས་པ། རང་བཞིན་གྱིས་འོད་གསལ་བ་སྟེ། ཞེས་སོ། །དེ་ལ་
རང་བཞིན་དུ་གནས་པའི་རིགས་ཀྱི་མཚན་ཉིད། འདུས་མ་བྱས་ཀྱི་དགེ་བ་གང་ཞིག །ཆོས་
ཉིད་ཀྱི་སྐུར་འགྱུར་བའོ། །རྒྱས་འགྱུར་རིགས་ཀྱི་མཚན་ཉིད། འདུས་བྱས་ཀྱི་དགེ་བ་གང་ཞིག
།རྫོགས་པའི་བྱང་ཆུབ་ཀྱི་རྒྱུར་གྱུར་པའོ། །རྒྱུད་བླ་ལས། གཏེར་དང་འབྲས་བུའི་ཤིང་བཞིན་
དུ། །རིགས་དེ་རྣམ་གཉིས་ཤེས་བྱ་སྟེ། །ཐོག་མེད་རང་བཞིན་གནས་པ་དང་། །ཡང་དག་མ
235



༄༅།།དཔལ་ལྡན་ས་སྐྱ་པའི་གསུང་རབ་རྒྱགས་ཆེན་བཅོ་བརྒྱུད་ལས། པོད་དགུ་པ།
27བླངས་པ་མཆོག་ཡིན་ནོ། །རིགས་འདི་གཉིས་ལས་སངས་རྒྱས་ཀྱི། །སྐུ་གསུམ་ཐོབ་པར་
འདོད་པ་ཡིན། །དང་པོས་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །ཞེས་སོ། །
གཉིས་པ་པ་ལ་བཞི་སྟེ། སྤྱིར་རིགས་ཀྱིས་ཁྱབ་པ་ཡི་དང། གནས་སྐབས་རིགས་ཐ་དད་
ཀྱི་དང་། ཐེག་ཆེན་གྱི་རིགས་མཆོག་ཏུ་དང་། རང་བཞིན་དུ་གནས་པའི་རིགས་སྟོང་ཞིང་
བསམ་གྱིས་མི་ཁྱབ་པའི་སྒྲུབ་བྱེད་དོ། །དང་པོ་ནི། སེམས་ཅན་ཆོས་ཅན། སངས་རྒྱས་ཀྱི་
རིགས་ཡོད་དེ། སྲིད་པའི་དུཁ་ལ་སྐྱོ་ཞིང་ཞི་བ་ལ་འདོད་པ་དང་དོན་གཉེར་འབྱུང་བའི་ཕྱིར།
ཁྱབ་པ་ཡོད་དེ། རྒྱུད་བླ་ལས། གལ་ཏེ་སངས་རྒྱས་ཁམས་མེད་ན། །སྡུག་ལའང་སྐྱོ་བར་མི་།
འགྱུར་ཞིང་། །མྱ་ངན་འདས་ལ་འདོད་པ་དང་། །དོན་གཉེར་སྨོན་པ་མེད་པར་འགྱུར། །
སྲིད་དང་མྱ་ངན་འདས་ལ་དེའི། །བདེ་སྡུག་སྐྱོན་ཡོན་མཐོང་བ་འདི། །རིགས་ཡོད་ལས་ཡིན་
གང་ཕྱིར་དེའི། །རིགས་མེད་དག་ལ་མེད་ཕྱིར་རོ། །ཞེས་སོ། །གཉིས་པ་ནི། སེམས་ཅན་
རྣམས་ཆོས་ཅན། ཐེག་པ་གསུམ་ཀྱི་རིགས་ཐ་དད་དེ། རྒྱུ་ཁམས་སྣ་ཚོགས་པ་དང་། རྐྱེན་
ཐེག་པ་ཐ་དད་ལ་མོས་པ་དང་། ངེས་པ་དང་མ་ངེས་པའི་སྒྲུབ་པ་ཐ་དད་དང་། འབྲས་བུ་བྱང་
ཆུབ་གསུམ་ཐ་དད་ཡིན་པའི་ཕྱིར་རོ། །ཁམས་རྣམས་དང་ནི་མོས་པ་དང་། །སྒྲུབ་པ་ཐ་དད་
དབྱེ་བ་དང་། །འབྲས་བུ་ཐ་དད་དམིགས་པའི་ཕྱིར། །རིགས་ཡོད་ཉིད་དུ་ངེས་པར་བརྗོད། །
ཅེས་སོ། །གསུམ་པ་ནི། ཐེག་ཆེན་གྱི་རིགས་ཆོས་ཅན། མཆོག་ཡིན་ཏེ། དགེ་བ་ཁྱད་པར་དུ་
འཕགས་པས་ཡུན་རིང་དུ་སྦྱངས་པ་དང་། སྟོབས་སོགས་ཡོན་ཏན་ཐམས་ཅད་ཡོད་པ་དང་།
གཞན་དོན་ཆེན་པོ་དང་། སངས་རྒྱས་ཟད་པར་མི་འགྱུར་བའི་ཕྱིར་རོ། །དེ་དགེ་ཁྱད་པར་
འཕགས་པ་དང་། ། ཐམས་ཅད་དང་ནི་དོན་ཆེན་དང་། །མི་ཟད་པ་ཡི་རྒྱུ་མཚན་ཕྱིར། །
རིགས་མཆོག་ཉིད་ཅེས་བརྗོད་པ་ཡིན། །ཞེས་སོ། །བཞི་པ་ནི། རང་བཞིན་དུ་གནས་པའི་
རིགས་དེ་ཆོས་ཅན། སྒྲོ་སྐུར་དང་བྲལ་བའི་སྟོང་ཉིད་ཡིན་ཏེ། ཉོན་མོངས་བསལ་རྒྱུ་མེད།
རྣམ་བྱང་དག་པའི་ཆོས་གཞག་རྒྱུ་མེད་ཀྱང་གློ་བུར་ཉོན་མོངས་ཀྱིས་སྟོང་གི །རང་བཞིན་དག་
པས་མི་སྟོང་པའི་ཕྱིར། རྒྱུད་བླ་ལས། འདི་ལ་བསལ་བྱ་སོགས་ནས། ཡང་དག་མཐོང་ང་ནས་
རྣམ་པར་གྲོལ། །རྣམ་དབྱེ་བཅས་པའི་མཚན་ཉིད་ཅན། །གློ་བུར་དག་གིས་ཁམས་སྟོང་གི།
རྣམ་དབྱེ་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་པ་མིན། ། ཞེས་སོ། །ཡང་
ཁམས་དེ་ཉིད་ཆོས་ཅན། བསམ་གྱིས་མི་ཁྱབ་པ་རྣམ་མཁྱེན་གྱི་ཡུལ་ཡིན་ཏེ། དྲི་བཅས་ཀྱི་:
.
236



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དུས་སུ་དག་པའང་ཡིན། མ་དག་པའང་ཡིན་པའི་ཕྱིར་དང་། དྲི་མེད་ཀྱི་དུས་སུ་དེར་སྔར་དྲི་
མར་མ་གྱུར་པ་ཕྱིས་དག་པར་གྱུར་པའི་ཕྱིར་རོ། །རྒྱུད་བླར། དག་དང་ཉོན་མོངས་དང་ལྡན་
ཕྱིར། །ཀུན་ནས་ཉོན་མོངས་མེད་དག་ཕྱིར། །ཞེས་སོ། །གསུམ་པ་ནི། ངན་སོང་དུ་འགྲོ་
དཀའ། སོང་ཡང་ཐར་སླ། དུཁ་ཆེན་པོ་མི་མྱོང་། འཁོར་བ་ལ་སེམས་སྐྱོ་ཞིང་། དེའི་སེམས་
ཅན་སྨིན་པར་བྱེད་པ་ནི། རིགས་ཀྱི་ཕན་ཡོན་ཏེ། རིང་མོ་ཞིག་ནས་ངན་སོང་དུ། །འགྲོ་ཞིང་
མྱུར་དུ་ཐར་པ་དང་། །དེར་ཡང་དུཁ་ཆུང་ངུ་མྱོང་། །སྐྱོ་བཅས་སེམས་ཅན་སྨིན་པར་བྱེད། །
ཅེས་སོ། །
བཞི་པ་ནི། རིགས་ལ་གནས་ཀྱང་སངས་རྒྱས་མི་ཐོབ་ཅིང་། ཡོན་ཏན་ལ་མི་འཇུག་
པའི་ཉེས་པ་བཞི་སྟེ། ཉོན་མོངས་མང་བ། མི་དགེ་བའི་གྲོགས་པོ། ཡོ་བྱད་ཀྱིས་འཕོངས་པ།
བྲན་ལྟར་གཞན་དབང་དུ་གྱུར་པའོ། །ཉོན་མོངས་གོམས་དང་གྲོགས་ངན་དང་། །འཕོངས་
དང་གཞན་གྱི་དབང་ཉིད་དེ། །མདོར་ན་རིགས་ཀྱི་ཉེས་དམིགས་དག །རྣམ་པ་བཞིར་ནི་ཤེས་
པར་བྱ། །ཞེས་སོ། །ལྔ་པ་ནི། སྦྱོར་བའི་སྔོན་རོལ་ནས་སེམས་ཅན་ལ་སྙིང་རྗེ་བ་དང་། ཐེག་
ཆེན་གྱི་ཆོས་ལ་མོས་པ་དང་། དཀའ་སྤྱད་ལ་ཇི་མི་སྙམ་པའི་བཟོད་པ་དང་། ཕར་ཕྱིན་དྲུག་གི་
དགེ་བ་ལ་སྤྱོད་པ་སྟེ། བཞི་ནི། བྱང་སེམས་ཀྱི་རིགས་ཀྱི་རྟགས་སོ། །སྦྱོར་བའི་སྔོན་དུ་སྙིང་རྗེ་
དང་། །མོས་པ་དང་ནི་བཟོད་པ་དང་། །དགེ་ལ་ཡང་དག་སྤྱོད་པ་ནི། །རིགས་ཀྱི་རྟགས་སུ་
ཤེས་པར་བྱ། །ཞེས་སོ། །དྲུག་པ་ནི། ཡོན་ཏན་ནི། སྒྲོལ་བའི་དོན་དུ་རིགས་ཞེས་བྱ། །ཞེས་
ཏེ། གོ་ཏྲ་ལས། གུནཏ་ར་ཞེས་བསྒྱུར་ན། ཡོན་ཏན་སྒྲོལ་བའི་དོན་གྱིས་རིགས་ཏེ། དེ་ལས་
ཡོན་ཏན་དེ་དག་སྐྱེ་ཞིང་འབྱུང་བའོ། །ཡང་ན། གོ་སྒྲ་དོན་དགུ་ལ་འཇུག་སྟེ། ཇི་སྐད་དུ།
ངག་ཕྱོགས་ས་དང་འོད་ཟེར་དང་། །ཕྱུགས་དང་མིག་དང་རྡོ་རྗེ་དང་། །མཐོ་རིས་ཆུ་དང་དོན་
དགུ་ལ། །མཁས་པས་གོ་སྒྲ་ངེས་པར་གདགས། །ཞེས་བཤད་ལ། ཏྲ་ཡན་སྐྱོབ་པས་ཕྱོགས་
སམ། སས་བསྡུས་པའི་སེམས་ཅན་རྣམས་སྐྱོབ་པས་རིགས་སོ། །ཡང་ན། སྙིང་རྗེའི་དབང་
གིས་འགྲོ་བ་ངན་པར་ཐིམ་པའམ། ཡོན་ཏན་གྱི་ཚོགས་ཀྱི་རྟེན་ཡིན་པས་ཀུ་ལ་སྟེ། རིགས་
སོ། །དེའི་རྣམ་གྲངས་ནི། ཨ་ཧྥུས། ཆོས་ཀྱི་དབྱིངས་ཆོས་ཐམས་ཅད་རང་བཞིན་མེད་པ་ཉིད་
ཀྱི་མཚན་ཉིད་ཅན་ཁོ་ན། འཕགས་པའི་ཆོས་ཐམས་ཅད་ཀྱི་རྒྱུ་ཉིད་ཀྱི་ཕྱིར་རང་བཞིན་དུ་
གནས་པའི་རིགས་དང་། གཞི་དང། སྟེན་པ་དང་། རྒྱུ་དང་། རྟེན་དང་། ཉེ་བར་གནས་པ
237



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
དང། སྔོན་དུ་འགྲོ་བ་དང་། གནས་དང་། ས་བོན་དང་། ཁམས་དང་། རང་བཞིན་ཞེས་
པའི་རྣམ་གྲངས་ཀྱིས་བརྗོད་དོ། །ཞེས་སོ། བདུན་པ་ནི། རིགས་ནི་ངེས་དང་མ་ངེས་པ། །
རྐྱེན་རྣམས་ཀྱིས་ནི་མི་འཕྲོག་དང་། །འཕྲོག་པ་ཉིད་དེ་མདོར་ན་རིགས། །དབྱེ་བ་འདི་ནི་རྣམ་
པ་བཞི། །ཞེས་ངོ་བོ་ཉིད་ཀྱིས་ངེས་མ་ངེས་གཉིས་པོ། རིམ་པ་བཞིན་དུ་རྐྱེན་གྱིས་འཕྲོག་མི་
འཕྲོག་གཉིས་ཏེ། བཞིའོ། །ལང་གཤེགས་ལས། ཉན་རང་ཐེག་ཆེན་དུ་ངེས་པ་གསུམ། མ་
ངེས་པ་དང་། ཆད་པ་སྟེ། ལྔར་བཤད་དོ། །དེ་ལ། རིགས་ངེས་པ་ནི། རང་གི་བྱང་ཆུབ་
ཐོབ་ངེས་པ། མ་ངེས་པ་ནི། ལམ་གཞན་དུའང་འགྱུར་སྲིད་པ་སྟེ། འདི་ལ་ཉན་ཐོས་བཤད་
ཟིན་ལ། རང་རྒྱལ་ནི། བསེ་རུ་ལྟ་བུ་དྲོད་ནས་ངེས་ཀྱི། དེ་མན་ཆད་མ་ངེས། ཚོགས་སྤྱོད་
ཆེན་པོ་བཟོད་ཆེན་ནས། ཆུང་ངུ་སྒོམ་ལམ་མམ། མཐོང་ལམ་ནས་ངེས་ཀྱི། དེ་མན་ཆད་མ་
ངེས་སོ། །བྱང་སེམས་ལ་དབང་པོ་རྣོ་འབྲིང་རྟུལ་གསུམ་ལས་རྣོན། སྦྱོར་ལམ་ནས་ངེས་ཏེ།
འགྲེལ་ཆེན་ལས། ལ་ལ་རིགས་མ་ངེས་པ་ཡིན་ཀྱང་དབང་པོ་རྣོ་བས་ངེས་པར་འབྱེད་པའི་ཆ་
དང་མཐུན་པའི་གནས་སྐབས་སུ་ཐབས་ཀྱི་ཁྱད་པར་བསམ་གྱིས་མི་ཁྱབ་པས་ཕྱིར་མི་ལྡོག་པ་
ཉིད་དུ་ངེས་པ་ཡིན་ནོ། །ཞེས་སོ། །ཚོགས་ལམ་མན་ཆད་མ་ངེས་ཏེ། ཆོས་བཤེས་ཀྱིས།
ཐར་པའི་ཆ་དང་མཐུན་པ་ནི། ཐེག་པ་ཁྱད་པར་ཅན་གྱི་བྱང་ཆུབ་ལས་ཕྱིར་མི་ལྡོག་པར་ངེས་པ་
མ་ཡིན་པས་ན། ཕྱིར་མི་ལྡོག་པ་ཞེས་མི་བརྗོད་དོ། །ཞེས་སོ། །དབང་འབྲིང་ནི། མཐོང་
ལམ་ནས་ངེས་ཀྱི། དེ་མན་ཆད་མ་ངེས་ཏེ། ཨ་བྱུས། དབང་པོ་འབྲིང་ནི། རབ་ཏུ་དགའ་
བར་ཕྱིར་མི་ལྡོག་སྟེ། ཞེས་པ་དང་། ཇི་སྲིད་དུ་ས་རབ་ཏུ་དགའ་བ་མ་ཐོབ་ཀྱི་བར་ངེས་པ་དང་
ལྡན་པ་མ་ཡིན་ཏེ་ཞེས་སོ། །དབང་རྟུལ་ནི། ས་བརྒྱད་པ་ནས་ངེས་ཏེ། ཨ་བྱས། དབང་པོ་
རྟུལ་པོ་ནི། ས་མི་གཡོ་བ་ལ་ཕྱིར་མི་ལྡོག་སྟེ་ཞེས་པ་དང། ས་བརྒྱད་པ་ལ། ཐམས་ཅད་ངེས་པ་
ཉིད་ཀྱིས་ཕྱིར་མི་ལྡོག་པ་ཉིད་དུ་རྣམ་པར་གཞག་གོ་ཞེས་སོ། །ས་བདུན་པ་མན་ཆད་ལ་མ་ངེས་
པ་སྲིད་དེ། རྒྱུད་ལས། ཇི་སྲིད་ས་བརྒྱུད་མ་ཐོབ་པ། །དེ་སྲིད་ཐེག་པ་དམན་པས་འཇིགས། །
ཞེས་པ། དཔའ་བོས། ཡིད་ནི་མཆོག་ཏུ་གཡོ་བས་ལྡོག །དེ་ཕྱིར་དེ་ལ་དབུགས་མ་ཕྱུང་། །
བཞིན་གཡོ་མེད་མ་ཐོབ་པར། །བརྟན་མེད་མི་གཡོའི་ས་རྟོགས་དཀའ། །ཞེས་དང་། ས་
བཅུ་པའི་ས་བརྒྱད་པར། སངས་རྒྱས་བཅོམ་ལྡན་འདས་དེ་དག་གིས་བྱང་སེམས་དེ་དག་
མངོན་པར་སྒྲུབ་པའི་སྒོ་ལ་བཅུག་པར་མ་གྱུར་ན་ནི་འདི་དེའི་ཚེ་ཉིད་དུ་མྱ་ངན་ལས་འདས་པར་
:
238



༄༅ །།མངོན་པར་རྟོགས་པའི་རྒྱན་ཅེས་གླུ་པ་ཤེར་ཕྱིན་ལུང་གི་སྙེ་མ།
འགྱུར་རོ། །ཞེས་སོ། །འོ་ན། མྱང་འདས་དེ་གང་ཡིན། ཉན་ཐོས་ཀྱིའམ། སངས་རྒྱས་ཀྱི་
ཡིན། དང་པོ་མི་རིགས་ཏེ། དེའི་མྱང་འདས་འདོད་པ་སེམས་བསྐྱེད་པ་ནས་སྤངས་པའི་ཕྱིར་
རོ། །གཉིས་པ་མི་རིགས་ཏེ། སྒོམ་སྤང་མ་སྤངས་པས་སོ། །ཞེ་ན། མྱང་འདས་མང་སྟེ། རྩེ་
མོ་ཐོབ་པས་དགེ་རྩ་ཆད་པའི། བཟོད་ཐོབ་ཀྱིས་ངན་སོང་། བསམ་གཏན་ཐོབ་པས་དེའི་ཡན་
ལག་རྒྱུན་ཞུགས་ཀྱིས་ནི་སྲིད་པ་བརྒྱད་པ། ཕྱིར་འོང་གིས་ནི་གཉིས་པ། ཕྱིར་མི་འོང་གིས་
འདོད་ཁམས། དགྲ་བཅོམ་གྱིས་ཕུང་པོ་ལྷག་བཅས་ལྷག་མེད་དུ་ཡོངས་སུ་མྱ་ངན་ལས་འདས་
པ་ཡིན་ནོ། །འདིར་ནི། དགོངས་པ་ཅན་གྱི་མྱ་ངན་ལས་འདས་པ་སྟེ། དགོངས་གཞི། དུས་
དེ་སྲིད་དུ་སེམས་ཅན་གྱི་དོན་རྒྱུན་ཆད་པའི་ཕྱིར་རོ། །དེ་བཞིན་དུ་འགོག་པར་ལྟུང་བའང་
དགོངས་པ་ཅན་ཡིན་ལ། སར་ལྟུང་བ་ནི། དགོངས་པ་ཅན་མིན་ནོ། །ཨ་བྱུས། དེ་ལྟ་མ་ཡིན་
ཏེ། ཉན་ཐོས་ལ་སོགས་པའི་སར་ལྟུང་བ་ནི། རྟོགས་པ་སྟེ་ཞེས་སོ། །
བརྒྱད་པ་ནི། རིགས་ཆད་སྲིད་དམ། མི་སྲིད་ཅེ་ན། གཞན་དག །རིགས་སྐྱེ་མཆེད་
ཀྱི་ཁྱད་པར་དུ་འདོད་པས་ཆད་པ་ཡོད་པར་འདོད་ལ། དེའང་མཚམས་མེད་བྱེད་པ་སོགས་
གཅིག་ཏུ་ཉེས་པར་སྤྱོད་པ། ལོག་ལྟས་དགེ་རྩ་ཆད་པ། ཐར་པ་ཆ་མཐུན་མ་སྐྱེས་པ། ཅུང་
ཟད་ཡོད་ཀྱང་ཚོགས་མ་རྫོགས་པ་དང་། བཞི་པ་ནི། རིགས་དམན་པས་ན། མེད་པའོ། །
ཐར་པའི་རྒྱུ་དང་བྲལ་བ་ནི། རིགས་གཏན་མེད་པའོ། །ལ་ལ་གཅིག་ཏུ་ངེས་པར་སྤྱོད་ངེས་
ཡོད། །ལ་ལ་དཀར་པོའི་ཆོས་རྣམས་ཀུན་ཏུ་བཅོམ། ། ལ་ལ་ ཐར་པའི་ཆ་མཐུན་དགེ་བ་
མེད། །དཀར་པོ་དམན་པ་ཡོད་པ་རྒྱུ་དང་བྲལ། །ཞེས་སོ། །འདིར་ཆོས་ཉིད་ལ་རང་བཞིན་དུ་
གནས་པའི་རིགས་སུ་འདོད་པས་དེ་ཆད་པ་མི་སྲིད་དེ། རྒྱུད་བླ་མར། རྫོགས་སངས་སྐུ་ནི་འཕྲོ་
ཕྱིར་དང་། །དེ་བཞིན་ཉིད་དབྱེར་མེད་ཕྱིར་དང་། ། རིགས་ཡོད་ཕྱིར་ན་ལུས་ཅན་ཀུན། །
རྟག་ཏུ་སངས་རྒྱས་སྙིང་པོ་ཅན། །ཞེས་པ་དང་། ཡུམ་དཔལ་མཆོག་དང་པོར། བྱང་སེམས་
ཀུན་ཏུ་བཟང་པོ། སེམས་ཅན་ཐམས་ཅད་ནི། དེ་བཞིན་གཤེགས་པའི་སྙིང་པོ་ཅན་ནོ། །
ཞེས་སོ། །རིགས་ཆད་བཤད་པ་ནི། རྣམ་པར་གྲོལ་བར་དཀའ་བ་ལ་དགོངས་པ་སྟེ། ཐོགས་
མེད་ཀྱིས། ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་གསུངས་
པ་གང་ཡིན་པ་དེ་ནི། ཐེག་པ་ཆེན་པོའི་ཆོས་ལ་སྡང་བའི་ལོག་སྲེད་ཅན་ཉིད་ཀྱི་རྒྱུ་ཡིན་པའི་
ཕྱིར་ཐེག་པ་ཆེན་པོའི་ཆོས་ལ་སྡང་བ་ལྡོག་པའི་དོན་དུ་དུས་གཞན་ལ་དགོངས་ནས་གསུངས་པ་
239



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཡིན་ནོ། །ཞེས་སོ། །དགུ་པ་ནི། དགེ་བ་མང་བ། ཡེ་ཤེས་ཀྱི་འོད་གསལ་བ། ཉོན་མོངས་
པའི་དྲི་མ་མེད་པ། མངོན་ཤེས་ལ་སོགས་མཐུ་དང་ལྡན་པས་སམ། མི་འགྱུར་ཞིང་རྣམ་པར་
དག་པས་གསེར་དང་འདྲ་སྟེ། གསེར་གྱི་རིགས་བཞིན་ཤེས་པར་བྱ། །དགེ་བ་དཔག་ཏུ་མེད་
པའི་གནས། །ཡེ་ཤེས་དང་ནི་དྲི་མེད་ལྡན། །མཐུ་རྣམས་ཀྱི་ཡང་གནས་ཡིན་ནོ། །ཞེས་
སོ། །རྒྱུད་བླར། རང་བཞིན་འགྱུར་བ་མེད་པ་དང་། །དགེ་དང་རྣམ་པར་དག་པའི་ཕྱིར། །
དེ་བཞིན་ཉིད་འདི་གསེར་གྱི་ནི། །གཟུགས་དང་མཚུངས་པར་བརྗོད་པ་ཡིན། །ཞེས་ཏེ།
རྒྱས་པར་དེ་ཉིད་དུ་ཤེས་པར་བྱའོ། །བཅུ་པ་ནི། རིགས་ནི། འབྲས་བུ་བདེ་བ་ཐོབ་ཅིང་།
དུཁ་ཞི་བ། བྱང་ཆུབ་ཀྱི་ཤིང་དང་རང་གཞན་ལ་ཕན་བདེ་སྐྱེད་པའི་རྩ་བའོ། །ཡོན་ཏན་ཤིན་
ཏུ་རྒྱ་ཆེ་བྱང་ཆུབ་ཤིང་བསྐྱེད་ཕྱིར། །བདེ་དང་དུཁ་ཆེན་པོ་ཞི་བ་ཐོབ་བྱའི་ཕྱིར། །བདག་
དང་གཞན་ལ་ཕན་བདེ་བྱེད་པ་འབྲས་བུའི་ཕྱིར། །རིགས་མཆོག་དེ་ནི་རྩ་བ་བཟང་པོ་ལྟ་བུ་
ཡིན། །ཞེས་སོ། །གཉིས་པ་ལ་གཉིས་ཏེ། རིགས་ཀྱི་དབྱེ་བ་དང། རྩོད་སྤང་ངོ་། །དང་པོ་
ལ། སྔ་འགྲེལ། རྩ་བ། འགྲེལ་པ། དོན་བསྡུ་བ་ལས། དང་པོ་ནི། འཆད་པར་འགྱུར་བའི་
སྒྲུབ་པ་ཉམས་སུ་ལེན་པ་དང་ལྡན་པའི་བྱང་སེམས་ལའམ། སྒྲུབ་པ་བརྟེན་པར་ལྡན་པའི་
རིགས་ལ་སྔར་ངེས་འབྱེད་ཆ་མཐུན་ཇི་སྐད་བཤད་པ་སྒོམ་སྒྲུབ་སོགས་དང་། ཚོགས་སྒྲུབ་
སོགས་ཀྱི་ངོ་བོ་མཐོང་ལམ་དང་། སོགས་པ། སྒོམ་ལམ་ལ་སོགས་པའི་སྒྲུབ་པ་གཞན་ཡང་
འབྱུང་བས་སྒྲུབ་པ་དེ་རྣམས་ཀྱི་རྟེན་ནམ་གཞིར་གྱུར་པ་རིགས་འཆད་དོ། །གཉིས་པ་ལ།
རྟེན་ལ་སངས་རྒྱས་ཀྱི་རིགས་ཞེས་བརྗོད་ཅེས་ཀུན་ལ་སྦྱར་རོ། །ཆོས་དྲུག་ནི། དྲོད་ཀྱི་རྟོགས་
པའི་ཆོས་ཀྱིའོ། །མདོ་ནི། རབ་འབྱོར་འདི་ལྟ་སྟེ། དཔེར་ན། ནམ་མཁའ་ལ་བྱའི་རྗེས་མེད་
ཅིང་མི་དམིགས་སོ། །རབ་འབྱོར་དེ་བཞིན་དུ། བྱང་སེམས་ཀྱི་ཚིག་གི་དོན་མེད་ཅིང་མི་
དམིགས་སོ། །ཞེས་སོ། །དེ་ལ་ནམ་མཁའ་ནི། རིགས་ཀྱི་དཔེའོ། །བྱའི་རྗེས་སོགས་རྟོགས་
པ། དེ་མེད་པ་ནི། རིགས་ཀྱི་རང་བཞིན་ནོ། །ཚིག་གི་དོན་དང་གཞིའི་དོན། འགྱུར་ཁྱད་
དོ། །རྩེ་མོའི་རྟོགས་པའི་འོ། །མདོ་ནི། ཡང་དག་པའི་མཐའ་ལ་གནས་མེད་ཅིང་སོགས་
སོ། །བཟོད་པའི་རྟོགས་པའི་འོ། །མདོ་ནི། སྒྱུ་མའི་སྐྱེས་བུའི་གཟུགས་ལ་གནས་མེད་སོགས་
སོ། །ཆོས་མཆོག་གི་རྟོགས་པའི་འོ། །མདོ་ནི། སྒྱུ་མའི་སྐྱེས་བུའི་ནང་སྟོང་པ་ཉིད་ལ་སྤྱོད་
པའི་ཚིག་གི་དོན་མེད་སོགས་སོ། །མཐོང་ལམ་གྱི་རྟོགས་པའི་འོ། །མདོ་ནི། དེ་བཞིན་（
240



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་གཟུགས་ལ་ཚིག་གི་དོན་
མེད་སོགས་སོ། །སྒོམ་ལམ་གྱི་རྟོགས་པའི་འོ། །མདོ་ནི། སྐྱེ་བ་མེད་པའི་ཚིག་གི་དོན་མེད་
སོགས་སོ། །སྤང་བྱའི་གཉེན་པོ་སྐྱེ་བའི་འོ། །མདོ་ནི། ཉི་མའི་དཀྱིལ་འཁོར་མངོན་པར་ཤར་
བའི་ཚེ་མུན་པའི་གནས་མེད་སོགས་སོ། །མི་མཐུན་ཕྱོགས་སྤོང་བའི་འོ། །མདོ་ནི། སྐལ་པའི་
མེ་འབར་བའི་ཚེ་འདུ་བྱེད་ཀྱི་གནས་མེད་སོགས་སོ། །གཉེན་པོ་དང་མི་མཐུན་ཕྱོགས་ཀྱི་རྣམ་
རྟོག་དེ་དག་ཡོངས་སུ་གཏུགས་པ་སྟེ། སྤངས་པའི་འོ། །མདོ་ནི། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཚུལ་ཁྲིམས་ལ་ཚུལ་ཁྲིམས་ངན་པའི་གན་
མེད་སོགས་སོ། །སྲིད་ཞི་ལ་མི་གནས་པའི་ཤེས་རབ་སྙིང་བརྩེར་བཅས་པའི་འོ། །མདོ་ནི། ཉི་
མ་དང་ཟླ་བའི་འོད་ལ་གནས་མེད་སོགས་སོ། །སློབ་མ་ཉན་ཐོས་སོགས་དང་ཐུན་མོང་མིན་
པའི་ཡོན་ཏན་གྱིའོ། །མདོ་ནི། ཉན་ཐོས་དང་། རང་སངས་རྒྱས་དང་། གཟའ་དང་། སྐར་
མ་དང་། ནོར་བུ་རིན་པོ་ཆེ་དང་། གློག་གི་འོད་ལ་གནས་མེད་སོགས་སོ། །གཞན་གྱི་དོན་
དགེ་ལེགས་གོང་ནས་གོང་དུ་ཁྱད་པར་དུ་འགྲོ་བའི་གོ་རིམ་གྱིའོ། །མདོ་ནི། རྒྱལ་ཆེན་བཞིའི་
རིས་ཀྱི་ལྷ་རྣམས་ཀྱི་འོད་ལ་གནས་མེད་སོགས་སོ། །སེམས་ཅན་གྱི་དོན་དང་། མཐོང་ཆོས་ལ་
བདེ་བར་གནས་པའི་ཡེ་ཤེས་རྩོལ་བ་མི་མངའ་བར་ཏེ། ལྷུན་གྲུབ་ཏུ་འཇུག་པའི་འོ། །མདོ་ནི།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་འོད་ལ་གནས་
མེད་སོགས་སོ། །དེ་ལ་གནས་ནི། རྟེན་གྱི་དངོས་པོ། མེད་པ་ནི། དེ་བཞིན་ཉིད་དེ། རིགས་
སོ། །
གསུམ་པ་ལ། ངོ་བོ། གོ་རིམ། གྲངས་ངེས་པ་གསུམ་ལས། དང་པོ་ནི། རེ་ཞིག་ནི།
རིམ་པ་བཞིན་དུ་སྟོན་པ་སྟེ། ཇི་སྲིད་དུ་ཞེས་པའི་དོན་ཏོ། །བཅུ་གསུམ་གྱི་དང་པོ་ལོ་ཀའི་ངེས་
པར་འབྱེད་པ་ཆ་མཐུན་དྲོད་སོགས་བཞི་པོ་རྣམས་སོ། །དེའི་འོག་ཏུ་ནི། དེ་ནས་ཏེ། དེའི་རྗེས་
ལ་ཞེས་པའོ། །ཁམས་གསུམ་གྱི་གཉེན་པོ་ལོ་ཀ་ལས་འདས་པ་མཐོང་སྒོམ་གྱི་ལམ་དག་གོ །དེའི་
འོག་ཏུ་མཐོང་སྒོམ་གྱི་ལམ་དེ་དག་སྐྱེས་པའི་སྟོབས་ཀྱིས། དཔེར་ན། རྐུན་པོ་བྱུང་བ་དང་སྒོ་
འཕར་བཅད་པ་དུས་མཉམ་པ་ལྟར། གཉེན་པོ་ལམ་དེ་དག་སྐྱེ་བ་དང་ལམ་དེ་དག་གི་མི་
མཐུན་པའི་ཕྱོགས་འགག་པ་དག་དུས་མཉམ་དུ་འབྱུང་བའོ། །དེའི་འོག་ཏུ་སྤང་གཉེན་དེ་དག་
མི་དམིགས་པར་རྟོགས་པས་སྤང་གཉེན་དེ་དག་སྐྱེ་བ་དང་འགག་པ་དང་ལྡན་པའི་རྣམ་རྟོག་
241



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཤེས་སྒྲིབ་སྤངས་པའོ། །དེའི་འོག་ཏུ་སྔོན་གྱི་གཞན་དོན་བྱེད་པའི་སྨོན་ལམ་དང་སྦྱིན་
སོགས་པ་མི་དམིགས་པར་ཤེས་པའི་ཐབས་ལ་མཁས་པའི་སྟོབས་ཀྱིས་འཁོར་བ་དང་མྱ་ངན་
ལས་འདས་པ་སྟེ། སྲིད་ཞི་ལ་མི་གནས་པའི་མཚན་ཉིད་ཀྱི་ཤེས་རབ་དང་ཐབས་སོ། །དེའི་
འོག་ཏུ་ཐབས་ཤེས་རབ་དེ་དག་སྐྱེས་པས་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་ཆོས་
ལོ་ཀ་མཐའ་ཡས་སུ་འཕྲོ་བའི་ཡེ་ཤེས་སྟོབས་བཅུ་ལ་སོགས་སོ། །དེའི་འོག་ཏུ་འགོད་པའི་
མཚན་ཉིད་ཀྱི་གཞན་གྱི་དོན་གྱི་གོ་རིམ་མོ། །འགོད་ཅེས་དྲང་ངོ་། །གང་ལ་ན། ཐེག་པ་།
གསུམ་གྱི་ལམ་ལའོ། །ཇི་ལྟར་ན། གདུལ་བྱའི་བསམ་པ་ཇི་ལྟ་བ་བཞིན་དུའོ། །གང་གི་སྒོ་
ནས་ན། ཉན་ཐོས་བསྟན་པ་ལ་གཞུག་པའི་ཕྱིར་གཟུགས་སོགས་ཀྱི་དོན་ཡོད་པར་བཤད་པ་ལྟ་
བུ་གཞུག་པ་ལ་ལྡེམ་དགོངས་ཏེ། ཉི་ཤུ་པར། གཟུགས་སོགས་སྐྱེ་མཆེད་ཡོད་པར་ནི། །དེས་
འདུལ་བ་ཡི་སྐྱེ་བོ་ལ། །དགོངས་པའི་དབང་གིས་གསུངས་པ་སྟེ། །རྫུས་ཏེ་སྐྱེ་བའི་སེམས་ཅན་
བཞིན། །ཞེས་སོ། །ཀུན་བཏགས་གཞན་དབང་ཡོངས་གྲུབ་གསུམ་ལ་དགོངས་ནས་ཆོས་
ཐམས་ཅད་མེད་དོ། །ཡོད་དོ། །རང་བཞིན་གྱིས་མྱ་ངན་ལས་འདས་པའོ། །ཞེས་བཤད་པ་
མཚན་ཉིད་ལ་ལྡེམ་དགོངས་སོ། །ང་ཉིད་སངས་རྒྱས་རྣམ་པར་གཟིགས་སོ། །ཞེས་པ་དང་།
སངས་རྒྱས་མང་པོ་ལ་བསྙེན་བཀུར་བྱས་ནས་གཟོད་ཐེག་ཆེན་གྱི་རྟོགས་པ་སྐྱེའོ་ཞེས་པ་དང་།
བདེ་བ་ཅན་དུ་སྐྱེ་བར་སྨོན་ལམ་བཏབ་ན་དེར་སྐྱེ་ཞེས་པ་དང་། ལ་ལར་སྦྱིན་པ་ལ་བསྔགས་ལ་
གཞན་དུ་སྨད་པ་དང་། སངས་རྒྱས་ཀྱི་ཞིང་གི་འབྱོར་པ་བསྔགས་པ་དང་། སངས་རྒྱས་ལ་ལའི་
ཕུན་སུམ་ཚོགས་པ་བསྔགས་པ་དང་། གང་སངས་རྒྱས་དང་བྱང་ཆུབ་སེམས་དཔའ་རྣམས་ལ་
གནོད་པར་བྱེད་པ་དེ་དག་མཐོ་རིས་སུ་འགྲོ་བར་བསྟན་པ་དང་། ཉན་ཐོས་སངས་རྒྱས་སུ་ལུང་
བསྟན་པའམ། ཐེག་པ་གཅིག་ཏུ་བཤད་པ་རྣམས་སངས་རྒྱས་ལ་བརྙས་པ་ལ་སོགས་པའི་སྒྲིབ་
པ་བརྒྱད་ཀྱི་གཉེན་པོ་ལ་ལྡེམ་དགོངས་ཏེ། སངས་རྒྱས་ཆོས་ལ་བརྙས་པ་དང་། །ལེ་ལོ་ཅུང་
ཟད་ཆོག་འཛིན་དང་། །ང་རྒྱལ་འདོད་ཆགས་སྤྱོད་པ་དང་། །འགྱོད་དང་མ་ངེས་ལྡོག་པ་
ནི། །སེམས་ཅན་རྣམས་ཀྱི་སྒྲིབ་པ་སྟེ། །དེ་ཡི་གཉེན་པོར་ཐེག་མཆོག་གསུངས། །ཞེས་སོ། །
སྙིང་པོ་མེད་ལ་སྙིང་པོར་ཤེས། །ཕྱིན་ཅི་ལོག་ལ་ལེགས་པར་གནས། །ཉོན་མོངས་པས་ནི་རབ་
ཉོན་མོངས། །བྱང་ཆུབ་དམ་པ་ཐོབ་པར་འགྱུར། །ཞེས་པ་ལ། སྙིང་པོ་རྣམ་གཡེང་ངོ། །དེ་
མེད་པ་ལ་སྙིང་པོར་འཛིན་པ་དང་། རྟག་པ། བདེ་བ། གཙང་བ། བདག་ཏུ་འཛིན་པ་ལས་
.
242



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཕྱིན་ཅི་ལོག་མི་རྟག་སོགས་ལ་གནས། ཡུན་རིང་པོར་དཀའ་སྤྱད་ཀྱིས་ཉོན་མོངས་པས་རབ་ཏུ་
ཉོན་མོངས་པར་བྱས་ན་བྱང་ཆུབ་ཐོབ་ཅེས་པ་བསྒྱུར་བ་ལ་ལྡེམ་དགོངས་སོ། །ཉན་ཐོས་དང་ནི་
ངོ་བོ་ཉིད། །དེ་བཞིན་ཉེས་པ་གདུལ་བ་དང་། །བརྗོད་པ་ཟབ་པ་ཉིད་ལ་ནི། ། ལྡེམ་པོར་
དགོངས་པ་འདི་རྣམ་བཞི། །ཞེས་སོ། །དགོངས་པ་ཅན་བཞི་ནི། མཉམ་པ་ཉིད་དང་དོན་
གཞན་དང་། །དེ་བཞིན་དུ་ནི་དུས་གཞན་དང་། །གང་ཟག་གི་ནི་བསམ་པ་ལ། །དགོངས་པ་
རྣམ་པ་བཞིར་ཤེར་བྱ། །ཞེས་ཏེ། མཛོད་དུ། ཚོགས་དང་ཆོས་ཀྱི་སྐུ་དག་དང༌། །འགྲོ་བའི་
དོན་ནི་སྤྱོད་པ་ཡིས། །སངས་རྒྱས་ཐམས་ཅད་མཉམ་པ་སྟེ། །སྐུ་ཚེ་རིགས་དང་ཚད་ཀྱིས་མིན།
།ཞེས་པས་རྒྱུ་འབྲས་བྱེད་པ་གསུམ་མཉམ་པ་ལ་དགོངས་ནས། ང་སངས་རྒྱས་རྣམ་གཟིགས་
ཉིད་ཡིན་ནོ། །ཞེས་པ་དང་། ཇི་སྐད་དུ། ཕ་དང་མ་ནི་གསད་བྱ་ཞིང་། །ཞེས་སོགས་དོན་
གཞན་དང་། གཉེན་པོའི་ལྡེམ་དགོངས་གསུམ་པ་ལྟ་བུ་དུས་གཞན་ལ་སྐྱེ་བ་ལ་དགོངས་པ་
དང། བཞི་པ་ལྟ་བུ་གང་ཟག་གི་བསམ་པ་ལ་དགོངས་པའོ། །འདི་གཉིས་ཀྱི་ཁྱད་པར་ར་ནི།
དགོས་པ་གཙོ་བོར་སྟོན་པ་ལྡེམ་དགོངས། དགོངས་གཞི་གཙོ་བོར་སྟོན་པ་དགོངས་པ་ཅན་ཏེ།
ངོ་བོ་གཅིག་གོ །དེ་དག་སོགས་པ་སྟེ། དགོངས་པ་བརྒྱད་ཀྱི་སྒོ་ནས་སོ། །འདི་དག་ཀྱང་ཕལ་
ཆེར་སེམས་ཙམ་དང་བསྟུན་པ་ཡིན་གྱི། འདིར་ངེས་པར་མི་བསམ་སྟེ། ཀླུ་སྒྲུབ་ཀྱིས། འདི་
དག་ཐམས་ཅད་སེམས་ཙམ་ཞེས། །ཐུབ་པ་ཡིས་ནི་གང་བསྟན་པ། །བྱིས་རྣམས་སྐྲག་པ་སྤང་
དོན་ཏེ། །དེ་ནི་དེ་བཞིན་ཉིད་མ་ཉིད། །སྟོང་ཉིད་བདག་ཉིད་ཚུལ་གཅིག་གི །སེམས་འདི་
ཉིད་ལ་ཀུན་བཏགས་དང་། །གཞན་གྱི་དབང་དང་ཡོངས་གྲུབ་པ། །ཉིད་དུ་ཡང་ནི་བཏགས་
པ་ཡིན། །ཞེས་པ་དང་། ཐེག་གཅིག་དྲང་དོན་དུ་བསྟན་པའང་དྲང་དོན་ཡིན་ཏེ། ཀླུ་སྒྲུབ་
ཀྱིས། ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་བོའི་ཐེག་པ་དབྱེར་མ་མཆིས། །ཁྱོད་ཀྱིས་
སེམས་ཅན་གཞུག་པའི་ཕྱིར། །ཐེག་པ་གསུམ་དུ་གསུངས་པའོ། །ཞེས་དེ་དག་དགོངས་པ་
ཅན་དུ་བཤད་དོ། །དེའི་འོག་ཏུ་འབྱུང་བའི་ཕྱིར་ཞེས་དྲང་ངོ༌། །གང་ན། གཞན་གྱི་དོན་གྱི་
ཡེ་ཤེས་སོ། །ཇི་ཙམ་དུ་ན། འཁོར་བ་ཇི་སྲིད་པར་རོ། །ཇི་ལྟར་ན། འབད་རྩོལ་གྱི་མཚན་མ་
མེད་པར་ལྷུན་གྱིས་གྲུབ་པར་རོ། །
གཉིས་པ་ནི། བཅུ་གསུམ་པོ་འདི་ནི། རྟོགས་པའི་གོ་རིམ་ཡིན་ཏེ། དེ་ལ་བུདྡྷ་ཤྲཱིས།
དྲུག་པ་ས་བདུན་མན་ཆད། བདུན་བརྒྱད་གཉིས་ས་བརྒྱད་པ་ཞེས་སོ། །ཆོས་བཤེས་ཀྱིས།t
243



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
E
ས་
:
.དྲུག་པ་སྒོམ་ལམ་སྤྱིའོ། །བདུན་དགུ་གཉིས་ནི། དྲུག་པོའི་སྤངས་པ་དང་ཐོབ་པ། བརྒྱད་པ་
ནི། ས་གསུམ་པ་ནས་དྲུག་པའི་བར། བཅུ་པ་ས་བདུན་པ། བཅུ་གཅིག་པ་ས་བརྒྱད་པ་ནས་
བཅུ་པའི་བར། བཅུ་གཉིས་པ་སྐྱེ་བ་གཅིག་གིས་ཐོགས་པ་དང་། སྲིད་པ་ཐ་མ་པ། བཅུ་
གསུམ་པ་ནི། བར་ཆད་མེད་ལམ་ན་ཡོད་ཀྱི། སངས་རྒྱས་ཀྱི་སར་འདོད་པ་མི་འཐད་དོ། །
ཞེས་སོ། །གསུམ་པ་ནི། སྒྲུབ་པ་ཆོས་ཅན། བཅུ་གསུམ་པོ་འདི་ལ་ཆད་ལྷག་གི་སྐྱོན་མེད་དེ།
བཅུ་གསུམ་པོ་འདིས་ཀྱང་། སྐྱེས་བུའི་དོན་ཐམས་ཅད་ཕུན་སུམ་ཚོགས་པ་ཡིན་པའི་ཕྱིར་
རོ། །འགྲེལ་ཆེན་ལས། འདིས་ཀྱང་རྟོགས་པའི་ཆོས་ཐམས་ཅད་བསྡུས་པའི་ཕྱིར་ཞེས་པ་ལྟར་
ན། བཅུ་གསུམ་པ་སངས་རྒྱས་ཀྱི་སར་འདོད་པ་ཤེར་འབྱུང་བློ་གྲོས་ཀྱི་དང་། འཕགས་པས།
སེམས་བསྐྱེད་པ་ནས་བརྩམས་ཏེ་ངེས་པར་འབྱེད་པའི་ཆ་དང་མཐུན་པ་དང་ཞེས་པ་གཉིས་ཀ་
ཁས་བླང་དགོས་སོ། །བཞི་པ་ནི། ཀུན་རྫོབ་ཏུ་སྒྲུབ་པའི་ཆོས་ཀྱི་གནས་སྐབས་ངེས་འབྱེད་ཆ་
མཐུན་སོགས་ཐ་དད་པའི་བྱེ་བྲག་གིས། བྱང་སེམས་རྣམ་པ་བཅུ་གསུམ་པོའི་ཆོས་ཀྱི་དབྱིངས་
ཀྱི་ངོ་བོ་ཉིད་ཁོ་ན་ལ་ཆོས་ཅན་སངས་རྒྱས་ཀྱི་རིགས་ཞེས་བྱ་སྟེ། སྔར་ཇི་སྐད་བཤད་པའི་སྒྲུབ་
པའི་ཆོས་ཀྱི་གཞིའམ་རྟེན་དུ་གྱུར་པའི་ཆོས་ཉིད་ཡིན་པའི་ཕྱིར། འོ་ན། དེ་སེམས་བསྐྱེད་
སོགས་དང་སྒྲུབ་པའི་སྔོན་དུ་འགྲོ་བ་ཡིན་པས་དང་པོར་བཤད་པར་རིགས་སོ། །ཞེ་ན། དོན་
ལ་སྐྱེ་རིམ་དེ་ལྟར་ཡིན་ལ། འདི་ནི། འབྲས་བུ་སྔར་བཤད་ནས་རྒྱུ་ཕྱིས་འཆད་པ་བཤད་པ་
གོ་རིམ་མོ། །ཡང་ན། འབྲས་བུ་སྒྲུབ་པ། རྒྱུ་རིགས་ལ་མི་འཁྲུལ་པས། རྒྱུ་རིགས་རྟོགས་པར་
བྱེད་པས་རྟོགས་པའི་གོ་རིམ་ཡིན་ནོ། །
གཉིས་པ་ལ་གཉིས་ཏེ། རྩོད་ལན་ནོ། །རྩོད་པ་ལ། ཁས་བླངས་བརྗོད་པ་དང་། ཐལ་
བ་དགོད་པ་གཉིས་སོ། །དང་པོ་ནི། དོན་ལ་འཇུག་པས་ན། གལ་ཏེའོ། །ཆོས་ཀྱི་དབྱིངས་
ཁོ་ན་སངས་རྒྱས་སོགས་འཕགས་པའི་ཆོས་རྟོགས་པར་འགྱུར་བའི་རྒྱུ་ཡིན་པའི་ཕྱིར་ཆོས་
དབྱིངས་དེའི་བདག་ཉིད་ཅན་གྱི་བྱང་སེམས་བླ་ན་མེད་པའི་སངས་རྒྱས་ཀྱི་ཆོས་སྟོབས་སོགས་
རྣམས་ཀྱི་རང་བཞིན་དུ་གནས་པའི་རིགས་ཅན་ཡིན་ནའོ། །གཉིས་པ་ནི། ཕྱོགས་སྔ་ཁོང་དུ་
ཆུད་པས་འོ་ན་ནི་བྱང་སེམས་ཆོས་ཅན། དེ་ཁོ་ན་སངས་རྒྱས་ཀྱི་རིགས་ཅན་མིན་པར་ཐལ།
ཆོས་དབྱིངས་དེ་ནི་དེ་དང་གཞན་ཉན་ཐོས་ལ་སོགས་པ་ལའང་སྤྱིར་གནས་པ་སྟེ། ཡོད་པ་ཡིན་
པའི་ཕྱིར། ཁྱབ་པ་ཁས་བླངས། དེའི་ཚེའོ་སྙམ་པའི་སྐྱེ་བོ་བློ་གྲོས་དམན་པ་སྟེ། ཤེས་རབ་ཆུང་པའི་
འ
244



༄༅།།མངོན་པར་རྟོགས་པའི་རྒྱན་ཅེས་བྱ་པ་ཤེར་ཕྱིན་ལུང་གི་སྙེ་མ།
བའི་ངོར་དོགས་པ་བསུས་ནས་རྩོད་ལན་བར་སྐབས་ཀྱི་ཚིགས་བཅད་ཀྱིས་སྟོན་པ་ནི། རིགས་
ནི་ཆོས་ཅན། ཉན་ཐོས་རང་རྒྱལ་སངས་རྒྱས་ཀྱི་རིགས་སོ། །ཞེས་ཐ་དད་དུ་རུང་བ་མ་ཡིན་
པར་ཐལ། ཆོས་ཀྱི་དབྱིངས་ལ་དབྱེར་མེད་པའི་ཕྱིར་རོ། །ཞེ་ན། ལན་ལ། བསྟན་བཅོས་
དང་། ལོ་ཀ་ལ་གྲགས་པའི་ལན་གཉིས་སོ། །དང་པོ་ནི། ཇི་ལྟར་ནི། དཔེར་ནའོ། །རིགས་
ངོ་བོ་གཅིག་ཡིན་ཡང་རྐྱེན་གྱིས་བྱས་པའི་ཉན་ཐོས་ཀྱི་ཐེག་པ་དང་། སོགས་པ་རང་རྒྱལ་གྱི་
ཐེག་པ་ལ་སོགས་རྟོགས་པའི་རིམ་གྱིས་དམིགས་པས་རིགས་ཐ་དད་འཐད་པར་འདོད་པ་དེ་
བཞིན་དུ་ཆོས་དབྱིངས་གཅིག་ཡིན་ཀྱང་འཕགས་པའི་ཆོས་རྟོགས་པར་བྱ་བའི་ཕྱིར་ཆོས་ཀྱི་
དབྱིངས་ལ་དམིགས་པའི་འཕགས་པ་གསུམ་པོ་གང་གི་ཆོས་རྟོགས་པའི་རྒྱུའི་ངོ་བོར་རྣམ་པར་
འཇོག་པ་སྟེ་རྒྱུར་གྱུར་པའི་སྒོ་ནས། དེའི་རིགས་ཉིད་དུ་ཐ་སྙད་འདོགས་སོ། །ཞེས་བྱ་བའི་
ལེན་ཞིག་ཀྱང་གཟིགས་མོད་ཀྱིའོ། །
གཉིས་པ་ལ་གསུམ་ལས། སྔ་འགྲེལ་ནི། མདོ་ཀྱི། དེ་བཞག་ནས་སླ་ཆོས་ཉིད་དུ་ལོ་ཀ་
པའི་ངག་སྟེ། གྲགས་པའི་དཔེ་ཡིས་ལན་གཞན་དུ་སྟོན་ནོ། །རྩ་བ་ནི། མཐར་ཐུག་རིགས་
གསུམ་གྱི་དབྱེ་བ་མེད་པར་ཐལ་བ་འདོད་པ་ཡིན་ནོ། །རྒྱུད་ལས། ཐེག་པ་གསུམ་གྱིས་ངེས་
འབྱུང་ལ། །ཐེག་པ་གཅིག་གི་འབྲས་བུར་གནས། །ཞེས་སོ། །གནས་སྐབས་རིགས་གསུམ་
དུ་དབྱེར་མེད་པར་ཐལ་བ་ལ་ཁྱབ་པ་མེད་དེ། བརྟེན་པའི་ཆོས་ཐ་དད་ཀྱི་བྱེ་བྲག་གིས་རྟེན་
རིགས་དེའི་དབྱེ་བ་ཐོ་དོད་ཡོངས་སུ་བརྗོད་དོ། །འགྲེལ་པ་ནི། དཔེར་ན། ཉེར་ལེན་འཇིམ་
པ་གཅིག་ལས་མངོན་པར་གྲུབ་ཅིང་རྐྱེན་མེ་ལྕེ་གཅིག་གིས་སོ་བཏང་བ་རྟེན་རྫ་བུམ་དང་།
སོགས་པ་ལྷུང་བཟེད་ལ་སོགས་པ་གཅིག་ཉིད། བརྟེན་པ་ནང་གི་བཅུད་སྦྲང་རྩི་དང་། ལི་ཁ་ར་
བུ་རམ་དང་། སོགས་པ་ཁ་ར་ལ་སོགས་པའི་སྣོད་ཉིད་ཀྱིས་བུམ་པ་ཐ་དད་དུ་འཇོག་པ་དེ་
བཞིན་དུ་བརྟེན་པའི་ཆོས་ཐེག་པ་གསུམ་གྱིས་བསྡུས་པ་རྟོགས་ཤིག་ཐོབ་པར་བྱ་བ་ཐ་དད་པ་
ཉིད་ཀྱིས་རྟེན་རིགས་ཐ་དད་པ་ཉིད་དོ་ཞེས་ཐ་སྙད་དུ་བསྟན་གྱི། དོན་དམ་པར་ཐ་དད་མིན་
ཏེ། འཕགས་པས། རིགས་དེ་ནི། ནམ་མཁའ་དང་མཉམ་པ་ཉིད་ཀྱིས་ཁྱད་པར་མེད་
པའོ། །ཞེས་སོ། །
གཉིས་པ་ལ། སྔ་འགྲེལ། རྩ་བ། འགྲེལ་པ། དགག་སྒྲུབ་བསྟན་པ་དང་བཞིའོ། །
དང་པོ་ནི། སྔར་ཇི་སྐད་དུ་བཤད་པའི་སྒྲུབ་པའི་རྟེན་དུ་གྱུར་པའི་བྱང་སེམས་ཀྱི་དམིགས་པ་
245



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།ག
བཅིངས་པ་དང་།གང་ཡིན་སྙམ་པ་ལ་དེ་སྟོན་ནོ། །གཉིས་པ་ལ། བསྟན་བཤད་ཤིན་ཏུ་བཤད་པའོ། །དང་པོ་
ནི། བྱང་ཆུབ་སེམས་དཔའི་དམིགས་པ་ནི། ཤེས་བྱའི་ཆོས་རྣམས་ཐམས་ཅད་ཡིན་ཏེ། ཞི་
ལྷས། རྒྱལ་སྲས་རྣམས་ཀྱིས་མི་བསླབ་པའི། །དངོས་དེ་གང་ནའང་ཡོད་མ་ཡིན། ། ཞེས་
སོ། །གཉིས་པ་ནི། ཆོས་དེ་ཡང་བླང་བྱ་དགེ་བ་དང་། སོགས་པ་དོར་བྱ་མི་དགེ་བ་དང་།
བཏང་སྙོམས་སུ་གཞག་བྱ་ལུང་མ་བསྟན་དང་གསུམ་མོ། །གསུམ་པ་ནི། སོ་སྐྱེས་བསྡུས་པ་ལོ་
ཀ་པའི་རྟོག་པ་དང་། འཕགས་པས་བསྡུས་པ་གང་དག་ལོ་ཀ་ལས་འདས་པར་འདོད་པ་དང།
ཀུན་བཏུས་སུ། ཟག་པ་དེའི་བདག་ཉིད་དང་། ཟག་པ་དང་འབྲེལ་པ་དང་། ཟག་པས་
ཟག་པའི་རྗེས་སུ་འབྲེལ་པ་དང་། ཟག་པའི་རྗེས་སུ་མཐུན་པ་དང་། ཟག་
པའི་རྒྱུ་ལས་འབྱུང་བའི་ཕྱིར་ཟག་པ་དང་། བཅས་པར་བལྟའོ། །ཞེས་པ་ལྟར་ཟག་པའི་སྒོ་
དྲུག་དང་འབྲེལ་བ་ཟག་བཅས་དང་། ཟག་པའི་སྒོ་དྲུག་དང་མ་འབྲེལ་བ་ཟག་པ་མེད་ཆོས་དང་།
ཆོས་གང་དག་རྐྱེན་རྣམས་ཚོགས་ཤིང་འདུས་ནས་བྱས་པ་དང་། སྐྱེ་འཇིག་གནས་འགྱུར་བཞི་
དང་བྲལ་བ་འདུས་མ་བྱས་དང་། སློབ་མ་སྟེ། ཉན་རང་འཕགས་པའི་རྒྱུད་ལའང་འབྱུང་བ་
ཐུན་མོང་གི་ཆོས་རྣམས་དང་། ཆོས་གང་དག་ཐུབ་པ་སངས་རྒྱས་ཁོ་ནའི་ཐུན་མོང་མིན་པ་
སྟོབས་སོགས་ཏེ། བརྒྱད་དོ། །མདོ་ནི། དགེ་བ་དང་། མི་དགེ་བ་དང༌། ལུང་དུ་མ་བསྟན་
ལོ་འདས་པ་དང་། ཟག་པ་དང་བཅས་པ་དང་། ཟག་པ་
མེད་པདང་། འདུས་བྱས་དང་། འདུས་མ་བྱས་དང་། ཐུན་མོང་། ཐུན་མོང་མ་ཡིན་པ་ སྟེ།
རབ་འབྱོར། དེ་དག་ནི་ཆོས་ཐམས་ཅད་ཅེས་བྱའོ། །ཞེས་སོ། །གསུམ་པ་ལ། བསྟན་བཤད་
སྒྲ་དོན་གྱི་སྒོ་ནས་དོན་བསྡུའོ། །དང་པོ་ནི། རེ་ཞིག་དམིགས་པ་བཅུ་གཅིག་གི་དང་པོ་སྤྱིར་ཏེ།
ཉན་ཐོས་སོགས་དང་། ཐུན་མོང་དུ་བཤད་པ་གོ་རིམ་བཞིན་དུ་ཉོན་མོངས་པའི་ཉེས་པས་མ་
གོས་པའི་རྣམ་བྱུང་། དགེ་བའམ་ཁྱད་པར་མི་དགེ་བའི་གཉེན་པོར་གྱུར་པས་དགེ་བའི་ལས་ཏེ།
དགེ་སྦྱོང་གི་ཚུལ་དྲི་མ་མེད་པའི་ལམ་ཉིད་དང་། ཚུལ་ཁྲིམས་ལ་སོགས་པ་སྟེ། ངོ་བོ་ཉིད་དང་
འབྲེལ་བ་ལ་སོགས་པའོ། །དགེ་བའི་འགལ་བའི་མི་མཐུན་ཕྱོགས་སུ་གྱུར་པ་མི་དགེ་བ་སྟེ།
བསམ་བཞིན་མ་ནོར་བར་གཞན་གསད་པ་སྲོག་གཅོད་པ་དང་། སོགས་པ་མ་བྱིན་པར་ལེན་པ་
ལ་སོགས་པ་ལུས་ཀྱི་གསུམ། ངག་གི་བཞི། ཡིད་ཀྱི་གསུམ་མོ། །དགེ་མི་དགེ་གང་ཡང་མིན་
པའི་ལས་ནི། ལུང་དུ་མ་བསྟན་པ་སྟེ། ལུང་དུ་མ་བསྟན་པའི་ལུས་ཀྱི་ལས་དང་། སོགས་པ་པ་དང་། ལོ་ཀ་པ་དང་། ལོ་
246



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ངག་དང་ཡིད་ཀྱི་ལས་བཟོ་དང་སྤྲུལ་བ་དང་སྤྱོད་ལམ་དང་རྣམ་སྨིན་བཞིའོ། ། གཉིས་པ་ནི།
དེའི་འོག་ཏུ་གསུམ་པོ་དེ་དག་ཉིད་ལོ་ཀ་པ་དང་། སོགས་པ་ལོ་ཀ་ལས་འདས་པ་ལ་སོགས་པ་
རྣམ་པ་གཉིས་པོ་སྟེ། ཟུང་དུ་སྦྱར་བའི་དབྱེ་བ། ཕྲག་བཞི་ཉིད་ཀྱིས། དགེ་མི་དགེ་ལུང་མ་
བསྟན་དོར་བའི་ལྷག་མ་རྣམས་ཏེ། སོགས་ཀྱི་སྒྲ་རེ་རེ་ལ་སྦྱར་ཏེ། རྩ་བའི་གྲངས་སམ་གོ་རིམ་
བཞིན་དུ་སྟོན་པ་ནི། བྱིས་པ་ནི། འཕགས་པ་དང་མཁས་པ་དང་རྒན་པོའི་ཟླས་གྲངས་པ་
གསུམ་ལས། འདིར་དང་པོ་སྟེ། དེའི་སྐྱེ་བོ་ཐམས་ཅད་ཀྱིས་བསྡུས་པའི་ཕུང་པོ་ལྔ་དང་།
ཁམས་དང་སྐྱེ་མཆེད་ལ་སོགས་པ་ནི། ལོ་ཀ་པའོ། །འཕགས་པའི་སྐྱེ་བོ་ཐམས་ཅད་ཀྱིས་
བསྡུས་པའི་བསམ་གཏན་བཞི་དང། གཟུགས་མེད་པ་ནས་མ་འདྲེས་པ་བཅོ་བརྒྱད་ཀྱི་བར་ལོ་
ཀ་ལས་འདས་པའོ། །གང་ཟག་གི་བདག་ཏུ་ལྟ་བའི་གཉེན་པོ་མ་ཡིན་པ་ཉིད་ཀྱིས། མ་འོངས་
པའི་ཕུང་པོ་ལ་འདུན་པ་དང་། ད་ལྟར་བས་འདོད་ཆགས་པའི་ཉེ་བར་ལེན་པ་དང་ལྡན་པའི་
ཕུང་པོ་ལྔ་དང། ཁམས། གཟུགས་མེད། མངོན་ཤེས་ལྔའི་བར་ནི། ཟག་བཅས་སོ། །
བདག་དེར་ལྟ་བའི་གཉེན་པོ་འདོད་འདུན་དང་མ་འབྲེལ་བ་དྲན་པ་ཉེར་གཞག་བཞི་དང་། མ་
འདྲེས་པ་བཅོ་བརྒྱད་ཀྱི་བར་ནི། ཟག་མེད་དོ། །ཀུན་རྫོབ་ཏུ་རྒྱུ་རྐྱེན་ལ་རག་ལས་ནས་འབྱུང་
བ་འདོད་ཁམས་སོགས། ཁམས་གསུམ་དང་བྱང་ཆུབ་ཀྱི་ཕྱོགས་ལ་སོགས་པ་འདུས་བྱས་སོ། །
རྒྱུ་རྐྱེན་ལ་མི་ལྟོས་པ་ཁམས་གསུམ་དུ་མ་གཏོགས་པ་དེ་བཞིན་ཉིད་དང་འདོད་ཆགས་ཟད་པ་
སོགས་ཀྱི་འགོག་པ་ནི། འདུས་མ་བྱས་སོ། །འཕགས་པའི་སྐྱེ་བོ་སྟེ། གང་ཟག་ཐམས་ཅད་དེ།
ཕལ་ཆེར་གྱི་རྒྱུད་ལ་འབྱུང་བའི་བསམ་གཏན་བཞི་དང་། ཚད་མེད་སོགས་ནི། ཐུབ་པ་དང་
གཞན་གྱི་ཐུན་མོང་གི་ཆོས་དང་། ཡང་དག་པར་རྫོགས་པའི་སངས་རྒྱས་ཀྱི་རྒྱུད་ལ་འབྱུང་བ་མི་
འཇིགས་པ་ལ་སོགས་པའི་ཡོན་ཏན་གྱི་ཆོས་ཅན་ནམ། སྟོབས་ཀྱི་ཁྱད་ཆོས་མང་པོའི་ཆོས་ཅན་
སྟོབས་བཅུ་དང་། མི་འཇིགས་པ་ལ་སོགས་པ་ཐུན་མོང་མིན་པའོ། །གསུམ་པ་ནི། ཚུལ་དེ་ལྟ་
བུ་ལ་སོགས་པའི་ཤེས་བྱའི་ཆོས་ཐམས་ཅད་སྒྱུ་མ་ཇི་ལྟ་བུར་ཇི་ལྟ་བ་བཞིན་དུ་རྟོགས་པའི་རིམ་
གྱིས་དམིགས་པས་ཏེ། ལས་དང་པོ་པས་ཞེན་ནས་དམིགས་ལ། ཕྱི་མ་རྣམས་ཀྱིས་ཞེན་མེད་དུ་
དམིགས་པའམ། ཡང་ན། དགེ་བ་བླང་བྱ་ལ་སོགས་པར་རིམ་གྱིས་བསྒོམ་ཞིང་སེམས་པས་ན།
སྤྱི་དང་བྱེ་བྲག་གི་སྒོ་ནས་དམིགས་པ་རྣམ་པ་བཅུ་གཅིག་གོ །
བཞི་པ་སྒྲུབ་པའི་དམིགས་པ་ནི། གཞན་དག །ཆོས་ཉིད་རྟག་དུ་དག་པ་གཉིས་སོ
247



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
༤
:མེད་ཀྱི་ཡེ་ཤེས་ཁོ་ན་དམིགས་པ་ཡིན་ནོ། །སྙམ་ན། དམིགས་པ་ཆོས་ཅན། གོང་ནས་གོང་དུ་
ཁྱད་པར་དུ་འགྲོ་མི་སྲིད་པར་ཐལ། རྟག་ཏུ་དག་པའི་ཕྱིར་རོ། །གལ་ཏེ། ཆུ་ཁམས་གསེར་།
དང་ནམ་མཁའ་རྣམས། །དག་པ་བཞིན་དུ་དག་པར་འདོད། །ཅེས་གློ་བུར་གྱི་དྲི་མ་དག་པའོ་
ཞེ་ན། འོ་ན་ནི། དག་པ་དེ་ཁོ་ན་ཉིད་ཀྱི་ཡེ་ཤེས་སོ། །ཞེས་གཉེན་པོ་ལ་ཞེན་པ་དང་། དེ་དེ
ཡོད་ན། སྤང་བྱ་ལ་ཞེན་པའང་ཡོད་པས་དེ་གཉིས་མ་སྤངས་པས་དག་པ་ཕྱོགས་གཅིག་པར་
འགྱུར་རོ། །འོ་ན། ཁྱོད་ལའང་དག་པ་ཁྱད་པར་དུ་འགྲོ་བ་མེད་པར་འགྱུར་ཏེ། རྣམ་མཁྱེན་
ཉིད་ཀྱི་དམིགས་པ་ནི། དངོས་པོ་མེད་པའོ་ཞེས་པས་སོ། །ཞེ་ན། སྐྱོན་མེད་དེ། དངོས་པོ་
མེད་པ་ནི། གཉིས་ཀྱི་དངོས་པོར་དམིགས་ཤིང་ཞེན་པ་མེད་པ་ཡིན་པས་སོ། །དེས་ན། རང་
བཞིན་གཙོ་བོར་གྱུར་པ་ནི། རིགས་ཡིན་ལ། རྣམ་འགྱུར་གཙོ་བོར་གྱུར་པ་ནི། དམིགས་པ་
ཡིན་པས་ཁྱད་པར་ཡོད་ཅིང་། གཉིས་ཀའང་གཉིས་ཀར་མ་བཀག་སྟེ། འབྲེལ་པས་དམིགས་
པ་དག་པ་ཁྱད་པར་དུ་འགྲོ་བ་འཐད་དོ། །
གསུམ་པ་སྒྲུབ་པའི་ཆེད་དུ་བྱ་བ་ལ་གསུམ་ལས། སྔ་འགྲེལ་ནི། དམིགས་པ་
བཅུ་གཅིག་པོ་དེ་ལྟ་བུ་ལ་སྒྲུབ་པའི་བྱང་ཆུབ་སེམས་པའི་ཆེད་དུ་བྱ་བ་གང་ཡིན་ཞེ་ན། ཆེད་དུ་
བྱ་བ་སྟོན་པ། རྩ་བ་ནི། ཤེས་པར་བྱ་ཞེས་དྲང་ངོ། །གང་ན། རང་ཉིད་སངས་རྒྱས་སུ་
འབྱུང་བར་འགྱུར་བའི་བྱང་སེམས་རྣམས་ཀྱི་ཆེད་དུ་བྱ་བ་འདིའོ། །ཡང་ན། རང་བྱུང་ནི།
སངས་རྒྱས་ཡིན་ལ། བྱང་སེམས་ནི། དེ་ཐོབ་པའི་སྐལ་བ་ཅན་ཡིན་པས་རྒྱུ་ལ་འབྲས་བུའི་མིང་
ངོ༌། །གང་གིས་ན། སེམས་ཅན་གྱི་ཕུང་པོ་དང་། སྡེ་ཆེན་པོ་ཀུན་གྱི་མཆོག་ཉིད་དུ་བྱེད་པའི་
ཆོས་སེམས་ཆེན་པོ་སྟེ། མདོ་ནི། སེམས་ཅན་གྱི་ཕུང་པོ་ཆེན་པོ་དང། སེམས་ཅན་གྱི་སྡེ་ཆེན་
པོ་ཀུན་གྱི་མཆོག་ཉིད་དུ་བྱེད་པར་འགྱུར་བ་དེའི་ཕྱིར་སེམས་དཔའ་ཆེན་པོ་ཞེས་བྱའོ། །ཞེས་
སོ། ། སྒྲིབ་པ་གཉིས་བག་ཆགས་དང་བཅས་པ་སྤངས་པ། སྤོང་བ་ཆེན་པོ་སྟེ། མདོ་ནི།
ཐབས་མཁས་པས་ལྟ་བའི་རྣམ་པ་དེ་དག་སྤང་བའི་ཕྱིར་མི་དམིགས་པའི་ཚུལ་གྱིས་ཆོས་སྟོན་
ཞེས་སོགས་སོ། །ཚོགས་གས་ལམ་ནས་སངས་རྒྱས་ཀྱི་བར་དུ་ཆགས་པ་མེད་པར་ཆོས་ཐམས་ཅད་
རྟོགས་པ། རྟོགས་པ་ཆེན་པོ་སྟེ། མདོ་ནི། བཅོམ་ལྡན་འདས། བྱང་ཆུབ་ཀྱི་སེམས་མི་
མཉམ་པ་དང་མཉམ་པའི་སེམས། ཉན་ཐོས་དང་རང་སངས་རྒྱས་ཐམས་ཅད་དང་ཐུན་མོང་
མ་ལགས་པའི་སེམས། ཟག་པ་མ་མཆིས་ཤིང་ཁམས་གསུམ་དུ་མ་གཏོགས་པའི་སེམས་གང་
248



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ལགས་པ་དེ་ལའང་རང་བཞིན་གྱིས་སྟོང་པའི་སླད་དུ་ཆགས་པ་མ་མཆིས་པ་སྟེ། དེའི་ཕྱིར་བྱུང་
སེམས་ཞེས་བགྱི་བའི་གྲངས་སུ་མཆིའོ། །ཞེས་སོ། །དེ་ལྟར་གསུམ་པོ་ལ་ཆེན་པོ་གསུམ་གྱིས་
སོ། །འགྲེལ་པ་ལ། ཤེས་པར་བྱའོ་ཞེས་དྲང་ངོ་། །གང་ན། རྣམ་མཁྱེན་ཉིད་ཀྱི་སྤངས་
རྟོགས་རྣམ་པ་ཐམས་ཅད་དུ་ཡོངས་སུ་ཤེས་པའི་སྒོ་ནས་རྣམ་མཁྱེན་དུ་འབྱུང་བར་འགྱུར་བའི་
སངས་རྒྱས་དང་། དེར་བཏགས་པ་བྱང་སེམས་རྣམས་ཀྱིས་ཆེད་དུ་བྱ་བའོ། །ཇི་ལྟར་ན།
སྤངས་རྟོགས་གཞན་དོན་ཆེན་པོ་ཉིད་གསུམ་དང་ལྡན་པས་རྣམ་པ་གསུམ་དུའོ། །དེ་ཅིའི་ཕྱིར་
ཞེ་ན། གསུམ་པོ་དེ་ཉིད་ཀྱི་དབང་དུ་བྱས་ནས་ཚུལ་དེ་ལྟར་སྒྲུབ་པ་ལ་འཇུག་པས་རྒྱུ་མཚན་
དེའི་ཕྱིར་རོ། །འོ་ན། གསུམ་པོ་གང་ཞེ་ན། སེམས་ཅན་ཐམས་ཅད་སེམས་ཅན་གྱི་ཕུང་པོ་
ཆེན་པོ་འཁོར་བ་པའི་སེམས་ཅན་གྱི་ཚོགས་རྣམས་དང་། སེམས་ཅན་གྱི་སྡེ་ཆེན་པོ་རིགས་ཀྱི་
ས་པ་ལ་སོགས་ཞུགས་པ་དང་གནས་པའི་གང་ཟག་ཀུན་གྱི་མཆོག་ཉིད་དུ་བྱེད་པའི་ཆོས་སེམས་
བསྐྱེད་པ་ལྔ་སྟེ། བདག་གིས་སེམས་ཅན་ཐམས་ཅད་ཀྱི་དོན་དུ་འཁོར་བ་དཔག་ཏུ་མེད་པར་གོ་
ཆ་གྱོན་ཏེ། བདོག་པ་ཐམས་ཅད་གཏོང་ཞིང་སེམས་ཅན་ཐམས་ཅད་ལ་སེམས་མཉམ་པས་དེ་
དག་ཐེག་པ་གསུམ་གྱིས་མྱ་ངན་ལས་འདས་ཀྱང་འདས་པ་མེད་པར་རྟོགས་ལ། ཉན་ཐོས་དང་
མ་འདྲེས་པས་ཕྱིན་དྲུག་ལ་སྤྱད་དེ། ཀུན་ཏུ་འགྲོ་བ་དང་ཆོས་ཐམས་ཅད་ཚུལ་གཅིག་ཏུ་རྟོགས་
པར་བྱ་བ་དང་། སེམས་ཅན་རེ་རེའི་དོན་དུའང་དེ་དག་མྱང་འདས་མ་ཐོབ་བར་དུ་བདག་གིས་
དེའི་སྡུག་བསྔལ་མྱོང་བར་བྱའོ་ཞེས་ཁས་བླངས་ནས་ཕྱིས་ཚོགས་བསགས་ཏེ་བྱང་ཆུབ་འདོད་པ་
རྡོ་རྗེ་ལྟ་བུའི་སེམས་སོ། །སེམས་བསྐྱེད་ཕྱིན་ཆད་ཆགས་སོགས་དང་། ཉན་ཐོས་ཀྱི་སེམས་མི་
བསྐྱེད་པ་རླབས་པོ་ཆེའི་སེམས་སོ། །རྟག་ཏུ་རློམ་སེམས་མེད་པ་མི་བསྒུལ་བའི་སེམས་དང་།
སེམས་ཅན་ཐམས་ཅད་སྐྱོབ་ཅིང་མི་གཏོང་ལ་རློམ་པ་མེད་པ་ཕན་བདེའི་སེམས་དང་། ཆོས་ལ་
དགའ་བས་སྟོང་ཉིད་ཐམས་ཅད་དང་། བྱང་ཆུབ་ཕྱོགས་མཐུན་དང་། མ་འདྲེས་པ་བཅོ་
བརྒྱད་ཀྱི་བར་དང་། རྡོ་རྗེ་ལྟ་བུའི་ཏིང་ངེ་འཛིན་གྱི་བར་ལ་མི་དམིགས་པས་གནས་པ་མོས་པའི་
སེམས་བསྐྱེད་པ་ལྔ་ནི། སེམས་ཆེན་པོ་ཉིད་དང་། བདག་ཏུ་ལྟ་བ་ནས་ཆོས་ཀྱི་འཁོར་ལོ་
བསྐོར་བར་ལྟ་བུའི་བར་གྱི་ལྟ་བ་རྣམས་སྤང་བའི་ཕྱིར་མི་དམིགས་པའི་ཚུལ་གྱིས་ཆོས་སྟོན་པ་
སྤོང་བ་ཆེན་པོ་ཉིད་དང་། གང་དང་ཡང་མི་མཉམ་པ་སངས་རྒྱས་ཡིན་ལ། དེ་དང་མཉམ་པའི་
སེམས་སོགས་རྟོགས་པ་ཆེན་པོའོ། །ཉིད་ནི། དངོས་པོའི་རྐྱེན་ནོ། །དམིགས་པ་དང་ཆེད་དུ་ན
249



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
;བྱ་བའི་ཁྱད་པར་ནི། ཡུལ་གྱི་ཆ་དམིགས་པ། འབྲས་བུའི་ཆ་ཆེད་དུ་བྱ་བའོ། །
བཞི་པ་ལ་གསུམ་སྟེ། སྒྲུབ་པ་སྤྱིའི་ངོ་བོ། །བྱེ་བྲག་གི་ས་མཚམས། སོ་སོའི་དོན་ནོ། །
དང་པོ་ལ། སྔར་བཤད་པ་དེ་ལྟར་སྒྲུབ་པའི་རྟེན་དུ་གྱུར་པ་རིགས་དང་། སོགས་པ་དམིགས་པ་
ཆེད་དུ་བྱ་བ་རྣམས་བརྗོད་ནས་སྒྲུབ་པ་དེའི་རང་གི་ངོ་བོ་གང་ཡིན་ཞེ་ན། ལན་ནི། ཐམས་
ཅད་མཁྱེན་པ་ཉིད་གསུམ་གྱི་ཡུལ་ལ་གོམས་པའི་མཐུ་མ་ཐོབ་པའི་ཕྱིར་སྤྱིར་དགེ་བ་སྟེ། 
དཀར་
པོའི་ཆོས་སྤྱིའི་རྟེན་ཅན་སྒོ་དུ་མ་ནས་སྤྱོད་པའི་བྱ་བ་ནི། མཁྱེན་གསུམ་ཡུལ་གྱི་སྒྲུབ་པའོ། །
རྣམ་པ་ཀུན་མངོན་པར་རྫོགས་པར་རྟོགས་པ་དང་། སོགས་པ་རྩེ་སྦྱོར་ལ་སོགས་པ་མངོན་པར་
རྟོགས་པ་རྣམ་པ་བཞི་ལ་ཡུན་རིང་དུ་འདྲིས་པའི་མཐུས་མངོན་པར་རྟོགས་པའི་སྐབས་རེ་རེ་
ཞིང་ཡང་དགེ་བ་སྒྲུབ་པ་ཇི་སྙེད་པ་ཕྱིན་དྲུག་གི་རྟེན་ཅན་དུ་བསྡུས་ཏེ་སྒྲུབ་ནུས་པའི་བྱ་བ་ནི།
སྦྱོར་བའི་སྒྲུབ་པ་སྟེ། དང་པོ་སྤྱི་ཡིན་ལ། འདི་ཁྱད་པར་རོ། །ཆོས་སྐུ་ནི། འབྲས་བུ་ཡིན་པས།
བྱ་བ་གཞན་མེད་པའི་ཕྱིར་དེ་ལ་སྒྲུབ་པ་མེད་དོ། །ཆོས་བཤེས་ཀྱིས། གོ་སྒྲུབ་ནི། གཉིས་ཀ་
ཡིན་པ། གཞན་གསུམ་དང་པོར་བཞེད་དོ། །
གཉིས་པ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ། འཇུག་
སྒྲུབ་ཚོགས་ལམ་ཆུང་ངུ་ནས་ཡོད་ལ། ངེས་འབྱུང་སྒྲུབ་པ་རྒྱུན་མཐའ་ཁོ་ན་ན་ཡོད་དོ། །ཞེ་ན།
འཇུག་སྒྲུབ་ཆོས་ཅན། ཚོགས་ལམ་ཆུང་ངུ་ན་མེད་པར་ཐལ། མོས་སྤྱོད་ཀྱི་སས་བསྡུས་པའི་
ཕྱིར། རྟགས་མ་གྲུབ་ན། སྡུད་འགྲེལ་ལས། འཇུག་པའི་སྒྲུབ་པ་ནི། མོས་པ་སྤྱོད་པའི་ས་
ཡིན་པར་རྟོགས་པར་བྱའོ། །ཞེས་པ་དང་འགལ་ལོ། །ངེས་འབྱུང་སྒྲུབ་པ་ཆོས་ཅན། བྱམས་
པ་ལ་མེད་པར་ཐལ། རྒྱུན་མཐའ་ཁོ་ན་ན་ཡོད་པའི་ཕྱིར་རོ། །འདོད་ན། འཕགས་པ་བྱམས་
པས་བརྙེས་པ་ལྟར་ངེས་པར་འབྱུང་བ་བྱ་བ་ཡིན། ཞེས་འགྲེལ་ཆེན་ལས་བཤད་པ་དང་འགལ་
ལོ། །གཉིས་པ་ནི། དེ་ལྟར་ན། སྒྲུབ་པ་བཞི་དང་ལམ་བཞི་རིམ་པ་ཇི་ལྟ་བའམ། ཇི་ལྟར་
རིགས་པའི་རིམ་པ་བཞིན་དུ་སྦྱོར་བའི་ལམ་ལ་དངོས་དང་། བརྒྱུད་པ་དང་། མངོན་སུམ་དུ་
སྦྱོར་བ་གསུམ་ལས། མཐོང་ལམ་ལ་བརྒྱུད་པས་སྦྱོར་བ་ཚོགས་ལམ་གྱི་ངོ་བོ་ཉིད་གོ་ཆའི་སྒྲུབ་པ་
དང་། དངོས་སུ་སྦྱོར་བ་ངེས་འབྱེད་ཆ་མཐུན་གྱི་ངོ་བོ་ཉིད་འཇུག་པའི་སྒྲུབ་པ་དང་། མངོན་
སུམ་དུ་སྦྱོར་བ་ཆོས་མཆོག་གི་ངོ་བོ་ཉིད་ཚོགས་སྒྲུབ་དང་པོ་བཅོ་ལྔ། མཐོང་ལམ་གྱི་ངོ་བོ་ཉིད་
ས་རབ་དགའ་དང་། མཐོང་སྤང་གཉེན་པོའི་ཚོགས་སྒྲུབ། སྒོམ་ལམ་གྱི་ངོ་བོ་ཉིད་ཀྱི་སྒྲུབ་པའི་
250



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤཱར་ཕྱིན་ལུང་གི་སྙེ་མ།
མཚན་ཉིད་ས་དགུ་དང་། སྒོམ་སྤང་གཉེན་པོའི་ཚོགས་སྒྲུབ། ཁྱད་པར་གྱི་ལམ་གྱི་ངོ་བོ་ཉིད་
སྒྲུབ་པའི་མཚན་ཉིད་ངེས་འབྱུང་སྒྲུབ་པ་རྣམས་སོ། །ཐོགས་མེད་ཀྱིས། གོ་ཆ་དང་འཇུག་པའི་
སྒྲུབ་པ་དག་ནི། གོ་རིམ་བཞིན་དུ་བརྒྱུད་པ་དང་དངོས་སུ་སྦྱོར་བའི་རང་བཞིན། ཚོགས་དང་
མོས་པ་སྤྱོད་པའི་སས་བསྡུས་པ་ཡིན་ནོ། །ཚོགས་ཀྱི་སྒྲུབ་པ་ནི། བརྩེ་བ་ནས་བརྩམས་ཏེ་
གཟུངས་ཀྱི་བར་ནི། མངོན་སུམ་དུ་སྦྱོར་བའི་རང་བཞིན། ཆོས་མཆོག་ཆེན་པོས་བསྡུས་པ་
ཡིན་ནོ། །ས་དང་པོ་རབ་ཏུ་དགའ་བའི་རང་བཞིན་དུ་གྱུར་པའི་ཚོགས་ཀྱི་སྒྲུབ་པ་ནི། མཐོང་
བའི་ལམ་གྱི་བདག་ཉིད་ཡིན་ལ། ས་གཉིས་པ་ལ་སོགས་པའི་རང་བཞིན། སྒོམ་པའི་ལམ་གྱི་ངོ་
བོ་ཉིད་ཡིན་ཞིང་། གཉེན་པོའི་ཕྱོགས་ཀྱི་བདག་ཉིད་ཅན་གྱི་ཚོགས་ཀྱི་སྒྲུབ་པ་ནི། ལམ་གཉིས་
ཀའི་སྤྱོད་ཡུལ་ཅན་ཡིན་ནོ། །ངེས་པར་འབྱུང་བའི་སྒྲུབ་པ་ནི། སྒོམ་པའི་ལམ་ལ་བརྟེན་པ་
ཡིན་ནོ། །ཞེས་གསུངས་ལ། སློབ་དཔོན་གྱིས་ཀྱང་། དེ་ཉིད་འགྲེལ་ཆེན་དུ་ཤེས་བྱེད་དུ་བྲིས་
ལ། སྡུད་འགྲེལ་དུ་དེ་དང་མཐུན་པར་ས་མཚམས་བཞག་ཅིང་། ཨ་རྒྱུས་ཀྱང་དེ་ལྟར་བཞེད་
དོ། །ངེས་འབྱུང་སྒྲུབ་པ་བརྒྱུད་པ་ནི། རྒྱུན་མཐའི་སྔ་ལོགས་མན་ཆད་ན་ཡོད་དེ། རྒྱུན་
མཐའ་ན་དེའི་འབྱུང་ས་ཡོད་པས་སོ། །
གསུམ་པ་ནི། ཆོས་བཤེས་དང་། ཤེར་འབྱུང་བློ་གྲོས་ཀྱིས་རིམ་པ་ཇི་ལྟ་བ་བཞིན་སྦྱར་
བ་དང་འགལ་ལོ། །ཞེ་ན། སྐྱོན་མེད་དེ། གཙོ་ཆེ་བ་ལ་དགོངས་པས་སོ། །ཆོས་བཤེས་ཀྱིས།
དེ་ལྟར་སྒྲུབ་པ་བཞི་ལམ་བཞིར་བསྟན་པ་ནི། རེ་ཞིག་ཤས་ཆེ་བའི་དབང་དུ་བྱས་ཀྱི། དེ་དག་
རེ་རེ་ཞིང་ཡང་ཐམས་ཅད་དུ་མི་འགྲོ་བ་མ་ཡིན་པས་ཉེས་པ་མེད་དོ། །ཞེས་སོ། །དེ་ལྟར་མིན་
ན། མཐོང་སྤང་གཉེན་པོའི་ཚོགས་སྒྲུབ་ཆོས་ཅན། མཐོང་ལམ་ན་མེད་པར་ཐལ། སྒོམ་ལམ་
ཁོ་ནར་ཡོད་པའི་ཕྱིར། འདོད་ན། ལུང་དང་འགལ་ལོ། །ཡང་ངེས་པར་འབྱུང་ས་ཆོས་ཅན།
བརྒྱད་པོ་ལས་ལྷག་པ་ཡོད་པར་ཐལ། སློབ་ལམ་ནའང་ཡོད་པའི་ཕྱིར། ཞེ་ན། ཁྱབ་པ་མེད་དེ།
སློབ་ལམ་ན་ཡོད་ཀྱང་ལམ་གྱི་ཡུལ་ཅན་དུ་ངེས་པར་འབྱུང་ས་ལ་དེ་བས་ལྷག་པ་ཤེས་བྱ་ལ་མེད་
དེ། སངས་རྒྱས་ཀྱི་ས་ན་དེའི་འབྱུང་ས་མེད་པས་སོ། །གསུམ་པ་ལ་བཞི་སྟེ། གོ་འཇུག་ཚོགས་
ངེས་སོ། །དང་པོ་ལ། སྔ་འགྲེལ། རྩི་བ། འགྲེལ་པ་ལས། དང་པོ་ནི། བཞི་པོ་རྣམས་
ནང་ནས་སྒྲུབ་པ་བཞིའི་དང་པོ་གོ་ཆའི་བརྩོན་འགྲུས་ཀྱི་ངོ་བོ་ཉིད་ཀྱིས་ཕྱིན་དྲུག་རེ་རེ་ལ་ཐམས་
ཅད་ཚང་བར་སྒྲུབ་པ་ལ་བར་དུ་གཅོད་པའི་མདའ་མཚོན་གྱིས་མི་ཕིགས་པ་མི་དམིགས་པ་གོ་
251



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
ཆའི་སྒྲུབ་པ་གསུངས་པ།
གཉིས་པ་གོ་ཆའི་སྒྲུབ་པ་ལ། སྤྱི་གཞུང་གཉིས་སོ། །དང་པོ་ནི། གྲངས་དང་དེ་ཡི་
མཚན་ཉིད་གོ་རིམ་དང་། །ངེས་པའི་ཚིག་དང་གོམས་པའི་ཡོན་ཏན་དང་། །དེ་དག་རབ་དབྱེ་
བསྡུ་དང་མི་མཐུན་ཕྱོགས། །ཡོན་ཏན་ཕན་ཚུན་རྣམ་ངེས་ཡིན་ཞེས་བྱ། །ཞེས་པ་བཅུའི་སྟེང་
དུ་ཁྱད་པར་དཔྱད་པ་དང་བཅུ་གཅིག་གིས་བཤད་པར་བྱའོ། །དང་པོ་ལ་དྲུག་སྟེ། རང་དོན།
གཉིས་དོན། གཞན་དོན། ཐེག་ཆེན་ལམ། བསླབ་གསུམ་ལ་ལྟོས་ཏེ་ཕྱིན་དྲུག་ཏུ་གྲངས་ངེས་
སོ། །དང་པོ་ནི། ལོངས་སྤྱོད་དང་ལུས་ཕུན་སུམ་ཚོགས་པ་དང་། །འཁོར་རྩོམ་ཕུན་སུམ་
ཚོགས་པ་མངོན་མཐོ་དང་། །རྟག་ཏུ་ཉོན་མོངས་དབང་ཉིད་མི་འགྲོ་དང་། །བྱ་བ་རྣམས་ནི་
ཕྱིན་ཅི་མ་ལོག་པའོ། །ཞེས་ཕར་ཕྱིན་དང་པོ་བཞིས་ལོངས་སྤྱོད། ལུས། འཁོར། ལས་ཀྱི་
མཐའ་ཐམས་ཅད་རྩོམ་པ་བཞིས་མངོན་མཐོ་སྒྲུབ་པའོ། །ཕྱི་མ་གཉིས་ཀྱིས་ཉོན་མོངས་པའི་
དབང་དུ་མི་འགྲོ་བ་དང་། བྱ་བ་ཕྱིན་ཅི་མ་ལོག་པར་རྩོམ་པས་ངེས་ལེགས་སྒྲུབ་པའོ། །གཉིས་
པ་ནི། སེམས་ཅན་དོན་ལ་རབ་བརྩོན་པ། །གཏོང་དང་མི་གནོད་བཟོད་པས་བྱེད། །གནས་
དང་གྲོལ་བ་གཞིར་བཅས་པས། །རང་དོན་རྣམ་པ་ཐམས་ཅད་སྤྱོད། །ཅེས་པས། ཕར་ཕྱིན་
དང་པོ་གསུམ་གྱིས་གཏོང་བ་དང་མི་གནོད་པ་དང་གནོད་པ་ལ་བཟོད་པས་གཞན་དོན་བྱེད་
དོ། །བསམ་གཏན་གྱིས་སེམས་གནས། ཤེས་རབ་ཀྱིས་གྲོལ། བརྩོན་འགྲུས་ཀྱིས་དེ་གཉིས་
ཀྱི་གཞི་བྱེད་པས་རང་དོན་བྱེད་དོ། །
གསུམ་པ་ནི། མི་འཕོངས་པ་དང་རྣམ་པར་མི་འཚེ་དང་། །རྣམ་འཚེ་བཟོད་དང་བྱ་
བས་མི་སྐྱོ་དང་། །དགའ་བྱེད་ལེགས་པར་བརྗོད་པ་དེ་ཡི་ཕྱིར། །གཞན་གྱི་དོན་ནི་རང་གི་
དོན་ཡིན་ནོ། །ཞེས་པས་ཕྱིན་དྲུག་གིས་ཡོ་བྱད་ཀྱིས་མི་འཕོངས་པ་དང་། མི་འཚེ་བ་དང་།
འཚེ་བ་བཟོད་པ་དང། དགོས་པའི་གྲོགས་བྱ་བས་མི་སྐྱོ་བ་དང་། རྫུ་འཕྲུལ་ལ་སོགས་པའི་
མཐུས་དགའ་བར་བྱེད་པ་དང་། ཐེ་ཚོམ་གཅོད་པའི་སྒོ་ནས་ལེགས་པར་བརྗོད་པ་དྲུག་གིས་
གཞན་དོན་བྱེད་དོ། །བཞི་པ་ནི། ལོངས་སྤྱོད་མངོན་པར་མི་དགའ་དང་། །རབ་གུས་གཉིས་
ལ་མི་སྐྱོ་དང་། །རྣལ་འབྱོར་རྣམ་པར་མི་རྟོག་པ། །ཐེག་ཆེན་མཐའ་དག་འདིར་ཟད་དོ། །
ཞེས་པས་ལོངས་སྤྱོད་ལ་མི་ལྟ་བ་དང་། བསླབ་པ་ལ་གུས་པ་དང་། དུ༔ཁ་ལ་མི་སྐྱོ་བ་དང་།
དགེ་བ་ལ་མི་སྐྱོ་བ་དང་། ཞི་གནས་ཀྱི་རྣལ་འབྱོར། ལྷག་མཐོང་རྣམ་པར་མི་རྟོག་པ་སྟེ། དྲུག་
252



༄༅།།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
གིས་ཐེག་ཆེན་ཐམས་ཅད་བསྡུས་སོ། །ལྔ་པ་ནི། ཡུལ་རྣམས་ལ་ནི་མ་ཆགས་ལམ། །དེ་ཐོབ་
རྣམ་གཡེང་སྡོམ་པ་གཞན། །སེམས་ཅན་མི་གཏོང་འཕེལ་བ་དང་། །སྒྲིབ་པ་རྣམ་པར་སྦྱོང་བ་
གཞན། །ཞེས་པས་ཡུལ་རྣམས་ལ་མ་ཆགས་པའི་དང་། དེ་ཐོབ་པའི་རྣམ་གཡེང་སྡོམ་པའི་
དང་། སེམས་ཅན་མི་གཏོང་བའི་དང་། དགེ་བ་འཕེལ་བའི་དང་། ཉོན་མོངས་དང་། ཤེས་
སྒྲིབ་སྦྱོང་བའི་ལམ་དང་དྲུག་གོ །དྲུག་པ་ནི། བསླབ་གསུམ་དབང་དུ་མཛད་ནས་ནི། །རྒྱལ་
བས་ཕ་རོལ་ཕྱིན་པ་དྲུག །ཡང་དག་བཤད་དེ་དང་པོ་གསུམ། །ཐ་མ་གཉིས་ཀྱིས་རྣམ་པ་
གཉིས། ། གཅིག་ནི་གསུམ་ཆར་ལའང་གཏོགས། ཞེས་པ་དང་པོ་གསུམ་ཚུལ་ཁྲིམས་ཀྱི།
བསམ་གཏན་སེམས་ཀྱི། ཤེས་རབ་ཤེས་རབ་ཀྱི་བསླབ་པའོ། །བརྩོན་འགྲུས་ནི། ཐམས་ཅད་
ལ་གཏོགས་པའོ། །གཉིས་པ་ལ། མཚན་ཉིད་ནི། སྦྱིན་པའི་ཕར་ཕྱིན་གྱི་མཚན་ཉིད་ནི།
གཏོང་བ་ཆོས་བཞི་ལྡན་ནོ། །ཆོས་བཞི་ནི། མི་མཐུན་ཕྱོགས་སེར་སྣ་ཉམས་པ་དང་ ཆོས་ཀྱི་
བདག་མེད་རྟོགས་པའི་རྣམ་པར་མི་རྟོག་པའི་ཡེ་ཤེས་དང་། གང་ཅི་འདོད་པ་དེ་ལ་སྦྱིན་པས
འདོད་པ་རྫོགས་པར་བྱེད་པ་དང། སྦྱིན་པས་བསྡུས་ནས་ཐེག་པ་གསུམ་གྱིས་སྐལ་བ་ཇི་ལྟ་བ་
བཞིན་དུ་སེམས་ཅན་སྨིན་པར་བྱེད་པ་གསུམ་མོ། །དེ་བཞིན་དུ་སྤོང་བའི་སེམས་པ་ཆོས་བཞི་
ལྡན་དང་། མི་འཁྲུགས་པ་ཆོས་བཞི་ལྡན་དང་། དགེ་བའི་རྩ་བ་ལ་སྤྲོ་བ་ཆོས་བཞི་ལྡན་དང་།
སེམས་རྩེ་གཅིག་པ་ཆོས་བཞི་ལྡན་དང་། ཆོས་རབ་ཏུ་རྣམ་འབྱེད་ཆོས་བཞི་ལྡན་རྣམས་ཚུལ་
ཁྲིམས་ལ་སོགས་པའི་མཚན་ཉིད་དོ། །སྦྱིན་པའི་མི་མཐུན་ཕྱོགས་ཉམས་དང་། །རྣམ་པར་མི་
རྟོག་ཡེ་ཤེས་ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་སྨིན་བྱེད་
རྣམ་གསུམ། །དེ་བཞིན་དུ་གཞན་ལའང་འདོན་པར་བསྒྱུར་རོ། །གསུམ་པ་ལ། གོ་རིམ་ནི།
སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང་། །རགས་པ་དང་ནི་ཕྲ་བའི་
ཕྱིར། །དེ་དག་རིམ་པར་བསྟན་པ་ཡིན། །ཞེས་པས་སྐྱེ་བའི་རིམ་པ་ནི། དགོངས་པ་ངེས་
འགྲེལ་ལས། བྱང་སེམས་ལུས་དང་ལོངས་སྤྱོད་ལ་མི་ལྟ་ན་ནི། ཚུལ་ཁྲིམས་ཡང་དག་པར་ལེན་
པར་བྱེད་དོ། །ཚུལ་ཁྲིམས་རྗེས་སུ་བསྲུངས་ན། བཟོད་པ་དང་ལྡན་པར་འགྱུར་རོ། །བཟོད་
པ་དང་ལྡན་ན། བརྩོན་འགྲུས་རྩོམ་པར་འགྱུར་རོ། །བརྩོན་འགྲུས་བརྩམས་ན། བསམ་
གཏན་སྒྲུབ་པར་འགྱུར་རོ། །བསམ་གཏན་བསྒྲུབས་ན། ལོ་ཀ་ལས་འདས་པའི་ཤེས་རབ་ཐོབ་
བོ། །ཞེས་པ་ལྟར་རོ། །དམན་མཆོག་གི་རིམ་པ་ནི། སྔ་མ་སྔ་མ་དམན་ལ་ཕྱི་མ་ཕྱི་མ་མཆོག་
253



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
Aགོ །ཕྲ་རགས་ཀྱི་རིམ་པ་ན། སྔ་མ་རྣམས་རགས་ལ། ཕྱི་མ་རྣམས་ཕྲ་བས་སོ། །བཞི་པ་ནི།
ངེས་ཚིག་ནི། དབུལ་བ་འདོར་བར་བྱེད་པ་དང་། །བསིལ་བ་ཐོབ་དང་ཁྲོ་བཟོད་དང་། །
མཆོག་སྦྱོར་བ་དང་ཡིད་འཛིན་དང་། །དོན་དམ་ཤེས་པའི་ཕྱིར་བཤད་དོ། །ཞེས་པས་རང་
གཞན་གྱི་དབུལ་བ་འདོར་བ། ཉོན་མོངས་པའི་གདུང་བ་ལ་བསིལ་བ་ཐོབ་པ། ཁྲོ་བ་བཟོད་པ།
དགེ་བ་མཆོག་དང་སྦྱོར་བ། ཡིད་ནང་དུ་འཛིན་པས་བསམ་གཏན། དོན་དམ་པ་ཤེས་པ་
རྣམས་སོ། །ལྔ་པ་སྒོམ་པ་ནི། ཐམས་ཅད་སྒོམ་པ་དངོས་པོ་དང་། །དེ་བཞིན་ཡིད་ལ་བྱེད་པ་
དང་། །བསམ་པ་དང་ནི་ཐབས་དག་དང་། །དབང་སྦྱོར་ཉིད་ལ་བརྟེན་པར་བརྗོད། །ཅེས་
པས་རྒྱུ་དང་། རྣམ་སྨིན་དང་། སྨོན་ལམ་དང་། སོ་སོར་རྟོག་པའི་སྟོབས་ལ་བརྟེན་པ་བཞིས་
དངོས་པོ་ལ་བརྟེན་པ་དང་། མོས་པ་དང་། རོ་མྱང་བ་དང་། རྗེས་སུ་ཡི་རང་དང་། མངོན་
པར་དགའ་བ་ཡིད་ལ་བྱེད་པ་བཞིས་ཡིད་ལ་བྱེད་པ་ལ་བརྟེན་པ་དང་། ངོམ་མི་ཤེས་པ། རྒྱུ་
ཆེན་པོ། དགའ་བ། ཕན་པ། མ་གོས་པ། དགེ་བའི་བསམ་པ་སྟེ། དྲུག་གིས་བསམ་པ་ལ་
བརྟེན་པ་དང་། འཁོར་གསུམ་དག་པའི་ཐབས་ལ་བརྟེན་པ་དང་། སྐུ་དང་སྤྱོད་པ་དང་སྟོན་པ་
ལ་དབང་འབྱོར་པ་དང་གསུམ་གྱིས་དབང་འབྱོར་པ་ལ་བརྟེན་པའོ། །
དྲུག་པ་རབ་དབྱེ་ལ། སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་
གཏན། ཤེས་རབ་ཀྱི་དབྱེ་བ་དྲུག་ལས་དང་པོ་ནི། དོན་རྣམས་གཏོང་བར་བྱེད་པ་དང་། །རྩ་
བའི་སེམས་པ་ལ་བརྟེན་དང་། །ལུས་དང་ལོངས་སྤྱོད་ཕུན་ཚོགས་དང་། །གཉིས་རྗེས་འཛིན་
དང་རྫོགས་བྱེད་དང་། །སེར་སྣ་མེད་ལྡན་དེ་ལ་ནི། ། ཆོས་དང་ ཟང་ཟིང་མི་འཇིགས་
གཏོང་། །སྦྱིན་པ་དེ་འདྲར་ཡོངས་ཤེས་ནས། །མཁས་པ་ཡང་དག་སྒྲུབ་པར་བྱེད། །ཅེས་པ་
དོན་དྲུག་སྟེ། ལེན་པ་པོ་རྣམས་ལ་དོན་གཏོང་བ། ངོ་བོ་མ་ཆགས་པ་ལ་སོགས་པ་དང་ལྷན་
གཅིག་སྐྱེས་པའི་སེམས་པ་རྒྱུ། ལུས་དང་ལོངས་སྤྱོད་ཕུན་ཚོགས་འབྲས་བུ། རང་གཞན་རྗེས་
སུ་འཛིན་ཅིང་བྱང་ཆུབ་ཆེན་པོའི་ཚོགས་རྫོགས་པར་བྱེད་པ་ལས། སེར་སྣ་མེད་པ་ལྡན་པ།
ཆོས་དང་ཟང་ཟིང་མི་འཇིགས་པའི་སྦྱིན་པ་གསུམ་འཇུག་པའི་དོན་ནོ། །གཉིས་པ་ནི། ཡན་
ལག་དྲུག་ཞི་བསམ་པས་ཟིན། །བདེ་འགྲོ་གནས་པ་སྦྱིན་བྱེད་དང་། ། རྟེན་དང་ཞི་དང་
འཇིགས་པ་མེད། །བསོད་ནམས་ཚོགས་དང་ལྡན་པ་དང་། །བརྡར་བཏགས་ཆོས་ཉིད་ཐོབ་
པ་སྟེ། །སྡོམ་ལ་གནས་པ་རྣམས་ལ་ཡོད། །ཚུལ་ཁྲིམས་དེ་འདྲ་ལ་སོགས་སོ། །ཡན་ལག་དྲུག་
254



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ནི། ཚུལ་ཁྲིམས་དང་ལྡན་པར་གནས་པ། སོ་སོར་ཐར་པའི་སྡོམ་པས་བསྡམས་པ། ཆོ་ག་ཕུན་
སུམ་ཚོགས་པ། སྤྱོད་ཡུལ་ཕུན་སུམ་ཚོགས་པ། ཁ་ན་མ་ཐོ་བ་ཕྲ་རབ་ཙམ་ལ་ཡང་འཇིགས་
པར་ལྟ་བ། བསླབ་པའི་གཞི་རྣམས་ཡང་དག་པར་བླངས་ཏེ་སློབ་པ་རྣམས་ངོ་བོ། ཞི་བ་མྱང་
འདས་ཀྱི་བསམ་པས་ཟིན་པ་རྒྱུ། བདེ་འགྲོར་སྐྱེ་བ་འབྲས་བུ། ཡོན་ཏན་ཐམས་ཅད་ཀྱི་རྟེན།
ཉོན་མོངས་ཀྱིས་གདུངས་པ་ཞི་བ། མི་དགེ་བའི་རྒྱུས་འཇིགས་པ་དང་ཁ་ན་མ་ཐོ་བ་དང་འཁོན་
རྣམས་མེད་པས་འཇིགས་པ་མེད་པ་ལས། བསོད་ནམས་ཀྱི་ཚོགས་དང་ལྡན་པ་ལྡན་པ།
བརྡར་བཏགས་པ་སོ་ཐར་གྱི་སྡོམ་པ། ཆོས་ཉིད་ཀྱིས་ཐོབ་པ་བསམ་གཏན་དང་ཟག་མེད་ཀྱི་
སྡོམ་པ་གཉིས་ཏེ། གསུམ་ནི། འཇུག་པའོ། །གསུམ་པ་ནི། མི་མཇེད་ཇི་མི་སྙམ་ཤེས་
དང་། །སྙིང་རྗེས་ཆོས་ལ་བརྟེན་པའི་ཕྱིར། །ཕན་ཡོན་ལྔར་ནི་ཡང་དག་བཤད། །དེ་ནི་
གཉིས་ཀྱི་དོན་བྱེད་དེ། ། དཀའ་ ཐུབ་གཙོ་དང་ཀུན་ཏུ་ལྡན། ། དེ་ལ་དེ་ནི་རྣམ་གསུམ་
འདོད། །བཟོད་པ་དེ་འདྲ་ལ་སོགས་སོ། །གནོད་པ་ལ་མི་མཇེད་པ། དུཁ་ལ་ཇི་མི་སྙམ་པ།
ཆོས་ལ་ངེས་པར་རྟོག་པ་བཟོད་པའི་ངོ་བོའོ། །སྙིང་རྗེས་ཚུལ་ཁྲིམས་དང་ཐོས་པ་སོགས་དགེ་བ་
ལ་བརྟེན་པ་རྒྱུ། འཁོན་མེད་པ། དབྱེན་མེད་པ། བདེ་བ་དང་ཡིད་བདེ་བ་མང་བ། འགྱོད་པ་
མེད་པར་འཆི་བ། ཤི་ནས་བདེ་འགྲོར་སྐྱེ་བ་ལྔ་འབྲས་བུ། རང་གཞན་གྱི་དོན་བྱེད་པ་ལས།
དཀའ་ཐུབ་ཀྱི་མཆོག་དང་ལྡན་པ་ལྡན་པ། སྔར་བཤད་པ་གསུམ་པོ་འཇུག་པའོ། །བཞི་པ་ནི།
དགེ་ལ་ཡང་དག་སྤྲོ་བ་དང་། །དད་དང་འདུན་ལ་བརྟེན་པ་དང་། །དྲན་སོགས་ཡོན་ཏན་
འཕེལ་བྱེད་དང་། །ཀུན་ནས་ཉོན་མོངས་གཉེན་པོ་དང་། །མ་ཆགས་ལ་སོགས་ཡོན་ཏན་
ལྡན། །དེ་དག་ལ་ཡང་དེ་རྣམས་བདུན། །བརྩོན་འགྲུས་དེ་འདྲ་སོགས་ཏེ། དགེ་བ་ལ་སྤྲོ་བ་
ངོ་བོ། དད་པ་དང་དོན་གཉེར་རྒྱུ། དྲན་པ་ཏིང་ངེ་འཛིན་སོགས་འབྲས་བུ། ཉོན་མོངས་ཀྱི་
གཉེན་པོ་བྱེད་པ་ལས། མ་ཆགས་པ་ལ་སོགས་པའི་ཡོན་ཏན་དང་ལྡན་པ་ལྡན་པ། བསླབ་པ་
གསུམ་ལ་ལུས་དང་སེམས་ཀྱི་བརྩོན་འགྲུས་རྩོམ་པ་དྲུག །ཐུན་མོང་དུ་གུས་སྦྱོར་ཏེ། བདུན་
འཇུག་པའོ། །ལྔ་པ་ནི། སེམས་ནི་ནང་དུ་གནས་པ་དང་། །དྲན་དང་བརྩོན་འགྲུས་ལ་བརྟེན་
པ། །བདེ་བ་སྐྱེ་བར་བྱེད་པ་དང་། །མངོན་ཤེས་གནས་ལ་དབང་བསྒྱུར་དང་། །ཆོས་རྣམས་
ཀུན་གྱི་གཙོ་བོ་སྟེ། །དེ་དག་ལ་ཡོད་དེ་རྣམ་གསུམ། །བསམ་གཏན་དེ་འདྲར་སོགས་ཏེ།
སེམས་ནང་དུ་གནས་པ་ངོ་བོ། དྲན་པ་བརྩོན་འགྲུས་གཉིས་རྒྱུ། བདེ་བ་སྐྱེ་བ་འབྲས་བུ།
255



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
མངོན་ཤེས་འཕགས་པ་ལྷ་ཚངས་པའི་གནས་ལ་དབང་བསྒྱུར་བ་ལས། ཆོས་ཐམས་ཅད་ཀྱི་
གཙོ་བོ་ལྡན་པ་ལྡན་པ། རྟོག་དཔྱོད་དང་བཅས་པ། རྟོག་པ་མེད་པ་དཔྱོད་པ་ཙམ། རྟོག་
དཔྱོད་མེད་པ་གསུམ་འཇུག་པའོ། །དྲུག་པ་ནི། ཤེས་བྱ་ཡང་དག་རབ་རྣམ་འབྱེད། །ཏིང་ངེ་
འཛིན་ལ་བརྟེན་པ་དང་། །ཀུན་ནས་ཉོན་མོངས་ཤིན་ཏུ་གྲོལ། །ཤེས་རབ་འཚོ་བ་ལེགས་
བཤད་དང་། །ཆོས་རྣམས་ཀྱི་ནི་མཆོག་ཡིན་ཏེ། །དེ་དག་ལ་ཡོད་དེ་རྣམ་གསུམ། །ཤེས་རབ་
དེ་འདྲར་སོགས་ཏེ། ཤེས་བྱ་ཡང་དག་རྣམ་པར་འབྱེད་པ་ངོ་བོ། བསམ་གཏན་ཏིང་ངེ་འཛིན་
རྒྱུ། ཉོན་མོངས་པ་ལས་གྲོལ་བ་འབྲས་བུ། ཤེས་རབ་ཀྱིས་བླ་ན་མེད་པར་འཚོ་བ་དང་ཆོས་
ལེགས་པར་བཤད་པ་ལས། ཆོས་ཐམས་ཅད་ཀྱི་མཆོག་ལྡན་པ་ལྡན་པ། ལོ་ཀ་པ་དང་ལོ་ཀ་
ལས་འདས་པ་ཆུང་ངུ་ཉན་རང་དང་། ཆེན་པོ་ཐེག་ཆེན་གྱི་ཤེས་རབ་གསུམ་འཇུག་པའོ། །
བདུན་པ་བསྡུས་པ་ནི། དཀར་པོའི་ཆོས་ཀུན་རྣམ་པར་གཡེང་བ་དང་། །མཉམ་པར་གཞག་
དང་གཉིས་ཀར་ཤེས་པར་བྱ། །ཕ་རོལ་ཕྱིན་པ་གཉིས་དང་གཉིས། །གཉིས་ཀྱིས་ཡོངས་སུ་
བསྡུས་པ་ཡིན། །དཀར་ཆོས་ཐམས་ཅད་མཉམ་རྗེས། གཉིས་ཀ་གསུམ་དུ་འདུས་ལ། རྗེས་
ཐོབ་ནི། སྦྱིན་པ་ཚུལ་ཁྲིམས་ཀྱིས་བསྡུས། མཉམ་གཞག་ནི། བསམ་གཏན་ཤེས་རབ་ཀྱིས་
བསྡུས། གཉིས་ཀ་ནི། བཟོད་པ་བརྩོན་འགྲུས་ཀྱིས་བསྡུས་སོ། །བརྒྱུད་པ་ནི། མི་མཐུན་
ཕྱོགས་ཀྱི་ཆགས་པ་བདུན་བདུན་ཏེ། དང་པོ་སྦྱིན་པའི་བདུན་ནི། ལོངས་སྤྱོད། ཕྱི་བཤོལ།
དེ་ཙམ་གྱིས་ཆོག་པར་འཛིན་པ། ལན་ལ་རེ་བ། རྣམ་སྨིན། མི་མཐུན་ཕྱོགས་སེར་སྣའི་བག་
ལ་ཉལ། ཐེག་དམན་གྱི་ཡིད་བྱེད་འཁོར་གསུམ་དུ་རྟོག་པའི་རྣམ་པར་གཡེང་བ་ལ་ཆགས་པ་སྟེ།
བདུན་ལས་གྲོལ་བའོ། །དེ་བཞིན་དུ། གཞན་ལའང་ཆགས་པ་དང་པོ་རང་རང་གི་མི་མཐུན་
ཕྱོགས་མངོན་གྱུར། དྲུག་པ་བག་ལ་ཉལ། གཞན་འགྲེའོ། །བྱང་ཆུབ་སེམས་དཔའི་སྦྱིན་པ་
ནི། །མ་ཆགས་མི་ཆགས་ཆགས་པ་མེད། །ཆགས་པ་ཉིད་ཀྱང་མ་ཡིན་ཏེ། །མ་ཆགས་མི་
ཆགས་ཆགས་པ་མེད། །དེ་བཞིན་དུ་གཞན་ལའང་སྦྱར་རོ། །དགུ་པ་ཡོན་ཏན་ལ། ཡོན་ཏན་
བཞི་བསྟན། མཆོག་བརྒྱུད་བསྟན་པ་གཉིས་སོ། དང་པོ་ནི། སངས་རྒྱས་སྲས་རྣམས་སློང་
དང་ཕྲད་ན་རང་གི་སྲོག་ཀྱང་རྟག་ཏུ་གཏོང་། །སྙིང་རྗེས་གཞན་ལ་ལན་ཡང་མི་རེ་འདོད་པའི་
འབྲས་བུ་དོན་མི་གཉེར། ། སྦྱིན་པ་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་
འགོད། །སྦྱིན་པ་ཡེ་ཤེས་ཀྱིས་ཡོངས་ཟིན་པས་ལོ་ཀ་དག་ན་མི་བཟད་བཞག །རྒྱལ་བའི་སྲས་.
འོ
256



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རྣམས་སྡོམ་དང་བརྩོན་པའི་རང་བཞིན་ཚུལ་ཁྲིམས་གསུམ་རྟག་བླངས། །མཐོ་རིས་མངོན་
པར་མི་འདོད་ཡང་དག་ཐོབ་ཀྱང་དེ་ལ་ཆགས་མི་བྱེད། །ཚུལ་ཁྲིམས་དེ་ཉིད་མན་ཆད་འདོན་
པར་བསྒྱུར་རོ། ། སྡོམ་པ་ནི། སྡོམ་པའི་ཚུལ་ཁྲིམས་སོ། །བརྩོན་པ་ནི། དགེ་བ་ཆོས་སྡུད་
དང། སེམས་ཅན་དོན་བྱེད་དོ། །སངས་རྒྱས་སྲས་རྣམས་ཤིན་ཏུ་བྱ་དཀའ་དེ་བཞིན་མི་ཡི་
གནོད་ཀུན་བཟོད། །མཐོ་རིས་གཉེར་དང་མི་ནུས་པས་མིན་འཇིགས་པས་མ་ཡིན་ཕན་ལྟས་
མིན། །བཟོད་པ་བླ་ན་མེད་པ་སོགས་སོ། །བཟོད་པ་གཉིས་པོ་དུཁ་ལ་ཇི་མི་སྙམ་པ་དང་།
གནོད་པ་ལ་མི་མཇེད་པའོ། །རྒྱལ་བའི་སྲས་རྣམས་གོ་ཆའི་སྦྱོར་བའི་བདག་ཉིད་བརྩོན་འགྲུས་
དཔེ་མེད་བྱས། །རང་དང་གཞན་གྱི་ཉོན་མོངས་ཚོགས་འཇོམས་བྱང་ཆུབ་དམ་པ་ཐོབ་པར་
བྱེད། །བརྩོན་འགྲུས་སོགས་སོ། ། རྒྱལ་བའི་སྲས་རྣམས་ཏིང་ངེ་འཛིན་མང་ལྡན་བསམ་
གཏན་རྣམ་པ་ཐམས་ཅད་སྒྲུབ། །བསམ་གཏན་བདེ་བའི་ཕུལ་གྱིས་གནས་ཤིང་སྙིང་རྗེས་སྐྱེ་བ་
དམན་ལ་བརྟེན། །བསམ་གཏན་སོགས་སོ། །རྒྱལ་བའི་སྲས་རྣམས་དེ་ཉིད་ཤེས་བྱ་གང་ཡིན་
མཐའ་དག་རྣམ་ཀུན་ཤེས། །མྱ་ངན་འདས་ལའང་བློ་ཡིས་ཆགས་རབ་མི་སྐྱེད་འཁོར་བར་སྨོས་
ཅི་དགོས། །ཡེ་ཤེས་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་ཆུབ་གསུམ་ལ་འགོད། །ཡེ་ཤེས་
སེམས་ཅན་ཡོངས་སུ་བཟུང་བས་ལོ་ཀ་དག་ན་མི་ཟད་བཞག །ཅེས་སོ། །དེ་ཉིད་ནི། བདག་
མེད་གཉིས་སོ། །ཤེས་བྱ་མཐའ་དག་ནི། ཇི་སྙེད་པའོ། །དེ་ལ་རྐང་པ་དང་པོས་སྦྱིན་སོགས་།
རྒྱ་ཆེ། གཉིས་པས་རང་དོན་ལ་མ་ཆགས་པས་ཟང་ཟིང་མེད་པ། གསུམ་པས་སེམས་ཅན་གྱི་
དོན་ཆེན་པོ་བྱས་པས་དོན་ཆེ་བ། བཞི་པས་སྦྱིན་སོགས་ལྔ་མི་རྟོག་ཡེ་ཤེས་ཀྱིས་ཟིན་པས་ལྷག་
མེད་དུའང་མི་འཛད་ལ། ཤེས་རབ་ནི། སེམས་ཅན་ཡོངས་སུ་བཟུང་བས་མི་ཟད་པ་སྟེ། རྒྱ་ཆེ་
བ་དང་ཟང་ཟིང་མེད། །དོན་ཆེ་བ་དང་མི་ཟད་པ། །སྦྱིན་པ་ལ་སོགས་ཐམས་ཅད་ཀྱི། །ཡོན་
ཏན་བཞིར་ནི་ཤེས་པར་བྱ། །ཞེས་སོ། །གཉིས་པ་ནི། སྦྱིན་པའི་རྟེན་བྱང་སེམས། སྦྱིན་པ་
གསུམ་གྱི་གཞི་ནི། ནང་གི་དངོས་པོ་ལུས་དང་། ངན་སོང་དང་། འཁོར་བས་མི་འཇིགས་པ་
དང་། ཐེག་ཆེན་གྱི་ཆོས་སོ། །རྒྱུ་མཚན་སྙིང་རྗེའོ། །ཡོངས་སུ་བསྔོ་བ་ནི། བྱང་ཆུབ་ཆེན་པོ་
དོན་གཉེར་རོ། །རྒྱུ་ནི། སྦྱིན་པའི་ཕར་ཕྱིན་ལ་གོམས་པའི་བག་ཆགས་སོ། །ཡེ་ཤེས་འཁོར་
གསུམ་མི་རྟོག་པའོ། །ཞིང་ནི། སློང་བ་དང། དུཁ་པ་དང། རྟེན་མེད་པ་ཉེས་པར་སྤྱོད་པ་
དང་། ཡོན་ཏན་ཅན་ནོ། །གནས་ནི། མོས་པ་དང་། ཡིད་ལ་བྱེད་པ་དང་། ཏིང་ངེ་འཛིན་
257



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
.
...གྱི་དབང་འབྱོར་བའོ། །དེ་བཞིན་དུ་ཚུལ་ཁྲིམས་ཀྱི་གཞི། བྱང་སེམས་ཀྱི་སྡོམ་པ། བཟོད་པའི་
གཞི། ཤིན་ཏུ་དམན་པས་གནོད་པ་ཆེན་པོ་བྱེད་པ། བརྩོན་འགྲུས་ཀྱི་གཞི། ཕར་ཕྱིན་སྒོམ་
པ་དང་དེའི་སྤང་བྱ་སྤོང་བ། བསམ་གཏན་གྱི་གཞི་བྱང་སེམས་ཀྱི་ཏིང་ངེ་འཛིན། ཤེས་རབ་ཀྱི་
གཞི། དེ་བཞིན་ཉིད། ཐམས་ཅད་ཀྱི་ཞིང་ཐེག་ཆེན་ནོ། །གཞན་རྣམས་སྔ་མ་བཞིན་ནོ། །
སྦྱིན་པ་རྟེན་དང་གཞི་དང་ནི། །རྒྱུ་མཚན་དང་ནི་ཡོངས་བསྔོ་དང་། །རྒྱུ་དང་ཡེ་ང་ཡེ་ཤེས་ཞིང་དག་
དང་། །གནས་ཀྱི་སྒོ་ནས་མཆོག་ཏུ་འདོད། །དེ་བཞིན་དུ་འདོན་པ་བསྒྱུར་རོ། །བཅུ་པ་ཕན་
ཚུན་རྣམ་པར་ངེས་པ་ནི། ། ཕན་ཚུན་བསྡུས་ཕྱིར་རབ་དབྱེའི་ཕྱིར། །ཆོས་ཉིད་ཕྱིར་དང་རྒྱུ་
མཚན་ཕྱིར། །ཕ་རོལ་ཕྱིན་དྲུག་རྣམ་ཀུན་ཏུ། །རྣམ་པར་ངེས་པར་ཤེས་པར་བྱ། །ཞེས་ཏེ།
ཕན་ཚུན་བསྡུ་བ་ནི། ཚུལ་ཁྲིམས་དང་བཟོད་པ་མི་འཇིགས་པའི་སྦྱིན་པས་བསྡུས། བསམ་
གཏན་ཤེས་རབ་ཆོས་ཀྱི་སྦྱིན་པས་བསྡུ། བརྩོན་འགྲུས་ནི། དེ་གཉིས་ཀས་བསྡུས་སོ། །དེ་
བཞིན་དུ་དགེ་བ་ཆོས་སྡུད་ཀྱིས་ལྔ་པོ་ཐམས་ཅད་བསྡུས་སོ། ། གཞན་ཡང་དེས་ཤེས་པར་
བྱའོ། །རབ་དབྱེ་ནི། རེ་རེ་ལ་དྲུག་དྲུག་ཚང་བ་གཞུང་དུ་སྟོན་པ་བཞིན་ནོ། །ཆོས་ཉིད་ཀྱི་
ཕྱིར་ནི། སྦྱིན་སོགས་དོན་བརྗོད་བྱ་དང་། མདོ་ལ་སོགས་པ་རྗོད་བྱེད་ཕན་ཚུན་བསྡུས་
པའོ། །རྒྱུ་མཚན་གྱི་ཕྱིར་ནི། སྦྱིན་པའང་ཚུལ་ཁྲིམས་ཀྱི་རྒྱུ་ཡིན་ཏེ། ལོངས་སྤྱོད་ལ་མི་ལྟ་ན།
ཚུལ་ཁྲིམས་ལེན་པའི་ཕྱིར་རོ། །ཚུལ་ཁྲིམས་ཀྱང་སྦྱིན་པའི་རྒྱུ་མཚན་ཡིན་ཏེ། དགེ་སྦྱོང་གི་
སྡོམ་པ་བླངས་ན། ཡོངས་སུ་འཛིན་པ་ཐམས་ཅད་གཏོང་བའི་ཕྱིར་རོ། །དེ་བཞིན་དུ་གཞན་
ལའང་ཤེས་པར་བྱའོ། །
བཅུ་གཅིག་པ་ལ། འབྲས་བུ་དང་། ངེས་པར་འགྱུར་བ། གདོན་མི་ཟ་བར་བྱ་བ།
རྟག་ཏུ་བྱ་བ། གཙོ་ཆེ་བ། ཚོགས་གཉིས། ཡང་དག་པར་སྦྱོར་བའི་ཁྱད་པར་དང་བདུན་
ནོ། །དང་པོ་ནི། བྲལ་འབྲས་རང་གི་སྤང་བྱ་སྤངས་པ། རྒྱུ་མཐུན་ཁྱད་པར་ཅན་གྱི་ཕྱི་མ།
བདག་འབྲས་ཡོན་ཏན་བཞིའམ། སྔར་བཤད་པའི་ལྡན་པ། སྐྱེས་བུ་བྱེད་འབྲས། སྣོད་ཉིད་
དུ་ནི་བྱེད་པ་དང་། །ཚུལ་ཁྲིམས་དག་ལ་འགོད་པ་དང་། །གནོད་པ་ལ་ནི་བཟོད་པ་དང་། །
དོན་བྱེད་པར་ནི་འགྲོ་བ་དང་། །བསྟན་པ་འདི་ལ་འཛུད་པ་དང་། །ཐེ་ཚོམ་གཅོད་པར་བྱེད་པ་
འདི། །བློ་ལྡན་རྣམས་ཀྱི་སེམས་ཅན་ལ། །ཕན་འདོགས་ཉིད་དུ་འདོད་པ་ཡིན། །ཞེས་སོ། །
རྣམ་སྨིན་ནི། རིན་ཆེན་ཕྲེང་བར། སྦྱིན་པས་ལོངས་སྤྱོད་ཁྲིམས་ཀྱི་བདེ། །བཟོད་པས་K
258



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཟུགས་བཟང་བརྩོན་པས་བརྗིད། །བསམ་གཏན་གྱིས་ཞི་བློ་ཡིས་གྲོལ། །ཞེས་པ་ལྟར་རོ། །
གཉིས་པ་ནི། བློ་ལྡན་རྣམས་པ་ཐམས་ཅད་དུ། །ཕུན་ཚོགས་སྐྱེ་དང་མི་སྐྱོ་དང་། །རྟག་ཏུ་
སྒོམ་པར་བྱེད་པ་དང་། །ཏིང་འཛིན་ཉམས་པ་མེད་པ་དང་། །བྱ་བ་འགྲུབ་དང་ལྷུན་གྲུབ་
པའི། །བཟོད་པ་ཐོབ་ལ་ངེས་པར་འགྱུར། །ཞེས་སོ། །གསུམ་པ་ནི། མཆོད་བསླབ་ཡང་
དག་བསླང་བ་དང་། ། སྙིང་རྗེས་དགེ་བ་སྒོམ་པ་དང། །དེ་བཞིན་དགོན་པར་བག་ཡོད་
དང༌། །ཐོས་དོན་དོམ་མི་ཤེས་པ་དང་། །ས་རྣམས་ཀུན་ལ་བརྟན་པ་ཡིས། །གདོན་མི་ཟ་
བར་བྱ་བ་ཉིད། །ཅེས་སོ། །བཞི་པ་ནི། འདོད་པའི་ཉེས་དམིགས་ཤེས་པ་དང་། །འཁྲུལ་པ་
དག་ལ་རྟོག་པ་དང་། །དུཁ་དང་དུ་ལེན་ཉིད་དང་། །དགེ་བ་དག་ནི་སྒོམ་པ་དང་། །བདེ་ལ་
རོ་མྱང་མེད་ཉིད་དང་། །མཚན་མ་རྣམ་པར་མི་རྟོག་པ། །ས་རྣམས་ཀུན་ལ་བརྟན་པ་ཡིས། །
རྟག་དུ་བྱ་བ་དག་ཡིན་ནོ། །ཞེས་སོ། །ལྔ་པ་ནི། ཆོས་སྦྱིན་ཚུལ་ཁྲིམས་དག་པ་དང་། །མི་སྐྱེ་
བཟོད་པ་ཐོབ་ཉིད་དང༌། །ཐེག་ཆེན་བརྩོན་འགྲུས་རྩོམ་པ་དང་། །མཐའ་ལ་སྙིང་རྗེ་ལྡན་
གནས་དང་། །ཤེས་རབ་བློ་དང་ལྡན་རྣམས་ཀྱི། །ཕ་རོལ་ཕྱིན་པའི་གཙོ་བོར་འདོད། །ཅེས་
སོ། །དྲུག་པ་ནི། སྦྱིན་དང་ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་
ཀྱི། །གསུམ་པོ་གཞན་ནི་གཉིས་ཀ་སྟེ། །ལྔ་ཆར་ཡང་ནི་ཡེ་ཤེས་ཚོགས། །ཞེས་སོ། །བདུན་
པ་ནི། རེ་བ་མེད་པའི་སྦྱིན་པ་དང་། །ཡང་སྲིད་མི་འདོད་ཚུལ་ཁྲིམས་དང་། །ཐམས་ཅད་ལ་
ནི་བཟོད་པ་དང་། །ཡོན་ཏན་ཀུན་འབྱུང་བརྩོན་འགྲུས་དང་། །དེ་བཞིན་བསམ་གཏན་
གཟུགས་མེད་མིན། །ཤེས་རབ་ཐབས་དང་ལྡན་པ་ནི། །ཕ་རོལ་ཕྱིན་པ་དྲུག་པོ་ལ། །བརྟན་
པ་རྣམས་ཀྱིས་ཡང་དག་སྦྱོར། །ཞེས་པ་ལྟར་རོ། །གཉིས་པ་ནི། བཤད་ཅེས་དྲང་ངོ༌། །གང་
ན། གོ་ཆའི་སྒྲུབ་པ་གང་ཡིན་དེའོ། །ཇི་ལྟར་ན། མདོ་ཇི་ལྟ་བ་བཞིན་དུའོ། །གང་གིས་ན་
དྲུག་ཚན་དྲུག་གིས་སོ། །དེ་གང་ཞེ་ན། བསྡུས་པ་ཡིས་སོ། །གང་ན། ཕར་ཕྱིན་དྲུག་པོ་དེ་
དག་གོ །གང་དུ་ན། སྦྱིན་པ་ལ་སོགས་པ་རྣམ་པ་དྲུག་ཏུའོ། །ཇི་ལྟར་ན། སོ་སོར་ཏེ། རེ་རེ་
ལ་ཐམས་ཅད་ཚང་བའི་ཚུལ་དུའོ། །མདོ་ནི། སེམས་དཔའ་ཆེན་པོ་ཤཱི་ལའི་ཕར་ཕྱིན་ལ་དེ་
ལྟར་སྤྱོད་པ་ནི། ཕར་ཕྱིན་དྲུག་པོ་ཐམས་ཅད་ཡོངས་སུ་འཛིན་ཏེ། དེའི་ཕྱིར་གོ་ཆ་ཆེན་པོ་
བགོས་ཞེས་བྱའོ། །ཞེས་སོ། །
གསུམ་པ་ལ། ཕྱེ་སྟེ་བཤད་པ་དང་། བསྡུས་ཏེ་བསྟན་པའོ། །དང་པོ་ལ། དྲུག་ཚན་སོ
259



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
དྲུག་ལས། དང་པོ་ལ། སྦྱིན་པའི་ཕར་ཕྱིན་ལ་སྤྱོད་པ་ན། ཆོས་ཀྱི་སྦྱིན་པ་དང་། སོགས་པ་
ཟང་ཟིང་གི་སྦྱིན་པ་ལ་སོགས་སྦྱིན་པ་ན། སྦྱིན་པའི་དགེ་བ་གཞན་དོན་དུ་བསྔོ་བ་སྦྱིན་པའི་གོ་
ཆ་དང་། དེ་ཉིད་ཀྱི་ཉན་ཐོས་ཀྱི་ཡིད་ལ་བྱེད་པ་ལ་སོགས་པ་སྤོང་བ་ཚུལ་ཁྲིམས་ཀྱི་དང་། དེ་
ཉིད་རྣམ་མཁྱེན་ཉིད་ཀྱི་ཆོས་ལ་བཟོད་ཅིང་མོས་པ་སྐྱེ་བ་ཐམས་ཅད་ཀྱིས་མི་སྙན་པར་སྨྲ་བ་ཉིད་
བཟོད་པ་བཟོད་པའི་དང། དེ་ཉིད་དགེ་བའི་རྩ་བ་གོང་ནས་གོང་དུ་འཕེལ་བར་བྱ་བའི་ཕྱིར་
འདུན་པ་བསྐྱེད་པ་བརྩོན་འགྲུས་ཀྱི་དང་། དེ་ཉིད་ཉན་རང་གི་ཐེག་པ་གཞན་དང་མ་འདྲེས་
པའི་སེམས་རྩེ་གཅིག་པ་ཉིད་ཀྱིས་དགེ་བ་བླ་མེད་བྱང་ཆུབ་ཏུ་བསྔོ་བ་ནི། བསམ་གཏན་གྱི་
དང་། དེ་ཉིད་སྒྱུ་མ་ལྟ་བུའི་འདུ་ཤེས་ཉེ་བར་གནས་པས་སྦྱིན་པར་བྱ་བ་དང་། སྦྱིན་པ་པོ་
དང་། ལེན་པ་པོ་མི་དམིགས་པ་ནི། འདིའི་སྐབས་ཀྱི་ཤེས་རབ་ཀྱི་གོ་ཆ་ཡིན་ལ། འོག་མི་
རྣམས་ཀྱི་ནི་གོ་རིམ་བཞིན་དུ། སོགས་པ་ཚུལ་ཁྲིམས་བསྲུང་བྱ་སྲུང་བྱེད་ལ་སོགས་པ་མི་
དམིགས་པར་གོ་བར་བྱ་སྟེ། དྲུག་ཚན་དང་པོའོ། །རེ་རེ་ལ་ཐམས་ཅད་ཚང་བ་དེ་བཞིན་དུ་
ཚུལ་ཁྲིམས་སྲུང་བར་བྱེད་པ་གཉིས་པ། བཟོད་པ་རྫོགས་པར་བྱེད་པ་གསུམ་པ། བརྩོན་
འགྲུས་རྩོམ་པ་བཞི་པ། བསམ་གཏན་སྒྲུབ་པ་ལྔ་པ། དེ་ལྟ་བུས་ཤེས་རབ་སྒོམ་པར་བྱེད་པ་
དྲུག་པའོ། །འདི་ནི། འབུམ་ཊཱིཀ་ཏུ་བསྔོ་བ་སྦྱིན་པ་ལ་སྦྱར་ལ། འཕགས་པ་དང་འགྲེལ་ཆེན་
གཉིས་ཀས་འདི་དང་མཐོང་ལམ་རྩེ་སྦྱོར་གཉིས་ཀ་བསྔོ་བ་བསམ་གཏན་ལ་སྦྱར་བ་ལྟར་བྲིས་
པའོ། །ཡང་ན། དགེ་བ་བྱང་ཆུབ་ཏུ་བསྔོ་བ་ཤེས་རབ་ཡིན་ལ། དྲུག་པོ་ལ་གོ་རིམ་བཞིན་དུ་
སྦྱིན་པར་བྱ་བ་ལ་སོགས་པ་མི་དམིགས་པ་ནི། གོ་ཆའོ་ཞེས་གསེར་གླིང་པའི་ལྟར་བཤད་དོ། །
གཉིས་པ་ནི། བསྡུས་པས་ན། གོ་ཆའི་སྒྲུབ་པ་རྣམ་དྲུག་གོ །གང་བསྡུས་ན། སྦྱིན་པ་ལ་
སོགས་པ་ཕར་ཕྱིན་ནོ། །གང་གིས་ན། སྦྱིན་པ་ལ་སོགས་པས་སོ། །ཇི་ལྟར་ན། སྔར་བཤད་
པ་དེ་ལྟར་སོ་སོར་ཏེ། རེ་རེ་ལ་ཐམས་ཅད་ཚང་བར་རོ། །འོ་ན། སོ་དྲུག་ཏུ་འགྱུར་རོ་ཞེ་ན།
དྲུག་ཚན་དྲུག་གིས་རྣམ་པ་སུམ་ཅུ་རྩ་དྲུག་ཡིན་མོད་ཀྱི། སྦྱིན་པ་ལ་སོགས་དྲུག་དང་གོ་ཆེ་དྲུག་
ཏུ་ཆོས་མཐུན་པའི་ཕྱིར། དྲུག་ཏུ་བསྡུས་སོ། །
གཉིས་པ་འཇུག་པའི་སྒྲུབ་པ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་རྣམ་
མཁྱེན་ཉིད་དང་ལྡན་པའི་སེམས་ཀྱིས་ཕར་ཕྱིན་རྣམས་མཚན་མར་མི་དམིགས་པའི་གོ་བགོས་
པ་ལ་ཐེག་ཆེན་ལ་འཇུག་པ་འབྱུང་བས་སྒྲུབ་པ་གཉིས་པ་ཐེག་ཆེན་ལ་འཇུག་པའི་སྒྲུབ་པ་སྟོན་
260



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཐནོ། །རྩ་བ་ལ། འཇུག་ཡུལ་ཐེག་ཆེན་ངོས་བཟུང་བ་དང་། དེ་ལ་འཇུག་པའི་སྒྲུབ་པའོ། །
དང་པོ་ལ། དབྱེ་བ། བསྡུ་བ། མཚན་ཉིད་དོ། །དང་པོ་ནི། དམིགས་པ་ཆེན་པོ་ཉིད་དང་
ནི། །དེ་བཞིན་སྒྲུབ་པ་གཉིས་དག་དང་། །ཡེ་ཤེས་བརྩོན་འགྲུས་རྩོམ་པ་དང་། །ཐབས་ལ་
མཁས་པར་གྱུར་པ་དང་། །ཡང་དག་འགྲུབ་པ་ཆེན་པོ་དང་། །སངས་རྒྱས་འཕྲིན་ལས་ཆེན་པོ་
སྟེ། །ཆེན་པོ་འདི་རྣམས་དང་ལྡན་པ། ། ཐེག་ཆེན་ཞེས་ནི་ངེས་པར་བརྗོད། ། ཅེས་ཏེ།
གསུང་རབ་ཡན་ལག་བཅུ་གཉིས་རྒྱ་ཆེན་པོ་ལ་དམིགས་པ་དང་། རང་གཞན་གྱི་དོན་སྒྲུབ་པ་
དང་། བདག་མེད་གཉིས་ཀ་རྟོགས་པའི་ཡེ་ཤེས་དང་། བསྐལ་པ་གྲངས་མེད་གསུམ་དུ་གུས་
སྦྱོར་གྱི་བརྩོན་འགྲུས་དང་། འཁོར་བར་གནས་ཀྱང་ཉོན་མོངས་ཀྱིས་མི་གོས་པའི་ ཐབས་
མཁས་པ་དང་། སྟོབས་དང་མི་འཇིགས་པ་སོགས་ཡང་དག་པར་འགྲུབ་པ་དང་། བྱང་ཆུབ་པ་
དང་མྱ་ངན་ལས་འདས་པ་ལ་སོགས་སངས་རྒྱས་འཕྲིན་ལས་ཏེ། དང་པོ་ལྔ་རྒྱུའི་ཐེག་ཆེན།
གཉིས་འབྲས་བུའི་ཐེག་ཆེན་ནོ། །ཆེན་པོ་བདུན་དང་ལྡན་པའི་ཕྱིར་ཐེག་ཆེན་ཞེས་ངེས་ཚིག་
ཏུ་སྦྱར་ཡང་རུང་ངོ་། །གཉིས་པ་ནི། རིགས་དང་ཆོས་ལ་མོས་པ་དང་། །དེ་བཞིན་སེམས་ནི་
བསྐྱེད་པ་དང་། །སྦྱིན་པ་ལ་སོགས་སྒྲུབ་པ་དང་། །སྐྱོན་མེད་པ་ལ་འཇུག་ཉིད་དང་། །སེམས་
ཅན་རྣམས་ཡོངས་སྨིན་བྱེད་དང་། །ཞིང་ནི་རྣམ་པར་སྦྱོང་བ་དང་། །མི་གནས་མྱ་ངན་འདས་
པ་དང་། །བྱང་ཆུབ་མཆོག་དང་སྟོན་པའོ། །ཞེས་ཏེ། བཅུ་པོ་འདིས་ཐེག་ཆེན་བསྡུས་ཏེ།
རིགས་དང་ཐེག་ཆེན་གྱི་ཆོས་ལ་མོས་པ་དང༌། དེའི་རྒྱུས་སེམས་བསྐྱེད་པ་དང་། ཕྱིན་དྲུག་
སྒྲུབ་པ་དང་། ས་དང་པོ་སྐྱོན་མེད་པ་ལ་འཇུག་པ་དང་། ས་བདུན་པའི་བར་སེམས་ཅན་སྨིན་
པར་བྱེད་པ་དང་། དག་པ་ས་གསུམ་ལ་ཞིང་སྦྱོང་བ་དང་། མི་གནས་མྱ་ངན་འདས་པ་དང་།
སངས་རྒྱས་ཀྱི་ས་ན་བྱང་ཆུབ་པ་དང་། མྱ་ངན་ལས་འདས་པ་ཆེན་པོ་སྟོན་པའོ། །
གསུམ་པ་ལ། སྤྱིར་ཐེག་ཆེན་ནི། བགྲོད་པ་གང་ཞིག ཆེན་པོ་བདུན་ལྡན། ཁྱད་པར་
རྒྱུའི་ཐེག་ཆེན་ནི། ཆེན་པོ་བདུན་ལྡན་གང་ཞིག །འདིས་བགྲོད་པར་བྱེད་པ། འབྲས་བུའི་
ཐེག་ཆེན་ནི། ཆེན་པོ་བདུན་ལྡན་གང་ཞིག །བགྲོད་བྱ་མཐར་ཐུག་པའོ། །གཉིས་པ་ལ།
ཤེས་པར་བྱ། ཞེས་དང་པོ། །གང་ན། འཇུག་པའི་སྒྲུབ་པའོ། །ཇི་ལྟར་ན། དང་པོར་ཐེག་
ཆེན་གྱི་ཆོས་ལ་འཇུག་པ་ཡིན་ལ། ཕྱིས་གོང་ནས་གོང་དུ་ཁྱད་པར་རྟོགས་པས་འཛེག་པ་ཡིན་
པར་རོ། །ཡང་ན། འཇུག་པ་དང་། འཛེག་པ་དོན་གཅིག་ཏུའོ། །དབྱེ་ན་དུ་ཞེ་ན། དགུ་
261



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཡོད་དེ། དང་པོར་རང་རང་གི་རྣམ་པ་དང་རྟགས་དང་མཚན་མས་བསམ་གཏན་གཟུགས་
མེད་ཀྱི་སྙོམས་འཇུག་ལ་འཇུག་པའི་སྒྲུབ་པ་ཞེས་ཐམས་ཅད་ལ་སྦྱར་ཏེ། མདོ་ནི། བསམ་
གཏན་དང་གཟུགས་མེད་པའི་སྙོམས་པར་འཇུག་པ་འདི་དག་གིས་སྦྱིན་པའི་ཕར་ཕྱིན་ལ་སྤྱོད།
ཅེས་སོགས་སོ། །དེ་ནས་ཚོགས་གཉིས་ལ་སློབ་པའི་ཕྱིར་འཁོར་གསུམ་དག་པའི་སྦྱིན་སོགས་།
ལམ་ཤེས་པའི་འོ། །མདོ་ནི། སེམས་ཅན་ཐམས་ཅད་ཀྱིས་ཉོན་མོངས་པ་རབ་ཏུ་སྤང་བའི་
ཕྱིར་ཆོས་བསྟན་པར་བྱའོ། །སྙམ་པ་འདི་ནི། སེམས་དཔའ་ཆེན་པོའི་སྦྱིན་པའི་ཕར་ཕྱིན་
ནོ། །ཞེས་སོ། །དེ་ནས་དེ་ཁོ་ན་ཉིད་ལ་ལྷག་པར་མོས་པའི་ཕྱིར་འཕགས་པའི་ལམ་ལའོ། །
མདོ་ནི། ཐེག་པ་ཆེན་པོ་ནི། རྣམ་པ་ཐམས་ཅད་དུ་བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་སྒོམ་
པ་དང་ཞེས་སོ། །དེ་ནས་གཞན་དོན་བྱེད་པའི་བྱམས་པ་དང་། །སོགས་པ་སྙིང་རྗེ་སོགས་ཚད་
མེད་པ་བཞི་ལའོ། །མདོ་ནི། བྱམས་པ་དང་ལྡན་པའི་སེམས་ཡངས་པ། རྒྱ་ཆེན་པོར་གྱུར་པ།
མི་གཉིས་པ། ཚད་མེད་པ། འཁོན་མེད་པ། འགྲན་ཟླ་མེད་པ། སྒྲིབ་པ་མེད་པ། གནོད་པ་
མེད་པ། ཐམས་ཅད་དུ་སོང་བ། ཤིན་ཏུ་བསྒོམས་པ། ཕྱོགས་གཅིག་གི་ལོ་ཀའི་ཁམས་ཆོས་
ཀྱི་དབྱིངས་ཀྱི་མཐའ་ཀླས་པ། ནམ་མཁའི་མཐའ་གཏུགས་པ་ཐམས་ཅད་དང་ལྡན་པ་ཞེས་
སོགས་ཏེ། དགུ་དང་། གཉིས་དང་། གཉིས་ནི། སེམས་ཅན་དང་། ཆོས་དང་། དམིགས་
པ་མེད་པ་ལ་དམིགས་པའི་ཚད་མེད་དོ། །དེ་ནས་གཞན་དོན་གྱི་འཆིང་བ་སྤོང་བ་དམིགས་པ་
མེད་པ་དང་ལྡན་པ་ལའོ། །མདོ་ནི། ཐེག་པ་ཆེན་པོ་ནི། གང་ནང་སྟོང་པ་ཉིད་ཅེས་ཀྱང་
དམིགས་པའི་ཚུལ་གྱིས་མ་ཡིན་ནོ། །ཞེས་སོ། །དེ་ནས་ལས་དང་བྱ་བ་བྱེད་པོ་མི་དམིགས་པ་
འཁོར་གསུམ་རྣམ་པར་དག་པ་ལའོ། །མདོ་ནི། སྦྱིན་པ་པོ་དང་ལེན་པ་པོ་དང་སྦྱིན་པ་རྣམས་
མི་དམིགས་པའི་ཚུལ་གྱིས་དམིགས་སུ་མེད་པ་དེ་ལྟར་ན་ཞེས་སོགས་སོ། །དེ་ནས་རང་གི་
བསྒྲུབ་བྱ་ལ་འབད་པའི་ཕྱིར་ཆེད་དུ་བྱ་བ་ལའོ། །མདོ་ནི། རྣམ་མཁྱེན་ཉིད་དང་ལྡན་པའི་
ཡིད་ལ་བྱ་བ་མ་འདྲེས་པས་སྒོམ་པར་རྣམ་པར་གཞིག་པའི་དོན་དུ་བྱང་ཆུབ་ཀྱི་ཕྱོགས་ཀྱི་ཆོས་སོ་
བདུན་དེ་མི་དམིགས་པའི་ཚུལ་གྱིས་སྒོམ་ཞེས་སོ། །དེ་ནས་གཞན་གྱི་སེམས་ཤེས་པ་ལ་སོགས་
པ་བརྩོན་པར་བྱེད་པས་མངོན་ཤེས་དྲུག་ལའོ། །མདོ་ནི། མངོན་པར་ཤེས་པ་ཐམས་ཅད་
ཡོངས་སུ་རྫོགས་པའི་ཕྱིར་ན་སེམས་ཅན་ཡོངས་སུ་སྨིན་པར་བྱེད་དོ། །ཞེས་སོ། །དེ་ཐོབ་ནས་
སངས་རྒྱུ་བར་སྤྲོ་བས་རྣམ་པ་ཀུན་མཁྱེན་ཚུལ་ལའོ། །མདོ་ནི། རྣམ་མཁྱེན་ཉིད་ཐོབ་ནས་
262



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཀྱང་ཆོས་ཀྱི་འཁོར་ལོ་བསྐོར་བར་བྱེད་དོ། །ཞེས་སོ། །འགྲེལ་པ་ལ་རྟོག་པའི་རིམ་པས་ཡང་
དག་པར་གནས་པའི་མཚན་ཉིད་ཅན་རྣམ་པ་དགུ་ནི་ཆོས་ཅན། འཇུག་སྒྲུབ་ཡིན་ཏེ། གང་
ཞིག་བསམ་གཏན་སོགས་ཐེག་ཆེན་པའི་ཆོས་མཐའ་དག་སྦྱོར་བའི་བརྩོན་འགྲུས་ཀྱིས་གནོན་སྦྱོ
ཞིང་བགྲོད་པའི་ངོ་བོ་ཉིད་ཡིན་པའི་ཕྱིར་རོ། །དགུ་པོ་གང་ཞེ་ན། དང་པོ་ནི། ཡང་དག་པར་
གནས་པའི་མཚན་ཉིད་ཅེས་ཐམས་ཅད་ལ་སྦྱོར། བསམ་གཏན་དང་གཟུགས་མེད་པའི་སྙོམས་
པར་འཇུག་པ་ལ་རྣམ་པ་དང་རྟགས་དང་མཚན་མ་མི་དམིགས་པར་འཇུག་པ་སྟེ། འདིའི་
མཐའ་བཤད་པ་ལ། ངོ་བོ་དང་། ཡན་ལག་དང་། སྙོམས་པར་འཇུག་པ་དང་། ཉོན་མོངས་
པ་དང་། རྣམ་བྱང་དང་། ཚད་དང་དྲུག་གོ །ངོ་བོ་ནི། བསམ་གཏན་དང་པོ་ནི། འདོད་
པའི་ཉོན་མོངས་དང་མི་ལྡན་ཞིང་འདོད་པའི་དངོས་པོ་ལ་མི་དམིགས་པས་འདོད་པས་དབེན་
པ། མི་དགེ་བའི་ཆོས་མཐའ་དག་གིས་དབེན་པ། འདོད་པའི་གཉེན་པོ་རྟོག་དཔྱོད་དང་ལྡན་
པ། དབེན་པ་ལས་སྐྱེས་པ། ལུས་སེམས་ཤིན་ཏུ་སྦྱངས་པའི་དགའ་བདེ་དང་ལྡན་པའོ། །
གཉིས་པ་ནི། རྟོག་དཔྱོད་སེམས་འཁྲུག་བྱེད་ཀྱི་སྐྱོན་དུ་མཐོང་ནས་དེ་ལས་ལྡོག་སྟེ་
གཡེང་བའི་དམིགས་པ་དང་བྲལ་ནས་རྩེ་གཅིག་དཔྱོད་པའི་དམིགས་པ་དང་གཅིག་པས་ཞི་བ་
དང་ནང་རབ་ཏུ་དང་བ། རྟོག་དཔྱོད་དང་བྲལ་ཞིང་གླགས་མི་རྙེད་པས་སེམས་ཀྱི་རྒྱུད་གཅིག་
ཏུ་གྱུར་པའོ། །གསུམ་པ་ནི། དགའ་བ་ཡང་དགས་པ་ཉིད་ཀྱིས་བཏང་སྙོམས་སུ་བྱེད་པའི་ཕྱིར་
དྲན་ཤེས་བཞིན་དང་ལྡན་པའི་གཟུགས་དང་། ཡིད་ཀྱི་ལུས་ཀྱི་བདེ་བ་དང་། ཤིན་ཏུ་སྦྱངས་
པའི་བདེ་བ་དང་ལྡན་པའོ། །བཞི་པ་ནི། བདེ་སྡུག་ཡིད་བདེ་མི་བདེ་དང་བྲལ་བ། དྲན་པ་
དང་བཏང་སྙོམས་ཡོངས་སུ་དག་པ་དང་ལྡན་པ། ཚོར་བ་བཏང་སྙོམས་པ་དང་ལྡན་པའོ། །
གཟུགས་མེད་ནམ་མཁའ་མཐའ་ཡས་ནི། སྔོན་པོ་སོགས་ཁ་དོག་དང་གྱང་དང་རྭ་བ་སོགས་
སྒྲིབ་པ་དང་། ཁང་བཟང་དང་སྐྱེད་མོས་ཚལ་སོགས་སྣ་ཚོགས་ཀྱི་འདུ་ཤེས་རྣམས་ལ་འདོད་
ཆགས་དང་བྲལ་བས་དེ་རྣམས་སྣང་བ་མེད་པས་ནམ་མཁའ་མཐའ་ཡས་སོ། །ཞེས་དམིགས་
ཤིང་མོས་པའོ། །རྣམ་ཤེས་ནི། ཤེས་པ་གང་གིས་ནམ་མཁའ་མཐའ་ཡས་སོ། །སྙམ་པའི་ཤེས་
པ་དེ་ཁོ་ན་མཐའ་ཡས་སོ་ཞེས་མོས་ཏེ། ཐམས་ཅད་དུ་ནམ་མཁའི་འདུ་ཤེས་བཟློག་སྟེ་སྒོམ་
པའོ། །ཅི་ཡང་ནི། རྣམ་ཤེས་མཐའ་ཡས་ལ་སོགས་གོང་དུ་བསྐྱེད་པས་གཟུགས་ཅན་གཟུགས་
མེད་ཀྱི་དམིགས་པ་ཅི་ཡང་མ་རྙེད་ནས་མེད་དོ། །ཞེས་དམིགས་ཏེ་སྒོམ་པའོ། །སྲིད་རྩེ་ནི།རྩེ
263



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཅི་ཡང་མེད་དོ། །སྙམ་པའི་འདུ་ཤེས་རགས་པར་མཐོང་ནས་ཟློག་ཅིང་། ཅི་ཡང་གི་འདུ་ཤེས་
སྔར་བཟློག་ཟིན་པས་འདུ་ཤེས་མེད། འདུ་ཤེས་ཕྲ་བ་མ་སྤངས་པར་ཡོད་པའོ། །
གཉིས་པ་ལ། བསམ་གཏན་དང་པོ་ལ་ཡན་ལག་ལྔ་སྟེ། རྟོག་དཔྱོད་གཉིས། འདོད་པ་
དང་། གནོད་སེམས་དང་། འཚེ་བའི་རྟོག་པ་སྤོང་བས་གཉེན་པོའི་ཡིན་ལག །དགའ་བདེ་
གཉིས་ཕན་ཡོན་གྱི་ཡན་ལག །སེམས་རྩེ་གཅིག་པ་ནི། དེ་གཉིས་ཀའི་གནས་ཀྱི་ཡན་ལག་སྟེ།
ཏིང་ངེ་འཛིན་ལ་བརྟེན་ནས་རྟོག་དཔྱོད་སོགས་གཉེན་པོ་འཇུག་ཅིང་ཕན་ཡོན་འབྱུང་བས་
སོ། །གཉིས་པ་ལ་ཡན་ལག་བཞི་སྟེ། ནང་རབ་ཏུ་དང་བ། རྟོག་དཔྱོད་སྤོང་བས་གཉེན་
པོ། །དགའ་བདེ་གཉིས་ཕན་ཡོན། རྩེ་གཅིག་པ་གནས་སོ། །གསུམ་པ་ལ་ཡན་ལག་ལྔ་སྟེ།
དྲན་པ་ཤེས་བཞིན་བཏང་སྙོམས་གསུམ། དགའ་བ་སྤོང་བས་གཉེན་པོ། བདེ་བ་ཕན་ཡོན།
རྩེ་གཅིག་པ་གནས་སོ། །
བཞི་པ་ལ་ཡན་ལག་བཞི་སྟེ། དྲན་པ་བཏང་སྙོམས་གཡེང་བའི་སྐྱོན་ཡོངས་སུ་དག་པ་
གཉིས་ནི། བདེ་བ་སྤོང་བས་གཉེན་པོ། །བདེ་སྡུག་གཉིས་ཀ་མ་ཡིན་པ་ཕན་ཡོན། རྩེ་གཅིག་
པ་གནས་སོ། །བཏང་སྙོམས་གཅིག་ཉིད། ཕན་ཡོན་གཉེན་པོ་གཉིས་སུ་མི་རུང་ངོ། །ཞེ་ན།
འདུ་བྱེད་བཏང་སྙོམས་གཉེན་པོ། ཚོར་བ་བཏང་སྙོམས་ཕན་ཡོན་ཡིན་གྱི། གཅིག་མིན་ནོ། །
གཟུགས་མེད་པ་རྣམས་ནི། ཡན་ལག་མི་འདྲ་བས་འདའ་བ་མིན་ཏེ། ཐམས་ཅད་ཀྱི་ཡན་ལག་
བཏང་སྙོམས་དང་རྩེ་གཅིག་པར་མཚུངས་པས་སོ། །དམིགས་པ་ལས་ཡང་དག་པར་འདའ་བ་
ཡིན་ལ་ཞི་རགས་ཀྱི་ཁྱད་ཡོད་དོ། །རིས་ཡུག་མཆུ་ཞེང་མཉམ་ཡང་ཕྲ་སྦོམ་གྱི་ཁྱད་ཡོད་པ་
བཞིན་ནོ། །གསུམ་པ་ནི། ཡིད་ལ་བྱེད་པ་བདུན་གྱིས་བསམ་གཏན་དང་པོ་ལ་སྙོམས་པར་
འཇུག་སྟེ། མཚན་ཉིད་རབ་ཏུ་རིག་པ་དང་། མོས་པ་ལས་བྱུང་བ་དང་། རབ་ཏུ་དབེན་པ་
དང་། དགའི་བ་སྡུད་པ་དང་། དཔྱོད་པ་དང། སྦྱོར་བའི་མཐའ་དང་། སྦྱོར་བའི་མཐའི་
འབྲས་བུ་ཡིད་ལ་བྱེད་པའོ། །དང་པོ་ནི། མཉམ་པར་གཞག་པའི་ས་པའི་ཡིད་ལ་བྱེད་པས་
ཉོན་མོངས་དང་དུཁའི་ཉེས་དམིགས་ཤས་ཆེ་ཞིང་རགས་པ་འདོད་པའི་དང། དེ་ཆུང་ཞིང་ཞི་
བ་བསམ་གཏན་དང་པོའི་མཚན་ཉིད་ཐོས་བསམ་གྱི་རིག་པའོ། །གཉིས་པ་ནི། དེ་ནས་
གཅིག་ཏུ་སྒོམ་པའི་རྣམ་པས་ཞི་རགས་ཀྱི་མཚན་མ་ལ་དམིགས་པའི་ཞི་གནས་དང་། ལྷག་
མཐོང་སྒོམ་ཞིང་རྟོག་དཔྱོད་ཀྱིས་ཞི་རགས་སུ་མོས་པའོ། །གསུམ་པ་ནི། གོམས་པའི་ཉོན་
264



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མོངས་པ་ཆེན་པོ་གསུམ་སྤོང་བའི་ལམ་མོ། །བཞི་པ་ནི། སྤོང་བ་ལ་དགའ་བས་ཉོན་མོངས་པ་
འབྲིང་སྤངས་ཏེ། དབེན་པའི་དགའ་བདེ་ཆུང་ངུས་རེག་ལ། དུས་དུས་སུ་དད་པས་རྨུགས་པ་
དང་གཉིད་དང་རྒོད་པ་དང་བྲལ་བར་བྱ་བའི་ཕྱིར་རབ་ཏུ་དགའ་བར་བྱེད་པའོ། །ལྔ་པ་ནི།
འདོད་པའི་ཉོན་མོངས་སྤངས་སམ། མ་སྤངས་ཤེས་པའི་དོན་དུ་སྡུག་པའི་མཚན་མ་ཡིད་ལ་
བྱེད་པ་ལ་སོགས་པས་སྐྱེ་མི་སྐྱེ་རྟོག་པའོ། །དྲུག་པ་ནི། དེ་ནས་ཉོན་མོངས་པ་ཆུང་ངུ་གསུམ་
སྤང་བར་བྱ་བའི་ཕྱིར་དང་པོའི་དངོས་གཞི་ལ་ཐུག་གི་བར་དུ་གཉེན་པོ་སྒོམ་པ་སྟེ། དྲུག་པོ་ཉེར་
བསྡོགས་ཡིན་ལ། དེ་ལ་བརྟེན་ནས་ཉོན་མོངས་པ་སྤོང་མི་ནུས་པ་མེད་པས་ན། མི་ལྕོགས་པ་
མེད་པའོ། །
བདུན་པ་ནི། དང་པོའི་དངོས་གཞིའོ། །དེ་བཞིན་དུ་འོག་མ་རྣམས་དུཁ་ཆེ་ཞིང་ཚེ་
ཐུང་། གོང་མ་རྣམས་དེ་ལས་ལྡོག་པས་རགས་པ་དང་ཞི་བས་སྤང་བྱ་དང་བླང་བྱར་ཤེས་ནས་
དེའི་སེམས་འཇོག་པ་དང་པོ། དེའི་འོག་ཏུ་ཡང་དག་པའི་སྦྱོར་བ་རྩོམ་པ་གཉིས་པ། འོག་མའི་
ཉོན་མོངས་ཆེན་པོ་སྤོང་བ་གསུམ་པ། འབྲིང་སྤོང་བ་བཞི་པ། ཐོབ་པར་མངོན་པའི་ང་རྒྱལ་
སྤོང་བ་ལྔ་པ། ཆུང་ངུ་སྤོང་བ་དྲུག་པ། དེ་ལྟར་བསྒོམས་པའི་འབྲས་བུ་དངོས་གཞི་ཉམས་སུ་
མྱོང་བ་བདུན་པ་སྟེ། དེས་སྲིད་རྩེའི་བར་དུ་སྙོམས་པར་འཇུག་གོ །བཞི་པ་ནི། སྲིད་པ་ལྟ་བ་
ང་རྒྱལ་མ་རིག་པས་ཉོན་མོངས་པ་ཅན་དུ་གྱུར་པས་བསྒྲིབས་ལ་ལུང་དུ་མ་བསྟན་པར་འགྱུར་
རོ། །ལྔ་པ་ནི། དག་པའི་བསམ་གཏན་གཟུགས་མེད་ནི། དགེ་བའི་ཕྱིར་ཀུན་ནས་དཀྲིས་
པའི་དྲི་མ་དང་བྲལ་བས་རྣམ་བྱང་ཞེས་བྱ་ལ། རབ་ཀྱི་མཐའི་ཆ་ལས་བྱུང་བའི་བསམ་གཏན་
གཟུགས་མེད་ནི། ཡོན་ཏན་ཁྱད་པར་ཅན་མངོན་པར་བསྒྲུབ་པའི་ཕྱིར་འདོད་པ་བཞིན་དུ་
ལས་སུ་རུང་བས་མཆོག་ཏུ་འགྲོ་བར་བྱེད་པས་རྣམ་པར་དག་པ་ཞེས་བྱའོ། །དྲུག་པ་ནི། ཡིད་
ལ་བྱེད་པ་དེ་དག་ལ་ཆུང་འབྲིང་ཆེན་པོར་བསྒོམས་པས་བསམ་གཏན་བཞིའི་སྐྱེ་བ་གསུམ་
གསུམ་འགྲུབ་བོ། །གཟུགས་མེད་ན། གཞལ་མེད་ཁང་གི་གནས་གཞན་མེད་པས་སྐྱེ་བའི་བྱེ་
བྲག་མེད་ཀྱང་ཆུང་ངུ་ལ་སོགས་པར་བསྒོམས་པས་ཚེ་རིང་ཐུང་གིས་མཐོ་དམན་དང་། ཉོན་
མོངས་མང་ཉུང་གི་བཟང་ངན་གྱི་ཁྱད་པར་ཡོད་དོ། །ལས་སུ་རུང་བའི་སྦྱིན་པ་ལ་སོགས་པའི་
ཕར་ཕྱིན་དྲུག་ལ་དང། མཐོང་བ་དང་སྒོམ་པ་དང་། མི་སློབ་པ་དང་ཁྱད་པར་གྱི་ལམ་དང་
ངོ། །མི་སློབ་ལམ་ལ་འཇུག་སྒྲུབ་མེད་ཅེས་ཨ་བྱ་ཟེར་རོ། །ཚད་མེད་པ་བཞི་ལ། རྒྱུ། ངོ་བོ།
265
E...



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
འབྲས་བུའོ། །རྒྱུ་ནི། བདེ་དང་དུཁ་དེ་རྒྱུ་ལས། །བྱང་ཆུབ་སེམས་དཔའི་སྙིང་རྗེ་སྟེ། །རྒྱུ་
དང་བཤེས་གཉེན་རང་བཞིན་ལས། །བྱང་ཆུབ་སེམས་དཔའི་སྙིང་རྗེའོ། །ཞེས་པས་བདེ་བ།
དུཁ། དེའི་རྒྱུ་བཏང་སྙོམས་རྣམས་སྙིང་རྗེའི་དམིགས་རྐྱེན་ནོ། །གཞན་ནི། དབྱེ་བ་ལས་
ཤེས་པར་བྱའོ། །རྒྱུ་རིགས་སམ། ཀུན་གཞིའི་ས་བོན། བདག་རྐྱེན་དགེ་བའི་བཤེས་གཉེན།
དེ་མ་ཐག་རྐྱེན་རིག་པའི་རང་བཞིན་ནོ། །ངོ་བོ་ལ། མཚན་མཚོན་གཞི་གསུམ་ལས། དང་པོ་
ནི། བརྟན་པས་ཚངས་པའི་མི་མཐུན་སྤངས། །རྣམ་པར་མི་རྟོག་ཡེ་ཤེས་ལྡན། །དམིགས་པ་
རྣམ་པ་གསུམ་ལ་འཇུག །སེམས་ཅན་རྣམས་ནི་ཡོངས་སྨིན་བྱེད། །ཅེས་པས། གནོད་སེམས་
སོགས་མི་མཐུན་ཕྱོགས་སྤང་པ། གཉེན་པོ་མི་རྟོག་ཡེ་ཤེས་དང་ལྡན་པ། དམིགས་པ་སེམས་
ཅན་དང་ཆོས་དང་དམིགས་པ་མེད་པ་ལ་འཇུག་པ། བྱེད་ལས་སེམས་ཅན་སྨིན་པར་བྱེད་པ་ནི།
སྤྱིའི་མཚན་ཉིད་དོ། །བྱེ་བྲག་ཏུ་བདག་རྐྱེན་བསམ་གཏན་ལ་བརྟེན་ནས་སེམས་ཅན་ཚད་མེད་
པ་བདེ་བ་དང་འཕྲད་པར་འདོད་པའི་ཏིང་ངེ་འཛིན་དང་ཤེས་རབ་བོ། །དེ་བཞིན་དུ་སྦྱར་ཏེ།
དུཁ་དང་བྲལ་བར་འདོད་པ་དང་། བདེ་བ་དང་མི་འབྲལ་བར་འདོད་པ་དང་། ཆགས་སྡང་
གིས་ཀུན་ནས་ཉོན་མོངས་པ་མེད་པར་འདོད་པའོ། །སེམས་ཅན་རྣམས་ལ་བརྩེ་བ་ཅན། །
འཕྲད་དང་བྲལ་བའི་དགོངས་པ་ཅན། །མི་འབྲལ་བ་ཡི་དགོངས་པ་ཅན། ། ཕན་བདེའི་
དགོངས་ཁྱོད་ལ་ཕྱག་འཚལ། །ཞེས་སོ། གཉིས་པ་ནི། ལྷ་ཚངས་པར་སྐྱེ་བའི་རྒྱུ་ཡིན་པས་
ཚངས་པའི་གནས་སོ། །བྱེ་བྲག་ཏུ། འབུམ་ཊིཀ་ཏུ། སེམས་ཅན་ཚད་མེད་པ་ལ་དམིགས་པ་
དང་། ཚོགས་ཚད་མེད་པའི་རྒྱུར་གྱུར་པ་དང་། ཆོས་ཚད་མེད་པའི་ཐོབ་པའི་རྒྱུར་གྱུར་པ་དང་།
ཡེ་ཤེས་ཚད་མེད་པའི་སྤྱོད་ཡུལ་དུ་གྱུར་པའི་ཕྱིར་ཚད་མེད་པ་ཞེས་བྱའོ། །ཞེས་སོ། །གསུམ་པ་
ལ། གསུམ་དང་། དྲུག་དང་ བཅུར་དབྱེ་བའོ། །དང་པོ་ལ། སྤྱིའི་དབྱེ་བ་དང་། བྱེ་བྲག་
གི་དབྱེ་བ་གཉིས་སོ། ། དང་པོ་ལ། ལྟ་བ་དང་། ས་མཚམས་དང་། དམིགས་པ་དང་།
བསམ་པའི་སྒོ་ནས་དབྱེ་བ་བཞིའོ། །དང་པོ་ནི། རྟག་གཅིག་རང་དབང་ཅན་གྱི་སེམས་ཅན་
ལ་དམིགས་པ་དང་། གཟུང་འཛིན་གཉིས་བདེན་གྱི་སེམས་ཅན་ལ་དམིགས་པ་དང་། སྒྱུ་མ་
ལྟ་བུའི་སེམས་ཅན་ལ་དམིགས་པ་གསུམ། སེམས་ཅན་དང་། ཆོས་དང་། དམིགས་པ་མེད་
པ་ལ་དམིགས་པའི་བྱམས་སོགས་གསུམ་མོ། །གཉིས་པ་ནི། བློ་གྲོས་མི་ཟད་པའི་མདོ་ལས།
ཐོག་མར་སེམས་བསྐྱེད་པའི་བྱང་སེམས་རྣམས་ཀྱི་བྱམས་པ་ད་པ་ནི། སེམས་ཅན་ལ་དམིགས་4
266



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པའོ། །སྤྱོད་པ་ལ་ཞུགས་པའི་བྱང་སེམས་རྣམས་ཀྱི་བྱམས་པ་ནི། ཆོས་ལ་དམིགས་པའོ། །མི་
སྐྱེ་བའི་ཆོས་ལ་བཟོད་པ་རབ་ཏུ་ཐོབ་པའི་བྱང་སེམས་རྣམས་ཀྱི་བྱམས་པ་ནི། དམིགས་པ་མེད་
པ་ལ་དམིགས་པའོ། །ཞེས་སོ། །ཐོག་མར་སེམས་བསྐྱེད་པ་ནི། ཚོགས་སྦྱོར་བའོ། །སྤྱོད་པ་
ལ་ཞུགས་པ་ནི། ས་བདུན་པའི་བར་རོ། །བཟོད་པ་ཐོབ་པ་ནི། ས་བརྒྱད་པ་ཡན་ཆད་དོ།
གསུམ་པ་ནི། བརྟན་པ་རྣམས་ཀྱི་དེ་དག་བདེ་འདོད་དང་། །དུཁ་ཡིས་ཉམ་ཐག་དང་བདེ་བ་
དང༌། །ཉོན་མོངས་ཅན་དང་དེ་དག་བསྟན་བཅོས་དང་། །དེ་ཡི་དེ་བཞིན་ཉིད་ལ་རབ་ཏུ་
འཇུག །ཅེས་པས་བདེ་བ་འདོད་པ་ནས་ཉོན་མོངས་ཅན་གྱི་བར་ལ་དམིགས་པ་སེམས་ཅན་ལ་
དམིགས་ལ། ཚད་མེད་པ་དེ་དག་བསྟན་པའི་ཆོས་ལ་འཇུག་པ་ཆོས་ལ་དམིགས་པ་དང་།
སེམས་ཅན་དང་ཆོས་སུ་མི་རྟོག་པའི་ཕྱིར་དེ་བཞིན་ཉིད་ལ་འཇུག་པ་དམིགས་པ་མེད་པ་ལ་
དམིགས་པའོ། །བཞི་པ་ནི། བདེ་བ་དང་ལྡན་ན་རེ་དགའ། ལྡན་པར་གྱུར་ཅིག །ལྡན་པར་
བྱའོ། །སྙམ་པ་གསུམ། རྗེས་སུ་ཡི་རང་དང་། སྨོན་ལམ་དང་། གོ་ཆའི་ངོ་བོར་གྱུར་པའི་
བྱམས་སོགས་གསུམ་མོ། །
གཉིས་པ་ལ། བྱམས་པ་གསུམ་ནི། མོས་སྤྱོད་དུ་སེམས་ཅན་ལ་དང་། ས་བདུན་པའི་
བར་དུ་དེ་བཞིན་ཉིད་ལ་དང་། ས་བརྒྱད་ཡན་ཆད་དམིགས་མེད་ལ་དམིགས་པའོ། །སྙིང་རྗེ་
གསུམ་ནི། དུཁ་ཅན་དང་། ཉེས་སྤྱོད་མང་བ་དང་། རྐྱེན་དང་མི་ལྡན་པས་རྣམ་པར་མ་གྲོལ་
བའི་སེམས་ཅན་ལ་དམིགས་པ་གསུམ་མོ། ། དགའ་བ་གསུམ་ནི། སེམས་ཅན་བདེ་བ་དང་།
བདག་གི་ཚོགས་རྫོགས་པ་དང་། དམ་པའི་ཆོས་ཀྱི་རོ་མྱང་བ་ལ་དམིགས་པའོ། །བཏང་
སྙོམས་གསུམ་ནི། སེམས་ཅན་གྱི་དོན་བྱ་བ་ལ་སྐལ་བ་ཡོད་མེད་ལ་དམིགས་པ་དང་། ཚོགས་
རྫོགས་པར་བྱ་བ་ལ་དུས་དང་དུས་མ་ཡིན་པ་ལ་དམིགས་པ་དང་། རྙེད་པ་གྲགས་པ་བསྟོད་པ་
བདེ་བ་བཞི་དང། དེ་ལས་ལྡོག་པ་བཞི་སྟེ། ལོ་ཀའི་ཆོས་བརྒྱད་ལ་མཉམ་པ་ཉིད་དུ་དམིགས་
པའོ། །གཉིས་པ་ནི། ཕྱིན་དྲུག་གི་མི་མཐུན་ཕྱོགས་དང་ལྡན་པ་ལ་དམིགས་པ་དྲུག་སྟེ།
བཀྲེན་ལ་བརྩེ་དང་མ་རུངས་པ་ལ་བརྩེ། །ཀུན་འཁྲུགས་ལ་བརྩེ་བག་མེད་རྣམས་ལ་བརྩེ། །
ཡུལ་གྱི་གཞན་དབང་ཅན་ལ་སྙིང་རྗེ་དང་། །ལོག་པར་མངོན་པར་ཞེན་ལ་སྙིང་རྗེའོ། །ཞེས་
སོ། །གསུམ་པ་ནི། རབ་ འབར་ དགྲ་ ཡི་ དབང་ དུ་ སོང་། ། དུཁ་ ཡིས་ནོན་མུན་པས་
བསྒྲིབས། །བགྲོད་དཀའི་ལམ་ལ་ཀུན་ཏུ་ཞུགས། །འཆིང་བ་ཚེ་དང་ཡང་དག་ལྡན། །ཟས་
267



༄༅།།དཔལ་ལྡན་ས་སྐྱ་པའི་ཐ་སུང་རཔ་གྲགས་ཆེན་བཅོ་བརྒྱད་ལས། པོད་དཔy་པ།
..
4/
--ཆེན་དུག་དང་འདྲེས་ལ་ཞེན། །ལམ་ནི་རབ་ཏུ་སྟོར་གྱུར་པ། །ལམ་གོལ་རབ་ཞུགས་སྟོབས་
ཆུང་བའི། །སེམས་ཅན་རྣམས་ལ་སྙིང་རྗེའོ། །ཞེས་ཏེ། འདོད་ཁམས་ཀྱི་བདེ་བ་ལ་ཆགས་པ་
དང། བདུད་ཀྱིས་བར་ཆད་བྱས་པ་དང་། དུཁ་ཟིལ་གྱིས་ནོན་པ་དང་། ལས་རྒྱུ་འབྲས་ལ་
རྨོངས་པ་དང་། རིགས་ཆད་དང་། མུ་སྟེགས་ཅན་དང་། སྙོམས་འཇུག་གི་བདེ་བ་ལ་ཞེན་པ་
དང། མངོན་པའི་ང་རྒྱལ་ཅན་དང་། རིགས་མ་ངེས་པ་ཐེག་དམན་ལ་ཞུགས་པ་དང་། བྱང་
སེམས་ཚོགས་མ་རྫོགས་པ་སྟེ། བཅུ་ལ་དམིགས་པ་སྟེ། དྲུག་དང་། བཅུར་དབྱེ་བ་གཉིས་སྙིང་
རྗེའི་དབྱེ་བའོ། །འབྲས་བུ་ལ་གཉིས་ཏེ། མ་བསྒོམས་པའི་ཉེས་དམིགས་དང་། བསྒོམས་པའི་
ཕན་ཡོན་ནོ། །དང་པོ་ནི། བྱང་ཆུབ་སེམས་དཔའི་གནོད་སེམས་དང་། །རྣམ་འཚེ་མི་དགའ་
གནོད་སེམས་དང་། །འདོད་པའི་འདོད་ཆགས་དང་ལྡན་པས། །ཉེས་དམིགས་རྣམ་པ་མང་
ལ་རེག །ཅེས་ཏེ། ཚད་མེད་བཞི་མ་བསྒོམས་ན། བྱམས་པའི་མི་མཐུན་ཕྱོགས་གནོད་སེམས།
སྙིང་རྗེའི་རྣམ་འཚེ། དགའ་བའི་མི་དགའ་བ། བཏང་སྙོམས་ཀྱི་གནོད་སེམས་དང་། འདོད་
ཆགས་ཀྱིས། རང་དང་གཞན་གཉིས་ཀ་ལ་གནོད་ཅིང་། མཐོང་ཆོས་ལ་ཚུལ་ཁྲིམས་ཉམས་པ་
དང་བཅས་པས་བདག་ཉིད་འགྱོད་པ་དང་། གཞན་གྱིས་རྙེད་པ་མི་སྟེར་བ་དང་། ལྷ་དང་སྟོན་།
པས་སྨོད་པ་དང་། གྲངས་ངན་འབྱུང་ངོ་། །ཕྱི་མ་ལ་མི་ཁོམ་པར་སྐྱེའོ། །ཚེ་འདི་ལ་ཐོབ་པའི་
ཡོན་ཏན་དང་། མ་ཐོབ་པ་ཕྱི་མར་ཐོབ་པ་ཀུན་ཉམས་པས་ཡིད་ལ་དུཁ་ཆེན་པོ་ཐོབ་སྟེ། ཉོན་
མོངས་རྣམས་ཀྱིས་བདག་འཇོམས་སེམས་ཅན་འཇོམས་ཤིང་ཚུལ་ཁྲིམས་འཇོམས། །ཉམས་
བཅས་རྙེད་པ་དམན་ཞིང་སྲུང་དང་དེ་བཞིན་སྟོན་པས་སྨད། །རྩོད་བཅས་མི་སྙན་དེ་ནི་གཞན་
དུ་མི་ཁོམ་གནས་སུ་སྐྱེ། །ཐོབ་དང་མ་ཐོབ་ཉམས་པས་ཡིད་ལ་དུཁ་ཆེན་པོ་ཐོབ། །ཅེས་
སོ། །
གཉིས་པ་ལ་གསུམ་སྟེ། གནས་སྐབས་ཀྱི་དང་། གཙོ་བོར་སྙིང་རྗེའི་དང་། མཐར་
ཐུག་གི་འབྲས་བུའོ། །དང་པོ་ནི། ཚངས་པས་གནས་པས་གནས་པ་ཡི། །བློ་ལྡན་རྟག་ཏུ་
འདོད་པར་སྐྱེ། །དེས་ནི་ཚོགས་རྣམས་རྫོགས་བྱེད་ཅིང་། ། སེམས་ཅན་རྣམས་ཀྱང་ཡོངས་
སྨིན་བྱེད། །ཀུན་ཏུ་ཚངས་དང་མི་འབྲལ་ལ། །དེ་ཡི་མི་མཐུན་ཕྱོགས་དང་བྲལ། །བག་མེད་
གྱུར་ཀྱང་དེ་ཡི་རྐྱེན། །མི་ཟད་བས་ཀྱང་མི་འགྱུར་རོ། །ཞེས་ཏེ། རྒྱུ་ཚངས་པའི་གནས་དེ་ལས་
གང་འདོད་པའི་གནས་སུ་སྐྱེ་བ་རྣམ་སྨིན། ཆོས་རྫོགས་པར་བྱེད་པ་བདག་འབྲས། སེམས་.
268



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
་ཅན་སྨིན་པར་བྱེད་པ་སྐྱེས་བུ་བྱེད་འབྲས། རྟག་ཏུ་དེ་དང་མི་འབྲལ་བ་རྒྱུ་མཐུན། མི་མཐུན་
ཕྱོགས་གནོད་སེམས་སོགས་དང་བྲལ་བ་བྲལ་འབྲས་སོ། །ཡང་ན། སྔར་བཤད་པའི་ཉེས་པ་དེ་
དག་མེད་ཅིང་འཁོར་བར་གནས་ཀྱང་དེའི་སྐྱོན་གྱིས་མ་གོས་པ་ཡིན་ནོ། །ཉེས་པ་འདི་ཀུན་
བྱམས་སོགས་ལ། །ལེགས་པར་གནས་ལ་མི་འབྱུང་སྟེ། །ཉོན་མོངས་ཅན་མིན་སེམས་ཅན་
གྱི། །དོན་དུ་འཁོར་བ་ཡོངས་མི་གཏོང་། །ཞེས་སོ། །གཉིས་པ་ནི། སྙིང་རྗེའི་རྩ་བ། བཟོད་
པའི་སྡོང་པོ། གཞན་དོན་བྱ་བར་སེམས་པའི་ཡལ་ག །སྨོན་ལམ་གྱི་ལོ་མ་སྐྱེ་བ། བཟང་པོའི་
མེ་ཏོག །སེམས་ཅན་སྨིན་པར་བྱེད་པའི་འབྲས་བུ་སྟེ། སྙིང་རྗེ་དང་ནི་བཟོད་དང་སེམས་པ་
དང་། །སྨོན་ལམ་སྐྱེ་བ་སེམས་ཅན་ཡོངས་སྨིན་བྱེད། ། དང་པོ་རྩ་བ་ཐ་མ་འབྲས་མཆོག་
ལྡན། །འདི་ནི་སྙིང་རྗེ་ཆེན་པོའི་ལྗོན་ཤིང་ཡིན། །ཞེས་སོ། །གསུམ་པ་ནི། རྣམ་མཁྱེན་གྱི་ཡེ་
ཤེས་ཏེ། རྣམ་སྣང་མངོན་བྱང་ལས། གསང་བའི་བདག་པོ། ཐམས་ཅད་མཁྱེན་པའི་ཡེ་ཤེས་
དེ་ནི། སྙིང་རྗེ་རྩ་བ་ལས་བྱུང་བས་ན། བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་ཡིན། ཐབས་ཀྱི་
མཐར་ཕྱིན་པ་ཡིན་ནོ། །ཞེས་སོ། །ཆོས་ཐམས་ཅད་མི་དམིགས་པ་དང་ལྡན་པ་དང་། ཕྱིན་
དྲུག་གི་དངོས་པོ་ཐམས་ཅད་ལ་འཁོར་གསུམ་རྣམ་པར་དག་པ་དང་། ཆེད་དུ་བྱ་བ་གསུམ་
དང་། ཨ་བྱཱ་ནི། བསྒོམ་བྱ་སྒོམ་བྱེད་སྒོམ་པ་མི་དམིགས་པའི་ཆེད་དུ་བྱས་ཏེ་སྒོམ་ཞེས་པའོ། །
ཞིང་སྣ་ཚོགས་སུ་འགྲོ་བ་སོགས་བྱེད་པའི་མངོན་པར་ཤེས་པ་དྲུག་དང་རྣམ་མཁྱེན་ཉིད་དག་
ལའོ། །
བགསུམ་པ་ཚོགས་ཀྱི་སྒྲུབ་པ་ལ་གཉིས་ཏེ། ཚོགས་སྒྲུབ་བཅུ་བདུན་སྤྱིར་བསྟན་པ་
དང་། རྟོགས་དཀའ་བ་བྱེ་བྲག་ཏུ་བཤད་པའོ། །དང་པོ་ལ་གསུམ་ལས། སྔ་འགྲེལ་ནི། དེ་
ལྟར་འཇུག་པའི་སྒྲུབ་པ་བྱས་པ་ལ་ཚོགས་སྐྱེ་བས་སྒྲུབ་པ་གསུམ་པ་བྱང་ཆུབ་དངོས་སུ་སྒྲུབ་པའི་
ཚོགས་ཀྱི་སྒྲུབ་པ་བསྟན་ནོ། །རྩ་བ་ལ། ཤེས་པར་བྱ་ཞེས་དྲང་ངོ་། །གང་ན། བརྩེ་བ་སྙིང་རྗེ་
དང་། སྦྱིན་པ་ཕར་ཕྱིན་དང་། སོགས་པ་ཚུལ་ཁྲིམས་ལ་སོགས་པ་དྲུག་སྟེ། གོང་འོག་ཏུ་
དམིགས་བསལ་མ་སྨོས་པ་རྣམས་དེ་བཞིན་དུ་ཤེས་པར་བྱའོ། །གཞི་གནས་ཏིང་ངེ་འཛིན་
དང། ལྷག་མཐོང་ཤེས་རབ་དང་བཅས་པ་དང་། དེ་གཉིས་ཟུང་དུ་འབྲེལ་བའི་ལམ་གང་ཡིན་
པ་དང་། ཐབས་ལ་མཁས་པ་གང་ཡིན་པ་དང་། སྟོང་ཉིད་རྟོགས་པའི་ཡེ་ཤེས་དང་། ཏིང་ངེ་
འཛིན་གྱི་འབྲས་བུ་བསོད་ནམས་དང་། ཕྱོགས་མཐུན་སོགས་ལམ་དང་། གཟུངས་བཞི་དང་།
269



༄༅།།དཔལ་ལྡན་ས་སྐྱ་པའི་གསུང་རབ་གྲགས་གས་ཆེན་བཅོ་བརྒྱུད་ལས། པོད་དགུ་པ།
ག.རབ་དགའ་སོགས་ས་བཅུ་དང་། གཉེན་པོ་བརྒྱད་དེ། བཅུ་བདུན་པོ་དེའོ། །ཇི་ལྟར་ན།
ཚོགས་ཀྱི་སྒྲུབ་པའི་རིམ་པ་ཡིན་པར་རོ། །འགྲེལ་པ་ལ། ངོ་བོ། ངེས་ཚིག །གྲངས་ངེས་
གསུམ་མོ། །ངོ་བོ་ལ། སྒྲུབ་ཅེས་དྲང་ངོ་།གང་ན། ཐེག་པ་ཆེན་པོའི་དོན་སེམས་བསྐྱེད་
སོགས་སམ། བྱང་ཆུབ་ཆེན་པོ་མཐའ་དག་གོ །ཇི་ལྟར་ན། དོན་དམ་པར་སྒྲུབ་པ་མེད་ཀྱང་
ཡང་དག་པའི་ཀུན་རྫོབ་ཀྱི་བདེན་པ་ལས་མི་འདའ་བར་སྒྱུ་མ་ལྟ་བུའི་ཚུལ་དུའོ། །གང་གིས་ན།
བཅུ་བདུན་པོ་རྣམས་མི་དམིགས་པར་རྟོགས་ཏེ་སྒྲུབ་པས་སོ། །བཅུ་བདུན་པོ་གང་ཞེ་ན།
མདོ་ནི། བཅོམ་ལྡན་འདས། གོ་ཆ་ཆེན་པོ་བགོས་པ། གོ་ཆ་ཆེན་པོ་བགོས་པ་ཞེས་བགྱི་ན།
ཇི་ལྟར་ན། སེམས་དཔའ་ཆེན་པོ་གོ་ཆ་ཆེན་པོ་བགོས་པ་ཞེས་བགྱི་བ་ལགས་ཞེས་ཞུས་པའི་
ལན་དུ། ཚོགས་དང་པོ་བཅུ་གསུངས་པ་ལ། བྱང་ཆུབ་སེམས་དཔའི་སྙིང་རྗེ་ནི། །མཉམ་པར་
ཤེས་བྱ་དེ་བསམ་ཕྱིར། །བསྒྲུབ་ཕྱིར་འདོད་ཆགས་བྲལ་ཕྱིར་དང་། །མི་དམིགས་ཕྱིར་དང་
དག་ཕྱིར་རོ། །ཞེས་ཏེ། ཚོར་བ་གསུམ་ག་དུ༔ཁར་མཉམ་པར་རྟོགས་པ་དང་། སེམས་ཀྱིས་
སྙིང་རྗེ་བ་དང་། ཡོངས་སྐྱོབ་དང་། འཚེ་བ་སྤངས་པ་དང་། བདག་གཞན་སྙིང་རྗེ་གསུམ་མི་
དམིགས་པ་དང་། མི་སྐྱེ་བའི་ཆོས་ལ་བཟོད་པའི་ཕྱིར་སྙིང་རྗེ་ཆེན་པོ་སྟེ། མདོ་ནི། སེམས་
ཅན་དམྱལ་བ་པ་རྣམས་ཀྱི་དུ༔ཁ་རབ་ཏུ་བཅིལ་ནས་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ལ་ཕྱག་འཚལ་ལོ། །ཞེས་སྒྲ་བརྗོད་དོ། །ཞེས་སོ། །སྦྱིན་
པའི་ཕར་ཕྱིན་ཏེ། མདོ་ནི། ཟས་འདོད་པ་རྣམས་ལ་ཟས་ཞེས་སོགས་སོ། །ཚུལ་ཁྲིམས་ནི།
མདོ་ནི། ཤཱི་ལའི་ཕར་ཕྱིན་ལ་གནས་ཤིང་ཞེས་སོགས་ནས་སེམས་ཅན་རྣམས་དགེ་བ་བཅུའི་
ལས་ཀྱི་ལམ་ལ་རབ་ཏུ་འགོད་དོ། །ཞེས་སོགས་སོ། །བཟོད་པའི་ཕར་ཕྱིན་ཏེ། མདོ་ནི།
བཟོད་པའི་ཕར་ཕྱིན་ལ་གནས་ཤིང་སེམས་ཅན་ཐམས་ཅད་ཀྱང་བཟོད་པའི་ཕར་ཕྱིན་ལ་སྦྱོར་
ཞིང་འཇོག་ལ་རབ་ཏུ་འགོད་དོ། །ཞེས་སོགས་སོ། །བརྩོན་འགྲུས་དང་། བསམ་གཏན་དང་།
ཤེས་རབ་གསུམ་གྱི་མདོ་འདོན་པ་བསྒྱུར་ལ་བཤད་དོ། །ཡང་དག་གནས་པ་ལ་བརྟེན་ནས། །
སེམས་ལ་སེམས་ནི་འཇོག་ཕྱིར་དང་། །ཆོས་རབ་རྣམ་པར་འབྱེད་པའི་ཕྱིར། །ཞི་གནས་དང་
ནི་ལྷག་མཐོང་ཡིན། །ཞེས་པས་ཏིང་ངེ་འཛིན་ལ་བརྟེན་ནས་སེམས་ལ་སེམས་འཇོག་པའི་ཚུལ་
གྱིས་གཞན་དོན་དང་། ཕར་ཕྱིན་ལ་རྩེ་གཅིག་པའི་ཞི་གནས་ཏེ། མདོ་ནི། རྣམ་མཁྱེན་ཉིད་
དང་ལྡན་པའི་སེམས་ཀྱིས་གནས་ཤིང་སེམས་བསྐྱེད་པ་གཞན་གྱི་གོ་མི་འབྱེད་དེ་ཞེས་སོ། །
270



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཆོས་རབ་ཏུ་འབྱེད་པའི་ལྷག་མཐོང་སྟེ། མདོ་ནི། རང་གི་མཚན་ཉིད་སྟོང་པ་ཉིད་ཀྱི་སླད་དུ་གོ་
ཆ་མ་མཆིས་པའི་གོ་ཆ་བགོས་པར་རིག་པར་བགྱིའོ། །ཞེས་སོ། །ཤེས་རབ་དང་སྙིང་རྗེ་ཟུང་དུ་
འབྲེལ་བའི་ལམ་སྟེ། མདོ་ནི། མ་བཅིངས་མ་གྲོལ་བ་དེའི་རྣམ་མཁྱེན་ཉིད་དུ་མངོན་པར་
རྫོགས་པར་འཚང་རྒྱ་བར་འགྱུར་རོ། །ཞེས་སོ། །དེ་ནས་ཐེག་པ་ཆེན་པོ་གང་ལགས་ཞེས་ཞུས་
པའི་ལན་དུ། ལྔ་གསུངས་ཏེ། སངས་རྒྱས་ཆོས་རྣམས་རྫོགས་བྱ་དང་། །སེམས་ཅན་རྣམས་
ཡོངས་སྨིན་བྱ་དང་། །མྱུར་ཐོབ་བྱ་བ་འགྲུབ་པ་དང་། །ལམ་རྒྱུན་མི་གཅོད་པ་ལ་མཁས། །
བྱང་ཆུབ་སེམས་དཔའི་ས་ཀུན་ལ། །ཐབས་ནི་མཚུངས་པ་མེད་པ་སྟེ། ། ཐབས་མཁས་དེ་ལ་
བརྟེན་ནས་ནི། །དེ་དག་དོན་ཀུན་སྒྲུབ་པར་བྱེད། །ཅེས་པས། མི་རྟོག་པའི་ཡེ་ཤེས་དང་།
བསྡུ་བའི་དངོས་པོ་བཞི་དང་། བཤགས་པ་རྗེས་སུ་ཡི་རང་བ་གསོལ་བ་བསྔོ་བ་བཞི་དང་།
གཟུངས་དང་ཏིང་ངེ་འཛིན་གྱི་སྒོ་གཉིས་དང་། མི་གནས་པའི་མྱང་འདས་ཏེ། ཐབས་ལྔ་པོ་ལ་
མཁས་པས་དོན་ཐམས་ཅད་སྒྲུབ་པ་སྟེ། མདོ་ནི། ཕྱི་ནང་གི་དངོས་པོ་ཡོངས་སུ་གཏོང་སྟེ།
དེ་ཡང་སེམས་ཅན་ཐམས་ཅད་དང་ཐུན་མོང་དུ་བྱས་ནས་བླ་མེད་བྱང་ཆུབ་ཏུ་མི་དམིགས་པའི་
ཚུལ་གྱིས་ཡོངས་སུ་བསྔོའོ། །ཞེས་སོ། །འོག་ནས་སྟོན་པའི་ཡེ་ཤེས་ཏེ། མདོ་ནི། ཐེག་ཆེན་
ནི། འདི་ལྟ་སྟེ། ནང་སྟོང་པ་ཉིད་སོགས་སོ། །བསོད་ནམས་མང་པོ་སྐྱེ་བའི་རྒྱུ་ཏིང་ངེ་འཛིན་
ནོ། །མདོ་ནི། ཐེག་པ་ཆེན་པོ་ནི། འདི་ལྟ་སྟེ། དཔའ་བར་འགྲོ་བའི་ཏིང་ངེ་འཛིན་དང་
སོགས་སོ། །མཐོང་བ་དང་། སོགས་པ་སྒོམ་པ་ལ་སོགས་པའི་ལམ་སྟེ། མདོ་ནི། ཐེག་པ་ཆེན་
པོ་ནི། འདི་ལྟ་སྟེ། དྲན་པ་ཉེ་བར་གཞག་པ་བཞི་དང་སོགས་སོ། །ཚིག་དང་། སོགས་པ་
དོན་དང། གསང་སྔགས་དང་། བཟོད་པའི་རྒྱུའི་གཟུངས་ཏེ། མདོ་ནི། ཨ་ཞེས་བྱ་བ་ནི།
མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོའོ། །ཞེས་སོགས་ཏེ། འདི་ལ་གསུམ། ངོ་བོ། དབྱེ་བ།
བྱེད་ལས་སོ། །དང་པོ་བཟོད་པའི་གཟུངས་ནི། ཨ་ར་པ་ཙ་ལ་སོགས་པའི་ཡི་གེའི་དོན་དེ་
བཞིན་ཉིད་དུ་སྒྲོ་བཏགས་ནས་བསྒོམས་པས་སྒོམ་པ་ཡོངས་སུ་རྫོགས་པ་ན། ཡི་གེའི་དེའི་དོན་
དོན་དམ་པ་ལ་བཟོད་པ་སྐྱེ་སྟེ། དཔེར་ན། ཨ་སྐྱེ་བ་མེད་པའི་དོན་དུ་སྒྲོ་བཏགས་ཏེ་བསྒོམས་
པས་སྒོམ་པ་རྫོགས་པ་ན། ཆོས་ཐམས་ཅད་སྐྱེ་མེད་དུ་རྟོགས་པའི་བཟོད་པ་སྐྱེ་སྟེ། དེ་ནི།
ཆོས་ཐམས་ཅད་ཀྱི་གནས་ལུགས་རྟོགས་པའི་སྒོ་སྟེ། ཐབས་ཡིན་ནོ། །གཞན་ཡང་ཨི་ཊི་མི་ཊི་
ལ་སོགས་པའི་སྔགས་དེ་དག་གི་བརྗོད་བྱ་གང་ཡིན་བསམ་པས། དེ་ལ་བརྗོད་བྱ་གང་ཡང་མི་ཨཱ
271



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
མཐོང་ངོ་། །དེ་ནས་བརྗོད་བྱ་དང་བྲལ་བ་ཉིད་དེའི་བརྗོད་བྱ་ཡིན་ནོ། །སྙམ་ཞིང་། དེ་
བརྗོད་བྱ་དང་བྲལ་བར་མོས་ཏེ། ཆོས་ཐམས་ཅད་ཀྱང་རྗོད་པ་དང་བརྗོད་པར་བྱ་བའི་རང་
བཞིན་དང་བྲལ་བ། བརྗོད་དུ་མེད་པར་བསྒོམས་པས་ཆོས་ཐམས་ཅད་ཀུན་བཏགས་ཀྱིས་སྟོང་
པར་མཐོང་ངོ་། །དེ་མཐོང་ན་ཆོས་ཐམས་ཅད་བརྗོད་དུ་མེད་པར་རྟོགས་པས་དགའ་བ་ཆེན་
པོ་སྐྱེ་སྟེ། དེ་ནི་གཟུངས་ཏེ། རྒྱུའོ། །དེ་ནས་དེ་མ་ཐག་ཏུ་ས་དང་པོའི་ཡེ་ཤེས་དང་མཐུན་
པའི་དོན་དམ་པའི་ཆོས་རྣམས་ལ་བཟོད་པའི་བཟོད་པ་སྐྱེའོ། །དེ་ནི། གཟུངས་ཀྱི་བཟོད་པ་
ཡིན་ལ། སྦྱོར་ལམ་ན་ཡོད་དོ། །ཚིག་གི་གཟུངས་ནི། ས་ཐོབ་ནས་སངས་རྒྱས་དང་བྱང་
སེམས་ཐམས་ཅད་ཀྱིས་བསྟན་པའི་ཆོས་མིང་དང་ཚིག་དང་ཡི་གེའི་ཚོགས་ཚད་མེད་པ་རྣམས་
རིམ་པ་དེ་ཉིད་ཀྱིས་མ་བརྗེད་པར་འཛིན་པའི་དྲན་པ་དང་ཤེས་རབ་སྟེ། མིང་གཞན་ཆོས་ཀྱི་
གཟུངས་ཞེས་བྱའོ། །དོན་གྱི་གཟུངས་ནི། སྔར་བཟུང་བའི་ཆོས་རྣམས་ཀྱི་དོན་ཚད་མེད་པ་
རྣམས་དུས་དཔག་ཏུ་མེད་པར་མི་བརྗེད་པར་འཛིན་པའི་དྲན་པ་དང་ཤེས་རབ་བོ། །གསང་
སྔགས་ཀྱི་གཟུངས་ནི། བྱང་སེམས་ཏིང་ངེ་འཛིན་ལ་དབང་ཐོབ་པས་སྔགས་ཀྱི་ཡི་གེ་རྣམས་
བྱིན་གྱིས་རློབ་སྟེ། སྔགས་ཀྱི་ཡི་གེ་འདི་རྣམས་ཆོ་ག་འདི་ལྟ་བུས་སེམས་ཅན་རྣམས་ཀྱི་ཡམས་
དང་། ཉེ་བར་འཚེ་བ་དང་། ནད་འགོ་བ་དང་། འཁྲུགས་པ་ཐམས་ཅད་ཞི་བའི་ཆེད་དུ་དང་།
སྡིག་པ་ཐམས་ཅད་དང་། ངན་འགྲོ་ཐམས་ཅད་ཟད་པའི་ཆེད་དུ་གྲུབ་པར་གྱུར་ཅིག་ཅེས་དེ་
ལྟར་བྱིན་གྱིས་བརླབས་པས་དོན་དེ་རྣམས་ཆོ་གའི་ཁྱད་པར་དེས་འགྲུབ་སྟེ། དེ་ལྟར་བྱིན་གྱིས་
རློབ་པའི་ཡེ་ཤེས་དེ་སྔགས་མཚན་ཉིད་པ། དེའི་དམིགས་པར་བྱ་བ་ཡིན་པ་ཡི་གེ་དེ་དག་
བཏགས་པ་བ་ཡིན་ནོ། །གཞན་ཡང་། མནྡྲའི་སྒྲས་ཡེ་ཤེས་དང་སྙིང་རྗེ་ནི། དེ་ཉིད་ཤེས་པ་
དང་། འགྲོ་བ་སྐྱོབ་པས་གསང་སྔགས་སོ། །དེ་ཉིད་མ་རིག་པ་སྤོང་ཞིང་། རིག་པ་སྐྱེད་པས་།
རིག་སྔགས་ཞེས་ཀྱང་བྱའོ། །དེ་ཉིད་རྣམ་མཁྱེན་གྱི་གཞི་ཡིན་པས། གསང་སྔགས་ཀྱི་གཞི་
ཞེས་བྱའོ། །ཡི་གེ་རྣམས་དེའི་འབྲས་བུ་ཡིན་པས་དེར་བཏགས་པའོ། །
གཉིས་པ་ལ། སྔོན་གྱི་རྣམ་སྨིན་ལས་བྱུང་བ་དང་། ཚེ་འདིར་མང་དུ་ཐོས་པ་ལས་བྱུང་
བ་གཉིས་ཆུང་ངུ་དང་། ཏིང་ངེ་འཛིན་ལ་བརྟེན་པ་ཆེན་པོ་ཡིན་ལ། དེའང་ས་ལ་མ་ཞུགས་
པའི་ཆུང་ངུ་། ཞུགས་ལ་མ་དག་པ་ས་བདུན་པ་མན་ཆད་ཀྱི་འབྲིང་། ས་བརྒྱད་པ་ཡན་ཆད་ཀྱི་
ཆེན་པོ་སྟེ། རྣམ་སྨིན་ཐོས་ལ་གོམས་པ་དང་། །ཏིང་ངེ་འཛིན་གྱི་གཟུངས་དག་ནི། །ཆུང་ངུ་
272



༄༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དང་ནི་ཆེན་པོ་སྟེ། །ཆེན་པོ་དེ་ཡང་རྣམ་པ་གསུམ། །ཞེས་སོ། །གསུམ་པ་ནི། ཆོས་གཞན་ལ་
སྟོན་པ་དང་། རང་གིས་འཛིན་པ་སྟེ། བྱང་ཆུབ་སེམས་དཔའ་ཡང་དང་ཡང་། །དེ་ལ་ཡང་
དག་བརྟེན་ནས་ནི། །རྟག་ཏུ་དམ་པའི་ཆོས་དག་ཀྱང་། སྟོན་ཅིང་རབ་ཏུ་འཛིན་པར་བྱེད། །
ཅེས་སོ། །ས་དང་གཉེན་པོ་གཉིས་འོག་ནས་འཆད་དོ། །གཉིས་པ་ནི། སཾ་བྷ་ར་ནི། ཚོགས་
ཡིན་ལ། སཾ་ནི། ཡང་དག་པར་འགྲུབ་པ། བྷཱ་ནི། ངོ་བོ། ར་ནི། འཛིན་པ་སྟེ། སྔར་ལྟར་
བསྒྲུབས་པས་ན། སྙིང་རྗེ་དང་། སོགས་པ་ཕྱིན་དྲུག་ལ་སོགས་པ་འདི་དག་གིས། འགྲུབ་པ་
ཆེན་པོའི་ངོ་བོ་བྱང་ཆུབ་ཆེན་པོ་ཐོབ་པར་བྱེད་པའི་ངོ་བོས་སྒྲུབ་ཅིང་འཛིན་པར་བྱེད་པའི་ཕྱིར་
ན། སྙིང་རྗེ་ལ་སོགས་པ་བཅུ་བདུན་ནི། བྱང་ཆུབ་ཀྱི་རྒྱུའི་ཚོགས་རྫོགས་པར་བྱེད་པས་ན།
ཚོགས་ཡིན་པས་ཚོགས་ཀྱི་སྒྲུབ་པའོ། །འདི་དག་ཆོས་མཆོག་གི་འོག་ནའང་ཡོད་མོད་ཅེ་ན་
ཚོགས་ཙམ་ཞིག་ཡོད་ཀྱང་ནུས་པ་མཐུ་ཅན་དུ་གྱུར་པས་བྱང་ཆུབ་ལ་མངོན་སུམ་དུ་སྦྱོར་བའི་
ཚོགས་ཁྱད་པར་ཅན་ཆོས་མཆོག་ཆེན་པོ་ནས་ཡོད་ཀྱི། དེ་མན་ཆད་ན་མེད་དོ། །གསུམ་པ་ནི།
ཚོགས་སྒྲུབ་ཆོས་ཅན། རྣམ་པ་བཅུ་བདུན་དུ་ངེས་སོ། །དེ་བས་མང་མི་དགོས། ཉུང་ན་མི་
འདུ་བའི་ཕྱིར་རོ། །གཉིས་པ་ལ་གསུམ་སྟེ། ཡེ་ཤེས་དང་། ས་དང་། གཉེན་པོའི་ཚོགས་བྱེ་
བྲག་ཏུ་བཤད་པའོ། ། དང་པོ་ལ། ཡུལ་ཅན་ཡེ་ཤེས་ཀྱི་ས་མཚམས་དང་། ཡུལ་སྟོང་ཉིད་
བསྟན་པ་གཉིས་སོ། །དང་པོ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ།
སྟོང་ཉིད་ཉི་ཤུ་པོ་སྦྱོར་ལམ་དུ་སྤྱིའི་ཚུལ་དུ་རྟོགས། མཐོང་ལམ་དུ་མངོན་སུམ་གྱིས་གསར་དུ་
རྟོགས། སྒོམ་ལམ་ཏུ་རྟོགས་ཟིན་སྒོམ། སངས་རྒྱས་ཀྱི་སར་ཡོངས་སུ་རྫོགས་ཀྱི། ཉི་ཤུ་པོ་
འདི་ཡོད་མེད་ཀྱི་ཁྱད་པར་མེད་དོ། །ཞེ་ན། མཐོང་ལམ་ན་ཆོས་ཅན། སྒྲིབ་གཉིས་བག་
ཆགས་དང་བཅས་པ་སྤངས་པ་དང་། རང་བྱུང་ཉིད་ཡོད་པར་ཐལ། ཡེ་ཤེས་ཐ་མ་གསུམ་ཡོད་
པའི་ཕྱིར་རོ། །ཁྱབ་པ་ཡོད་དེ། འགྲེལ་ཆེན་ལས། སྟོང་པ་ཉིད་གསུམ་པོ་འདི་དག་ནི། ཉོན་
མོངས་པའི་སྒྲིབ་པ་བག་ཆགས་དང་བཅས་པ་སྤངས་པའི་རྟེན་ཉིད་ཡིན་པའི་ཕྱིར་དང་། ཤེས་
བྱའི་སྒྲིབ་པ་བག་ཆགས་དང་བཅས་པ་སྤངས་པའི་རྟེན་ཉིད་ཡིན་པའི་ཕྱིར་དང་། རང་བྱུང་
ཉིད་ཡིན་པའི་དོན་གྱིས་ན། སངས་རྒྱས་ཀྱི་ས་ལ་ཡིན་པར་ཤེས་པར་བྱའོ། །ཞེས་པས་སོ། །
འདོད་ན། མཐོང་ལམ་དུ་འགལ་ལོ། །གཉིས་པ་ནི། ཚོགས་སྒྲུབ་གཞན་བསལ་བ་དེ་ལ། ཡེ་
ཤེས་ཀྱི་ཚོགས་ནི། ཡུལ་སྟོང་པ་ཉིད་ཉི་ཤུ་ཡོད་པའི་བྱེ་བྲག་གིས་ཡེ་ཤེས་ཉི་ཤུ་ཡོད་པ་ལས།
273



༄༅།༼དཔལ་ལྡན་ས་སྐྱ་པའི་གསུང་རབ་གླེགས་ཆེན་བཅོ་བརྒྱད་ལས། པོད་དགུ་པ།
འོ།ནང་དང་། སོགས་ལ་སྟོང་པ་ཉིད་དུ་རྟོགས་པའི་ཡེ་ཤེས་ཞེས་ཀུན་ལ་སྦྱར་ཏེ་བཤད་པ་ནི།
དང་པོ་ནང་དང་ཕྱི་དང་ཕྱི་ནང་གཉིས་ཀ་གསུམ་ནི། སྦྱོར་ལམ་སྤྱི་ནའོ། །ཨ་བྱ་ནི། སེམས་
དང་པོ་བསྐྱེད་པ་ནས་བརྩམས་ཏེ་ཡོད་དོ། །ཞེའོ། །སྟོང་པ་ཉིད་ནི། ཆོས་མཆོག་ན་ཡོད་དེ།
དེས་སྟོང་ཉིད་དུ་འཛིན་པའི་རྟོག་པ་སྤོང་བའི་ཕྱིར་རོ། །ཆེན་པོ་ནི། ཀུན་ཏུ་འགྲོ་བའི་དོན་
གྱིས་ས་དང་པོ་ལའོ། །དོན་དམ་པ་ནི། མཆོག་གི་དོན་གྱིས་ས་གཉིས་པ་ལའོ། །འདུས་བྱས་
ནི། རྒྱུ་མཐུན་པའི་དོན་གྱི་མཆོག་གིས་ས་གསུམ་པ་ལའོ། །འདུས་མ་བྱས་ནི། ཡོངས་སུ་
འཛིན་པ་མེད་པའི་དོན་གྱིས་ས་བཞི་པ་ནའོ། །མཐའ་ལས་འདས་པ་ནི། རྒྱུད་ཐ་དད་མེད་
པའི་དོན་གྱིས་ས་ལྔ་པ་ནའོ། །ཐོག་མ་དང་ཐ་མ་མེད་པ་ནི། ཉོན་མོངས་དང་རྣམ་བྱང་མེད་
པའི་དོན་གྱིས་ས་དྲུག་པ་ནའོ། །དོར་བ་མེད་པ་ནི། ཐ་དད་མེད་པའི་དོན་གྱིས་ས་བདུན་པ་
ནའོ། །རང་བཞིན་དང་ཆོས་ཐམས་ཅད་གཉིས་ནི། འཕེལ་འགྲིབ་མེད་པའི་དོན་དང་། ཞིང་
ཡོངས་སུ་དག་པ་ལ་དབང་བའི་རྟེན་ཡིན་པས་ས་བརྒྱད་པ་ནའོ། །རང་གི་མཚན་ཉིད་དང་མི་
དམིགས་པ་གཉིས་ནི། ཡེ་ཤེས་ལ་དབང་བའི་རྟེན་ཡིན་པས་ས་དགུ་པ་ནའོ། །དངོས་པོ་མེད་
པའི་ངོ་བོ་ཉིད་དང། དངོས་པོ་གཉིས་ནི། ལས་ལ་དབང་བའི་རྟེན་ཡིན་པས་ས་བཅུ་པ་
ནའོ། །དངོས་པོ་མེད་པ་དང་། རང་གི་ངོ་བོ་དང་། གཞན་གྱི་ངོ་བོ་གསུམ་ནི། ཉོན་སྒྲིབ་
དང་། ཤེས་སྒྲིབ་སྤངས་པའི་རྟེན་དང་། རང་བྱུང་ཡིན་པས་སངས་རྒྱས་ཀྱི་ས་ནའོ། །འདི་
དག་ཨ་ཧྥུ་དང་འགྲེལ་ཆེན་ནས་བཤད་པ་ལྟར་བྲིས་པ་ཡིན་ནོ། །ཡོད་མེད་ནི། གཙོ་ཆེ་བར་
ཡོད་མེད་དོ།
གསུམ་པ་ལ། ས་དང་པོ་ལ་བདེན་བཞི་སྟོང་ཉིད་དུ་རྟོགས་པ་མེད་པར་ཐལ། འདུས་
བྱས་འདུས་མ་བྱས་སྟོང་ཉིད་དུ་རྟོགས་པ་མེད་པའི་ཕྱིར་རོ་ཞེ་ན། རྟོགས་ཙམ་མེད་པའི་རྟགས་
མ་གྲུབ་ལ། གཙོ་ཆེར་མེད་པ་ལ་ཁྱབ་པ་མ་གྲུབ་བོ། །ཡང་སྟོང་ཉིད་ཉི་ཤུ་པོ་སྤྱིའི་ཚུལ་དུ་རྟོགས་
སམ། མངོན་སུམ་དུ་རྟོགས། དང་པོ་ལྟར་ན། སྦྱོར་ལམ་ན་ཀུན་ཡོད་པར་འགྱུར་ལ།
གཉིས་པ་ལྟར་ན། གཅིག་ཀྱང་མེད་པར་འགྱུར་རོ། །ཞེ་ན། བསྒོམས་པའི་སྟོབས་ཀྱི་རྗེས་
ཐོབ་ལ་དེ་དང་དེ་ལ་ངེས་པ་སྐྱེད་ནུས་སུ་རྟོགས་པའམ། དེའི་སྤང་བྱ་སྤོང་ནུས་ཀྱིས་འཇོག་པས་
སྐྱོན་མེད་དོ། །གཉིས་པ་ནི། སྟོང་ཉིད་ཉི་ཤུ་པོ་གང་ཞེ་ན། ལན་འདིར་སྨྲས་པ་ནི། ནང་གི་
སྐྱེ་མཆེད་དབང་པོ་དྲུག་ནི། དེ་ལ་ཡོད་པའི་རང་བཞིན་མི་དམིགས་པས་ཚོགས་པར་གནས་པ་:
2
274



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
མེད་ལ། དེ་ལ་སྐྱེ་བ་དང་འཇིག་པའང་མེད་པས་དང་། ཕྱི་རོལ་གཟུགས་སོགས་ཡུལ་གྱི་སྐྱེ་
མཆེད་རྣམས་དེ་ལྟ་བུའི་རང་བཞིན་ཡིན་པས་དང། སེམས་ཀྱིས་ཟིན་པས་ནང་ཡིན་ལ།
དབང་པོས་མ་བསྡུས་པས་ཕྱི་ཡིན་པ་གཉིས་ཀ་ནི། དབང་པོའི་རྟེན་གྱིས་བསྡུས་པ་རྣམས་རང་
བཞིན་དེ་ལྟ་བུ་ཡིན་པས་དང་། ཆོས་ཐམས་ཅད་སྟོང་པ་ཉིད་དུ་རྟོགས་པའི་དངོས་པོ་ནི།
སྟོང་པ་ཉིད་ཡིན་ལ། དེ་ཉིད་དེའི་རང་གི་ངོ་བོས་སྟོང་པའི་ཕྱིར་དང་། ཕྱོགས་བཅུ་ནི།
དབྱིབས་ཆེ་བས་ཆེན་པོ། །དེ་ཉིད་ནི། དེས་སྟོང་པས་དང་། མྱ་ངན་ལས་འདས་པའི་ལམ་ནི།
དོན་དམ་པ། དེ་ནི་བྲལ་བ་ཙམ་ཡིན་པས་དེའི་རང་བཞིན་གྱིས་སྟོང་པའི་ཕྱིར་དང་། རྒྱུ་རྐྱེན་
ལས་སྐྱེས་པའི་ཁམས་གསུམ་ནི། འདུས་བྱས། དེ་ནི་ཡོངས་སུ་མི་གྲུབ་པས་དེ་ཉིད་ཀྱིས་སྟོང་
པའི་ཕྱིར་དང་། འདུས་བྱས་ལས་གཅིག་ཤོས་ཏེ། གཞན་སྐྱེ་འགག་གནས་འགྱུར་བཞི་དང་
བྲལ་བ་འདུས་མ་བྱས། དེ་ཉིད་དེར་གདགས་པའི་རྒྱུ་སྐྱེ་སོགས་མེད་པས་དེའི་རང་གི་ངོ་བོས་
སྟོང་པའི་ཕྱིར་དང་། རྟག་ཆད་ཀྱི་མཐའ་ལས་འདས་པ་ནི། མཐར་འཇོག་བྱེད་དབུས་མ་གྲུབ་
པས་དེའི་རང་བཞིན་གྱིས་སྟོང་པས་དང་། འཁོར་བ་ཐོག་མ་དབུས་དང་ཐ་མ་རྣམས་ཆོས་ཉིད་
ཀྱི་རྗེས་སུ་སྐྱེས་པས་མཐའ་མེད་པའི་ཕྱིར་དེ་ཉིད་ཀྱིས་སྟོང་པས་དང་། དགེ་ཕྱོགས་སྤང་པ་དང་
བཏང་བ་ལས་ལྡོག་པ་དོར་བ་མེད་པ་དེ་ནི། དེར་གདགས་པའི་རྒྱུ་དོར་བ་མ་གྲུབ་པས་དེའི་ངོ་
བོས་ཀྱང་སྟོང་པ་དང། འཕགས་པ་ཐམས་ཅད་ཀྱིས་མ་བྱས་པ་ནི། རང་བཞིན། དེ་ཉིད་
འདུས་བྱས་དང་འདུས་མ་བྱས་ཀྱི་རྣམ་པར་འགྱུར་མི་འགྱུར་དང་བྲལ་བས་དེའི་ངོ་བོས་སྟོང་
པས་དང་། འདུས་བྱས་དང་འདུས་མ་བྱས་ཀྱི་ཆོས་ཀུན་ཕན་ཚུན་ལྟོས་པས་གཞག་གི །ཡོངས་
སུ་གྲུབ་པ་མེད་པ་དེ་ཐམས་ཅད་རང་རང་གི་ངོ་བོས་སྟོང་པའི་ཕྱིར་དང་། ཆོས་སྐྱེ་བ་དང་།
སོགས་པ་འགག་པ་སོགས་སྤྱི་དང་། གཟུགས་སུ་རུང་བ་སོགས་ཁྱད་པར་གྱི་མཚན་ཉིད་ནི།
རང་གི་མཚན་ཉིད། དེ་དག་བཏགས་པ་ཙམ་ཡིན་པས་དེའི་ངོ་བོས་སྟོང་པས་དང་། འདས་པ་
དང་། སོགས་པ་ད་ལྟར་བ་ལ་སོགས་པ་རྣམས་ཕན་ཚུན་བཟློག་ན་མི་དམིགས་པས་མི་དམིགས་
པ། དུས་གསུམ་གྱི་ངོ་བོ་བཏགས་པ་ཙམ་ཡིན་པས་དེའི་ངོ་བོས་སྟོང་པས་དང་། ལྡན་པ་སྟེ།
སྦྱོར་བས་ལས་བྱུང་བའི་ཚོགས་པ་ནི། རྟེན་འབྲེལ་ཡིན་པའི་ཕྱིར་བདེན་པའི་དངོས་པོ་མེད་
པའི་ངོ་བོ་ཉིད་ཡིན་ལ། དེ་ནི་ཚོགས་པ་ཙམ་གྱི་ངོ་བོ་ཡིན་པས་དེས་སྟོང་པས་དང་། གཅིག་
ཤོས་ཏེ། གཞན་ཉེ་བར་ལེན་པའི་མཚན་ཉིད་ཀྱི་ཕུང་པོ་ནི། ངོ་བོ་སྟེ། དངོས་པོ་སྤུངས་པ་ནི།
275



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
༩མེད་པའི་དོན་ཡིན་པས་དེས་སྟོང་པས་སོ། །དངོས་མེད་ནམ་མཁའ་ལ་སོགས་པ་ནི། དངོས་
པོའི་ཆོས་མེད་པ་ཙམ་ལ་བཏགས་པའི་ཕྱིར་དེའི་ངོ་བོས་སྟོང་པས་དང་། འཕགས་པ་རྣམས་
ཀྱིས་ཤེས་པ་དང་མཐོང་བས་མ་བྱས་པས་ན། རང་གི་ངོ་བོ་སྟོང་པ་ཉིད་དང་། ཆོས་རྣམས་ཀྱི་
ཆོས་ཉིད་བྱེད་པ་པོ་དོན་གཞན་གྱི་ངོ་བོ་ཉིད་ཀྱིས་སྟོང་པས་སོ། །རང་རང་ངོ་བོས་སྟོང་པའི་
ཕྱིར་ནི། ཐམས་ཅད་ལ་སྦྱར་ཟིན་ཏོ། །རྒྱུ་མཚན་དེ་དག་གིས་འཕངས་པའི་རྒྱུ་མཚན་ཅན་
ནང་སྟོང་པ་ཉིད་དོ། །ཞེས་སོགས་ཀུན་ལ་སྦྱར་རོ། །སྟོང་པ་ཉིད་ནི་ཉི་ཤུར་ངེས་པར། ཆོས་
ཅན་ཉི་ཤུར་ངེས་པའི་དབང་གིས་འདོད་དོ། །
གཉིས་པ་ལ། སྤྱི་གཞུང་གཉིས་ལས། དང་པོ་ནི། ས་ཞེས་པ། ཕྱི་རོལ་ཆོས་ཅན་གྱིས་
བསྡུས་པ་འབྱུང་བ་ས་དང་། རང་རིས་ཀྱི་སྡེས་བསྡུས་པ་ཐོས་པའི་ས་ལྟ་བུ་དང་། སྤང་བྱ་གཙོ་
ཆེ་བ་ཁམས་གསུམ་ས་དགུ་ལྟ་བུ་དང་། ཡོན་ཏན་གྱི་རྟེན་བྱེད་པའི་ས་ལ་སོགས་པ་ཡོད་པ་ལས།
འདི་ལ་བདག་མེད་རྟོགས་པ་གང་ཞིག །ཉན་ཐོས་ཀྱི་ལམ་གྱི་རྟེན་བྱེད་པ་དང་། རང་རྒྱལ་ལམ་
གྱི་རྟེན་བྱེད་པ་གཉིས་ཉན་རང་གི་ས་ཡིན་ལ། དབྱེ་ན། དཀར་པོ་རྣམ་པར་མཐོང་བ་ལ་
སོགས་ལྔའམ། དྲུག་གོ །བྱང་སེམས་ཀྱི་ས་ནི། ཕལ་པ་དད་པ་དང་མོས་སྤྱོད་ཀྱི་ས་དང་།
ཁྱད་པར་ཅན་འཕགས་པའི་སའོ། །འདི་ལ་གསུམ་ལས། མཚན་ཉིད་ནི། རང་བཞིན་མེད་
པར་མངོན་སུམ་དུ་རྟོགས་པའི་ཏིང་ངེ་འཛིན་དང་བཅས་པ་གང་ཞིག །རྫོགས་པའི་བྱང་ཆུབ་
ཀྱི་རྟེན་དུ་གྱུར་པའོ། །བྱེ་བྲག་ཏུ་ས་དང་པོའི་མཚན་ཉིད། གང་ཞིག །སྟོང་པ་ཉིད་མཆོག་
གསར་དུ་རྟོགས་པ་ཞེས་སོགས། སྟོང་པ་ཉིད་ནི་མཆོག་རྟོགས་ནས། །ཞེས་པ་ནས། ས་ཡི་
མཚན་ཉིད་ཤེས་པར་བྱ། །ཞེས་པའི་བར་གྱིས་ས་བཅུ་གཅིག་གི་མཚན་ཉིད་བཤད་མོད་ཀྱི།
མང་བས་འཇིགས་པས་མ་བྲིས་སོ། །མཚོན་བྱ་ནི། འབྱུང་པོ་དཔག་མེད་འཇིགས་མེད་
ཕྱིར། །དཔག་ཏུ་མེད་པ་དེ་དག་ལ། །ཕྱི་ཕྱིར་གོང་དུ་འགྲོ་ལྡན་ཕྱིར། །དེ་དག་ཉིད་ནི་སར་
འདོད་དོ། །ཞེས་སོ། །བྷུ་མི་ཞེས་པ་ས་ཡིན་ལ། དེ་ལ་བྷུ་ལས། བྷུ་ཏ་ནི། འབྱུང་པོ་སྟེ།
སེམས་ཅན། མི་ལ། ཨ་མི་ཏ་ཞེས་སྦྱར་ན། དཔག་ཏུ་མེད་པ། སྒུ་ལ་ཨ་བྱཱ་ཞེས་སྦྱར་ན།
འཇིགས་པ་མེད་པ། ཡང་། ཨ་མི་ཏ་ནི། དཔག་ཏུ་མེད་པ་སྟེ། ཡོན་ཏན་ཚད་མེད་པ་དང་
ལྡན་པའི་ས་ལ། ཡང་བྷུ་ལ། བྷི་ཡ་གྷ་ཡ་ཞེས་བསྒྱུར་ན། ཕྱི་ཕྱིར་ཏེ། ཡང་ནས་ཡང་དུ། ཡང་
མི་ལ། ག་མི་ནི། འགྲོ་སྟེ། མདོར་ན། སེམས་ཅན་དཔག་ཏུ་མེད་པ་རྣམས་ཀྱི་འཇིགས་པ་1
.
276



༄༅jམངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ
ཐམས་ཅད་སྤང་བར་བྱ་བའི་ཕྱིར་རེ་རེ་ལའང་ཡོན་ཏན་དཔག་ཏུ་མེད་པ་དག་དང་ལྡན་པའི་ས་
དེ་དག་ལ་ཡང་ཡང་ས་གོང་མར་འགྲོ་བ་དང་ལྡན་པས་སའོ། །དགེ་བ་སྒྲུབ་པ་སྣ་ཚོགས་ལ། །
དགའ་བས་རྟག་པར་ཐམས་ཅད་དུ། །གནས་ཕྱིར་བྱང་ཆུབ་སེམས་དཔའ་ཡི། །ས་རྣམས་
གནས་པ་ཡིན་པར་འདོད། །ཅེས་ཏེ། དགེ་བ་སྒྲུབ་པ་རྣམ་པ་སྣ་ཚོགས་ལ་དགའ་བས་རྟག་
པར་གནས་པས་ན། ས་དེ་དག་ལ་གནས་པ་ཞེས་བྱའོ། །མཚན་གཞི་ལ། དབྱེ་བ་དངོས་
དང་། ཕྱེ་བའི་ཁྱད་པར་གཉིས་སོ། །དང་པོ་ལ། དབྱེ་གཞི། བྱང་སེམས་འཕགས་པའི་ས་
ཙམ་མོ། །དབྱེ་ངོ་། །བཅུའོ། །ཐ་དད། དངོས་པོ་ཐ་དད་ཡིན་ཏེ། རྒྱུ་འབྲས་ཡིན་པ་
སོ། །གྲངས་ངེས་ནི། སྦྱོང་བྱེད་ཀྱི་ཆོས་ཀྱི་ཁྱད་པར་བཅུ་ཡོད་པས་སྦྱང་བྱ་ས་བཅུར་ངེས་ཏེ།
འགྲེལ་ཆེན་ནས། མཐོང་ལམ་དང་། སྒོམ་པའི་ལམ་ལ་ཡོངས་སུ་སྦྱོང་བའི་ཆོས་ཀྱི་དབྱེ་བས་
རབ་ཏུ་དགའ་བ་ལ་སོགས་པའི་ས་བཅུར་རྣམ་པར་བཞག་གོ་ཞེས་སོ། །
གཉིས་པ་ལ། རྟགས་དང་ཡོན་ཏན་དང་། སྐྱེ་བ་དང་། སློབ་ཚུལ་དང་། སྤང་བྱ་དང་།
སྤྱོད་པ་དང་། སྤངས་རྟོགས་དང་། འབྲས་བུའི་ཁྱད་པར་དང་བརྒྱད་དོ། ། དང་པོ་ལ།
ཞུགས་པ་དང་། རྨི་ལྟས་ཀྱི་རྟགས་གཉིས་ལས། དང་པོ་ནི། སྣང་དང་བཅས་དང་མོས་པ་
དང་། །མ་ཞུམ་པ་དང་མི་དམན་ཉིད། །གཞན་དྲིང་མི་འཇོག་བདག་ཉིད་དང་། ། ཐམས་
ཅད་རབ་ཏུ་རྟོགས་པ་དང་། །ཀུན་ལ་སེམས་ནི་མཉམ་པ་དང་། །དཀྲི་དང་རྗེས་སུ་ཆགས་
མེད་དང་། །ཐབས་ཤེས་འཁོར་དུ་སྐྱེ་བ་ནི། །ཀུན་ལ་རྟགས་སུ་འདོད་པ་ཡིན། །ཞེས་ཏེ།
གང་ལ་ཞུགས་པ་དེ་ལ་སྣང་བ་དང་། མ་ཞུགས་པ་དེ་ལ་མོས་པ་དང་། ཟབ་ཅིང་རྒྱ་ཆེ་བ་ལ་མ་
ཞུམ་པ་དང་། དཀའ་སྤྱད་ལ་སེམས་མི་དམན་པ་དང་། རང་གི་ས་ལ་གཞན་གྱི་དྲིང་མི་འཇོག་
པ་དང་། ས་ཐམས་ཅད་སྒྲུབ་པ་ལ་མཁས་པ་དང་། བདག་གཞན་མཉམ་པར་རྟོགས་པ་དང་།
སྙན་པ་དང་མི་སྙན་པའི་སྒྲས་དཀྲིར་མི་བཏུབ་པ་དང་། རྒྱལ་སྲིད་སོགས་ཀྱི་ཕུན་ཚོགས་ལ་
ཆགས་པ་མེད་པ་དང་། མི་དམིགས་པར་སངས་རྒྱ་བའི་ཐབས་ཤེས་པ་དང་། རྟག་ཏུ་སངས་
རྒྱས་ཀྱི་འཁོར་དུ་སྐྱེ་བ་སྟེ། བཅུ་པོ་འདི་ས་ལ་ཞུགས་པའི་རྟགས་སོ། །གཉིས་པ་ནི། གསེར་
འོད་དམ་པ་ལས། བྱང་སེམས་ཀྱི་ས་དང་པོའི་སྔ་ལྟས་ནི། སྟོང་གསུམ་གྱི་སྟོང་ཆེན་པོའི་ལོ་
ཀའི་ཁམས་གཏེར་བྱེ་བ་ཁྲག་ཁྲིག་བརྒྱ་སྟོང་གིས་ཡོངས་སུ་གང་བར་མཐོང་ངོ་། །ཞེས་སོ། །དེ་
བཞིན་དུ་སྦྱར་ཏེ། གཉིས་པའི་སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་ལག་མཐིལ་ལྟ་བུར་
277



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གྱུར་པ་ལ་རིན་པོ་ཆེ་བྱེ་བ་ཁྲག་ཁྲིག་བརྒྱ་སྟོང་དུ་མས་ལེགས་པར་བརྒྱན་པ་མཐོང་ངོ་། །གསུམ་
པའི། བདག་ཉིད་དཔའ་ཞིང་ལག་ཆ་དང་གོ་ཆ་སྲ་བ་ཐོགས་ནས་ཕས་ཀྱི་རྒོལ་བ་ཐམས་ཅད་
འདུལ་བ་མཐོང་ངོ། །བཞི་པའི། ཕྱོགས་བཞི་ནས་རླུང་གི་དཀྱིལ་འཁོར་བཞི་ས་ཐམས་ཅད་
དང་ལྡན་པའི་སའི་དཀྱིལ་འཁོར་ལ་མེ་ཏོག་སྣ་ཚོགས་མངོན་པར་འཐོར་བ་མཐོང་ངོ། །ལྔ་
པའི། རྒྱན་ཐམས་ཅད་ཀྱིས་བརྒྱན་པའི་བུད་མེད་ཀྱི་མགོ་ལ་མེ་ཏོག་ཙམ་པ་ཀའི་ཕྲེང་བ་
འདོགས་པར་མཐོང་ངོ་། །དྲུག་པའི། རྫིང་ཐེམ་སྐས་བཞི་དང་ལྡན་པ། གསེར་གྱི་བྱེ་མ་
བརྡལ་བ། རྙོག་པ་མེད་ཅིང་དང་ལ། ཡན་ལག་བརྒྱད་དང་ལྡན་པའི་ཆུས་ཡོངས་སུ་གང་བ་ལ་
མེ་ཏོག་ཨུཏྤལ་དང་། ཀུ་མུ་ཏ་དང་། པདྨ་དཀར་པོས་བརྒྱན་པའི་ཆུ་མཐོང་སྟེ། དེ་ལ་བདག་
ཉིད་རྩེ་དགའ་ཞིང་དགའ་མགུར་ཡོངས་སུ་སྤྱོད་པ་མཐོང་ངོ་། །བདུན་པའི། ཕྱོགས་གཡས་
གཡོན་གཉིས་ན་སེམས་ཅན་དམྱལ་བའི་གཡང་ས་མཐོང་སྟེ། དེ་ལས་བདག་ཉིད་མ་རྨས་མ་
ཉམས་པར་སླར་ལྡོག་པར་མཐོང་ངོ་། །བརྒྱུད་པའི། ཕྲག་པ་གཉིས་ན་རི་དྭགས་ཀྱི་རྒྱལ་པོ་
སེང་གེ་རལ་པ་ཅན་ཅོད་པན་ཐོགས་པས་གཅན་གཟན་ཕྲ་མོ་ཐམས་ཅད་སྐྲག་པར་བྱེད་ཅིང་
འདུག་པར་མཐོང་ངོ་། །དགུ་པའི། འཁོར་ལོས་བསྒྱུར་བའི་རྒྱལ་པོ་མཐོང་སྟེ། སྐྱེ་བོ་བྱེ་བའི་
ཁྲག་ཁྲིག་བརྒྱ་སྟོང་དུ་མས་ཡོངས་སུ་བསྐོར་ཞིང་མདུན་གྱིས་བལྟས་ལ། མགོའི་སྟེང་རིན་པོ་ཆེ་
སྣ་ཚོགས་ཀྱིས་སྤྲས་པའི་གདུགས་དཀར་པོ་འཛིན་པ་མཐོང་ངོ། །བཅུ་པའི། དེ་བཞིན་
གཤེགས་པའི་སྐུ་མཐོང་སྟེ། ཁ་དོག་གསེར་ལྟ་བུ། འོད་འདོམས་གང་བ། ཚངས་པ་བྱེ་བ་ཁྲག་
ཁྲིག་བརྒྱ་སྟོང་དུ་མས་ཡོངས་སུ་བསྐོར་ཞིང་མདུན་གྱིས་བལྟས་ནས་ཆོས་སྟོན་པར་མཐོང་ངོ་། །
ཞེས་དེ་དག་རྨི་ལྟས་སུ་བཤད་དོ། །འོ་ན། དྲོད་ནས་གཉིད་ལ་སོགས་པའི་སྒྲིབ་པ་ལྔ་ཟད་པར་
བཤད་པ་ལ། ས་ཐོབ་ནས་རྨི་ལྟས་འགལ་ལོ། །ཞེ་ན། སྐྱོན་མེད་དེ། འཇུག་པ་རང་དབང་
མེད་པར་སྡུད་པའི་བདག་ཉིད། ཉོན་མོངས་པའི་གཉིད་མེད་ཀྱང་དེ་ལས་ལྡོག་པའི་དགེ་བའི་
གཉིད་ཡོད་པས་རྨི་ལྟས་མི་འགལ་ལོ། །སྐབས་མ་ཡིན་པར་རྨི་ལྟས་འདི་དག་ལ་སོགས་པའི་
མཚན་མ་རྣམས་བྱུང་ན། སྔགས་ཀྱི་མཐུའམ། བདུད་ཀྱི་བྱིན་གྱི་རླབས་སུ་ཤེས་པར་བྱའོ། །
གཉིས་པ་ལ། སྤྱི་དང་བྱེ་བྲག་གི་ཡོན་ཏན་གཉིས་ལས། དང་པོ་ནི། ས་རྣམས་ཀུན་ལ་
རྣམ་ཀུན་ཏུ། །བློ་ལྡན་རྣམས་ཀྱི་ཕན་ཡོན་ནི། །ཞི་གནས་ལྷག་མཐོང་གཉིས་ཀ་ལ། །ལྔ་པོའི་
བདག་ཉིད་དག་ཏུ་འདོད། །ཅེས་ཏེ། སྐད་ཅིག་རེ་རེ་ལ་གནས་ངན་ལེན་ཟད་པ་དང་། སྣ་2
278



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ཚོགས་ཀྱི་འདུ་ཤེས་དང་བྲལ་བའི་ཆོས་ཀྱི་དགའ་བ་སྟེ། ཞི་གནས་ཀྱི་གཉིས་དང་། ཡོངས་སུ་
མ་ཆད་པའི་ཆོས་ཀྱི་སྣང་བ་རྟོགས་པ་དང་། ཡང་དག་པའི་རྒྱུ་མཚན་ཕྱིར་མི་ལྡོག་པའི་རྟགས་ལ་
སོགས་པ་རྟོགས་པས་མ་རྟོགས་པ་དག་མཐོང་བ་སྟེ། གཉིས་ནི། ལྷག་མཐོང་གིའོ། །ཆོས་སྐུ་
རྫོགས་ཤིང་དག་པའི་རྒྱུར་ཕར་ཕྱིན་དྲུག་ཡོངས་སུ་འཛིན་པ་སྟེ། གཉིས་ཀའི་འོ། །གཉིས་པ་
ནི། ས་དང་པོ་ལ། ཡོན་ཏན་བརྒྱ་ཕྲག་བཅུ་གཉིས་ཏེ། ཨ་བྱས། སྐད་ཅིག་གཅིག་གིས་ཏིང་
ངེ་འཛིན་བརྒྱ་སོ་སོར་ཐོབ་ཅིང་སྙོམས་པར་འཇུག་པ་དང་། སངས་རྒྱས་བརྒྱ་མཐོང་བ་དང་།
དེ་རྣམས་ཀྱི་བྱིན་གྱི་རླབས་ཀྱང་ཤེས་པ་དང་། ལོ་ཀའི་ཁམས་བརྒྱ་གཡོ་བར་བྱེད་ཅིང་། སྣང་
བར་ཡང་བྱེད་པ་དང་། ཞིང་བརྒྱུར་འགྲོ་བ་དང་ སེམས་ཅན་བརྒྱ་ཡོངས་སུ་སྨིན་པར་བྱེད་པ་
དང་། བསྐལ་པ་བརྒྱུར་གནས་ཤིང་། སྔོན་དང་ཕྱི་མའི་མཐར་འཇུག་པ་དང་། ཆོས་ཀྱི་སྒོ་
བརྒྱ་རྣམ་པར་འབྱེད་པ་དང། ལུས་བརྒྱ་སྟོན་པར་བྱེད་པ་དང་། ལུས་དང་ལུས་ལའང་བྱང་
སེམས་ཀྱི་འཁོར་བརྒྱ་དང་ལྡན་པ་སྟོན་པར་བྱེད་དོ། །ཞེས་པ་ལྟར་རོ། །དེ་བཞིན་དུ་བསྒྲེས་
ཏེ། ས་གཉིས་པ་སོགས་ལ་རིམ་པ་བཞིན་དུ་སྟོང་དང་། འབུམ་དང་། ཁྲག་ཁྲིག་དང་། ཁྲག་
ཁྲིག་སྟོང་ཕྲག་དང་། ཁྲག་ཁྲིག་འབུམ་ཕྲག་དང་། བྱེ་བ་ཁྲག་ཁྲིག་འབུམ་ཕྲག་དང་། སྟོང་
གསུམ་འབུམ་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་དང་། སངས་རྒྱས་ཀྱི་ཞིང་གྲངས་མེད་པ་
འབུམ་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་དང་། སངས་རྒྱས་ཀྱི་ཞིང་བརྗོད་དུ་མེད་པ་བྱེ་བ་ཁྲག་
ཁྲིག་འབུམ་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་དང་མཉམ་པའི་ཏིང་ངེ་འཛིན་ལ་འཇུག་པ་ལ་
སོགས་སོ། །གསུམ་པ་ནི། བློ་ལྡན་རྣམས་ཀྱི་ལས་དང་ནི། །གཞན་ཡང་སྨོན་ལམ་དག་དང་
ནི། །ཏིང་ངེ་འཛིན་དང་དབང་འབྱོར་བའི། །དབང་གིས་སྐྱེ་བར་འདོད་པ་ཡིན། །ཞེས་པས།
མོས་སྤྱོད་པ་རྣམས་ལས་ཀྱི་དབང་གིས་འདོད་པར་སྐྱེ་བ་དང་། ས་ཐོབ་པ་རྣམས་དུད་འགྲོ་ལ་
སོགས་པར་སྐྱེ་བ་སྨོན་ལམ་དང་། བསམ་གཏན་པ་རྣམས་ལྡོག་ནས་འདོད་ཁམས་སུ་སྐྱེ་བ་ཏིང་
ངེ་འཛིན་དང་། སྤྲུལ་པས་དགའ་ལྡན་ན་གནས་པ་སོགས་དབང་འབྱོར་བའི་དབང་གིས་སྐྱེ་བ་
སྟེ། བཞི་ནི། དབང་གིས་སྐྱེ་བའོ། ། རྣམ་པར་སྨིན་པའི་སྐྱེ་བ་ནི། ས་བཅུ་ལ་གནས་པ་
རྣམས་རིམ་པ་བཞིན་དུ་འཛམ་བུའི་གླིང་དང་། གླིང་བཞི་དང་། སུམ་ཅུ་རྩ་གསུམ་དང་།
འཐབ་བྲལ་དང་། དགའ་ལྡན་དང། འཕྲུལ་དགའ་དང་། གཞན་འཕྲུལ་དབང་བྱེད་ཀྱི་རྒྱལ་
པོ་དང་། སྟོང་གི་བདག་པོ་ཚངས་པ་དང་། སྟོང་གཉིས་ཀྱི་བདག་པོ་དང་། སྟོང་གསུམ་གྱི་
279



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
བདག་པོ་གནས་གཙང་མའི་ལྷའི་རྒྱལ་པོ་རྣམས་སུ་ཕལ་ཆེར་སྐྱེའོ། །བཞི་པ་ནི། ཆོས་ཉིད་
རབ་ཏུ་རྟོགས་ནས་འདིར། །ལྷག་པའི་ཚུལ་ཁྲིམས་ལྷག་སེམས་དང་། །ལྷག་པའི་ཤེས་རབ་ལ་
རྗེས་སློབ། །ཅེས་ཏེ། ས་དང་པོར་ཆོས་ཉིད་དེ་བཞིན་ཉིད་རྟོགས་ནས་ས་གཉིས་པར་ཚུལ་
ཁྲིམས་ཀྱི་བསླབ་པ་དང་། གསུམ་པ་ལ་སེམས་ཀྱི་བསླབ་པ་དང་། བཞི་པར་བྱང་ཆུབ་ཀྱི་ཕྱོགས་
མཐུན་ལ་མཁས་པ་དང་། ལྔ་པར་བདེན་གཉིས་ལ་མཁས་པ་དང་། དྲུག་པར་རྟེན་འབྲེལ་ལ་་
མཁས་པ་སྟེ། གསུམ་དུ་ཤེས་རབ་ཀྱི་བསླབ་པ་ལ་སློབ་བོ། །དེ་ལྟར་བསླབ་པས་ས་བདུན་པར་
མཚན་མ་མེད་ཅིང་མངོན་པར་འདུ་བྱེད་པའི་ཡེ་ཤེས། བརྒྱད་པ་མཚན་མ་དང་འདུ་བྱེད་
གཉིས་ཀ་མེད་ཅིང་ཞིང་ཡོངས་སུ་དག་པ་དང། དགུ་པར་སེམས་ཅན་ཡོངས་སུ་སྨིན་པར་བྱེད་
པ་དང་། བཅུ་པར་གཟུངས་དང་ཏིང་ངེ་འཛིན་གྱི་སྒོ་རྣམས་འགྲུབ་པའི་འབྲས་བུ་སྟེ། འབྲས་
བུ་དམ་པ་འདི་བཞི་ནི། །ས་བཞི་པོ་ལ་ཡང་དག་བརྟེན། །ཞེས་སོ། །དེ་ཉིད་ཟག་མེད་ཀྱི་ཕུང་
པོ་ལྔ་སྦྱོང་བའང་ཡིན་ཏེ། ས་དང་པོར་ཆོས་ཉིད་རྟོགས་ནས། གཉིས་པར་ཚུལ་ཁྲིམས་དང་།
གསུམ་པར་ཏིང་ངེ་འཛིན་དང་། བཞི་པ་ལྔ་པ་དྲུག་པར་ཤེས་རབ་ཀྱི་ཕུང་པོ་སྦྱོང་བ། དེ་ལས་
གཞན་བཞི་ལ་འབྲས་བུ་བཞིའི་སྒྲིབ་པ་བཞི་དང་། སངས་རྒྱས་ཀྱི་ས་ལ་ཐོགས་པའི་སྒྲིབ་པ་སྦྱོང་
བས་རིམ་པ་བཞིན་རྣམ་པར་གྲོལ་བ་དང་རྣམ་པར་གྲོལ་བའི་ཡེ་ཤེས་སྦྱོང་སྟེ། ཆོས་ཉིད་རབ་ཏུ་
རྟོགས་ནས་འདིར། །ཚུལ་ཁྲིམས་ཀྱི་ནི་ཕུང་པོ་སྦྱོང་། །དེ་ཡི་འོག་ཏུ་ཏིང་འཛིན་དང་། །ཤེས་
རབ་ཕུང་པོ་རྣམ་པར་སྦྱོང་། །དེ་ལས་གཞན་པ་དག་ལ་ནི། །སྒྲིབ་རྣམ་བཞི་དང་ཐོགས་པ་
ཡི། །སྒྲིབ་ པ་ལས་ནི་རྣམ་གྲོལ་དང་། །གྲོལ་བའི་ཡེ་ཤེས་རྣམ་པར་སྦྱོང་། །ཞེས་སོ། །ལྔ་པ་ནི།
ས་ལ་འཇུག་པ་ལས། ཡན་ལག་བཅུ་གཅིག་རྫོགས་གྱུར་པས། །རབ་དགའ་ལ་སོགས་ས་བཅུ་
གཅིག །རྨོངས་གཉིས་གནས་ངན་ལེན་གཅིག་སྟེ། །མི་མཐུན་ཕྱོགས་ནི་ཐ་དད་དོ། །ཞེས་
པས། སངས་རྒྱས་ཀྱི་ས་དང་བཅུ་གཅིག་ལ། རང་རང་གི་གནས་ངན་ལེན་མི་མཐུན་ཕྱོགས་རེ་
རེ་སྟེ། བཅུ་གཅིག་དང༌། ཤིན་ཏུ་རྨོངས་པ་གཉིས་གཉིས་ཏེ། ཉི་ཤུ་རྩ་གཉིས་སོ། །དེ་ལ་
རྨོངས་ནི།
བའི་ཉོན་མོངས་པའི་དང་། ལྟུང་བ་ཕྲ་མོའི་འཁྲུལ་པའི་དང་། ལས་ཀྱི་འགྲོ་བ་སྣ་ཚོགས་པའི་
དང་། འདོད་པའི་འདོད་ཆགས་ཀྱི་དང་། ཐོས་པའི་གཟུངས་ཡོངས་སུ་མ་རྫོགས་པའི་དང།
སྙོམས་འཇུག་ལ་སྲེད་པའི་དང་། ཆོས་ལ་སྲེད་པའི་དང་། འཁོར་བ་ལ་ཕྱིར་ཕྱོགས་པ་དང་:
རེ་སྟེ། བས 
༢
མ་པ་
བཞིན་དུ་གང་ཟག་དང་ཆོས་ལ་མངོན་པར་ཞེན་པའི་དང་། ངན་སོང་
280



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤིར་ཕྱིན་ལུང་གི་སྙེ་མ།
མངོན་དུ་ཕྱོགས་པ་དང་། མྱང་འདས་ལ་ཕྱིར་ཕྱོགས་པ་དང་མངོན་དུ་ཕྱོགས་པའི་དང་། འདུ་
བྱེད་འབྱུང་བ་མངོན་སུམ་དུ་གྱུར་བའི་དང་། གཟུགས་སོགས་མཚན་མ་མང་དུ་འབྱུང་བའི་
དང་། མདོ་ལ་སོགས་པའི་ཆོས་ཀྱི་མཚན་མ་ཕྲ་མོ་འབྱུང་བའི་དང་། རབ་ཏུ་མཚན་མ་མེད་པ་
ཡིད་ལ་བྱེད་པའི་ཐབས་ལ་དང་མཚན་མ་མེད་པ་ལ་སྒྲིབ་པའི་དང་། མཚན་མ་དག་ལ་དབང་
ཐོབ་པ་ལ་སྒྲིབ་པའི་དང་། ཆོས་སྟོན་པ་ཚད་མེད་པ་དང་ཆོས་ཀྱི་ཚིག་དང་ཡི་གེ་ཚད་མེད་པ་
དང་། གོང་ནས་གོང་དུ་ཤེས་རབ་དང་སྤོབས་པ་དང་གཟུངས་ཀྱི་དབང་ཐོབ་པ་ལ་སྒྲིབ་པའི་
དང༌། སྤོབས་པ་ལ་དབང་འབྱོར་བ་ལ་སྒྲིབ་པའི་དང་། མངོན་ཤེས་ཆེན་པོ་ཐོབ་པ་ལ་སྒྲིབ་པའི་
དང་། གསང་བ་ཕྲ་མོ་ལ་འཇུག་པའི་དང་། ཤེས་བྱ་ཐམས་ཅད་ལ་མ་ཆགས་པ་དང་མ་ཐོགས་
པ་ལ་སྒྲིབ་པའི་དང་། རབ་ཏུ་ཕྲ་བའི་ཆགས་པ་དང་ཐོགས་པའི་འོ། ། ཤིན་ཏུ་རྨོངས་པ་དང་
ཞེས་ཀུན་ལ་སྦྱར་རོ། །དེ་ནི། དགོངས་པ་ངེས་འགྲེལ་ནས་བཤད་དོ། །དྲུག་པ། སྤྱད་བྱ་
དངོས་དང། དེའི་སྒྲིབ་པ་དང་། བྱེད་ལས་དང་། གཙོ་ཆེ་ཆུང་གི་ཁྱད་པར་ཏེ། བཞི་ལས།
དང་པོ་ནི། ཕར་ཕྱིན་བཅུ་སྟེ། དེ་སྐད་དུ། སྦྱིན་དང་ཚུལ་ཁྲིམས་བཟོད་བརྩོན་འགྲུས།
བསམ་གཏན་དང་ནི་ཤེས་རབ་ཐབས། །སྨོན་ལམ་སྟོབས་དང་ཡེ་ཤེས་དང་། །འདི་དག་ཕ་
རོལ་ཕྱིན་བཅུའོ། །ཞེས་སོ། །གཉིས་པ་ནི། ཕར་ཕྱིན་བཅུའི་འབྲས་བུ་ལ་སྒྲིབ་པས་ན། སྒྲིབ་
པ་བཅུ་སྟེ། སྦྱིན་པའི་འབྲས་བུ། ཕྱུག་པོ་དང་། བདག་པོ་དང་། ཚུལ་ཁྲིམས་ཀྱི་འབྲས་བུ།
བདེ་འགྲོ་དང༌། བཟོད་པའི་འབྲས་བུ། སེམས་ཅན་ཡོངས་སུ་མི་གཏོང་བ་དང༌། བརྩོན་
འགྲུས་ཀྱི་འབྲས་བུ། སྐྱོན་ཡོན་འབྲི་ཞིང་འཕེལ་བ་དང་། བསམ་གཏན་གྱི་འབྲས་བུ། གདུལ་
བྱ་ལམ་ལ་འཛུད་པ་དང། ཤེར་ཕྱིན་གྱི་འབྲས་བུ། རྣམ་པར་གྲོལ་བར་བྱེད་པ་དང་། བྱང་
ཚུབ་ཏུ་ཡོངས་སུ་བསྔོ་བ་ཐབས་ཡིན་ལ། དེའི་འབྲས་བུ། སྦྱིན་པ་ལ་སོགས་པའི་དགེ་བ་མི་ཟད་
པ་དང་། ཕ་རོལ་ཏུ་ཕྱིན་པ་ལ་སྤྱོད་པར་སྐྱེ་བ་ཡོངས་སུ་འཛིན་པའི་སྨོན་ལམ་གྱི་འབྲས་བུ། ཚེ་
རབས་ཐམས་ཅད་དུ་དགེ་བ་རྒྱུན་མི་འཆད་པར་འབྱུང་བ་དང་། སོ་སོར་བརྟགས་པ་དང་།
བསྒོམས་པའི་སྟོབས་ཀྱིས་མི་མཐུན་ཕྱོགས་ཀྱིས་ཟིལ་གྱིས་མི་ནོན་པའི་འབྲས་བུ། དགེ་བ་དེ་
ཉིད་ངེས་པར་འབྱེད་པ་དང་། ཐོས་པའི་དོན་སྒྲ་ཇི་བཞིན་པ་མིན་པ་ལ་སོགས་པ་ཤེས་པའི་ཡེ་
ཤེས་ཀྱི་འབྲས་བུ། བདག་གཞན་ཆོས་ལ་ལོངས་སྤྱོད་པ་དང་། ཡོངས་སུ་སྨིན་པར་བྱེད་
པའོ། །ལ་སྒྲིབ་པ་དང་ཞེས་ཀུན་ལ་སྦྱར་རོ། །དེ་སྐད་དུ། ཕྱུག་པོ་དང་ནི་བདེ་འགྲོ་དང་། །
281



...
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
སེམས་ཅན་མི་གཏོང་སྒྲིབ་པ་དང་། །ཉེས་པ་དག་དང་ཡོན་ཏན་རྣམས། །འབྲི་དང་འཕེལ་
དང་འཛུད་པ་དང་། །གྲོལ་བར་བྱེད་དང་མི་ཟད་དང་། །དགེ་བ་རྒྱུན་མི་འཆད་པ་དང། །
ངེས་པར་འབྱེད་དང་ཆོས་རྣམས་ལ། ། ལོངས་པར་སྤྱོད་དང་ཡོངས་སྨིན་བྱེད། །ཅེས་སོ། །
གསུམ་པ་ནི། ཕར་ཕྱིན་བཅུའི་བྱེད་ལས་བཅུ་སྟེ། རིམ་པ་བཞིན་དུ་སེམས་ཅན་རྣམས་རྗེས་སུ་
འཛིན་པ་དང། གཞན་ལ་གནོད་པ་མི་བྱེད་པ་དང་། གཞན་གྱིས་གནོད་པ་བྱེད་པ་ལ་བཟོད་
པ་དང་། ཡོན་ཏན་འཕེལ་བར་བྱེད་པ་དང་། རྫུ་འཕྲུལ་ལ་སོགས་པས་གཞན་མགུ་བར་བྱས་ཏེ་
ལམ་ལ་འཛུད་པ་དང་། ཡང་དག་པའི་གདམས་ངག་བྱིན་པས་གྲོལ་བར་བྱེད་པ་དང་། བྱང་
ཆུབ་ཆེན་པོར་བསྔོས་པས་མི་ཟད་པར་བྱེད་པ་དང་། ཚེ་རབས་ཐམས་ཅད་དུ་སངས་རྒྱས་
མཉེས་པར་བྱེད་ཅིང་ཕར་ཕྱིན་དྲུག་ལ་རྟག་ཏུ་འཇུག་པ་དང་། མི་མཐུན་ཕྱོགས་ཀྱིས་ཟིལ་གྱིས་
མི་ནོན་པས་ཕར་ཕྱིན་ལ་ངེས་པར་འཇུག་པ་དང་། ཆོས་ལ་སྒྲ་ཇི་བཞིན་གྱི་རྨོངས་པ་དང་བྲལ་
བས་ཤེར་ཕྱིན་གྱི་དབང་དུ་བྱས་པའི་ཆོས་ལ་ལོངས་སྤྱོད་པ་མྱོང་ཞིང་སེམས་ཅན་རྣམས་ཀྱང་
སྨིན་པར་བྱེད་པའོ། །དེ་སྐད་དུ། ལས་ནི་རྗེས་སུ་འཛིན་བྱེད་དང་། །གནོད་མི་བྱེད་དང་དེ་
ལ་བཟོད། །ཡོན་ཏན་འཕེལ་དང་འཛུད་ནུས་དང་། །རྣམ་པར་གྲོལ་བར་བྱེད་པ་དང་། །མི་
ཟད་པ་དང་རྟག་འཇུག་དང་། །ངེས་པར་ལོངས་སྤྱོད་སྨིན་པར་བྱེད། །ཅེས་སོ། །བཞི་པ་ནི།
ས་བཅུ་ལ་ཕར་ཕྱིན་བཅུ་རིམ་པ་བཞིན་དུ་རེ་རེ་གཙོ་ཆེ་ལ་གཞན་ཕལ་བའི་ཚུལ་དུ་སྤྱོད་དོ། །དེ་
སྐད་དུ། ཁྱད་པར་ཅན་དང་ཁྱད་མེད་ནི། །ས་བཅུ་དག་ཏུ་ཤེས་པར་བྱ། །ཞེས་སོ། །བདུན་
པ་ལ། ས་བཅུའི་མཉམ་གཞག་ན་ཆོས་ཉིད་རྟོགས་པ་ལ་ཁྱད་པར་ཡོད་དམ་མེད། ཡོད་ན།
སྔ་མས་ཆོས་ཉིད་མ་རྟོགས་པར་ཐལ་ལོ། །མེད་ན། སྤངས་པ་ཁྱད་མེད་པར་འགྱུར་རོ། །ཞེ་
ན། དེ་སྟོན་པ་ནི། འགྲེལ་ཆེན་ནས། ཆོས་ཐམས་ཅད་བདག་མེད་པའོ་ཞེས་བསྒོམས་པས་ཆ་
མེད་པ་ཉིད་ཀྱིས་ཆོས་ཀྱི་དབྱིངས་བདག་ཉིད་ཐམས་ཅད་ཀྱིས་རྟོགས་སུ་ཟིན་ཀྱང་ངེས་པ་
བསྐྱེད་པ་ལ་ལྟོས་ནས་ཀུན་ཏུ་འགྲོ་བའི་དོན་གྱིས་སོ་སོར་རྟོགས་པའི་ཕྱིར་ཞེས་པའི་དོན་བཤད་
དེ་བསྟན་པ་ནི། མཉམ་གཞག་ཏུ་ཆོས་ཉིད་ཙམ་མངོན་སུམ་དུ་རྟོགས་པར་ཁྱད་པར་མེད་པར་
བསྟན་པ་དང་། ངེས་པ་སྐྱེད་པ་ལ་ལྟོས་ནས་ཁྱད་པར་ཡོད་པར་བསྟན་པ་དང་། རྩོད་སྤང་
དང་གསུམ་མོ། །དང་པོ་ལ། ས་དང་པོ་ཡན་ཆད་ཀྱི་མཉམ་གཞག་ཆོས་ཅན། ཆོས་ཉིད་ཙམ་
མངོན་སུམ་དུ་རྟོགས་པར་ཁྱད་མེད་དེ། མཐོང་ལམ་དུ་ཆོས་ཉིད་ཙམ་མངོན་སུམ་དུ་རྟོགས་པ་།
282



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དེ་ཉིད་སྒོམ་པའི་ཕྱིར་རོ། །དེའི་རྒྱུ་མཚན། ཆོས་ཉིད་ཆ་ཤས་མེད་པ་གཅིག་ཡིན་པའི་ཕྱིར་ཏེ།
ཇི་སྐད་དུ། གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་པ་ཉིད། ། ཅེས་སམ།
འཇམ་དཔལ། ཆོས་ཀྱི་དབྱིངས་གཅིག་ཡང་དག་པའི་མཐའ་གཅིག་ཡིན་ན། ཞེས་པས་སོ། །
ཁྱབ་པ་ཡོད་དེ། ཆ་ཤས་མེད་པ་གཅིག་ལ་མངོན་སུམ་དུ་རྟོགས་མི་རྟོགས་མི་འཐད་དེ། རྣམ་
འགྲེལ་ལས། དོན་གྱི་རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་ལ། ། ཚད་མ་
རྣམས་ཀྱི་བརྟག་བྱ་གང་། །མ་མཐོང་ཆ་གཞན་ཅི་ཞིག་ཡོད། །ཅེས་སོ། །དེས་ན་སྒོམ་ལམ་
ཐམས་ཅད་ཀྱང་མཐོང་ལམ་གྱིས་མཐོང་ཟིན་སྒོམ་པ་སྟེ། འཕགས་པས། ཇི་ལྟར་མཐོང་བའི་
དངོས་པོ་ལ་མངོན་དུ་ཕྱོགས་པར་བྱེད་པས་དངོས་པོ་ཐ་དད་པ་མེད་པའི་ཕྱིར་རོ། །ཞེས་པ
དང། ཨ་བྱས། མཐོང་བ་ཁོ་ན་རྒྱུན་དུ་ཤེས་པ་སྒོམ་པ་ཡིན་ལ་ཞེས་སོ། ། གཉིས་པ་ནི།
མཉམ་གཞག་ན་ཆོས་ཉིད་ཙམ་རྟོགས་པར་ཁྱད་པར་མེད་ཀྱང་ངེས་པ་སྐྱེད་ཚུལ་ལམ། སྤང་བྱ་
སྤོང་ཚུལ་ལམ། དྲི་མས་དག་པ་རྟོགས་པའི་ཁྱད་ཡོད་དེ། འདི་ལྟར། ས་དང་པོར་ཆོས་ཉིད་
དེ་བདག་གཞན་ཐམས་ཅད་ལ་ཁྱབ་པ་ཀུན་ཏུ་འགྲོ་བའི་དོན་ཏུ་རྟོགས་སོ། །དེ་བཞིན་དུ།
གཉིས་པ་ལ་ཆོས་ཉིད་དེ་སྒྲིབ་པ་ཐམས་ཅད་སྤང་དུ་རུང་བར་རྟོགས་པས་མཆོག་གི་དོན་དང་།
གསུམ་པར་ཐེག་ཆེན་གྱི་སྡེ་སྣོད་ཐོས་པ་ནི། ཆོས་ཉིད་ཇི་ལྟ་བ་བཞིན་དུ་རྟོགས་པའི་རྒྱུ་མཐུན་
པའི་དོན་གྱི་མཆོག་ཏུ་དང་། བཞི་པར་ཆོས་ལ་སྲེད་པ་མེད་པས་ཡོངས་སུ་འཛིན་པ་མེད་པའི་
དོན་དང་། ལྔ་པར་སེམས་དང་བསམ་པ་རྣམ་དག་མཉམ་པ་ཉིད་བཅུས་རྟོགས་ཏེ། བདག་
གཞན་ཐམས་ཅད་ཆོས་ཉིད་དུ་གཅིག་པར་རྟོགས་པས་རྒྱུད་ཐ་དད་མེད་པའི་དོན་དང། དྲུག་
པར་རྟེན་འབྲེལ་གྱི་ཆོས་ཉིད་ལ་ཉོན་མོངས་རྣམ་དག་གི་ཆོས་གང་ཡང་མེད་པར་རྟོགས་པའི་
ཉོན་མོངས་པ་དང་རྣམ་པར་དག་པ་མིན་པའི་དོན་དང་། བདུན་པར་མདོ་ལ་སོགས་པའི་ཆོས་
ཀྱི་མཚན་མ་ཐ་དད་མི་འབྱུང་བས་ཐ་དད་མེད་པའི་དོན་དང་། བརྒྱད་པར་མི་སྐྱེ་བའི་ཆོས་ལ་
བཟོད་པ་ཐོབ་པས་ཀུན་བྱང་བྲི་གང་མེད་པར་རྟོགས་པས་བྲི་མེད་འཕེལ་བ་མེད་པའི་དོན་དང་།
ཉོན་ཡིད་གནས་གྱུར་པས་རྣམ་པར་མི་རྟོག་པའི་ཡེ་ཤེས་ཤིན་ཏུ་དག་པ་ལ་དབང་བ་དང་།
དབང་ཤེས་ལྔ་ཡུལ་དང་བཅས་པ་གནས་གྱུར་པས་ཇི་ལྟར་འདོད་པ་བཞིན་སྟོན་པ། ཞིང་དག་
པ་ལ་དབང་བའི་གནས་ཉིད་དུ་དང་། དགུ་པར་སོ་སོར་ཡང་དག་པའི་རིགས་པ་བཞི་ཐོབ་པས་
ཡེ་ཤེས་ལ་དབང་བ་དང་། བཅུ་པར་ཇི་ལྟར་བཞེད་པ་བཞིན་སྤྲུལ་པས་སེམས་ཅན་གྱི་དོན་སོ
283



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
མཛད་པས་ལས་ལ་དབང་བའི་གནས་ཉིད་དུ་རྟོགས་ཏེ། དབང་དེ་གཉིས་ཡིད་ཤེས་གནས་
གྱུར་པ་ལས་བྱུང་ངོ་། །དེ་ལྟར་ཆོས་ཉིད་བཅུ་ལ་སྒྲིབ་པ་བཅུ་ཡང་གྲངས་བཞིན་དུ་སྤོང་ངོ་། །
དེ་སྐད་དུ། ཀུན་ཏུ་འགྲོ་དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་དང་། །ཡོངས་
སུ་འཛིན་པ་མེད་དོན་དང་། །རྒྱུད་རྣམས་ཐ་དད་མེད་དོན་དང་། །ཉོན་མོངས་རྣམ་དག་མིན་
དོན་དང་། །ཐ་དད་མེད་པའི་དོན་ཉིད་དང་། །བྲི་མེད་འཕེལ་བ་མེད་དོན་དང་། །དབང་ནི་
རྣམ་པ་བཞི་ཡི་གནས། ། ཆོས་ཀྱི་དབྱིངས་ལ་མ་རིག་པ། ། ཉོན་མོངས་ཅན་མིན་སྒྲིབ་པ་
བཅུ། །ས་བཅུའི་མི་མཐུན་ཕྱོགས་རྣམས་ཀྱི། །གཉེན་པོ་དག་ནི་ས་ཡིན་ནོ། །ཞེས་སོ། །
དབང་བཞི་དེ་ལྟར་ཡིན་པར་ཡང་། ཡིད་དང་འཛིན་དང་རྣམ་པར་རྟོག །གྱུར་ཕྱིར་རྣམ་པར་
མི་རྟོག་དང་། །ཞིང་དང་ཡེ་ཤེས་ལས་དག་ལ། །དབང་ནི་རྣམ་པ་བཞི་ཡིན་ནོ། །དབང་དེ་མི་
གཡོ་ལ་སོགས་པའི། །ས་གསུམ་ལ་ནི་རྣམ་བཞི་སྟེ། །གཅིག་ལ་རྣམ་གཉིས་དེ་ལས་གཞན། །
དབང་རེ་རེ་ནི་འདོད་པ་ཡིན། །ཞེས་སོ། །ཡང་ཀླུ་སྒྲུབ་ལ་སོགས་བཞེད་པ་ལྟར། ས་བཅུའི་
མཉམ་གཞག་རྣམས་ཆོས་དབྱིངས་སྤྲོས་བྲལ་ལ་བློས་མཐའ་བཞི་གང་དུའང་འཛིན་པ་མེད་པས་
ཁྱད་པར་ཅི་ཡང་མེད་དོ། །རྗེས་ཐོབ་སྦྱོར་བ་དང་རྗེས་ཀྱི་གནས་སྐབས་ན་ཁྱད་པར་ཡོད་པས་
སའི་ཁྱད་པར་འཐད་དོ། །ཡེ་ཤེས་ཞབས་ཀྱིས་ཀྱང་། གལ་ཏེ་འོ་ན་ནི། རབ་ཏུ་དགའ་བའི་
གནས་སྐབས་ཁོ་ནར་ཕར་ཕྱིན་ཐམས་ཅད་རྣམ་པར་དག་པའི་ཕྱིར་ས་གཞན་དེ་དག་དོན་མེད་
པར་འགྱུར་རོ། །ཞེ་ན། བདེན་ཏེ། ས་ཐམས་ཅད་ནི། མཚན་ཉིད་གཅིག་པའི་ཕྱིར་ལོ་ཀ་
ལས་འདས་པའི་གནས་སྐབས་ལ་ལྟོས་ནས་ཁྱད་པར་ཅི་ཡང་མེད་དོ། །དག་པ་ལོ་ཀ་པའི་
གནས་སྐབས་ཀྱི་ཡོན་ཏན་ནི། ཁ་ཅིག་མཐོང་བའི་སྐད་ཅིག་མས་བསྒྲུབ་པར་བྱ་བ་ཡིན་ལ། ཁ་
ཅིག་སྒོམ་པས་བསྒྲུབ་པར་བྱ་བ་ཡིན་ནོ། །སའི་ཁྱད་པར་རྣམ་པར་བཞག་པའང་དེ་ལ་ལྟོས་པའི་
ཕྱིར་ཉེས་པ་མེད་དོ། །ཞེས་སོ། །གསུམ་པ་ལ། ཆོས་ཉིད་ཆ་མེད་པས་གཅིག་རྟོགས་པ་ན་
ཐམས་ཅད་རྟོགས་ན། མཐོང་ལམ་པ་ཆོས་ཅན། ངོ་བོ་ཉིད་སྐུ་མངོན་སུམ་དུ་མཐོང་བར་ཐལ།
ཆོས་ཉིད་མཐའ་དག་རྟོགས་པའི་ཕྱིར་རོ། །འདོད་ན། ཐོགས་མེད་ཀྱིས། དེ་བཞིན་གཤེགས་
པ་མ་ཐོབ་པར་སྒྲིབ་པ་ཐམས་ཅད་ལས་རྣམ་པར་གྲོལ་བའི་མཚན་ཉིད། མྱ་ངན་ལས་འདས་
པའི་དབྱིངས་རྟོགས་པ་མངོན་སུམ་དུ་བྱེད་པར་མི་འཐད་དོ། །ཞེས་པ་དང་འགལ་ལོ། །ཞེ་ན།
འདི་ལ། ཁ་ཅིག་ན་རེ། འདོད་པ་ཡིན་ཏེ། བྱང་སེམས་དང་སངས་རྒྱས་ཀྱི་མཉམ་གཞག་ཁྱད་བ
༔
284
-



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མེད་དོ། །ཞེས་འདོད་ན། དེ་མི་འཐད་དེ། ཐོགས་མེད་ཀྱིས། སྤྲིན་མཐོང་མཁའ་ལ་ཉི་
བཞིན་འདིར་ཁྱོད་ཕྱོགས་གཅིག་བློ་གྲོས་ཅན། །བློ་མིག་དོག་པའི་འཕགས་རྣམས་ཀྱིས་ཀྱང་
ཐམས་ཅད་མཐོང་མ་ལགས། །བཅོམ་ལྡན་འདས་ཁྱོད་ཆོས་སྐུ་རྣམ་དག་བློ་གྲོས་མཐའ་ཡས་
པ། །ཤེས་བྱ་མཐའ་མེད་མཁའ་དབྱིངས་ཁྱབ་པ་དེ་དག་གིས་ཀུན་མཐོང་། །ཞེས་དྲངས་པ་
དང་འགལ་ལོ། །དེས་ན། ངོ་བོ་ཉིད་སྐུའི་ངོ་བོ་ཆོས་ཉིད་ཙམ་ཞིག་མཐོང་བར་ཐལ་ཟེར་ན།
འདོད་དེ། ཨཱརྱ་དེ་བས། གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་
ཀུན་དེ་བཞིན་ཉིད་དུ་མཐོང་། །ཞེས་པས་མཐོང་ལམ་གྱི་ཡུལ་དེ་བཞིན་ཉིད་རང་བཞིན་གྱིས་
རྣམ་པར་དག་པ་དེ་ཉིད། དྲི་མ་མ་ལུས་པ་དག་པ་ན་ངོ་བོ་ཉིད་ཀྱི་སྐུ་ཡིན་ལ། དེ་གཉིས་ཀྱི་ངོ་
བོ་ཆོས་ཉིད་ཐ་དད་མེད་པའི་ཕྱིར་རོ། །མདོ་ལས། ས་བཅུ་ལ་གནས་པའི་བྱང་སེམས་རྣམས་
ཀྱིས་དེ་བཞིན་གཤེགས་པའི་སྙིང་པོ་ཅུང་ཟད་མཐོང་ངོ་། །ཞེས་སོ། །ངོ་བོ་ཉིད་སྐུའི་ཁྱད་པར་
མ་ལུས་པ་མཐོང་བར་ཐལ་ཟེར་ན། ཁྱབ་པ་མེད་དེ། དེ་ནི་གློ་བུར་གྱི་དྲི་མ་མ་ལུས་པས་དབེན་
པས་ཕྱེ་བ་ཡིན་ལ། དེ་མཐོང་ལམ་གྱི་ཡུལ་ལ་ཆ་མེད་དུ་མ་གྲུབ་བོ། །མཐོང་ལམ་པ་ཆོས་ཅན།
མཆོག་གི་དོན་ལ་སོགས་པ་ལ་སྒྲིབ་པ་རྣམས་སྤངས་པར་ཐལ། ཆོས་ཉིད་དེ་དག་རྟོགས་པའི་
ཕྱིར་ཟེར་ན། རྟོགས་པ་ཙམ་ཡིན་པ་ལ་ཁྱབ་པ་མེད། གསལ་ཞིང་ངེས་པ་སྐྱེད་ནུས་སུ་རྟོགས་
པའི་རྟགས་མ་གྲུབ་སྟེ། ས་དང་པོར་ཀུན་ཏུ་འགྲོ་བའི་དོན་གསལ་ཞིང་ངེས་པ་སྐྱེད་ནུས་སུ་
རྟོགས་པ་སོགས་ཀྱི་ཁྱད་ཡོད་ལ། གང་གོམས་པ་གསལ་ཞིང་ངེས་པ་སྐྱེད་ནུས་པ་དེའི་སྒྲིབ་པ་
སྤོང་གི །མཐོང་བ་ཙམ་གྱིས་སྤོང་མི་ནུས་ཏེ། དཔེར་ན། བུམ་པ་དང་། སྐད་ཅིག་མ་མཐོང་
བར་ཁྱད་པར་མེད་ཀྱང་བུམ་པ་མ་ཡིན་དུ་འཛིན་པ་སེལ་གྱི། རྟག་འཛིན་བསལ་མི་ནུས་པ་
བཞིན་ནོ། །ཨ་བྱས། ཆ་གང་གོམས་པ་གསལ་བ་ཉིད་ལ་སོགས་པས་སྒྲོ་བཏགས་པའི་རྣམ་པ་
སེལ་བར་ནུས་པ་དེ་ཁོ་ན་ལ་དེའི་གེགས་ཀྱི་སྒྲིབ་པ་སྤངས་པའི་ཕྱིར་ཚད་མ་ཉིད་ཡིན་གྱི། གཞན་
ལ་མ་ཡིན་ཏེ། སྐད་ཅིག་མ་ཉིད་ལ་སོགས་པ་བཞིན་ནོ། །དེ་ལྟར་ན། འཕགས་པ་རྣམས་སོ་
སོའི་སྐྱེ་བོ་རྣམས་ལས་ཁྱད་པར་ཅི་ཡོད་ཅེས་ཀྱང་བརྗོད་པར་མི་བྱ་སྟེ། རྣམ་པ་ཇི་ཙམ་ཞིག་
གསལ་བར་བྱས་ན། དེ་རྣམས་ཀྱི་ཤེས་པ་འཁྲུལ་པའི་རྒྱུ་མཚན་དང་བྲལ་བ་ཙམ་གྱིས་དེ་རྣམས་
ཁྱད་པར་དུ་འཕགས་པའི་ཕྱིར་རོ། །ཞེས་སོ། །གཞན་ཡང་མཐོང་སྤང་རྣམས་ཆོས་ཉིད་མཐོང་
བས་སྤོང་གི །སྒོམ་སྤང་ནི། ཆོས་ཉིད་མཐོང་བ་ཙམ་གྱིས་སྤང་མི་ནུས་སོ། །ཉན་རང་མཐོང་
285



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ལམ་པ་ཆོས་ཅན། ཆོས་ཀྱི་བདག་མེད་མཐོང་བར་ཐལ། གང་ཟག་གི་བདག་མེད་མཐོང་བའི་
ཕྱིར་རོ། །ཞེ་ན། ཀླུ་སྒྲུབ་ལ་སོགས་པ་འདོད་པ་ཡིན་ཏེ། འོན་ཀྱང་རྗེས་ཐོབ་ཀྱི་ཐབས་ཀྱི་ཁྱད་
པར་ཡོད་དོ། །ཞེ་འོ། །ཡང་ན། ཆོས་ཉིད་ཆ་ཤས་མེད་པ་གཅིག་ལ་བློ་མ་འཁྲུལ་བ་གཅིག་
གིས་མཐོང་མ་མཐོང་ཆོ་གཉིས་མེད་ཀྱི། དེ་དག་གི་ཡུལ་མི་རྟག་སོགས་སྤྲོས་པ་ཐམས་ཅད་དང་
བྲལ་བའི་ཆོས་ཉིད་ཆ་ཤས་མེད་པར་མ་གྲུབ་ཅིང་། ཤེས་པ་དེའང་སྤྲོས་བྲལ་ལ་ལྟོས་ཏེ་མ་འཁྲུལ་
བ་མིན་ནོ། །ཕྱིན་ཅི་ལོག་ཏུ་ཞུགས་པ་ཉིད་ཀྱིས་ཤེས་པ་དང་། མདོ་མྱང་འདས་ལས། ཉན་
ཐོས་རྣམས་ཀྱིས་དེ་བཞིན་གཤེགས་པའི་རིགས་མ་མཐོང་སྟེ། ཏིང་ངེ་འཛིན་ཤས་ཆེ་བའི་ཕྱིར་
དང་། ཤེས་རབ་ཤས་ཆུང་བའི་ཕྱིར་རོ། །བྱང་སེམས་རྣམས་ཀྱིས་མཐོང་མོད་ཀྱི། མི་གསལ་
ཏེ། ཤེས་རབ་ཤེས་ཆེ་བའི་ཕྱིར་དང་། ཏིང་ངེ་འཛིན་ཤས་ཆུང་བའི་ཕྱིར་ཞེས་པས་སོ། །གལ་
ཏེ་མི་གསལ་བའི་དོན་ཅི། མི་གསལ་བར་སྣང་བ་ཡིན་ནམ། མ་ངེས་པ་ཡིན། དང་པོ་མི་
འཐད་དེ། མཉམ་གཞག་ན་སྣང་བ་གཏན་མེད་པའི་ཕྱིར་རོ། །གཉིས་པ་ལྟར་ན། སྤང་བྱ་ས་
བོན་སྤོང་བྱེད་མིན་པར་ཐལ་ལོ། །གཞན་ཡང་འགྲེལ་ཆེན་ནས། ཆོས་ཐམས་ཅད་རང་བཞིན་
མེད་པ་ཉིད་དུ་མངོན་སུམ་དུ་བྱེད་པའི་ཤེས་པ་ཤིན་ཏུ་གསལ་བ་སྐྱེས་པ་དེའི་ཚེ་བྱང་སེམས་ཀྱི་
མཐོང་བའི་ལམ་ཐོབ་བོ། །ཞེས་པ་དང་འགལ་ལོ། །ཞེ་ན། སྐྱོན་མེད་དེ། གསལ་བར་བཤད་
པ་ནི། མཐོང་སྤང་གི་སྒྲིབ་པ་སྤངས་པས་དེ་བཞིན་ཉིད་མངོན་སུམ་དུ་མཐོང་བ་ལ་དགོངས་ལ།
མི་གསལ་བ་ནི། སྒོམ་སྤང་གི་དྲི་མས་མི་དག་པས་ཆོས་ཉིད་མཐོང་བ་མི་གསལ་བ་སྟེ། དར་
ལས་ཆོད་པའི་བུམ་པ་མཐོང་བ་བཞིན་ནོ། །དེ་ལྟ་མིན་ན། སངས་རྒྱས་སུ་འགྱུར་རོ། ། ཨ་
བྱས། ཤིན་ཏུ་གསལ་བ་ཉིད་དུ་ཁས་ལེན་ན། རྣམ་པར་རྟོག་པ་བདག་ཉིད་ཉོན་མོངས་པ་
དང་། ཤེས་བྱའི་སྒྲིབ་པ་མེད་པའི་ཕྱིར་ད་ལྟར་ཁོ་ན་རྟོགས་པ་ཐམས་ཅད་རྫོགས་པས་ན།
སངས་རྒྱས་ཉིད་རྟོགས་པར་འགྱུར་ལ་ཞེས་སོ། །དེས་ན། མ་ངེས་པའི་མི་གསལ་བ་ཡིན་ཡང་
སྤང་བྱ་ས་བོན་སྤོང་བྱེད་དུ་མི་འགལ་ཏེ། ས་བོན་གང་སྤོང་བའམ་སྤངས་པ་དེ་ལ་ལྟོས་ཏེ་མི་
གསལ་བ་མིན་པའི་ཕྱིར་རོ། །ཕྱོགས་དང་པོ་ལ། སློབ་དཔོན་འདི་དང་ཆོས་བཤེས་ལ་སོགས་
པས་མཉམ་གཞག་ན་སྣང་བ་ཡོད་པར་འདོད་དེ། ཀུན་རྫོབ་ཏུ་དངོས་པོར་སྣང་བ་འདི། དོན་
དམ་པར་དཔྱད་ན་རང་བཞིན་མེད་པ་སྒྱུ་མ་ལྟ་བུ་ཡིན་ལ། དེ་ཉིད་པད་འདབ་ལྟར་མ་འདྲེས་
པར་མཐོང་བ་དེའི་དུས་སུ་ཡོད་མེད་གང་དུའང་མི་འཛིན་པ་སྒྲོ་སྐུར་དང་བྲལ་བའི་མི་རྟོག་པ་..
4
286



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སྐྱེའོ། །དེས་ན་མིག་བཙུམ་པ་ལྟར་ཅིའང་མི་མཐོང་བ་མཐོང་ལམ་མིན་གྱི། སྣ་ཚོགས་མཐོང་
ཡང་སྒྲོ་སྐུར་དང་བྲལ་བ་མཐོང་ལམ་ཡིན་ནོ། །འོ་ན་མདོ་ལས། ཅི་ཡང་མཐོང་བ་མེད་པ་ནི།
དོན་དམ་པ་མཐོང་བའོ། །ཞེས་པ་དང་འགལ་ལོ། །ཞེ་ན། དེ་ནི། ས་དང་པོ་ནས་བདུན་
པའི་བར་དུ་སྒྲོ་སྐུར་ཅི་ཡང་མི་མཐོང་བ་ཞེས་མ་ཡིན་དགག་ཏུ་གཟུང་ངོ། །ས་བརྒྱད་པ་ཡན་
ཆད་དུ་སྣ་ཚོགས་འདི་དག་རྡུལ་ཕྲན་ཙམ་ཡང་མི་སྣང་ལ་མེད་པར་ཡང་མི་རྟོག་པའོ། །ཞེས་
སོ། །གཞན་ནི། དེ་མི་འཐད་དེ། ཡུལ་དེ་ལ་ཤེས་པ་མི་སྐྱེ་བའི་དོན་ནི། མཐོང་བ་མེད་པ་
ཡིན་ལ། མཐོང་བ་མེད་པ་ཁོ་ནའི་སྒོམ་པ་ནི། མཐོང་བ་ཡིན་ཏེ། དཔེར་ན། ཀ་བ་སོགས་མ་
མཐོང་བ་ལ་ནམ་མཁའ་མཐོང་ཞེས་ཟེར་བ་བཞིན་དུ། གཟུགས་སོགས་བཏགས་པའི་ཆོས་
གང་ཡང་མ་མཐོང་བ་ནི། དོན་དམ་པ་མཐོང་བའོ། །ཡེ་ཤེས་ཞབས་ཀྱིས། ཡུམ་ནི། འདུས་
བྱས་ལ་སོགས་པ་ལ་དམིགས་པ་དང་འགལ་བས་རྣམ་པ་ཐམས་ཅད་དུ་དབེན་པར་སྤྱོད་ཡུལ་
གཅིག་པའི་ཕྱིར་རོ། །ཞེས་པ་དང་། རྣམ་པར་མི་རྟོག་པ་ལ་འཇུག་པའི་གཟུངས་ལས། རྣམ་
པར་མི་རྟོག་པའི་ཡེ་ཤེས་ཀྱིས་ནི། ཆོས་ཐམས་ཅད་ནམ་མཁའི་ངོས་དང་འདྲ་བར་ཐུགས་སུ་
ཆུད་དོ། །རྗེས་ལ་ཐོབ་པས་ནི། ཆོས་ཐམས་ཅད་སྤྲུལ་པ་ལྟ་བུའི་བར་དུ་གཟིགས་སོ། །ཞེས་
པ་དང་། ཨ་བྷུས། མཉམ་པར་གཞག་པའི་གནས་སྐབས་ན། རྣམ་པར་རྟོགས་པའི་སྤྲོས་པ་
མཐའ་དག་ལྡོག་པ་ན་དམིགས་པ་ལ་སོགས་པ་ཅི་ཡང་མེད་དོ། །ཞེས་སོ། །ཡང་མི་གསལ་ན་
ནི་ཇི་ལྟ་བ་མཁྱེན་པ་མིན་པར་འགྱུར་ཏེ། ཆོས་ཉིད་གསལ་མི་གསལ་གྱི་སྤྲོས་པ་དང་བྲལ་བའི་
ཕྱིར་རོ། །ཞེ་ན། ཆོས་ཉིད་རྟོགས་པའི་བློ་དྲི་མས་དག་མ་དག་གིས་གསལ་མི་གསལ་དུ་བཞག་
སྟེ། ནམ་མཁའ་དག་པ་ལ་མིག་དག་མ་དག་གིས་གསལ་མི་གསལ་དུ་བཞག་པ་བཞིན་ནོ། །དེ་
ལྟ་མིན་ན། ཁྱེད་གསལ་བར་འདོད་པ་ལའང་དེར་འགྱུར་རོ། །བརྒྱད་པ་ནི། ས་ཕྱི་མ་གནས་
སྐབས་ཀྱི་འབྲས་བུ་མཐར་ཐུག་གི་འབྲས་བུ་སངས་རྒྱས་ཀྱི་ས་ཀུན་ཏུ་འོད་ཡིན་ནོ། །གཉིས་པ་
ལ། མཚམས་སྦྱར་དང་། སའི་ཚོགས་དངོས་བཤད་པ་གཉིས་སོ། །དང་པོ་ལ། གསུངས་
ཞེས་དྲང་ངོ་། །གང་ན། བར་སྐབས་ཀྱི་ཚིགས་བཅད་ཉི་ ཤུ་རྩ་གསུམ་མོ། །གང་ལ་ན།
རྟོགས་པ་ཕྱི་མ་དང་དེ་ལ་བརྟེན་པའི་ཡོན་ཏན་གྱི་རྟེན་སའི་ཚོགས་ལའོ། ། གང་གི་ཕྱིར་ན།
ཐབས་གང་གིས་ས་བཅུ་ཡོངས་སུ་སྦྱོང་བར་འགྱུར་བའི་ཆོས་གང་དག་ཡིན་པ་དེ་དག་བསྟན་
པའི་ཕྱིར། ཇི་ཙམ་གྱིས་ན། ཐེག་ཆེན་ལ་ཡང་དག་པར་ཞུགས་པ་ལགས་ཞེས་ཞུས་པའི་ལན་
287
A.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
དུའོ། །འོ་ན། ས་ཐོབ་ཟིན་སྦྱོང་ངམ། མ་ཐོབ་པ་སྦྱོང་ཞེ་ན། རང་གི་ས་དེ་ཐོབ་ཟིན་ཁྱད་
པར་སྦྱོང་ཞིང་ས་གོང་མའི་ཡོན་ཏན་ཐོབ་པའི་རྒྱུར་ཡང་ངོ་། །འགྲེལ་ཆེན་ལས། ས་གང་གི་
ཡོངས་སུ་སྦྱོང་བར་འགྱུར་བའི་ཆོས་གང་ཡིན་པ་རྣམས་ཇི་སྲིད་མ་རྫོགས་པ་དེ་སྲིད་དུ་ས་དེ་ཡིན་
ལ། རྫོགས་ནས་ནི། ས་གཞན་ཡིན་པར་ཤེས་པར་བྱའོ། །ཞེས་སོ། །གཉིས་པ་ལ། རྒྱུ་ས་
དགུའི་ཡོངས་སྦྱོང་དང་། འབྲས་བུ་ས་བཅུ་པའི་མཚན་ཉིད་གཉིས་སོ། །དང་པོ་ལ། ས་དང་
པོ། གཉིས་པ། གསུམ་པ། བཞི་པ། ལྔ་པ། དྲུག་པ། བདུན་པ། བརྒྱད་པ། དགུ་པའི་
ཡོངས་སྦྱོང་དང་དགུ་ལས། དང་པོ་ལ། རྩ་བ། འགྲེལ་པ་གཉིས་ལས། རྩ་བ་ལ། སྦྱོང་བྱེད་
ཐབས་དང་། སྦྱོང་ཚུལ་ཤེས་རབ་གཉིས་ལས། དང་པོ་ནི། ཐོབ་འགྱུར་ཏེ་ཞེས་དྲང་ངོ༌། །
གང་ན། ས་དང་པོ་ནིའོ། །གང་གིས་ན། ཡོངས་སུ་སྦྱོང་བ་རྣམ་པ་བཅུ་ཡིས་སོ། །བཅུ་གང་
ཞེ་ན། དགེ་བ་སྒྲུབ་པའི་ལྷག་བསམ་དང་། སེམས་ཅན་ལ་ཕན་པའི་དངོས་པོ་ཐེག་ཆེན་གྱི་
ཆོས་འཛིན་པ་དང་། སེམས་ཅན་རྣམས་ལ་སེམས་མཉམ་པ་ཉིད་ཀྱི་ཚད་མེད་བཞི་སྒྲུབ་པ་
དང་། འཁོར་ལོ་གསུམ་མི་དམིགས་པའི་སྦྱིན་པ་གཏོང་བ་དང་། དེ་དག་བྱེད་པའི་བཤེས་
གཉེན་བསྟེན་པ་དང་། ཐེག་དམན་ལ་མི་ལྟོས་པར་དམ་པའི་ཆོས་ཀྱི་དམིགས་པ་མ་ལུས་ཚོལ་བ་
དང་། རྟག་ཏུ་ཁྱིམ་ནས་ཁྱིམ་མེད་པར་ངེས་པར་འབྱུང་བའི་སེམས་ཉིད་དང་། སངས་རྒྱས་ཀྱི་
སྐུར་རྟོགས་པ་སྟེ། མཐོང་ན་དགའ་བ་ཡིད་ལ་བྱེད་པ་དང་། གཞུང་ཁ་ཅིག་ལས། སྐུར་གཏོད་
ཅེས་འབྱུང་སྟེ། དེ་ལ་སེམས་གཏོད་པའམ། སྐུར་གྱུར་ན་དགའ་བ་སྟེ། སཾ་སྐྲྀ་ཏ་ལ་ག་ཏ་ཞེས་
འབྱུང་བས་སོ། །སེམས་ཅན་སྨིན་བྱེད་ཀྱི་ཆོས་སྟོན་པ་དང་། དམ་བཅའ་རྫོགས་པར་བྱེད་པ་
བདེན་པའི་ཚིག་ནི། བཅུ་པ་ཡིན་པར་འདོད་དོ། །གཉིས་པ་ནི། སྦྱོང་བྱེད་བཅུ་པོ་འདི་དག་
རང་རང་གི་རང་བཞིན་མི་དམིགས་པ་ནམ་མཁའ་སྒྱུ་མ་ལྟ་བུར་རྟོགས་ཏེ་བསྒོམས་པས། ས་
དང་པོ་ཡོངས་སུ་སྦྱོང་བར་ཤེས་པར་བྱའོ། །མདོ་ལས། ས་དང་པོ་ལ་གནས་པའི་བྱང་སེམས་
ཀྱིས་ཡོངས་སུ་སྦྱོང་བ་བཅུ་པོ་འདི་དག་བྱ་སྟེ། བཅུ་གང་ཞེ་ན། འདི་ལྟ་སྟེ། མི་དམིགས་པའི་
ཚུལ་གྱིས་ལྷག་པའི་བསམ་པ་ཡོངས་སུ་སྦྱོང་བ་དང་སོགས་སོ། །འགྲེལ་པ་ནི། འཐོབ་པ་ཡིན་
ནོ། །ཞེས་དྲང་ངོ་། །གང་ན། བྱང་ཆུབ་ལ་ནི་ཉེ་བ་དང་། །སེམས་ཅན་དོན་སྒྲུབ་མཐོང་བ་
ལ། །རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་རབ་དགའ་ཞེས་བརྗོད་དོ། །ཞེས་པའམ།
སྔོན་མ་བྱུང་བའི་ཆོས་ཉིད་རྟོགས་པའི་དགའ་བ་སྐྱེས་པས་ན། ས་དང་པོ་རབ་ཏུ་དགའ་
288



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
1
བའོ། །གང་གིས་ན། ཐབས་ཤེས་གཉིས་ལས། ཐབས་ནི། སེམས་བསྐྱེད་པ་ཇི་ལྟ་བ་བཞིན་
དུ་བྱང་ཆུབ་ཀྱི་གཞི་དགེ་བའི་རྩ་བ་ཐམས་ཅད་ལ་རང་དོན་ཡིད་ལ་བྱེད་པའི་གྱ་གྱུ་མེད་པའི་
བསམ་པ་དང། རང་གི་དགོས་པ་ཆོས་སྐུ་དང་། གཞན་གྱི་དགོས་པ་འཕྲིན་ལས་ལ་ཕན་པ་
ཐེག་ཆེན་གྱི་ཆོས་འཛིན་ཅིང་རྣམ་མཁྱེན་གྱི་ཡེ་ཤེས་དོན་དུ་གཉེར་བ་དང་། སེམས་ཅན་ཐམས་
ཅད་ལ་སེམས་རྩེ་གཅིག་པའི་བྱམས་པ་སོགས་ཏེ། བསམ་པ་གསུམ་དང་། གཞན་ཟང་ཟིང་
གིས་སྡུད་པའི་སྦྱོར་བ་བདོག་པ་ཕྱི་ནང་གི་དངོས་པོ་ཐམས་ཅད་མི་དམིགས་པར་ཡོངས་སུ་
གཏོང་བ་དང་། ཆོས་ཉན་པའི་ཕྱིར་རྣམ་མཁྱེན་ལ་འགོད་པའི་དགེ་བའི་བཤེས་གཉེན་བསྟེན་
ནས་མགུ་བར་བྱེད་པ་དང་། བརྗོད་བྱ་ཐེག་པ་གསུམ་དུ་གཏོགས་པའི་དམ་པའི་ཆོས་ཀྱི་
དམིགས་པ་མ་ལུས་པ་འདོད་ཅིང་ཚོལ་བ་དང་། རྒྱུད་མ་སྨིན་པས་ཁྱིམ་ན་གནས་པ་ལ་མངོན་
པར་མི་དགའ་ཞིང་ཚེ་རབས་ཐམས་ཅད་དུ་རབ་ཏུ་འབྱུང་བ་ལུས་སྲུང་པ་དང་རྟག་ཏུ་བླ་ན་མེད་
པའི་སངས་རྒྱས་ཀྱི་སྐུ་སྒྲུབ་པར་འདོད་པ་དང་། སེམས་ཅན་སྨིན་པའི་དོན་དུ་ཐོག་མཐའ་བར་
གསུམ་དུ་དགེ་བའི་དམ་པའི་ཆོས་རབ་ཏུ་སྟོན་པ་ལ་མི་སྐྱོ་བ་དང་། ཇི་སྐད་དུ་སྨྲས་པ་བཞིན་
བྱེད་པ་བདེན་པར་སྨྲ་བ་ཉིད་ཅེས་བྱ་བ་དེ་ལྟ་བུའི་མཚན་ཉིད་ཀྱི་ཆོས་བཅུས་སོ། །བཅུ་ཅི་
དགོས་ཤེ་ན། ས་དང་པོའི་ཡོན་ཏན་རྣམ་པ་ཐམས་ཅད་དུ་རྫོགས་པར་བསྐྱེད་པར་བྱ་བ་ཡིན་
པའི་ཕྱིར་རོ། །གཉིས་པ་ནི། ཡོངས་སུ་སྦྱོང་བའི་རྒྱུའི་ཁྱད་པར་བཅུ་པོ་རང་རང་གི་ངོ་བོ་ཉིད་
མི་དམིགས་པར་རྟོགས་པའི་ཤེས་རབ་ཀྱིས་ཁྱད་པར་དུ་བྱས་པའི་མཚན་ཉིད་ཀྱི་ཡོངས་སུ་སྦྱོང་
བ་དག་ཁོ་ནས་སོ། །
གཉིས་པ་ལ་གཉིས་ལས། རྩ་བ་ནི། ས་གཉིས་པར་ཚུལ་ཁྲིམས་གཙོ་ཆེ་བས་ཚུལ་
ཁྲིམས་གསུམ་དང་། དེ་བྱམས་པས་སྤེལ་བས་བྱས་པ་ཤེས་ཤིང་དྲིན་དུ་གཟོ་བ་དང་། སེམས་
ཅན་གྱི་ཉེས་པ་ལ་མི་ལྟ་བས་བཟོད་པ་དང་། སེམས་ཅན་གྱི་རྒྱུད་སྣོད་དུ་རུང་བའི་གཞན་དོན་
ལ་རབ་ཏུ་དགའ་བ་དང་། དེ་ཐམས་ཅད་ཀྱི་རྩ་བ་སེམས་ཅན་ལ་སྙིང་བརྩེ་ཆེ་བ་དང་། གུས་པ་
བསྐྱེད་པའི་ཕྱིར་བླ་མ་ལ་བཀུར་སྟི་གདན་སྟོབ་སོགས་དང༌། ཡོན་ཏན་གྱིས་ལྕི་བས་བླ་མ་ལ་
གུས་པས་ཉན་ཅིང་དོན་སྒྲུབ་པ་དང་། ཚོགས་རྫོགས་པའི་ཕྱིར་ཚུལ་ཁྲིམས་ནས་བགྲངས་པའི་
བརྒྱད་པ་སྦྱིན་པ་ལ་སོགས་པ་ལ་བརྩོན་པའི་ཡིད་ལ་བྱེད་པས་ས་གཉིས་པ་སྦྱོང་ངོ་། །མདོ་ནི།
ས་གཉིས་པ་ལ་གནས་པའི་བྱང་སེམས་ཀྱིས་ཆོས་བརྒྱད་ཡིད་ལ་བྱ་སྟེ། འདི་ལྟ་སྟེ། ཚུལ་
289



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཁྲིམས་ཡོངས་སུ་དག་པ་དང་ཞེས་སོགས་སོ། །འགྲེལ་པ་ལ། ཐོབ་པ་ཡིན་ནོ། །ཞེས་དྲང་
ངོ། །གང་ན། འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་པའི་ས་ཞེས་བྱ། །ཞེས་པས་
ཚུལ་ཁྲིམས་འཆལ་བ་དང་། ཐེག་དམན་ཡིད་ལ་བྱེད་པའི་དྲི་མ་མེད་པས་ན། ས་གཉིས་པ་དྲི་
མ་མེད་པའོ། །ཐབས་གང་གིས་ན། དགེ་བའི་ཆོས་སྡུད་པ་དང་། སེམས་ཅན་གྱི་དོན་བྱ་བ་
དང་། ཉེས་སྤྱོད་སྡོམ་པའི་ཚུལ་ཁྲིམས་ཡོངས་སུ་དག་པས་ཉན་རང་གི་ཡིད་བྱེད་སྤངས་པ་དང་།
གཞན་གྱིས་ཕན་པ་ཅུང་ཟད་ཅིག་བྱས་པའང་དྲན་པས་ཆུང་བར་མི་བརྩེ་ཞིང་མི་བརྙས་པར་
དྲིན་དུ་གཟོ་བ་དང་། གཞན་གྱིས་གནོད་པ་བྱས་པ་དང་། སོགས་པ་དུཁ་དང་ཆོས་ཟབ་མོ་ལ་
བཟོད་པ་དང་། སེམས་ཅན་ཡོངས་སུ་སྨིན་པར་བྱ་བ་ལ་སོགས་པའི་དགེ་བའི་ཆོས་སྒྲུབ་པ་ལ་
འགྱོད་པ་མེད་པ་དང་། སྐྱེ་བོ་ཐམས་ཅད་ལ་བྱམས་པས་སེམས་ཅན་རེ་རེའི་ཕྱིར་ཡང་ཡུན་རིང་
པོར་དམྱལ་བར་གནས་པར་སྤྲོ་བ་དང་། ཉེ་བར་ལུང་འབོགས་པ་མཁན་པོ་དང་། སོགས་པ་
སློབ་དཔོན་ལ་སོགས་པ་ལ་འདུད་པ་དང་དགེ་བའི་བཤེས་གཉེན་ལ་སྟོན་པའི་འདུ་ཤེས་བྱས་
ནས་དེས་བསྟན་པའི་ཆོས་ཇི་ལྟ་བ་བཞིན་སྒྲུབ་པ་དང་། ལས་གཞན་མེད་པར་སྦྱིན་པ་ལར་སྦྱིན་པ་ལ་སོགས་
པའི་ཕྱིན་དྲུག་ལ་བརྩོན་ཞིང་སྤྲོ་བས་སྒྲུབ་པ་ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་བརྒྱད་ཀྱིས་
སོ། །ཤེས་རབ་ཇི་ལྟ་བུས་ན། སྔ་མས་དང་པོར་བསྟན་པ་བཞིན་དུ་མི་དམིགས་པར་རྟོགས་
པའི་ཤེས་རབ་ཀྱིས་ཟིན་པའི་ཡོངས་སུ་སྦྱོང་བ་བྱས་པའི་ཁྱད་པར་རྣམ་པ་བརྒྱད་ཀྱིས་སོ། །
བརྒྱད་ཅི་དགོས་ཤེ་ན། ས་གཉིས་པའི་ཡོན་ཏན་རྫོགས་པར་བསྐྱེད་པ་ལ་བརྒྱུད་དགོས་ཏེ། སྔ་
མ་བཞིན་ཞེས་དོན་གཉིས་སུ་དྲང་སྟེ། འོག་མ་རྣམས་ཀྱང་དེ་བཞིན་ནོ། །
གསུམ་པ་ལ། རྩ་བ་ནི། རང་གཞན་གྱི་ཤེས་རབ་སྦྱོང་བ་མང་དུ་ཐོས་པས་མི་ངོམ་པ་
ཉིད་དང་། ཟང་ཟིང་གི་རྙེད་པ་འདོད་པ་མེད་པར་ཆོས་སྦྱིན་པ་གཉིས་དང་། སངས་རྒྱས་ཀྱི་
སྣོད་བཅུད་ཀྱི་ཞིང་ཀུན་སྦྱོང་བ་དང་། བྱ་དཀའ་བའི་སྤྱོད་པ་སྦྱོང་བ་འཁོར་བའི་ཉེས་པས་
ཡོངས་སུ་མི་སྐྱོ་བ་དང། ཐེག་ཆེན་གྱི་སེམས་སྦྱོང་བ་ངོ་ཚ་ཤེས་པ་དང་ཁྲེལ་ཡོད་པ་ཞེས་བྱ་བ་
རྣམས་ལ་རློམ་པ་མེད་པའི་བདག་ཉིད་དེ། རྣམ་ལྔས་ས་གསུམ་པ་སྦྱོང་ངོ༌། །མདོ་ནི། བྱང་
སེམས་ས་གསུམ་པ་ལ་གནས་པས་ཆོས་ལྔ་ལ་གནས་པར་བྱ་སྟེ། ལྔ་གང་ཞེ་ན། འདི་ལྟ་སྟེ།
པས་མི་ངོམས་ཞིང་། དེ་ལའང་ཡི་གེར་མངོན་པར་མ་ཞེན་པ་དང་སོགས་སོ། །
འགྲེལ་པ་ལ། རྟོག་པ་ཡིན་ནོ། །ཞེས་དྲང་ངོ་། །གང་ན། ཆོས་ཀྱི་སྣང་བ་ཆེན་པོ་ནི། །བྱེད་མང་དུ་ཐོས་པ་
290



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་པའི་ཕྱིར་ན་འོད་བྱེད་པ། །ཞེས་པའི་ཏིང་ངེ་འཛིན་གྱི་སྟོབས་ཀྱིས་རང་གཞན་ལ་ཆོས་ཀྱི་སྣང་
བ་བྱེད་པས་ ས་གསུམ་པ་འོད་བྱེད་པའོ། ། གང་གིས་ན། སངས་རྒྱས་ ཐམས་ཅད་ཀྱིས་
གསུངས་པའི་དམ་པའི་ཆོས་ཉན་པས་ངོམ་མི་ཤེས་པར་འཛིན་པ་དང་། རྙེད་པ་དང་། སོགས་
པ་བཀུར་སྟི་ལ་སོགས་པ་ལ་མི་ལྟ་བའི་སེམས་ཀྱིས་དམ་པའི་ཆོས་རབ་ཏུ་སྟོན་པ་དང་། རང་གི་
སངས་རྒྱས་ཀྱི་ཞིང་གི་རྟེན་སྣོད་དང་། བརྟེན་པ་སེམས་ཅན་ཀུན་ཏུ་སྦྱོང་བའི་དགེ་བ་བསྐྱེད་
ཅིང་། དེར་བསྔོ་བ་དང་ཕན་བཏགས་པའི་སེམས་ཅན་རྣམས་དེ་དང་མི་མཐུན་པ་གནོད་པ་
བྱེད་པ་དང་དྲིན་དུ་མི་གཟོ་བ་ལ་སོགས་པ་འཁོར་བའི་ཉེས་པ་མཐོང་བས་གཞན་དོན་ལ་ཡོངས་
སུ་མི་སྐྱོ་བ་དང་། རང་ལ་ལྟོས་ནས་མི་དགེ་བའི་ཆོས་མི་བྱེད་པ། ངོ་ཚ་ཤེས་པ། གཞན་ལ་ལྟོས་
ནས་མི་དགེ་བའི་ཆོས་མི་བྱེད་པ། ཁྲེལ་ཡོད་པ། ཉན་རང་གི་ཡིད་བྱེད་སྤངས་པ་ཞེས་བྱ་བ་དེ་
ལྟ་བུའི་ཡོངས་སུ་སྦྱོང་བ་རྣམ་པ་ལྔ་པོས་སོ། །ཇི་ལྟ་བུས་ན། སྔ་མ་བཞིན་དུ་ངོ་བོ་ཉིད་དུ་མི་
རྟོགས་པའི་ཤེས་རབ་ཀྱིས་ཟིན་པས་ཡོངས་སུ་སྦྱོང་བ་བྱས་པས་སོ། །
བཞི་པ་ལ། རྩ་བ་ནི། ནགས་ཏེ། དབེན་པར་གནས་པ་དང་། རང་དོན་བྱང་ཆུབ་
ཀྱང་མི་འདོད་པ་འདོད་པ་ཆུང་བ་དང་། ཆུང་ངུས་ཆོག་ཤེས་པ་དང་། སྦྱངས་པའི་ཡོན་ཏན་
རྟོགས་པ་ཡང་དག་པར་སྡོམ་པ། ཆོས་ལ་ངེས་རྟོག་བཟོད་པ་མི་གཏོང་བར་བསྟེན་ཅིང་བསྙེན་
པ་དང་། བསླབ་པ་གསུམ་ཡོངས་སུ་མི་གཏོང་བ་དང་། འདོད་པའི་ཡོན་ཏན་རྣམས་ལ་སྨོད་པ་
དང་། ཆོས་ཐམས་ཅད་ལ་མངོན་པར་འདུ་བྱེད་པ་མེད་ཅིང་མྱ་ངན་ལས་འདས་པ་ལ་གཞོལ་བ་
དང་། ལུས་ལ་སོགས་པ་བདོག་པ་ཀུན་གཏོང་བ་དང་། དགེ་བ་ལ་སེམས་མི་ཞུམ་པ་དང་།
དངོས་པོར་ལྟ་བ་མེད་པ་སྟེ། བཅུས་ས་བཞི་པ་གནོན་ནོ། །མདོ་ནི། བྱང་སེམས་ཆེན་པོ་ས་
བཞི་པ་ལ་གནས་པས་ཆོས་བཅུ་པོ་འདི་དག་ཡོངས་སུ་གཏང་བར་མི་བྱའོ། །བཅུ་གང་ཞེ་ན།
འདི་ལྟ་སྟེ། དགོན་པར་གནས་པ་དང་ཞེས་སོགས་སོ། །འགྲེལ་པ་ལ། གནོན་པ་ཡིན་ནོ་ཞེས་
དྲང་ངོ་། །གང་ན། འདི་ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་སྲེག་བྱེད་འོད་ལྟ་བུ། །
དེ་དང་ལྡན་ཕྱིར་ས་དེ་ནི། །གཉིས་པོ་སྲེག་པས་འོད་འཕྲོ་ཅན། །ཞེས་པས། བྱང་ཆུབ་ཕྱོགས་
མཐུན་གྱི་ཤེས་རབ་ཀྱིས་སྒྲིབ་གཉིས་སྲེག་པའི་མེ་ཡིན་པས་ས་བཞི་པ་འོད་འཕྲོ་བ་ཅན་ནོ། །
གང་གིས་ན། ཉན་རང་གི་ཡིད་ལ་བྱེད་པས་དབེན་པའི་དགོན་པར་གནས་པ་དང་། རྙེད་པ་
མ་ཐོབ་པ་ལ་ཐོབ་པར་མངོན་པར་འདོད་པ་མེད་པ་དང་། རྙེད་པ་དངོས་པོ་ཁྱད་པར་ཅན་ཐོབ་
291



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ།
པ་ལ་དེ་བས་ལྷག་པ་དོན་གཉེར་བ་དང༌། ཐོབ་པ་ལ་རློབ་པ་མེད་པ་དང་། ཟས་བཟང་པོ་དང་
ཡང་ཡང་ཟ་བ་དང་། ལེན་པ་ལ་ཞེན་པ་དགག་པའི་ཕྱིར་བསོད་སྙོམས་པ་ཉིད་དང་། སོགས་
པ་སྟན་གཅིག་པ་དང༌། ཕྱིས་མི་ལེན་པ་སྟེ། ཟས་ཀྱི་དབང་དུ་བྱས་པ་གསུམ། གོས་བཟང་པོ་
དང་། འཇམ་པོ་དང་། མང་པོ་ལ་ཞེན་པ་དགག་པའི་ཕྱིར་ཕྱག་དར་ཁྲོད་པ་དང་། ཕྱིང་བ་
དང་། ཆོས་གོས་གསུམ་པ་སྟེ། གོས་ཀྱི་དབང་དུ་བྱས་པ་གསུམ། གནས་འདུ་འཛི་ཅན་དང་།
སྟེང་གཡོགས་ཅན་དང་། བསྐོར་བ་དང་། གནས་ཀྱི་སྦྱོར་བ་ལ་ཞེན་པ་དགག་པའི་ཕྱིར་དགོན་
པ་བ། བླ་གབ་མེད་པ། ཤིང་དྲུང་བ། དུར་ཁྲོད་པ་སྟེ། གནས་ཀྱི་དབང་དུ་བྱས་པ་བཞི།
ཉལ་སོགས་དང་། འདུག་ས་སྤྱོད་པ་ལ་ཞེན་པ་དགག་པའི་ཕྱིར་ཙོག་བུ་པ་དང་། གཞི་ཇི་
བཞིན་པ་སྟེ། སྤྱོད་ལམ་གྱི་དབང་དུ་བྱས་པ་གཉིས་ཏེ། སྦྱངས་པའི་ཡོན་ཏན་བཅུ་གཉིས་ཡང་
དག་པར་སྡོམ་པ་དང་། གཞན་དོན་དུ་བསླབ་པ་བླངས་པ། སྲོག་དང་། སོགས་པ་ལོངས་སྤྱོད་
པ་ལ་སོགས་པའི་ཕྱིར་ཡང་ཡོངས་སུ་མི་གཏོང་བ་དང་། འདོད་པའི་ཡོན་ཏན་གཟུགས་སྡུག་
སོགས་ལ་ཉེས་དམིགས་སུ་ལྟ་བས་སྨོད་ཅིང་འདོད་པའི་སེམས་མི་བསྐྱེད་པ་དང་། གདུལ་བྱའི་
བློ་དང་འཚམ་པར་རྟག་འཛིན་བཟློག་པའི་ཕྱིར་མྱ་ངན་ལས་འདས་པ་ལ་གཞོལ་ཞིང་འདས་པར་
བྱེད་པ་དང་། བདོག་པ་ནོར་དང་། གཉེན་སྡུག་དང་། ལུས་སྲོག་ཐམས་ཅད་ཡོངས་སུ་གཏོང་
བ་ཆུང་ངུ་། འབྲིང་། ཆེན་པོ་གསུམ་དང་། དགེ་བ་སྒྲུབ་པ་ལ་སེམས་མི་ཞུམ་ཞིང་སྤྲོ་བ་དང་
ལྡན་པ་དང་། དངོས་པོ་ཐམས་ཅད་ལ་དོན་དམ་པར་ཅིར་ཡང་མི་ལྟ་བ་དང་ཞེས་བྱ་བ་དེ་ལྟ་
བུའི་ཡོངས་སུ་སྦྱོང་བ་བཅུས་སོ། །ཇི་ལྟ་བུས་ན། སྔ་མ་ལྟ་བུ་རྣམ་པ་བཅུས་སོ། །
ལྔ་པ་ལ། རྩ་བ་ནི། འཐོབ་ཅེས་དྲང་ངོ་། །གང་ན། ས་ལྔ་པ་ནིའོ། །ཇི་ལྟར་ན།
ཡང་དག་པར་ཏེ། རྫོགས་པར་རོ། །གང་གི་ཚེ་ན། ཁྱིམ་པ་སོགས་དང་འདྲིས་པ་དང་། སྦྱིན་
བདག་གི་ཁྱིམ་ལ་འཁྲེན་པ་སྟེ། སེར་སྣ་བྱེད་པ་དང་། ཕྱི་ནང་གི་འདུ་འཛིར་གྱུར་བའི་གནས་
སུ་གནས་སོགས་དང་། བདག་གི་ཡོན་ཏན་བརྗོད་དེ་བསྟོད་པ་དང་། གཞན་སྐྱོན་བརྗོད་དེ་
བརྙས་པ་དང་། མི་དགེ་བའི་ལས་ཀྱང་ཡིན་ལ་ངན་སོང་དུ་འགྲོ་བའི་ལམ་ཡང་ཡིན་པ་བཅུ་
དང་། ང་རྒྱལ་གྱི་རློམ་པས་ཁེངས་པ་དང་། བླང་དོར་ཕྱིན་ཅི་ལོག་ཏུ་ཞེན་པ་དང་། བློ་གྲོས་
ངན་པ་ཡིད་གཉིས་དང་། ཉོན་མོངས་པ་དུག་གསུམ་བཟོད་ཅིང་འདོད་པ་སྟེ། བཅུ་པོ་འདི་ནི་
རྣམ་པར་སྤངས་པ་ནའོ། །མདོ་ནི། བྱང་སེམས་ས་ལྔ་པ་ལ་གནས་པས་ཆོས་བཅུ་ཡོངས་སུ་་
292



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པསྤང་བར་བྱ་སྟེ། འདི་ལྟར། ཁྱིམ་པ་དང་རབ་ཏུ་བྱུང་བ་བསྟེན་པ་ཡོངས་སུ་སྤང་བར་བྱ་བ་དང་
ཞེས་སོགས་སོ། །འགྲེལ་པ་ལ། ཐོབ་པ་ཡིན་ནོ། །ཞེས་དྲང་ངོ། །གང་ན། སེམས་ཅན་
རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་བསྲུང་བའི་ཕྱིར། །བློ་ལྡན་རྣམས་ཀྱི་སྦྱང་
དཀའ་བ། །དེ་ཕྱིར་སྦྱང་དཀའ་ཞེས་བྱའོ། །ཞེས་པས་སེམས་ཅན་སྨིན་པ་དང་། སེམས་ཅན་
གྱི་ལོག་སྒྲུབ་ཀྱིས་རང་གི་སེམས་ཉོན་མོངས་པར་མི་འགྱུར་བ་སྟེ། བྱ་དཀའ་བ་གཉིས་བྱེད་པས་
ལྔ་པ་སྦྱང་དཀའ་བའོ། །གང་གིས་ན་རྙེད་པ་དང། སོགས་པ་བཀུར་སྟིའམ། གྲགས་སོགས་
ཀྱི་དོན་དུ་རབ་ཏུ་འབྱུང་བ་དང་། སོགས་པ་ཁྱིམ་པ་ལ་སོགས་པ་དང་འགྲོགས་ཤིང་འདྲིས་པ་
དང་གཞན་ལ་དད་པ་ཅན་གྱི་ཁྱིམ་ཉེ་བར་མི་སྟོན་ཅིང་རྙེད་པ་ཐོབ་པ་ལ་སེར་སྣ་བྱེད་པ་དང་།
འཁོར་བའི་འདུ་འཛི་སྐྱེ་བོ་མང་པོའི་གྲོང་དང་། སོགས་པ་རང་དོན་གྱི་འདུ་འཛི་ཉན་རང་གི་
ཡིད་ལ་བྱེད་པ་དང་། རྙེད་སོགས་ཀྱི་ཕྱིར་བདག་ལ་བསྔགས་པ་དང་། ཕྲག་དོག་གིས་གཞན་
ལ་སྨོད་པ་དང་། སྲོག་གཅོད་སོགས་མི་དགེ་བའི་ལས་ཀྱི་ལམ་བཅུ་དང་ ཐོས་པ་དང་།
སོགས་པ་ཚུལ་ཁྲིམས་སོགས་ཀྱིས་མཁས་ཤིང་བཙུན་པར་རློམ་པས་བཤེས་གཉེན་གཞན་ལ་མི་
འདུད་པ་དང་། དགེ་བ་ལས་ལྡོག་སྟེ་མི་དགེ་བ། མི་དགེ་བ་ལས་ལྡོག་སྟེ་དགེ་བར་མངོན་པར་
ཞེན་པ་དང་། ལོག་པར་ལྟ་བ་དང་། སོགས་པ་ཐེ་ཚོམ་ལ་སོགས་པ་བློ་གྲོས་ངན་པ་དང་།
འདོད་ཆགས་དང་། སོགས་པ་གཏི་མུག་སོགས་ཉོན་མོངས་པ་ཐམས་ཅད་ལ་སེམས་མངོན་དུ་
ཕྱོགས་པར་བྱེད་པ་ཞེས་བྱ་བ་དེ་ལྟ་བུའི་སྤང་བྱའི་མཚན་ཉིད་ཀྱི་ཆོས་བཅུ་རྣམ་པར་སྤོང་ཞིང་
ལྡོག་པ་གཉེན་པོའི་ཆོས་དོན་ཏེ། སྤང་བྱའི་ཤུགས་ཀྱིས་འཕངས་པ་ཡོངས་སུ་སྦྱོང་བ་རྣམ་པ་
བཅུས་སོ། །འདི་དག་ཕལ་ཆེར་མཐོང་ལམ་གྱིས་སྤངས་ཟིན་ཏོ། །ཞེ་ན། རགས་པ་རྣམས་
སྤངས་ཀྱང་འདིར་ཕྲ་བའམ་གནས་ངན་ལེན་སྤོང་བ་ཡིན་ནོ། །ས་འདུན་པ་ལའང་དེ་བཞིན་དུ་
ཤེས་པར་བྱའོ། །ཇི་ལྟ་བུས་ན། སྔ་མ་བཞིན་དུའོ། །
དྲུག་པ་ལ། རྩི་བ་ནི། འཐོབ་ཅེས་དྲང་ངོ་། །གང་ན། ས་དྲུག་པ་ནིའོ། །ཇི་ལྟར་ན།
ཡང་དག་པར་རོ། །གང་གིས་ན། ལམ་བསྐྱེད་པ་དྲུག་དང་། ལམ་མིན་སྤངས་པ་དྲུག་གིས་ཏེ།
དང་པོ་ནི། སྦྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་
གཏན་དང་། ཤེས་རབ་སྟེ། ཕྱིན་དྲུག་རབ་ཏུ་རྫོགས་པས་སོ། །མདོ་ནི། བྱང་སེམས་ཆེན་པོ།
ས་དྲུག་པ་ལ་གནས་པས་ཆོས་དྲུག་ཡོངས་སུ་རྫོགས་པར་བྱ་སྟེ། འདི་ལྟ་སྟེ། ཕྱིན་དྲུག་གོ །བ
293



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
ཞེས་སོ། །གཉིས་པ་ནི། སློབ་མ་ཉན་ཐོས་དང་། བསེ་རུ་རང་རྒྱལ་གྱི་ས་ལ་དགའ་བའི་སེམས་
སྤངས་པ་དང་། སྟོང་ཉིད་ལ་སྐྲག་པའི་སེམས་སྤངས་པ་དང་། མགོ་སོགས་བསླངས་ན་མི་ཞུམ་
པ་དང་། བདོག་པ་མ་ལུས་པ་ཀུན་བཏང་ཡང་མི་དགའ་བ་མེད་པ་དང་། རང་ཉིད་དབུལ་ཡང་
སློང་བ་པོ་ལག་སྟོང་དུ་མི་སྟོང་པ་སྟེ། དྲུག་གིས་སོ། །མདོ་ནི། གཞན་ཡང་ཆོས་དྲུག་ཡོངས་སུ་
སྤང་བར་བྱ་སྟེ། དྲུག་གང་ཞེ་ན། ཉན་ཐོས་ཀྱི་སེམས་ཡོངས་སུ་སྤང་བར་བྱའོ། །ཞེས་སོ། །
འགྲེལ་པ་ལ། ཀུན་ཤེས་པར་འགྱུར་བ་ཡིན་ནོ། །ཞེས་དྲང་ངོ་། །གང་ན། ཤེས་རབ་ཕ་རོལ་
ཕྱིན་བརྟེན་ནས། །འཁོར་བ་དང་ནི་མྱ་ངན་འདའ། ། གཉིས་འདིར་མངོན་དུ་གྱུར་པའི་
ཕྱིར། །མངོན་དུ་གྱུར་པའི་ས་ཞེས་བཤད། །ཅེས་པས། ཡུམ་ལ་བརྟེན་ནས་འཁོར་འདས་ལ་
མི་གནས་པའི་ཕྱིར་འཁོར་འདས་མངོན་དུ་གྱུར་པས་ས་དྲུག་པ་མངོན་དུ་འགྱུར་པའོ། །གང་
གིས་ན།། ཕྱིན་དྲུག་རྫོགས་པ་དང་། དེའི་རྒྱུས་སྤང་བྱ་དྲུག་སྤངས་པ་སྟེ། རང་དོན་གྱི་ཡིད་
བྱེད་སྤོང་བའི་ཚུལ་ཁྲིམས་དང་། གཞན་དོན་ལ་རྩེ་གཅིག་ཏུ་གནས་པའི་བསམ་གཏན་གྱི་ཕར་
ཕྱིན་རྫོགས་པས། ཉན་ཐོས་དང་རང་སངས་རྒྱས་ཀྱི་ས་ལ་དགའ་ཞིང་མངོན་པར་འདོད་པའི་
སེམས་སྤོང་བ་དང། ཆོས་ཟབ་མོ་ལ་བཟོད་པའི་ཕར་ཕྱིན་རྫོགས་པས་ཆོས་ཐམས་ཅད་ངོ་བོ་
ཉིད་མི་དམིགས་པ་ལ་སྐྲག་པའི་སེམས་སྤོང་བ་དང་། སྦྱིན་པའི་ཕར་ཕྱིན་རྫོགས་པས་སྦྱིན་པ་ལ་
དང་པོར་འཇུག་པའི་གེགས་སློང་བ་པོའི་སྐྱེ་བོས། ནོར་ལ་སོགས་པ་བསླངས་ན་སེར་སྣས་ཟིལ་
གྱིས་ནོན་ནས་ཞུམ་པའི་སེམས་སྤོང་བ་དང་། བྱིན་པ་ལ་སྤྲོ་དགའི་བརྩོན་འགྲུས་ཀྱི་ཕར་ཕྱིན་
རྫོགས་པས་རབ་ཏུ་སྒྲུབ་པའི་གེགས་བདོག་པ་ཐམས་ཅད་རང་གི་ངང་གིས་གཏོང་བར་ཞུགས་
པ་ལ་མི་དགའ་བའི་སེམས་སྤོང་བ་དང་། ཐབས་མཁས་ཡུམ་རྫོགས་པ་མཐར་ཕྱིན་པའི་གེགས་
ཟས་ནོར་གྱིས་བཀྲེན་ཡང་སློང་བའི་སྐྱེ་བོ་ཐོབ་པ་མེད་པར་སྤོང་བའི་སེམས་སྤོང་བ་སྟེ། སེམས་
སྤོང་བ་ཀུན་ལ་སྦྱར་ཏེ། དེ་ལྟ་བུའི་ཡོངས་སུ་སྦྱོང་བ་བཅུ་གཉིས་ཀྱིས་སོ། །ཇི་ལྟ་བུས་ན། སྔ་
མ་བཞིན་དུའོ། །
བདུན་པ་ལ། སྤང་བྱ་སྤངས་པ་དང་། སྤང་བྱེད་གཉེན་པོའི་ཁྱད་པར་གཉིས་ལས།
དང་པོ་ལ། རྩ་བ་ནི། འཐོབ་ཅེས་དྲང་ངོ་། །གང་ན། ས་བདུན་པ་ནིའོ། །གང་གིས་ན།
འཛིན་པ་ཞེས་པ། དང་པོ་བཅུ་བཞི་དང་། ཕྱི་མ་གཉིས་ལ་སྦྱར་ཏེ། ང་རྒྱལ་གྱི་གཞིར་གྱུར་
པའི་བདག་དང་། ཞུམ་པའམ་འཇིག་པའི་བདག་ཉིད་ཅན་སེམས་ཅན་དང་། སྐལ་པ་མཉམ་::.
294



༄༅།།མངོན་པར་རྟོགས་པའི་ད་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
པའི་རིས་ཡོངས་སུ་རྫོགས་ཀྱི་བར་དུ་གནས་པ་སྲོག་དང་། འགྲོ་བར་ཡང་ཡང་གནས་པས་གང་
ཟག་དང་། སྔོན་བྱུང་བ་ད་ལྟར་མེད་པ་ཆད་པ་དང་། ཡོད་པ་མེད་པར་མི་འགྱུར་བས་རྟག་པ་
དང་། བླང་དོར་གྱི་མཚན་མ་དང་ཐ་དད་པའི་རྒྱུ་དང་། མིང་གཟུགས་ཀྱི་ཕུང་པོ་དང་། ས་
བོན་འཛིན་པ་ཁམས་དང་། སྐྱེ་སྒོ་འབྱེད་པ་སྐྱེ་མཆེད་དག་དང་། འདོད་ཁམས་དང་གཟུགས་
ཁམས་གཟུགས་མེད་ཁམས་ཏེ། ཁམས་གསུམ་པོ་ལ་རྟོག་པས་བདེན་པར་འཛིན་ཅིང་གནས་
པ་དང་། དེ་ལ་བླང་དོར་དུ་འཛིན་ཅིང་ཆགས་པ་དང་། རྣམ་མཁྱེན་ཐོབ་མི་ནུས་ཞེས་སེམས་
ནི་ཀུན་ཏུ་ཞུམ་པ་དང། གཟུགས་སྐུ་དང་རྗོད་བྱེད་དང་གང་ཟག་ལ་དཀོན་མཆོག་གསུམ་དུ་
དང་། འཆལ་བའི་ཚུལ་ཁྲིམས་ཀྱི་གཉེན་པོ་ལ་ཚུལ་ཁྲིམས་ལའོ། །དེར་ལྟ་བའི་མངོན་པར་
ཞེན་པ་དང་ཞེས་བཞི་ག་ལ་སྦྱར་རོ། །ཆོས་ཐམས་ཅད་སྟོང་པ་ཉིད་ལ་ཐེ་ཚོམ་ཟ་བས་རྩོད་པ་
དང་། དེ་དང་འགལ་བ་དངོས་པོར་འཛིན་པ་སྟེ། ཉེས་པ་ཉི་ཤུ་ནི་རྒྱུད་གང་ལ་རྣམ་པར་ཆད་
པ་སྟེ། སྤངས་པ་དེ་ཡིས་སོ། །མདོ་ནི། བྱང་སེམས་ས་བདུན་པ་ལ་གནས་པས་ཆོས་ཉི་ཤུ་མི་
འབྱུང་སྟེ། ཉི་ཤུ་གང་ཞེ་ན། འདི་ལྟ་སྟེ། བདག་ཏུ་འཛིན་པ་དང་ཞེས་སོགས་སོ། །འགྲེལ་པ་
ལ། ཀུན་ཤེས་པར་འགྱུར་བ་ཡིན་ནོ། །ཞེས་དྲང་ངོ་། །གང་ན། བགྲོད་གཅིག་ལམ་དང་
འབྲེལ་བའི་ཕྱིར། །རིང་དུ་སོང་བའི་སར་འདོད་དོ། །ཞེས་པས་ས་བདུན་པ་བགྲོད་པ་གཅིག་
པའི་ལམ་དང་འབྲེལ་བས་མཚན་མར་འཛིན་པ་ལས་རིང་དུ་སོང་བའོ། །གང་གིས་ན། ཕུང་
པོ་ལ་སོགས་བདག་དང་སེམས་ཅན་གྱི་མཚན་མར་དང་། སྲོག་ལ་བླང་བྱར་དང་། གང་ཟག་
གཅིག་ཏུ་དང་། གཞན་དོན་རྒྱུན་ཆད་པར་དང་། རང་དོན་འགྱུར་མེད་རྟག་པ་དང་། འཁོར་
འདས་ལ་བླང་དོར་གཟུགས་སོགས་ཀྱི་མཚན་མ་དང་ཐེག་པ་གསུམ་གྱི་རྒྱུ་རིགས་ཐ་དད་དུ་དང་།
ཕུང་པོ་སྐྱེ་འཇིག་ཏུ་དང་། ཁམས་རང་གི་ཉེར་སྤྱོད་འཛིན་པར་དང། ཕྱི་ནང་གི་སྐྱེ་མཆེད་ཐ་
དད་དུ་དང་། ཁམས་གསུམ་ལ་དང་པོར་རྟོགས་པས་གནས་པ་དང་། རྒྱུན་དུ་ཡོངས་སུ་འཛིན་
པས་ཆགས་པ་དང་། གཞན་དོན་སྒྲུབ་མི་ནུས་ཞེས་སེམས་ཀུན་ཏུ་ཞུམ་པ་དང་། གཟུགས་སྐུ་
ལ་སངས་རྒྱས་དང་། ཡན་ལག་བཅུ་གཉིས་ལ་ཆོས་དང་། སྐྱེས་བུ་ཟུང་བཞི་ལ་དགེ་འདུན་
དང་། དགེ་བ་རྒྱུན་ཆགས་ལ་ཚུལ་ཁྲིམས་སུ་ལྟ་བའི་མངོན་པར་ཞེན་པ་དང་། སྟོང་པ་ཉིད་ལ་
ཐེ་ཚོམ་ཟ་ནས་རྩོད་པ་དང་། སྟོང་ཉིད་དང་འགལ་བར་བརྗོད་པ་དངོས་པོར་ཞེན་པ་སྟེ།
འཛིན་པ་ཞེས་བཅུ་དྲུག་ལ་སྦྱར་ཏེ། དེ་དག་ཡོངས་སུ་སྤངས་ཏེ་ཉེས་པ་དེ་ལྟ་བུ་ཉི་ཤུ་དང་བྲལ་
295



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱད་ལས། པོད་དགུ་པ།
1:ནས་ལྡོག་པའི་ཆོས་དོན་ནམ། ཤུགས་ཀྱིས་འཕངས་པའི་ཡོངས་སུ་སྦྱོང་བ་རྣམ་པ་ཉི་ཤུས་
སོ། །ཇི་ལྟར་བུས་ན། སྔ་མ་བཞིན་དུའོ། །
གཉིས་པ་ལ་གསུམ་ལས། སྔ་འགྲེལ་ནི། སྤང་བྱའི་དོན་གྱིས་འཕངས་པའི་ཆོས་གཉེན་
པོ་ཉིད་བསྟན་པའི་ཕྱིར་སྟོན་ནོ། །རྩ་བ་ནི། རྣམ་པར་ཐར་པའི་སྒོ་ངོ་བོས་སྟོང་པ་དང་། རྒྱུའི་
མཚན་མ་མེད་པ་དང་། འབྲས་བུ་ལ་སྨོན་པ་མེད་པ་སྟེ། གསུམ་ཤེས་པ་དང། འཁོར་གསུམ་
རྣམ་པར་དག་པའི་དགེ་བ་བཅུ་བསྒོམ་པ་ཡོངས་སུ་རྫོགས་པ་ཉིད་དང་། སྙིང་རྗེ་ཆེན་པོ་དང་།
དངོས་པོར་རློམ་པ་མེད་པ་དང་། འཁོར་འདས་ཀྱི་ཆོས་ཐམས་ཅད་རང་བཞིན་མེད་པ་མཉམ་
པ་ཉིད་དུ་ཤེས་པ་དང་། ཐེག་པ་གསུམ་གྱི་ཚུལ་གཅིག་ཏུ་ཤེས་པ་དང་། ཆོས་ཐམས་ཅད་མི་སྐྱེ་
བར་ཤེས་པ་དང་། ཆོས་ཟབ་མོ་ལ་བཟོད་པ་ཤེས་པ་དང་། ཕྱི་ནང་གི་སྐྱེ་མཆེད་ཀྱི་ཆོས་རྣམས་ཉེ
གཉིས་མེད་པར་རྣམ་པ་གཅིག་ཏུ་སྟོན་པ་དང། གཟུང་འཛིན་གྱི་རྟོག་པ་ཀུན་ཏུ་འཇོམས་པ་
དང་། མཚན་མར་འདུ་ཤེས་དང་། ལྟ་བ་ལྔ་དང་། ཉོན་མོངས་ཆགས་སོགས་སྤོང་བ་དང་།
རྣམ་མཁྱེན་ལ་རྩེ་གཅིག་པ་ཞི་གནས་ངེས་པར་སེམས་པ་དང་། ལྷག་མཐོང་ཐབས་ཤེས་རབ་ལ་
མཁས་པ་དང་། རྟོག་པའི་སེམས་འདུལ་བ་འགོག་ལམ་ཤེས་པ་དང་། གཟུགས་སོགས་ཐམས་
ཅད་ལ་ཐོགས་པ་མེད་པའི་ཡེ་ཤེས་དང་། གཞི་མ་གྲུབ་པས་ཆགས་ཤིང་ཞེན་པའི་སའམ།པ
གནས་མིན་པར་ཤེས་པ་དང་། རང་གར་ཏེ། ཇི་ལྟར་འདོད་པའི་སངས་རྒྱས་ཀྱི་ཞིང་གཞན་དུ་
མཉམ་སྟེ། གཅིག་ཅར་འགྲོ་བ་དང་། ཞིང་ཀུན་ཏུ་བདག་གི་ངོ་བོ་སྟེ། ལུས་ནི། ཇི་ལྟར་
གདུལ་བྱ་དང་མཐུན་པར་སྤྲུལ་ཞིང་སྟོན་པ་ཉིད་དང་གྲངས་ཉི་ཤུའོ། །མདོ་ནི། བྱང་སེམས་
ཆེན་པོ་ས་བདུན་པ་ལ་གནས་པས་ཆོས་ཉི་ཤུ་པོ་འདི་དག་ཡོངས་སུ་རྫོགས་པར་བྱ་སྟེ། ཉི་ཤུ་
གང་ཞེ་ན། འདི་ལྟ་སྟེ། སྟོང་པ་ཉིད་ཡོངས་སུ་རྫོགས་པར་བྱ་བ་དང་ཞེས་སོགས་སོ། །འགྲེལ་
པ་ལ། རྟོགས་པར་འགྱུར་བ་ཡིན་ནོ། །ཞེས་དྲང་ངོ་། །གང་ན། ས་བདུན་པའོ། །ཇི་ལྟ་
བུས་ན། སྔ་མ་བཞིན་དུའོ། །གང་གིས་ན། ཕུང་པོ་སོགས་བདག་གིས་དབེན་པ་རྣམ་པར་
ཐར་པའི་སྒོ་སྟོང་པ་ཉིད་དང་། སེམས་ཅན་སོགས་མཚན་མ་མེད་པ་དང་། སྲོག་སོགས་འབྲས་
བུ་ལ་སྨོན་པ་མེད་པ་ཡང་དག་པར་ཤེས་པས་བདག་དང་སེམས་ཅན་དང་སྲོག་ཏུ་འཛིན་པ་སྤོང་
ངོ། །སྲོག་མི་གཅོད་པ་སོགས་དགེ་བ་བཅུའི་ལས་ཀྱི་ལམ་ལ་གསད་པར་བྱ་བའི་གང་ཟག་དང་།
གསོད་པ་པོའི་གང་ཟག་དང་། དེས་དེའི་སྲོག་གཅོད་པ་མི་དམིགས་པ་དང་། སོགས་པ་མི་རྐུ་?
296



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བ་ལ་སོགས་པ་སྦྱར་ཏེ། དེས་གང་ཟག་ཏུ་འཛིན་པ་སྤོང་ངོ་། །སྐྱེ་བོ་དུཁ་ཅན་ཐམས་ཅད་ལ་
དམིགས་པའི་སྙིང་བརྩེ་བས་ཆད་འཛིན་སྤོང་ངོ། །སངས་རྒྱས་ཀྱི་ཞིང་ཡོངས་སུ་རྫོགས་པ་ནས་
དངོས་པོ་ཐམས་ཅད་ལ་དམིགས་པའི་རློམ་པ་མེད་པས་རྟག་འཛིན་སྤོང་ངོ༌། །འཁོར་འདས་ཀྱི་
ཆོས་ཐམས་ཅད་བླང་དོར་གྱི་རང་བཞིན་མེད་པར་མཉམ་པ་ཉིད་དུ་རྟོགས་པས་མཚན་འཛིན་
སྤོང་ངོ། །ཐེག་པ་གསུམ་གྱི་རིགས་མཐར་ཐུག་ཐེག་པ་ཆེན་པོའི་རིགས་སུ་གཅིག་ཏུ་རྟོགས་
པས་རྒྱུར་འཛིན་པ་ཡོངས་སུ་སྤོང་ངོ། །མིང་གཟུགས་གདོད་ནས་མི་སྐྱེ་བར་ཡོངས་སུ་ཤེས་
པས་ཕུང་པོར་འཛིན་པ་ཡོངས་སུ་སྤོང་ངོ་། །ཁམས་རང་རང་གི་ངོ་བོས་སྟོང་པའི་ཆོས་ཟབ་མོ་
ལ་ངེས་པར་རྟོག་པའི་བཟོད་པ་ཁོང་དུ་ཆུད་པ་སྟེ། མངོན་སུམ་དུ་རྟོགས་པས་ཁམས་སུ་འཛིན་
པ་སྤོང་ངོ། །ཤེས་བྱ་ཕྱི་ནང་གི་སྐྱེ་མཆེད་ཐམས་ཅད་ཐེག་པ་ཆེན་པོའི་ཐབས་གཟུང་འཛིན་
གཉིས་མེད་ཀྱི་སྒོ་ནས་རབ་ཏུ་སྟོན་ཅིང་རྟོགས་པས་སྐྱེ་མཆེད་དུ་འཛིན་པ་སྤོང་ངོ༌། །གཉིས་
སྣང་གི་རྟོག་པ་ཐམས་ཅད་གཅོད་པའི་གཉེན་པོས་ཁམས་གསུམ་ལ་གནས་པར་འཛིན་པ་སྤོང་
ངོ་། །གཟུགས་སོགས་ཀྱི་མཚན་མར་འཛིན་པའི་རྟོག་པ་མེད་པ་དང་། འཇིག་ཚོགས་ལ་ལྟ་བ་
དང་། སོགས་པ་ལོག་ལྟ་ལ་སོགས་པ་ལྔ་འདོར་བ་དང་། འདོད་ཆགས་དང་། སོགས་པ་ཞེ་
སྡང་ལ་སོགས་པ་ཉོན་མོངས་པ་སྤོང་བ་དང་གསུམ་གྱིས་ཆགས་འཛིན་སྤོང་ངོ་། །གཞན་དོན་
དུ་རྣམ་མཁྱེན་ལ་རྩེ་གཅིག་པའི་ཞི་གནས་བསྒོམས་པས་ཞུམ་འཛིན་སྤོང་ངོ་། ། སྟོང་ཉིད་
རྟོགས་པའི་ཤེས་རབ་དང་། སེམས་མི་འགོང་བ་ལ་སོགས་པའི་ཐབས་ལ་མཁས་པར་བྱེད་པས་
སངས་རྒྱས་སུ་དང་། ཆོས་བདག་མེད་པ་བསྒོམས་པས་སེམས་ཉེ་བར་ཞི་བས་ཆོས་སུ་དང་།
བདེན་གཉིས་ལ་བརྟེན་ནས་གཟུགས་ལ་སོགས་པ་ལ་ཐོགས་པ་མེད་པའི་ཡེ་ཤེས་སངས་རྒྱས་ཀྱི་
སྤྱན་ཐོབ་པས་དགེ་འདུན་དུ་དང། ཆགས་ཤིང་མངོན་པར་ཞེན་པའི་གནས་མ་ཡིན་པའི་ཡེ་
ཤེས་ཐོག་པས་ཚུལ་ཁྲིམས་སུ་ལྟ་བའི་མངོན་ཞེན་སྤོང་ངོ༌། །ཆོས་རབ་ཏུ་འབྱེད་པའི་དོན་དུ་
རང་ཇི་ལྟར་འདོད་པ་བཞིན་དུ་དུས་མཉམ་དུ་སྟེ། གཅིག་ཅར་སངས་རྒྱས་ཀྱི་ཞིང་ཐམས་ཅད་
དུ་འགྲོ་བས་ན། སྟོང་པ་ཉིད་ལ་རྩོད་པར་འཛིན་པ་སྤོང་ངོ༌། །དམིགས་པ་ལ་ཞེན་པའི་སེམས་
ཅན་འདུལ་བའི་ཕྱིར་གདུལ་བྱ་དང་མཐུན་པར་ཞིང་ཐམས་ཅད་དུ་བདག་གི་ལུས་རྒྱལ་པོ་སོགས་
སུ་རབ་ཏུ་སྟོན་པས་འགལ་བར་བརྗོད་པའི་འཛིན་པ་སྤོང་བ་ཞེས་བྱ་བ་ཡོངས་སུ་སྤྱོད་པ་གཉེན་
པོ་རྣམ་པ་ཉི་ཤུ་པོ་འདིས་ཀྱང་ངོ། །ཀྱང་ནི། སྔ་མ་འབའ་ཞིག་ཏུ་མ་ཟད་ཅེས་པའོ། །སྤང་
297



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གཉེན་སྦྱོར་ཚུལ་འདི་ནི། འགྲེལ་ཆེན་ལྟར་བྲིས་པ་ཡིན་ནོ། །གསེར་གླིང་པ་དང་། བོད་ཀྱིས་
མི་འདྲ་བ་བྱས་པ་ཀུན་འཐད་པར་མ་མཐོང་ངོ་། །
བརྒྱད་པ་ལ། རྩ་བ་ནི། བཤད་ཅེས་དྲང་ངོ་། །གང་ན། ལས་ཏེ། ཡོངས་སྦྱོང་རྣམ་
པ་འདི་བརྒྱད་ནིའོ། །གང་ལས་ན། མདོ་ལས་སོ། །བརྒྱད་ནི། སེམས་ཅན་ཀུན་གྱི་ཡིད་ཀྱི་
སྤྱོད་པ་ཇི་ལྟ་བ་ཤེས་པ་དང་། ཞིང་སྣ་ཚོགས་སུ་རྫུ་འཕྲུལ་གྱི་མངོན་པར་ཤེས་པས་རྩེ་བ་དང་།
སྣོད་ཀྱི་སངས་རྒྱས་ཀྱི་ཞིང་བཟང་པོ་སྒྲུབ་པ་དང་། ཆོས་ཡོངས་སུ་བརྟག་པའི་ཕྱིར་སངས་རྒྱས་
བསྟེན་པ་དང་། སེམས་ཅན་གྱི་དབང་པོ་དང་། བག་ལ་ཉལ་དང་། ཁམས་སོགས་ཤེས་པ་
དང་། བཅུད་ཀྱི་རྒྱལ་པའི་ཞིང་སྦྱོང་བ་དང་། རྣམ་སྨིན་ལས་སྐྱེས་པའི་སྒྱུ་མ་ལྟ་བུར་གནས་
པའི་ཏིང་ངེ་འཛིན་དང་། གཞན་དོན་དུ་བསམ་བཞིན་དུ་སྲིད་པར་སྐྱེ་བ་ལེན་པ་དང་བརྒྱད་
དོ། །མདོ་ནི། བྱང་ཆུབ་ཆེན་པོ་ས་བརྒྱད་པ་ལ་གནས་པས་ཆོས་བཞི་པོ་འདི་དག་ཡོངས་སུ་
རྫོགས་པར་བྱ་སྟེ། བཞི་གང་ཞེ་ན། འདི་ལྟ་སྟེ། སེམས་ཅན་ཐམས་ཅད་ཀྱི་སེམས་ཁོང་དུ་
ཆུད་པར་བྱ་བ་དང་ཞེས་སོགས་དང་། གཞན་ཡང་། ཆོས་བཞི་ཡོངས་སུ་རྫོགས་པར་བྱ་སྟེ།
དབང་པོ་མཆོག་དང་མཆོག་མ་ཡིན་པ་ཤེས་པ་དང་སོགས་ཏེ། བཞི་ཕྲག་གཉིས་སོ་སོར་བྱས་པ་
ནི། གང་ཡང་རུང་བས་ས་དེ་ཡོངས་སུ་སྦྱོང་བར་ཤེས་པའི་དོན་དུ་ཡིན་ནོ། །ཞེས་འཕགས་
པས་སོ། །དེ་ནི། དྲུག་བདུན་ལའང་མཚུངས་སོ། །ཞེས་སེམས་སོ། །འགྲེལ་པ་ལ། ཉམས་
སུ་མྱོང་བར་འགྱུར་བ་ཡིན་ནོ། །ཞེས་དྲང་ངོ། །གང་ན། འདུ་ཤེས་གཉིས་ཀྱིས་མི་གཡོ་
ཕྱིར། །མི་གཡོ་བ་ཞེས་ངེས་པར་བརྗོད། །ཅེས་པས་ས་བརྒྱད་པ་མཚན་མ་ལ་རྩོལ་བ་དང་
མཚན་མ་མེད་པ་ལ་རྩོལ་བའི་འདུ་ཤེས་གཉིས་ཀྱིས་མི་གཡོ་བའི་འོ། །གང་གིས་ན། སེམས་
ཅན་ཐམས་ཅད་ཀྱི་སེམས་ཀྱི་སྤྱོད་པ་ཆགས་པ་ཡོད་མེད་སོགས་ཇི་ལྟ་བ་བཞིན་དུ་མངོན་སུམ་དུ་
ཤེས་པ་དང་། ཕྱོགས་བཅུའི་ལོ་ཀའི་ཁམས་སུ་སྣང་མི་སྣང་དུ་བྱེད་པ་སོགས་ཀྱི་རྫུ་འཕྲུལ་གྱི་
མངོན་ཤེས་དུ་མས་རྩེ་བ་དང་། སངས་རྒྱས་ཀྱི་ཞིང་རྟེན་སྣོད་ཀྱི་ལོ་ཀ་གསེར་དང་། སོགས་པ་
དངུལ་ལ་སོགས་པའི་ངོ་བོ་ལ་བི་ཌཱུརྱས་མིག་མང་རིས་སུ་བྲིས་པ་ལ་སོགས་པས་ཡོངས་སུ་བསྒྱུར་
བ་དང་། གཞན་དོན་དུ་རྣམ་པ་ཐམས་ཅད་དུ་ཆོས་ཡོངས་སུ་བརྟག་པ་སྟེ། དེ་ལ་སེམས་ཤིང་
དཔྱོད་པས་སངས་རྒྱས་མཉེས་པར་བྱེད་པ་དང་། འཆི་འཕོ་སྐྱེ་བ་ཤེས་པའི་ལྷའི་མིག་སྐྱེད་པ་
དང་། སངས་རྒྱས་ཀྱི་ཞིང་བརྟེན་པ་སེམས་ཅན་གྱི་ཉེས་པ་མེད་པར་ཡོངས་སུ་སྦྱོང་བ་དང་།.་
298



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ལྡང་འཇུག་ཐམས་ཅད་དུ་སྒྱུ་མ་ལྟ་བུར་གནས་པ་མི་འཕོ་ཞིང་ཉམས་པ་མེད་པའི་ཏིང་ངེ་འཛིན་
དང་། རྒྱལ་པོར་སྐྱེས་ན། སེམས་ཅན་མང་པོའི་དོན་དུ་འགྱུར་བར་མཐོང་ནས་དེས་གཞན་
དོན་བྱའོ། །ཞེས་བློ་སྔོན་དུ་བཏང་ནས་དེ་ལྟ་བུའི་སྐྱེ་བ་ཡོངས་སུ་འཛིན་པ་ཞེས་བྱ་བ་ཡོངས་སུ་
སྦྱོང་བའི་ཆོས་དེ་ལྟ་བུ་རྣམ་པ་བརྒྱད་ཀྱིས་སོ། །ཇི་ལྟ་བུས་ན། སྔ་མ་བཞིན་དུའོ། །
དགུ་པ་ལ། རྩ་བ་ནི། སྤྱིར་ཕུན་སུམ་ཚོགས་པའི་རྒྱུ་སྨོན་ལམ་དག་ནི་མཐའ་ཡས་པ་
དང་། བྱེ་བྲག་ཏུ་ཆོས་སྟོན་པ་ཕུན་སུམ་ཚོགས་པའི་རྒྱུ་ཚིག་ལ་དབང་ཐོབ་པ་ལྷ་ལ་སོགས་པའི་
སྐད་ཤེས་པ་དང་། ཟིལ་གྱིས་མི་ནོན་པ་སྤོབས་པ་ཆུ་བོའི་རྒྱུན་ལྟ་བུ་དང་། བདག་པོ་ཕུན་སུམ་
ཚོགས་པའི་རྒྱུ་ལམ་སྐྱོན་མེད་ཀྱི་མངལ་དུ་འཇུག་པའི་མཆོག་དག་རིགས་བཟང་པོ་དང་།
བཙུན་པར་གྲགས་པའི་རུས་དང་། བྱང་སེམས་བྱུང་བྱུང་བའི་ཆོ་འབྲང་སྟེ། རྒྱུད་དང་། བསྒོ་
བ་ཉན་པའི་འཁོར་དང་། མངལ་ནས་མི་སྐྱེ་བའི་སྐྱེ་བ་དང་དྲུག་གོ །མངོན་པར་འབྱུང་བ་ཕུན་
སུམ་ཚོགས་ནི། ཁྱིམ་མེད་པར་ངེས་པར་འབྱུང་བ་དང་། གནས་བྱང་ཆུབ་ཀྱི་ཤིང་རྣམས་དང་།
འབྲས་བུ་ཡོན་ཏན་ཕུན་སུམ་ཚོགས་པ་ཡིན་ནོ། །མདོ་ནི། བྱང་སེམས་ཆེན་པོ་ས་དགུ་པ་ལ་
གནས་པས་ཆོས་བཅུ་གཉིས་ཡོངས་སུ་རྫོགས་པར་བྱ་སྟེ། བཅུ་གཉིས་གང་ཞེ་ན། འདི་ལྟ་སྟེ།
སྨོན་ལམ་མཐའ་ཡས་པ་ཡོངས་སུ་གཟུང་བ་དང་། ཞེས་སོགས་སོ། །འགྲེལ་པ་ལ། མངོན་དུ་
བྱེད་པ་ཡིན་ནོ། །ཞེས་དྲང་ངོ༌། །གང་ན། སོ་སོ་ཡང་དག་རིག་བློ་བཟང་། །ས་དེ་ལེགས་
པའི་བློ་གྲོས་ཡིན། །ཞེས་པས་ས་དགུ་པ་ཆོས་སྟོན་པ་ལ་མཁས་པ། སོ་སོ་ཡང་དག་པར་རིག་་
པའི་བློ་གྲོས་བཟང་པོ་ཐོབ་པས་ན། ལེགས་པའི་བློ་གྲོས་སོ། །གང་གིས་ན། ཕར་ཕྱིན་རྫོགས་
པས་བསམ་པ་ལྟར་འགྲུབ་པའི་སྨོན་ལམ་མཐའ་ཡས་པ་དང་། ལྷ་དང་། སོགས་པ་ཀླུ་ལ་
སོགས་པ་སེམས་ཅན་ཐམས་ཅད་རང་རང་གི་བརྡ་སྐད་ཤེས་པ་ངེས་ཚིག་སོ་སོ་ཡང་དག་པ་དང་།
རིག་པ་གྲོལ་བར་སྨྲ་བའི་སྤོབས་པ་སོ་སོ་ཡང་དག་པར་རིག་པ་བཀོད་མའི་ཆུ་བོ་ལྟར་མི་ཟད་པ་
དང་། སྐྱེ་བོ་དམ་པ་ཐམས་ཅད་ཀྱིས་བསྔགས་པ་བུད་མེད་ཀྱི་སྐྱོན་སོ་གཉིས་སོགས་དང་བྲལ་
བའི་མའི་མངལ་དུ་འཇུག་པ་དང་། རིགས་བཞི་ལས་རྒྱལ་པོའི་རིགས་སུ་འཁྲུངས་པ་ཐུབ་པ་ལྟ་
བུའམ། སོགས་པ་བྱམས་པ་ལྟ་བུ་བྲམ་ཟེའི་རིགས་སུ་གནས་པ་དང་། དང་པོ་མའི་མངལ་དུ་
མ་བཙས་པར་ཉི་མ་དང་། སོགས་པ་བུ་རམ་ཤིང་ལ་སོགས་པ་ལས་སྐྱེས་པའི་རུས་ཉི་མའི་
གཉེན་ལ་སོགས་པ་དང་། མ་དང་། སོགས་པ་ཕ་དང་ལེགས་པར་འབྲེལ་བའི་གཉེན་བདུན་
299



ཉྩ༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
.
མབརྒྱུད་ཚུན་ཆད་དུ་ལོ་ཀ་པའི་ཉེས་པས་མ་གོས་ཤིང་དམ་པ་འབའ་ཞིག་བྱུང་བའི་ཆོ་འབྲང་དང་
རང་གི་སྨིན་པར་བྱས་པས་རང་དབང་བའི་འཁོར་འདུན་པའམ། ལྔ་སྡེ་ལྟ་བུ་དང་། བརྒྱ་བྱིན་
དང། སོགས་པ་ཚངས་པ་ལ་སོགས་མངོན་པར་བསྟོད་པར་སྐྱེ་བ་དང་། སངས་རྒྱས་དང་།
སོགས་པ་བྱང་སེམས་ཀྱིས། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །ཞེས་སོགས་མདོ་
ལས་བྱུང་བའི་ཚིགས་བཅད་ཀྱིས་བསྐུལ་ཏེ་ངེས་པར་འབྱུང་བ་དང་། སངས་རྒྱས་པའི་རྟེན་
ཡིད་བཞིན་གྱི་ནོར་བུ་དང་འདྲ་བར་དགོས་འདོད་འབྱུང་བའི་བྱང་ཆུབ་ཀྱི་ཤིང་། སྟོན་པ་འདི་
ཡི་ཨ་ཤཱཏྠ་དང་། སོགས་པ་བྱམས་པའི་ཀླུ་ཤིང་ལ་སོགས་པ་དང་། སངས་རྒྱས་ཀྱི་ཆོས་ཀྱི་ངོ་
བོར་གྱུར་པའི་ཡོན་ཏན་སྟོབས་བཅུ་ལ་སོགས་པ་ཐམས་ཅད་ཡོངས་སུ་རྫོགས་པར་བྱེད་པ་ཞེས་
བྱ་བ་དེ་ལྟ་བུའི་ཕུན་སུམ་ཚོགས་པའི་མཚན་ཉིད་ཀྱི་ཡོངས་སུ་སྦྱོང་བ་རྣམ་པ་བཅུ་གཉིས་པོས་
སོ། །ཇི་ལྟ་བུས་ན། སྔ་མ་བཞིན་དུ་མི་དམིགས་པས་ཟིན་པའི་ཡོངས་སུ་སྦྱོང་བ་བྱས་པའི་ཁྱད་
པར་དག་གིས་སོ། །གཉིས་པ་ལ་གསུམ་ལས། སྔ་འགྲེལ་ནི། བཤད་ཅེས་དྲང་ངོ་། །གང་ན།
ས་བཅུ་པའི་མཚན་ཉིད་དོ། །གང་གི་སྒོ་ནས་ན། ས་འོག་མ་ཐམས་ཅད་ཀྱི་སྤངས་རྟོགས་ཡོན་
ཏན་ཡར་ལྡན་དུ་བསྡུ་བའི་སྒོ་ནས་སོ། །གང་གི་ཚེ་ན། རྒྱུའི་ས་དགུ་པོ་རྣམས་ཀྱི་ཡོངས་སུ་སྦྱོང་
བ་ཐབས་ཤེས་རབ་ཟུང་འབྲེལ་དེ་ལྟར་ངེས་པར་བསྟན་ཟིན་ནས་སོ། །ཇི་ལྟར་ན། ས་དགུ་
པའི་འབྲས་བུའི་ས་བཅུ་པ་ཉིད་དུ་ཡོངས་སྦྱོང་དེ་དག་མ་བཤད་པར་རོ། །དེ་ཡང་ས་དགུ་པ་
མན་ཚད་ཀྱི་ཡོངས་སྦྱོང་རྫོགས་པས་ས་བཅུ་པའི་ལས་མངལ་དུ་འཇུག་པ་ལ་སོགས་ཀྱང་འགྲུབ་
པས་དེ་།ག་ལས་རིགས་གཞན་མེད་པ་ལ་དགོངས་སོ། །རྩ་བ་ནི། སངས་རྒྱས་ཀྱི་འབྲས་བུ་ལ་
ཞུགས་པའི་སར་གནས་པ་དེ་ནི་ཆོས་ཅན། བྱང་སེམས་ཀྱི་ས་བཅུ་པ་ཡིན་པར་ཤེས་པར་
བྱའོ། །ཉན་རང་རྟོགས་པའི་སོ་བརྒྱད་དང་། བྱང་སེམས་ཀྱི་ས་དགུ་པོ་བྱང་སེམས་ཀྱི་ས་
གཅིག་སྟེ། དེ་ལྟར་ས་དགུ་ལ་ཡོན་ཏན་ཡར་ལྡན་དུ་ཐོབ་ཅིང་འདས་ནས། ལས་ལ་དབང་བའི་
རྟེན་ཉིད་ལ་སོགས་པ་སློབ་པའི་ཡེ་ཤེས་གང་གིས་གནས་པའི་ཕྱིར་རོ། །མདོ་ནི། རིགས་ཀྱི་ས་
དང་། བརྒྱད་པའི་ས་དང་། མཐོང་བའི་ས་དང་། བསྲབས་པའི་ས་དང་། འདོད་ཆགས་དང་
བྲལ་བའི་ས་དང་། བྱས་པ་རྟོགས་པའི་ས་དང་། ཉན་ཐོས་ཀྱི་ས་དང་། རང་སངས་རྒྱས་ཀྱི་ས་།
དང་། བྱང་སེམས་ཀྱི་ས་ལས་ཡང་དག་པར་འདས་ཏེ། རབ་འབྱོར། དེ་ལྟར་བྱང་སེམས་ཆེན་
པོ་ས་དགུ་པ་ལས་ཡོངས་སུ་འདས་ནས་སངས་རྒྱས་ཀྱི་ས་ལ་གནས་པ་སྟེ། རབ་འབྱོར། དེ་ནི་
300



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བྱང་སེམས་ཀྱི་ས་བཅུ་པའོ། །ཞེས་སོ། །འགྲེལ་པ་ནི། ཤེས་པར་བྱ་བ་ཡིན་ནོ། །ཞེས་དྲང་
ངོ་། །གང་ན། སངས་རྒྱས་ཀྱི་ས་དེ་ལ་གནས་པ་དེ་ནིའོ། །ཇི་ལྟར་ན། སྤྲིན་བཞིན་གཉིས་
ཀྱིས་ནམ་མཁའི་ཆོས། །ཁྱབ་པའི་ཕྱིར་ན་ཆོས་ཀྱི་སྤྲིན། །ཞེས་ཏེ། གཟུངས་དང་ཏིང་ངེ་
འཛིན་གྱི་སྒོ་གཉིས་ཀྱིས་ཐོས་པའི་ཆོས་ཀྱི་རྟེན་ལ་གནས་པ་ནམ་མཁའ་ལྟ་བུ་ལ་ཁྱབ་ཅིང་ཆོས་
ཀྱི་ཆར་འབེབས་པས་བྱང་སེམས་ཀྱི་ས་བཅུ་པ་ཆོས་ཀྱི་སྤྲིན་ཡིན་པར་རོ། །འོ་ན། སངས་རྒྱས་
ཀྱི་སར་འགལ་ལོ། །ཞེ་ན། ས་བཅུ་པ་ལ་ནི་བྱང་སེམས་སངས་རྒྱས་ལ་ཞུགས་པ་ཡིན་པས་
སངས་རྒྱས་ཁོ་ནར་བརྗོད་པར་བྱའི། སྟོབས་ལ་སོགས་པ་སངས་རྒྱས་ཀྱི་ཆོས་ཡོངས་སུ་མ་
རྫོགས་པས་ཡང་དག་པར་རྫོགས་པའི་སངས་རྒྱས་ནི་མ་ཡིན་ནོ། །ཞེས་ཉི་ཁྲི་ལས་འབྱུང་བའི་
ཕྱིར་སངས་རྒྱས་ཀྱི་སར་འཐད་དེ། མདོ་ནི། རབ་འབྱོར། བྱང་སེམས་ཆེན་པོ་ས་བཅུ་པ་ལ་
གནས་པ་ནི། དེ་བཞིན་གཤེགས་པ་ཉིད་དུ་བརྗོད་དོ་ཞེས་སོ། །རྒྱུ་མཚན་གང་གི་ཕྱིར་ཞེ་ན།
ཚུལ་དེ་ལྟར་ས་དགུ་འདས་ནས་བྱང་ཆུབ་ཆེན་པོ་མ་ཐོབ་ཀྱང་སྨོན་ལམ་གྱི་མཐུས་དགའ་ལྡན་གྱི་
གནས་ལ་གནས་པ་ལ་སོགས་པ་མཛད་པ་བཅུ་གཉིས་ཀྱིས་སངས་རྒྱས་པའི་སྦྱོར་བ་ཤེས་པ་གང་
གིས་གནས་པའི་ཕྱིར་རོ། །འོ་ན། ས་དགུ་གང་ཞེ་ན། དོན་དང་མིང་གོ་རིམ་བཞིན་དུ་སྦྱར་ཏེ་
བཤད་པ་ནི། ཉན་ཐོས་ལ་སོགས་པའི་བྱང་ཆུབ་ཐོབ་པའི་རིགས་དང་ལྡན་པ་ཆོས་མཆོག་གི་
གནས་སྐབས་རིགས་ཀྱི་ས་དང༌། འབྲས་བུ་དང་པོ་རྒྱུན་ཞུགས་ཀྱི་འབྲས་བུ་ལ་ཞུགས་པ་ནི།
དགྲ་བཅོམ་འབྲས་གནས་ནས་བགྲངས་ན་བརྒྱད་པ་ལ་འབབ་པས་ན། བརྒྱད་པའི་ས་དང་།
རྒྱུན་དུ་ཞུགས་པ་འབྲས་གནས་ནི། དེ་ཁོ་ན་མཐོང་བས་མཐོང་བའི་ས་དང་། ལན་གཅིག་
ཕྱིར་འོང་འབྲས་གནས་ནི། འདོད་པའི་འདོད་ཆགས་སོགས་དྲུག་སྤངས་ཏེ་སྲབ་མོར་བྱས་པས་
བསྲབས་པའི་ས་དང་། ཕྱིར་མི་འོང་བ་འབྲས་གནས་ནི། འདོད་པའི་འདོད་ཆགས་དང་
གནོད་སེམས་སྤངས་པས་འདོད་ཆགས་དང་བྲལ་བའི་ས་དང་། དགྲ་བཅོམ་པ་ནི། ལམ་གྱི་བྱ་
བ་བྱས་པར་རྟོགས་པས་བྱས་པ་རྟོགས་པའི་ས་དང་། ཚུལ་ལམ་ཐེག་པ་གསུམ་གསལ་བར་རྣམ་
པར་གཞག་པར་དགོངས་པས་འབྲས་བུ་ལྷག་མ་གསུམ་ལ་ཞུགས་པ་གསུམ་གཅིག་ཏུ་བསྡུ་བ་ནི།
ཁྱད་པར་གྱི་ཚིག་མེད་པས་ཉན་ཐོས་ཀྱི་ས་དང་། རང་རྒྱལ་བསེ་རུ་ལྟ་བུ་དང་། ཚོགས་སྤྱོད་
རྣམས་ཀྱི་ནི། རང་སངས་རྒྱས་ཀྱི་ས་རྣམས་དང་། སྔར་ཇི་སྐད་བཤད་པ་བྱང་སེམས་ཀྱི་ས་
རབ་དགའ་ལ་སོགས་དགུ་པོ་ནི། བྱང་སེམས་ཀྱི་ས་ཞེས་གཅིག་ཁོ་ནར་བགྲང་སྟེ། དེ་ལྟར་ཏེ།
301



༄༅།།དཔལ་ལྡན་ས་སྐྱཔའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ས:དེའི་ཕྱིར་དགུའོ། །
གསུམ་པ་ལ་གསུམ་ལས། སྔ་འགྲེལ་ནི། གཉེན་པོའི་ཚོགས་གསལ་བར་སྟོན་པ་ལ་བར་
སྐབས་ཀྱི་ཚིགས་བཅད་གཅིག་གསུངས་སོ། །རྩ་བ་ལ་བཞི་ལས། དབྱེ་གཞི་ནི། མཐོང་ལམ་
དང་། གོམས་པ་སྟེ། སྒོམ་པའི་ལམ་དག་གོ །དབྱེ་ངོ་ནི། དེ་ལ་སྤང་བྱའི་གཉེན་པོ་རྣམ་པ་
བརྒྱད་དུ་ཤེས་པར་བྱའོ། །ཐ་དད་ནི། ཕལ་ཆེར་ཐ་དད་དེ། དུས་སྔ་ཕྱི་ཡོད་པའི་ཕྱིར་རོ། །
གྲངས་ངེས་ནི། གཟུང་རྟོག་བཞི་དང་། འཛིན་པའི་རྣམ་རྟོག་བཞི་སྟེ། བརྒྱད་ཡོད་པས་དེ་
རྣམས་ཉེ་བར་ཞི་བར་བྱ་བའི་ཕྱིར་སྒོམ་པའི་གཉེན་པོ་བརྒྱད་དུ་ངེས་སོ། །འགྲེལ་པ་ལ། དབྱེ་
གཞི་ནི། ལམ་གཉིས་ལས་ལོགས་ན་གཉེན་པོ་མེད་པས་མཐོང་སྒོམ་གྱི་ལམ་གཉིས་པོ་ཁོ་ནའི་
མཉམ་གཞག་གི་གནས་སྐབས་ཀྱི་ཁྱད་པར་རོ། །དབྱེ་ངོ་ནི། གཟུང་བར་རྣམ་པར་རྟོག་པ་ལ།
ཀུན་ནས་ཉོན་མོངས་པའི་དངོས་པོ་ཙམ་གྱི་རྟེན་ཅན་དང་། གཉེན་པོའི་རྟེན་ཅན་ཏེ། གཟུང་
རྟོག་གཉིས་དང་། འཛིན་པའི་རྣམ་པར་རྟོག་པ་ལ། གང་ཟག་རྫས་སུ་ཡོད་པའི་རྟེན་ཅན་
དང་། སྐྱེས་བུ་བཏགས་པར་ཡོད་པའི་རྟེན་ཅན་ཏེ། འཛིན་རྟོག་གཉིས་ཏེ། བཞི་པོ་མཐོང་
སྒོམ་སོ་སོར་ཏེ། ཐ་དད་དུ་མཐོང་བའི་ལམ་ལ་སྤོང་བས་མཐོང་སྤང་གཉེན་པོ་བཞི་སྟེ། མདོ་
ནི། ཐེག་པ་དེ་གང་ནས་ངེས་པར་འབྱུང་བར་འགྱུར་ཞེས་ཞུས་པ་གསུམ་པའི་ལན་དུ། རིམ་པ་
བཞིན་དུ་གང་མཚན་ཉིད་མེད་པའི་ཆོས་རྣམས་ངེས་པར་འབྱུང་བར་འདོད་པ་དེ་ནི་ཞེས་པ།
བཞི་ག་ལ་སྦྱར་ཏེ། ཆོས་ཀྱི་དབྱིངས་ངེས་པར་འབྱུང་བར་འདོད་དུ་ཟད་དོ། །སྦྱིན་པའི་ཕར་
ཕྱིན་ངེས་པར་འབྱུང་བར་འདོད་དུ་ཟད་དོ། །དགྲ་བཅོམ་པ་ངེས་པར་འབྱུང་བར་འདོད་དུ་
ཟད་དོ། །མིང་ངེས་པར་འབྱུང་བར་འདོད་དུ་ཟད་དོ། །ཞེས་སོགས་སོ། །ཡང་ཀུན་ནས་ཉོན་
མོངས་པའི་དངོས་པོའི་རྣམ་པ་ལ་བརྟེན་པ་དང་། གཉེན་པོའི་རྣམ་པ་ལ་བརྟེན་པ་སྟེ། གཟུང་
རྟོག་གཉིས་དང་། གང་ཟག་རྫས་སུ་ཡོད་པའི་རྣམ་པ་ལ་བརྟེན་པ་དང་། སྐྱེས་བུ་བཏགས་
པར་ཡོད་པའི་རྣམ་པ་ལ་བརྟེན་པ་སྟེ། འཛིན་རྟོག་གཉིས་ཏེ། བཞི་པོ་སོ་སོར་ཏེ། སྒོམ་པའི་
ལམ་ལ་སྤོང་བས་སྒོམ་སྤང་གཉེན་པོ་བཞི་སྟེ། མདོ་ནི། རིམ་པ་ལྟར་ཐེག་པ་དེ་གང་དུ་གནས་
པར་འགྱུར་ཞེས་ཞུས་པ་བཞི་པའི་ལན་དུ། ཐེག་པ་དེ་གང་དུ་གནས་པར་འགྱུར་བ་མེད་དེ་ཞེས་
སོགས་དང་། ཞུས་པ་ལྔ་པ། ཐེག་པ་དེས་སུ་ཞིག་ངེས་པར་འབྱུང་བར་འགྱུར་ཞེས་པའི་ལན་དུ་
ཐེག་པ་དེས་སུའང་ངེས་པར་འབྱུང་བ་མེད་དོ། །ཤིན་ཏུ་རྣམ་པར་དག་པའི་ཕྱིར་རྒྱུན་དུ་ཞུགས་ཞ
m
302



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པ་མི་དམིགས་པས་རྒྱུན་དུ་ཞུགས་པ་དམིགས་སུ་མེད་དོ། །མཐའ་ལས་འདས་པ་རྣམ་པར་
དག་པའི་ཕྱིར་རྒྱུན་དུ་ཞུགས་པའི་འབྲས་བུ་མི་དམིགས་པས་རྒྱུན་དུ་ཞུགས་པའི་འབྲས་བུ་
དམིགས་སུ་མེད་དོ། །ཞེས་སོགས་སོ། །གྲངས་ངེས་ནི། སྤང་བྱ་གཟུང་འཛིན་གྱི་རྣམ་རྟོག་
བརྒྱུད་ཉེ་བར་ཞི་བར་བྱ་བའི་ཕྱིར་སྒོམ་པ་མཐོང་སྤང་གཉེན་པོ་ཀུན་རྫོབ། སྒོམ་སྤང་གཉེན་པོ་
དོན་དམ་སྟེ། བདེན་པ་གཉིས་ཀའི་རྣམ་པ་ལ་བརྟེན་ནས་མངོན་དུ་སྟེ། རྟོགས་པར་བྱ་བ་མི་
མཐུན་པའི་ཕྱོགས་སྤང་བྱ་བརྒྱུད་ཡོད་པའི་རབ་ཏུ་དབྱེ་བས་གཉེན་པོའང་བརྒྱད་དུ་ངེས་སོ། །
སྒོམ་སྤང་གི་སྐབས་སུ་རྣམ་པ་ལ་བརྟེན་ཞེས་གསུངས་པ་ནི། མཐོང་སྤང་བས་སྒོམ་སྤང་ཕྲ་བར་
སྟོན་པའོ། །
བཞི་པ་ངེས་པར་འབྱུང་ བ་ སྒྲུབ་ པ་ ལ་གསུམ་ལས། དང་པོ་ནི། དེ་ལྟར་དེ་
བཞིན་དུ་བསོད་ནམས་ཡེ་ཤེས་ཀྱི་དཔུང་གི་ཚོགས་བསགས་པ་ནི། རང་སྤང་བྱའི་གཡུལ་ལས་
མ་རྒྱལ་བ་ལས་རྒྱལ་བའི་ངེས་པར་འབྱུང་བ་ཐོབ་པས་སྒྲུབ་པ་བཞི་པ་ངེས་པར་འབྱུང་བའི་སྒྲུབ་
པ་སྟོན་ནོ། རྩ་བ་ནི། ཤེས་པར་བྱ་ཞེས་དྲང་ངོ་། །གང་ན། ཡུལ་གྱི་དབྱེ་བ་རྣམ་པ་བརྒྱད་ཀྱི་
བདག་ཉིད་འདིའོ། ། ཇི་ལྟར་ན། ངེས་འབྱུང་སྒྲུབ་པ་ཡིན་པར་རོ། ། བརྒྱད་གང་ཞེ་ན།
དམིགས་སུ་མེད་པས་ངེས་པར་འབྱུང་བ་ཞེས་ཐམས་ཅད་ལ་སྦྱར་ཏེ། ཆེད་དུ་བྱ་བ་གསུམ་སྟེ།
མདོ་ནི། ཐེག་ཆེན་པོ་འདོད་ལྷ་དང་མི་དང་ལྷ་མ་ཡིན་དུ་བཅས་པའི་ལོ་ཀ་ཟིལ་གྱིས་མནན་ཏེ་
འབྱུང་བ་ཡིན་ནོ། །ཞེས་སོ། །ཤེས་རབ་ཀྱིས་ཆོས་ཐམས་ཅད་མཉམ་ཉིད་དུ་རྟོགས་པ་སྟེ།
མདོ་ནི། ཐེག་པ་དེ་ནི། ནམ་མཁའ་དང་མཉམ་པའོ། །ཞེས་སོ། །སྙིང་རྗེས་སེམས་ཅན་གྱི་
དོན་བྱེད་པ་སྟེ། མདོ་ནི། ཐེག་ཆེན་འདི་ལའང་སེམས་ཅན་གཞལ་དུ་མེད། ཚད་མེད།
གྲངས་མེད་པའི་གོ་སྐབས་ཡོད་དོ། །ཞེས་སོ། །མཚན་མ་མེད་པས་འབད་མེད་ལྷུན་གྲུབ་སྟེ།
མདོ་ནི། ཐེག་པ་ཆེན་པོ་འདི་ལའང་འོང་བའམ་འགྲོ་བའང་མི་མཐོང་། གནས་པའང་མི་
མཐོང་ངོ་། །ཞེས་སོ། །སྔོན་དང་ཕྱི་མའི་མཐའ་ལས་འདས་པར་ངེས་པར་འབྱུང་བ་སྟེ། མདོ་
ནི། དུས་གསུམ་མཉམ་པ་ཉིད་ལ་བསླབ་ཅིང་རྣམ་མཁྱེན་ཉིད་ཡོངས་སུ་རྫོགས་པར་བྱ་སྟེ་ཞེས་
སོ། །འཕགས་པ་རྣམས་ཀྱི་རྟོགས་པ་ཐོབ་པ་གཏན་དུ་བའི་མཚན་ཉིད་ཅན་གྱི་ངེས་འབྱུང་སྟེ།
མདོ་ནི། འདས་པ་དང་མ་འོངས་པ་དང་ད་ལྟར་བྱུང་བའི་བྱང་སེམས་ཆེན་པོ་རྣམས་ཀྱིས་ཐེག་
པ་ཆེན་པོ་འདི་ལ་བསླབ་ནས་རྣམ་མཁྱེན་ཉིད་ཐོབ་པར་གྱུར་རོ། །ཐོབ་བོ། །འཐོབ་པར་;
303



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
.འགྱུར་ཞེས་སོ། །ཤེས་བྱ་དང་ཤེས་པ་རོ་གཅིག་ཏུ་གྱུར་པ་རྣམ་མཁྱེན་ཉིད་དོ། །འདིར་ངེས་
འབྱུང་ཞེས་བྲིས་པ་ནི། རྒྱ་དཔེ་ལ་མེད་པའི་ཕྱིར་མ་དག་པའོ། །མདོ་ནི། སེམས་ཅན་བྱང་
ཆུབ་ཡིན་པ་དེའི་ཕྱིར་བྱང་སེམས་ཞེས་བྱའོ། །བྱང་ཆུབ་དེས་ཀྱང་ཆོས་ཐམས་ཅད་ཀྱི་རྣམ་པ་
ཤེས་ཏེ་ཞེས་སོ། ། རྣམ་མཁྱེན་ཐོབ་པར་བྱེད་པའི་ལམ་གྱི་སྤྱོད་ཡུལ་ཅན་གྱི་ངེས་འབྱུང་སྟེ།
མདོ་ནི། སྦྱིན་པའི་ཕར་ཕྱིན་ནི། ལོ་ཀ་པའང་ཡོད། ལོ་ཀ་ལས་འདས་པའང་ཡོད་ཅེས་སོགས་
སོ། །ངེས་འབྱུང་ཡོད་མེད་ནི། སྡེབ་སྦྱོར་གྱི་དབང་ཡིན་གྱི། དོན་ཡོད་པར་གཅིག་གོ །འགྲེལ་
པ་ལ་གསུམ་ལས། དབྱེ་གཞི་ནི། ཆོས་ཐམས་ཅད་མི་དམིགས་པར་རྟོགས་པ་ཉིད་ཀྱིས་ཆེད་དུ་
བྱ་བ་ལ་སོགས་པར་ངེས་པར་ཏེ། གདོན་མི་ཟ་བ་ཁོ་ནར་འབྱུང་བའི་སྒྲུབ་པ་ཙམ་ནིའོ། །དབྱེ་
ངོ་ནི། ཆེད་དུ་བྱ་བའི་ངེས་འབྱུང་སྒྲུབ་པ་ལ་སོགས་པ་རྣམ་པ་བརྒྱད་དོ། །གྲངས་ངེས་ནི།
གང་ངེས་པར་འབྱུང་བར་བྱ་བའི་གཞི་རྣམ་པ་བརྒྱུད་ཡིན་པས་གང་གིས་ངེས་པར་འབྱུང་བྱེད་
སྒྲུབ་པ་བརྒྱད་དུ་ངེས་པས་དབྱེ་བ་ཡུལ་གྱིས་བཞག་ཅིང་། གོ་རིམ་སྔ་མ་རྣམས་ཕྱི་མ་ལ་འབྲེལ་
བས་བསྟན་པའི་གོ་རིམ་མོ། །གཞི་བརྒྱད་གང་ཞེ་ན། ཐོག་མར་གཙོ་བོ་ཡིན་པས་ཆེད་དུ་བྱ་བ་
སེམས་ཆེན་པོ་སོགས་སྔར་ཇི་སྐད་བཤད་པ་དང་། དེ་ཡང་མཉམ་པ་ཉིད་དུ་རྟོགས་པ་མེད་ན་
མི་འབྱུང་བས། ཆོས་ཐམས་ཅད་ནམ་མཁའ་ལྟར་རང་བཞིན་གང་ཡང་མེད་པར་མཉམ་པ་
ཉིད་དུ་རྟོགས་པ་དང་། དེ་ཡང་སེམས་ཅན་གྱི་དོན་བྱས་ཏེ་བསོད་ནམས་བསགས་པ་ལས་བྱུང་
བས་སེམས་ཅན་གྱི་དོན་ཁྱད་པར་ཏེ། རྒྱ་ཆེན་པོའམ་མཐའ་ཡས་པར་རྟག་ཏུ་རྒྱུན་མི་ཆད་པར་
བྱེད་པ་དང་། འབད་པ་དང་བཅས་པས་སེམས་ཅན་གྱི་དོན་མ་ལུས་པ་མི་འགྲུབ་པས་འབད་
རྩོལ་གྱི་མཚན་མ་མེད་པར་སེམས་ཅན་ཐམས་ཅད་ཀྱི་དོན་བྱེད་པ་ཉིད་ཀྱིས་འགྲོ་འོང་གནས་
གསུམ་མི་དམིགས་པའི་ལྷུན་གྱིས་གྲུབ་པ་དང་། དེ་ཡང་མཐའ་ལས་འདས་པར་རྟོགས་པ་མེད་
ན་མི་འབྱུང་བས། རྟག་པ་དང་ཆད་པའི་མཐའ་དང་བྲལ་བའི་ངོ་བོ། དུས་གསུམ་སྟོང་ཉིད་དུ་
རྟོགས་པའི་གནས་སྐབས་ཀྱི་ཁྱད་པར་དང་། དེ་རྫོགས་པའང་ཐེག་པ་གསུམ་གའི་རྟོགས་པ་
ཐོབ་པ་མེད་པར་མི་འབྱུང་བས། ཐོབ་བྱ་ཐོབ་བྱེད་དེ་་གཉིས་ཀྱི་འབྲེལ་བ་དགག་པའི་ཚུལ་གྱིས་
ཐེག་པ་གསུམ་གྱི་དོན་སྤངས་རྟོགས་ཐམས་ཅད་ཐོབ་པ་དང་། དེ་ཡང་རྣམ་མཁྱེན་མ་རྟོགས་
པར་མི་འབྱུང་བས། སྔར་ཇི་སྐད་བཤད་པའི་རྣམ་མཁྱེན་ཉིད་དང་། དེ་ཡང་ལམ་མེད་པར་མི་
འབྱུང་བས། རྣམ་མཁྱེན་དེའི་ཁྱད་པར་གྱི་ལམ་རྡོ་རྗེ་ལྟ་བུའི་ཏིང་ངེ་འཛིན་ནོ། །འབྱུང་གཞི་
304



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཞན་ཡང་ཡོད་དོ་ཞེ་ན། མ་གྲུབ་སྟེ། གང་ངེས་པར་འབྱུང་བར་བྱ་བའི་གཞི་དེ་ལྟ་བུ་དག་
ལས་ཁྱད་པར་དུ་འཕགས་པའི་ཆོས་གཞན་ཤེས་བྱ་ལ་མེད་པའི་ཕྱིར་རོ། །
གསུམ་པ་ལ། ལས་ཞེས་བྱ་བ་ནི། ངེས་པར་གཟུང་བའམ་ཡུལ་གྱི་བདུན་པའོ། །
སྐབས་ནི། རྣམ་མཁྱེན་གྱི་དབང་དུ་བྱས་པས་ན། སྐབས་ཏེ། ལེའུའོ། །འོག་མ་རྣམས་ཀྱང་
དེས་ཤེས་པར་བྱའོ། །དང་པོ་ནི། གཉིས་པ་ལ་ལྟོས་པའམ། ཡང་ན་མཆོག་གི་དོན་གྱིས་དང་
པོ་སྟེ། རྣམ་མཁྱེན་ནི། སྐབས་མ་ལུས་པ་བསྡུས་པའི་ཕྱིར་མཆོག་གོ །གོ་ནི། སླར་སྡུད་པ་སྟེ།
རྫོགས་ཚིག་གོ །ཡང་ན། འོག་གི་རྫོགས་སོ། །ཞེས་བྱ་བའི་སྒྲ་ལེའུ་ཐམས་ཅད་ལ་སྦྱར་རོ། །
ཞེས་བྷཱ་ཝ་བྷ་དྲ་གསུང་ངོ་། །རྟེན་དང་སྨིན་བྱེད་དེ་འབྲས་ཐོབ་པ་དག །རིགས་ལ་བརྟེན་ནས་
ཆོས་རྣམས་ལ་དམིགས་ཏེ། །འབྲས་བུ་གསུམ་གྱི་སྒྲུབ་ཚུལ་རྣམ་པ་བཞི། །རྒྱུ་དང་བཅས་པའི་
རྣམ་མཁྱེན་ལེགས་པར་བཤད། །བསྡུ་བའི་ཚིགས་སུ་བཅད་པའོ། །
གཉིས་པ་ལམ་ཤེས་བསྟན་པ་ལ་འབྲེལ་དགོད་པས་མཚམས་སྦྱར་དང་། ལམ་ཤེས་
ཀྱི་ཆོས་རྒྱུས་བཤད། སྐབས་བསྡུ་བ་དང་གསུམ་མོ། །དང་པོ་ནི། འབྲས་བུ་རྣམ་མཁྱེན་ཉིད་
རྟོགས་པ་སྟེ། ཐོབ་པ་ནི། རྒྱུ་ལམ་ཤེས་ཉིད་ཡོངས་སུ་ཤེས་པ་མེད་ན། རྣམ་མཁྱེན་མེད་ཅིང་
ལྡོག་པས་དེའི་རྒྱུ་གཉེན་པོ་ལམ་ཤེས་ཉིད་འཆད་དོ། །
གཉིས་པ་ལ། ལམ་ཤེས་ཀྱི་ཡན་ལག་དང་། ཡན་ལག་ཅན་གྱི་ལམ་ཤེས་སོ། །དང་པོ་
ལ། རྩི་བ། འགྲེལ་པ་གཉིས་ལས་རྩ་བ་ནི། རྟེན། ཡུལ། ཐེག་པ། ངོ་བོ། བྱེད་ལས་ཀྱི་ཁྱད་
པར་དང་ལྔའོ། །རྟེན་ནི། མཛད་ཅེས་དྲང་ངོ་། །གང་གིས་ན། དེ་བཞིན་གཤེགས་པའི་འོད་
ཀྱིས་སོ། །ཇི་ལྟར་ན། ལྷ་རྣམས་ཀྱི་འོད་མོག་མོག་པོར་རོ། །དོན་གང་གི་ཆེད་དུ་ན། འདོད་
གཟུགས་ཀྱི་ལྷའི་བུ་རྣམས་ལམ་ཤེས་སྐྱེར་རུང་བར་བྱ་བའི་ཕྱིར་རོ། །མདོ་ནི། དེ་བཞིན་
གཤེགས་པའི་རང་བཞིན་གྱི་འོད་ཀྱི་དྲུང་ན། ལྷ་དེ་རྣམས་ཀྱི་ལས་ཀྱི་རྣམ་པར་སྨིན་པ་ལས་སྐྱེས་
པའི་འོད་དེ་ནི། ལྷམ་མེ་མ་ཡིན། ལྷན་ནེ་མ་ཡིན། ལྷང་ངེ་མ་ཡིན། དེ་བཞིན་གཤེགས་པའི་
འོད་འབའ་ཞིག་རབ་ཅེས་བྱའོ། །ཞེས་སོ། །གཉིས་པ་ནི། ལམ་ཤེས་སྐྱེ་བའི་ཡུལ། སེམས་
བསྐྱེད་དང་ལྡན་པ་ལ་སྐྱེ་བར་ངེས་པ་སྟེ། མདོ་ནི། ལྷའི་བུ་གང་དག་གིས་བླ་མེད་རྫོགས་པའི་
བྱང་ཆུབ་ཏུ་སེམས་མ་བསྐྱེད་པ་དེ་དག་གིས་ཀྱང་བླ་མེད་རྫོགས་པའི་བྱང་ཆུབ་ཏུ་སེམས་བསྐྱེད་
པར་བྱའོ། །གང་ཡང་དག་པའི་སྐྱོན་མེད་པར་ཞུགས་པར་གྱུར་པ་དེ་དག་ལ་ནི། བླ་མེད་ལྗོ
305



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
རྫོགས་པའི་བྱང་ཆུབ་ཏུ་སེམས་བསྐྱེད་པའི་མཐུ་མེད་དོ། །དེ་ཅིའི་ཕྱིར་ཞེ་ན། དེ་དག་གིས་
འཁོར་བའི་རྒྱུད་ཀྱི་མཚམས་བཅད་པའི་ཕྱིར་རོ། །ཞེས་སོ། །གསུམ་པ་ནི། ཐེག་པ་གསུམ་
གའི་གང་ཟག་གིས་སངས་རྒྱས་ཐོབ་པའི་དོན་དུ་ལམ་ཤེས་བསྒོམས་པས་ཁྱབ་པ་སྟེ། མདོ་ནི།
གལ་ཏེ་དེ་དག་བླ་མེད་རྫོགས་པའི་བྱང་ཆུབ་ཏུ་སེམས་བསྐྱེད་ན། དེ་དག་ལ་ངས་རྗེས་སུ་ཡི་
རང་བར་བྱའོ། །ཞེས་སོ། །འོ་ན། མཐུ་མེད་པ་དང་འགལ་ལོ། །ཞེ་ན། མཐུ་མེད་པ་ནི།
རེ་ཞིག་སྣོད་མིན་པ་ལ་དགོངས་ནས་བྱིས་པ་རྣམས་སྐྲག་པ་སྤང་བའི་ཕྱིར་དྲང་དོན་དུ་གསུངས་
ལ། འདི་ནི་ངེས་དོན་ནོ། །བཞི་པ་ཉོན་མོངས་མི་སྤོང་བའི་རང་བཞིན་ཏེ། མདོ་ནི། ཁོ་བོ་ནི།
དེ་དག་གི་དགེ་བའི་ཕྱོགས་ལ་བར་ཆད་མི་བྱེད་དོ། །ཞེས་སོ། །ལྔ་པ་ནི། རང་བཞིན་དེའི་
བྱེད་ལས་སེམས་ཅན་སྨིན་པར་བྱེད་པ་སྟེ། མདོ་ནི། ཁྱད་པར་དུ་འཕགས་པའི་ཆོས་རྣམས་
ལས་མཆོག་ཏུ་ཁྱད་པར་དུ་འཕགས་པའི་ཆོས་རྣམས་ཐོབ་པར་བྱའོ། །ཞེས་སོ། །འགྲེལ་པ་ལ་
ལྔ་སྟེ། འགལ་རྐྱེན་སྤང་བའི་རྟེན། མཐུན་རྐྱེན་ཚང་བའི་ཡུལ། མཐར་ཐུག་ཐེག་ཆེན་གྱིས་
ཁྱབ་པ། ཉོན་མོངས་མི་སྤོང་བའི་ངོ་བོ། གཞན་དོན་བྱེད་པའི་ལས་སོ། །དང་པོ་ནི། སྔོན་
བྱུང་བ་བརྗོད་པ་དང་། དེའི་རྒྱུ་མཚན་དང་། དེས་འཕངས་པའི་དོན་གསུམ་མོ། །དང་པོ་ནི།
མཛད་ཅེས་དྲང་ངོ་། །ནམ་གྱི་ཚེ་ན། རྣམ་མཁྱེན་བཤད་པའི་རྗེས་སུ་ལྷ་རྣམས་འཁོར་དུ་
ལྷགས་པའི་ཚེའོ། །གང་གི་དོན་དུ་ན། འདོད་པའི་ལྷ་དྲུག་ནི། རིམ་པ་བཞིན་དུ་ལོ་ཀ་སྐྱོང་བ་
དང་། ལོངས་སྤྱོད་ཆེ་བ་དང་། ལྷ་མ་ཡིན་དང་འཐབ་མི་དགོས་པ་དང་། བྱམས་པ་བཞུགས་
པ་དང་། རང་གི་སྤྲུལ་པ་ལ་ལོངས་སྤྱོད་པ་དང་། གཞན་གྱི་སྤྲུལ་པ་ལ་ལོངས་སྤྱོད་པ་དང་།
གཟུགས་ཁམས་པ་རྣམས་བསམ་གཏན་ཐོབ་པ་དང་། ཐུན་མོང་དུ་ལུས་ཀྱི་འོད་ཀྱི་ང་རྒྱལ་ཡོད་
པ་དེ་བསལ་ནས་ལམ་ཤེས་ཉིད་སྐྱེ་བའི་སྣོད་དུ་རུང་བ་ཉིད་དུ་བསྒྲུབ་པའི་ཕྱིར་དུའོ། །གང་
གིས་ན། དེ་བཞིན་གཤེགས་པའི་ཡེ་ཤེས་ལས་བྱུང་བའི་རང་བཞིན་གྱི་འོད་ཀྱིས་སོ། །གང་
ཞིག་ཇི་ལྟར་དུ་ན། ལྷ་དང་། སོགས་པ་ལྷ་མིན་ནམ། དྲི་ཟ་ལ་སོགས་པའི་ཟག་བཅས་ཀྱི་དགེ་
བའི་ལས་ཀྱི་རྣམ་སྨིན་ལས་སྐྱེས་པའི་འོད་མོག་མོག་པོར་ཏེ། དྲི་མ་ཅན་ལྟ་བུར་རོ། །གཉིས་པ་
ནི། དེ་ལྟར་མཛད་པ་ནི། རྗེས་འཇུག་གི་སྐྱེ་བོ་ཐམས་ཅད་ཀྱང་ང་རྒྱལ་བཅོམ་པའི་རྒྱུད་ཁོ་ན་
ལ་ལམ་ཤེས་ཀྱི་རྟོགས་པ་སྐྱེ་བས་ལམ་ཤེས་རྒྱུད་ལ་སྐྱེ་བར་འདོད་ན། ང་རྒྱལ་སྤང་དགོས་སོ། །
ཞེས་ཤེས་པར་བྱ་བའི་ཕྱིར་མཛད་དེ། ང་རྒྱལ་གེགས་ཀྱི་གཙོ་བོ་ཡིན་པས་སྨོས་ཀྱི། ཆགས་སྡང་བ༔
2
306



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དང་ཞུམ་པ་ལ་སོགས་མ་སྨོས་ཀྱང་དོན་གྱིས་སྤང་དགོས་པར་མཚོན་ནོ། ། གསུམ་པ་ནི། རྒྱུ་
མཚན་དེའི་ཕྱིར་དེ་བཞིན་གཤེགས་པའི་འོད་ཀྱི་ཆེ་བ་བསྟན་པའི་ཚིག་ཟུར་གྱིས་ལམ་ཤེས་ཀྱི་
རྟེན་བརྗོད་པ་ཡིན་ནོ། །གཉིས་པ་ནི། ལམ་ཤེས་དེ་ཆོས་ཅན། སྐྱེ་བའི་ཡུལ་སོ་སོར་ངེས་པ་
ཡིན་ནོ། །སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་མཆོག་ཏུ་སེམས་བསྐྱེད་པ་ཁོ་ན་ལ་སྐྱེ་
བ་ཡིན་པའི་ཕྱིར་རོ། །ཡང་ན། ང་རྒྱལ་བཅོམ་པར་མ་ཟད་སེམས་བསྐྱེད་པའང་དགོས་སོ། །
གསུམ་པ་ཁམས་གསུམ་པ་ལས་སེམས་འདོད་ཆགས་དང་བྲལ་བ་ཉན་རང་དགྲ་བཅོམ་དང་།
དེ་ལས་གཅིག་ཤོས་ཀྱི་རྣལ་འབྱོར་པ་བྱང་སེམས་ཆོས་ཅན། དེས་སངས་རྒྱས་ཉིད་ཐོབ་པར་བྱ་
བའི་ཕྱིར་ལམ་ཤེས་ཉིད་བསྒོམ་པར་བྱ་བ་ཡིན་པས་ཁྱབ་པ་ཡིན་ནོ། །སྐྱེ་བོ་ཐམས་ཅད་མཐར་
ཐུག་བླ་མེད་རྫོགས་པའི་བྱང་ཆུབ་ཀྱི་མཐར་ཐུག་པར་འགྲོ་བ་ཅན་ཡིན་པ་དེའི་ཕྱིར་རོ། །ཏེ་ནི།
གཞན་འདྲེན་པ། ཀྱང་ནི། རིམ་པ་བཞིན་སྦྱར་བའོ། །
འདིའི་མཐའ་དཔྱད་པ་ལ་གསུམ་ལས། དགག་པ་ནི། ཕྱི་རོལ་པ་ན་རེ། འདོད་ཆགས་
ལ་སོགས་པའི་དྲི་མ་རྣམས་རྟག་པའི་ཕྱིར་དང་། སྤོང་བྱེད་ཀྱི་ཐབས་མེད་པའི་ཕྱིར་དང་། ཡོད་
ཀྱང་མི་ཤེས་པའི་ཕྱིར་དྲི་མ་སྤངས་པའི་སངས་རྒྱས་མི་སྲིད་དོ། །ཞེ་ན། རྣམ་འགྲེལ་ལས། རྒྱུ་
ཡོད་ཕྱིར་དང་རྒྱུ་ཡི་ནི། །གཉེན་པོ་གོམས་པས་འཛད་པའི་ཕྱིར། །རྒྱུ་ཡི་རང་བཞིན་ཤེས་པ་
ཡིས། །དེ་ཤེས་པ་ཡང་འགྲུབ་པ་ཡིན། །ཞེས་པས་དྲི་མ་རྣམས་ཆོས་ཅན། རྟག་པ་མིན་ཏེ།
རྒྱུ་བདག་ལྟ་ལས་སྐྱེས་པའི་ཕྱིར། ཉེས་པའི་རྣམ་པ་ཐམས་ཅད་དག །འཇིག་ཚོགས་ལྟ་ལས་
སྐྱེད་པ་ཡིན། །ཞེས་སོ། །ཁྱབ་པ་ཡོད་དེ། རྒྱུས་བསྐྱེད་པའི་འབྲས་བུ་རྟག་པར་འགལ་བས་
སོ། །ཐབས་མེད་པ་མིན་ཏེ། རྒྱུ་བདག་ལྟའི་གཉེན་པོ་བདག་མེད་གོམས་པས་འབྲས་བུ་དྲི་མ་
འཛད་དེ། དེའི་རྒྱུ་འཛད་པའི་ཕྱིར་རོ། །གཉེན་པོ་མི་ཤེས་པའང་མིན་ཏེ། བདག་ལྟའི་ཡུལ་
ཕུང་པོ་བདག་མེད་དུ་ལུང་རིགས་ཀྱིས་ངེས་པའི་ཕྱིར་རོ། །ཡང་ཁོ་ན་རེ། ཐོག་མར་དྲི་མ་ཅན་
ལ་བསྒོམས་པས་དྲི་མེད་དུ་འགྲོ་བ་བཞིན་དུ་དྲི་མེད་ཀྱང་དྲི་མ་ཅན་དུ་འགྱུར་རོ། །ཞེ་ན། མི་
འགྱུར་ཏེ། བདག་མེད་རྟོགས་པ་དེ་ཟློག་པའི་འབད་པ་བྱེད་པ་མེད་པའི་ཕྱིར་དང་། འབད་
ཀྱང་ཟློག་མི་ནུས་པའི་ཕྱིར་རོ། །འཚེ་བ་མེད་དང་ཡང་དག་དོན། །ངོ་བོ་ཉིད་ལ་ཕྱིན་ལོག་
གིས། །འབད་དུ་ཟིན་ཀྱང་མི་ཟློག་སྟེ། །བློ་ནི་དེ་ཕྱོགས་འཛིན་ཕྱིར་རོ། །ཞེས་དེ་རྣམས་རྣམ་
འགྲེལ་ལས་སོ། །རང་ལུགས་གཞག་པ་ལ། འཁོར་བ་མཐའ་ཡོད་མེད་དུ་བཞེད་པ་གཉིས་ལས།
ལ
307



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ
དང་པོ་ཨ་སྒྱུ་ལ་སོགས་པ་ནི། འཁོར་བ་ལ་ཐོག་མ་མེད་དེ། སྔར་མེད་པའི་སེམས་ཅན་སྐྱེ་བ་
མེད་པའི་ཕྱིར་དང་། ཐོག་མ་ཡོད་ན། དེ་རྒྱུ་མེད་དུ་འགྱུར་བས་སོ། ། སྐྱེ་བ་རྒྱུ་ལ་རག་ལས་
པས་རྒྱུ་ཟད་པ་ལས་ཐ་མ་ནི་ཡོད་དེ། རྒྱུ་རང་བཞིན་དུ་གནས་པའི་རིགས་ཡོད་ཅིང་། རྐྱེན་
སངས་རྒྱས་དང་བྱང་སེམས་རེ་རེས་ཀྱང་སེམས་ཅན་ཚད་མེད་པ་མྱ་ངན་ལས་ཟློ་བའི་ཕྱིར་རོ། །
སྦྱོར་བ་ནི། ཨ་སྦྱས། གང་གཉེན་པོ་དང་འཕྲད་པ་ན་འབྲི་བའི་ཆོས་ཅན་དེ་རྣམས། གཉེན་
པོའི་ཕྱོགས་ཤིན་ཏུ་འཕེལ་བ་ན་ཤིན་ཏུ་འཛད་པའི་ཆོས་སྲིད་པ་ཡིན་ཏེ། གསེར་གྱི་དྲི་མ་ལ་
སོགས་པ་བཞིན་ནོ། །འཁོར་བ་ཡང་དག་མེད་པ་ཉིད་ལ་སོགས་པའི་མཚན་ཉིད་ཀྱི་གཉེན་པོའི་
ཕྱོགས་ལ་མངོན་དུ་ཕྱོགས་པ་ཡོད་ན་འབྲི་བའི་ཆོས་ཅན་ཡིན་ནོ་ཞེས་སོ། །ཏིང་ངེ་འཛིན་རྒྱལ་
པོར། འགྲོ་བ་འདི་དག་ཐམས་ཅད་སངས་རྒྱས་འགྱུར། །ཞེས་སོ། །ཐོགས་མེད་ཀྱིས། རང་
བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར་འགའ་ཡང་གཏན་རྣམ་པར་དག་པར་མི་
འགྱུར་པ་ནི། འོས་མ་ཡིན་པ་སྟེ། གང་གི་ཕྱིར་བཅོམ་ལྡན་འདས་ཀྱིས་ཁྱད་པར་མེད་པར་
སེམས་ཅན་ཐམས་ཅད་ལ་རྣམ་པར་དག་པར་རུང་བ་ཉིད་ཡོད་པ་ལ་དགོངས་ནས། ཐོག་མེད་
གྱུར་ཀྱང་ཐ་མ་དང་ལྡན་པ། །རང་བཞིན་གྱིས་དག་རྟག་པའི་ཆོས་ཅན་ནི། །ཐོག་མེད་སྦུབས་
ཀྱིས་ཕྱི་བསྒྲིབས་མི་མཐོང་སྟེ། ། ཇི་ལྟར་གསེར་གྱི་གཟུགས་ནི་བསྒྲིབས་པ་བཞིན། །ཞེས་
གསུངས་སོ། །ཞེས་སོ། །གཉིས་པ་ནི། འགའ་ཞིག་འཁོར་བ་ལ་མཐའ་མེད་དེ། རིགས་ཡོད་
ཀྱང་སངས་རྒྱས་སུ་མི་འགྱུར་ཏེ། གཉེན་པོ་སྒོམ་པ་ལ་ལྟོས་པའི་ཕྱིར་རོ། །འགྲེལ་ཆེན་ནས།
དེ་ལྟ་ནའང་འཁོར་བ་ལ་ཟད་པ་མེད་པས་མཐའ་ཡས་པའི་ཕྱིར་ནམ་མཁའ་དང་འདྲ་སྟེ། རི་བོ་
ལ་སོགས་པའི་སྒྲིབ་གཡོགས་དུ་མ་ཡོད་ནའང་ནམ་མཁའ་ལ་ནི་ཡོངས་སུ་ཟད་པ་མེད་དོ། །
ཞེས་སོ། །དེ་ལྟར་མིན་ན། སངས་རྒྱས་ཀྱི་མཛད་པ་དང་བྱང་སེམས་རྒྱུན་འཆད་པར་འགྱུར་
ཏེ། དོན་བྱ་ཡུལ་སེམས་ཅན་མེད་པའི་ཕྱིར་རོ། །མཐའ་ཡོད་པར་བཤད་པ་ནི། བྱེ་བྲག་
རིགས་སད་པ་ལ་དགོངས་ཤིང་། སངས་རྒྱས་རེ་རེས་ཀྱང་སེམས་ཅན་མང་པོ་སྨིན་པར་བྱེད་
ཀྱང་ཟད་པར་མི་འགྱུར་ཏེ། མཐའ་ཡས་པའི་ཕྱིར་རོ། །འཕྲིན་ལས་ནམ་མཁའ་དང་མཉམ་
པར་བཤད་པ་ནི། གདུལ་བྱ་ལ་ལྟོས་ཏེ་ཁྱབ་པར་བཤད་དེ། གསུང་གིས་ཁྱབ་པ་བཞིན་ནོ། །
ཞེས་བཞེད་དོ། །དེ་ལ་ཕྱོགས་དང་པོ་ལྟར་ན། སྐྱེ་བོ་ཐམས་ཅད་ནི། སེམས་ཅན་ཐམས་ཅད་
དུ་བཤད་དོ། །སྡུད་འགྲེལ་ལས། འགྲོ་བ་ཐམས་ཅད་ཀྱིས་སངས་རྒྱས་ཐོབ་པར་འགྱུར་ཏེ་ཞེས་
308



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སོ། །གཉིས་པ་ལྟར་ན། འཕགས་པའི་སྐྱེ་བོ་ཐམས་ཅད་ཅེས་བཤད་དོ། ཀླུ་སྒྲུབ་ཀྱིས། བྱང་
ཆུབ་དམ་པ་གཉིས་ཐོབ་ནས། །སྲིད་པས་སྐྲག་ཡིད་དེ་དག་ནི། །ཚེ་ཟད་ལ་དགའ་མྱ་ངན་
འདས། །འདས་ཐོབ་འདུ་ཤེས་ཅན་དུ་འགྱུར། །དེ་ལ་མྱ་ངན་འདས་ཡོད་མིན། །འོན་ཀྱང་
སྲིད་གསུམ་ཁམས་གསུམ་ནི། །སྐྱེ་བའང་དེ་ལ་ཡོད་མ་ཡིན། །ཟག་མེད་དབྱིངས་གནས་དེ་
དག་ཀྱང་། །མི་ཤེས་ཉོན་མོངས་མིན་སྤངས་ཕྱིར། །ཕྱིས་ནི་སངས་རྒྱས་ཀྱིས་བསྐུལ་ནས། །
བྱང་ཆུབ་ཏུ་ནི་ཚོགས་བསགས་ཏེ། །དེ་ཡང་ལོ་ཀ་འདྲེན་པར་འགྱུར། །ཞེས་སོ། །མདོར་ན་
ཁྱབ་པའི་དོན་ནི། སངས་རྒྱས་ཀྱི་རིགས་ཀྱིས་ཁྱབ་པ་ཡིན་ནོ། །རྩོད་པ་སྤང་བ་ནི། ཉན་ཐོས་
ཀྱི་རིགས་ཀྱི་གང་ཟག་ཞི་བ་བགྲོད་པ་གཅིག་པ་བ་ནི། སངས་རྒྱས་ཐམས་ཅད་བརྩོན་པ་དང་
ལྡན་པར་གྱུར་ཀྱང་བྱང་ཆུབ་ཀྱི་སྙིང་པོ་ལ་བཞག་སྟེ་བླ་མེད་རྫོགས་པའི་བྱང་ཆུབ་ཐོབ་པར་བྱ་
བར་མི་ནུས་སོ། །ཞེས་དགོངས་པ་ངེས་འགྲེལ་ལས་བཤད་པ་དང་འགལ་ལོ། །ཞེ་ན། སྐྱོན་
མེད་དེ། རེ་ཞིག་སངས་རྒྱས་མི་ཐོབ་པ་ལ་དགོངས་པ་ཡིན་གྱི། མཐར་ཐུག་ནི། སངས་རྒྱས་
སུ་འགྱུར་བ་ཁོ་ན་སྟེ། ལང་གཤེགས་ལས། བློ་གྲོས་ཆེན་པོ། ཉན་ཐོས་ཀྱི་ཐེག་པ་བ་རྣམས།
ཉན་ཐོས་ཀྱི་ཐེག་པས་གྲོལ་བ་མ་ཡིན་གྱི། འོན་ཀྱང་དེ་དག་ནི་ཐེག་པ་ཆེན་པོའི་མཐར་ཐུག་པ་
ཡིན་ནོ། །ཞེས་པས་སོ། །གལ་ཏེ། ཁ་ཅིག་དག་ནི་དྲང་ཕྱིར་དང་། །གཞན་ཡང་ཀུན་ཏུ་
གཟུང་བའི་ཕྱིར། །རྫོགས་པའི་སངས་རྒྱས་རྣམས་ཀྱིས་ནི། །མ་ངེས་རྣམས་ལ་ཐེག་གཅིག་
བསྟན། །ཞེས་ཉན་རང་རིགས་མ་ངེས་པ་ཐེག་ཆེན་དུ་དྲང་བ་དང་། ཐེག་ཆེན་རིགས་མ་ངེས་
པ་གཟུང་བའི་ཕྱིར་ཐེག་གཅིག་དྲང་དོན་དུ་བཤད་ཀྱི། ངེས་དོན་དུ་ཐེག་པ་གསུམ་པོ་ཐ་དད་
དོ། །ཞེ་ན། མིན་ཏེ། ཐེག་པ་གསུམ་དུ་རྣམ་པར་བཞག་པ་ནི། དགོངས་པ་ཅན་ཡིན་ཏེ།
དགོངས་གཞི། དུས་རེ་ཞིག་ཉན་ཐོས་ཀྱི་རིགས་སུ་ངེས་པ་ལ་དགོངས། དགོས་པ། བྱིས་པ་
འགའ་ཞིག་སྐྲག་པ་སྤང་བའི་ཕྱིར་གསུངས་ཀྱི། མཚན་ཉིད་པ་ནི་མིན་ནོ། །ཞེས་ཉི་ཁྲི་སོགས་
ལས་འབྱུང་བའི་ཕྱིར། ལང་གཤེགས་ལས་ཀྱང་། སེམས་ནི་ཡོངས་སུ་གྱུར་པ་ན། །ཐེག་པ་
གསུམ་དུ་ངེས་བསྟན་ཏེ། །ཐེག་པ་གཞན་རྣམས་ཡོད་མ་ཡིན། །བྱིས་པ་རྣམས་ནི་ཡོངས་དྲང་
ཕྱིར། །ཐེག་པ་ཐ་དད་ངས་བསྟན་ནོ། །ཞེས་སོ། །དེས་ན། ཉན་རང་དགྲ་བཅོམ་པ་ཡང་
ལྷག་བཅས་ལྷག་མེད་ཀྱི་མྱང་འདས་གཉིས་ཐོབ་ནས་ཐབས་ཤེས་རབ་དང་བྲལ་བས་འཁོར་བ་
ལ་སྐྲག་པའི་ཡིད་ཅན། མྱང་འདས་མཚན་པ་ཉིད་ཐོབ་པ་མེད་ཀྱང་། ཚེ་ཟད་པ་ན་མར་མེ་ཤི་༔
309



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
བ་ལྟར་མྱ་ངན་ལས་འདས་པ་ཞེས་མིང་དུ་བྱས་པ། ཁམས་གསུམ་པའི་སྐྱེ་བ་ལས་འདས་པ་
རྣམས་ནི། འཆི་འཕོ་བའི་སེམས་ཀྱི་དེ་མ་ཐག་ཏུ་ཟག་མེད་ཀྱི་དབྱིངས་ལ་མཉམ་པར་བཞག་
བཞིན་པ་ཁོ་ནར་དག་པའི་ཞིང་དུ་པད་མའི་སྦུབས་སུ་སྐྱེའོ། །དེ་ནས་འོད་དཔག་མེད་ལ་
སོགས་པའི་སངས་རྒྱས་ཀྱི་འོད་ཟེར་གྱིས་ཤེས་སྒྲིབ་སྤང་པའི་དོན་དུ་སད་པར་མཛད་པས་
ལངས་པ་ན། སངས་རྒྱས་དང་བྱང་སེམས་རྣམས་ཀྱི་ལོ་ཀ་ལས་འདས་པའི་འབྱོར་པ་མཐོང་སྟེ།
བྱང་ཆུབ་ཏུ་སེམས་བསྐྱེད་ནས་སྤྲུལ་པའི་སྐྱེ་བས་ཐར་པའི་གནས་སྐབས་ན་དམྱལ་བ་ལ་སོགས་
པར་རྒྱུ་བ་བཞིན་དུ་འཁོར་བར་འགྲོ་ཞིང་ཚོགས་བསགས་ཏེ་སངས་རྒྱས་ཐོབ་པར་བྱེད་དོ། །ཀླུ་
སྒྲུབ་ཀྱིས། ཇི་སྲིད་སངས་རྒྱས་ཀྱིས་མ་བསྐུལ། །དེ་སྲིད་ཡེ་ཤེས་ལུས་དངོས་ཅན། །ཏིང་རྒྱ
འཛིན་མྱོས་པས་བརྒྱལ་བར་འགྱུར། །བསྐུལ་ནས་སྣ་ཚོགས་གཟུགས་ཀྱིས་ནི། །སེམས་ཅན་
དོན་ལ་ཆགས་གྱུར་ཅིང་། །བསོད་ནམས་ཡེ་ཤེས་ཚོགས་བསགས་ནས། །སངས་རྒྱས་བྱང་
ཆུབ་ཐོབ་པར་འགྱུར། །ཞེས་སོ། །
བཞི་པ་ལ། དགག་བཞག་སྤང་གསུམ་ལས། དང་པོ་ནི། ཁ་ཅིག་ན་རེ། བྱང་སེམས་
ཀྱིས་ཉོན་མོངས་སྤོང་མི་ནུས། སྤང་མི་དགོས། སྤང་ན་སྐྱོན་དུ་འགྱུར་རོ། །ཞེ་ན། བྱང་
སེམས་ཆོས་ཅན། ཉོན་མོངས་པ་མ་ལུས་པ་སྤངས་པའི་རྣམ་གྲོལ་གྱི་ལམ་ཐོབ་པར་འགྱུར་བ་མི་
སྲིད་པར་ཐལ། ཉོན་མོངས་སྤོང་ནུས་ཀྱི་གཉེན་པོ་མེད་པའི་ཕྱིར་རོ། །འདོད་ན། སངས་རྒྱས་
ཐོབ་མི་སྲིད་པར་ཐལ་ལོ། །གཉིས་པ་ནི། བྱང་སེམས་ཀྱི་བྱང་ཆུབ་ཏུ་སེམས་བསྐྱེད་པ་ནི་ཆོས་
ཅན། སྲིད་པར་སྐྱེ་བའི་རྒྱུ་ཉོན་མོངས་པ་ཆགས་པ་ཕྲ་མོ་ཆེད་དུ་གཏད་ནས་རྣམ་པ་ཐམས་ཅད་
དུ་སྤངས་པ་སྟེ། སྤོང་བ་མ་ཡིན་པ་ཞེས་བྱ་བ་རང་བཞིན་ཡིན་ནོ། །གདུལ་བྱའི་འཁོར་བ་ཇི་
སྲིད་མ་སྟོང་གི་བར་དུ་སྐྱེ་བ་བླངས་ཏེ་སེམས་ཅན་གྱི་དོན་བྱེད་པར་འདོད་པས་ཞུགས་པའི་སློབ་
ལམ་པ་ཡིན་པ་ཉིད་ཀྱི་ཕྱིར་རོ། །འདིས་ཉན་རང་གི་རྟོགས་པ་ལས་རང་གི་ངོ་བོ་ཁྱད་པར་དུ་
འཕགས་པར་བསྟན་ནོ། །ཉོན་མོངས་པ་དེའང་ཁམས་གསུམ་དུ་སྐྱེ་བར་བྱེད་པས་ཉོན་མོངས་
པ་ཞེས་བྱ་ལ། ཚོགས་རྫོགས་ཤིང་ཤེས་སྒྲིབ་སྤོང་བ་ལ་ཉེ་བར་མཁོ་ཞིང་སེམས་ཉེ་བར་ཉོན་
མོངས་པར་བྱེད་པ་མ་ཡིན་པས་ཉོན་མོངས་པའི་ཉེས་པ་མི་སྐྱེད་དོ། །མདོ་ལས། བློ་གྲོས་རྒྱུ་
མཚོ། གང་དག་གིས་བྱང་སེམས་ཀུན་ཏུ་སྦྱོར་བར་བྱེད་ཀྱང་ཉོན་མོངས་པའི་སྐྱོན་གྱིས་མ་གོས་
པ། དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་ནི། འདི་དག་གོ །བཅོམ་ལྡན་
310



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འོའདས། གང་གི་ཚེ་དགེ་བའི་རྩ་བ་ལགས་ན། དེ་རྒྱུ་ཅིའི་སླད་དུ་ཉོན་མོངས་པ་ཞེས་བགྱི།
བཀའ་སྩལ་པ། བློ་གྲོས་རྒྱ་མཚོ། འདི་ལྟར་དེ་ལྟ་བུའི་རང་བཞིན་གྱི་ཉོན་མོངས་པ་འདི་དག་
གིས་བྱང་སེམས་ཁམས་གསུམ་པར་ཀུན་ཏུ་སྦྱོར་ལ་ཁམས་གསུམ་པ་ཡང་ཉོན་མོངས་པ་ལས་
བྱུང་བ་ཡིན་ནོ། །དེ་ལ་བྱང་སེམས་ནི། ཐབས་ལ་མཁས་པ་དང་དགེ་བའི་རྩ་བའི་སྟོབས་
བསྐྱེད་པས་བསམ་བཞིན་དུ་ཁམས་གསུམ་དུ་ཀུན་ཏུ་སྦྱོར་ཏེ། དེས་ན་དགེ་བའི་རྩ་བ་དང་
མཚུངས་པར་ལྡན་པའི་ཉོན་མོངས་པ་ཞེས་བྱའོ། །ཇི་སྲིད་ཁམས་གསུམ་པར་ཀུན་ཏུ་སྦྱོར་བ་
ཡིན་གྱི། སེམས་ཉེ་བར་ཉོན་མོངས་པ་ནི་མ་ཡིན་ནོ། །ཞེས་པ་དང་། འོད་སྲུང་གིས་ཞུས་པ་
ལས། ཇི་ལྟར་གྲོང་ཁྱེར་སྐྱེ་བོའི་མི་གཙང་ལུད། །དེ་ནི་བུ་རམ་ཤིང་པའི་ཞིང་ལ་ཕན། །དེ་
བཞིན་བྱང་ཆུབ་སེམས་དཔའི་ཉོན་མོངས་ལུད། །དེ་ནི་སངས་རྒྱས་ཆོས་རྣམས་སྐྱེད་ལ་
ཕན། །ཞེས་པ་དང་། འོད་སྲུང་། འདི་ལྟ་སྟེ། དཔེར་ན། སྔགས་དང་སྨན་གྱིས་ཡོངས་སུ་
ཟིན་པའི་དུག་གིས་ནི་ལོག་པར་འཆི་བར་བྱེད་མི་ནུས་སོ། །དེ་བཞིན་དུ་བྱང་སེམས་རྣམས་ཀྱི་
ཉོན་མོངས་པ་ཤེས་རབ་ཀྱིས་ཡོངས་སུ་ཟིན་པས་ཀྱང་ལོག་པར་ལྟུང་བར་བྱེད་མི་ནུས་སོ། །ཞེས་
སོ། །
གསུམ་པ་ནི། གལ་ཏེ་ཉོན་མོངས་པ་དེ་དག་མཚན་ཉིད་པ་ཡིན་ནམ། བཏགས་པ་བ་
ཡིན། དང་པོར་ལྟར་ན། བྱང་སེམས་ཀྱིས་གཞན་དོན་དུ་སྐྱེ་བ་བླངས་པ་དེ་ཆོས་ཅན། དུཁ་
མཚན་ཉིད་པར་ཐལ། ཉོན་མོངས་མཚན་ཉིད་པའི་འབྲས་བུ་ཡིན་པའི་ཕྱིར། འདོད་ན།
དུཁ་མ་ཡིན་ལ་དུཁ་རུ་སྣང་ཞིང་། ཞེས་ཐོགས་མེད་ཀྱིས་བཤད་པ་དང་འགལ་ལོ། །གཉིས་
པ་ལྟར་ན། འཕགས་པས། བག་ལ་ཉལ་བ་ཐམས་ཅད་ནས་ཐམས་ཅད་དུ་མེད་པ་ནི། མ་
རིག་པ་དང་ལྟ་བའི་ཟག་པས་བསྡུས་པའི་བག་ལ་ཉལ་བ་ཡིན་གྱི། བྱང་སེམས་ནི། བསམ་
བཞིན་དུ་སྲིད་པ་ལེན་པའི་ཕྱིར་འདོད་པ་དང་སྲིད་པའི་ཟག་པས་བསྡུས་པ་ནི་མ་ཡིན་ནོ། །
ཞེས་པ་དང་འགལ་ལོ་ཞེ་ན། སོ་སྐྱེའི་དུས་སུ་ཉོན་མོངས་མཚན་ཉིད་པ་ཡིན་པས་འཕགས་པ་
དང་མི་འགལ་ཞིང་། དུཁར་ཐལ་བ་འདོད་པ་ཡིན་ནོ། །འཕགས་པའི་དུས་སུ་ཉོན་མོངས་ཀྱི་
མཚན་ཉིད་སེམས་རབ་ཏུ་མ་ཞི་བར་བྱེད་པ་དང་མི་ལྡན་པས་དུཁ་སྐྱེད་པའི་ཉོན་མོངས་
མཚན་ཉིད་པ་མ་ཡིན་ལ། ཉོན་མོངས་གཏན་མ་ཡིན་ལ་ཉོན་མོངས་སུ་བཏགས་པའང་མ་ཡིན་
པས་ཉོན་མོངས་པ་རྗེས་མཐུན་པའམ་ཕྲ་མོ་སྟེ། དེས་ཁམས་གསུམ་དུ་སྦྱོར་བར་བྱེད་པས་
311



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།*
zསོ། །དེ་ཉིད་ཚོགས་རྫོགས་པའི་རྒྱུར་ཡང་འགྱུར་ཏེ། ཐོགས་མེད་ཀྱིས། ཐབས་ཆེན་རྣམས་
དང་ལྡན་པ་ལ། །སྲིད་པའང་ཞི་བའི་བདག་ཉིད་དང་། །ཉོན་མོངས་བྱང་ཆུབ་ཡན་ལག་
འགྱུར། །དེ་ཕྱིར་རྒྱལ་སྲས་བསམ་མི་ཁྱབ། །ཅེས་སོ། །དེས་ན་འཕགས་པས་སྦྱོར་ལམ་པ་ལ་
དགོངས་ཤིང་། ཐོགས་མེད་ཀྱིས་དབང་ཐོབ་པ་ལ་དགོངས་པས་ལུང་དང་མི་འགལ་ལོ། །ཡང་
ཉན་རང་དགྲ་བཅོམ་པ་ཐེག་ཆེན་དུ་ཞུགས་ནས་སྐྱེ་བ་ལེན་པ་ལ་ཉོན་མོངས་དེ་ཡོད་དམ་མེད།
ཡོད་ན། བྱང་སེམས་ཀྱི་ཁྱད་ཆོས་ཡིན་པ་ཉམས་ལ། བྱམས་པ། དེའི་སྐྱེ་བ་ལས་དང་ཉོན་
མོངས་པའི་དབང་གིས་སྐྱེ་བར་ནི་ང་མི་སྨྲའོ། །དེའི་སྐྱེ་བ་བསམ་གྱིས་མི་ཁྱབ་པ་དང་། སྤྲུལ་པ་
དང་། ཡོངས་སུ་བསྒྱུར་བའོ་ཞེས་ང་འདོགས་སོ་ཞེས་པ་དང་འགལ་ལོ། །མེད་ན། སྐྱེ་བ་ལེན་
པ་ལ་ཉོན་མོངས་དགོས་པ་ཉམས་སོ། །ཞེ་ན། ཉན་རང་དེ་དག་ལམ་གྱི་དུས་སུ་ཉོན་མོངས་
ཆེད་དུ་གཏད་དེ་སྤོང་ཞིང་། དགྲ་བཅོམ་པ་ན་ཉོན་མོངས་པ་ལས་གྲོལ་ཡང་། ཉོན་མོངས་པ་
ཐམས་ཅད་ཀྱི་བག་ཆགས་ཀྱི་རྟེན་མ་རིག་པའི་བག་ཆགས་ཀྱི་ས་མ་སྤངས་པར་ཡོད་དོ། །དེའི་
རྐྱེན་ཅན་མཚན་མའི་སྤྲོས་པ་ཀུན་ཏུ་སྤྱོད་པ་ཕྲ་མོས་ཀུན་ནས་བསླངས་པའི་ཟག་མེད་ཀྱི་ལས་ལ་
བརྟེན་ནས་ཡིད་ཀྱི་རང་བཞིན་གྱི་ཕུང་པོ་འབྱུང་ངོ་། །དེ་ལ་མ་རིག་པའི་བག་ཆགས་ཀྱིས་ནི་
ཉོན་མོངས་པའི་ཀུན་ནས་ཉོན་མོངས་པ་བཞིན་ནོ། །ཟག་མེད་ཀྱི་ལས་ནི། ལས་ཀྱི་ཀུན་ནས་
ཉོན་མོངས་པ་བཞིན་ནོ། །ཡིད་ཀྱི་རང་བཞིན་གྱི་ལུས་འགྲུབ་པ་ནི། སྐྱེ་བའི་ཀུན་ནས་ཉོན་
མོངས་པ་བཞིན་ནོ། །དེའི་རྐྱེན་གྱིས་བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་ནི་
རྒ་ཤི་བཞིན་ནོ། །དཔལ་ཕྲེང་སེང་གེའི་ང་རོར། བཅོམ་ལྡན་འདས། མ་རིག་པའི་བག་
ཆགས་ཀྱིས་སའི་རྐྱེན་གྱིས་ཟག་པ་མེད་པའི་ལས་ཀྱི་རྒྱུ་ལས་བྱུང་བའི་དགྲ་བཅོམ་པ་དང་། རང་
སངས་རྒྱས་དང་། དབང་ཐོབ་པའི་བྱང་སེམས་རྣམས་ཀྱི་ཡིད་ཀྱི་རང་བཞིན་གྱི་ལུས་གསུམ་
འབྱུང་སྟེ། ཞེས་སོ། །དེས་ན། ཉོན་མོངས་རྗེས་མཐུན་པའམ་བག་ཆགས་ཡོད་པས་སྐྱེ་བ་
ལེན་ལ། ཉན་རང་གི་དུས་སུ་ཆེད་དུ་གཏད་ནས་སྤོང་གི །བྱང་སེམས་ནི། ཆེད་དུ་གཏད་
ནས་མི་སྤོང་བར་ཟིལ་གྱིས་གནོན་ཅིང་ཤེས་སྒྲིབ་སྤངས་པའི་ཞར་ལ་སྤངས་པས་སངས་རྒྱས་ཐོབ་
བོ། །
ལྔ་པ་ནི། རང་བཞིན་དེའི་འོག་ཏུ་རྣམ་པ་དེ་ལྟ་བུའི་རང་བཞིན་ཅན་གྱི་ལས་ནི། རང་
དོན་ཡང་དག་པའི་མཐའ་མྱང་འདས་མངོན་དུ་མི་བྱེད་པ་དང་། ལྷག་མཐོང་ཤེས་རབ་དང་།..
312



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཞན་དོན་གྱི་ཐབས་ལ་མཁས་པས་སེམས་ཅན་སྦྱིན་པས་ཡོངས་སུ་མ་བསྡུས་པ་ཡོངས་སུ་སྡུད་
པ་དང་། སོགས་པ་གདམས་ངག་གིས་སྨིན་པ་དང་། ཤེས་རབ་ཀྱིས་གྲོལ་བར་བྱེད་པ་ཡིན་
པས་དེས་ཉན་རང་ལས་བྱེད་པ་ཁྱད་པར་དུ་འཕགས་པ་ཡིན་ནོ། །ཡུམ་གྱི་ཚུལ་བརྒྱ་ལྔ་བཅུ་པ་
ལས། ཇི་སྲིད་འཁོར་བའི་གནས་སུ་ནི། །མཁས་མཆོག་འདུག་པར་གྱུར་པའི་ཚེ། །དེ་སྲིད་
མཚུངས་མེད་སེམས་ཅན་དོན། །མྱ་ངན་མི་འདའ་བྱེད་པར་ནུས། །ཞེས་སོ། །
གཉིས་པ་ལ། ཉན་ཐོས་རང་རྒྱལ་བྱང་སེམས་ཀྱི་ལམ་ཤེས་གསུམ་མོ། །དང་པོ་ལ།
འབྲས་བུ་ལམ་ཤེས་ཀྱི་རང་བཞིན། རྒྱུ་ངེས་འབྱེད་ཆ་མཐུན་ནོ། །དང་པོ་ལ་གསུམ་ལས། སྔ་
འགྲེལ་ནི། སྔར་བཤད་པར་དེ་ལྟར་ལམ་ཤེས་ཀྱི་རྟེན་དང་། སོགས་པ་ཡུལ་ལ་སོགས་པ་བརྗོད་
ནས་ལམ་ཤེས་ཉིད་ཀྱི་སྐབས་སུ་ཐེག་པ་གསུམ་གྱི་ལམ་ཐམས་ཅད་རྫོགས་པར་བྱ་དགོས་པས་
ཐོག་མར་ཉན་ཐོས་ཀྱི་ལམ་དང་ལམ་ཤེས་སྟོན་ནོ། །རྩ་བ་ལ། ཤེས་པར་བྱ་ཞེས་དྲང་ངོ་། །
གང་ན། ཉན་ཐོས་ཀྱི་ལམ་འདིའོ། །གང་གི་སྒོ་ནས་ན། དུཁ་སོགས་འཕགས་པའི་བདེན་
པ་བཞི་པོ་དག་གི་རྣམ་པར་མི་རྟག་ལ་སོགས་བཅུ་དྲུག་མི་དམིགས་པར་རྟོགས་པའི་སྒོ་ནས་
སོ། །མདོ་ནི། བྱང་སེམས་ཀྱི་ཡུམ་གང་ཞེ་ན། འདི་ལ་བྱང་སེམས་ཆེན་པོས་རྣམ་མཁྱེན་ཉིད་
དང་ལྡན་པའི་སེམས་བསྐྱེད་པས་དེ་མི་དམིགས་པའི་ཚུལ་གྱིས་གཟུགས་ནི་མི་རྟག་པ་ཉིད་དུ་
ཡིད་ལ་བྱའོ། །ཞེས་སོགས་སོ། །གང་དུ་ན། ལམ་ཤེས་ཉིད་ཀྱི་ཚུལ་ལ་སྟེ། སྐབས་སུ་ནིའོ། །
འདིའི་མཐའ་དཔྱད་པ་ལ། ཉན་ཐོས་ཀྱི་ལམ། དེ་བྱང་སེམས་ཀྱིས་ཤེས་པའི་ཚུལ། མདོ་དང་
བསྟན་བཅོས་སུ་བསྟན་ཚུལ་གསུམ་མོ། །དང་པོ་ལ། ལམ་ལྔ་ལས་ཚོགས་ལམ་ནི། མཛོད་
ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་པས་ཚུལ་
ཁྲིམས་ལ་བརྟེན་ནས་ཉན་ཐོས་ཀྱི་སྡེ་སྣོད་ལ་ཐོས་བསམ་བྱས་ཏེ། ལུང་རིགས་ཀྱིས་བདེན་
བཞིའི་རྣམ་པ་བཅུ་དྲུག་ཤེས་པར་བྱས་ནས་དྲན་པ་ཉེར་གཞག་བཞི་སྒོམ་མོ། །སྦྱོར་ལམ་དྲོད་
རྩེ་བཟོད་མཆོག་བཞིར་ཡང་དག་སྤོང་བཞི། རྫུ་འཕྲུལ་རྐང་བཞི། དབང་པོ་ལྔ། སྟོབས་ལྔ་
རིམ་པ་བཞིན་ཡོད་དོ། །དེ་ཡང་དྲོད་རྩེ་གཉིས། བཟོད་པ་ཆུང་ངུ་དང་གསུམ་དུ་ཁམས་
གསུམ་གསུམ་གྱི་བདེན་པ་བཞིའི་རྣམ་པ་མི་རྟག་སོགས་བཅུ་དྲུག་མཚུངས་པར་སྒོམ་མོ། །
འབྲིང་ནས་དང་པོ་ལམ་གྱི་བཞི་དོར་ནས་བཅུ་གཉིས་སྒོམ། དེ་ནས་འགོག་པའི་བཞི་དོར།
ནས་ཀུན་འབྱུང་གི་བཞི་དོར། དེ་ནས་དུཁའི་གཅིག་དང་གཉིས་དོར་ནས་གཉིས་སྒོམ་པའི་
313



A
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
,བར་ནི། འབྲིང་ཡིན་ལ། གཉིས་པོ་སྲེད་པ་ཤས་ཆེ་ན། ལེ་ལོ་དང་ང་རྒྱལ་གྱི་གཉེན་པོར་མི་
རྟག་དུཁ་གཉིས། ལྟ་བ་ཤས་ཆེ་ན། བདག་དང་བདག་གིར་ལྟ་བའི་གཉེན་པོར་བདག་མེད་
དང་སྟོང་པ་གཉིས་སྒོམ་མོ། །དེ་ནས་བཟོད་ཆེན་དང་ཆོས་མཆོག་འདོད་ཁམས་ཀྱི་དུཁ་ཕུང་
པོ་ལྔ་ལ་དམིགས་པས་སྐད་ཅིག་རེ་རེ་སྟེ། དབྱིག་གཉེན་གྱིས། དེ་ལས་དྲོ་བར་གྱུར་པ་
འབྱུང་། །དེ་ནི་བདེན་བཞིའི་སྤྱོད་ཡུལ་ཅན། །རྣམ་པ་བཅུ་དྲུག་དྲོ་ལ་ལས། །རྩེ་མོ་དེ་ཡང་དེ་
དང་འདྲ། །གཉིས་ཀ་ཆོས་ཀྱིས་རྣམ་པ་གཏོད། །གཞན་དག་གིས་ཀྱང་འཕེལ་བར་བྱེད། །དེ་
ལས་བཟོད་པ་ཡང་སྐྱེ་སྟེ། །རྣམ་གཉིས་དེ་བཞིན་བཟོད་པ་ནི། །ཐམས་ཅད་ཆོས་ཀྱིས་འཕེལ་
བར་བྱེད། །ཆེན་པོ་འདོད་གཏོགས་དུཁ་ཡུལ། །དེ་ནི་སྐད་ཅིག་གཅིག་དེ་བཞིན། །ཆོས་
མཆོག་ཐམས་ཅད་ཕུང་པོ་ལྔ། །ཞེས་སོ། །མཐོང་ལམ་ནི། ཆོས་མཆོག་གི་རྗེས་སུ་འདོད་
ཁམས་ཀྱི་དུཁའི་ཆོས་ཉིད་རྟོགས་པ་བར་ཆད་མེད་ཀྱིས་བསྡུས་པ་ཆོས་བཟོད། དེ་ཉིད་རྣམ་
གྲོལ་ལམ་གྱིས་བསྡུས་པ་ཆོས་ཤེས། དེའི་རྗེས་སུ་ཁམས་གོང་གི་དུཁ་རྟོགས་པའི་བར་ཆད་
མེད་ལམ་དང་རྣམ་གྲོལ་ལམ་གཉིས་ནི། རྗེས་བཟོད་རྗེས་ཤེས་སོ། །དེ་བཞིན་དུ་བདེན་པ་
གཞན་གསུམ་ལའང་སྦྱར་བས་སེམས་ཀྱི་སྐད་ཅིག་བཅུ་དྲུག་གི་དང་པོ་བཅོ་ལྔ་མཐོང་ལམ་ཡིན་
ལ། ཐམས་ཅད་ཀྱང་ཆོས་མཆོག་དང་ས་གཅིག་གོ །དབྱིག་གཉེན་གྱིས། ལོ་ཀ་པ་ཡི་ཆོས་
མཆོག་ལས། །ཆོས་ཀྱི་བཟོད་པ་ཟག་པ་མེད། །འདོད་དུཁ་ལ་དེ་ནས་ནི། །དེ་ཉིད་ཆོས་
ཤེས་དེ་བཞིན་ཡང་། །དུཁ་ལྷག་ལ་རྗེས་བཟོད་ཤེས། །བདེན་པ་གསུམ་ལ་དེ་བཞིན་ནོ། །དེ་
ལྟར་བདེན་པ་མངོན་རྟོག་འདི། །སེམས་བཅུ་དྲུག་གོ་རྣམ་གསུམ་སྟེ། །མཐོང་དམིགས་བྱ་བ་
ཞེས་བྱའོ། །དེ་ནི་ཆོས་མཆོག་དང་ས་གཅིག །བཟོད་དང་ཤེས་ལ་གོ་རིམ་བཞིན། །བར་ཆད་
མེད་དང་རྣམ་གྲོལ་ལམ། །དེ་ལས་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་
ལམ། །ཞེས་སོ། །སྒོམ་ལམ་ནི། འདོད་ཁམས་དང་། བསམ་གཏན་བཞི་དང་གཟུགས་མེད་
བཞི་སྟེ། ས་དགུ་པོ་རེ་རེ་ལ་སྒོམ་སྤང་གི་ཉོན་མོངས་པ་དགུ་དགུ་གྱ་གཅིག་དེ་དག་གི་གཉེན་
པོར་གྱུར་པ་སྟེ། དབྱིག་གཉེན་གྱིས། ས་དང་ས་ན་ཉེས་རྣམས་དགུ། །དེ་བཞིན་དུ་ཡང་ཡོན་
ཏན་རྣམས། །ཆུང་དང་འབྲིང་དང་ཆེ་རྣམས་ཀྱི། །ཆུང་ངུ་ལ་སོགས་ཐ་དད་ཕྱིར། །ཞེས་ཏེ།
རིམ་གྱིས་པ་ལ་རྒྱུ་གཅིག །གཅིག་ཆར་བ་ལ་ནི་ཁམས་གསུམ་གྱི་ཉོན་མོངས་དྲིལ་ནས་སྤོང་བས་
དགུར་སྐྱེའོ། །མཐོང་སྒོམ་གཉིས་ནི། འཕགས་ལམ་བརྒྱད་དང་། བྱང་ཆུབ་ཡན་ལག་བདུན་:
314



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ཡིན་ནོ། །དབྱིག་གཉེན་གྱིས། སྡེ་ཚན་བདུན་ནི་གོ་རིམ་བཞིན། །ལས་ནི་དང་པོ་བ་དག་
དང། །ངེས་འབྱེད་ཆ་མཐུན་རྣམས་དང་ནི། །སྒོམ་དང་མཐོང་ལ་རབ་ཏུ་དབྱེ། །ཞེས་སོ། །
ཁ་ཅིག་ནི། གོ་རིམ་བཞིན་འདོད་པའང་ཡོད་དོ། །མི་སློབ་ལམ་ནི། སྲིད་རྩེའི་ཉོན་མོངས་
དགུ་པ་ཟད་པ་ཐོབ་ཅིང་ཤེས་པ་ན་ཡིན་ནོ། །དབྱིག་གཉེན་གྱིས། དེ་ཟད་ཐོབ་དང་དེ་ཟད་
ཤེས། །དེ་ཚེ་དེ་མི་སློབ་དགྲ་བཅོམ། །ཞེས་སོ། །དེ་ཡང་ཇི་སྲིད་འཚོའི་བར་དུ་ལྷག་བཅས།
ཤི་ནས་ལྷག་མེད་ཀྱི་མྱང་འདས་སུ་ཤེས་པར་བྱའོ། །གཉིས་པ་ནི། ལམ་དེ་དག་ཐབས་ཤེས་
ཟུང་འབྲེལ་དུ་ཤེས་ཏེ། ཐེག་པ་གསུམ་གྱི་ལམ་བསྟན་པ་ལ་མཁས་པར་བྱ་བའི་ཕྱིར་སྦྱོར་བ་
སེམས་སྐྱེད་ཀྱིས་ཀུན་ནས་བསླངས། དངོས་གཞི་ཅིར་ཡང་མི་དམིགས་པར་རྟོགས་པའི་ཤེས་
རབ་ཀྱིས་ཟིན་པ། རྗེས་ལ་དགེ་བ་བྱང་ཆུབ་ཆེན་པོར་བསྔོ་བར་དང་བཅས་པའི་སྒོ་ནས་ཉན་
ཐོས་ཀྱི་ལམ་ཡོན་ཏན་ཡར་ལྡན་དུ་ཤེས་སོ། །རང་རྒྱལ་གྱི་ལམ་ཤེས་ཚུལ་ཡང་དེ་བཞིན་ནོ། །
གསུམ་པ་ལ། ལོ་ཙཱ་བ་སོགས་ན་རེ། བསྟན་བཅོས་འདིར་ཉན་རང་རང་རྒྱུད་པའི་ལམ་
བསྟན་ནོ། །ཞེ་ན། དེ་མི་རིགས་ཏེ། སེམས་བསྐྱེད་ཤེས་རབ་བསྔོ་བ་གསུམ་དང་ལྡན་པའི་
ཕྱིར་རོ། །མདོ་ནི། རྣམ་མཁྱེན་ཉིད་དང་ལྡན་པའི་སེམས་བསྐྱེད་པས་དེ་མི་དམིགས་པའི་ཚུལ་
གྱིས་ཞེས་པས་སོ། །འདིར་ཡུལ་ལམ་གསུམ་དངོས་སུ་བསྟན་པས་ཡུལ་ཅན་ལམ་ཤེས་གསུམ་
ཤུགས་ལ་བསྟན་ཏེ། བདེན་བཞི་མི་རྟག་སོགས་བཅུ་དྲུག་ཏུ་རྟོགས་པའི་སྒོ་ནས་ཉན་ཐོས་ཀྱི་
ལམ། སེམས་བསྐྱེད་ཅིང་དེ་མི་དམིགས་པར་རྟོགས་པའི་སྒོ་ནས་ལམ་ཤེས། ཁྱད་པར་གསུམ་
དང་ལྡན་པའི་སྒོ་ནས་རང་རྒྱལ་གྱི་ལམ། སེམས་བསྐྱེད་ཅིང་ཡར་ལྡན་དུ་བསྡུས་པའི་སྒོ་ནས་ལམ་
ཤེས། དེ་དག་ཀྱང་བྱང་སེམས་ཀྱི་རྒྱུད་ལ་ཡོད་པའི་ལམ་གཉིས་བསྟན་པར་ཤེས་པར་བྱའོ། །
འགྲེལ་པ་ལ། ཡོངས་སུ་ཤེས་པར་བྱའོ། །ཞེས་དྲང་ངོ་། །གང་ན། བདེན་པ་བཞི་ལ་དམིགས་
པའི་རྣམ་པ་བཅུ་དྲུག་གམ། སོ་གསུམ་པོ་རྣམས་སོ། །གང་གིས་ན། བྱང་སེམས་ཀྱིས་སོ། །
གང་དུ་ན། ལམ་ཤེས་ཉིད་ཀྱི་སྐབས་སུའོ། །གང་གི་སྒོ་ནས་ན། སེམས་བསྐྱེད་ཅིང་རྣམ་པ་
རྣམས་ངོ་བོ་ཉིད་མི་དམིགས་པར་རྟོགས་པའི་སྒོ་ནས་སོ། །ཇི་ལྟར་ན། ཉན་ཐོས་རྣམས་ཀྱི་
ལམ་ཡིན་པར་ཐབས་ཤེས་ཟུང་འབྲེལ་དེ་ལྟར་རོ། །རྣམ་པ་རྣམས་གང་ཞེ་ན། སྡུག་ཀུན་སོ་སོ་
བའི་རྣམ་པ་བརྒྱུད། ཐུན་མོང་དུ་བཅུ་བཞི། འགོག་བདེན་གྱི་བདུན། ལམ་བདེན་གྱི་
བཞིའོ། །ཆོས་མངོན་པ་ནས་འབྱུང་བ་དང་ཐ་སྙད་མཐུན་པར་གསུངས་པ་ནི། ངོ་བོ་ཉིད་ཀྱི་
315



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
རྣམ་པ། མི་མཐུན་པར་གསུངས་པ་ནི། རྣམ་གྲངས་ཀྱི་རྣམ་པ་ཡིན་པས་ཅི་རིགས་པར་གོ་བར་
བྱ་སྟེ། དང་པོ་དུཁའི་བཞི་ནི། བདེན་པ་བཞི་ཡོད་པ་དེ་ལ་དུཁའི་བདེན་པའི་རྣམ་པ་ནི།
སྐྱེ་ཞིང་འཇིག་པས་མི་རྟག་པ་དང་། ཟག་པ་དང་བཅས་ཤིང་འཕགས་པ་ཐམས་ཅད་དང་མི་
མཐུན་པས་དུཁ་བ་དང་། དོན་གཞན་གྱི་བདག་གིས་སྟོང་པ་དང་། སྟོང་པའི་ངོ་བོར་གྱུར་པ་
བདག་མེད་པ་སྟེ། དེ་དག་གི་མཚན་ཉིད་ནི། རང་ཉིད་བདག་མ་ཡིན་པས་ཞི་བ། རྣམ་
གྲངས་ཀྱི་རྣམ་པ་སྟེ། བཞི་དག་གོ །དང་ནི། ཐམས་ཅད་བསྡུ་བའོ། །གཉིས་པ་ཀུན་འབྱུང་
བའི་བདེན་པའི་ངོ་བོ་ཉིད་ཀྱི་རྣམ་པ་དུཁའི་རྒྱུའི་རྩ་བར་གྱུར་པའི་ངོ་བོ་ཉིད། རྣམ་གྲངས་ཀྱི་
།
རྣམ་པ་ནད་ལྟ་བུ་དང་། དེ་བཞིན་དུ་སྦྱར་ཏེ། དུཁ་ཀུན་འབྱུང་བས་འབྲས་དང་། དུཁ་
དྲག་ཏུ་རབ་ཏུ་སྐྱེ་བའི་རྐྱེན་ཡིན་པས་ཟུག་རྔུ་དང། དུཁ་བརྒྱུད་ནས་སྐྱེད་པའི་རྐྱེན་ཡིན་པས་
བདེ་བའི་དགེ་བ་འཇོམས་པ་སྡིག་པའི་རྣམ་པ་རྣམས་སོ། །
གསུམ་པ་ནི། ཉན་རང་མཐོང་ལམ་སྐྱེས་པའི་ཚེ་སྡུག་ཀུན་གྱི་མཚན་ཉིད་རྟོགས་པས་
སྡུག་ཀུན་ལ་ཡིད་འབྱུང་བ་དང་། སྒོམ་ལམ་དུ་སྡུག་ཀུན་ལ་འདོད་ཆགས་དང་བྲལ་བར་བྱ་བ་
དང། མི་སློབ་ལམ་དུ་སྡུག་ཀུན་འགོག་པའི་ཕྱིར་ཞུགས་པ་ཡིན་ཞེས། ལུང་ལས་འབྱུང་བའི་
ཕྱིར་དུཁ་དང་ཀུན་འབྱུང་གི་བདེན་པ་གཉིས་པོ་དེ་དག་ཉིད། སོ་སོ་སྟེ། རེ་རེ་ལ་ཡིད་འབྱུང་
བའི་རྣམ་པ་དེ་དག་གི་མཚན་ཉིད་དེ། རང་བདེ་འཇོམས་པའི་དགྲར་གྱུར་པས་ཕ་རོལ་དང།
འདི་ལ་གནོད་བྱེད་ཡོད་ན་འཇིག་པའི་ཆོས་ཅན་གྱི་རྣམ་པའི་ངོ་བོ་ཉིད་དག་ཡིད་འབྱུང་བའི་
དམིགས་པར་འགྱུར་རོ། །འདོད་ཆགས་དང་བྲལ་བའི་རྣམ་པ་དག་གི་ངོ་བོ་སྟེ། དམིགས་པ།
རང་གི་ངོ་བོར་མི་གནས་པས་གཡོ་བ་དང་། རྒྱུ་ལ་ལྟོས་མེད་དུ་འཇིག་པས་རབ་ཏུ་འཇིག་པའི་
རྣམ་པ་དག་དང་། འགོག་པའི་རྣམ་པའི་རང་གི་ངོ་བོ་ཉིད་དམིགས་པ་འདི་དང་གཞན་གྱིས་
གནོད་པའི་གནས་སུ་གྱུར་པས་འཇིགས་པ་དང་། སྲིན་པོ་ལ་སོགས་པས་གནོད་པས་ནད་འགོ་
བ་དང་། འབྱུང་བ་འཁྲུགས་པ་དང་ཐོག་འབབ་པ་ལ་སོགས་པའི་གནས་སུ་གྱུར་པས་འཚེ་བའི་
རྣམ་པ་རྣམས་སོ། །བཞི་པ་ལ། འགོག་པའི་བདེན་པའི་རྣམ་པ་ལ་མ་རིག་པ་འགོག་པ་རང་གི་
ངོ་བོ། རྣམ་གྲངས་ཀྱི་རྣམ་པ་བདག་འཛིན་གྱི་ཉོན་མོངས་མེད་པ་དང་། དུཁ་ཞི་བ་དང་།
བདེ་ཞིང་གཙང་བས་གྱ་ནོམ་པའི་བདག་ཉིད་དུཁ་དང་མི་གཙང་བས་དབེན་པ་དང་། ཇི་ལྟར་
ངེས་པར་འབྱུང་བའི་མཚན་ཉིད་རྣམ་ཐར་གྱི་སྒོ་ངོ་བོས་སྟོང་པ་ཉིད་དང་། རྒྱུའི་མཚན་མ་མེད་::ག
.
316



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་དེ་སྙེ་མ།
པ་དང་། འབྲས་བུ་ལ་སྨོན་པ་མེད་པ་གསུམ་དང་། གང་ངེས་པར་འབྱུང་བ་སླར་འཁོར་བར་
མངོན་པར་འདུ་བྱེད་པ་མེད་པའི་རྣམ་པ་རྣམས་སོ། །ལྔ་པ་ལམ་གྱི་བདེན་པའི་རྣམ་པ་མྱང་
འདས་ཀྱི་གྲོང་ཁྱེར་དུ་ཕྱིན་བྱེད་ལམ་དང་མ་ལུས་པར་རྟོགས་པས་རིགས་པ་དང་། རྟོགས་པར་
བྱེད་པས་སྒྲུབ་པ་དང་། མངོན་ཞེན་མེད་པར་འགྲོ་བ་ངེས་པར་འབྱིན་པ་སྟེ། རྣམ་པ་ཞེས་ཀུན་
ལ་སྦྱར་རོ། །
གཉིས་པ་ལ་གསུམ་ལས། སྔ་འགྲེལ་ནི། འཆད་དོ། །ཞེས་དྲང་ངོ་། །གང་གི་ཚེ་ན།
ཉན་ཐོས་ཀྱི་ལམ་བརྗོད་ནས་དེའི་རྗེས་སུའོ། །གང་ན། དེའི་རྒྱུ་ངེས་འབྱེད་ཆ་མཐུན་ནོ། །
འཆད་དགོས་པའི་རྒྱུ་མཚན་ནི། བདེན་པ་བཞི་མངོན་སུམ་དུ་ཡོངས་སུ་ཤེས་པ་ནི། རྒྱུ་ངེས་
འབྱེད་ཆ་མཐུན་རྟོགས་ཤིང་ཐོབ་པ་སྔོན་དུ་འགྲོ་བ་ཅན་ཡིན་པས་སོ། །རྩ་བ་ནི། འཕགས་པ་
ཉན་ཐོས་ཀྱི་སྦྱོར་ལམ་ལ་བཞི་ལས། གཟུགས་སོགས་ཕུང་པོ་ལྔ་སྟོང་པ་ཉིད་ལ་དམིགས་ནས་
རྣམ་པ་དོན་དམ་པར་རང་རང་གི་ངོ་བོས་སྟོང་པའི་ཕྱིར་གཟུགས་སོགས་དང་བྱང་སེམས་ཀྱི་
སྟོང་པ་ཉིད་རྣམས་དོན་ལ་ཐ་དད་མེད་ཅིང་བློས་ཀྱང་དབྱེར་མེད་པར་རྟོགས་ཏེ་སྒོམ་པས་དྲོ་བ་
མདོ་ནི། ཀོའུ་ཤི་ཀ །གཟུགས་ནི་གཟུགས་ཀྱིས་སྟོང་ངོ་། །ཞེས་སོ། །གཟུགས་སོགས་
སྟོང་པ་དེ་དག་ཅིར་ཡང་མི་དམིགས་པར་རྟོགས་པས་རྩེ་མོར་གྱུར་པ་དག་ཏུ་འདོད་དོ། །མདོ་
ནི། ཀོའུ་ཤི་ཀ །འདི་ལ་བྱང་སེམས་ཀྱིས་དམིགས་པའི་ཚུལ་གྱིས་གཟུགས་ལ་གནས་པར་མི་
བྱའོ། །ཞེས་སོ། །གཟུགས་སོགས་སྟོང་པ་དེ་ལ་རྟག་པ་དང། སོགས་པ་མི་རྟག་པ་ལ་སོགས་
པའི་ཚུལ་གྱིས་གནས་པ་བཀག་པས་བཟོད་པ་རྣམས་སོ། །མདོ་ནི། དམིགས་པའི་ཚུལ་གྱིས་
གཟུགས་རྟག་ཅེས་བྱ་བར་གནས་པར་མི་བྱའོ། །ཞེས་སོ། །བྱང་སེམས་ཀྱིས་ས་བཅུ་ལ་སོགས་
པ་དག་ལ་བརྩམས་ནས་ནི་དམིགས་པའི་ཚུལ་གྱིས་མི་གནས་པར་རྒྱས་པར་བསྟན་པ་ཡིས་ཆོས་
མཆོག་ཏུ་འགྱུར་བར་མདོ་ལས་བཤད་དོ། །དེ་དག་ལ་དམིགས་པས་གནས་པར་མི་བྱ་བ་ཅིའི་
ཕྱིར་ཞེ་ན། སངས་རྒྱས་ཀྱིས་ཡོད་མེད་མ་ལུས་པ་མཁྱེན་ནས་ཆོས་རྣམས་དོན་དམ་པར་ཅིར་
ཡང་མ་གཟིགས་པའི་ཕྱིར་རོ། །མདོ་ནི། ས་དང་པོ་ལ་དམིགས་པའི་ཚུལ་གྱིས་གནས་པར་མི་
བྱའོ། །ཞེས་སོ། །འགྲེལ་པ་ལ། གང་གིས་དམིགས་པའི་རྣམ་པ། གང་ལ་དམིགས་པའི་ཡུལ།
བློའི་ངོ་བོ་དང་གསུམ་མོ། །དང་པོ་ལ། དྲོད་ཀྱི་རྣམ་པ་ནི། གཟུགས་ལ་སོགས་པའི་ཕུང་པོ་
རང་རང་གི་ངོ་བོ་ཉིད་ཀྱིས་སྟོང་པའི་ཕྱིར་གཟུགས་དང་ཚོར་བ་སོགས་ཀྱི་སྟོང་པ་ཉིད་རྣམས་བ
317



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
.ཕན་ཚུན་ཏེ། གཞན་དང་གཞན་དུ་ཐ་དད་པ་མེད་པ་དང་། རྩེ་མོའི་ནི། གཟུགས་ལ་སོགས་
པ་སྔ་མ་བཞིན་དུ་རང་རང་ངོ་བོས་སྟོང་པའི་ཕྱིར་གཟུགས་ལ་སོགས་སུ་མི་དམིགས་པ་དང་།
བཟོད་པའི་ནི། མི་དམིགས་པ་དེ་བཞིན་དུ་གཟུགས་ལ་སོགས་པ་ལ་རྟག་པ་ཡང་མ་ཡིན། མི་
རྟག་པ་ཡང་མ་ཡིན། བདེ་བ་ཡང་མ་ཡིན། དུཁ་ཡང་མ་ཡིན་ནོ། །ཞེས་དམིགས་པའི་ཚུལ་
གྱིས་གནས་ཤིང་ཞེན་པ་བཀག་པ་དང་། ཆོས་མཆོག་གི་ནི། རྒྱུ་མཚན་གང་གི་ཕྱིར་དེ་བཞིན་
གཤེགས་པས་བྱང་ཆུབ་མངོན་པར་རྫོགས་པར་སངས་རྒྱས་ནས་དོན་དམ་པར་ཆོས་རྣམས་ཅིར་
ཡང་མ་གཟིགས་པ་ཞེས་བྱ་བ། ཇི་སྐད་དུ། མོད་མེད་དངོས་པོ་མཁྱེན་པ་པོ། །ཀུན་མཁྱེན་
པས་ཀྱང་གང་མ་གཟིགས། །ཞེས་བྱ་བའི་ཚུལ་གྱིས་མཁྱེན་བརྩེ་ཚད་མར་གྱུར་པའི་སྐྱེས་བུས་
ཆོས་ཐམས་ཅད་མ་དམིགས་པའི་གཏན་ཚིགས་ཀྱི་འཐད་པ་སྟེ། ལུང་གི་ཚད་མས། ས་དང་པོ་
རབ་ཏུ་དགའ་བ་དང་སོགས་པ་གཉིས་པ་དྲི་མ་མེད་པ་ལ་སོགས་པ་ལ་དམིགས་པའི་ཚུལ་གྱིས་མི་
གནས་པར་རྒྱས་པར་མདོ་ལས་ཇི་སྐད་བསྟན་པ་བཞིན་སྒོམ་པ་ཞེས་བྱ་བའི་རྣམ་པ་བཞི་པོ་དེ་
རྣམས་ཀྱིས་སོ། །གཉིས་པ་ནི། བདེན་པ་བཞིའི་དམིགས་པ་ལའོ། །གསུམ་པ་ནི། གོ་རིམ་
བཞིན་དུ་ངེས་འབྱེད་ཆ་མཐུན་དྲོད་རྩེ་བཟོད་མཆོག་བཞི་སྐྱེའོ་ཞེས་བྱ་བ་ཡིན་ནོ། །
གཉིས་པ་ལ། སྤྱི་གཞུང་གཉིས་སོ། །དང་པོ་ལ་གསུམ་ལས། མཚན་ཉིད་ནི། སྐྱེས་བུ་
རིགས་ལྡན་གང་ཞིག་རང་བཞིན་གྱིས་དབང་པོ་འབྲིང་དུ་གྱུར་པ། རང་རྒྱལ་གང་ཟག་གི་
མཚན་ཉིད། རང་སངས་རྒྱས་ཀྱི་ས་ལ་བརྟེན་ནས་རང་བྱང་ཆུབ་ཏུ་བགྲོད་པའི་གོ་སྐྱབས་ཕྱེ་
བཤུལ་དུ་འགྱུར་བ། རང་རྒྱལ་ལམ་གྱི་མཚན་ཉིད་དོ། །མཚོན་བྱ་ནི། སྨོན་ལམ་ལ་སོགས་
པའི་རྐྱེན་གྱི་མཐུས་རྟོགས་པས་རྐྱེན་རྟོགས། བདག་ཉིད་གཅིག་པུའི་དོན་དུ་འགྱུར་བར་བྱས་
ནས་རང་ཉིད་སངས་རྒྱས་པས་རང་སངས་རྒྱས་སོ། །མཚན་གཞི་ལ། ལམ་གྱི་དབྱེ་བ་ཉན་སོ
ཐོས་དང་མཐུན་ནོ། ། གང་ཟག་གི་དབྱེ་བ་ལ། བསེ་རུ་ལྟ་བུ། ཚོགས་དང་སྤྱོད་པ་ཆེན་པོ་
དང་། ཆུང་ངུ་དང་གསུམ་མོ། །དང་པོ་ལ། སྒྲུབ་པ་པོ་གང་ཟག །སྒྲུབ་པ་ལམ། བསྒྲུབས་
པའི་འབྲས་བུའི་ཁྱད་པར་གསུམ་མོ། །དང་པོ་ལ། ཉན་ཐོས་པས་དབང་པོ་རྣོ་ལ། བྱང་
སེམས་པས་རྟུལ་བ་རང་བཞིན་གྱིས་དབང་པོ་འབྲིང་སྟེ། རང་སངས་རྒྱས་ཀྱི་རིགས་ཅན།
དེའི་ནང་ནས་དབང་རྣོན་སྐྱོ་ཤས་ཆེ་ཞིང་། སྙིང་རྗེ་ཤས་ཆུང་བ། བསེ་རུ་ལྟར་གཅིག་པུར་
གནས་པ་ལ་དགའ་བའོ། །གཉིས་པ་ལ། ཚོགས་གསོག་པའི་ཁྱད་པར། ལམ་བགྲོད་པའི་ཁྱད་།
318



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པར་གཉིས་སོ། ། དང་པོ་ལ། དབྱིག་གཉེན་གྱིས། བསེ་རུ་བསྐལ་པ་བརྒྱ་ཡི་རྒྱུས། །ཞེས་
པས། བསྐལ་པ་བརྒྱའི་བར་དུ་ངེས་འབྱུང་གི་ཚུལ་ཁྲིམས་དང་། ཉན་ཐོས་ཀྱི་སྡེ་སྣོད་ལ་ཐོས་
བསམ་བྱས་པར་ཐར་པ་ཆ་མཐུན་རྫོགས་པ་ན། ད་དུང་སྐྱེ་བ་ལེན་པར་ཤེས་ནས་དེར་རང་བྱུང་
ཐོབ་པར་བྱ་བའི་ཕྱིར་སྡེ་སྣོད་གསུམ་གྱི་དོན་ཕུང་པོ། ཁམས། སྐྱེ་མཆེད། བདེན་པ། རྟེན་
འབྲེལ། གནས་དང་གནས་མ་ཡིན་པ་སྟེ། མཁས་པར་བྱ་བའི་དངོས་པོ་དྲུག་ལ་མཁས་པར་
སྦྱངས་ཏེ། འཆི་འཕོ་ཁར། སངས་རྒྱས་དང་ཉན་ཐོས་མེད་པའི་ཞིང་སྟོང་པར་སྐྱེ་བར་གྱུར་
ཅིག །དེར་ཡང་གཞན་ལ་ལྟོས་པ་མེད་པར་རང་གིས་ཐོབ་པའི་ཤེས་རབ་ཀྱིས་ལམ་བགྲོད་པར་
གྱུར་ཅིག །བྱང་ཆུབ་ཐོབ་པ་ན་གདུལ་བྱ་ལ་ལུས་ཀྱི་སྙིང་བརྩེ་བར་བྱེད་ཀྱི། ངག་གི་སྙིང་བརྩེ་
བར་བྱེད་པར་མ་གྱུར་ཅིག་ཅེས་བྱ་བའི་སྨོན་ལམ་གྱིས་ཚོགས་གསོག་གོ །གཉིས་པ་ནི། དེ་
ནས་ཤི་འཕོས་ཏེ་སངས་རྒྱས་ཉན་ཐོས་མེད་ པའི་ ཞིང་སྟོང་པར་གླིང་ གསུམ་ གྱི་ སྐྱེས་པ།
དམངས་རིགས་མིན་པ་ཞིག་ཏུ་སྐྱེས་ཏེ། ཁྱིམ་ནས་ཁྱིམ་མེད་པར་རང་བྱུང་གིས་རབ་ཏུ་བྱུང་
ཞིང་བསྙེན་པར་རྫོགས་ནས་དུར་ཁྲོད་དུ་ཕྱིན་ཏེ། རུས་པ་འདི་ཅི་ལས་བྱུང་བསམ་པས། མ་
རིག་པ་ནས་རྒ་ཤིའི་བར་རྟེན་འབྲེལ་ལུགས་འབྱུང་ལུགས་ལྡོག་ཏུ་རྟོགས་པའི་དོན། བསམ་
གཏན་བཞི་པའི་དངོས་གཞི་ལ་བརྟེན་ནས་བསྒོམས་པས་སྦྱོར་ལམ། མཐོང་ལམ། སྒོམ་ལམ།
མི་སློབ་ལམ་རྣམས་ཚེ་གཅིག་ལ་མངོན་དུ་བྱེད་དོ། །དེ་ཡང་མཐོང་སྤང་ཉོན་སྒྲིབ་དང། ཤེས་
སྒྲིབ་གཟུང་རྟོག་སྤོང་ངོ། །སྒོམ་སྤང་ཁམས་གསུམ་གྱི་ཤེས་སྒྲིབ་གཟུང་རྟོག །ཁམས་གོང་གི་
ཉོན་སྒྲིབ་དགུར་དྲིལ་ཏེ་སྤང་ངོ་། །འདོད་ཁམས་ཀྱི་ཉོན་མོངས་ནི། ལོ་ཀ་པའི་སྒོམ་ལམ་གྱིས་
མཐོང་ལམ་གྱི་སྔར་སྤང་ཟིན་ཏེ། བསམ་གཏན་བཞི་པ་ཐོབ་ལ་མ་ཉམས་པའི་ཕྱིར་རོ། །དེས་
ན་ལོ་ཀ་ལས་འདས་པའི་སྒོམ་ལམ་གྱིས་སྤང་མི་དགོས་སོ། །དབྱིག་གཉེན་གྱིས། སྟོན་དང་
བསེ་རུ་བྱང་ཆུབ་པར། །བསམ་གཏན་མཐའ་བརྟེན་གཅིག་ལ་ཀུན། །དེ་ཡི་སྔོན་དུ་ཐར་ཆ་
མཐུན། །ཞེས་སོ། །རྩ་ཤེར། སངས་རྒྱས་རྣམས་ནི་མི་བཞུགས་ཤིང་། །ཉན་ཐོས་རྣམས་
ཀྱང་ཟད་གྱུར་པར། །རང་སངས་རྒྱས་ཀྱི་ཡེ་ཤེས་ནི། །རྟེན་པ་མེད་པར་རབ་ཏུ་སྐྱེ། །ཞེས་
སོ། །གསུམ་པ་ལ། རང་དོན་གནས་པ་དང། གཞན་དོན་རྒྱུ་བའི་ཁྱད་པར་རོ། །དང་པོ་ནི།
སྐུ་བསེ་རུ་ལྟར་གཅིག་པུར་འདུག་པ། གསུང་སྨྲ་བཅད་དམ་པོ། །ཐུགས་བདེན་བཞི། རྟེན་
འབྲེལ། རྣམ་ཐར་སྒོ་གསུམ་གྱི་དོན་ལ་རྩེ་གཅིག་ཏུ་གནས་པའོ། །གཉིས་པ་ནི། འདོད་པའི་།
319



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
རྟེན་ཅན་ཡིན་པས་ཁམ་གྱི་ཟས་ཀྱིས་འཚོ་དགོས་པས་གྲོང་དུ་བསོད་སྙོམས་ལ་གཅིག་པུར་རྒྱུ་
ཞིང་། ལོག་པར་སྒྲུབ་པ་རྣམས་རྫུ་འཕྲུལ་བསྟན་ནས་འགྱོད་པ་སྐྱེད་ཅིང་སྡིག་པ་དག་པར་བྱེད་
ལ། གདུལ་བྱ་ཆོས་དོན་དུ་གཉེར་བ་བྱུང་ན་སྒྲ་མེད་ལུས་ཀྱིས་ཆོས་སྟོན་པར་བྱེད་དོ། །
གཉིས་པ་ལ་གསུམ་སྔར་བཞིན་ལས། དང་པོ་ནི། རིགས་དེ་ཉིད་ཀྱི་དབང་པོ་འབྲིང་པོ།
ཟླ་བཅས་ལ་དགྱེས་པའོ། །གཉིས་པ་ལ་གཉིས་ཀྱི་ཚོགས་ནི། བསྐལ་པ་བརྒྱའི་སུམ་གཉིས་ཙམ་
དུ་ཚོགས་བསགས་པས་བཟོད་པ་འབྲིང་མན་ཆད་བསྐྱེད་ནས་མཁས་པར་བྱེད་ཅིང་སྨོན་ལམ་
འདེབས་སོ། །གཉིས་པ་ནི། མ་ཉམས་ན་བཟོད་ཆེན་ནས་བསྐྱེད་པས་ཆོག་ག ཉམས་ན་
དྲོད་ནས་བསྐྱེད་དགོས་སོ། །གསུམ་པ་ལ། གནས་པ་དང་། རྒྱུ་བ་གཉིས་ཀ་ཟླ་བཅས་ཡིན་ལ།
གཞོན་ཐམས་ཅད་སྔར་བཞིན་ནོ། །
གསུམ་པ་ལ་གསུམ་ལས། གང་ཟག་དབང་པོ་འབྲིང་པོའི་རྟུལ་པོ། །ཚོགས་བསྐལ་པ་
བརྒྱའི་སུམ་ཆ་ཙམ་དུ་བསགས་པས་མཐོང་ལམ་གྱི་བར་ཐོབ་ནས་མཁས་པ་དང་སྨོན་ལམ་
སྦྱངས་ཏེ་ལམ་ལྷག་མ་བགྲོད་ཅིང་། གཞན་ཐམས་ཅད་ཚོགས་སྤྱོད་ཆེན་པོ་པ་བཞིན་ནོ། །
གཉིས་པ་ལ་གསུམ་སྟེ། ཉན་ཐོས་ལས་ཁྱད་ཞུགས་པར་བསྟན་པ། ཁྱད་པར་ཅན་རང་རྒྱལ་གྱི་
ལམ་རྒྱུ་ངེས་འབྱེད་ཆ་མཐུན་ནོ། །དང་པོ་ལ་ཡེ་ཤེས་ཟབ་པར་བསྟན་པ་དང་། ཟབ་མོ་ལ་རྩོད་
པ་སྤང་བའོ། །དང་པོ་ལ་གསུམ་ལས། སྔ་འགྲེལ་ནི། འཆད་དོ། །ཞེས་དྲང་ངོ་། །གང་ན།
ཉན་ཐོས་ལས་རང་རྒྱལ་ཁྱད་ཞུགས་པ་ཉིད་དུ་སྒྲུབ་པའོ། །གང་གི་ཚེ་ན། རེ་ཞིག་ཉན་ཐོས་ཀྱི་
ལམ་གྱི་མཇུག་ཐོགས་སུའོ། །དེའི་རྒྱུ་མཚན། བསྐྱེད་རིམ་བཞིན་བྱས་ན། རང་སངས་རྒྱས་
ཀྱི་ལམ་གྱི་ངོ་བོ་བརྗོད་པར་རིགས་མོད་ཀྱི། ཉན་ཐོས་རྣམས་ལས་རང་སངས་རྒྱས་དེ་དག་ཇི་
ལྟར་ལམ་བགྲོད་པ་དང་ཆོས་སྟོན་པ་ན་ཁྱད་པར་དུ་འཕགས་ན། ཁྱད་པར་གང་གིས་ན། རང་
སངས་རྒྱས་དེ་དག་གི་ལམ་ཉན་ཐོས་ལས་གཞན་ཡིན་སྙམ་པའི་དོགས་པ་བསུས་ནས་དེའི་ལན་
གདབ་པར་བྱ་བའི་ཕྱིར་དུའོ། །རྩ་བ་ལ། བསེ་རུ་ལྟ་བུའི་ཡེ་ཤེས་ནི་ཆོས་ཅན། ལམ་བགྲོད་
པའི་ཚེ་ཉན་ཐོས་པས་ཟབ་པ་ཉིད་དུ་མངོན་པར་བརྗོད་དོ། །སྲིད་པ་ཐ་མ་པའི་ཚེ་སློབ་དཔོན་
གཞན་གྱིས་བསྟན་མི་དགོས་པར་འདོད་ཁམས་སུ་བྱང་ཆུབ་ཐོབ་པའི་ཕྱིར། རྟགས་གྲུབ་སྟེ།
རང་བྱུང་སངས་རྒྱས་བདག་ཉིད་ཀྱི་སྨོན་ལམ་ལ་སོགས་པའི་མཐུས་བྱང་ཆུབ་རྟོགས་པའི་ཕྱིར་
རོ། །མདོ་ནི། ཆོས་ཐམས་ཅད་ཀྱང་སྤྲུལ་པ་ལྟ་བུ་ཡིན་ཏེ། དེ་ལ་སུས་ཀྱང་བསྟན་པ་མེད་
320



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་དོ། །ཞེས་སོ། །ཡང་གི་སྒྲས་རང་རྒྱལ་ཆོས་ཅན། ཆོས་སྟོན་པ་ཉན་ཐོས་པས་ཟབ་སྟེ། སྒྲ་
མེད་པར་ཆོས་སྟོན་ནུས་པའི་ཕྱིར་རོ། །མདོ་ནི། འཕགས་པ་རབ་འབྱོར་འདི་ནི། ཡུམ་
གསལ་བར་བྱེད་པ་སྟེ། ཟབ་པ་བས་ཀྱང་ཤིན་ཏུ་ཟབ་པ་སྟོན་པར་བྱེད། ཕྲ་བ་བས་ཀྱང་ཤིན་
ཏུ་ཕྲ་བ་སྟོན་པར་བྱེད་པའོ། །ཞེས་སོ། །འགྲེལ་པ་ལ། གང་ལས་ཁྱད་ཞུགས་པ། ཉན་ཐོས་
ཀྱི་ལམ་དེ་ལས་ཁྱད་པར་དུ་བྱེད་པའི་བྱེད་ཆོས་གཉིས་སོ། །དང་པོ་ལ་འབྱུང་ཞེས་དྲང་ངོ་། །
གང་ལས་ན། ཉན་ཐོས་ཀྱི་ལུང་ལས་སོ། །གང་ན། ཉན་ཐོས་རྣམས་ཀྱི་ལམ་བགྲོད་པ་དང་།
ཆོས་སྟོན་ཚུལ་ནིའོ། ། ཇི་ལྟར་ན། འདོད་ཁམས་སུ་སྲིད་པ་ཐ་མ་པའི་ཚེའང་སློབ་དཔོན་
གཞན་གྱི་བསྟན་པ་ལ་ལྟོས་ནས་ཉན་ཐོས་རང་གི་བྱང་ཆུབ་རྟོགས་པར་འགྱུར་ལ། གདུལ་བྱ་
གཞན་དག་ཀྱང་ངག་ཏུ་བརྗོད་པའི་སྒྲ་དང་བཅས་པའི་ཆོས་བསྟན་པས་དགེ་བ་བཅུ་ལ་འཇུག་
པར་བྱེད་དོ། །ཞེས་སོ། །
གཉིས་པ་ལགཉིས་ཏེ། ལམ་བགྲོད་པ་དང་། ཆོས་སྟོན་པའི་ཚེ་ཁྱད་ཞུགས་པར་བསྟན་
པའོ། །དང་པོ་ནི། བསྟན་མི་དགོས་སོ། །ཞེས་དྲང་ངོ་། །གང་ལ་ན། རང་རྒྱལ་དེ་དག་
ལའོ། །གང་གིས་ན། སངས་རྒྱས་དང་། སོགས་པ་ཉན་ཐོས་ལ་སོགས་པས་སོ། །དེའི་རྒྱུ་
མཚན། མ་བསྟན་ཡང་ལམ་བགྲོད་པ་དེའི་ཕྱིར། དེ་སྟོན་པ་ནི། མངོན་པར་རྟོགས་པར་
འགྱུར་ཏེ་ཞེས་དྲང་ངོ། །གང་ན། རང་རྒྱལ་རང་གི་བྱང་ཆུབ་བོ། །གང་གིས་ན། རང་རྒྱལ་
བདག་ཉིད་ཀྱིས་སོ། །རྒྱུ་གང་ལས་ན། རང་སངས་རྒྱས་རྣམས་ནི་སྔོན་ཐོས་པ་དང་། སོགས་
སྨོན་ལམ་ལ་སོགས་པའི་མངོན་པར་འདུས་བྱས་པའི་རྒྱུ་ལས་སོ། །ཇི་ལྟར་ན། སྲིད་པ་ཐ་མ་
པའི་ཚེ་སློབ་དཔོན་གཞན་གྱིས་བསྟན་པ་ལ་མི་ལྟོས་པར་རྟོགས་སོ། །ཞེས་བྱ་བ་ནི། ཁྱད་
ཞུགས་པ་གཅིག་ཡིན་ནོ། །གཉིས་པ་ནི། རང་རྒྱལ་དེ་དག་གི་ཡེ་ཤེས་ཆོས་ཅན། ངག་འབྲས་
བུའི་རྟགས་ཀྱི་རྗེས་དཔག་གིས་མི་རྟོགས་པ་ཉིད་དོ། །སྒྲ་མེད་ལུས་ཀྱིས་ཆོས་སྟོན་པ་དེའི་ཕྱིར་
རོ། །དེ་ནི་ཉན་ཐོས་ལས་ཁྱད་ཞུགས་པ་གཉིས་པ་ཡིན་ནོ། །རྟགས་གྲུབ་སྟེ། རང་རྒྱལ་དེ་
དག་ནི། གཟུང་རྟོག་སྤངས་པས། རང་གི་ཐོབ་པའི་ཡེ་ཤེས་དང་། སོགས་པ་སྨོན་ལམ་ལ་
སོགས་པའི་མཐུས་སྒྲ་མེད་པར་ལུས་ཀྱིས་ཆོས་བསྟན་པས་གདུལ་བྱ་གཞན་དགེ་བ་བཅུ་དང་།
སོགས་པ་ཕྱིན་དྲུག་ལ་སོགས་པ་ལ་འཇུག་པར་བྱེད་པས་སོ། །ཁྱབ་པ་ཡོད་དེ། འཆད་པ་པོས་
སྒྲར་བརྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་ཀྱིས་འཆད་པ་པོའི་ཤེས་པའི་རྩལ་ཏེ།
321



༄༅ །jདཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
S:བློ་ནུས་ཁོང་དུ་ཆུད་ཅིང་རྟོགས་པར་བྱེད་པ་ཡིན་ན། འདིར་སྒྲ་མེད་པས་དེ་ལ་བརྟེན་ནས་
རྟོགས་པ་མེད་པའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། ཡང་རང་རྒྱལ་ཆོས་ཅན། ཇི་ལྟར་ཆོས་སྟོན་
ཏེ། སྟོན་པ་མེད་པར་ཐལ། སྒྲ་མེད་པའི་ཕྱིར་རོ། །སྙམ་པའི་དོགས་པ་བསུ་བར་རོ། །རྩ་བ་
ལ། སྣང་ཞེས་དྲང་ངོ་། །གང་ལ་ན། བདེན་བཞི་ལ་དམིགས་ནས་རྣམ་པར་མི་རྟག་ལ་སོགས་
བཅུ་དྲུག །དགེ་སྡིག་ལ་དམིགས་ནས་རྣམ་པ་བླང་དོར། རྟེན་འབྲེལ་ལ་དམིགས་ནས་རྣམ་པ་
ལུགས་འབྱུང་ ལུགས་ལྡོག་ རྟོགས་པར་དོན་ གཉེར་ གྱི་ སློབ་ མ་ གསུམ་ པོ་ གང་ དང་ གང་།
དམིགས་ཡུལ་གྱི་དོན་ནི་གསུམ་པོ་གང་དང་གང་ལ། རྣམ་པ་གསུམ་པོ་ཇི་ལྟར་ཇི་ལྟར་ཉན་ཅིང་
རྟོགས་པར་འདོད་པའི་སློབ་མ་གསུམ་པོ་དེ་དང་དེ་ལའོ། །གང་ན། དམིགས་ཡུལ་གསུམ་པོའི་
དོན་དེ་དང་དེའོ། །ཇི་ལྟར་ན། ངག་གི་སྒྲ་མེད་ཀྱང་ལུས་ལ་བརྟེན་ནས་ཇི་ལྟར་རྟོགས་པར་
འདོད་པ་དེ་དང་དེ་ལྟར་རོ། །འགྲེལ་པ་ལ། སྒྲ་མེད་པར་ཆོས་སྟོན་ཚུལ། ཆོས་སྟོན་པའི་སྒྲ་
དོན་བསྟན་པ་གཉིས་སོ། །དང་པོ་ལ། སྣང་བར་འགྱུར་ཞེས་དྲང་ངོ་། །གང་ལ་ན་སློབ་མ་
གང་ཞིག་དམིགས་ཡུལ་གྱི་དོན་གང་ལ་རྣམ་པ་ཇི་ལྟར་ཉན་ཅིང་རྟོགས་པར་འདོད་པའི་གང་
ཟག་དེའི་རྣམ་པར་ཤེས་པ་ལའོ། །གང་ན། དོན་དེའི་རྣམ་པའོ། །ཇི་ལྟར་ན། དོན་དུ་མི་
འགྱུར་བའི་ཚིག་སྤངས་པས་རགས་པ་ལ་རྣམ་པར་མ་བརྟགས། ཕྲ་བ་ལ་རྣམ་པར་མ་དཔྱད་
པར་ཚིག་ཏུ་མི་སྨྲ་བའི་ཕྱིར་དང་། རྟོག་དཔྱོད་བྱས་ཏེ་བརྗོད་པའམ་ཡིད་ཀྱི་བརྗོད་པ་རྟོག་
དཔྱོད་ནི། རྣམ་གཡེང་ཡིན་ལ། དེ་ཡང་རྒྱུད་འཁྲུག་པར་བྱེད་པ་ཡིན་པས་ཏིང་ངེ་འཛིན་གྱི་
གེགས་ཡིན་པས་སྤང་བའི་ཕྱིར་ངག་ཏུ་བརྗོད་པའི་སྒྲ་མེད་ཀྱང་། དཔེར་ན། བྱང་སེམས་ཀྱིས་
འདི་ལྟར་བདག་སངས་རྒྱས་སུ་གྱུར་ནས་ཡིད་བཞིན་གྱི་ནོར་བུ་ལྟར་བརྗོད་པ་མེད་པར་སེམས་
ཅན་གྱི་དོན་བྱེད་ཅིང་ཆོས་སྟོན་པར་གྱུར་ཅིག་ཅེས་སྨོན་ལམ་བཏབ་པས་སངས་རྒྱས་པ་ན།
བརྗོད་པ་མེད་པར་ཆོས་སྟོན་པ་དེ་བས་ན། སངས་རྒྱས་དང་འདྲ་བའི་ཕྱིར་རང་སངས་རྒྱས་
ཉིད་ཀྱི་གནས་སྐབས་ནའང་སྔོན་གྱི་སྨོན་ལམ་དང་། སོགས་པ་ཡེ་ཤེས་ལ་སོགས་པའི་མཐུས་
ངག་གི་སྒྲ་མེད་ཀྱང་རྟོགས་པར་འདོད་པའི་རྣམ་པ་དེ་ཁོ་ན་ལྟར་རོ། །དེ་བས་ན། སྒྲ་མེད་པར་
ཆོས་སྟོན་པ་ཞེས་བྱ་སྟེའོ། །གཉིས་པ་ནི། ཆོས་སྟོན་པའི་སྒྲའི་དོན་འདི་ལྟར། བརྗོད་པར་བྱ་
བའི་ཆོས་ཡུལ་ཉན་པ་པོའི་རྣམ་པར་ཤེས་པ་ལ་ངེས་པར་རྟོགས་པར་འགྱུར་བར་ཤིན་ཏུ་སྐྲུན་;
322



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གིསྙེ་མ།4
ཅིང་སྐྱེད་པ་ཞེས་བྱ་བ་ཡིན་པས། དེ་འདི་ལའང་ཡོད་དོ། །
གཉིས་པ་ལ་གསུམ་ལས། སྔ་འགྲེལ་ནི། སྔར་བསྟན་པ་དེ་ལྟར་རང་རྒྱལ་གྱི་ལམ་ཉན་
ཐོས་ལས་ཁྱད་ཞུགས་པ་བརྗོད་ནས་ཁྱད་ཞུགས་པ་རྣམས་ཀྱི་ལམ་ནི། ཉན་ཐོས་ལས་ཁྱད་པར་
དུ་འཕགས་པའི་བྱེད་ཆོས་ཁོ་ན་ཡིན་པས་ཁྱད་གཞི་རྣལ་མ་སྟེ། དཀྱུས་མ་རང་སངས་རྒྱས་ཀྱི་
ལམ་སྟོན་ནོ། །རྩ་བ་ལ། བསྡུས་པར་ཤེས་པར་བྱ་ཞེས་དྲང་ངོ། །གང་ན། བསེ་རུ་ལྟ་བུའི་
ལམ་མོ། །གང་གིས་ན། གཟུང་རྟོག་སྤངས་པ་དང་། འཛིན་རྟོག་མ་སྤངས་པ་དང་། རྟེན་གྱི་
ཁྱད་པར་གྱིས་སོ། །དང་པོ་ནི། རང་རྒྱལ་གྱི་སློབ་ལམ་ཆོས་ཅན། གཟུང་བ་ཕྱི་རོལ་གྱི་དོན་
བདེན་པར་རྟོག་པ་སྤང་སྟེ། སྤོང་བའི་གཉེན་པོ་གཟུང་བ་རང་བཞིན་མེད་པར་རྟོགས་པ་ཡོད་
པའི་ཕྱིར་རོ། །འདིས་རང་རྒྱལ་གྱི་རྟོགས་པ་ཉན་ཐོས་ལས་ཁྱད་པར་དུ་བྱས་སོ། །མདོ་ནི།
གཟུགས་ནི། ཟབ་པ་མ་ཡིན། ཕྲ་བ་མ་ཡིན་ནོ། །ཞེས་སོ། །གཉིས་པ་ནི། རང་རྒྱལ་གྱི་ལམ་
ཆོས་ཅན། དེས་འཛིན་པ་བདེན་པར་རྟོག་པ་མི་སྤོང་སྟེ། འཛིན་པ་རང་བཞིན་མེད་པར་མ་
རྟོགས་པའི་ཕྱིར་རོ། །འདིས་རང་རྒྱལ་གྱི་ལམ་ཐེག་ཆེན་ལས་དམན་ཁྱད་དམ། དེ་ལས་ཐེག་
ཆེན་གྱི་རྟོགས་པ་ཁྱད་པར་དུ་བྱས་སོ། །མདོ་ནི། ལྷའི་བུ་དག །གཟུགས་ཀྱང་རྨི་ལམ་ལྟ་བུ་སྒྱུ་
མ་ལྟ་བུའོ། །ཞེས་སོ། །གལ་ཏེ་འཛིན་རྟོག་སྤངས་པར་ཐལ། གཟུང་རྟོག་སྤངས་པའི་ཕྱིར།
ཁྱབ་པ་ཡོད་དེ། གཟུང་བ་མེད་ན་དེས་འཛིན་མེད། །ཅེས་པས་སོ། །ཞེ་ན། མ་ངེས་ཏེ།
གཟུང་བ་མེད་པ་ལ་དེར་འཛིན་མེད་པས་ཁྱབ་ཅིང་། གཟུང་མེད་རྟོགས་པ་ལ་འཛིན་མེད་
རྟོགས་པས་མ་ཁྱབ་པས་སོ། །འཛིན་པ་བདེན་སྨྲའི་རང་རྒྱལ་དང་། །གཟུང་འཛིན་གཉིས་
མེད་དོན་དམ་དུ། ། སྨྲ་བའི་རྣམ་རིག་གྲུབ་པའི་མཐའ། །མཚུངས་པར་ཤེས་པའི་མཁས་པ་
མཚར། །བར་སྐབས་ཀྱི་ཚིགས་བཅད་དོ། །གསུམ་པ་ནི། ལམ་པ་གང་ཟག་དང་། ཆོས་ཉིད་
རིགས་ཀྱི་རྟེན་གཉིས་ལས། དང་པོ་ནི། ཕྱིར་མི་ལྡོག་པ་སྦྱོར་ལམ་པ་དང་། ཤེས་རབ་འབྲིང་
དང་ལྡན་པས་བདེན་པ་མཐོང་བ་དང་། མཐོང་སྤང་སྤངས་པས་མཆོད་འོས་མཐོང་ལམ་དང་།
སྔོན་གྱི་རྒྱལ་བ་ལ་བྱ་བ་བྱས་པ་ཚོགས་ལམ་པ་སྟེ། སྔ་མ་གསུམ་རིམ་པ་བཞིན་དུ་བསྒྲུབས་པའི་
རིགས། ཆོས་ཉིད་ཀྱིས་ཐོབ་པའི་རིགས། རང་བྱང་ཆུབ་ཏུ་ངེས་པའི་རིགས་ཀྱི་གང་ཟག་གི་
རྟེན་གྱིས་སོ། །མདོ་ནི། ཡུམ་འདི་ཆེ་བའི་བྱེད་པ་སུ་དག་འབྱུང་བར་འགྱུར་ཞེས་དྲིས་པས།
ཕྱིར་མི་ལྡོག་པའི་བྱང་སེམས་ཆེན་པོ་རྣམས་སམ། བདེན་པ་མཐོང་བའི་གང་ཟག་གམ། དགྲ་ང
323



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
བཅོམ་པ་ཟག་པ་ཟད་པ། བསམ་པ་ཡོངས་སུ་རྫོགས་པའམ། སྔོན་གྱི་རྒྱལ་བ་ལ་བྱ་བ་བྱས་
པའི་དབང་དུ་བྱས་པའམ། སངས་རྒྱས་མང་པོ་ལ་དགེ་བའི་རྩ་བ་བསྐྱེད་པ་དག་གམ། དགེ་
བའི་བཤེས་གཉེན་གྱིས་ཡོངས་སུ་ཟིན་པ་དག་ལེན་པར་འགྱུར་ཏེ་ཞེས་སོ། །གཉིས་པ་ནི།
སྤྲུལ་པའི་མེ་ཏོག་རང་བཞིན་མེད་ཀྱང་ཀུན་རྫོབ་ཏུ་ཡུལ་དུས་རང་བཞིན་སོ་སོར་སྣང་བ་བཞིན་
དུ་དངོས་པོར་གྱུར་པའི་རྟེན་མེད་ཀྱང་རྟོགས་པ་སོ་སོར་ངེས་པ་ཐོབ་པའི་རྟེན་གྱིས་ཁྱད་པར་དུ་
འཕགས་སོ། །མདོ་ནི། ལྷ་རྣམས་ཀྱིས་མངོན་པར་གཏོར་བའི་མེ་ཏོག་འདི་དག་ནི། བདག་
གིས་སྔོན་ཆད་ལྷའི་གནས་ཐམས་ཅད་ནའང་ཡོད་པར་མ་མཐོང་སྟེ། མེ་ཏོག་འདི་དག་ནི།
སྤྲུལ་པའོ། །ཞེས་སོ། །ཇི་ལྟར་ན། ཡང་དག་པར་རོ། །འདིས་ཀྱང་དངོས་སུ་ཡུལ་རང་རྒྱལ་
གྱི་ལམ་བསྟན་ནས་ཤུགས་ལ་དེ་མི་དམིགས་པར་རྟོགས་པའི་ལམ་ཤེས་མཚོན་ནོ། །འགྲེལ་པ་
ལ། ལམ་དང་། ལམ་ཤེས་གཉིས་སོ། །ལམ་ནི། ཁྱད་པར་དུ་འཕགས་ཞེས་དྲང་ངོ་། །གང་
ན། རང་སངས་རྒྱས་ཀྱི་ལམ། གང་ལས་ན། ཉན་ཐོས་དང་ཐེག་ཆེན་ལས་སོ། །གང་གིས་
ན། སྔར་ཇི་སྐད་བཤད་པའི་བདེན་པའི་རྣམ་པ་བཅུ་དྲུག་སྒོམ་པ་ཁོ་ན་དང་། གཟུགས་སོགས་
ཀྱི་དངོས་པོའི་གནས་ལུགས་སྐྱེ་བ་མེད་པ་སོགས་ཇི་ལྟ་བ་བཞིན་དུ་རྟོགས་པས་རྟེན་འབྲེལ་
ལུགས་འབྱུང་ལུགས་ལྡོག་སྒོམ་པས་གོ་རིམ་བཞིན་དུ་གཟུང་བའི་དོན་གྱི་རྣམ་པར་རྟོག་པ་
སྤངས་པ་དང་། འཛིན་པའི་དོན་གྱི་རྣམ་རྟོག་མ་སྤངས་པ་དང་། རང་སངས་རྒྱས་ཀྱི་ཐེག་
པས་བསྡུས་པའི་ཆོས་སྒྲུབ་པའམ་རྟོགས་པའི་གཞི་སྟེ། རྟེན་བྱེད་པའི་རིགས་ཀྱི་ཁྱད་པར་དང་
གསུམ་གྱིས་སོ། །གཉིས་པ་ནི། ཤེས་པར་བྱ་ཞེས་དྲང་ངོ། །གང་ན། ཁྱད་པར་དུ་འཕགས་
པ་དང་ལྡན་པའི་ཆོས་རང་རྒྱལ་གྱི་ལམ་མོ། །གང་གི་ན། བྱང་སེམས་ཀྱིའོ། །ཇི་ལྟར་ན། དེ་
དག་མི་དམིགས་པ་རྟོགས་ཤིང་ཁོང་དུ་ཆུད་པར་བྱ་བའི་ལམ་དང་། འབྲས་བུའི་རྣམ་པ་ཐམས་
ཅད་ཤེས་ཤིང་མངོན་དུ་བྱ་བ་ནི་མ་ཡིན་ནོ། །ཞེས་བྱ་བ་ནི། རང་སངས་རྒྱས་ཀྱི་ལམ་དང་།
ལམ་ཤེས་སོ། །
གསུམ་པ་ལ་གསུམ་ལས། སྔ་འགྲེལ་ནི། ངེས་འབྱེད་ཆ་མཐུན་གྱི་རྟོགས་པ་ཐོབ་ན།
སྔར་ཇི་སྐད་བཤད་པའི་ལམ་སྐྱེ་བས་ལམ་དེའི་སྔོན་དུ་འགྲོ་བ་ངེས་འབྱེད་ཆ་མཐུན་སྟོན་ནོ། །
རྩ་བ་ལ། ཆོས་ཐམས་ཅད་བཏགས་པ་ཙམ་ལ་དམིགས་ནས་རྣམ་པ་དོན་དམ་པར་ན་གཟུགས་
སོགས་སུ་བཏགས་པས་སྟོང་པའི་ཆོས་ཉིད་དང་མི་འགལ་བར་སྟོན་པའི་རྣམ་པ་དྲོ་བར་གྱུར་པ་
324



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སྟེ། མདོ་ནི། བཏགས་པ་དང་ཡང་མི་འགལ་ལ། ཆོས་ཉིད་ཀྱང་སྟོན་ནོ། །ཞེས་སོ། །ཀུན་
རྫོབ་ཏུ་དམིགས་པ་གཟུགས་ལ་སོགས་པ་ལ་རྣམ་པ་དོན་དམ་པར་སྐྱོན་འགྲིབ་པ་དང། སོགས་
པ་ཡོན་ཏན་འཕེལ་བ་ལ་སོགས་པ་མེད་པར་བརྟགས་ཏེ་སློབ་པས་རྩེ་མོར་གྱུར་པར་ཕྱེའོ། །མདོ་
ནི། གཟུགས་འཕེལ་བར་བྱ་བའི་ཕྱིར་མི་སློབ། ཡོངས་སུ་འགྲིབ་པར་བྱ་བའི་ཕྱིར་མི་སློབ།
ཅེས་སོ། །དམིགས་པ་གཟུགས་ནས་སོགས་པ་རྣམ་མཁྱེན་གྱི་བར་ལ་རྣམ་པ་ནང་སྟོང་པ་ཉིད་
དང། སོགས་པ་ཕྱི་སྟོང་པ་ལ་སོགས་པའི་ཕྱིར་ཅིར་ཡང་གཟུང་དུ་མེད་པ་ལ་བློས་ཀྱང་ཅིར་ཡང་
མི་འཛིན་པའི་ཕྱིར་བཟོད་པའོ། །མདོ་ནི། གཟུགས་ཡོངས་སུ་གཟུང་དུ་མེད་དོ། །དེ་ཅིའི་
ཕྱིར་ཞེ་ན། ནང་སྟོང་པ་ཉིད་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་གྱི་ཕྱིར་ཞེས་
སོ། །དམིགས་པ་གཟུགས་སོགས་ལ་རྣམ་པ་དོན་དམ་པར་སྐྱེ་བ་མེད་པ་དང་། སོགས་པ་
འགག་པ་མེད་པ་ཅན་ཆོས་མཆོག་གོ །མདོ་ནི། གཟུགས་ཀྱི་སྐྱེ་བ་མི་མཐོང་། འགག་པ་དང་
བླང་བ་ཞེས་སོགས་སོ། །འགྲེལ་པ་ལ། རྣམ་པ། དམིགས་པ། བློའི་ངོ་བོ་གསུམ་ལས། དང་
པོ་ལ། དྲོད་ཀྱི་ནི། གཟུགས་ལ་སོགས་པར་བརྡ་སྦྱར་བ་ལས་བྱུང་བའི་ཆོས། བཏགས་པའི་
ཆོས་ཉིད་དང་མི་འགལ་བར་རབ་ཏུ་སྟོན་པ་དང་། རྩེ་མོའི་ནི། གཟུགས་ལ་སོགས་པ་ལ་དོན་
དམ་པར་འགྲིབ་པ་འབྲི་བ་དང་། འཕེལ་བ་གསོག་པ་དང་། སོགས་པ་ཡོངས་སུ་གཟུང་བར་བྱ་
བ་དང་མེད་པར་བྱ་བ་མེད་པའི་དོན་དུ་སློབ་པ་དང་། བཟོད་པའི་ནི། གཟུགས་ལ་སོགས་པར་
གདོད་ནས་ངོ་བོ་ཉིད་ཀྱིས་སྟོང་པ་ཉིད་ཀྱི་ཕྱིར་ནང་དང་ཕྱི་དང་། སོགས་པ་གཉིས་ཀ་ལ་སོགས་
པ། སྟོང་པ་ཉིད་ཡིན་པ་ཉིད་ཀྱིས་ཅིར་ཡང་ཡོངས་སུ་མི་འཛིན་པ་དང་། ཆོས་མཆོག་གི་ནི།
གཟུགས་ལ་སོགས་པ་གསར་དུ་སྐྱེ་བ་དང་། སྔར་ཡོད་འགག་པ་དང་། སོགས་པ་བླང་དོར་
ཀུན་བྱང་སོགས་མེད་པར་རྟོགས་པ་ཞེས་བྱ་བའི་རྣམ་པ་རྣམས་ཀྱིས་སོ། །དྲོད་སོགས་བཞི།
གོ་རིམ་བཞིན་དུ་དམིགས་སོགས་སོ། །གཉིས་པ་ནི། བདེན་པ་བཞིའི་དམིགས་པ་སྒྱུ་མ་ལྟ་བུ་
ལའོ། །གསུམ་པ་ནི། ངེས་འབྱེད་ཆ་མཐུན་བཞི་རིམ་པ་བཞིན་དུ་སྐྱེ་བ་ཡིན་ནོ། །
གསུམ་པ་ལ། མཚམས་སྦྱར་དང་། ལམ་བཤད་པ་གཉིས་སོ། །མཚམས་སྦྱར་ནི།
སྐབས་རང་སངས་རྒྱས་ཀྱི་ལམ་གྱི་འཇུག་ཐོགས་སུ། ངོ་བོ་བྱང་སེམས་ཀྱི་མཐོང་སྒོམ་གྱི་ལམ་
རྣམས་གཏན་ལ་ཕབ་སྟེ་འཆད་དོ། །གཉིས་པ་ལ་གཉིས་ཏེ། མཐོང་ལམ་ཤེས་པ་ཕན་ཡོན་
དང་བཅས་པ་དང་། སྒོམ་ལམ་ཤེས་པ་བྱེད་པ་དང་བཅས་པའོ། །དང་པོ་ལ་གཉིས་ལས།
325



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
མདོར་བསྟན་ལ། རྩ་འགྲེལ་གཉིས་སོ། །རྩ་བ་ནི། བཤད་དོ། །ཞེས་དྲང་ངོ་། །གང་ན།
བྱང་སེམས་ཀྱི་མཐོང་བའི་ལམ་འདི་ཕྱི་གཉིས་ཀྱི་ཕན་ཡོན་དང་བཅས་པ་འདིའོ། །སྐབས་གང་
དུ་ན། ལམ་ཤེས་ཉིད་ཀྱི་སྐབས་སུ། །གང་གིས་ན། སྡུག་བདེན་ཀུན་འབྱུང་དང་། འགོག་པ་
ལམ་བདེན་ལ་བཟོད་པ་དང་ཤེས་པའི་སྐད་ཅིག་རྣམ་པ་བཞི་བཞི་ཡིས་སོ། །མདོ་ནི། ཡུམ་ནི།
རབ་འབྱོར་གྱི་ལེའུ་ལས་བཙལ་བར་བྱའོ། །ཞེས་སོ། །འགྲེལ་པ་ལ། བརྗོད་དོ། །ཞེས་དྲང་
ངོ་། །གང་ན། བྱང་སེམས་ཀྱིས་བསྒོམ་པར་བྱ་བ་དང་། ཚེ་འདིར་ཕྱིར་མི་ལྡོག་པ་དང། ཚེ་
གཞན་ལ་སྐྱེ་བ་དྲན་པ་ལ་སོགས་པའི་ཡོན་ཏན་དང་ལྡན་པ། མཐོང་བའི་ལམ་ཕན་ཡོན་ནམ།
འབྲས་བུ་ཆེན་པོ་དང་བཅས་པའོ། །གང་དུ་ན། ལམ་ཤེས་ཉིད་ཀྱི་སྐབས་སུའོ། །ཇི་ལྟར་ན།
ཆོས་ནི། རྣམ་པ་མི་རྟག་ལ་སོགས་པ་བཅུ་དྲུག་གམ། སོ་གཉིས་སོ། །ཤེས་པ་ནི། སྦྱོར་ལམ་
དུ་ཆོས་དེ་རྣམས་ལ་རྣམ་པར་དཔྱོད་པའི་ཤེས་པའོ། །བཟོད་པ་ནི། སྔར་རྣམ་པར་དཔྱད་པའི་
དབང་དུ་བྱས་ནས་སོ་སོར་རང་ལ་བདེན་པ་མངོན་སུམ་དུ་གྱུར་ཀྱང་མི་སྐྲག་གོ །ཤེས་པ་ལྷག་
མ་རྣམས་སྦྱོར་ལམ་མིན་ནོ། །ཆོས་ཤེས་པ་དང་། སྔ་མ་དང་རྗེས་སུ་མཐུན་པར་ཆོས་ཤེས་པའི་
བཟོད་པ་དང། རྗེས་སུ་ཤེས་པ་ཞེས་བྱ་བ། བཟོད་པ་དང་། ཤེས་པའི་སྐད་ཅིག་མ་བཞི་པོ་སོ་
སོར་དུཁ་དང་། སོགས་པ་ཀུན་འབྱུང་ལ་སོགས་པའི་བདེན་པ་དང་འབྲེལ་བ་དག་དང་ལྡན་
པར་རོ། །རྒྱས་བཤད་ལ་གསུམ་ལས། སྔ་འགྲེལ་ནི། སྐད་ཅིག་བཅུ་དྲུག་པོ་རྣམ་པ་ཇི་ལྟ་བུར་
བསྒོམ་པར་བྱ་ཞེ་ན། རྩ་བ་ནི། དུཁའི་རྣམ་པ་བཞི་ནི། དོན་དམ་པར་དེ་བཞིན་ཉིད་དང་
སངས་རྒྱས་དག་ཕན་ཚུན་གཅིག་ལ་གཅིག་རྟེན་དང་བརྟེན་པར་མེད་པའི་ཕྱིར་ཕན་ཚུན་རྣམ་
གྲངས་གཞན་གྱིས་གནས་པར་ ཁས་མི་ལེན་པ་སྟེ། རྗེས་སུ་མ་རྟོགས་པ་སྟེ། མདོ་ནི།
གཟུགས་ཀྱི་དེ་བཞིན་ཉིད་ལ་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་
ལའང་གཟུགས་ཀྱི་དེ་བཞིན་ཉིད་མི་དམིགས་སོ། །ཞེས་སོ། །གཟུགས་སོགས་དོན་དམ་པར་
སྐྱེ་འཇིག་གནས་གསུམ་གྱིས་སྟོང་པས་ཆེན་པོ་སྟེ། མདོ་ནི། གཟུགས་ཆེན་པོ་ཉིད་ཡིན་པའི་
ཕྱིར་བྱང་སེམས་ཀྱི་ཕར་ཕྱིན་ཆེན་པོ་ཉིད་དེ་ཞེས་སོ། །འཇལ་བྱེད་ཀྱི་ཚད་མས་དམིགས་སུ་མེད་
པ་དང་བཅས་པ་སྟེ། མདོ་ནི། གཟུགས་ལ་ཚད་མ་མེད་པའི་ཕྱིར་བྱང་སེམས་ཀྱི་ཕར་ཕྱིན་འདི་
ནི། ཚད་མ་མེད་པའོ། །ཞེས་སོ། །གཟུགས་ཅན་གྱི་ཚད་རྡུལ་ཕྲ་རབ་ཀྱི་མཐར་ཐུག་པ་ལ་
བརྟེན་པའི་དབྱིབས། གཟུགས་མེད་ཀྱི་ཚད་མཚན་ཉིད་དེ་དག་མེད་པ་དང་སྟེ། མདོ་ནི།'
*!4::
326



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཟུགས་ཚད་མེད་པའི་ཕྱིར་བྱང་སེམས་ཀྱི་ཕར་ཕྱིན་འདི་ནི། ཚད་མེད་པའོ་ཞེས་སོ། །འགྲེལ་
ཆེན་ལས། གཟུགས་ཅན་མིན་པ་ལ་ནི། མཚན་ཉིད་ཚད་ཡིན་ཞེས་པ་དང་། འཕགས་པས།
གཟུགས་ཅན་མ་ཡིན་པ་རྣམས་ལ་ཚད་ཀྱི་མཚན་ཉིད་ཡོད་པ་མ་ཡིན་ནོ། །ཞེས་པ་འགྱུར་གྱི་
ཁྱད་དེ། དོན་སྔ་མར་མངོན་ནོ། །དེ་ལྟར་བཞིས་ཆོས་ཐམས་ཅད་ལ་དམིགས་པ་ན། གོ་རིམ་
བཞིན། དུཁ་ལ་ཆོས་བཟོད། ཆོས་ཤེས། རྗེས་བཟོད། རྗེས་ཤེས་བཞི་སྐྱེའོ། །ཀུན་འབྱུང་
གི་རྣམ་པ་བཞི་ནི། རྟག་ཆད་དམ། སྔོན་དང་ཕྱི་མའི་མཐའ་མེད་པ་སྟེ། མདོ་ནི། གཟུགས་
མཐའ་ཡས་པའི་ཕྱིར་བྱང་སེམས་ཀྱི་ཕར་ཕྱིན་འདི་ནི་མཐའ་ཡས་སོ། །ཞེས་སོ། །མཐོང་ལམ་
ཡུལ་དེ་ལ་མ་རྟོགས་པའི་དོན་རྟོགས་པའི་ཚུལ་གྱིས་གནས་པ་ནི། གཟུགས་ལ་སོགས་པ་སངས་
རྒྱས་ཉིད་དུ་ངེས་པར་འཛིན་པ་སྟེ། མདོ་ནི། ཡུམ་འདི་དང་མ་བྲལ་བར་གྱུར་པ་ནི། དེ་
བཞིན་གཤེགས་པ་ཉིད་དུ་གཟུང་བར་བགྱིའོ། །ཞེས་སོ། །ཆོས་ཐམས་ཅད་ལ་བླང་བ་མེད།
དོར་བ་མེད་པ་དང་། སོགས་པ་བར་ཆད་ཀྱིས་གླགས་མི་རྙེད་པའི་ཚུལ་གྱིས་ཡུམ་འཛིན་པ་
སོགས་བྱེད་པ་སྟེ། མདོ་ནི། ཡུམ་འདི་ནི། གཟུགས་མི་ལེན་མི་འདོར་བའི་ཚུལ་དང་། ཞེས་
སོ། །བྱམས་པ་དང་། སོགས་པ་སྙིང་རྗེ་ལ་སོགས་པ་རྣལ་འབྱོར་སྲུང་བའི་ཚད་མེད་པ་བཞི་
བསྒོམ་པར་བྱ་བ་སྟེ། མདོ་ནི། དེ་མ་དམིགས་པའི་ཚུལ་གྱིས་སེམས་ཅན་ཐམས་ཅད་ཀྱི་དྲུང་དུ་
བྱམས་པ་དང་སྙིང་རྗེ་དང་དགའ་བ་དང་བཏང་སྙོམས་ཤིན་ཏུ་བསྒོམས་པའི་ཕྱིར་རོ། །ཞེས་
སོ། །རྣམ་པ་དེ་བཞིས་ཆོས་ཐམས་ཅད་ལ་དམིགས་པ་ན། གོ་རིམ་བཞིན་དུ་ཀུན་འབྱུང་ལ་
ཆོས་བཟོད། ཆོས་ཤེས། རྗེས་བཟོད། རྗེས་ཤེས་བཞི་སྐྱེའོ། །འགོག་བདེན་གྱི་རྣམ་པ་བཞི་
ནི། ཆོས་རྣམས་རང་བཞིན་གྱིས་སྟོང་པ་ཉིད་དོ། །མདོ་ནི། ནང་སྟོང་པ་ཉིད་མི་དམིགས་
པའི་ཚུལ་གྱིས་ཤིན་ཏུ་བསྒོམས་པའི་ཕྱིར་རོ། །ཞེས་སོ། །ཆོས་དབྱིངས་སུ་བསྔོ་བའི་དགེ་བའི་
འབྲས་བུ་སངས་རྒྱས་ཉིད་ནི་ཐོབ་པ་ཡིན་ནོ། །ཞེས་པ་སྟེ། མདོ་ནི། བདག་ཀྱང་སངས་རྒྱས་
ཀྱི་སྐུར་མངོན་པར་སྤྲུལ་ཅིང་ཞེས་སོ། །ཡུམ་གྱིས་གཉེན་པོ་རྣམ་བྱུང་ཀུན་མ་ལུས་པར་ཡོངས་
སུ་བསྡུས་པའོ། །མདོ་ནི། ཡུམ་ཟབ་མོ་འདི་ཡོངས་སུ་བཟུང་ན། ཕྱིན་དྲུག་པོ་ཐམས་ཅད་
ཡོངས་སུ་བཟུང་བར་འགྱུར་རོ། །ཞེས་སོ། །མཐོང་ལམ་ཡུམ་ཉིད་ཀྱིས་ཕྱིའི་འཚེ་བ་མེ་སོགས་
ཀྱིས་ཉམ་ང་བ་དང་། ནང་གི་འཚེ་བ་ནད་དང་གདོན་ལ་སོགས་པ་ཀུན་སེལ་བ་སྟེ། མདོ་ནི།
ཡུམ་འདི་ཉན་པས་རིམ་གྱིས་ཐེག་པ་གསུམ་གྱིས་ངེས་པར་བྱུང་ནས་དུཁ་མཐར་ཕྱིན་པར་
327



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
འགྱུར་རོ། །ཞེས་སོ། །དེ་ལྟར་བཞིས་ཆོས་ཐམས་ཅད་ལ་དམིགས་པས་འགོག་པ་ལ་ཆོས་
བཟོད། ཆོས་ཤེས། རྗེས་བཟོད། རྗེས་ཤེས་བཞི་རིམ་པ་བཞིན་སྐྱེའོ། །ལམ་གྱི་རྣམ་པ་བཞི་
ནི། ཡུམ་བསྒོམས་པས་དུག་གསུམ་ནས་མྱ་ངན་ལས་འདས་པར་འཛིན་པའི་བར་གྱི་མངོན་
ཞེན་ཞི་བ་ཉིད་དོ། །མདོ་ནི། མྱ་ངན་ལས་འདས་པར་འཛིན་པ་ཉེ་བར་ཞི་བར་བྱེད་དེ། རྣམ་
པར་འཕེལ་བ་བྱེད་པར་མ་ཡིན་ནོ། །ཞེས་སོ། །ཡུམ་འཛིན་པ་སོགས་ལ་འཇུག་པ་ལ་ཕྱོགས་
བཅུའི་སངས་རྒྱས་ལ་སོགས་པ་རྣམས་ཀྱིས་ལྷས་བྱས་པའི་གནོད་པ་ལས་བསྲུང་། སོགས་པ་
འབྱུང་བས་བྱས་པའི་གནོད་པ་ལས་བསྐྱབ་པ། ནང་གི་གནོད་པ་ལས་སྦ་བ་བྱེད་པར་འགྱུར་བ་
སྟེ། མདོ་ནི། ཚུལ་བཞིན་དུ་ཡིད་ལ་བྱེད་པ་དེ་དག་ལ་རྟག་ཏུ་རྒྱུན་མི་ཆད་པར་བསྲུང་བ་དང་།
བསྐྱབ་པ་དང་། སྦ་བ་བྱེད་པར་འགྱུར་རོ། །ཞེས་སོ། །ཡུམ་གྱིས་ཡོངས་སུ་གཟུང་བའི་སྟོབས་
ཀྱིས་རང་ཉིད་སྲོག་མི་གཅོད་པ་དང་། སོགས་པ་མ་བྱིན་ལེན་སྤོང་བ་ལ་སོགས་པ་སྔོན་དུ་འགྲོ་
བས་རྣམ་པ་ཀུན་མཁྱེན་པའི་ཚུལ་ལ་ནི་བདག་ཉིད་གནས་ཏེ། སེམས་ཅན་གཞན་དག་དེ་ལ་
འདོད་པར་བྱ་བ་སྟེ། མདོ་ནི། བདག་ཀྱང་སྲོག་གཅོད་པ་སྤོང་བར་འགྱུར་རོ། །ཞེས་སོགས་
སོ། །སྦྱིན་པ་ལ་སོགས་པའི་དགེ་བ་གཞན་དོན་དུ་མི་དམིགས་པར་ཡང་དག་པར་རྫོགས་པའི་
བྱང་ཆུབ་ཏུ་བསྔོ་བར་བྱའོ། །ཞེས་པ་སྟེ། མདོ་ནི། སྦྱིན་པ་ཡོངས་སུ་བཏང་བ་གང་ཡིན་པ་
དེའང་སེམས་ཅན་ཐམས་ཅད་དང་ཐུན་མོང་དུ་བྱང་ཤིང་མི་དམིགས་པའི་ཚུལ་གྱིས་བླ་ན་མེད་
པའི་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་འགྱུར་རོ། །ཞེས་སོ། །དེ་ལྟར་བཞིས་ཆོས་
ཐམས་ཅད་ལ་དམིགས་ན་གོ་རིམ་བཞིན་ལམ་ལ་ཆོས་བཟོད། ཆོས་ཤེས། རྗེས་བཟོད། རྗེས་
ཤེས་བཞི་སྐྱེ་སྟེ། དེ་དག་ནི། ལམ་ཤེས་ཉིད་ཀྱི་མཐོང་ལམ་སྐད་ཅིག་མ་བཅུ་དྲུག་གོ །འགྲེལ་
པ་ལ་གཉིས། མཐོང་ལམ་རྣམ་པའི་སྒོ་ནས་བཤད་པ་དང་། རྣམ་པ་མ་བཤད་པར་འདོད་པ་
དགག་པའོ། །དང་པོ་ལ། སྡུག་ཀུན་འགོག་ལམ་གྱི་རྣམ་པ་བཤད་པ་དང་བཞིའོ། །དང་པོ་ནི།
དུཁ་ལ་ཆོས་བཟོད་ཀྱི་རྣམ་པ་ནི། ཡུལ་དེ་བཞིན་ཉིད་དང་། དེ་རྟོགས་པའི་སངས་རྒྱས་ཀུན་
རྫོབ་ཏུ་རྟེན་དང་བརྟེན་པ་ཡིན་ཡང་། དོན་དམ་པའི་ཚུལ་ཉིད་ཀྱིས་དེ་དག་ལ་དེ་བཞིན་ཉིད་
རྟེན་དང་། སངས་རྒྱས་བརྟེན་པའི་དངོས་པོར་མེད་པ་དེའི་ཕྱིར་དེ་དག་ཕན་ཚུན་རྟེན་དང་
བརྟེན་པའི་རྣམ་གྲངས་གཞན་གྱིས་གནས་པར་ཁས་མི་ལེན་ཅིང་མ་རྟོགས་པའོ། །ཆོས་ཤེས་ཀྱི་
ནི། གཟུགས་ལ་སོགས་པ་སྔོན་དང་དབུས་དང་ཕྱི་མའི་མཐའ་མེད་པ་ཆོས་ཀྱི་དབྱིངས་ཀྱི་ངོ་བོ་
328



༄༅ །མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
འི
སོ
པ་དེ་ལ་ཉིད་ཀྱིས་ཆེན་པོ་ཉིད་དང་། རྗེས་བཟོད་ཀྱི་ནི། སྔ་མ་དེ་བཞིན་དུ་གཟུགས་སོགས་དེ་དག་
འཇལ་བའི་ཚད་མ་མེད་པ་དང་། རྗེས་ཤེས་ཀྱི་ནི་སྔ་མ་ཆོས་ཤེས་ཀྱི་རྣམ་པར་བསྟན་པ་བཞིན་
དུ་ནམ་མཁའི་ཚད་དམིགས་སུ་མེད་པ་ཉིད་ཀྱིས་གཟུགས་སོགས་དེ་དག་ཚད་མེད་པ་ཞེས་བྱ་བ་
དེ་ལྟ་བུ་ནི། དུ༔ཁའི་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་སྐད་ཅིག་བཞི་དག་ཡིན་
ནོ། །
གཉིས་པ་ལ། ཀུན་འབྱུང་ལ་ཆོས་བཟོད་ཀྱི་རྣམ་པ་ནི། གཟུགས་ལ་སོགས་པ་ལ་མཐའ་
དང་དབུས་མི་དམིགས་པའི་ཕྱིར་སྒྱུ་མ་ལྟར་ངོ་བོ་ཉིད་མེད་པ་ཉིད་ཀྱིས་རྟག་པ་དང་ཆད་པའི་
མཐའ་ཉིད་དང་། སོགས་པ་སྔོན་དང་ཕྱི་མཐའ་མེད་པ་དང་། ཆོས་ཤེས་ཀྱི་ནི། ཀུན་འབྱུང་
ལ་ཆོས་ཤེས་པའི་ཡུམ་ལ་གནས་པ་ནི། ཆོས་ཀྱི་དབྱིངས་ཀྱི་ངོ་བོ་ཉིད་དུ་གཅིག་པར་རྟོགས་པ་
ཉིད་ཀྱིས་གཟུགས་ལ་སོགས་པ་ལ་དེ་བཞིན་གཤེགས་པའི་རང་བཞིན་ཉིད་དུ་ངེས་པར་འཛིན་
པ་དང་། རྗེས་བཟོད་ཀྱི་ནི། དེ་བཞིན་དུ་སྟེ། དེ་ལྟར་ཆོས་ཉིད་སྟོང་པ་ཉིད་རྟོགས་པ་
གནས་པ་ནི། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ལ་བླང་དོར་མེད་པར་སྒོམ་
པ་དང་། སོགས་པ་འཛིན་འཆང་ཀློག་སོགས་དང་། རྗེས་ཤེས་ཀྱི་ནི། ཆོས་ཐམས་ཅད་སྣང་
ཡང་ངོ་བོ་ཉིད་མེད་པར་ལྷག་པར་མོས་པ་སྔོན་དུ་འགྲོ་བའི་དམིགས་མེད་ཀྱི་ཚད་མེད་པ་བཞི་
བསྒོམ་པར་བྱའོ་ཞེས་བྱ་བ་དེ་ལྟ་བུ་དག་ནི། ཀུན་འབྱུང་བདེན་པའི་རྣམ་པ་དེ་ལྟར་རྟོགས་པ་
ཡེ་ཤེས་སྐད་ཅིག་བཞི་དག་ཡིན་ནོ། །
གསུམ་པ་ལ། འགོག་པ་ལ་ཆོས་བཟོད་ཀྱི་རྣམ་པ་ནི། གཟུགས་ལ་སོགས་པའི་རང་གི་
ངོ་བོ་གཉུག་མ་སྟེ། གདོད་མ་ནས་རང་བཞིན་ཁོ་ནས་སྟོང་པ་ཉིད་དང་། ཆོས་ཤེས་ཀྱི་ནི།
ཆོས་ཀྱི་དབྱིངས་སུ་བསྔོས་པས་དེ་དང་མཉམ་པ་སྟེ། རོ་གཅིག་ཏུ་གྱུར་པའི་དགེ་བའི་རྩ་བ་
རྣམས་ཀྱི་འབྲས་བུ་དེ་བཞིན་གཤེགས་པ་ཉིད་ཐོབ་པ་དང་། རྗེས་བཟོད་ཀྱི་ནི། མཐོང་ལམ་
ཤེར་ཕྱིན་དུ་གཉེན་པོ་རྣམ་བྱང་གི་རིགས་རྣམས་རྣམ་པ་ཐམས་ཅད་དུ་མ་ལུས་པར་བསྡུས་པ་
དང་། རྗེས་ཤེས་ཀྱི་ནི། ཡུམ་དེ་ཉིད་ཀྱིས་ཕྱི་ནང་གི་འཚེ་བ་སྟེ། གནོད་པ་རབ་ཏུ་ཞི་བར་བྱེད་
པ་ཞེས་བྱ་བ་དེ་ལྟ་བུ་བཞི་དག་ནི། འགོག་བདེན་གྱི་རྣམ་པ་དེ་ལྟར་རྟོགས་པ་ཡེ་ཤེས་སྐད་ཅིག་
བཞི་དག་ཡིན་ནོ། །བཞི་པ་ལ། ལམ་ལ་ཆོས་བཟོད་ཀྱི་རྣམ་པ་ནི། ངོ་བོ་ཉིད་མེད་པར་རྟོགས་
པའི་ཡུམ་བསྒོམ་པ་ཁོ་ནས་གཟུགས་ལ་སོགས་པ་དང་། ལྷག་བཅས་ལྷག་མེད་ཀྱི་མྱ་ངན་ལས་
329



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
.
།
པས*འདས་པ་ལ་མངོན་པར་ཞེན་པའི་མཐོང་སྤང་ཞི་བ་དང་། ཆོས་ཤེས་ཀྱི་ནི། འཁོར་གསུམ་མི་
དམིགས་པའི་ཆོས་ཤེས་པའི་ཤེས་རབ་དང་། གཞན་དོན་གྱི་ཐབས་མཁས་པ་ལ་ཞུགས་པ་ལ་ལྷ་
དང་སངས་རྒྱས་རྣམས་ཀྱིས་རང་དང་། སེམས་ཅན་གཞན་དང་། སེམས་ཅན་མིན་པའི་རྐྱེན་
ལས་བྱུང་བ་གསུམ་མམ། མཐོང་ཆོས་དང་། སྐྱེས་ནས་མྱོང་འགྱུར་དང་། ལན་གྲངས་གཞན་
ལ་མྱོང་འགྱུར་གྱི་ལས་ལས་བྱུང་བའི་གནོད་པ་གསུམ་ལ་རིམ་པ་བཞིན་དུ་བསྲུང་བ་དང་བསྐྱབ་
པ་དང་སྦ་བ་དག་མཛད་པ་དང་། རྗེས་བཟོད་ཀྱི་ནི། གཞན་དོན་དུ་སངས་རྒྱས་ཉིད་ཐོབ་པར་
མངོན་པར་འདོད་པས་བདག་ཉིད་སྲོག་གཅོད་པ་སྤོང་བ་དང་། སོགས་པ་མི་ཚངས་སྤྱོད་སྤོང་
བ་ལ་སོགས་པ་རྣམ་མཁྱེན་ཉིད་ཀྱི་རྒྱུ་ལ་གནས་ནས། ལམ་དེ་ཉིད་ལ་གདུལ་བྱ་གཞན་དག་
འགོད་པ་དང་། རྗེས་ཤེས་ཀྱི་ནི། སྦྱིན་པ་ལ་སོགས་པའི་དགེ་བ་མི་ཟད་པར་བྱེད་འདོད་པ
གཞན་དུ་མི་དམིགས་པར་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱའོ། །ཞེས་བྱ་བ་དེ་
ལྟ་བུ་དག་ནི། ལམ་གྱི་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་སྐད་ཅིག་བཞི་དག་ཡིན་ཏེ།
རྣམ་པ་དེ་ལྟ་བུ་ནི། ལམ་ཤེས་ཉིད་ཀྱི་སྐབས་ཀྱི་བྱང་སེམས་ཀྱི་མཐོང་ལམ་སྐད་ཅིག་མ་བཅུ་
དྲུག་གི་རྣམ་པ་དག་ཡིན་ནོ། །
གཉིས་པ་ལ། ཁས་བླང་བརྗོད་པ་དང་། དེ་དགག་པ་གཉིས་སོ། །དང་པོ་ལ། ཟེར་
རོ། །ཞེས་དྲང་ངོ་། །གང་ན། ཊཱིཀ་བྱེད་ཁ་ཅིག་ནིའོ། །གང་དུ་ན། སྐབས་འདིར་རོ། །ཇི་
ལྟར་ན། བདེན་དང་བདེན་ལ་བཟོད་པ་དང་། །ཞེས་པ་ལ་སོགས་པའི་ཚིག་ལེའུར་བྱས་པའི་
དོན་ཉེ་བར་མཚོན་པ་སྟེ། རྒྱས་པར་སྟོན་པ་ལྷུར་ལེན་པའི་གཞུང་གིས་མཐོང་ལམ་གྱི་རྣམ་པའི་པ
དོན་མ་བཤད་པར་མཐོང་བའི་ལམ་གྱི་ཡེ་ཤེས་སྐད་ཅིག་མ་བཅུ་དྲུག་ཉེ་བར་མཚོན་པ་ཉི་ཚེ་
མཛད་པར་ཟད་དེ། ལམ་ཤེས་ཉིད་ཀྱི་སྐད་ཅིག་མ། །ཞེས་སྨོས་ཀྱི། རྣམ་པ་ཞེས་མ་སྨོས་པའི་
ཕྱིར་རོ། །སྔར་བཤད་ཟིན་པའི་སྦྱོར་ལམ་དང༌། སྔར་མ་བཤད་པའི་ངེས་འབྱེད་ཆ་མཐུན་
དང་། སོགས་པ་བཞི་ཤེས་ཀྱི་མཐོང་ལམ་ལ་སོགས་པའི་དོན་སྟོན་བྱེད་ཀྱི་ཚིག་ལེའུར་བྱས་པ་
རྣམས་ཀྱང་སྐད་ཅིག་མའི་ཡེ་ཤེས་ཙམ་བསྟན་པ་སྔར་གྱི་དེ་བཞིན་དུ་བལྟ་བར་བྱའོ། །རྣམ་པ་
ནི། རྣམ་ཀུན་གྱི་རྣམ་པའི་སྐབས་སུ་སྟོན་ནོ། །ཞེས་སོ། །གཉིས་པ་ལ། རིགས་པ་དང་།
ལུང་གིས་དགག་པ་གཉིས་སོ། །དང་པོ་ནི། སེང་བཟང་སོགས་གཞན་དག་ན་རེ། གཞུང་དེ་
དག་གིས་ནི་ཆོས་ཅན། མཐོང་ལམ་སྒོམ་པའི་གོ་རིམ་སྟེ། རིམ་གྱིས་སྒོམ་ཞིང་སློབ་པའི་རིམ་པ་འི
20
330



༄༅ །མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
VW
དང༌། དགོས་པ་མཉམ་པར་མ་བཞག་པའི་དུས་སུ་ཡིད་ལ་བྱ་བའི་རིམ་པ་དང་། སྒོམ་པ་རབ་
ཀྱི་མཐར་ཕྱིན་པ་རྣམས་མ་བསྟན་པར་ཐལ། རྣམ་པའི་དོན་ཅུང་ཟད་མ་བཤད་པའི་ཕྱིར།
འདོད་ན། གཞུང་དེ་དག་གིས་ཆོས་ཅན། མངོན་པར་རྟོགས་པའི་རིམ་པ་ཅུང་ཟད་ཀྱང་མ་
བསྟན་པར་ཐལ། སྒོམ་པའི་གོ་རིམ་ལ་སོགས་མ་བསྟན་པའི་ཕྱིར་རོ། །འདོད་ན། ཚད་མས་
བསལ་ལོ། ། གཉིས་པ་ནི། སྐྱོན་གཞན་ལུང་འགལ་ཡང་ཡོད་དེ། རྣམ་པ་མ་བསྟན་པར་
འདོད་པ་ལ་སྔར། དམིགས་པ་དང་ནི་རྣམ་པ་དང་། །ཞེས་བྱ་བ་དང་། སོགས་པ། རྣམ་པ་
མངོན་ཞེན་ལ་སོགས་འགོག །ཅེས་བྱ་བ་ལ་སོགས་པའི་ཚིགས་སུ་བཅད་པའི་དོན་ཉན་ཐོས་
ལས་དམིགས་རྣམ་ཁྱད་པར་དུ་འཕགས་པར་བཤད་པའི་དོན་ཀྱང་ཇི་ལྟར་དྲང་སྟེ། ཆེ་འབྲིང་
གི་དབྱེ་བ་ཡིན་གྱི། སྐད་ཅིག་ནི་མིན་ནོ་ཞེས་ཟེར་རོ། །
གཉིས་པ་ལ། སྒོམ་ལམ་གྱི་བྱེད་པ་དང་། བྱེད་པ་ཅན་གྱི་སྒོམ་ལམ་གཉིས་སོ། །དང་
པོ་ལ་གསུམ་ལས། སྔ་འགྲེལ་ནི། འཆད་དོ། །གང་ན་སྒོམ་ལམ་དེའི་བྱེད་པའོ། །གང་གི་ཚེ་
ན། རེ་ཞིག་སྒོམ་ལམ་གྱི་སྔོན་དུའོ། །དེའི་རྒྱུ་མཚན་ནི་སྐྱེ་རིམ་ལྟར་བྱས་ན། མཐོང་བའི་ལམ་
གྱི་མཇུག་ཐོགས་སུ་སྒོམ་པའི་ལམ་བརྗོད་པར་བྱ་བ་ཡིན་པ་ལས། དང་པོ་གཉིས་ཏེ་མཆོད་འོས་
སམ། ཡང་ན་ཡི་གེ་རབ་ཉུང་བའོ། །ཞེས་འདོན་པ་བཞིན་དུ་བརྗོད་པར་བྱ་བ་ཉུང་བ་ཉིད་
དང་། སྒོམ་ལམ་གྱི་གདུལ་བྱ་འབྲས་བུ་ལ་མོས་པས་དེའི་རྒྱུ་སྒོམ་ལམ་ལ་གཞོལ་བ་སྟེ། འབབ་
ཅིང་འཇུག་པ་ཉིད་དུ་ཞུགས་པར་བྱ་བའི་ཕྱིར་རོ། །རྩ་བ་ནི། སྒོམ་ལམ་ཡུམ་གྱི་འབྲས་བུ་དྲུག་
སྟེ། སྒོམ་སྤང་ཉོན་མོངས་ཀུན་ནས་འདུལ་བའམ་ཞི་བ་སྟེ། མདོ་ནི། ཡུམ་ནི། དེ་ལྟར་བྱང་
སེམས་ཆེན་པོ་རྣམས་ཡོངས་སུ་དུལ་བ་དང་ང་རྒྱལ་མེད་པའི་སླད་དུ་ཉེ་བར་གནས་པ་ངོ་མཚར་
ཆེའོ། །ཞེས་སོ། །ང་རྒྱལ་སྤངས་པས་ཐམས་ཅད་ལ་འདུད་པ་སྟེ། མདོ་ནི། ཡུམ་ནི། བྱང་
སེམས་ཡོངས་སུ་དུལ་བ་དང་ང་རྒྱལ་མ་མཆིས་པའི་སླད་དུ་ཉེ་བར་གནས་པར་འགྱུར་རོ། །ཞེས་
སོ། །སྒོམ་སྤང་ཉོན་མོངས་པ་ལས་རྒྱལ་བས་ཚུར་མི་ཚུགས་པ་སྟེ། མདོ་ནི། བདག་གཞན་གྱི་
འདོད་ཆགས་ཀྱི་མཚོན་དང་འདོད་ཆགས་ཀྱི་མདའ་ཡང་བཅོམ་ཞེས་སོ། །བྱེད་དང་མེ་མཚོན་
ཆུ་སོགས་ཀྱི་གནོད་པས་སྒོམ་ལམ་པ་ལ་རྫི་བ་མེད་པ་ཉིད་དེ། བཞི་བྲལ་འབྲས་སོ། །མདོ་ནི།
དེ་དག་ཐམས་ཅད་ཀྱིས་དེ་ལ་གནོད་པར་མི་འགྱུར་རོ། །ཞེས་སོ། །རྫོགས་པའི་བྱང་ཆུབ་ཐོབ་
པ་རྣམ་སྨིན་གྱི་འབྲས་བུའོ། །མདོ་ནི། བླ་མེད་རྫོགས་པའི་བྱུང་ཆུབ་ཐོབ་ཅིང་སེམས་ཅན་
331
SK



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཐམས་ཅད་ལ་སེམས་ཀྱིས་ལྟ་བར་འགྱུར་རོ། །ཞེས་སོ། །སྐྱེས་བུ་བྱེད་འབྲས་སྒོམ་ལམ་པའི་
རྟེན་ས་ཕྱོགས་ཐམས་ཅད་མཆོད་རྟེན་ཉིད་དུ་གྱུར་པ་སྟེ། མདོ་ནི། ཡུམ་དེ་ཉིད་ཀྱིས་ས་
ཕྱོགས་དེ་སེམས་ཅན་ཐམས་ཅད་ཀྱི་མཆོད་རྟེན་དུ་འགྱུར་བར་བྱས་སོ། །ཞེས་སོ། །འགྲེལ་པ་
ལ། སྒོམ་ལམ་གྱིས་རྣམ་པ་ཐམས་ཅད་དུ་སེམས་ལ་རང་དབང་ཉིད་དུ་བྱེད་པས་སེམས་དུལ་བ་
དང་། རྟོག་པའི་ང་རྒྱལ་དང་། བདག་བསྟོད་པ་སོགས་སྤངས་པས་དགེ་བའི་བཤེས་གཉེན་
དང། སོགས་པ་ཕ་མའམ་མཁན་པོ་ལ་སོགས་པའི་སྐྱེ་བོ་ཐམས་ཅད་ལ་སྒོ་གསུམ་གུས་པས་
འདུད་པ་དང་། གཉེན་པོ་སྟོབས་ལྡན་ཐོབ་པས་འདོད་ཆགས་དང་། སོགས་པ་ཁྲོ་བ་ལ་སོགས་
པ་ཟིལ་གྱིས་གནོན་པ་དང་། སྒོམ་ལམ་རིག་སྔགས་ཆེན་པོའི་མཐུས་ཕ་རོལ་གྱིས་བྱས་པའི་
གནོད་པ་རྗེས་སུ་སྒྲུབ་པའི་ཡུལ་མ་ཡིན་པས་དེས་མི་ཚུགས་པ་ཉིད་དང་། རྒྱུ་ཚོགས་རྫོགས་པས་
འབྲས་བུ་ཡང་དག་པར་རྫོགས་པའི་བྱང་ཆུབ་སྒྲུབ་པ་དང་། ཡུམ་གྱི་རྣལ་འབྱོར་གྱི་རྟེན་གྱི་ཡུལ་
ས་ཕྱོགས་བསོད་ནམས་བསྐྱེད་ཅིང་ཡོན་ཏན་བསམ་གྱིས་མི་ཁྱབ་པའི་གཞིར་གྱུར་པས་མཆོད་
པར་བྱ་བའི་རྟེན་ཉིད་དུ་བྱེད་པ་ཞེས་བྱ་བ་སྒོམ་ལམ་གྱི་བྱེད་པ་རྣམ་པ་དྲུག་ཡིན་ནོ། །
གཉིས་པ་ལ། ཐུན་མོང་དབྱེ་བ་དང་། ཕྱེ་བ་སོ་སོའི་དོན་གཉིས་སོ། ། དང་པོ་ནི།
སྒོམ་ལམ་གྱི་བྱེད་པའི་འོག་ཏུ་བྱེད་པའི་རྒྱུ་སྒོམ་ལམ་འཆད་དེ། དེ་ལ་བཞི་ལས། དབྱེ་གཞི།
བྱེད་པ་ཅན་གྱི་སྒོམ་ལམ་ཙམ་པོ་དེའོ། །ཡང་ན། དབྱེ་ངོ་སྡུད་པའམ། ཡང་ན་ཁོ་ནའོ། །
དབྱེ་ངོ་ཟག་བཅས་ཟག་མེད་རྣམ་པ་གཉིས་སོ། །ཐ་དད་ནི། དངོས་པོ་ཐ་དད་དོ། །གྲངས་
ངེས་ནི། སྒོམ་ལམ་གཞིར་བྱས་ལ་གཟུང་འཛིན་གཉིས་སྣང་གི་རྟོག་པའི་ཟག་པ་དང་བཅས་པ་
དང་། ཟག་པ་མེད་པའི་བྱེ་བྲག་གིས་གཉིས་སུ་ངེས་སོ། །གཉིས་པ་ལ། སྒོམ་ལམ་ཟག་བཅས་
ཟག་མེད་གཉིས་སོ། །དང་པོ་ལ། ཐུན་མོང་གི་དབྱེ་བ། ཕྱེ་བ་སོ་སོའི་དོན། དོན་བསྡུ་བ་དང་
གསུམ་མོ། །དང་པོ་ལ་བཞི་ལས། དབྱེ་གཞི་ནི། གཉིས་ཡོད་པས་དེའི་ཕྱིར་བྱང་སེམས་ཀྱི་
སྒོམ་པའི་ལམ་ཟག་བཅས་ཙམ་མོ། །དབྱེ་ངོ་ནི། མོས་པ་དང་། བསྔོ་བ་དང་། རྗེས་སུ་ཡི་
རང་བ་ཡིད་ལ་བྱེད་པ་ཞེས་བྱ་བ་གསུམ་མོ། །ཐ་དད་ནི། ཅི་རིགས་པ་སྟེ། འགའ་ཞིག་ངོ་བོ་
གཅིག །འགའ་ཞིག་ཐ་དད་པའོ། །གྲངས་ངེས་ནི། བྱང་སེམས་ཀྱི་སྒོམ་ལམ་ཟག་བཅས་ལ་
སྦྱོར་དངོས་རྗེས་གསུམ་དུ་ངེས་པས་སམ། དགེ་བའི་རྩ་བ་གསོག་པ་དང་། མི་ཟད་པ་དང་།
འཕེལ་བར་བྱེད་པའི་བྱེ་བྲག་གིས་མོས་བསྔོ་ཡི་རང་གསུམ་དུ་ངེས་སོ། །40
།
332



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཉིས་པ་ལ། མོས་བསྔོ་ཡི་རང་གསུམ་མོ། །དང་པོ་ལ། མོས་པའི་ངོ་བོ་དང་། ཕན་
ཡོན་གཉིས་སོ། །དང་པོ་ལ་གསུམ་ལས། སྔ་འགྲེལ་ནི། གསུམ་པོ་རྣམས་ཀྱི་ནང་ནས་ཟག་
བཅས་ཀྱི་སྒོམ་ལམ་དང་པོ་མོས་པ་ཡིད་ལ་བྱེད་པ་ཞེས་བྱ་བ་འཆད་དོ། །རྩ་བ་ལ། མོས་པའི་
རྒྱུ། ཡུལ། ངོ་བོ། གྲོགས། བྱེད་ལས། དབྱེ་བ་དྲུག་གོ །རྒྱུ་ནི། ལུང་རིགས་རྣམ་དག་གོ །
ཡུལ་ཡུམ་མོ། །ངོ་བོ་བྱང་སེམས་ཀྱི་སྒོམ་ལམ་ཟག་བཅས་གང་ཞིག་ཡུམ་ཡོན་ཏན་ཅན་དུ་ངེས་
པར་བྱས་པའི་དངོས་པོ་ལ་དེ་ཁོ་ན་ལྟར་ངེས་པར་འཛིན་པའོ། །བཞི་པ་ལ། ཤེས་རབ་སེམས་
པ་སོགས་སོ། །ལྔ་པ་ནི། དེས་སོམ་ཉི་བཟློག་པས་རང་གི་གྲུབ་མཐའ་ལས་གཞན་གྱིས་མི་
འཕྲོག་པའོ། །
དྲུག་པ་ལ་བཞི་ལས། དབྱེ་གཞི་ནི། བྱང་སེམས་ཀྱི་སྒོམ་ལམ་ཟག་བཅས་མོས་པ་ཙམ་
མོ། །དབྱེ་ངོ་ནི། ལུས་དང་། ཡན་ལག་དང་། ཉིང་ལག་གི་དབྱེ་བ་གསུམ་མོ། །དང་པོ་ནི།
རང་དོན་དངོས་སུ་གྲུབ་ཅིང་གཞན་དོན་ཆེད་དུ་བྱ་བས་སྒྲུབ་པ་རང་གི་དོན་གྱི་མོས་པ་དང་།
གཉིས་དོན་སྦྱོར་བ་བར་བཅས་སུ་སྒྲུབ་པ་རང་གཞན་གཉིས་ཀའི་དོན་གྱི་མོས་པ་དང་། གཞན་
དོན་སྦྱོར་བ་བར་མེད་དུ་སྒྲུབ་པ་གཞན་དོན་གྱི་མོས་པ་དང་རྣམ་པ་གསུམ་དུ་ཤེས་པར་བྱ་སྟེ།
རང་དོན་གྱི་མོས་པ་ནའང་གཞན་དོན་མེད་པ་མ་ཡིན་ལ། གཞན་དོན་མོས་པ་ནའང་རང་དོན་
གྲུབ་སྟེ། གཞན་དོན་དང་མི་འགལ་བས་སོ། ། གཉིས་པ་ནི། རང་དོན་མོས་པ་དེ་ཡང་ནི།
ཆུང་ངུ་དང་། འབྲིང་དང། ཆེན་པོ་སྟེ། རྣམ་པ་གསུམ་དུ་འདོད་དོ། །དེ་བཞིན་དུ་སོ་སོར་
ཏེ། གཉིས་དོན་མོས་པ་གསུམ། གཞན་དོན་མོས་པ་གསུམ་སྟེ། དགུའོ། ། གསུམ་པ་ ་ནི།
མོས་པ་དགུ་པོ་སོ་སོར་ཏེ། རེ་རེ་ལ་གསུམ་གསུམ་སྟེ། རང་དོན་མོས་པ་ཆུང་ངུ་དེ་ཡང་ཆུང་
ངུའི་ཆུང་ངུ་། སོགས་པ་ཆུང་ངུའི་འབྲིང་ཆུང་ངུའི་ཆེན་པོའི་དབྱེ་བ་ཡིས་ཆུང་ངུ་རྣམ་པ་
གསུམ་མོ། །འབྲིང་གི་ཆུང་ངུ་། འབྲིང་གི་འབྲིང་། འབྲིང་གི་ཆེན་པོ་སྟེ། འབྲིང་གསུམ།
ཆེན་པོའི་ཆུང་ངུ་། ཆེན་པོའི་འབྲིང་། ཆེན་པོའི་ཆེན་པོ་སྟེ། ཆེན་པོ་གསུམ། དེ་བཞིན་དུ་
གཉིས་དོན་མོས་པ་དགུ། གཞན་དོན་མོས་པ་དགུར་ཕྱེ་བ་དེ་ལྟར་ན། མོས་པ་ཉི་ཤུ་བདུན་དུ་
འདོད་དོ། །མདོ་ནི། ཡུམ་ཟབ་མོ་འདི་བྲིས་ཤིང་གླེགས་བམ་དུ་བགྱིས་ཏེ་བཅངས་བཅངས་ལ་མཆོད་
པ་བགྱིས་པ་དང་། སངས་རྒྱས་ཡོངས་སུ་མྱ་ངན་ལས་འདས་པའི་སྐུ་གདུང་རྣམས་རིན་པོ་ཆེ་སྣ་
བདུན་གྱི་མཆོད་རྟེན་དུ་བཅུག་སྟེ་མཆོད་པར་བྱས་ན། ཡུམ་ནི། རྣམ་མཁྱེན་ཉིད་ཀྱི་རྒྱུར་གྱུར་
333



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
པོ་
::པའི་ཕྱིར་དང་། དེ་རྟེན་དུ་གྱུར་པས་སངས་རྒྱས་ཀྱི་སྐུས་མཆོད་པ་བརྙེས་པའི་ཕྱིར་དང་
བསོད་ནམས་ཆེས་འཕེལ་ལོ། །ཞེས་རང་དོན་མོས་པ་ཆུང་ངུའི་ཆུང་ངུ་ནས་ཤིང་རྣམས་ལོ་མ་
མེ་ཏོག་འབྲས་བུ་ཆུ་ཞིང་ཐ་དད་ཀྱང་གྲིབ་མ་ཐ་དད་མེད་པའི་དཔེས་ཕར་ཕྱིན་ཐམས་ཅད་མི་
དམིགས་པར་ཡུམ་དུ་རོ་གཅིག་པའི་གཞན་དོན་མོས་པ་ཆེན་པོའི་ཆེན་པོའི་བར་དུ་གསུངས་
སོ། །ཕྱེ་བའི་ཐ་དད་ནི། དངོས་པོ་ཐ་དད་དོ། །གཉལ་པ་ན་རེ། ངོ་བོ་གཅིག་གོ །ཟེར་བ་
ནི། གཞན་ཁོ་ནའི་དོན་དུ་འགྱུར་མི་འགྱུར་དང་། སྦྱོར་བ་བར་ཡོད་མེད་དང་། གོང་ནས་གོང་
དུ་ཁྱད་པར་དུ་འཕགས་པར་བཤད་པ་དང་འགལ་བ་ཁོ་ནའོ། །གྲངས་ངེས་ནི། སྒོམ་ལམ་མོས་
པ་གཞིར་བྱས་པ་ལ་སྦྱོར་བས་དངོས་སུ་རང་དོན་གཙོ་ཆེ་བར་སྒྲུབ་པ་དང་། རང་གཞན་གཉིས་
ཀའི་དོན་སྒྲུབ་པ་དང་། གཞན་དོན་བར་མེད་དུ་སྒྲུབ་པ་གསུམ་དུ་ངེས་ཏེ། འཕགས་པས།
དེ་ལ་རང་གི་དོན་གྱི་མོས་པ་ནི། གཞན་གྱི་དོན་གྱི་ཆེད་དུ་བྱ་བར་འགྱུར་ལ། གཉིས་པ་ནི།
སྦྱོར་བ་བར་ཆད་དང་བཅས་པ། གསུམ་པ་ནི། སྦྱོར་བ་བར་ཆད་མེད་པ་ཡིན་ནོ། །ཞེས་
སོ། །གསུམ་པོ་རེ་རེ་ལའང་སྤང་བྱ་ཆེན་པོའི་ཆེན་པོ་ལ་སོགས་པ་དགུ་དགུ་ཡོད་པས། གཉེན་
པོ་མོས་པ་ཆུང་ངུའི་ཆུང་ངུ་ལ་སོགས་པ་དགུ་དགུར་ངེས་ཏེ། འཕགས་པས། མོས་པའི་རྣམ་པ་
ཐམས་ཅད་ལའང་ཆུང་ངུའི་ཆུང་ངུ་ལ་སོགས་པ་དཔེ་གོང་ནས་གོང་དུ་གྱུར་པས་གང་དང་གང་
བསྟན་པ་དེ་དང་དེའི་རྗེས་སུ་འབྲངས་ནས་ཆེན་པོའི་ཆེན་པོ་ལ་སོགས་པ་ལྡོག་པ་མི་མཐུན་པའི་
ཕྱོགས་སུ་ཤེས་པར་བྱའོ། །ཞེས་སོ། །འགྲེལ་པ་ལ། ལུས་དང་། ཡན་ལག་དང་། ཉིང་ལག་
གི་དབྱེ་བ་གསུམ་མོ། །དང་པོ་ལ་གསུམ་ལས། དབྱེ་གཞི་ནི། ཇི་ལྟར་བདག་མེད་དམ། སྤྲོས་
བྲལ་ལས་མ་འདས་པར་མོས་པ་བཞི། ཤེས་བྱ་མ་ལུས་པར་མཐོང་བའི་དགེ་བའི་ཆོས་བྱང་ཆུབ་
ཀྱི་རྟེན་ཏེ། གཞི་ཡིན་ན་ཡང་སྒོམ་ལམ་གྱི་གནས་སྐབས་ཀྱི་དབང་དུ་བྱས་པ་ལས་ཏེ། དེའི་
ཕྱིར་དང་པོར་ཏེ། ཐོག་མར་མངོན་དུ་མི་བྱེད་དེ། སྒོམ་ལམ་དུ་དེ་མངོན་དུ་བྱེད་མི་ནུས་པའི་
ཕྱིར་མོས་པའི་ངོ་བོ་ཙམ་མོ། །དབྱེ་ངོ་རྣམ་པ་གསུམ་མོ། ། གྲངས་ངེས་ནི། བསམ་པས་
གཞན་དོན་སྒྲུབ་པར་མཚུངས་པ་ལ་སྦྱོར་བས་རང་སྣོད་དུ་རུང་བ་དང་། རང་གཞན་གཉིས་ཀ་
སྣོད་དུ་རུང་བ་དང་། གཞན་སྣོད་དུ་རུང་བར་བྱ་བའི་དོན་ལ་དམིགས་པ་ཉིད་གསུམ་དུ་ངེས་
པས་མོས་པ་གསུམ་དུ་ངེས་སོ། །གཉིས་པ་ནི། དབྱེ་གཞི་མོས་པ་གསུམ་པོ་དེ་དག་ཀྱང་དབྱེ་ངོ༌
གསུམ་པོ་རེ་རེ་ཞིང་རྣམ་པ་གསུམ་གསུམ་སྟེ། དགུ་ཡིན་ལ། གྲངས་ངེས་གསུམ་པོ་རེ་རེ་ཞིང་
334



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཆུང་ངུ་དང་། སོགས་པ་འབྲིང་དང་། ཆེན་པོ་གསུམ་གསུམ་ཡོད་པའི་བྱེ་བྲག་གིས་དགུར་ངེས་
སོ། །གསུམ་པ་ནི། དབྱེ་གཞི་མོས་པ་དགུ་པོ་དེ་ཡང་དབྱེ་ངོ་སོ་སོར་ཏེ། རེ་རེ་ལ་རྣམ་པ་
གསུམ་གསུམ་ཡིན་ཏེ། གྲངས་ངེས་སོ་སོར་ཆུང་ངུ་ལ་ཡང་ཆུང་ངུའི་ཆུང་ངུ་དང་། སོགས་པ་
ཆུང་ངུའི་འབྲིང་ལ་སོགས་པ་ཆེ་འབྲིང་གསུམ་གསུམ་ཡོད་པའི་དབྱེ་བས་ཏེ། ཚུལ་དེ་ལྟར་ན།
རང་དོན་མོས་པ་དགུ། གཉིས་དོན་དགུ། གཞན་དོན་དགུ་སྟེ། དགུ་ཚན་གསུམ་གྱི་མོས་པ་
རྣམ་པ་ཉི་ཤུ་རྩ་བདུན་ནོ། །
གཉིས་པ་ལ་གསུམ་ལས། སྔ་འགྲེལ་ནི། མཛད་དོ། ། ཞེས་དྲང་ངོ་། །གང་ལ་ན།པ
རྣམ་པ་དེ་ལྟར་ཡུམ་ལ་མོས་པ་ལའོ། །གང་གིས་ན། སངས་རྒྱས་དང་། སོགས་པ་བྱང་སེམས་
འཕགས་པས་སོ། །གང་ན། བསྟོད་པ་དང་། སོགས་པ་བཀུར་བ་ལ་སོགས་པའོ། །གང་གི་
ཕྱིར་ན། མོས་པ་དེ་སྒོམ་པའི་བྱང་སེམས་སྤྲོ་བ་བསྐྱེད་པའི་ཕྱིར། མཛད་དོ། །ཞེས་བསྟོད་པ་
དང་། བཀུར་བ་དང་། བསྔགས་པ་རྣམས་གསུངས་པ། རྩ་བ་ནི། བྱ་བའི་ཡུལ་ཡུམ་ལ་རང་
དོན་མོས་པའི་གནས་སྐབས་དགུ། གཉིས་དོན་གྱི་དགུ། གཞན་དོན་གྱི་དགུ་པོ་རྣམས་ལ་ནི།
བྱེད་པ་པོ་བསྟོད་པ་ཙམ་དགུ། བཀུར་བ་ཙམ་དགུ། བསྔགས་པ་དགུ་སྟེ། དགུ་ཚན་གསུམ་
གྱིས་བྱ་བའི་ངོ་བོ་རང་དོན་མོས་པ་ལ་བསྟོད་པ་དང་། གཉིས་དོན་མོས་པ་ལ་བཀུར་བ་དང་།
གཞན་དོན་མོས་པ་ལ་བསྔགས་པ་བྱས་པར་འདོད་དོ། །མདོ་ནི། ལོ་ཀའི་ཁམས་གངྒཱའི་ཀླུང་
གི་བྱེ་མ་སྙེད་དེ་བཞིན་གཤེགས་པའི་སྐུ་གདུང་གིས་བཀང་བ་གང་ཡིན་པ་དང་། ཡུམ་གྱི་ཆ་
གཉིས་ལས་གང་ཡང་རུང་བ་འདམ་དུ་སྩལ་ན། འདི་ཉིད་ལེན་ཏེ་ཞེས་སོགས་སོ། །འགྲེལ་པ་
ནི། ཇི་ལྟར་མོས་པ་སོགས་ནི། བཤད་ཟིན་པ་ལྟར་རམ། ཡང་ན། ཇི་ལྟར་རང་དང།
གཉིས་ཀ་དང་། གཞན་དུ་མོས་པ་བཞིན་མཐོང་བའི་ཆོས་ཚེ་འདི་ལ་བསོད་ནམས་ཆེ་འབྲིང་
དགུ་དགུ་སྐྱེད་བྱེད་ཀྱི་མཚན་ཉིད་ཡུམ་ལ་སྦྱོར་བས་རང་དོན་དུ་ཞུགས་པའི་མོས་པ་ཡིད་ལ་བྱེད་
པ་དང་པོ་རང་དོན་མོས་པའི་གནས་སྐབས་དགུ་དག་ཏུ་སོ་སོར་རྟོགས་པའི་ཆ་རྣམ་པ་དགུས་གོ་
རིམ་བཞིན་དུ་གོང་ནས་གོང་དུ་མངོན་པར་དགའ་བར་བྱེད་ཅིང་བསྟོད་པར་འདོད་དོ། །དེ་
བཞིན་དུ་སྦྱར་ཏེ་སྦྱོར་བས་གཉིས་དོན་དུ་ཞུགས་པ་གཉིས་པ་གཉིས་དོན་མོས་པའི་གནས་
སྐབས་དགུ་དག་ཏུ་སོ་སོར་རྣམ་པ་དགུས་གོ་རིམ་བཞིན་དུ་གོང་ནས་གོང་དུ་མངོན་པར་དགའ་
བར་བྱེད་ཅིང་བཀུར་བར་འདོད་དོ། །སྦྱོར་བས་གཞན་དོན་ཁོ་ནར་ཞུགས་པ་གསུམ་པ་གཞན་
335



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
".
.:.དོན་མོས་པའི་གནས་སྐབས་དགུ་དག་ཏུ་སོ་སོར་རྣམ་པ་དགུས་གོ་རིམ་བཞིན་དུ་གོང་ནས་གོང་
དུ་མངོན་པར་དགའ་བར་བྱེད་ཅིང་བསྔགས་པར་འདོད་དེ། རྒྱུ་མཚན་དེས་ན། བསྟོད་པ་
དང་། སོགས་པ་བཀུར་བ་དང་། བསྔགས་པ་འདི་དག་ནི། མོས་པའི་འབྲས་བུ་ཡོན་ཏན་
ནམ། བསོད་ནམས་ཀྱི་དོན་ཡང་དག་པ་ཇི་ལྟ་བ་བཞིན་རྟོགས་པའི་མཚན་ཉིད་ཅན། རྟོགས་
པའི་ཆ་དགུ་དགུ་ཡིན་གྱི། རིག་བྱེད་ལས། ཡི་གེ་ཨོ་ལྡན་ཕྱེད་དང་བཞི། །ཚད་དུ་བྱས་པས་
སྙན་པར་བརྗོད། །ཅེས་སོགས་ལྟར། ངག་ཏུ་བརྗོད་པའི་སྙན་པ་གཅམ་བུ་སྟེ། ངོ་བསྟོད་ཀྱི་
ངོ་བོ་མ་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་ཡུམ་ལ་མོས་པ་ལ། བསོད་
ནམས་ཐོབ་པ་དེ་མི་ཟད་པར་བྱེད་པའི་བསྔོ་བ་འབྱུང་བས་སྒོམ་ལམ་གཉིས་པ་བསྔོ་བ་ཡིད་ལ་
བྱེད་པ་ཞེས་བྱ་བ་སྟོན་ནོ། །རྩེ་བ་ལ། སྤྱི་གཞུང་གཉིས་སོ། །དང་པོ་ལ། བསྔོ་རྒྱུ། བསྔོ་བ།
ཆེད་དུ་བྱ་བ། བློའི་རྣམ་པ། རང་བཞིན་བསྟན་པ་དང་ལྔའོ། །དང་པོ་ལ། བསྔོ་བར་བྱ་བའི་
རྒྱུ། བསྔོ་བ་འགྲུབ་པའི་རྐྱེན་གཉིས་སོ། །དང་པོ་ནི། བསོད་ནམས་སམ། ཡེ་ཤེས་སམ།
འདུས་བྱས་དང་། འདུས་མ་བྱས་ཀྱི་དགེ་བ་རྣམས་ཏེ། ཕལ་ཆེན་ལས། འགྲོ་ཀུན་དགེ་བ་ཇི་
སྙེད་ཡོད་པ་དང་། །བྱས་དང་བྱེད་འགྱུར་དེ་བཞིན་བྱེད་པ་དག །ཅེས་སོ། །གང་དག་འདུས་
མ་བྱས་དགེ་བར་མི་འདོད་པ་ཆེས་རྣམ་པར་འཁྱམས་ཏེ། དབུས་མཐར། དགེ་གཉིས་ཐོབ་
པར་བྱ་བའི་ཕྱིར། །ཞེས་པའི་འགྲེལ་པར། དགེ་བ་ནི། འདུས་བྱས་དང་། འདུས་མ་བྱས་
སོ། །ཞེས་པས་སོ། །དེ་བསྔོར་མི་རུང་ངོ། །ཞེས་སྨྲ་བའང་ནོར་བ་མངོན་ཏེ། རྡོ་རྗེ་རྒྱལ་
མཚན་ལས། དེ་བཞིན་ཉིད་ཀྱི་ངང་ཚུལ་ཇི་འདྲ་དང་། །དེ་བཞིན་ཉིད་ཀྱི་རང་བཞིན་ཇི་འདྲ་
དང་། །དེ་བཞིན་ཉིད་ཀྱི་མཚན་ཉིད་ཇི་འདྲ་དང་། །དེ་འདྲར་ལས་རྣམས་ཀུན་ཀྱང་ཡོངས་སུ་
བསྔོ། །ཞེས་པས་སོ། །འོ་ན། ཆོས་ཉིད་འགྱུར་བ་དང་བཅས་པར་ཐལ་ཞིང་། ཁམས་གསུམ་
དང་། དུས་གསུམ་དུ་མ་གཏོགས་པ་བསྔོ་བྱ་མིན་པར་བཤད་པ་དང་འགལ་ལོ། ཞེ་ན། སྐྱོན་
མེད་དེ། ཆོས་ཉིད་ཀྱི་ངོ་བོ་འགྱུར་བ་མེད་ཀྱང་དྲི་བཅས་དྲི་མེད་དུ་གནས་གྱུར་བ་ཡོད་པའི་ཕྱིར་
རོ། །དེ་སྐད་དུ། ཀུན་ནས་ཉོན་མོངས་རྣམ་པར་དག །དེ་ནི་དྲི་བཅས་དྲི་མ་མེད། །ཅེས་
སོ། །དེ་ལྟར་མིན་ན། རང་བཞིན་དུ་གནས་པའི་རིགས་ངོ་བོ་ཉིད་སྐུར་འགྱུར་མི་སྲིད་པར་
ཐལ་ལོ། །ལུང་དེ་ནི། མཚན་མར་བཟུང་སྟེ་བསྔོ་བྱ་མིན་པ་ལ་དགོངས་ཏེ། དེའི་རྗེས་ལ་.
336



༄༅ །།མངོན་པར་རྟོགས་པའི་རྒྱན་ཅེས་ཕྱུ་པ་ཐེར་ཕྱིན་ལུང་གི་སྙེ་མ།
༔གཟུགས་ནས་རྣམ་མཁྱེན་གྱི་བར་དུ་བསྒྲེས་ནས་གསུངས་པས་སོ། །འདིར་ཀུན་རྫོབ་ཏུ་མི་
དམིགས་པར་བསྔོ་བར་འདོད་པས་མི་འགལ་ཏེ། མང་པོས་ཅི་ཞིག་བྱ། གཉིས་པ་ནི། སྡོམ་པ་
དང་ལྡན་པའི་བདེན་པའི་སྟོབས་བརྗོད་པ་སོགས་ཏེ། ལུང་ལས། ཚུལ་ཁྲིམས་ལྡན་པས་སྨོན་
པ་འགྲུབ། །ཅེས་སོ། །གཉིས་པ་ནི། ཉན་རང་ལ་སོགས་པ་མང་ཡང་འདིར་རྣམ་མཁྱེན་ཏེ།
མདོ་ནི། རྣམ་མཁྱེན་ཉིད་མ་གཏོགས་པར་ཉན་ཐོས་ཀྱི་སའམ་རང་སངས་རྒྱས་ཀྱི་སར་བསྔོར་
མི་འཇུག་གོ །ཞེས་སོ། །གསུམ་པ་ནི། སེམས་ཅན་ཐམས་ཅད་ཀྱི་དོན་དུའོ། །ཀླུ་སྒྲུབ་ཀྱིས།
དགེ་བ་འདི་ཡིས་སྐྱེ་བོ་ཀུན། །ཞེས་སོ། །བཞི་པ་ནི། ཀུན་རྫོབ་ཏུ་ཡན་ལག་བདུན་ལྡན་དུ་
སྣང་ཆ་རྒྱ་ཆེན་པོ་དང་བཅས་པས་དགེ་བ་འདི་ལ་བརྟེན་ནས་གཞན་དོན་དུ་སངས་རྒྱས་ཐོབ་
པར་གྱུར་ཅིག་ཅེས་པའི་འདུན་པ་སྟེ། དཀོན་བརྩེགས་ལས། ཆོས་རྣམས་ཐམས་ཅད་རྐྱེན་
བཞིན་ཏེ། །འདུན་པའི་རྩེ་ལ་རབ་ཏུ་གནས། །གང་གིས་སྨོན་ལམ་ཅི་བཏབ་པ། །འབྲས་
བུའང་དེ་འདྲ་ཉིད་དུ་འགྱུར། །ཞེས་སོ། །དོན་དམ་པར་ཅིར་ཡང་མི་དམིགས་པའི་ཤེས་རབ་
ཀྱིས་ཟིན་པས་སྔོན་གྱི་བྱང་སེམས་དང་སངས་རྒྱས་ཀྱིས་ཇི་ལྟར་བསྔོས་པ་བཞིན་བསྔོ་བ་སྟེ།
བཟང་སྤྱོད་ལས། འཇམ་དཔལ་དཔའ་བོས་ཇི་ལྟར་མཁྱེན་པ་དང་། །སོགས་དང་། དུས་
གསུམ་གཤེགས་པའི་རྒྱལ་བ་ཐམས་ཅད་ཀྱིས། །ཞེས་པ་ལྟར་རོ། །བུདྡྷ་ཤྲཱིས་ཀྱང་། དམ་པ་
གསུམ་གྱིས་བསོད་ནམས་བསགས། །རྒྱ་ཆེན་ཐབས་ཀྱིས་ཡང་དག་སྤེལ། །ཤེས་
མོས་རྣམ་དག་བྱ། །ཟུང་འཇུག་བསྔོ་བས་རྒྱས་གདབ་བོ། །ཞེས་སོ། །ལྔ་པ་ལ་གཉིས་ལས།
མཚན་ཉིད་ནི། གཞན་དོན་དུ་དགེ་བ་རྣམས་སངས་རྒྱས་མ་ཐོབ་བར་དུ་མི་ཟད་པར་བྱེད་
པའོ། །བྱེ་བྲག་གི་སྒོམ་ལམ་བསྔོ་བའི་མཚན་ཉིད་བཤད་ཟིན་ཏོ། །མཚོན་བྱ་ནི། པ་རི་ཎ་ཏ་
ནི། ཡོངས་སུ་བསྒྱུར་བ་སྟེ། དགེ་བ་ཐམས་ཅད་རྫོགས་པའི་བྱང་ཆུབ་ཀྱི་རྒྱུར་བསྒྱུར་བས་བསྔོ་
བའོ། །འདི་དག་ཐེག་ཆེན་བསྔོ་བའི་རྣམ་གཞག་གོ །
གཉིས་པ་ལ་བཞི་ལས། དབྱེ་གཞི་བྱང་སེམས་ཀྱི་སྒོམ་ལམ་ཟག་བཅས་ཡོངས་སུ་བསྔོ་བ་
ཙམ་མོ། །དབྱེ་ངོ་བཅུ་གཉིས་ཏེ། ཡོངས་སུ་བསྔོ་བ་ཞེས་ཀུན་གྱི་མཇུག་ཏུ་སྦྱར་ཏེ་བཤད་པ་ནི།
ཡིད་ལ་བྱེད་པ་ཁྱད་པར་ཅན་བླ་མེད་བྱང་ཆུབ་མི་དམིགས་པར་ཡིད་ལ་བྱེད་པའི་སྟེ། མདོ་ནི།
ཉན་ཐོས་དང་རང་སངས་རྒྱས་ཐམས་ཅད་ཀྱི་སྦྱིན་པ་ལ་སོགས་པའི་བསོད་ནམས་བྱ་བའི་
དངོས་པོ་ལས་བྱང་སེམས་ཀྱི་བླ་མེད་རྫོགས་པའི་བྱང་ཆུབ་ཏུ་མི་དམིགས་པའི་ཚུལ་གྱིས་ཡོངས་པ
337



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཡསུ་བསྔོ་བ་འདི་ཉིད་རབ་ཅེས་བྱའོ། །ཞེས་སོགས་སོ། །བསྔོ་བ་དེའི་བྱེད་པ་ཐེག་པ་གསུམ་གྱི་
ལམ་སྟོན་པ་དང་། སངས་རྒྱས་ཀྱི་རྒྱུར་གྱུར་པས་མཆོག་ཡིན་ནོ། །མདོ་ནི། ཡོངས་སུ་བསྔོ་བ་
འདི་ཉིད་རབ་ཅེས་བྱའོ། །ཞེས་སོགས་སོ། །འདིར་དབྱེ་བ་མིན་གྱི། སྤྱིའི་བྱེད་པའམ་ཆེ་བ་
བསྟན་པའོ། །བྱེད་པ་ཅན་གྱི་བསྔོ་བ་དེ་ནི། བསྔོ་བྱའི་རྫས་དམིགས་མེད་དུ་རྟོགས་པའི་རྣམ་
པ་ཅན་གྱི་སྟེ། མདོ་ནི། མཚན་མར་བྱས་ཏེ་བླ་མེད་རྫོགས་པའི་བྱང་ཆུབ་ཏུ་བསྔོ་བ་དེ་བཞིན་
དུ་དངོས་པོ་དེ་དག་དང་དམིགས་པ་དེ་དག་དམིགས་སུ་ཡོད་པ་མ་ཡིན་ནོ། །ཞེས་སོ། །བསྔོ་
བྱེད་ཀྱི་སེམས་ཕྱིན་ཅི་མ་ལོག་པའི་མཚན་ཉིད་ཅན་གྱི་སྟེ། མདོ་ནི། ཡོངས་སུ་བསྔོ་བའི་སེམས་
དེ་ལའང་སེམས་ཀྱི་འདུ་ཤེས་སུ་མི་འགྱུར་ན། དེ་ལྟར་ཡོངས་སུ་བསྔོ་བའི་བྱང་སེམས་ཆེན་པོ་ལ་
འདུ་ཤེས་ཕྱིན་ཅི་ལོག་ཏུ་འགྱུར་བ་མེད་དོ། །ཞེས་སོ། །བསོད་ནམས་འདུ་བྱ་བྱེད་ཀྱིས་དེ་བེན་
པར་ཤེས་པའི་སྟེ། མདོ་ནི། བསོད་ནམས་བྱ་བའི་དངོས་པོ་ངོ་བོ་ཉིད་ཀྱིས་དབེན་པར་ཤེས་
ཞེས་སོགས་སོ། ། སངས་རྒྱས་ཀྱི་བསོད་ནམས་ཀྱི་ཚོགས་ཀྱི་རང་བཞིན་ཀུན་རྫོབ་ཏུ་སྐྱེ་ཞིང་།
དོན་དམ་པར་སྐྱེ་འགག་མེད་པའི་ཆོས་ཉིད་ཀྱི་རང་བཞིན་ཅན་དུ་དྲན་པའི་སྤྱོད་ཡུལ་ཅན་གྱི་སྟེ།
མདོ་ནི། དེའི་རིགས་ཅན། དེའི་རང་བཞིན་ཅན་ནོ། །ཞེས་གལ་ཏེ་དེ་ལྟར་ཡོངས་སུ་ཤེས་ན།
བླ་མེད་རྫོགས་པའི་བྱང་ཆུབ་ཏུ་བསྔོ་བ་ཡིན་ནོ། །ཞེས་སོ། ། ཕྱིན་དྲུག་རྗེས་སུ་སྒྲུབ་ཀྱང་མི་
དམིགས་ཐབས་མཁས་དང་བཅས་པའི་སྟེ། མདོ་ནི། འདིར་བྱང་སེམས་ཀྱི་ཐབས་ལ་མཁས་
པ་དེ་དག་ལ་བསླབ་པར་བྱ་སྟེ་ཞེས་སོགས་སོ། །སྟོང་ཉིད་ལ་སོགས་པར་མཚན་མར་འཛིན་པ་
མེད་པ་སྟེ། སྡུད་པར། ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན། །ཞེས་སོ། །སངས་
རྒྱས་ཀྱིས་རྗེས་སུ་ཡི་རང་བྱིན་པ་ལམ་ཐམས་ཅད་མི་དམིགས་པར་ཡིད་ལ་བྱེད་པའི་སྟེ། མདོ་ནི།
སངས་རྒྱས་བཅོམ་ལྡན་འདས་དེ་དག་གིས་ཐུགས་སུ་ཆུད་པ་དེ་བཞིན་དུ་བདག་གིས་བླ་མེད་
རྫོགས་པའི་བྱང་ཆུབ་ཏུ་བསྔོ་བ་ཡིན་ནོ། །ཞེས་སོ། །ཁམས་གསུམ་མི་དམིགས་པར་ཤེས་པས་
དེར་གཏོགས་པ་མ་ཡིན་པའི་སྟེ། མདོ་ནི། འདོད་པའི་ཁམས་སུ་མ་གཏོགས་སོགས་སོ། །
སྟོང་གསུམ་སེམས་ཅན་ཐམས་ཅད་ཀྱི་ཆོས་ལྔ་ཐོབ་པ་བས་དེ་མི་དམིགས་པ་ལ་དམིགས་པའི་ཡི་
རང་སྔོན་དུ་འགྲོ་བའི་བསྔོ་བ་བསོད་ནམས་ཆེ་བ་ནི། བསོད་ནམས་ཆེན་པོ་འབྱུང་བའི་བདག་
ཉིད་ཀྱི་བསྔོ་བ་ཆུང་ངུ་སྟེ། མདོ་ནི། སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་ཀྱི་སེམས་ཅན་
དེ་དག་གིས་དགེ་བ་བཅུའི་ལས་ཀྱི་ལམ་ཐོབ་པར་གྱུར་སོགས་སོ། ། དེ་བཞིན་དུ་སྦྱར་ཏེ།
338



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
BACA
འབྲས་བུ་ལྔ་ལ་གནས་པ་ལ་མཆོད་པ་བས་བསོད་ནམས་ཆེ་བ་འབྲིང་སྟེ། སྟོང་གསུམ་གྱི་སྟོང་
ཆེན་པོའི་ལོ་ཀའི་ཁམས་འདི་ན་སེམས་ཅན་ཇི་སྙེད་ཡོད་པ་དེ་དག་ཐམས་ཅད་རྒྱུན་དུ་ཞུགས་
པར་གྱུར་སོགས་སོ། །སྟོང་གསུམ་གངྒའི་བྱེ་མ་སྙེད་ཀྱི་སེམས་ཅན་ཐམས་ཅད་བླ་མེད་རྫོགས་
པའི་བྱང་ཆུབ་ཏུ་ཞུགས་པ་ལ་དམིགས་བཅས་ཀྱིས་བསྐལ་པ་དེ་སྙེད་དམ། དེ་བས་ལྷག་པར་
མཆོད་པ་བས་བསོད་ནམས་ཆེ་བ་ཆེན་པོ་སྟེ། བསྔོ་བ་གཞན་ནི། ལྟོས་ས་ཆུང་འབྲིང་ཆེ་གསུམ་
ལ་ལྟོས་ནས་རྣམ་པ་གསུམ་མོ། །མདོ་ནི། སྟོང་གསུམ་གྱི་སྟོང་ཆེན་པོའི་ལོ་ཀའི་ཁམས་འདི ན་
སེམས་ཅན་ཇི་སྙེད་ཡོད་པ་དེ་དག་ཐམས་ཅད་བླ་མེད་རྫོགས་པའི་བྱང་ཆུབ་ཏུ་ཞུགས་པར་གྱུར་
སོགས་སོ། །ཐ་དད་ནི། ངོ་བོ་གཅིག་ཁོ་ན། ཡུལ་གྱི་དང་། སྤང་བྱའི་དབྱེ་བས་ཕྱེ་བས་ན།
ངོ་བོ་གཅིག་ལྡོག་པ་ཐ་དད་དེ། གྲངས་ངེས་ནི། བློ་དམན་རྗེས་སུ་གཟུང་བའི་དོན་དུ་མངོན་
ཞེན་བཅུ་གཉིས་ཀྱི་གཉེན་པོར་རམ། ཡུལ་བཅུ་གཉིས་ལ་ལྟོས་ནས་བཅུ་གཉིས་སུ་ཕྱེ་ལ།
དབང་རྣོན་གྱིས་བརྙས་པ་བཟློག་པའི་ཕྱིར་དེ་བས་མང་བར་མ་ཕྱེའོ། །འགྲེལ་པ་ལ། བསྔོ་བ་
བྱེད་དོ། །ཞེས་སྦྲེལ་ཏེ་དྲང་ངོ་། །གང་དུ་ན། བླ་མེད་རྫོགས་པའི་བྱང་ཆུབ་ཏུའོ། །གང་གི་
ཕྱིར་ན། སེམས་ཅན་ཐམས་ཅད་ཀྱི་དོན་དུ་བླ་མེད་རྫོགས་པའི་བྱང་ཆུབ་མ་ཐོབ་བར་དུ་མི་ཟད་
པར་བྱ་བའི་ཕྱིར་རོ། །གང་གིས་ན། ཐེག་པ་གསུམ་གྱིས་གདུལ་བར་བྱ་བའི་སེམས་ཅན་ལ་
རང་རང་གི་ལམ་ཉེ་བར་སྟོན་པའི་རྒྱུའི་ངོ་བོ་འབྲས་བུའི་བྱེད་པ་དེ་དང་ལྡན་པ་རྣམས་ཀྱིའོ། །
གྲངས་དུ་ན། རྣམ་པ་བཅུ་གཉིས་སོ། །བཅུ་གཉིས་པོ་གང་ན། མིང་དོན་གོ་རིམ་བཞིན་དུ་
སྦྱར་ཏེ་བཤད་པ་ནི། ཁྱད་པར་ཅན་ཞེས་སོགས་སོ། །དེ་ལྟར་མིང་དུ་བཏགས་པའི་མིང་ཅན་
གྱི་བསྔོ་བ་ཡིད་ལ་བྱེད་པ་ནི། གོང་མ་ཀུན་གྱི་མཇུག་ཏུ་སྦྱར། མི་དམིགས་པ་ལ་དམིགས་པའི་
བསྔོ་བ་ཞེས་འོག་མ་ཀུན་གྱི་མཇུག་ཏུ་སྦྱར་རོ། །སྔར་ཇི་སྐད་བཤད་པའི་འབྲས་བུའི་ཡུམ་ལ་
མོས་པ་ཡིད་ལ་བྱེད་པ་ཁྱད་པར་ཅན་ཞེས་བྱ་བའི་ནི། བླ་མེད་བྱང་ཆུབ་སངས་རྒྱས་སམ།
འབྲས་བུའི་ཡུམ་གྱིའོ། །བསྔོ་བྱ་མི་དམིགས་པ་ནི། ཟག་མེད་ཀྱི་ཚུལ་ཁྲིམས་དང་། སོགས་པ་
ནི། ཏིང་ངེ་འཛིན་ལ་སོགས་པའི་ཕུང་པོ་ལྔ་དང་། ཐེག་པ་གསུམ་གྱི་སྨིན་གྲོལ་བྱས་པའི་སེམས་
ཅན་ཐམས་ཅད་ཀྱི་དགེ་བའོ། །བདག་ལྟ་སོགས་མེད་པས་ལྟ་བ་སོགས་ཕྱིན་ཅི་མ་ལོག་པའི་ནི།
གང་གིས་བསྔོ་བར་བྱེད་པའི་སེམས་ཀྱི་འདུ་ཤེས་སོགས་སོ། །གཟུང་འཛིན་སོགས་རང་བཞིན་
གྱིས་དབེན་པའི་ནི། བདག་དང་། སོགས་པ་གཞན་དུ་རྟོག་པ་དང་ལྡན་པའི་ཕུང་པོ་ལྔའི་
339



༄༅།།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་།
དངོས་པོའོ། །དེ་བཞིན་གཤེགས་པའི་དགེ་བའི་རྩ་བའི་རང་བཞིན་ཆོས་ཀྱི་དབྱིངས་དྲན་པའི་
ནི། འདས་མ་འོངས་ད་ལྟར་བ་དུས་གསུམ་གྱི་སངས་རྒྱས་ཀྱི་ཚོགས་གཉིས་ཀྱི་དགེ་བའོ། །
འཁོར་གསུམ་མི་དམིགས་པའི་ཐབས་ལ་མཁས་པའི་ནི། སྦྱིན་པ་ལ་སོགས་པའི་ཕྱིན་དྲུག་གོ
དམིགས་པའི་མཚན་མ་མེད་པའི་ནི། དངོས་པོ་དང་སྟོང་ཉིད་སོགས་ཀྱི་མཚན་མའོ། །སངས་
རྒྱས་ཀྱིས་དགྱེས་པས་གནང་བའི་ནི། ཐེག་པ་གསུམ་གྱི་ལམ་ཐམས་ཅད་དོ། ། དུས་གསུམ་
དང་འདོད་པ་ལ་སོགས་པའི་ཁམས་གསུམ་པར་མ་གཏོགས་པའི་ནི། འདོད་པ་དང་། སོགས་
པ་གཟུགས་དང་། གཟུགས་མེད་ཀྱི་ཁམས་སོ། །བསོད་ནམས་ཆེན་པོ་འབྱུང་བ་ཆུང་ངུའི་ནི།
སྟོང་གསུམ་སེམས་ཅན་ཐམས་ཅད་ཀྱི་དགེ་བ་བཅུའི་ལས་ཀྱི་ལམ་དང་། སོགས་པ་ཚད་མེད།
བསམ་གཏན་བཞི། གཟུགས་མེད་བཞི། མངོན་ཤེས་ལྔ་ཐོབ་པའོ། །བསོད་ཆེན་འབྱུང་བ་
འབྲིང་གི་ནི། སྟོང་གསུམ་སེམས་ཅན་ཐམས་ཅད་རྒྱུན་ཞུགས་དང་། སོགས་པ་རང་རྒྱལ་གྱི་
བར་དུ་གྱུར་པ་ལ་སེམས་ཅན་དེ་སྙེད་ཀྱིས་མཆོད་པའོ། །བསོད་ཆེན་འབྱུང་བ་ཆེན་པོའི་ནི།
སྟོང་གསུམ་སེམས་ཅན་ཐམས་ཅད་བླ་མེད་རྫོགས་པའི་བྱང་ཆུབ་ལ་གནས་པ་རྣམས་ལ་མཆོད་
པའོ། །
གསུམ་པ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་ལེགས་པར་བསྔོས་པའི་དངོས་པོ་
གོང་ནས་གོང་དུ་མངོན་པར་སྤེལ་བར་བྱེད་པ་ཡིན་པས། སྒོམ་ལམ་གསུམ་པ་རྗེས་སུ་ཡི་རང་བ་
ཡིད་ལ་བྱེད་པ་ཞེས་བྱ་བ། འདིར་བསྔོ་བའི་འོག་ཏུ་བཤད་ལ། སྡུད་པར་བསྔོ་བའི་གོང་དུ་
བཤད་པ་ནི། བསྔོ་བའི་དགེ་བ་ཡི་རང་གིས་སྤེལ་བ་དང་། ཡི་རང་གི་དགེ་བ་བྱང་ཆུབ་ཏུ་བསྔོ་
བ་ཕན་ཚུན་མཚོན་པར་བལྟའོ། །རྩ་བ་ལ། བརྗོད་ཅེས་དྲང་ངོ་། །གང་ན། དམིགས་ཡུལ་
སྐྱེས་འཕགས་ཀྱི་དགེ་བའི་རྩ་བ་ལ། རྣམ་པ་ཀུན་རྫོབ་ཏུ་ཐབས་ལ་མཁས་པ་དང་། དོན་དམ་
པར་མི་དམིགས་པར་རྟོགས་པ་དག་གིས་བློའི་ངོ་བོ་ཡི་རང་བ་སྟེ། མངོན་པར་དགའ་བའི་རྗེས་
སུ་ཡི་རང་བ་ཡིད་ལ་བྱེད་པ་དེའོ། །གང་དུ་ན། འདིར་རོ། ལྟར་ན། ཟག་བཅས་སྒོམ་
ལམ་ཡིན་པར་རོ། །མདོ་ནི། ཐབས་མཁས་པས་མི་དམིགས་པའི་ཚུལ་གྱིས་དགེ་བ་དེ་དག་བླ་
མེད་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བྱའོ། །ཞེས་སོ། །འགྲེལ་པ་ལ། རང་བྱའི་
ཡུལ། རང་བྱེད་ཀྱི་སེམས། རང་བའི་རྣམ་པ་གསུམ་ལས། དང་པོ་གཞི་གསུམ་མམ། ཟག་
བཅས་ཟག་མེད་ཀྱི་དགེ་བའི་རྩ་བ་རྣམས་ལ་དམིགས་ནས། གཉིས་པ་དབུལ་པོས་གཏེར་རྙེད་]ཛི་
340



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་པ་ལྟར་རབ་ཏུ་དགའ་བའི་སེམས་ཀྱིས། གསུམ་པ་ཀུན་རྫོབ་ཏུ་ཐབས་མཁས་ཀྱིས་ཡི་རང་བྱ།
རང་བྱེད། རང་བའི་བསོད་ནམས་སོགས་སྣང་ཆ་རྒྱ་ཆེན་པོ་མ་དོར་ཞིང་དོན་དམ་པར་དེ་དག་
རང་རང་གི་ངོ་བོར་མི་དམིགས་པའི་ཤེས་རབ་ཀྱིས་ཟིན་པ་ཉིད་ཀྱིས་རྗེས་སུ་ཡི་རང་བར་བྱ་བ་
དག་ཡིན་ནོ། །གསུམ་པ་ནི། སྒོམ་ལམ་ཟག་བཅས་གསུམ་རྒྱས་པར་བཤད་པ་དེ་ལ་མདོར་
བསྡུས་པའི་དོན་ནི། མོས་བསྔོ་ཡི་རང་གསུམ་ལས། དང་པོ་ནི། མངོན་པར་འདུ་བྱེད་དོ། །
གང་ལ་ན། འབྲས་བུ་བསོད་ནམས་རྒྱ་ཆེན་པོའོ། །གང་གིས་ན། སྒོམ་ལམ་མོས་པ་ཡིད་ལ་
བྱེད་པས་ནིའོ། །ཇི་ལྟར་ན། གསེར་གྱི་འབྱུང་ཁུངས་དག་ནས་གསེར་གྱི་གར་བུ་འབྱུང་བ་དུ
བཞིན་དུའོ། །གཉིས་པ་ནི། ཡན་ལག་ཏུ་སྟེ། རྒྱུར་བྱེད་དོ། །གང་ན། མོས་པའི་བསོད་
ནམས་དེའོ། །གང་གི་ན། ཡང་དག་པར་རྫོགས་པའི་བྱང་ཆུབ་ཀྱིའོ། །གང་གིས་ན། བསྔོ་བ་
ཡིད་ལ་བྱེད་པས་སོ། །ཇི་ལྟར་དུ་ན། གསེར་སྦྲམ་གསེར་མགར་གྱིས་མི་དང་ལྷའི་རྒྱན་དུ་
བསྒྱུར་བ་བཞིན་དུའོ། །གསུམ་པ་ནི། ཐོབ་བོ། གང་ན། བསོད་ནམས་སོ། །གང་གིས་ན།
རྗེས་སུ་ཡི་རང་བ་ཡིད་ལ་བྱེད་པས་སོ། །ནི་ནི། དམིགས་བསལ་ལོ། །ཇི་ཙམ་ཞིག་ན། རང་
བྱའི་ཡུལ་གཞན་གྱིས་བསོད་ནམས་བྱས་པ་དང་། དེ་ལ་ཡི་རང་བ་རང་གི་བསོད་ནམས་གཉིས་
བློ་མཉམ་ན་མཉམ་པ་ཉིད་དང་། རང་བྱེད་བློ་དམན་ན་ཆུང་ལ། མཐོ་ན་ཆེ་བར་ཐོབ་བོ། །
ཞེལ་བྱ་བའི་འདི་བསྡུས་དོན་ཡིན་ནོ། །
གཉིས་པ་ལ། དབྱེ་བ་མདོར་བསྟན། ཕྱེ་བ་རྒྱས་བཤད་གཉིས་སོ། །དང་པོ་ནི།
དམན་པ་དང་། མཆོག་གི་གོ་རིམ་གྱི་སྒོམ་ལམ་ཟག་པ་དང་བཅས་པའི་འོག་ཏུ་ཟག་པ་མེད་
པའི་སྒོམ་པའི་ལམ་སྟོན་པ་ལ་བཞི་སྟེ། དབྱེ་གཞི། སྒོམ་ལམ་ཟག་མེད་དེ་ཡང་ངོ་། །དབྱེ་ངོ་
སྒྲུབ་པ་དང་། རྣམ་དག་སྒོམ་ལམ་རྣམ་པ་གཉིས་སོ། །ཐ་དད། ལྟོས་ས་གཅིག་ལ་ལྟོས་ཏེ་ངོ་
བོ་ཐ་དད། ལྟོས་ས་ཐ་དད་ལ་ལྟོས་ཏེ་ངོ་བོ་གཅིག་ལྡོག་པ་ཐ་དད་དོ། །གྲངས་ངེས་ནི། ཟག་
མེད་སྒོམ་ལམ་ལ་བར་ཆད་མེད་ལམ་དང་། རྣམ་གྲོལ་ལམ་གཉིས་སམ། རྟོགས་པ་དང་སྤངས་
པ་གཉིས་སུ་ངེས་པས་སོ།
གཉིས་པ་ལ། ཡོན་ཏན་མངོན་པར་སྒྲུབ་པའི་དང་། དྲི་མས་རྣམ་པར་དག་པའི་སྒོམ་
ལམ་གཉིས་སོ། །དང་པོ་ལ་གསུམ་ལས། སྔ་འགྲེལ་ནི། གཉིས་ཡོད་པ་དེའི་ཕྱིར་དང་པོར་
ཡོན་ཏན་མངོན་པར་སྒྲུབ་པའི་མཚན་ཉིད་ཀྱི་སྒོམ་པའི་ལམ་མཉམ་གཞག་གི་ཡེ་ཤེས་སྟོན་བ
341



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ནོ། །རྩ་བ་ནི། སྒྲུབ་པ་སྒོམ་ལམ་དེའི་ངོ་བོ་ཡེ་ཤེས་ཀྱི་རང་བཞིན་ཉིད་དོ། །མདོ་ནི། ཡུམ་ནི།
དངོས་པོ་མ་མཆིས་པའི་ངོ་བོ་ཉིད་སྟོང་པ་ཉིད་ཀྱི་སླད་དུ། ཆོས་ཐམས་ཅད་ཀྱི་ངོ་བོ་ཉིད་ཡིང་
དག་པར་སྟོན་པར་བགྱིད་པ་ལགས་སོ། །ཞེས་སོ། །དམིགས་བཅས་ཀྱི་དགེ་བ་ཐམས་ཅད་
ཟིལ་གྱིས་གནོན་པས་མཆོག་ཉིད་དོ། །མདོ་ནི། ཕར་ཕྱིན་ལྡན་མ་ཡུམ་གྱིས་ཡོངས་སུ་ཟིན་པ་
དེའི་ཚེ་མིག་དང་ལྡན་པར་འགྱུར་རོ། །ཞེས་སོ། །གཟུགས་སོགས་ཀུན་ལ་མངོན་པར་འདུ་མི་
བྱེད་པ་སྐྱེ་མེད་དུ་རྟོགས་པ་སྟེ། མདོ་ནི། གཟུགས་མངོན་པར་སྒྲུབ་པ་མེད་པའི་ཕྱིར་ཡུམ་
མངོན་པར་སྒྲུབ་པར་བྱའོ། །ཞེས་སོ། །དགེ་བའི་ཆོས་རྣམས་ཅིར་ཡང་དམིགས་སུ་མེད་པར་
རྟོགས་པ་ནི། རྒྱུ་ལ་གཏོད་པར་བྱེད་པ་སྟེ། མདོ་ནི། ཡུམ་ནི། ཆོས་གང་ཡང་གཏོད་པར་མི་
བྱེད། དམིགས་པར་མི་བྱེད་དོ། །ཞེས་སོ། །དོན་ཆེན་པོ་སངས་རྒྱས་སྒྲུབ་པ་ཉིད་དོ། །མདོ་
ནི། ཡུམ་འདི་ནི། ཕར་ཕྱིན་ཆེན་པོའོ། །ཞེས་སོ། །འགྲེལ་པ་ནི། གཟུགས་ལ་སོགས་པ་
ཆོས་ཐམས་ཅད་རང་གི་ངོ་བོ་ཕྱིན་ཅི་མ་ལོག་པར་མཐོང་བའི་ཡེ་ཤེས་ནི། སྒྲུབ་པ་སྒོམ་ལམ་
དེའི་ངོ་བོ་ཉིད་དོ། །དེ་མེད་ན། ཕར་ཕྱིན་གཞན་གྱིས་སངས་རྒྱས་ཉིད་མི་ཐོབ་ལ། ཡོད་ན་
ཐོབ་པ་ནི། དེའི་མཆོག་ཉིད་དོ། །དེ་བཞིན་ཉིད་ཀྱི་ངོ་བོ་ཉིད་ཀྱི་གཟུགས་སོགས་ཆོས་ཐམས་
ཅད་ཀྱི་ཁྱད་པར་སྐྱེ་བ་མེད་པར་རྟོགས་པའི་སྦྱོར་བ་ནི། ཀུན་ལ་མངོན་པར་འདུ་མི་བྱེད་
པའོ། །བསྐྱེད་པ་ནི། གཏོད་པར་བྱེད་པས་བསྐྱེད་ཅེས་དྲང་ངོ་། །གང་གིས་ན། སྔར་བཤད་
པ་དེ་ལྟ་བུའི་ངོ་བོ་ཉིད་དང་། སོགས་པ་མཆོག་ལ་སོགས་པ་གང་དང་ལྡན་པའི་ལམ་གྱིས་སོ། །
གང་ན། འདུས་བྱས་འདུས་མ་བྱས་ཀྱི་ཆོས་རྣམས་མཐའ་དག་མི་དམིགས་པ་ཉིད་དུ་རྟོགས་
པའོ། །གང་ལ་ན། སྒོམ་བྱེད་རྣལ་འབྱོར་པའི་རྒྱུད་པའོ། །རང་གཞན་གྱི་དོན་ཆེན་པོ་འགྲུབ་
པ་སངས་རྒྱས་ཉིད་དུ་བྱེད་པའི་ཕྱིར་དོན་ཆེན་པོ་ཉིད་དོ།
གཉིས་པ་ལ། མཚམས་སྦྱར་དང་། ངག་བཤད་ གཉིས་ སོ། ། མཚམས་སྦྱོར་ནི།་
འཆད་དོ། །ཞེས་དྲང་ངོ་། །གང་ན། སྒོམ་ལམ་གཉིས་པ་ཤིན་ཏུ་རྣམ་པར་དག་པའི་མཚན་
ཉིད་དོ། །གང་དུ་ན། སྒྲུབ་པ་སྒོམ་ལམ་དེའི་འོག་ཏུའོ། །གང་གི་སྒོ་ནས་ན། མཐུན་རྐྱེན་
གང་ཞིག་ཡོངས་སུ་གཟུང་བས་ཐོབ་པར་འགྱུར་བ་རྣམ་དག་འདིའི་སྐྱེ་བའི་རྒྱུ་དང་། འགལ་
རྐྱེན་གང་ཞིག་ཡོངས་སུ་བོར་བས་ཐོབ་པར་འགྱུར་བ་རྣམ་དག་འདིའི་མི་སྐྱེ་བའི་རྒྱུ་གང་ཞིག་
ཡིན་སྙམ་པའི་ཐེ་ཚོམ་བསལ་བའི་ཕྱིར་སྐྱེ་མི་སྐྱེའི་རྒྱུ་བཤད་པ་སྔོན་དུ་འགྲོ་བའི་སྒོ་ནས་སོ། །
342



༄༅ །མངོན་པར་རྟོག་གས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཉིས་པ་ལ། རྣམ་དག་སྐྱེ་མི་སྐྱེའི་རྒྱུ། འབྲས་བུ་རྣམ་དག་དངོས་བཤད་པ་གཉིས་སོ། །དང་
པོ་ལ་གཉིས་ལས། རྩ་བ་ལ། སྐྱེ་བ་དང་། མི་སྐྱེ་བའི་རྒྱུ་གཉིས་ལས། དང་པོ་ནི། རྒྱུ་དག་
ཡིན་ཞེས་དྲང་ངོ་། །གང་ན། སངས་རྒྱས་མང་པོ་བསྟེན་པ་དང་། སྦྱིན་སོགས་ཕྱིན་དྲུག་ལ་
སྤྱོད་པ་དང་། དབང་པོའི་རིམ་པས་རྣམ་པར་ཕྱེ་སྟེ་ལུང་སྟོན་པ་སོགས་ཐབས་ལ་མཁས་པ་གང་
ཡིན་པའོ། །གང་གི་ན། ཡུམ་ལ་འདི་ལ་མོས་པ་སྟེ། རྣམ་དག་སྐྱེ་བའི་འོ། །མདོ་ནི། བྱང་
སེམས་ཆེན་པོ་ཕྱོགས་བཅུའི་ལོ་ཀའི་ཁམས་ཀྱི་དེ་བཞིན་གཤེགས་པ་ཡང་དག་པར་རྫོགས་པའི་
སངས་རྒྱས་ཚད་མེད་གྲངས་མེད་པ་བསྙེན་བཀུར་བྱས་ནས་འདིར་འོངས་ཤིང་ཞེས་སོགས་
སོ། །གཉིས་པ་ལ། ཆོས་ཀྱིས་ཕོངས་པར་འགྱུར་བའི་ལས་ཀྱི་ངོ་བོ་ནི། ཡུམ་གྱི་ཆོས་ལ་སངས་
རྒྱས་ཀྱི་བཀའ་མ་ཡིན་ནོ། །ཞེས་སྐུར་བ་འདེབས་ཤིང་འདོར་ལ་ཁོང་ཁྲོ་བའོ། །དེའི་རྒྱུ་དག་ནི།
བདུད་ཀྱི་ཐིབས་ཏེ། བྱིན་རླབས་ཀྱིས་ནོན་པ་དང་། དམིགས་མེད་ཟབ་མོའི་ཆོས་ལ་མ་མོས་པ་
དང་། ཕུང་པོ་དང་། སོགས་པ་སྐྱེ་མཆེད་ལ་དངོས་པོར་མངོན་པར་ཞེན་པ་དང་། སྡིག་པའི་
གྲོགས་པོས་ཡོངས་སུ་ཟིན་ཅིང་ལག་ཏུ་སོང་བའོ། །མདོ་ནི། རྣམ་པ་བཞི་པོ་དེ་དག་དང་ལྡན་
ན། སྐྱེས་བུ་གླེན་པ་དེ་དག་ཡུམ་ཟབ་མོ་འདི་སྤོང་བར་འགྱུར་རོ། །ཞེས་སོ། །དེའི་འབྲས་བུ་
ནི། མཚམས་མེད་པས་ཆེས་ཆེར་ལྕི་བའི་ཕྱིར་ལུས་དང་ཚེ་ཚད་ལྷག་པར་གྱུར་པས་མནར་མེད་
པའི་དམྱལ་བར་བསྐལ་པ་མང་པོར་ལོ་ཀའི་ཁམས་འཕོས་ཤིང་སྐྱེ་ལ། རྒྱུ་ལ་ཐར་ནའང་
དྭགས་དང་། དུད་འགྲོ་དང་། མིའང་དབང་པོ་མ་ཚང་བ་དང་། རིགས་ངན་སོགས་སུ་སྐྱེ་
ནས་དུཁ་མྱོང་སྟེ། སྡུད་པར། སྔོན་སྤྱོད་ཚེ་ན་སངས་རྒྱས་ཁྲག་ཁྲིག་བཀུར་བྱས་ཀྱང་། །རྒྱལ་
བའི་ཤེས་རབ་ཕ་རོལ་ཕྱིན་ལ་མ་དད་ན། །ཐོས་ནས་བློ་ཆུང་དེ་ཡིས་འདི་ནི་སྤོང་བྱེད་དོ། །
སྤངས་ནས་སྐྱབས་མེད་གྱུར་པ་དེ་ནི་མནར་མེད་འགྲོ། །ཞེས་སོ། །འགྲེལ་པ་ལ་གཉིས་ལས།
སྐྱེ་བའི་རྒྱུ་ནི། ཡུན་རིང་པོར་སངས་རྒྱས་མཉེས་པར་བྱེད་པ་དང་། ཐེག་ཆེན་གྱི་ཚུལ་སྲུང་ཞིང་
སྦྱིན་པ་ལ་སོགས་པའི་ཕར་ཕྱིན་ཡོངས་སུ་རྫོགས་པར་བྱེད་པ་དང་། ཡུམ་ལ་མཉམ་པར་འཇོག་
པའི་ཞི་གནས་ལ་མཁས་པ་ཞེས་གསུངས་པ་ནི། རྣམ་དག་སྐྱེ་བའི་རྒྱུ་དག་ཡིན་ནོ། །མི་སྐྱེ་བའི་
རྒྱུ་ནི། སྔོན་དགེ་བ་མ་བསགས་པས་བདུད་ཀྱིས་གནོད་པ་བྱས་པ་དང་། ཐེག་ཆེན་གྱི་རིགས་
མ་སྦྱངས་པས་ཆོས་ཟབ་མོ་ལ་མ་མོས་པ་དང་། སྤྲོས་བྲལ་ལ་མ་གོམས་པས་དངོས་པོར་འཛིན་
པ་དང། དགེ་བའི་བཤེས་གཉེན་ལ་མ་བསྟེན་པས་མི་དགེ་བའི་གྲོགས་པོ་དང་འགྲོགས་པ་ཞེས་•ཡི་
343



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གསུངས་པ་ནི། རྣམ་དག་མི་སྐྱེ་བའི་རྒྱུ་དག་ཡིན་ནོ། །རིགས་མེད་གྲོགས་ངན་སྔོན་དགེ་མ་
བསགས་བློ་མ་སྦྱངས། །ཆོས་འདིས་སྐྲག་འགྱུར་འདི་དག་དོན་ཆེན་འདི་ལས་ལྷུང་། །ཞེས་
པས་སོ། །
གཉིས་པ་ལ་གཉིས་ཏེ། རྣམ་དག་སྤྱིར་བསྟན་པ་དང༌། ཁྱད་པར་དུ་བསྟན་པའོ། །།
དང་པོ་ལ་བཞི་ལས། སྔ་འགྲེལ་ནི། དེ་ལྟར་རྣམ་དག་ཐོབ་པའི་རྒྱུ་མཐུན་རྐྱེན་དང། མི་ཐོབ་
པའི་རྒྱུ་འགལ་རྐྱེན་དག་བཤད་ནས་སྐབས་སུ་བབ་པ་འཕགས་བཞིའི་རྣམ་དག་སྤྱིར་ཏེ། ཐུན་
མོང་དུ་སྟོན་ནོ། །རྩ་བ་ལ། ཉན་ཐོས་ཀྱིས་འབྲས་བུ་བཞི། རང་རྒྱལ་གྱི་གཉིས། བྱང་སེམས་
ཀྱི་ས་བཅུ། སངས་རྒྱས་ཀྱི་ས་སྟེ། བར་ཆད་མེད་ལམ་གྱི་འབྲས་བུ་རྣམ་གྲོལ་ལམ་བཅུ་བདུན་
དྲི་མས་དག་པ་ཆོས་ཅན། གཟུགས་ལ་སོགས་པའི་ཆོས་ཉིད་དྲི་མས་དག་པ་ཉིད་ཁོ་ན་ཡིན་ཏེ།
དེ་གང་གི་ཕྱིར་ཞེ་ན། དག་པ་དེ་གཉིས་རང་མཚན་ཐ་དད་མ་ཡིན་ཞིང་། སྤྱི་མཚན་གྱིས་སོ་
སོར་གཅད་དུ་མེད་པའི་ཕྱིར། དེས་ན། འབྲས་བུ་དག་པས་གཟུགས་སོགས་དག་པར་བརྗོད་
དོ། །མདོ་ནི། གཟུགས་རྣམ་པར་དག་པ་གང་ཡིན་པ་དེ་ནི། འབྲས་བུ་རྣམ་པར་དག་པ་ཉིད་
དོ། །འབྲས་བུ་རྣམ་པར་དག་པ་གང་ཡིན་པ་དེ་ནི། ཡུམ་རྣམ་པར་དག་པ། ཡུམ་རྣམ་པར་
དག་པ་གང་ཡིན་པ་དེ་ནི། གཟུགས་རྣམ་པར་དག་པ་སྟེ། དེ་ལྟར་ན། གཟུགས་རྣམ་པར་
དག་པ་དང་། འབྲས་བུ་རྣམ་པར་དག་པ་དང་། ཡུམ་རྣམ་པར་དག་པ་གང་ཡིན་པ་འདི་ལ་
གཉིས་སུ་མེད་དེ། གཉིས་སུ་བྱོར་མེད་དེ། ཐ་མི་དད་ཅིང་མ་ཆད་པའོ། །ཞེས་སོ། །འགྲེལ་
པ་ལ། རྟགས་དགོད་དང་། ཕྱོགས་ཆོས་སྒྲུབ་པ་གཉིས་སོ། །དང་པོ་ནི། ཐེག་པ་གསུམ་གྱི་
འཕགས་པའི་གང་ཟག་དགེ་སྦྱོང་གི་ཚུལ་དྲི་མ་མེད་པའི་ལམ་བདེན་གྱི་འབྲས་བུ་རྒྱུན་ཞུགས་ལ་
སོགས་པ་གང་ཡིན་པ་དེའི་རང་རང་གི་མི་མཐུན་པའི་ཕྱོགས་ཏེ། སྤང་བྱ་ཐམས་ཅད་དང་བྲལ་
བ་ཉིད་ཀྱིས་རྣམ་པར་དག་པ་གང་ཡིན་པ་དེ་ཉིད་ཆོས་ཅན། གཟུགས་ལ་སོགས་པའི་ཆོས་ཉིད་
དྲི་མས་རྣམ་པར་དག་པ་ཡིན་ཏེ། དེ་གང་གི་ཕྱིར་ཞེ་ན། འབྲས་བུ་དང་གཟུགས་སོགས་དེ་
དག་གི་རྣམ་པར་དག་པ་རང་གི་མཚན་ཉིད་ཐ་དད་མ་ཡིན་པས་ཐ་མི་དད་ཅིང། སྤྱི་མཚན་ཐ་
དད་མིན་པས་སོ་སོར་གཅད་དུ་མེད་པ་ཉིད་ཡིན་པ་དེའི་ཕྱིར་རོ། །གཉིས་པ་ནི། རྟགས་མ་
གྲུབ་བོ། །ཞེ་ན། འབྲས་བུ་དང་གཟུགས་ལ་སོགས་པ་རྣམ་པར་དག་པ་ནི་ཆོས་ཅན། འབྲས་
བུ་དང་གཟུགས་སོགས་ཀྱི་དག་པ་ཐ་མི་དད་ཅིང་གཅད་དུ་མེད་པ་ཉིད་ཡིན་ཏེ། གཟུགས་ལ་
344



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
4སོགས་པ་ལ་བདག་ཏུ་མངོན་པར་ཞེན་པ་དང་། སོགས་པ་བདག་གིར་ཞེན་པ་ལ་སོགས་པ་དང་
བྲལ་བས་འབྲས་བུ་དག་པར་རབ་ཏུ་ཕྱེ་བ་ཉིད་ཀྱི་ཕྱིར་རོ། །དེ་ཡང་དག་པ་དེ་བཞིན་ཉིད་ཐ་མི་
དད་པའི་ཕྱིར་ཏེ། འགྲེལ་ཆེན་ནས། ཀུན་རྫོབ་དེ་བཞིན་ཉིད་གང་ཡིན། །དེ་ཉིད་དམ་པའི་
དོན་ཕྱིར་བཞེད། །ཐ་དད་མིན་ཕྱིར་རིགས་དེ་ཡང་། །ཇི་ལྟར་སྣང་བ་བཞིན་དུ་གནས། །
ཞེས་སོ། །དོན་བསྡུ་ནི། དེ་ལྟར་ཏེ། དེའི་ཕྱིར་འབྲས་བུ་དང་གཟུགས་སོགས་ཀྱི་རྣམ་པར་
དག་པར་བརྗོད་དོ། །
གཉིས་པ་ལ་གསུམ་སྟེ། འཕགས་བཞིའི་རྣམ་པར་དག་པ་སོ་སོར་བསྟན་པ་དང་། ཤིན་
ཏུ་བ་དང་། གཅིག་ཤོས་ཀྱི་རྣམ་དག་བཤད་པ་དང་། ཤིན་ཏུ་བ་བྱེ་བྲག་ཏུ་སྒྲུབ་པའོ། །དང་
པོ་ལ་གསུམ་ལས། སྔ་འགྲེལ་ནི། འཕགས་བཞིའི་རྣམ་པར་དག་པ་སྤྱིར་བརྗོད་ནས། སོ་སོའི་
རྣམ་དག་ཁྱད་པར། འཆད་དོ། །རྩ་བ་ནི། སློབ་མའི་ལམ་གྱི་འབྲས་བུ་གཞི་ཤེས་ཆོས་ཅན།
དྲི་མས་དག་པའི་ཐ་སྙད་དུ་བྱར་རུང་སྟེ། ཉོན་མོངས་པའི་སྒྲིབ་པ་ཉམས་ཤིང་སྤངས་པའི་ཕྱིར།
ཐ་སྙད་དུ་བྱར་རུང་ཞེས་པ། རྩ་འགྲེལ་གཉིས་ཀའི་ཐམས་ཅད་ལ་སྦྱར་རོ། །མདོ་ནི། བདག་
རྣམ་པར་དག་པ་གང་ཡིན་པ་དེ་ནི། གཟུགས་རྣམ་པར་དག་པ་ཞེས་སོགས། བསེ་རུའི་ལམ་གྱི་
འབྲས་བུ་གཞི་ཤེས་ཆོས་ཅན། དྲི་མས་དག་པ་སྟེ། ཉོན་སྒྲིབ་དང་ཤེས་བྱའི་སྒྲིབ་པ་གཟུང་རྟོག་
ཉམས་པའི་ཕྱིར། མདོ་ནི། གཟུགས་རྣམ་པར་དག་པ་གང་ཡིན་པ་དེ་ནི། འབྲས་བུ་རྣམ་པར་
དག་པའོ། །ཞེས་སོགས་སོ། །རྒྱལ་སྲས་བྱང་སེམས་རྣམས་ཀྱི་ལམ་གྱི་འབྲས་བུ་ལམ་ཤེས་ཆོས་
ཅན། དྲི་མས་དག་པ་སྟེ། ལམ་གསུམ་གྱི་སྒྲིབ་པ་གསུམ་སྤངས་པའི་ཕྱིར། མདོ་ནི། སྦྱིན་
པའི་ཕར་ཕྱིན་རྣམ་པར་དག་པས་ཚུལ་ཁྲིམས་ཀྱི་ཕར་ཕྱིན་རྣམ་པར་དག་པ་ཞེས་སོགས་སོ། །
སངས་རྒྱས་ཀྱི་རྣམ་མཁྱེན་ཆོས་ཅན། རྣམ་དག་ཤིན་ཏུ་བ་ཡིན་ཏེ། ཆོས་ཉིད་རང་བཞིན་གྱི་
འོད་གསལ་བ་གློ་བུར་སྒྲིབ་གཉིས་བག་ཆགས་དང་བཅས་པའི་རྣམ་པ་ཀུན་སྤངས་པའི་ཕྱིར།
མདོ་ནི། མཐའ་ལས་བརྒལ་བ། མཐའ་ལས་ཤིན་ཏུ་སོང་བའོ། །ཞེས་སོ། །འགྲེལ་པ་ལ།
གོ་རིམ་བཞིན་དུ་སྦྱར་བ་ནི། ཉོན་ཐོས་ཀྱི་གཞི་ཤེས་ཆོས་ཅན། དྲི་མས་དག་པ་ཡིན་ནོ། །
འདོད་ཆགས་དང་། སོགས་པ་ཞེ་སྡང་ལ་སོགས་པ་ཉོན་མོངས་པའི་སྒྲིབ་པ་སྤངས་པའི་ཕྱིར།
རང་སངས་རྒྱས་ཀྱི་གཞི་ཤེས་ཆོས་ཅན། དྲི་མས་དག་པ་ཡིན་ནོ། །ཉོན་སྒྲིབ་དེ་དང་ཤེས་བྱའི་
སྒྲིབ་པའི་ཕྱོགས་གཅིག་པ་གཟུང་བའི་དོན་གྱི་རྣམ་རྟོག་སྤངས་པའི་ཕྱིར་རོ། །བྱང་སེམས་
345



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
རྣམས་ཀྱི་ལམ་ཤེས་ཆོས་ཅན། དྲི་མས་དག་པ་ཡིན་ནོ། །ཉན་ཐོས་ལམ་གྱི་སྒྲིབ་པ་ཉོན་སྒྲིབ།
15
རང་རྒྱལ་ལམ་གྱི་སྒྲིབ་པ་གཟུང་རྟོག །ཐེག་ཆེན་ཁོ་ནའི་ལམ་གྱི་སྒྲིབ་པ་འཛིན་རྟོག་སྟེ། ཐེག་པ་
གསུམ་གྱི་ལམ་གྱི་སྒྲིབ་པ་གསུམ་སྤངས་པའི་ཕྱིར། བླ་ན་མེད་པའི་སངས་རྒྱས་ཀྱི་རྣམ་མཁྱེན་
ཆོས་ཅན། ཤིན་ཏུ་རྣམ་པར་དག་པའི་ཆོས་ཀྱི་དབྱིངས་ལས་བྱུང་བ་དངོས་པོ་དང་དུས་ཀྱི་
མཐའ་ལས་འདས་པ་ཉིད་ཡིན་པར་འདོད་དོ། ། ཐར་པ་ལ་སྒྲིབ་བྱེད་ཉོན་མོངས་པ་དང་།
རྣམ་མཁྱེན་ལ་སྒྲིབ་བྱེད་ཤེས་བྱའི་སྒྲིབ་པ་བག་ཆགས་དང་བཅས་པ་རྣམ་པ་ཐམས་ཅད་དུ་
སྤངས་པའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། ལམ་ཤེས་པ་ཉིད་ཀྱི་སྐབས་སུ་སངས་རྒྱས་དང་
ཉན་རང་གི་དག་པ་བརྗོད་བྱ་མིན་ཏེ། སྐབས་དང་པོ་དང་གསུམ་པའི་བརྗོད་བྱ་ཡིན་པའི་ཕྱིར་
རོ། །ཞེ་ན། སྐྱོན་མེད་དེ། བྱང་སེམས་ཀྱི་རྣམ་དག་སྨོས་པའི་ཞར་ལ། དེ་ཤིན་ཏུ་པའི་རྒྱུར་
བསྒྲུབ་པའི་དོན་དུ་གོ་རིམ་བཞིན་དུ་སངས་རྒྱས་ཀྱི་རྣམ་དག་ཤིན་ཏུ་བ་དང་། ཉན་ཐོས་ལ་
སོགས་པའི་རྣམ་དག་གཅིག་ཤོས་ཏེ་ཤིན་ཏུ་བ་མིན་པར་བཤད་པ་དེ་ཇི་ལྟ་བུ་ཡིན་ཞེ་ན། རྩ་བ་
ནི། སངས་རྒྱས་ཀྱི་རྣམ་དག་ཆོས་ཅན། ཤིན་ཏུ་རྣམ་དག་ཡིན་ནོ། །དྲི་མ་མ་ལུས་པའི་
གཉེན་པོའི་འབྲས་བུ་ཡིན་པའི་ཕྱིར། རྟགས་མ་གྲུབ་ཟེར་ན། བྱང་སེམས་ཀྱི་སྒོམ་ལམ་ཆུང་
ངུའི་ཆུང་ངུ་དང་། སོགས་པ་ཆུང་ངུའི་འབྲིང་ལ་སོགས་པ་ནི་ཆོས་ཅན། ཤིན་ཏུ་རྣམ་པར་དག་
པའི་རྒྱུ་ཡིན་ནོ། །ཁམས་གསུམ་ས་དགུ་ལ་རེ་རེ་ལའང་གོ་རིམ་དུ་སྒོམ་སྤང་ཆེན་པོའི་ཆེན་པོ་
དང་། སོགས་པ་ཆུང་ངུའི་ཆུང་ངུའི་བར་གྱི་དྲི་མ་མ་ལུས་པ་ཡི་གཉེན་པོ་ཡིན་པའི་ཕྱིར་རོ། །
མདོ་ནི། ཡུམ་རྣམ་པར་དག་པ་གང་ཡིན་པ་དེ་ནི། གཟུགས་རྣམ་པར་དག་པ། གཟུགས་
རྣམ་པར་དག་པ་གང་ཡིན་པ་དེ་ནི། རྣམ་མཁྱེན་ཉིད་ཀྱི་བར་དུ་རྣམ་པར་དག་པ་སྟེ་ཞེས་སོ། །
ཉན་རང་གཅིག་ཤོས་སུ་སྒྲུབ་པ་འོག་ཏུ་འཆད་དོ། །འགྲེལ་པ་ལ། སངས་རྒྱས་ཀྱི་རྣམ་དག་
ཆོས་ཅན། རྣམ་དག་ཤིན་ཏུ་བ་ཞེས་བྱའོ། །སྒྲིབ་པ་གཉིས་མ་ལུས་པར་སྤོང་བའི་སྒོམ་ལམ་གྱི་
འབྲས་བུ་མིན་པའི་ཕྱིར་རོ། །རྟགས་གྲུབ་སྟེ། འདོད་པའི་ཁམས་དང་། བསམ་གཏན་ས་
བཞི་དང་། གཟུགས་མེད་པའི་སྙོམས་པར་འཇུག་པ་བཞི་ས་བཞི་སྟེ། ས་དགུ་ལ་བརྟེན་པའི་
བྱང་སེམས་ཀྱི་སྒོམ་ལམ་ཆུང་ངུའི་ཆུང་ངུ་དང་། སོགས་པ་ཆེན་པོའི་ཆེན་པོའི་བར་རྣམ་པ་དགུ་
ཆོས་ཅན། རྣམ་པ་ཐམས་ཅད་དུ་རྣམ་པར་དག་པའི་རྒྱུ་ཡིན་ཏེ། མི་མཐུན་པའི་ཕྱོགས་སྒོམ་
346



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བསྤང་སྒྲིབ་གཉིས་ཀྱི་དྲི་མ་ཆེན་པོའི་ཆེན་པོ་དང་། སོགས་པ་ཆུང་ངུའི་ཆུང་ངུའི་བར་རྣམ་པ་དགུ་
གོ་རིམ་བཞིན་དུ་སྤོང་བའི་གཉེན་པོའི་ངོ་བོ་ཡིན་པའི་ཕྱིར། ཉན་རང་གི་དག་པ་ཆོས་ཅན།
རྣམ་དག་གཅིག་ཤོས་ཤིན་ཏུ་བ་མིན་ཞེས་བྱའོ། །དྲི་མ་ཕྱོགས་གཅིག་གི་གཉེན་པོའི་འབྲས་བུ་
ཡིན་པའི་ཕྱིར། རྟགས་གྲུབ་སྟེ། ཉན་རང་གི་སྒོམ་ལམ་ཆོས་ཅན། གཅིག་ཤོས་སུ་རྣམ་པར་
དག་པའི་རྒྱུ་ཡིན་ཏེ། ས་དགུ་ལ་སྒོམ་སྤང་ཉོན་སྒྲིབ་དགུ་དང་གཟུང་རྟོག་སྤོང་གི །འཛིན་རྟོག་
སྤོང་མི་སྲིད་པའི་ཕྱིར།
གསུམ་པ་ལ་གསུམ་ལས། སྔ་འགྲེལ་ནི། ཇི་ལྟར་སངས་རྒྱས་ཀྱི་རྣམ་དག་ཤིན་ཏུ་བ་
ཡིན་ཞེ་ན། རྩ་བ་ལ། བྱང་སེམས་ཀྱི་སྒོམ་ལམ་ཆེན་པོའི་ཆེན་པོ་རྡོ་རྗེ་ལྟ་བུའི་ཏིང་ངེ་འཛིན་ནི་
ཆོས་ཅན། ཁམས་གསུམ་གྱི་བག་ཆགས་མ་ལུས་པར་སྤོང་བའི་གཉེན་པོ་ཉིད་དུ་འདོད་པ་ཡིན་
ནོ། །འཇལ་བྱེད་ཤེས་པ་དང་། གཞལ་བྱ་ཤེས་བྱ་དག་རང་བཞིན་མེད་པར་མཉམ་པ་ཉིད་དུ་
མངོན་སུམ་གྱིས་མཐོང་ཟིན་སྒོམ་པའི་སློབ་ལམ་མཐར་ཐུག་ཡིན་པའི་ཕྱིར། མདོ་ནི། རྣམ་
པར་དག་པ་ནི། འདོད་པའི་ཁམས་སུ་སྐྱེ་བ་མ་ལགས་སོ། །ཞེས་སོ། །ཆོས་ཐམས་ཅད་
མཉམ་པ་ཉིད་དེ་ལ་སྤང་གཉེན་མི་འཐད་དོ། །ཞེས་བྱ་བའི་ཀླན་ཀ ། དོན་དམ་པར་ཕན་
གནོད་གང་ཡང་མི་བྱེད་པའི་ལན་དང་། ཀུན་རྫོབ་ཏུ་དྲི་མ་ཕྲ་མོ་བསལ་བ་ལ་ཁྲུས་མཁན་འབད་
པ་ཆེན་པོ་བྱེད་པའི་དཔེས་སྤངས་པ་ཡིས། སྤང་གཉེན་འཐད་པར་སྟོན་ནོ། །འགྲེལ་པ་ལ།
བསྟན་ཞེས་དྲང་ངོ་། །གང་ན། སྒོམ་པའི་ལམ་ཤིན་ཏུ་བ་ཇི་སྐད་དུ་བསྟན་པའི་སྒོམ་ལམ་སྐད་
ཅིག་ཐ་མ་གང་ཡིན་པ་དེ་ཉིད་དོ། །འདིར་སྒོམ་ལམ་དགུ་ཆར་བརྗོད་པ་ནི། མི་རིགས་ཏེ།
འགྲེལ་ཆེན་ལས། ཇི་སྐད་བསྟན་པའི་སྒོ་ནས་ལམ་སྐད་ཅིག་མ་ཐ་མ་དེས་ཆོས་ཐམས་ཅད་ཀྱི་
མཉམ་པ་ཉིད་སྒྱུ་མ་ལྟ་བུར་རྟོགས་པ་གང་ཡིན་པ་དེ་ཉིད། མཐའ་དག་གི་གཉེན་པོའི་ངོ་བོ་
ཉིད་ཡིན་ནོ། །ཞེས་པས་སོ། །ཇི་ལྟར་ན། སྤང་བྱ་མཐའ་དག་སྟེ། མ་ལུས་པར་སྤོང་བའི་
གཉེན་པོའི་ངོ་བོ་ཉིད་ཡིན་པར་རོ། །སྟོན་པའི་རྒྱུ་མཚན་ནི། དེ་ཁམས་གསུམ་པའི་རྣམ་པ་
ཅན་གྱི་ཤེས་པ་འཛིན་པ་དང་། ཤེས་བྱ་གཟུང་བ་དག་རང་བཞིན་མི་དམིགས་པ་ཉིད་ཀྱིས་
མཉམ་པ་ཉིད་རྟོགས་པ་མཐར་ཐུག་པའི་ཕྱིར་རོ། །གང་གི་སྒོ་ནས་ན། སྒོམ་སྤང་ཆེན་པོའི་
ཆེན་པོ་དེ་ལ། གཉེན་པོ་ནི། ཆེན་པོའི་ཆེན་པོར་རིགས་ཏེ། ཆུང་ངུའི་ཆུང་ངུས་སྤང་མི་ནུས་
པའི་ཕྱིར་ཞེས་བྱ་བའི་ཀླན་ཀ་ལ། རྟགས་མ་གྲུབ་སྟེ། གོས་ཀྱི་དྲི་མ་རགས་པ་སེལ་བ་ལ་འབད་
347



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
*པ་ཆུང་ངུས་ཆོག་པ་བཞིན་ཞེས་བྱ་བ་དང་། ཡང་མི་མཐུན་པའི་ཕྱོགས་སྒོམ་སྤང་ཆུང་ངུའི་ཆུང་
ངུ་དེ་ལ། གཉེན་པོ་སྒོམ་ལམ་ཆུང་ངུའི་ཆུང་ངུ་ལ་སོགས་པར་རིགས་སོ། །ཆེན་པོའི་ཆེན་པོ་མི་
དགོས་པའི་ཕྱིར་རོ། །ཞེས་པའི་ཀླན་ཀ །གོས་ལ་ཆགས་པའི་དྲི་མ་ཕྲ་མོ་སེལ་བ་ལ་བཙོ་བླག་
མཁན་ཏེ། ཁྲུས་མཁན་ཆེ་ཐད་དུ་འབད་པ་སྟེ། རྩོལ་བ་ཆེན་པོས་དྲི་མ་སེལ་བའི་དཔེས་སྤུངས་
པའི་སྒོ་ནས་སོ། །ཡང་ན། མཉམ་པ་ཉིད་ལ་འཕྲོས་པའི་ཀླན་ཀ་དང་ལན་དུ་རྩ་བ་ལྟར་བཤད་
དེ། འགྲེལ་ཆེན་དང་མཐུན་ནོ། །བསྟན་པའི་དགོས་པ་ནི། སངས་རྒྱས་ཀྱི་རྣམ་པར་དག་པ་
ཆོས་ཅན། རྣམ་དག་ཤིན་ཏུ་བ་ཡིན་པར་རྣམ་པར་གཞག་སྟེ། སྒོམ་ལམ་ཤིན་ཏུ་བའི་འབྲས་
བུ་ཡིན་པའི་ཕྱིར། འདི་རྩ་བ་ལའང་ཤེས་པར་བྱའོ། །འདིར་ཨས། སྤང་བྱ་གྱ་གཅིག་གི་
གཉེན་པོར་ལམ་གྱ་གཅིག་ཏུ་བྱས་ནས་ལམ་ཐ་མ་སངས་རྒྱས་ཀྱི་ས་ཡིན་ཞིང་བར་ཆད་མེད་ལམ་
མིན་ནོ། །ཞེས་ཟེར་བ་ནི། རྨ་མེད་པ་མིན་ཏེ། ཉོན་མོངས་གྱ་གཅིག་པ་ཆོས་ཅན། དེ་ལ་
སྤོང་བའི་གཉེན་པོ་བར་ཆད་མེད་ལམ་མི་སྲིད་པར་ཐལ། གཉེན་པོ་གྱ་གཅིག་པའང་དེ་སྤོང་
བའི་བར་ཆད་ལམ་མིན་ལ། དེ་ལས་གཞན་ཡང་མེད་པའི་ཕྱིར། རྟགས་ཕྱེད་ཁས་བླངས།
ཕྱེད་ཚད་མས་གྲུབ། ཁྱབ་པ་ཚད་མ། འདོད་ན། སངས་རྒྱས་མི་སྲིད་པར་འགྱུར་རོ། །ཡང་།
རྒྱུད་བླར་མ་རིག་བག་ཆགས་ཀྱི་ས་སངས་རྒྱས་ཀྱི་སྤང་བྱར་བཤད་པ་དང་། དགོངས་པ་ངེས་
འགྲེལ་དུ་སངས་རྒྱས་ཀྱི་ས་ལ་སྤང་བྱ་གསུམ་བཤད་པའང་སངས་རྒྱས་ཀྱི་སྐད་ཅིག་སྔ་ལོགས་སུ་
སྤོང་ཞིང་། སངས་རྒྱས་པ་ན་དེས་དག་པ་ལ་དགོངས་པའོ། །གསུམ་པ་ནི། གཉིས་པ་ནི།
དང་པོ་ལ་ལྟོས་པའི་འོ། །ཡན་ལག་ལྔར་བཅས་ངོ་བོ་གང་ཟག་དང་། །གཟུང་དང་དེ་བཞིན་
འཛིན་བྲལ་ཐེག་གསུམ་ལམ། །མཐོང་དོན་ཟག་བཅས་ཟག་མེད་ཀྱིས་བསྒོམས་པས། །ཤིན་
ཏུ་དག་པར་འགྱུར་ཚུལ་ལེགས་པར་བཤད། །བསྡུ་བའི་ཚིགས་བཅད་དོ། །
གསུམ་པ་གཞི་ཤེས་བསྟན་པ་ལ་བཞི་སྟེ། སྐབས་ཀྱི་མཚམས་སྦྱར་དང་། ངོ་བོ་
གཞི་ཤེས་བཤད་པ་དང་། མཁྱེན་གསུམ་གྱི་དོན་བསྡུ། སྐབས་བསྡུ་བའོ། །དང་པོ་ནི། སྤང་
བྱ་གཞི་ཐམས་ཅད་ཡོངས་སུ་ཤེས་པའི་གཞི་ཤེས་རྟོགས་པ་མེད་པར་གཉེན་པོ་ལམ་ལེགས་པར་
ཡོངས་སུ་ཤེས་པ་མེད་དེ། གཉེན་པོ་ནི། སྤང་བྱ་ལ་ལྟོས་པས་སོ། །དེས་ན། གཉེན་པོ་ལམ་
ཤེས་རྟོགས་པའི་དོན་དུ་སྤྱང་བྱ་ཐམས་ཅད་ཤེས་པ་ཉིད་གཙོ་བོར་འཆད་ལ། གཉེན་པོ་གཞི་
ཤེས་ཀྱང་གང་གི་གཉེན་པོ་གང་ཡིན་རྟོགས་པའི་དོན་འཆད་དོ། །གཉིས་པ་ལ་གསུམ་སྟེ།
348



༄༅ །།མངོན་པར་རྟོགས་པའི་རྒྱན་རེས་གླུ་བ་ཤེར་ཕྱིན་ལུང་གི་སྙེ་མ།
འཇུག་ཡུལ་གཞི་ཤེས། འཇུག་པ་སྦྱོར་བ། ཞུགས་འབྲས་མཐོང་ལམ་མོ། །དང་པོ་ལ་གསུམ་
སྟེ། ཆོས་ཅན་གཞི་ཤེས་གཉིས་ཀྱི་རང་བཞིན། བསྒྲུབ་བྱ་འབྲས་ཡུམ་ལ་ཉེ་རིང་གི་ཁྱད་པར།
སྒྲུབ་བྱེད་མི་མཐུན་ཕྱོགས་དང་གཉེན་པོའི་རབ་དབྱེའོ། །
དང་པོ་ལ་གཉིས་ལས། རྩ་བ་ལ། བྱང་སེམས་ཀྱི་ཡུམ་ཆོས་ཅན། ཚུ་རོལ་འཁོར་བའི་
མཐའ་ལ་མི་གནས། ཕ་རོལ་མྱང་འདས་ཀྱི་མཐའ་ལ་གནས་པ་མིན། འཁོར་འདས་དེ་དག་གི་
བར་ན་བླང་དོར་དུ་མཚན་མར་འཛིན་པའི་ཚུལ་གྱིས་མི་གནས་པ་ཡིན་ཏེ། དུས་གསུམ་གྱིས་
བསྡུས་པའི་ཆོས་རྣམས་སྐྱེ་བ་མེད་པར་མཉམ་པ་ཉིད་དུ་མངོན་སུམ་གྱིས་ཤེས་པ་སྙིང་རྗེ་ཆེན་པོ་
དང་ལྡན་པའི་ཕྱིར། མདོ་ནི། བྱང་སེམས་རྣམས་ཀྱི་ཡུམ་ནི། ཚུ་རོལ་གྱི་མཐར་མ་ལགས།
ཕ་རོལ་གྱི་མཐར་མ་ལགས་ཏེ། གཉིས་ཀའི་བར་ནའང་མི་དམིགས་ཏེ་ཞེས་པ་ནས་དུས་གསུམ་
པའི་ཆོས་ཐམས་ཅད་མཉམ་པ་ཉིད་ཀྱི་ཕྱིར་རོ། །ཞེས་སོ། །འགྲེལ་པ་ལ། དངོས་བསྟན་
གཉེན་པོ་གཞི་ཤེས་བཤད། ཤུགས་བསྟན་མཚན་འཛིན་གཞི་ཤེས་བཤད་པ་གཉིས་སོ། །དང་
པོ་ནི། སངས་རྒྱས་དང་བྱང་སེམས་རྣམས་ལ་ཉེ་བར་གྱུར་པར་འདོད་པའི་ཡུམ་གང་ཡིན་པ་དེ་
ནི་ཆོས་ཅན། སྲིད་པ་དང་ཞི་བ་ལ་མི་གནས་པ་ཡིན་ནོ། །དུས་གསུམ་གྱིས་བསྡུས་པའི་ཆོས་
རྣམས་སྐྱེ་བ་མེད་པའི་མཉམ་པ་ཉིད་དུ་མངོན་སུམ་དུ་རྟོགས་པ་སྙིང་རྗེ་ཆེན་པོ་དང་འབྲེལ་བའི་
ཕྱིར། ཁྱབ་པ་ཡོད་དེ། ཤེས་རབ་ཀྱིས་འཁོར་བའི་ཉེས་དམིགས་ཤེས་པའི་ཕྱིར་སོ་སོའི་སྐྱེ་བོས་
བགྲོད་ཅིང་མཐོང་བས་ཉེ་བར་གྱུར་པ་ཚུ་རོལ་གྱི་མཐའ་འཁོར་བ་སྟེ། གོ་རིམ་བཞིན་དུ་བདག་
རྟག་པར་ལྟ་བའམ་རྒྱུན་མི་འཆད་པའི་རྟག་པའི་མཚན་ཉིད་ལ་མི་གནས། སེམས་ཅན་ལ་སྙིང་
རྗེས་གཞན་དོན་བྱེད་པས་སོ་སྐྱེས་བགྲོད་མི་ནུས་པས་ཕ་རོལ་མྱ་ངན་ལས་འདས་པ་སྟེ། གོ་རིམ་
བཞིན་ཕུང་པོའམ་གཞན་དོན་རྒྱུན་ཆད་པའི་མཚན་ཉིད་ལ་མི་གནས། འཁོར་འདས་དེ་དག་
ལས་གཞན་པའི་བར་ནའང་མི་གནས་ཏེ། དེའི་བར་དོན་དམ་པར་མ་གྲུབ་པའི་ཕྱིར་རོ། །
གཉིས་པ་ནི། ཀུན་ཤེས་པ་ཉིད་ཀྱི་སྐབས་སུ་ཉན་རང་གི་ཡུམ་ལྡོག་སྟེ་བསྟན་པས་ན།
ཉན་ཐོས་ལ་སོགས་པའི་རང་གི་རྟོགས་པ་ཙམ་གྱི་ཡུམ་ཆོས་ཅན། འཁོར་བ་དང་མྱ་ངན་ལས་
འདས་པ་ལ་གནས་པ་ཡིན་པར་ཤེས་པར་བྱའོ། །དུས་གསུམ་མཉམ་པ་ཉིད་དུ་ཤེས་པ་མེད་
པའི་ཕྱིར། བདག་གཞན་མཉམ་པ་སོགས་ཀྱི་སྙིང་བརྩེ་དང། རང་བཞིན་གང་ཡང་མེད་
རྟོགས་ཀྱི་ཤེས་རབ་དང་བྲལ་བའི་ཕྱིར་རོ། །རྟགས་གྲུབ་སྟེ། མྱང་འདས་ལ་རྟག་པ་དང་།;
349



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
.ཕན་པ་དོན་དམ་པའི་དངོས་པོ་དང། འཁོར་བ་ནི། མི་རྟག་པ་ལ་སོགས་པའི་ཚུལ་གྱིས་དངོས་
པོ་མེད་པར་དམིགས་པའམ། ཡང་ན། གཟུགས་སོགས་དོན་དམ་གྱི་དངོས་པོ་དང་། མྱང་
འདས་ཕུང་པོའི་དངོས་པོ་མེད་པར་དམིགས་པ་ཉིད་ཀྱིས་སོ། །ཁྱབ་པ་ཡོད་དེ། དེ་ལྟ་ན།
ཡང་དག་པའི་ཡུམ་འབྲས་ཡུམ་དང་རིང་བར་གྱུར་པས་སོ། །
གཉིས་པ་ལ་བཞི་ལས། སྔ་འགྲེལ་ནི། ཉན་ཐོས་ལ་སོགས་པ་དང་བྱང་སེམས་ཀྱི་ཡུམ་
ཆོས་ཅན། ཡང་དག་པར་ཡུམ་ལས་རིང་བ་དང་། གཅིག་ཤོས་སུ་ཉེ་བར་ཇི་ལྟར་འགྱུར་ཏེ་ཁྱད་
པར་མེད་པར་ཐལ། དུས་གསུམ་མཉམ་པ་ཉིད་དུ་ཤེས་པ་དེ་ཡང་ཐམས་ཅད་ལ་ཡོད་པ་ཉིད་མ་
ཡིན་ནམ་སྟེ། ཁྱད་མེད་དུ་ཡོད་པའི་ཕྱིར། རྟགས་གྲུབ་སྟེ། ཐམས་ཅད་ཀྱིས་འདོད་པར་བྱ་བ་
ཀླུ་སྒྲུབ་ཀྱི་ལུགས་རྩ་ཤེས་ལས། ཀུན་རྫོབ་རྟེན་ཅིང་འབྲེལ་བར་འབྱུང་བ་གང་ཡིན་པ་དེའི་རང་
བཞིན་ཉིད་ཐུབ་པ་ཁྱོད་ནི་སྟོང་པར་བཞེད་ཅེས་ཀུན་རྫོབ་རྟེན་འབྲེལ་ཐམས་ཅད་སྟོང་པར་
མཚུངས་སོ། །ཞེས་འབྱུང་བའི་ཕྱིར་དུས་གསུམ་མཉམ་པ་ཉིད་དུ་ཤེས་པ་ནི། གཞི་དངོས་པོའི་
དོན་རྟོགས་པ་ཁོ་ན་ཡིན་ལ། དངོས་པོའི་དོན་རྟོགས་པ་ཉན་རང་ལའང་ཡོད་པའི་ཕྱིར་རོ། །
ཁྱབ་པ། མཉམ་པ་ཉིད་དུ་ཤེས་ན། ཡུམ་ལ་ཉེ་བར་ཁས་བླངས་སོ། །ཞེ་ན། རྩ་བ་ལ། སྤྱིར་
ཀླུ་སྒྲུབ་ལ་སོགས་པས་ཉན་རང་ལ་ཆོས་ཀྱི་བདག་མེད་རྟོགས་པ་ཡོད་པར་བཤད་ཀྱང་འདིར་
བཏང་སྙོམས་སུ་བྱས་ལ་བཤད་དེ། ཉན་རང་གི་ཡུམ་དེ་ནི་ཆོས་ཅན། འབྲས་ཡུམ་ལ་རིང་བ་
ཡིན་ཏེ། མིང་དང་དངོས་པོའི་མཚན་མར་དམིགས་པའི་སྒོ་ནས་འབྲས་ཡུམ་སྐྱེད་པའི་ཐབས་
མཁས་པ་མ་ཡིན་པའི་ཕྱིར་རོ། །མདོ་ནི། ཐབས་མི་མཁས་པས་ཡུམ་འདི་ལ་དམིགས་པའི་
ཚུལ་གྱིས་འདུ་ཤེས་པར་བགྱིད་ན། ཡུམ་འདི་འདོར་བར་བགྱིད། རིང་དུ་བགྱིད་དོ། །ཞེས་
སོ། །བྱང་སེམས་ཀྱི་ཡུམ་དེ་ནི་ཆོས་ཅན། འབྲས་ཡུམ་ལ་ཡང་དག་པར་ཉེ་བར་ཉིད་དུ་བཤད་
དེ། འབྲས་ཡུམ་སྐྱེད་པའི་ཐབས་ཤེས་རབ་ལ་མཁས་པའི་ཕྱིར་རོ། །མདོ་ནི། ཡུམ་འདི་
ལེགས་པར་བཤད་པ་དང་ལེགས་པར་མཐར་ཕྱུང་བའི་བར་ནི། ངོ་མཚར་ཆེའོ། །ཞེས་སོ། །
འགྲེལ་པ་ལ། ཉན་རང་གི་ཡུམ་རིང་བ་དང་། བྱང་སེམས་ཀྱི་ཡུམ་ཉེ་བར་བསྟན་པ་གཉིས་
སོ། །དང་པོ་ལ། ཉན་རང་དེ་དག་ལ་ཆོས་ཅན། རྒྱལ་བའི་ཡུམ་རིང་བར་གྱུར་ཏེ། དུས་༽
གསུམ་མཉམ་ཉིད་ཀྱི་ཡེ་ཤེས་ཐབས་དང་བཅས་པ་མེད་པ་དེའི་ཕྱིར། རྟགས་མ་གྲུབ་བོ་ཞེ་ན།
ཉན་ཐོས་ལ་སོགས་པ་རྣམས་ལ་ཆོས་ཅན། དུས་གསུམ་མཉམ་ཉིད་ཀྱི་ཡེ་ཤེས་ཐབས་སྨོན་ལམ་.
350



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
Qསོགས་དང་བཅས་པ་དེ་མེད་དེ། མཐུན་རྐྱེན་ཐེག་ཆེན་དགེ་བའི་བཤེས་གཉེན་དང་། སོགས་
པ་ཐོས་བསམ་གྱི་ཤེས་རབ་ཁྱད་པར་ཅན་ལ་སོགས་པ་ཐབས་མཁས་པ་དང་བྲལ་བའི་ཕྱིར་ཀུན་
བཏགས་པ་ལ་སོགས་པ་མཚན་ཉིད་ཀྱི་དངོས་པོའི་མཚན་མ་དང་ལྡན་པར་རྟོགས་པའི་ཕྱིར།
ཁྱབ་པ་ཡོད་དེ། ཐབས་མི་མཁས་ཤིང་ཕྱིན་ཅི་ལོག་ཏུ་འཛིན་པ་ལ། དངོས་པོའི་རང་གི་ངོ་བོ་
ཇི་ལྟ་བ་བཞིན་དུ་མི་ཤེས་པས་ཁྱབ་སྟེ། དཔེར་ན། སྐྱེ་བོའི་ཚོགས་ཀྱི་དབུས་སུ་སྒྱུ་མ་མཁན་
གྱིས་སྤྲུལ་པའི་རྟ་གླང་ལ་སོགས་པའི་དངོས་པོ་སྣང་བ་ལ་རྟ་གླང་སོགས་སུ་སྣང་བ་དེའི་རང་གི་ངོ་
བོ་རྟ་གླང་སོགས་སུ་མེད་པར་མི་ཤེས་པས་རྟ་གླང་སོགས་ཀྱི་དངོས་པོར་མངོན་པར་ཞེན་པ་ཉིད་
ཀྱིས་རྟ་གླང་སོགས་ཀྱི་ངོ་བོ་ཉིད་མེད་པར་མི་སྣང་ཞིང་མི་ཤེས་པ་བཞིན་དུའོ། །
གཉིས་པ་ནི། བྱང་སེམས་དེ་དག་ལ་ཆོས་ཅན། འབྲས་ཡུམ་འདི་ཡང་དག་པར་ཉེ་བར་
གྱུར་པ་ཡིན་ནོ། །དུས་གསུམ་མཉམ་ཉིད་ཀྱི་ཡེ་ཤེས་ཐབས་མཁས་དང་བཅས་པ་དེའི་ཕྱིར།
རྟགས་མ་གྲུབ་ཅེ་ན། བྱང་སེམས་རྣམས་ལ་ནི་ཆོས་ཅན། དུས་གསུམ་མཉམ་ཉིད་ཀྱི་ཡེ་ཤེས་
ཐབས་དང་བཅས་པ་ཡོད་དེ། ཕྱིའི་རྐྱེན་དུས་ཡུན་རིང་མོ་ཞིག་ནས་དགེ་བའི་བཤེས་གཉེན་
ཡང་དག་པར་མགུ་བར་བྱས་པའི་མན་ངག་ཕྱིན་ཅི་མ་ལོག་པ་ཅན་དང་། ནང་གི་མཐུན་རྐྱེན་
རྒྱུ་དེའི་དོན་ཀུན་རྫོབ་དང་དོན་དམ་པའི་བདེན་པ་གཉིས་ལ་བརྟེན་པའི་ཐོས་པ་དང་། སོགས་
པ་བསམ་པ་དང་སྒོམ་པའི་ཤེས་པ་སྐྱེ་བའི་ཐབས་ལ་མཁས་པའི་སྟོབས་ཀྱིས་བདེན་པའི་དངོས་
པོར་མངོན་པར་ཞེན་པའི་འཁྲུལ་པའི་མཚན་མ་བསལ་བའི་ཕྱིར། ཁྱབ་པ་ཡོད་དེ། འཁྲུལ་པ་
བསལ་ན། གཟུགས་ལ་སོགས་པའི་ཆོས་ཀྱི་གནས་ལུགས་ཡོངས་སུ་ཤེས་པས་ཁྱབ་ལ། དེ་ཉིད་
དུས་གསུམ་མཉམ་ཉིད་དུ་ཡོངས་སུ་ཤེས་པ་ཡིན་པས་སོ། །དོན་བསྡུ་ནི། ཐབས་མཁས་པ་མ་
ཡིན་པས་ནི། མཚན་མར་འཛིན་པའི་ཕྱིར་འབྲས་ཡུམ་ལ་རིང་བ་ཉིད་ཡིན་ལ། ཐབས་མཁས་
ཀྱིས་ནི། མཉམ་ཉིད་དུ་ཤེས་པའི་ཕྱིར་འབྲས་ཡུམ་ལ་མི་རིང་བ་སྟེ། ཉེ་བ་ཉིད་ཡིན་ནོ། །
གསུམ་པ་ལ། གཞི་ལམ་ལ་མཚན་འཛིན་གྱི་སྤང་གཉེན། འབྲས་བུ་ལ་མཚན་འཛིན་གྱི་
སྤང་གཉེན། དེ་དག་གི་དོན་བསྡུ་དང་གསུམ་མོ། །དང་པོ་ལ། སྤང་གཉེན་གཉིས་ལས།
དང་པོ་ལ་གསུམ་ལས། སྔ་འགྲེལ་ནི། དེ་ལྟར་ཉན་ཐོས་ལ་སོགས་པའི་ཡུམ། འབྲས་ཡུམ་ལ་
རིང་བར་འགྱུར་བའི་རྒྱུ་མཚན། ཉན་རང་གི་སྒྲུབ་པ་ཉིད་བྱང་སེམས་ཀྱི་སྤང་བྱ་མི་མཐུན་པའི་
ཕྱོགས་ཡིན་པར་འཆད་དོ། །རྩ་བ་ལ། གཞིའི་ཆོས་ཉིད་གཟུགས་སོགས་ཀྱི་ཕུང་པོ་གང་ཟག་
351



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
གི་བདག་གི་སྟོང་པ་ཉིད་དུ་འདུ་ཤེས་པ་དང། གཞི་ཆོས་ཅན་དུས་གསུམ་དུ་གཏོགས་པའི་ཆོས་
གཟུགས་ལ་སོགས་པ་རྣམས་སུ་འདུ་ཤེས་པ་དང་། ལམ་སྦྱིན་སོགས་ཕྱིན་དྲུག་དང་། བསམ་
གཏན་བཞི་དང་། བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་པོ་རྣམས་ལ་སྤྱོད་པའི་འདུ་ཤེས་ཏེ།
མཚན་མར་འཛིན་པ་ཆོས་ཅན། འབྲས་ཡུམ་ལ་རིང་སྟེ། བྱང་སེམས་ཀྱི་ལམ་གྱི་མི་མཐུན་
ཕྱོགས་ཡིན་པའི་ཕྱིར་རོ། །མདོ་ནི། གཟུགས་སྟོང་ཞེས་བྱ་བར་འདུ་ཤེས་པ་ནི། ཆགས་
པའོ། །ཞེས་པ་དང་། འདས་པའི་ཆོས་རྣམས་ལ་འདས་པའི་ཆོས་རྣམས་སོ་ཞེས་བྱ་བར་འདུ་
ཤེས་ན་ཆགས་པའོ། །ཞེས་པ་དང་། སྦྱིན་པའི་ཕར་ཕྱིན་ལ་སྤྱོད་ན། ཆགས་པའོ། །ཞེས་
སོགས་སོ། ། འགྲེལ་ པ་ལ། མི་མཐུན་པའི་ ཕྱོགས་ཡིན་ནོ། ། ཞེས་དྲང་ངོ་། ། གང་ན།
གཟུགས་ལ་སོགས་པ་མུ་སྟེགས་པ་གཞན་གྱིས་ཀུན་བཏགས་པའི་བདག་དང་། སོགས་པ་ཤེད་
བུ་ལ་སོགས་པ་སྟོང་པ་ཉིད་དུ་ལྟ་བ་དང་། དུས་གསུམ་པའི་ཆོས་སོ་སོ་སྐྱེ་བོ་རྣམས་ཀྱི་ཟག་པ་
དང་བཅས་པ་དང་། མི་སློབ་ལམ་གྱི་ཟག་པ་མེད་པ་དང་། སློབ་པའི་ཟག་བཅས་ཟག་མེད་
གཉིས་ཀའི་གནས་སུ་གྱུར་པའི་འདས་པ་ལ་སོགས་པའི་ངོ་བོ་དངོས་པོར་མ་གྱུར་པ་ཐམས་ཅད་
ལ་དངོས་པོར་དམིགས་པ་ཉིད་ཀྱིས་དེ་ལ་གཞན་གྱིས་བརྟགས་པའི་བདག་གིས་སྟོང་པར་ལྟ་བ་
དང། སྦྱིན་པ་ལ་སོགས་པ་དང་། བྱང་ཆུབ་ཀྱི་ཕྱོགས་རྣམས་སྒྲུབ་པ་ལ་དེ་ཁོ་ནར་དམིགས་
པའི་འདུ་ཤེས་སམ་མཚན་འཛིན་ནོ། །གང་གི་ན། བྱང་སེམས་ཀྱི་ལམ་གྱིའོ། །དེའི་རྒྱུ་མཚན་
ནི། ཉན་རང་དེ་དག་གི་སྤང་བྱའི་གཉེན་པོ་ཡིན་ནའང་བྱང་སེམས་ཀྱི་ལམ་གྱི་སྤང་བར་བྱ་བ་
ཡིན་པའི་ཕྱིར་རོ། །དེ་རང་ཅི་སྟེ་སྙམ་ན། སྟོང་ཉིད་སོགས་སུ་དམིགས་ཤིང་ཞེན་པ་དེ་བྱང་
སེམས་ཀྱི་ལམ་སྤྲོས་པ་དང་མཚན་མ་ཐམས་ཅད་མི་དམིགས་པ་ལས་ཕྱིན་ཅི་ལོག་ཏུ་བཞུགས་པ་
ཉིད་ཀྱི་ཕྱིར་ཏེ། དཔེར་ན། བདག་ལྟ་བཞིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། བྱང་སེམས་རྣམས་ཀྱི་མཚན་འཛིན་ལས་ལྡོག་
སྟེ་མཚན་འཛིན་གྱི་གཉེན་པོ་ཡིན་པར་འཆད་དོ། །རྩ་བ་ནི། སྦྱིན་པ་དང་། སོགས་པ་རྣམ་
མཁྱེན་གྱི་བར་བདག་མེད་དུ་རྟོགས་པས་ངར་འཛིན་པ་མེད་པ་ལ་རང་གནས་ཏེ། གཞན་དག་
ཕྱིན་དྲུག་ལ་སོགས་པ་དེ་ལ་རྨོངས་པ་ལ་གདམས་ངག་སྟོན། བདག་མེད་པ་གཉེན་པོ་ལེན་དུ་
འཇུག་གཞུམ་པ་གཟེངས་བརྗོད། ལེགས་པར་ཞུགས་པ་ལ་དགའ་བའི་སྒོ་ནས་སྦྱོར་ཞིང་འཛུད་
པར་བྱེད་པ་དེ་ནི་ཆོས་ཅན། གཞི་ལམ་ལ་མཚན་འཛིན་གྱི་གཉེན་པོ་ཡིན་ཏེ། གཞི་ལམ་ལ་མ
ན:...
352



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཆགས་ཤིང་མཚན་མར་འཛིན་པའི་ཆ་མངོན་གྱུར་ས་བོན་དང་བཅས་པ་འགོག་ནུས་པའི་ཕྱིར།
མཐའ་ནི་ཆ་སྟེ། རྣམ་བཤད་རིགས་པར་དབྱིག་གཉེན་གྱིས། མཐའ་ནི་ཟད་དང་མཇུག་ཆ་
དང་། །ཉེ་དང་ཕྱོགས་དང་སྨད་པ་ལའོ། །ཞེས་སོ། །མདོ་ནི། གཟུགས་ལ་གཟུགས་ཞེས་བྱ་
བར་འདུ་ཤེས་པ་མེད་དོ། །ཞེས་སོ། །འགྲེལ་པ་ནི། གཉེན་པོ་ཡིན་ནོ། །ཞེས་དྲང་ངོ་། །
གང་ན། ལས་བྱ་བ་བྱེད་པོ་གསུམ་མི་དམིགས་པ་འཁོར་གསུམ་རྣམ་པར་དག་པས་སྦྱིན་པ་ལ་
སོགས་པ་བདག་དང་བདག་གི་བ་མེད་པར་རྟོགས་པས་རང་དང་གཞན་སྦྱིན་སོགས་ལ་སྦྱོར་བ་
ནིའོ། །གང་གི་ན། རྣམ་པ་ཐམས་ཅད་དུ་གཞི་ལམ་ལ་ཆགས་པའི་འོ། །དེའི་རྒྱུ་མཚན་ནི།
ཤེས་བྱའི་གནས་ལུགས་ཡང་དག་པར་ཇི་ལྟ་བ་བཞིན་ཞུགས་པའི་ཕྱིར་དང་། ལྟ་སྤྱོད་དམ་གཞི་
ལམ་ལ་ཆགས་པའི་ཚོགས་མངོན་འགྱུར་གྱི་གནས་ས་བོན་ཐམས་ཅད་བཀག་པས་བྱང་སེམས་
ཀྱི་བླང་བར་བྱ་བ་ཡིན་པའི་ཕྱིར་རོ། །
གཉིས་པ་ལ། སྤང་གཉེན་གཉིས་ལས། དང་པོ་ཆགས་པ་ཕྲ་མོ་མི་མཐུན་ཕྱོགས་སུ་
བསྟན་པ་དང་། དེའི་སྒྲུབ་བྱེད་བསྟན་པ་གཉིས་སོ། །དང་པོ་ལ་གཉིས་ལས། རྩེ་བ་ནི། རྒྱལ་
བ་དང་། སོགས་པ་དགེ་བ་སོགས་མཚན་མར་ཡིད་ལ་བྱེད་པ་ཆོས་ཅན། བྱང་སེམས་ཀྱི་ཡུམ་
གྱི་མི་མཐུན་ཕྱོགས་ཡིན་ཏེ། ཆགས་པ་ཕྲ་མོ་ཡིན་པའི་ཕྱིར། མདོ་ནི། དེ་བཞིན་གཤེགས་པ་
མཚན་མར་ཡིད་ལ་བྱེད་ན། ཇི་ཙམ་དུ་མཚན་མར་གྱུར་པ་དེ་ཙམ་དུ་ཆགས་པའོ། །ཞེས་
སོ། །འགྲེལ་པ་ལ། མཚན་མར་བྱས་ཏེ་དེ་བཞིན་གཤེགས་པ་ལ་ཕྱག་འཚལ་བ་དང་། སོགས་
པ་དགེ་བ་བསྔོ་བ་རྣམས་ནི་ཆོས་ཅན། བྱང་སེམས་ཀྱི་ཡུམ་གྱི་མི་མཐུན་པའི་ཕྱོགས་ཡིན་ཏེ།
ཆགས་པ་ཕྲ་མོའི་ངོ་བོ་ཉིད་ཡིན་པའི་ཕྱིར་རོ། །རྟགས་མ་གྲུབ་སྟེ། དེ་གཉེན་པོ་ཡིན་པས་
སོ། །ཞེ་ན། བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་མ་དད་པ་ལ་སོགས་པ་ཉིད་ཀྱི་
གཉེན་པོ་ཡིན་མོད་ཀྱི། སྤང་བྱ་མ་ལུས་པ་རྣམ་པ་ཐམས་ཅད་དུ་སྤོང་བའི་གཉེན་པོ་མ་ཡིན་
པས་སྐྱོན་མེད་དོ། །
གཉིས་པ་ལ་གསུམ་ལས། སྔ་འགྲེལ་ནི། ཡང་ནི། ཚིག་གི་རྒྱན་ནམ་བསྡུ་བའོ། །ཇི་
ལྟར་ཏེ། གང་གི་ཕྱིར་ཆགས་པ་ཕྲ་མོ་མི་མཐུན་པའི་ཕྱོགས་ཡིན་ཞེ་ན། རྩ་བ་ནི། ཆོས་ཀྱི་ལམ་
སྟེ། ཚོགས་ཀྱི་རང་བཞིན་དེ་ནི་ཆོས་ཅན། སྐྱབས་སོགས་ཀྱི་སྤྲོས་བྲལ་ཟབ་པ་ཉིད་དེ། གདོད་
ནས་རང་རང་གི་རང་བཞིན་གྱིས་དབེན་པའི་ཕྱིར་རོ། །མདོ་ནི། ཡུམ་ནི་ཟབ་བོ། །བཅོམ་མ
353



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
：
:ལྡན་འདས་ཀྱི་བཀའ་སྩལ་པ། ཆོས་ཐམས་ཅད་རང་བཞིན་གྱིས་དབེན་པའི་ཕྱིར་རོ། །ཞེས་
སོ། །འགྲེལ་པ་ནི། དེ་བཞིན་གཤེགས་པ་ལ་སྐྱབས་སོགས་ཀྱི་མཚན་མར་དམིགས་པ་ཡང་
ཆོས་ཅན། བྱང་སེམས་ཀྱི་ཡུམ་གྱི་མི་མཐུན་པའི་ཕྱོགས་ཡིན་ཏེ། སྐྱབས་སོགས་ཀྱི་མཚན་མེད་
ཟབ་པ་ཡིན་པ་ལ་སྐྱབས་སོགས་ཀྱི་མཚན་མར་བཟུང་བ་དེའི་ཕྱིར། རྟགས་མ་གྲུབ་ཟེར་ན། དེ་
བཞིན་གཤེགས་པ་སོགས་དེ་དག་ཆོས་ཅན། དེ་ཁོ་ནར་མཚན་མའི་སྤྲོས་བྲལ་ཟབ་པ་ཉིད་ཡིན་
ནོ། །གང་གི་ཕྱིར་ན། ཆོས་ཀྱི་རིགས་ཤེས་པ་དང་། ཤེས་བྱའི་རང་བཞིན་རྣམས་རང་རང་གི་
ངོ་བོ་ཉིད་ཁོ་ནས་སྟོང་པའི་ཕྱིར་རོ། །
གཉིས་པ་ལ། སྤོང་བའི་གཉེན་པོ་དང་། ཟབ་པ་སོགས་ཀྱི་རྒྱུ་བསྟན་པ་གཉིས་
དང་པོ་ལ་གསུམ་ལས། སྔ་འགྲེལ་ནི། དེའི་མི་མཐུན་ཕྱོགས་ཡིན་པ་འོ་ན་གཉེན་པོ་གང་གིས་
ཇི་ལྟར་སྤོང་ཞེ་ན། རྩ་བ་ནི། བྱང་སེམས་ཀྱི་ཡུམ་ཆོས་ཅན། མཚན་འཛིན་གྱི་ཆགས་པ་ཕྲ་མོ་
སྤོང་བར་ནུས་པ་ཡིན་ཏེ། གཟུང་འཛིན་གྱི་ཆོས་རྣམས་རང་བཞིན་མེད་པར་རང་བཞིན་གཅིག་
པར་ནི་ཡོངས་སུ་ཤེས་པའི་ཕྱིར། མདོ་ནི། ཆོས་ཀྱི་རང་བཞིན་གཅིག་པོ་རང་བཞིན་མ་ཡིན་པ་
མངོན་པར་འདུས་མ་བྱས་པར་ཤེས་ཤིང་མཐོང་ན། ཆགས་པའི་མཐའ་ཐམས་ཅད་ཡོངས་སུ་
སྤོང་བ་ཡིན་ནོ། །ཞེས་སོ། །འགྲེལ་པ་ལ། བྱང་སེམས་ཀྱི་ཡུམ་ཆོས་ཅན། དེ་བཞིན་གཤེགས་།
པ་ལ་སྐྱབས་སོགས་སུ་ཆགས་པ་སྤོང་བ་ཡིན་ནོ། །ཤེས་པ་འཛིན་པ་དང་། ཤེས་བྱ་གཟུང་བ་
དག་ངོ་བོ་ཉིད་མེད་པར་མཉམ་པ་ཉིད་དུ་གཅིག་པར་མངོན་སུམ་གྱིས་ཡོངས་སུ་ཤེས་པའི་ཕྱིར་
རོ། །མདོ་ལས། གཟུགས་ལ་སོགས་པའི་ཆོས་ཐམས་ཅད་རང་བཞིན་གཅིག་པ་ཁོ་ན་སྟེ།
འདི་ལྟ་སྟེ། རང་བཞིན་མེད་པའོ། །ཞེས་བྱ་བའི་ཚུལ་དུའོ། །
གཉིས་པ་ལ། ཟབ་པའི་དང་། རྟོགས་དཀའ་བའི་རྒྱུ་མཚན་གཉིས་སོ། །དང་པོ་ལ་
གསུམ་ལས། སྔ་འགྲེལ་ནི། ཡང་ཇི་ལྟར་ཏེ། གང་གི་ཕྱིར་ཆོས་རྣམས་རང་བཞིན་གྱིས་ཟབ་པ་
ཡིན་ཞེ་ན། རྩ་བ་ནི། ཆོས་རྣམས་ཀྱི་རང་བཞིན་དེ་ནི་ཆོས་ཅན། རྟོགས་པར་དཀའ་བར་་
བཤད་དེ། དོན་དམ་པར་མཐོང་བ་དང་། སོགས་པ་ཐོས་པ་ངེས་པ་རྣམ་པར་ཤེས་པ་རྣམས་
བཀག་པའི་ཕྱིར། མདོ་ནི། ཡུམ་ནི་རྟོགས་པར་དཀའོ། །བཅོམ་ལྡན་འདས་ཀྱིས་བཀའ་སྩལ་།
པ། རབ་འབྱོར། དེ་ནི་འདི་ལྟར་ཡུམ་ནི་སུས་ཀྱང་མ་མཐོང་། མ་ཐོས། མ་ངེས། རྣམ་པར་
མ་ཤེས་ཤིང་མངོན་པར་སངས་མ་རྒྱས་སོ། །ཞེས་སོ། །འགྲེལ་པ་ནི། ཆོས་རྣམས་ཀྱི་རང་
::..
354



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བཞིན་དེ་ཆོས་ཅན། ཟབ་པ་ཉིད་ཡིན་ནོ། །རྟོགས་པར་དཀའ་བ་ཉིད་དུ་བཤད་པ་དེའི་ཕྱིར།
རྟགས་གྲུབ་སྟེ། ཆོས་རྣམས་ཀྱི་རང་བཞིན་དེ་ཆོས་ཅན། རྟོགས་པར་དཀའ་བ་ཉིད་ཡིན་ཏེ།
གང་གི་ཕྱིར་ཞེ་ན། ཡོངས་གཅོད་ལ་མིག་ཤེས་ལ་སོགས་པའི་རྣམ་པར་ཤེས་པ་ཐམས་ཅད་ཀྱིས་
དམིགས་ཤིང་རྟོགས་པའི་དོན་བསལ་བའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། ཡང་དེ་ལྟར་རྟོགས་པར་དཀའ་བ་ཉིད་ཅིའི་
ཕྱིར་ཞེ་ན། རྩ་བ་ནི། ཆོས་རྣམས་ཀྱི་རང་བཞིན་དེ་ནི་ཆོས་ཅན། རྟོག་གེའི་བློས་བསམ་གྱིས་
མི་ཁྱབ་པར་འདོད་དེ། ཡོངས་གཅོད་ལ་གཟུགས་དང་། སོགས་པ་སངས་རྒྱས་ཀྱི་ཆོས་མ་
འདྲེས་པའི་བར་གྱིས་མི་ཤེས་པའི་ཕྱིར། འདི་དང་གོང་གི་རྩ་བ་རྣམས་ཀྱི་དངོས་སུ་ཕྱོགས་ཆོས་
སྒྲུབ་ཀྱི་རྟགས་བསྟན་ལ། རྩ་བའི་སྦྱོར་བ་ཤུགས་ལ་འགྲེལ་པ་ལྟར་སྦྱར་རོ། །མདོ་ནི། ཡུམ་
འདི་བསམ་གྱིས་མི་ཁྱབ་བོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ནི་
འདི་ལྟར་ཡུམ་འདི་སུས་ཀྱང་རྣམ་པར་མ་ཤེས་ཏེ། གཟུགས་དང་། སོགས་པ་སངས་རྒྱས་ཀྱི་
ཆོས་མ་འདྲེས་པ་བཅོ་བརྒྱད་ཀྱི་བར་གྱིས་མི་ཤེས་སོ། །ཞེས་པས་སོ། །འགྲེལ་པ་ནི། ཆོས་
རྣམས་ཀྱི་རང་བཞིན་དེ་ནི་ཆོས་ཅན། འདིའོ་ཞེས་རྟོགས་པར་དཀའ་བ་ཉིད་ཡིན་ནོ། །མོས་
པ་དང་དེ་ཁོ་ན་ཉིད་ཡིད་ལ་བྱེད་པས་བསམ་པ་ལས་འདས་པ་ཉིད་དུ་འདོད་པ་དེའི་ཕྱིར།
རྟགས་གྲུབ་སྟེ། ཆོས་རྣམས་ཀྱི་རང་བཞིན་ཆོས་ཅན། བསམ་གྱིས་མི་ཁྱབ་སྟེ། གཟུགས་ལ་
སོགས་པ་ནས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་རྣམ་པའི་བར་གྱི་རང་བཞིན་
ཡོངས་སུ་མི་ཤེས་པའི་ཕྱིར་རོ། །གསུམ་པ་ལ་གསུམ་ལས། སྔ་འགྲེལ་ནི། དེ་ལྟར་མི་མཐུན་
པའི་ཕྱོགས་དང་། སོགས་པ་གཉེན་པོ་ལ་སོགས་པ་བརྗོད་ནས་དེ་གཉིས་ཀའི་མཇུག་བསྡུ་བར་
བྱའོ། །རྩ་བ་ལ། ཤེས་པར་བྱ་ཞེས་དྲང་ངོ་། །གང་ན། ཉན་རང་གི་ལམ་མི་མཐུན་ཕྱོགས།
བྱང་སེམས་ཀྱི་ལམ་གཉེན་པོའི་ཕྱོགས་དག་གི་རྣམ་པར་དབྱེ་བ་མ་ལུས་པའོ། །གང་དུ་ན།
ཀུན་ཤེས་ཉིད་ཀྱི་ལུགས་ལ་སྟེ། སྐབས་འདིར་རོ། །ཇི་ལྟར་ན། སྔར་ཇི་སྐད་བཤད་པ་དེ་ལྟར་
རོ། །འགྲེལ་པ་ལ་ཤེས་པར་བྱའོ། །ཞེས་དྲང་ངོ་། །གང་དུ་ན། ཐམས་ཅད་ཤེས་པ་ཉིད་ཀྱི་
སྐབས་སུའོ། །ཇི་ལྟར་ན། དེ་ལྟར་སྔར་བཤད་པའི་ཚུལ་གྱིས་སོ། །གང་ན། ཉན་ཐོས་ཀྱི་
ལམ། གཞི་ལམ་འབྲས་བུ་ལ་མཚན་མར་འཛིན་པའི་ཕྱིར་གོ་རིམ་བཞིན་དུ་བྱང་སེམས་ཀྱི་ལམ་
གྱི་མི་མཐུན་ཕྱོགས་དང་། བྱང་སེམས་དང་། སོགས་པ་སངས་རྒྱས་ཀྱི་རྟོགས་པ་ནི། གཞི་པ
355



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ལམ་འབྲས་བུ་རང་བཞིན་མེད་པར་མངོན་སུམ་གྱིས་རྟོགས་པའི་ཕྱིར་མཚན་འཛིན་གྱི་གཉེན་པོ་
དེ་དག་གི་རབ་ཏུ་དབྱེ་བ་མ་ལུས་པའོ། །
གཉིས་པ་ལ། སྦྱོར་བའི་དབྱེ་བ་དང་། སྦྱོར་བའི་མཉམ་ཉིད་གཉིས་སོ། །དང་པོ་ལ་
གསུམ་ལས། སྔ་འགྲེལ་ནི། དེ་ལྟར། བླ་མ་རིང་དང་མཚན་མ་དང་། །བདག་ནི་བརྩོན་
འགྲུས་ལྟ་བ་ཡི། །བྱང་ཆུབ་སེམས་དཔའ་ང་རྒྱལ་ཅན། །བྱང་ཆུབ་ལས་ནི་རིང་ཞེས་བྱ། །
ཞེས་སངས་རྒྱས་ལ་ཡ་མཚན་དང་། དེ་འགྲུབ་པའི་དུས་རིང་བ་དང་། དམིགས་པའི་མཚན་
མར་དང་། བདག་ནི་བརྩོན་འགྲུས་བརྩམས་པའོ། །ཞེས་ལྟ་བ་བྱང་ཆུབ་ལ་རིང་བ་བཞིན་དུ།
གཞི་ལམ་འབྲས་བུ་ལ་མཚན་མར་འཛིན་པ་བྱང་སེམས་ཀྱི་ལམ་དུ་མི་མཐུན་པའི་ཕྱོགས་དང་།
སོགས་པ། ཇི་སྐད་བཤད་པ་འདི་དག་ཀུན། །རྟོག་པ་ཙམ་དུ་ལྟ་བ་ཡི། །བྱང་ཆུབ་སེམས་
དཔའ་རྟོག་མེད་རྣམས། །བྱང་ཆུབ་ཐོབ་ཅེས་ངེས་པར་བརྗོད། །ཅེས་ཆོས་དེ་དག་རྟོག་པ་
ཙམ་མོ། །ཞེས་ལྟ་བ་ནི། ཕྱིས་རྟོག་པ་ཙམ་དེ་ལའང་མི་རྟོག་པས་བྱང་ཆུབ་ལ་ཉེ་བ་ལྟར།
གཞི་ལམ་འབྲས་བུ་རང་བཞིན་མེད་པར་ངེས་པ་གཉེན་པོའི་ཕྱོགས་བརྗོད་ནས་སྤང་གཉེན་དེ་
དག་བླང་དོར་གྱི་སྒོ་ནས་རྣམ་པར་སྒོམ་པའི་སྦྱོར་བ་གང་ཡིན་ཞེ་ན། སྦྱོར་བའི་ལམ་འཆད་པ་
རྩ་བ་ནི། སྦྱོར་བའི་ཡུལ་དང་། ངོ་བོ་གཉིས་སོ། །དང་པོ་ནི། ལ་ཀུན་གྱི་མཇུག་ཏུ་སྦྱར་
བ་ཞེན་སྤྱོད་དགག་པའི་ཡུལ་བཅུའོ། །གཉིས་པ་ནི། ཡུལ་དེ་དག་ལ་མངོན་པར་ཞེན་པས་
སྤྱོད་པ་བཀག་པ་ཞེན་པ་མེད་པའི་སྦྱོར་བ་སྟེ། མདོ་དང་བསྟན་བཅོས་ལས། དང་པོ་བཞི་ལ་
སྦྱོར་བར་གསལ་ཡང་། སློབ་དཔོན་གྱི་བཞེད་པས་ཀུན་ལ་སྦྱར་ཏེ། གཞིའི་ངོ་བོ་གཟུགས་
སོགས་ལ་ཞེན་སྤྱོད་བཀག་ནས་མི་དམིགས་པར་སྒོམ་པ་སྟེ། མདོ་ནི། རབ་འབྱོར། འདི་ལ་
བྱང་སེམས་ཆེན་པོ་ཡུམ་ལ་སྤྱོད་པའི་ཚེ། གལ་ཏེ་གཟུགས་ལ་མི་སྤྱོད་ན། ཡུམ་ལ་སྤྱོད་དོ། །
ཞེས་སོ། །ཁྱད་པར་གཟུགས་སོགས་དེ་མི་རྟག་པ་དང་། སོགས་པ་ཞི་མ་ཞི་སོགས་ལ་སྔར་
བཞིན་སྦྱར་རོ། །མདོ་ནི། གཟུགས་རྟག་ཅེས་བྱ་བའམ། མི་རྟག་ཅེས་བྱ་བར་མི་སྤྱོད་ན།མི
ཡུམ་ལ་སྤྱོད་དོ་ཞེས་སོ། །གཟུགས་སོགས་དེའི་མཚན་ཉིད་ཀྱི་དབྱེ་བ་མ་རྫོགས་པ་དང་། རབ་
ཏུ་རྫོགས་པ་ལ་སྟེ། མདོ་ནི། གཟུགས་ཡོངས་སུ་རྫོགས་པའམ་མ་རྫོགས་པ་ཞེས་བྱ་བར་མི་
སྤྱོད་ན། ཡུམ་ལ་སྤྱོད་དོ། །ཞེས་སོ། །གཟུགས་སོགས་དེ་ལ་ཆགས་པ་དང་། ཆགས་པ་མེད་
པ་ཉིད་སྤང་གཉེན་གྱི་དབྱེ་བ་ལའོ། །མདོ་ནི། གཟུགས་ཆགས་པ་དང་མ་ཆགས་པ་ཞེས་བྱ་ནི། .
t
356



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བར་མི་སྤྱོད་ན། ཡུམ་ལ་སྤྱོད་དོ། །ཞེས་སོ། །ཆོས་ཉིད་ལ་འཕེལ་འགྲིབ་མེད་པས་མི་འགྱུར་བ་
སྟེ། མདོ་ནི། ཡུམ་ཟབ་མོ་འདི་བསྟན་ཀྱང་ཡོངས་སུ་མི་འགྲིབ། མ་བསྟན་ཀྱང་ཡོངས་སུ་མི་
འགྲིབ། བསྟན་ཀྱང་མི་འཕེལ། མ་བསྟན་ཀྱང་མི་འཕེལ་བ་ངོ་མཚར་ཆེའོ། །ཞེས་སོ། །༩
སེམས་ཀུན་ནས་ཉོན་མོངས་སུ་བྱེད་པ་པོ་མིན་པ་ཉིད་ལའོ། །མདོ་ནི། དཔེར་ན། སྒྱུ་མའི་
སྐྱེས་བུ་ནི། བསྔགས་པ་བརྗོད་ཀྱང་འཕེལ་བ་མེད་དོ། །བསྔགས་པ་མ་ཡིན་པ་བརྗོད་ཀྱང་
ཡོངས་སུ་འགྲིབ་པ་མེད་དོ། །ཞེས་སོ། །རྣམ་མཁྱེན་གྱི་སྦྱོར་བ་ཆེད་དུ་བྱ་བ་བྱ་དཀའ་བ་སྟེ།
མདོ་ནི། སེམས་ཅན་རྣམས་ཀྱི་སླད་དུ་གོ་ཆ་བགོས་པ་དེ་དག་ནི། ནམ་མཁའ་ཡོངས་སུ་གྲོལ་
བར་འཚལ་བའོ། །ཞེས་སོ། །ལམ་ཤེས་ཀྱི་སྦྱོར་བ་སྦྱོར་བ་བྱ་དཀའ་བ་སྟེ། མདོ་ནི། སེམས་
ཅན་རྣམས་ཀྱི་དོན་དུ་གོ་ཆ་འཚལ་བ་དེ་དག་ནི། ནམ་མཁའ་བར་སྣང་ལ་བརྡེག་པར་འཚལ་
བའོ། །ཞེས་སོ། །གཞི་ཤེས་ཀྱི་སྦྱོར་བ་ལས་བྱ་དཀའ་བ་སྟེ། མདོ་ནི། སེམས་ཅན་རྣམས་ཀྱི་
སླད་དུ་བླ་མེད་རྫོགས་པའི་བྱང་ཆུབ་ཐོབ་པར་འཚལ་བ་དེ་དག་ནི། བརྩོན་འགྲུས་ཆེན་པོས་
ཐོབ་པའོ། །ཞེས་སོ། །དེ་ལྟར་སྦྱོར་བ་རྣམ་པ་གསུམ་མོ། །ཐེག་པ་གསུམ་གྱི་སྐལ་པ་ཡོད་པ་ཇི་
བཞིན་དུ་འབྲས་བུ་ཐོབ་པས་འབྲས་བུ་ཡོད་པར་འདོད་པ་དེ་ལའོ། །མདོ་ནི། རྒྱུན་དུ་ཞུགས་
པའི་འབྲས་བུར་གདགས་སུ་ཡོད་ཅེས་སོ། །གང་ཞིག་ཡུམ་དང་མ་བྲལ་ན། སྲུང་བྱེད་གཞན་
ལ་རག་ལས་པ་མིན་པ་སྟེ། མདོ་ནི། ཇི་སྐད་བསྟན་པའི་ཡུམ་ལ་གནས་ན། དེ་ཉིད་དེའི་
བསྲུང་བ་དང་། བསྐྱབ་པ་དང་། སྦ་བར་འགྱུར་རོ། །ཞེས་སོ། །རྫུན་པའི་སྣང་བ་རྣམ་པ་
བདུན་ཤེས་པར་བྱེད་པ་སྟེ། མདོ་ནི། ཆོས་ཐམས་ཅད་སྒྱུ་མ་ལྟ་བུ་དང་ཞེས་སོ། །འགྲེལ་པ་ལ་
གསུམ། དངོས་བསྟན་བྱང་སེམས་ཀྱི་སྦྱོར་བ། ཤུགས་བསྟན་ཉན་རང་གི་སྦྱོར་བ། རྣམ་
གཞག་དཔྱད་པའོ། །དང་པོ་ལ། བསྟན་ཅེས་དྲང་ངོ། །གང་ན། སྦྱར་ས་ཡུལ་བཅུ་པོ་དེ་
དང་དེ་ལ། སྦྱོར་བྱེད་བྱང་སེམས་རྣམས་ཀྱིས། སྦྱོར་ཚུལ་སྒྲུབ་པའི་ཡོངས་སུ་ཤེས་པ་སྟེ། སྒྲུབ་
པའི་མཚན་མར་འཛིན་པ་བསལ་བའི་སྒོ་ནས་མི་དམིགས་པར་སྦྱོར་བ། གྲངས་རྣམ་པ་
བཅུའོ། །ཨ་བྱུས་ནི། བྱ་དཀའ་རྣམ་གསུམ་གསུམ་དུ་བྱས་ནས་བཅུ་གཉིས་སུ་འདོད་དོ།
ལྟར་ན། རྗེས་སུ་འགྲོ་བའི་སྒོ་ནས་ཏེ། དངོས་སུའོ། །བཅུ་པོ་གང་ཞེ་ན། ལ་སྒྲུབ་པའི་ཡོངས་
སུ་ཤེས་པ་བསལ་བའི་སྒོ་ནས་མི་དམིགས་པའི་སྦྱོར་བ་ཞེས་ཀུན་ལ་སྦྱར་རོ། །གཟུགས་ལ་
སོགས་པའི་ཆོས་གཞི་ཐམས་ཅད་དང་། གཟུགས་སོགས་དེ་དག་ཉིད་ཀྱི་མི་རྟག་པ་དང༌། སྟོང་
357



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
པ་ཉིད་དང་། སོགས་པ་བདེ་བ་དང༌། དུཁ་ སོགས་དང༌། སོ་སོར་མ་རྫོགས་པ་ནི།
བཏགས་པའི་གཟུགས་ཏེ། བཏགས་པ་ལྟར་ངོ་བོ་མེད་པས་མཚན་ཉིད་ཀྱིས་སྟོང་པའི་ཕྱིར་
ཡོན་ཏན་གྱི་རྟེན་དུ་མ་རྫོགས་པའོ། །རྫོགས་པ་ཉིད་ནི། ཆོས་ཉིད་ཀྱི་གཟུགས་ཡོངས་གྲུབ་སྟེ།
དེ་རྟོགས་ན། སྒྲིབ་པ་ཐམས་ཅད་སྤོང་ཞིང་ཡོན་ཏན་གྱི་ཚོགས་དང་ལྡན་པའི་ ཕྱིར་རོ། །
དམིགས་པ་ལ་མངོན་ཞེན་མེད་པས་ཆགས་པ་མེད་པ་དང་། བསྟན་མ་བསྟན་གྱིས་གཞན་དུ་མི་།
འགྱུར་བ་དང་། སྒྱུ་མའི་སྐྱེས་བུ་ལྟར་འདོད་ཆགས་དང་ཞེ་སྡང་གིས། རྗེས་སུ་ཆགས་པ་དང་
ཁོང་ཁྲོ་བར་མི་འགྱུར་བས་བྱེད་པ་པོ་མེད་པ་ཉིད་དང་། ཆེད་དུ་བྱ་བའི་ཡུལ་རྣམ་མཁྱེན་
བསྒོམས་པས་ཤེས་རབ་ཁྱད་པར་དུ་འགྲོ་བ་སོགས་དོན་དམ་པར་མེད་བཞིན་དུ་རྣམ་མཁྱེན་གྱི་
ཚེད་དུ་ཤེས་རབ་སོགས་ཁྱད་པར་དུ་འགྱུར་བར་རྟོགས་ནས་གོ་གྱོན་པ་གོ་རིམ་བཞིན་དུ་རྣམ་
མཁྱེན་གྱི་བདག་ཉིད་ཆེད་དུ་བྱ་བ་བྱ་དཀའ་བ་ཉིད་དང་། རྣམ་མཁྱེན་གྱི་དོན་དུ་ལམ་གསུམ་
མི་དམིགས་པར་སྦྱོར་ཡང་དོན་དམ་པར་སྦྱར་བར་བྱར་མེད་པ་ཐམས་ཅད་མཁྱེན་པ་ཉིད་གསུམ་
གྱི་ནང་ནས་ལམ་ཤེས་ཀྱི་བདག་ཉིད་སྦྱོར་བ་བྱ་དཀའ་བ་དང་། ཀུན་རྫོབ་ཏུ་ཉན་རང་གི་གཞི་
ཤེས་རྟོགས་ནས་དེའི་རིགས་ཅན་ལ་བསྟན་བྱ་ཡིན་ཡང་དོན་དམ་པར་རྟོགས་བྱ་བསྟན་བྱར་
མེད་པ་གཞི་ཤེས་ཀྱི་བདག་ཉིད་བྱེད་པ་བྱ་དཀའ་བ་ཉིད་དང་ བྱང་ཆུབ་གསུམ་གྱི་སྐལ་པ་ཇི་
ལྟ་བ་བཞིན་དུ་འབྲས་བུ་བྱང་ཆུབ་གསུམ་ཐོབ་པས་མི་སྟོང་བ་དང་། ལམ་སྒྲུབ་པ་གཞན་གྱི་།།
རྐྱེན་གྱིས་མི་འགྲོ་བ་ཉིད་དང་། བག་ཆགས་སོགས་ཀྱིས་རྣམ་ཤེས་ཡོངས་སུ་འགྱུར་བའི་སྣང་བ་
རྨི་ལམ་དང་། སྔགས་དང་། སྨན་སོགས་མཉམ་དུ་ཚོགས་པའི་སྣང་བ་སྒྱུ་མ། མེད་པ་ཉིད་
ཀྱིས་ཡོད་པར་འགལ་བའི་སྣང་བ་སྨིག་རྒྱུ། གནས་དང་སྒྲའི་རྐྱེན་ལ་རག་ལས་པའི་སྣང་བ་སྒྲ་
བརྙན། ཤེས་བྱའི་ཚུལ་ལམ། རྣམ་པ་གཏོད་བྱེད་་ལས་མ་འཕོས་པའི་སྣང་བ་མིག་ཡོར།
གནས་པའི་རྟེན་མེད་པའི་སྣང་བ་དྲི་ཟའི་གྲོང་ཁྱེར། རྒྱུ་དང་བྲལ་བས་བྱེད་པ་པོ་མེད་པའི་སྣང་
བ་སྤྲུལ་པ་དེ་ལྟ་བུར་ཏེ། དེ་ལྟར་ཡོངས་སུ་འགྱུར་བ་ལ་སོགས་པ་རྒྱུ་མཚན་བདུན་གྱིས་དངོས་
པོ་ཐམས་ཅད་རྨི་ལམ་ལྟ་བུ་ལ་སོགས་པར་ཤེས་པར་བྱེད་པའི་སྣང་བ་བདུན་ལའོ། །གཉིས་པ་
ནི། བསྟན་ཅེས་དྲང་ངོ༌། །གང་ན། ཉན་ཐོས་ལ་སོགས་པའི་སྦྱོར་བ་ནིའོ། །ཇི་ལྟར་ན།
སྔར་ཇི་སྐད་བཤད་པ་ཞེན་སྤྱོད་བཀག་པ་དེ་ལས་ལྡོག་སྟེ་སྦྱོར་བ་ཡིན་པར་རོ། །གང་གིས་ན།
བྱང་སེམས་ཀྱི་སྦྱོར་བ་ཞེན་མེད་དུ་བསྟན་པས་དེའི་ཤུགས་ཀྱིས་ནིའོ། །གསུམ་པ་ནི། མཉམ་།
བ
358



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རྗེས་ཀྱི་བློ་གང་གིས། གནས་སྐབས་གང་དུ། རིམ་དང་གཅིག་ཅར་སྒོམ་ཚུལ་དཔྱད་ན། སྤྱིར་
བཅུ་པོ་ཐམས་ཅད་ལ་མཉམ་རྗེས་གཉིས་ཀ་ཅི་རིགས་པར་ཡོད་ལ། གཙོ་ཆེ་བ་བཅུ་པའི་ཞེན་
སྤྱོད་དགག་གཞི་རྗེས་ཐོབ་ཀྱིས་སྒོམ་པ་ཡིན་ཏེ། རྣམ་པར་མི་རྟོག་པ་ལ་འཇུག་པ་ལས། དེའི་
རྗེས་ལ་ཐོབ་པས་ནམ་ཆོས་ཐམས་ཅད་སྒྱུ་མ་དང་སྨིག་རྒྱུ་དང་རྨི་ལམ་ལ་སོགས་པ་དང་འདྲ་བར་
མཐོང་ངོ་། །ཞེས་སོ། །དེའི་ཞེན་སྤྱོད་བཀག་པ་མཉམ་རྗེས་གཉིས་ཀར་ཡོད་ལ། དང་པོ་དགུ་
མཉམ་གཞག་གཙོ་ཆེའོ། །གནས་སྐབས་ནི། ཁ་ཅིག་ནི། སྦྱོར་བ་བཅུ་དྲོད་རྩེ་དང་། མཉམ་
ཉིད་བཟོད་མཆོག་ནའོ། །ཟེར་བ་མི་རིགས་ཏེ། སྦྱོར་བ་དང་མཉམ་ཉིད་ངོ་བོ་གཅིག་ལ་ས་
མཚམས་ཐ་དད་མི་རུང་ཞིང་། སྦྱོར་བ་རེ་རེ་ལའང་མཉམ་ཉིད་བཞི་ཆར་ཚང་བར་ཤེར་འབྱུང་
བློ་གྲོས་ཀྱིས་བཤད་པ་དང་འགལ་བས་སོ། །དྷཱི་ར་པཱ་ལ་ནི། ས་བདུན་མན་ཆད་ན་ཡོད་ཟེར་
རོ། །བོ་དོང་པ་ནི། ས་བཅུ་མན་ཆད་ན་ཡོད་ཟེར་ན། སྦྱོར་བ་ཆོས་ཅན། མཐོང་ལམ་གྱི་རྒྱུ་
མིན་པར་ཐལ། མཐོང་ལམ་གྱི་ཕྱིས་འབྱུང་བའི་ཕྱིར། འདོད་ན། ཤེར་འབྱུང་བློ་གྲོས་ཀྱིས།
ནུས་པའི་རྒྱུ་སྦྱོར་བ་རྣམ་པ་བཅུ་ཡོད་ན། འབྲས་བུ་མཐོང་བའི་ལམ་འབྱུང་བའི་ཕྱིར། ཞེས་པ་
དང་འགལ་ལོ། །དེས་ན་མཚན་ཉིད་པ་སྦྱོར་ལམ་ན་ཡོད་དེ། སྦྱོར་བའི་ལམ་ནི་ཞེས་པས་
སོ། །ཡོན་ཏན་ཡར་ལྡན་མཐོང་སྒོམ་ནའང་ཡོད་པ་མི་འགལ་ལོ། །མཐོང་སྒོམ་ལ་རློམ་པ་
བཀག་པའང་མཉམ་ཉིད་བཞི་པར་བཤད་པས་སྦྱོར་ལམ་དུ་མི་འཐད་དོ། །ཞེ་ན། མཐོང་སྒོམ་
ལ་རློམ་པ་བཀག་པ་ལ་མཐོང་སྒོམ་གྱིས་མ་ཁྱབ་སྟེ། དཔེར་ན། སྔོན་པོ་ལ་རློམ་པ་བཀག་པ་ལ་
སྔོན་པོས་མ་ཁྱབ་པ་བཞིན་ནོ། །ཡང་སྦྱོར་བ་ས་བདུན་པར་ན་ཡོད་དེ། སྤང་བྱ་གཞི་ཤེས་སྤོང་
ལ་གཉེན་པོ་གཞི་ཤེས་ཐོབ་པའི་དོན་དུ་སྒོམ་པའི་ཕྱིར་རོ། །ཞེ་ན། མ་ངེས་ཏེ། སྦྱོར་བ་ལ་
དེས་ཁྱབ་ཀྱི། དེ་ལ་སྦྱོར་བས་མ་ཁྱབ་སྟེ། ཚོགས་ལམ་བཞིན་ནོ། །སྒོམ་ཚུལ་ལ། འབུམ་ཕྲག་
གསུམ་པ་ནི། རྟོག་པ་དུ་མ་གཅིག་ཅར་སྐྱེ་ན་གཅིག་ཅར་སྒོམ། རིམ་གྱིས་སྐྱེ་ན་རིམ་གྱིས་སྒོམ་
ཞེ་ན། གང་ཟག་གཅིག་ཆོས་ཅན། སྦྱོར་བ་དུ་མ་གཅིག་ཅར་སྒོམ་པ་མི་སྲིད་པར་ཐལ། རྟོག་
པ་དུ་མ་གཅིག་ཅར་སྐྱེ་བ་མི་སྲིད་པའི་ཕྱིར། རྣམ་འགྲེལ་ལས། རྟོག་གཉིས་གཅིག་ཅར་འཇུག་
པ་མེད། །ཅེས་སོ། །དེས་ན། ཕལ་ཆེར་ངོ་བོ་གཅིག་ལ་ཡུལ་དང་ལྡོག་པས་ཕྱེ་བ་ཡིན་པས།
ངོ་བོ་གཅིག་པ་རྣམས་གཅིག་ཅར་སྒོམ་ལ། སྤྱིར་སྤང་བྱའི་ངོ་ལེན་དུ་རིམ་མམ་གཅིག་ཅར་ཅི་
རིགས་པར་སྒོམ་མོ། །ཁ་ཅིག་ན་རེ། ཕྱི་མ་དྲུག །གཞི་དང་དེའི་ཆོས་ཉིད་ཀྱི་རང་ལྡོག་མིན་
359



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
པས། དེ་ལ་སྤྱོད་པ་བཀག་པ་གཞི་སྦྱོར་མཚན་ཉིད་པ་མིན་ནོ། །ཟེར་བ་ནི། མདོ་བསྟན་
བཅོས་ལ་སྐུར་པ་འདེབས་པར་ཟད་དོ། །
ས་པ་ལ་གསུམ་ལས། སྔ་འགྲེལ་ནི། ཤེས་པ་དང་ཤེས་བྱ་མི་དམིགས་པར་མཉམ་པ་
ཉིད་དུ་རྟོགས་པའི་སྒོ་ནས་སྦྱོར་བ་རྣམས་སྒོམ་དགོས་པས་སྦྱོར་བའི་འོག་ཏུ་མཉམ་པ་ཉིད་སྟོན་
ནོ། །རྩ་བ་ནི། གཟུགས་ལ་སོགས་པ་དངོས་པོའི་དོན་དང་། སོགས་པ་མཚན་མ་དང་།
སྤྲོས་པ་དང་། རྟོག་པ་ལ་རློམ་པ་མེད་པ་རྣམ་པ་བཞི་སྦྱོར་བ་དེའི་མཉམ་ཉིད་དོ། །མདོ་ནི།
གཟུགས་རློམ་སེམས་སུ་མི་བྱེད། གཟུགས་ཀྱིས་རློམ་སེམས་སུ་མི་བྱེད། གཟུགས་བདག་གི་
ཞེས་བྱ་བར་རློམ་སེམས་སུ་མི་བྱེད། གཟུགས་ལ་རློམ་སེམས་སུ་མི་བྱེད་དོ། །ཞེས་སོ། །
འགྲེལ་པ་ལ། གཟུགས་ལ་སོགས་པའི་དངོས་པོའི་དོན་ལ་མངོན་པར་ཞེན་པའི་རློམ་པ། སྔོན་
པོ་དང་། སོགས་པ་སེར་པོ་སོགས་ཁྱད་པར་གྱི་མཚན་མ་ལ་རློམ་པ། གཟུགས་ལ་རྣམ་པ་
གཉིས་སམ་ཉི་ཤུ་ཞེས་སོགས་དབྱེ་བ་སྤྲོས་པ་ལ་རློམ་པ། སྦྱོར་ལམ་སོགས་རྟོགས་པ་ལ་རློམ་པ།
དང་པོ་གསུམ་ཤེས་བྱ། ཕྱི་མ་ཤེས་པ་པོ་ལ་རློམ་པ་རྣམ་པ་ཐམས་ཅད་མི་དམིགས་པ་ནི། སྦྱོར་
བའི་མཉམ་པ་ཉིད་ཡིན་པས་ཤེས་པ་དང་ཤེས་བྱ་མི་དམིགས་པར་མཉམ་པ་ཉིད་བཞི་ཡིན་
ནོ། །
གསུམ་པ་ལ། མཐོང་ལམ་མདོར་བསྟན། དེའི་རྣམ་པ་རྒྱས་བཤད། སྒོམ་ལམ་མི་སྟོན་
པའི་རྒྱུ་མཚན་དང་གསུམ་མོ། །དང་པོ་ལ་གསུམ་ལས། སྔ་འགྲེལ་ནི། སྦྱོར་བའི་མཉམ་པ་
ཉིད་སོ་སོར་རྟོགས་ནས་མཐོང་བའི་ལམ་འབྱུང་ཞིང་སྒོམ་དགོས་པས་མཐོང་བའི་ལམ་འཆད་
དོ། །རྩ་བ་ནི། བཤད་ཅེས་གཞིར་བྱའོ། །གང་ན། དུ༔ཁ་དང་། སོགས་པ་ཀུན་འབྱུང་ལ་
སོགས་པའི་བདེན་པ་བཞི་ལ་ཆོས་ཤེས་པའི་བཟོད་པ་དང་། ཆོས་ཤེས་པ་དང་། རྗེས་སུ་ཤེས་
པའི་བཟོད་པ་དང་། རྗེས་སུ་ཤེས་པ་སྟེ། བྱ་རྫོགས་ཀྱི་སྐད་ཅིག་བཅུ་དྲུག་གི་བདག་ཉིད་
འདིའོ། །གང་དུ་ན། ཀུན་ཤེས་ཚུལ་ལ་སྟེ། སྐབས་སུའོ། །ཇི་ལྟར་ན། མཐོང་ལམ་སྐད་
ཅིག་བཅུ་དྲུག་ལས་གཞན་མེད་པར་ཤེས་པར་བྱ་བའི་ཕྱིར་སངས་རྒྱས་སྟོང་དབང་པོར་བྱས་
ནས་སྐད་ཅིག་བཅུ་དྲུག་པོ་མཐོང་བའི་ལམ་ཡིན་པར་རོ། །མདོ་ནི། དེ་ནས་རྒྱལ་པོ་ཆེན་པོ་
བཞི་དང་། བརྒྱ་བྱིན་དང་། ཚངས་པ་དང་། གནས་གཙང་མའི་རིགས་ཀྱི་བར་གྱི་ལྷའི་བུ་
རྣམས་ཀྱིས་སངས་རྒྱས་ཀྱི་མཐུས་སངས་རྒྱས་སྟོང་གིས་ཡི་གེ་འདི་ཉིད་དང་། མི་འདི་ཉིད་དང་
..
360



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ཞེས་སོགས་སོ། །འགྲེལ་པ་ནི། ཡུལ་བདེན་པ་བཞི་པོ་སོ་སོ་ལ་ཡུལ་ཅན་ཆོས་ཤེས་པའི་བཟོད་
པ་དང་། ཆོས་ཤེས་པ་དང་། རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པ་སྟེ། དེ་ལྟར་
སྐད་ཅིག་བཅུ་དྲུག་གི་བདག་ཉིད་ནི། གནས་སྐབས་ཐམས་ཅད་ཤེས་པ་ཉིད་ཀྱི་སྐབས་སུ་
བསྟན་པའི་མཐོང་བའི་ལམ་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། བདེན་པ་བཞིའི་རྣམ་པ་བཅུ་དྲུག་གང་ཞེ་ན།
རྩ་བ་ལ། གཟུགས་སོགས་སྐབས་ཀྱི་སྟོབས་ཀྱིས་བདེན་བཞིར་གོ་བར་བྱ་སྟེ། གཟུགས་སོགས་
དོན་དམ་པར་ན་ཞེས་ཀུན་ལ་སྦྱར་ཏེ། གཟུགས་སོགས་དོན་དམ་པར་ན་རྟག་པ་མ་ཡིན། མི་
རྟག་པའང་མིན་པར་ཤེས་པ་ནི། དུཁ་ལ་ཆོས་བཟོད་དོ། །མདོ་ནི། བྱམས་པ། བླ་མེད་
རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་གཟུགས་རྟག་ཅེས་བྱ་བའམ།
མི་རྟག་ཅེས་བྱ་བར་ཆོས་སྟོན་པར་མི་འགྱུར་རོ། །ཞེས་སོ། །དུཁ་ཡིན་མིན་གྱི་མཐའ་ལས་
འདས་པར་ཤེས་པ་ཆོས་ཤེས་ཏེ། མདོ་ནི། གཟུགས་ཤིན་ཏུ་རྣམ་པར་དག་གོ །ཞེས་བྱ་བར་
ཆོས་སྟོན་པར་འགྱུར་རོ། །ཞེས་སོ། །སྟོང་མི་སྟོང་གིས་རྣམ་པར་དག་པར་ཤེས་པ་རྗེས་བཟོད་
དེ། མདོ་ནི། གཟུགས་ཡོངས་སུ་དག་པའི་ཕྱིར་ཡུམ་ཡོངས་སུ་དག་པའོ། །ཞེས་སོ། །བདག་
ཡོད་མེད་ཀྱིས་སྟོང་པས་མ་སྐྱེས་པ། མ་འགག་པ། སོགས་པ་ཀུན་བྱང་མིན་པར་ཤེས་པ་རྗེས་
ཤེས་ཏེ། མདོ་ནི། གཟུགས་ཀྱི་སྐྱེ་བ་མེད་པ་དང་། འགག་པ་མེད་པ་དང། ཀུན་ནས་ཉོན་
མོངས་པ་མེད་པ་དང་། རྣམ་པར་བྱང་བ་མེད་པ་ནི། གཟུགས་ཡོངས་སུ་དག་པའོ། །ཞེས་
སོ། །རྒྱུ་ཡིན་མིན་དང་བྲལ་བ་ནམ་མཁའ་དང་འདྲ་བར་ཤེས་པ་ཀུན་འབྱུང་ལ་ཆོས་བཟོད་དེ།
མདོ་ནི། ནམ་མཁའ་ཡོངས་སུ་དག་པའི་ཕྱིར་ཡུམ་ཡོངས་སུ་དག་པའོ། །ཀུན་འབྱུང་ཡིན་མིན་
དང་བྲལ་བས་ཆགས་པ་སོགས་ཉོན་མོངས་པས་གོས་པ་སྤངས་པར་ཤེས་པ་ཆོས་ཤེས་ཏེ། མདོ་
ནི། ནམ་མཁའ་གོས་པ་མེད་པའི་ཕྱིར་ཡུམ་ཡོངས་སུ་དག་པའོ། །ཞེས་སོ། །རབ་ཏུ་སྐྱེ་མི་
སྐྱེར་ཡོངས་སུ་འཛིན་པ་ལས་གྲོལ་བར་ཤེས་པ་རྗེས་བཟོད་དེ། མདོ་ནི། ནམ་མཁའ་ལ་གཟུང་
དུ་མེད་པའི་ཕྱིར་ཡུམ་ཡོངས་སུ་དག་པའོ། །ཞེས་སོ། །རྐྱེན་ཡིན་མིན་གྱིས་སྟོང་པས་རང ང་གི་ངོ་
བོ་ཉིད་ཀྱིས་ཅིར་ཡང་བརྗོད་དུ་མེད་པར་ཤེས་པ་རྗེས་ཤེས་ཏེ། མདོ་ནི། ནམ་མཁའ་ལ་ཐ་སྙད་
མེད་པའི་ཕྱིར་ཡུམ་ཡོངས་སུ་དག་པའོ། །ཞེས་སོ། །འགོག་བདེན་འདིའི་དོན་ངག་ཏུ་བརྗོད་
པ་ཡིས་རྒྱུད་གཞན་ལ་སྦྱིན་དུ་མེད་པ་ཡིན་ནོ། །གང་གི་ཕྱིར་འགོག་པ་ཡིན་མིན་གྱིས་སྟོང་པས་
361



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
སོ། །ཞེས་ཤེས་པ་འགོག་པ་ལ་ཆོས་བཟོད་དེ། མདོ་ནི། ནམ་མཁའ་བརྗོད་དུ་མེད་པའི་ཕྱིར་
ཡུམ་ཡོངས་སུ་དག་པའོ། །ཞེས་སོ། །རྣམ་པ་གང་གིས་ཀྱང་དམིགས་པར་བྱར་མེད་པར་བྱེད་
པ་ཞི་མ་ཞིས་སྟོང་པར་ཤེས་པ་ཆོས་ཤེས་ཏེ། མདོ་ནི། ནམ་མཁའ་དམིགས་སུ་མེད་པའི་ཕྱིར་
ཡུམ་ཡོངས་སུ་དག་པའོ། །ཞེས་སོ། །སྐྱེ་བ་སོགས་མེད་པ་ནམ་མཁའ་ལྟར་ཤིན་ཏུ་རྣམ་པར་
དག་པ་གྱ་ནོམ་ཡིན་མིན་གྱིས་སྟོང་པར་ཤེས་པ་རྗེས་བཟོད་དེ། མདོ་ནི། ཆོས་ཐམས་ཅད་སྐྱེ་
བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་
བྱང་བ་མེད་པའི་ཕྱིར་ཡུམ་ཡོངས་སུ་དག་པའོ། །ཞེས་སོ། །ངེས་འབྱུང་ཡིན་མིན་གྱིས་སྟོང་
པས་ཡུམ་ལ་སྤྱོད་པ་ལ་ནད་དང་གནོད་པ་མི་འབྱུང་བར་ཤེས་པ་རྗེས་ཤེས་ཏེ། མདོ་ནི། བཅོམ་
ལྡན་འདས། དེ་ལ་མིག་གི་ནད་འབྱུང་བར་མི་འགྱུར་རོ། །ཞེས་སོ། །ལམ་ཡིན་མིན་དང་བྲལ་
བས་ངན་སོང་ཆད་པ་དང་། རྣམ་བྱུང་ཤེས་པས་དགའ་བ་རྒྱས་པར་ཤེས་པ་ལམ་ལ་ཆོས་བཟོད་
དེ། མདོ་ནི། ཡུམ་རིན་པོ་ཆེ་འདི་བསྟེན་པར་གྱུར་ན་དམྱལ་བ་ལས་ཡོངས་སུ་གྲོལ་བར་འགྱུར་
རོ། །ཞེས་སོ། །རིགས་པ་ཡིན་མིན་གྱིས་སྟོང་བས་འབྲས་བུ་བྱང་ཆུབ་ནི་མངོན་དུ་བྱ་བ་ལ་མི་
རྟོག་པ་ཉིད་ཤེས་པ་ཆོས་ཤེས་ཏེ། མདོ་ནི། ཕ་རོལ་ཏུ་ཕྱིན་པ་རིན་པོ་ཆེ་འདི་ལ་ནི། ཆོས་གང་
ཡང་སྐྱེ་བའམ། འགག་པའམ། ཀུན་ནས་ཉོན་མོངས་པའམ། རྣམ་པར་བྱང་བའམ་
ཡོངས་སུ་གཟུང་བའམ། དོར་བ་མེད་དོ། །ཞེས་སོ། ། སྒྲུབ་པ་ཡིན་མིན་དང་བྲལ་བས་སྔ་
སོགས་ཀྱི་མཚན་མ་དག་དང་མ་འབྲེལ་ཞིང་མ་འདྲེས་པར་རྟོགས་པ་རྗེས་བཟོད་དེ། མདོ་ནི།
ཕར་ཕྱིན་རིན་པོ་ཆེ་འདི་ལ་ནི། ཆོས་གང་གིས་ཀྱང་གོས་པ་མེད་དོ། །ཞེས་སོ། །ངེས་འབྱིན་
ཡིན་མིན་གྱིས་སྟོང་པས་ཆོས་ཐམས་ཅད་ཀྱི་དངོས་པོ་དང་། དེ་དག་གི་མིང་དང་། དེ་བཞིན་
ཉིད་དང་། དེའི་ཤེས་པ་གཉིས་པོ་ལ་སོ་སོ་སྣང་བའི་ཤེས་པ་སྐྱེ་བ་མེད་པར་ཤེས་པ་ནི། རྗེས་
ཤེས་ཏེ། མདོ་ནི། དེ་ལྟར་རྣམ་པར་མི་ཤེས། དེ་ལྟར་རྣམ་པར་རྟོག་པར་མི་བྱེད་དོ། །དེ་
ལྟར་མི་དམིགས་ཏེ། དེ་ལྟར་འཕྲོ་བར་ཡང་མི་བྱེད་ན། ཡུམ་ལ་སྤྱོད་པའོ། །ཞེས་སོ། །དེ་
དག་ནི། ཀུན་ཤེས་ཉིད་ཀྱི་སྐབས་སུ་བསྟན་པའི་མཐོང་ལམ་སྐད་ཅིག་མ་བཅུ་དྲུག་ཡིན་ནོ། །
འདི་དང་སྔར་གྱི་མཐོང་ལམ་ལ། འཕགས་པས་ཡེ་ཤེས་སྐད་ཅིག་བཅུ་དྲུག་བསྟན་པར་བཞེད་
ལ། སློབ་དཔོན་གྱིས་བདེན་བཞིའི་རྣམ་པ་བཅུ་དྲུག་བསྟན་པར་བཤད་པ་གཉིས་མི་འགལ་ཏེ།
རྣམ་པ་དེ་དག་གིས་བདེན་བཞི་ལ་དམིགས་ན། ཡེ་ཤེས་བཅུ་དྲུག་སྐྱེའོ། །ཞེས་མཚོན་པའོ། །
362



༄༅ །།མངོན་པར་རྟོ་མགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འགྲེལ་པ་ལ་གཉིས་ཏེ། དངོས་བསྟན་བྱང་སེམས་ཀྱི་དང་། ཤུགས་བསྟན་ཉན་རང་གི་མཐོང་
ལམ་མོ། །དང་པོ་ལ། དོན་དམ་པར་ངོ་བོ་ཉིད་མེད་པའི་ཕྱིར་ཞེས་ཐམས་ཅད་ལ་སྦྱར་རོ། །
གཟུགས་ལ་སོགས་པ་དུཁའི་བདེན་པ་ནི། རྟག་པ་དང་མི་རྟག་པ་ཉིད་དང་བྲལ་བས་ནི།
རྟག་ཅིང་བརྟན་པ་ཡང་མ་ཡིན། མི་རྟག་ཅིང་འཇིག་པ་ཡང་མ་ཡིན་པ་ཞེས་བྱ་བ་ནི། དུཁའི་
བདེན་པའི་རྣམ་པ་དང་པོའོ། །དེ་བཞིན་དུ་ཐམས་ཅད་ལ་སྦྱར་རོ། །དུཁ་དང་དུཁ་མ་ཡིན་
པ་དང་བྲལ་བ་ཉིད་ཀྱིས་བཅིང་གྲོལ་མེད་པའི་ཕྱིར་རྟག་ཆད་ཀྱི་མཐའ་དང་བྲལ་བ་དང་། དོན་
གཞན་གྱི་བདག་གིས་སྟོང་པ་དང་དེ་མེད་པ་མི་སྟོང་བ་དང་བྲལ་བའི་ཕྱིར་རྣམ་པར་དག་པ་དང་།
རང་གི་ངོ་བོར་གྱུར་པའི་བདག་དང་། དེ་མེད་པ་བདག་མེད་པའི་ངོ་བོ་ཉིད་མ་ཡིན་པས་མ་
སྐྱེས་པ་དང་། མ་འགག་པ་དང་། ཀུན་ནས་ཉོན་མོངས་པ་མ་ཡིན་པ་དང་། རྣམ་པར་བྱང་བ་
མ་ཡིན་པ་ཞེས་བྱ་བ་དང་། སོགས་པ་ཉམས་པ་དང་འཕེལ་བ་མེད་པ་དུཁའི་བདེན་པའི་རྣམ་
པ་དག་ཡིན་ནོ། །དུཁའི་བྱེད་རྒྱུ་དང་། དེ་མེད་པར་རྒྱུ་མ་ཡིན་པ་གསོག་སྟེ། སྟོང་པ་ཉིད་
ཀྱིས་སྐྱེ་བ་ལ་སོགས་པའི་རྣམ་འགྱུར་མེད་པ་ནམ་མཁའ་དང་འདྲ་བ་དང། དེའི་ཚེ་དུཁ་ཀུན་
འབྱུང་བའི་རྒྱུ་དང་། དེ་མེད་པ་ཀུན་འབྱུང་བ་མེད་པ་དང་མི་ལྡན་པའི་ཕྱིར་ཆགས་སོགས་ཉོན་
མོངས་པ་དང་། ཁྲོ་བ་སོགས་ཉེ་བའི་ཉོན་མོངས་པ་ཐམས་ཅད་སྤངས་པ་དང་། དེའི་ཚེ་དང་
ཡུན་རིང་པོར་དུ་ཁ་རབ་ཏུ་སྐྱེ་བ་དང་། དེ་མེད་པ་རབ་ཏུ་མི་སྐྱེ་བ་དང་མི་འབྲེལ་བས་ངོ་བོ་
ཉིད་སྒྲུབ་པའི་ཡུལ་དུ་ཡོངས་སུ་འཛིན་པ་ལས་གྲོལ་བ་དང་། དུཁ་བརྒྱུད་ནས་སྐྱེད་པའི་རྐྱེན་
དང། དེ་མེད་པ་རྐྱེན་མ་ཡིན་པ་ལས་རྣམ་པར་གྲོལ་བ་ཉིད་ཀྱིས་ནམ་མཁའ་སྒྲ་བརྙན་གཉིས་
ཀྱིས་བརྗོད་མི་ནུས་པ་ལྟར་རང་གི་ངོ་བོར་བརྗོད་དུ་མེད་པ་ཞེས་བྱ་བ་ནི། ཀུན་འབྱུང་བདེན་
པའི་རྣམ་པ་བཞི་དག་ཡིན་ནོ། །འགོག་པའི་བདེན་པའི་དོན་གཞན་གྱིས་ཚིག་ཏུ་བརྗོད་པས་
རྒྱུད་གཞན་ལ་སྦྱིན་དུ་མེད་དེ། གང་གི་ཕྱིར་ཞེ་ན། ཉོན་མོངས་དང་བྲལ་བ་འགོག་པ་དང་།
དེ་མེད་པ་འགོག་པ་མེད་པ་དང་མ་འབྲེལ་བ་དེའི་ཕྱིར་རོ། །དུཁ་ཞི་བ་དང་། དེ་མེད་པ་མ་ཞི་
བ་མེད་པས་དམིགས་པ་མེད་པར་བྱེད་པ་སྟེ། མི་དམིགས་པར་ཤེས་པ་དང་། བདེ་ཞིང་གཅང་
བས་གྱ་ནོམ་པ་དང་། དེ་མེད་པས་གྱ་ནོམ་པ་མ་ཡིན་པ་དང་བྲལ་བའི་ཕྱིར་རྟག་ཆད་ཀྱི་མཐའ་
གཉིས་ལས་འདས་ཤིང་དྲི་མས་རྣམ་པར་དག་པ་དང་། ངེས་པར་འབྱུང་བ་མྱང་འདས་ཀྱང་།
དེ་མེད་པ་ངེས་པར་འབྱུང་བ་མེད་པའང་མེད་པའི་ཕྱིར་ལུས་ཀྱི་ནད་ཐམས་ཅད་མི་སྐྱེ་བ་ཞེས་བྱ་
363



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།།
འ
ལབ་ནི། འགོག་པའི་བདེན་པའི་རྣམ་པ་དག་ཡིན་ནོ། ། ཐར་པའི་གྲོང་ཁྱེར་དུ་ཕྱིན་བྱེད་ལམ་
དང་། དེ་མེད་པ་ལམ་མ་ཡིན་པ་དང་བྲལ་བའི་ཕྱིར་ངན་སོང་ཆད་པ་སོགས་འཇིགས་པ་ལྔ་དང་
བྲལ་བ་དང། ཉོན་མོངས་ཀྱི་གཉེན་པོ་རིགས་པ་དང་། དེ་མེད་པ་རིགས་པ་མ་ཡིན་པ་དང་མ་
འདྲེས་པའི་ཕྱིར་འབྲས་བུ་མངོན་སུམ་དུ་བྱ་བའི་དོན་གྱི་ཐབས་ལ་གང་དུའང་རྣམ་པར་མི་རྟོག་
པ་ཉིད་དང་། སེམས་ཕྱིན་ཅི་མ་ལོག་པར་སྒྲུབ་པ་དང་། དེ་མེད་པ་སྒྲུབ་པ་མ་ཡིན་པ་ལས་རྣམ་
པར་གྲོལ་བ་ཉིད་ཀྱིས་གཟུགས་སོགས་ཆོས་ཐམས་ཅད་ཀྱི་མཚན་མ་དག་དང་མ་འབྲེལ་བའི་
ཆོས་ཉིད་དང་། རྟག་པའི་གནས་སུ་ངེས་པར་འབྱིན་པ་དང་། དེ་མེད་པ་ངེས་འབྱིན་མ་ཡིན་
པ་མེད་པ་ཉིད་ཀྱིས་བརྗོད་པར་བྱ་བའི་ངོ་བོའི་མཚན་ཉིད་ཤེས་བྱ་དང་། རྗོད་པར་བྱེད་པའི་ངོ་
བོའི་མཚན་ཉིད་སྒྲ་གཉིས་ལ་སོ་སོར་སྣང་བའི་ཤེས་པ་སྐྱེ་བ་མེད་པ་ཞེས་བྱ་བ་ནི། ལམ་གྱི་
བདེན་པའི་རྣམ་པ་དག་ཡིན་ཏེ། དེ་ལྟར་ཕྱི་རོལ་པས་བཏགས་པ་རྟག་པ་ལ་སོགས་པ་གང་ཟག་
ཏུ་སྒྲོ་འདོགས་པ་བཅུ་དྲུག་ཉན་ཐོས་པས་བཏགས་པ་མི་རྟག་པ་ལ་སོགས་པ་ཆོས་སུ་སྒྲོ་འདོགས་
པ་བཅུ་དྲུག་སྟེ། སྒྲོ་འདོགས་སོ་གཉིས་དང་བྲལ་བ་དེ་ལྟ་བུའི་རྣམ་པ་ཅན་གྱི་ཡེ་ཤེས་སྐད་ཅིག་
མ་བཅུ་དྲུག་པོ་དེ་དག་ནི། ཀུན་ཤེས་པ་ཉིད་ཀྱི་སྐབས་སུ་དངོས་སུ་བསྟན་པའི་བྱང་སེམས་
རྣམས་ཀྱི་མཐོང་བའི་ལམ་ཡིན་ནོ། །གཉིས་པ་ནི། ཉན་ཐོས་རྣམས་ཀྱི་སྒྲོ་འདོགས་སོ་གཉིས་
དང་བྲལ་བ། དེ་ལས་ཕྱོགས་གཅིག་ཆོས་སུ་ཞེན་པ་དང་བྲལ་བ་ལས་ལྡོག་པ་གང་ཟག་ཏུ་འཛིན་
པའི་གཉེན་པོ་ཙམ། མི་རྟག་པ་དང་། སོགས་པ་དུཁ་
ལ་
སོགས་པ་ག་ལ་ཏུ་
པར་བྱ་བ་སྒྲོ་འདོགས་བྱེད་ཆེད། ཕྱེད་མ་ཆོད་ན། ཀུན་ཤེས་པ་ཉིད་ཀྱི་སྐབས་སུ་ཤུགས་ལ་
བསྟན་པ་ཉན་ཐོས་ཀྱི་མཐོང་ལམ་ཡིན་ནོ། །གསུམ་པ་ནི། བྱང་སེམས་རྣམས་ལ་ཆོས་ཅན།
སྐབས་འདིར་ཉན་ཐོས་ཀྱི་སྒོམ་པའི་ལམ་ནི། དངོས་སུ་མ་བསྟན་ནོ། །ཉན་ཐོས་ཀྱི་འབྲས་བུ་
མངོན་དུ་མི་བྱེད་པའི་ཕྱིར། འོ་ན། མཐོང་ལམ་ཡང་མི་སྟོན་པར་འགྱུར་རོ། །ཞེ་ན། ཉན་
ཐོས་ཀྱི་ལམ་ནི། བྱང་སེམས་ཀྱིས་ཡོངས་སུ་ཤེས་པར་བྱ་བ་ཡིན་པས་ཤེས་པར་བྱེད་པ་ལ་མཐོང་
ལམ་དེ་བསྟན་དགོས་སོ། །སྒོམ་ལམ་ནི། མཐོང་ལམ་གྱི་རྒྱུན་གོམས་བྱེད་ཙམ་ཡིན་པས་
མཐོང་ལམ་བསྟན་པ་ཉིད་ཀྱིས་ཤེས་པས་སོ། །འོ་ན། བྱང་སེམས་ཀྱི་སྒོམ་ལམ་མི་སྟོན་པར་
འགྱུར་ཏེ། མཐོང་ལམ་བསྟན་པས་ཤེས་པའི་ཕྱིར་ཞེ་ན། ཤེས་པར་བྱེད་པ་ལ་མི་དགོས་ཀྱང་
མངོན་སུམ་དུ་བྱ་བ་ལ་དགོས་སོ། །ཉན་ཐོས་ཀྱི་སྒོམ་ལམ་ནི། ཤེས་བྱ་ཙམ་དུ་ཟད་ཀྱི། མངོན་
364



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སུམ་དུ་བྱ་བ་ནི་མ་ཡིན་པས་སོ། །ཉན་ཐོས་རྣམས་ལའང་བསྟན་མི་དགོས་ཏེ། མཐོང་ལམ་
བསྟན་པས་གོ་སླ་བར་ཤེས་པར་བྱ་བའི་ཕྱིར་རོ།
གསུམ་པ་ལ་གསུམ་ལས། སྔ་འགྲེལ་ནི། དེ་ལྟར་མཁྱེན་གསུམ་རྒྱས་པར་བསྟན་ནས་
ཐམས་ཅད་མཁྱེན་པ་ཉིད་གསུམ་མཇུག་བསྡུ་བར་བྱེད་དོ། །འོ་ན། སྦྱོར་བཞི་སོགས་ལ་
མཇུག་སྡུད་མི་བྱེད་ལ། མཁྱེན་གསུམ་ལ་བྱེད་པ་ཅི་སྟེ་ཞེ་ན། མཁྱེན་གསུམ་དེ་མངོན་རྟོགས་
བརྒྱུད་ཀྱི་དོན་མཐའ་དག་སྡུད་པར་བྱེད་པ་ཡིན་པས་གཙོ་བོ་ཡིན་པ་ཉིད་ཀྱི་ཕྱིར། རྩ་བ་ལ།
བསྟན་པ་ཡིན་ཞེས་དྲང་ངོ་། །གང་ན། གཞི་ཤེས་འདི་དང་། ཡང་བཤད་པའི་ལམ་ཤེས་འདི་
དང་། ཡང་བཤད་པའི་རྣམ་མཁྱེན་འདི་ཡིན་ཏེ། མཁྱེན་པ་རྣམ་པ་གསུམ་པོ་འདི་ནི་འོ། །
གང་གིས་ན། ཡང་གི་སྒྲ་ཁོ་ནར་བསྒྱུར་ཏེ། གནས་སྐབས་ཏེ། ལེའུ་གསུམ་པོ་དག་ཁོ་ནས་
།ཇི་ལྟར་ན། ལུགས་ལས་ལྡོག་པའི་ཚུལ་གྱིས། རབ་འབྱོར། ཡུམ་འདི་ནི། ཆོས་གང་
ཡང་ཐོབ་པ་བྱེད་པ་མ་ཡིན། སྟོན་པར་བྱེད་པ་མ་ཡིན་ཞེས་པ་ལ་སོགས་པས་དེ་ལྟར་གཞི་ཤེས་
ཡོངས་སུ་རྫོགས་པར་བསྟན་ནོ། །དེ་ལྟར་གྱི་སྒྲ་ནི། སོགས་ཀྱི་དོན་ཡིན་པས་ཐམས་ཅད་ལ་
སྦྱར་ཏེ། རབ་འབྱོར། ཡང་ཡུམ་འདི་ནི། འདོད་པའི་ཁམས་ལས་ཤིན་ཏུ་འདའ་བར་བྱེད་
པའམ། གནས་པར་བྱེད་པ་མ་ཡིན་ཞེས་པ་ལ་སོགས་པས་ལམ་ཤེས་ཡོངས་སུ་རྫོགས་པར་
བསྟན་ནོ། །རབ་འབྱོར། ཡང་ཡུམ་འདི་ནི། སངས་རྒྱས་ཀྱི་ཆོས་རྣམས་སྟེར་བར་བྱེད་པའམ།
འཕྲོག་པར་བྱེད་པ་མ་ཡིན་ཞེས་སོགས་ཀྱིས་རྣམ་མཁྱེན་ཡོངས་སུ་རྫོགས་པར་བསྟན་ནོ། །འདི་
ནི། འཕགས་པའི་བཤད་པའོ། །འགྲེལ་པ་ལ། མཛད་པ་ཡིན་ནོ། །ཞེས་དྲང་ངོ། །གང་ན།
རྣམ་མཁྱེན་ཉིད་འདི་དང། ལམ་ཤེས་ཉིད་འདི་དང་། གཞི་ཤེས་ཉིད་འདི་སྟེ། གསུམ་མོ། །
རྣམ་མཁྱེན་ལམ་ཤེས་གཉིས་ལ་འདི་ཞེས་པ་མི་འཐད་དེ། བཤད་མ་ཐག་པའམ་འཆད་འགྱུར་
མིན་པས་སོ། །ཞེ་ན། སྐྱོན་མེད་དེ། དངོས་མིན་ཀྱང་བཤད་མ་ཐག་པ་དང་ཉེ་བས་དེའི་ཚུལ་
ཏེ། འདྲ་བར་བརྗོད་དོ། །གང་གིས་ན། རབ་འབྱོར། མཐའ་གཉིས་རྣམ་དག །སྤྱོད་པ་
ཁྱད་པ་གྱི་ལེའུ་གསུམ་གྱིས་སོ། །ཇི་ལྟར་ན། མཁྱེན་པ་རྣམ་པ་གསུམ་པོ་ཡོངས་སུ་རྫོགས་པར་
རོ། །བཞི་པ་ནི། དང་པོ་གཉིས་ལ་ལྟོས་པའི་གསུམ་པའི་འོ། །ཤེས་རབ་སྙིང་བརྩེས་སྲིད་ཞིར་
མི་གནས་ ཤིང་། ། ཐབས་དང་ ཐབས་ མིན་ སྤང་ གཉེན་ དབྱེ་བའི་དོན། ། ལེགས་རྟོགས་
དམིགས་མེད་སྦྱོར་བས་བསྒོམས་པའི་འབྲས། །མཐོང་ལམ་གཞི་ཤེས་མ་ལུས་ལེགས་པར་:
པ
365



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
པ
:::
}
.བཤད། །བསྡུ་བའི་ཚིགས་བཅད་དོ། །
རྣམ་རྫོགས་སྦྱོར་བ་བསྟན་པ། དེ་ལྟར་ཡུམ་གྱི་མཚན་ཉིད་མཁྱེན་གསུམ་ལེགས་
པར་རྟོགས་ནས་རང་གི་རྒྱུད་ལ་ཐོབ་པར་བྱེད་པའི་རྣལ་འབྱོར་ཉམས་སུ་ལེན་པའི་སྦྱོར་བ་ལ་
བཞི་སྟེ། དབང་ཐོབ་པའི་དོན་དུ་སྒོམ་པ་རྣམ་ཀུན། དབང་ཐོབ་པའི་ཚུལ་གྱིས་སྒོམ་པ་རྩེ་སྦྱོར།
བརྟན་པ་ཐོབ་པའི་དོན་དུ་སྒོམ་པ་མཐར་གྱིས་པ། བརྟན་པ་ཐོབ་ནས་གཅིག་ཅར་སྒོམ་པ་སྐད་
ཅིག་མའོ། །དང་པོ་ལ། མཚམས་སྦྱར། སྦྱོར་བ་རྒྱས་བཤད་། སྐབས་བསྡུ་བ་གསུམ་མོ། །
དང་པོ་ནི། སྒོམ་པར་བྱེད་ཅེས་དྲང་ངོ༌། །གང་ན། ཐམས་ཅད་མཁྱེན་པ་ཉིད་གསུམ་མོ། །
གང་གི་ཕྱིར་དུ་ན། ཐམས་ཅད་མཁྱེན་པ་ཉིད་གསུམ་ཐོས་བསམ་གྱི་ཤེས་རབ་ཀྱིས་བསྡུས་པ་
དང་རྒྱས་པར་ཡོངས་སུ་ཤེས་པ་ནི་སྟེ། ངེས་པར་བསྒོམས་པས་རང་གི་རྒྱུད་ལ་སྐྱེས་པས་རྟོགས་
པ་རང་དབང་ཐོབ་པར་བྱ་བའི་ཕྱིར་དུའོ། །ཡང་ན། ཐམས་ཅད་མཁྱེན་པ་ཉིད་གསུམ་རྒྱུ་
འབྲས་བླང་དོར་དུ་ཤེས་པའི་གང་ཟག་གིས་ཐོས་བསམ་དེ་དབང་མ་ཐོབ་པ་ཡིན་པས་དབང་
ཐོབ་པའི་བསྒོམས་བྱུང་བསྐྱེད་པའི་ཕྱིར་དུ་སྒོམ་མོ། །ཇི་ལྟར་ན། སྔར་གྱི་མཁྱེན་གསུམ་དེ་
ཉིད་བསྡུ་བས་ཡང་རྣམ་པ་རྫས་རིགས་མ་ལུས་པ་ཐམས་ཅད་དང་། བྱང་ཆུབ་གསུམ་གྱི་ལམ་
དང་། གཞི་ཕྱི་ནང་གི་དངོས་པོ་ཤེས་པའི་མཁྱེན་གསུམ་ཐོས་བསམ་གྱིས་ཤེས་པ་དེ། བསྡུ་
བའི་སྒོ་ནས་སྒོམ་པ་དེ་རྣམ་པ་ཀུན་མངོན་པར་རྫོགས་པར་རྟོགས་པའི་སྦྱོར་བའོ། །གཉིས་པ་
ལ། རྣམ་ཀུན་ཙམ་དང་། རྣམ་ཀུན་ཁྱད་པར་ཅན་གྱི་སྒོམ་རིམ་གཉིས་སོ། །དང་པོ་ལ་བཞི་
སྟེ། སྦྱར་ས་རྣམ་པ། སྦྱོར་བ་པོ་གང་ཟག །སྦྱོར་བ་རང་གི་ངོ་བོ། །སྦྱོར་བའི་སྔོན་འགྲོའོ། །
དང་པོ་ལ་གསུམ་སྟེ། མདོར་བསྟན། རྒྱས་བཤད། དོན་བསྡུའོ། །མདོར་བསྟན་ལ་
གཉིས་ཏེ། རྩ་བ་ལ། སྤྱི་གཞུང་གཉིས་སོ། །དང་པོ་ལ། དགག་གཞག་སྤང་གསུམ་ལས།
དང་པོ་ནི། གཉལ་བ་ན་རེ། གཞི་ནི། སྡུག་ཀུན་གྱིས་བསྡུས་པས་འགོག་ལམ་གཞི་མིན་ལ་
སྡུག་ཀུན་ས་དང་པོ་ཡར་བཅད་ལ་མེད་དོ། །ཞེ་ན། ས་དང་པོ་ཡན་ཆད་ན་ཆོས་ཅན། སྒོམ་
སྤང་མེད་པར་ཐལ། སྡུག་ཀུན་མེད་པའི་ཕྱིར་རོ། །འགོག་ལམ་གཞི་མིན་པར་འདོད་པ་ལ།
ཤཱནྟི་པས། གཞི་ནི། དམིགས་པ་སྟེ། བདེན་པ་བཞི་ལ་སོགས་པའོ། །ཞེས་པ་དང་འགལ་
ལོ། །གཉིས་པ་ལ། གཞི་ལམ་རྣམ་པའི་གཞི་ནི། ཕྱི་ནང་གི་དངོས་པོའམ་བདེན་པ་གཞི་སྟེ།
རྟག་པ་ལ་སོགས་པ་ཕྱིན་ཅི་ལོག་ཏུ་སྒོ་གདགས་པའི་གཞི་མི་རྟག་པ་ལ་སོགས་པར་རྟོགས་པའི་"
366



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཡེ་ཤེས་ཀྱིས་གཏན་ལ་དབབ་པའི་གཞི་མི་རྟག་པ་ལ་སོགས་པའི་ཁྱད་པར་གྱི་ཆོས་བརྟེན་པའི་
གཞིའམ། རྟེན་ཡིན་པའི་ཕྱིར་རོ། །ལམ་ནི། རྟག་འཛིན་ལ་སོགས་པའི་ཕྱིན་ཅི་ལོག་གི་
གཉེན་པོ་ལམ་གསུམ་གྱིས་བསྡུས་པའོ། །རྣམ་པ་ནི། གཙོ་བོར་ཆོས་ཀྱི་དབྱིངས་ཀྱི་རང་བཞིན་
བདག་མེད་པ་གཉིས་ཀྱི་མཚན་ཉིད་དེ། དེའང་སྐབས་འདིར་དེ་རྟོགས་པར་བྱེད་པ་ཤེས་པའི་
རྣམ་པས་བསྟན་ཏེ། གཉེན་པོ་མཐའ་དག་ལ་ཡོད་པའི་འཛིན་པའི་རྣམ་པ་མ་ཚང་བ་མེད་པར་
བསྟན་པས་དེ་རྟོགས་པར་བྱ་བའི་རང་བཞིན་རྣམ་པ་མཐའ་དག་བསྒོམ་བྱར་ཤུགས་ལ་བསྟན་
ནོ། །འདི་ལ་གསུམ་ལས། མཚན་ཉིད་ནི། བདེན་པའི་ཆོས་ཀྱི་མཚན་ཉིད་དུ་གྱུར་པ་སྟེ། མི་
རྟག་པ་ལ་དུཁའི་བདེན་པའི་མཚན་ཉིད་དུ་བརྗོད་པ་བཞིན་ནོ། །མཚོན་བྱ་ནི། བདེན་པའི་
ཆོས་ཀྱི་བྱེ་བྲག་ཡིན་པས་རྣམ་པ། དེ་རྟོགས་པའི་ཡེ་ཤེས་ཀྱིས་དམིགས་ཤིང་ཤེས་པར་བྱ་བ་རྣམ་
པའོ། །མཚན་གཞི་ལ་བཞི་ལས། དབྱེ་གཞི། རྣམ་པ་ཙམ་མོ། །དབྱེ་ངོ་། །དོན་རྣམ་དང་།
ཤེས་རྣམ་གཉིས་སོ། །དོན་རྣམ་ལ། བདེན་པ་བཞིའི་རྣམ་པ་རིམ་པ་ལྟར་དགུ། བཅུ་གཉིས།
ཉི་ཤུ། བརྒྱ་སོ་གཉིས་སོ། །ཤེས་རྣམ་ལ། གཞི་ཤེས་ཀྱི་རྣམ་པ་ཉི་ཤུ་རྩ་བདུན། ལམ་ཤེས་ཀྱི་
རྣམ་པ་སོ་དྲུག །རྣམ་མཁྱེན་གྱི་རྣམ་པ་བརྒྱ་དང་བཅུའོ། །ཐ་དད་ནི། ཅི་རིགས་པ་སྟེ། སྡུག་
ཀུན་བེམ་པོ་བའི་དོན་རྣམ་དང་ཤེས་རྣམ་དངོས་པོ་ཐ་དད། འགོག་བདེན་གྱི་དོན་རྣམ་ཤེས་
རྣམ་དེ་ཉིད་དང་གཞན་དུ་བརྗོད་དུ་མེད་པ། ལམ་བདེན་གྱི་དོན་རྣམ་ཤེས་རྣམ་དངོས་པོ་ཐ་
དད་དང་། ངོ་བོ་གཅིག་པ་གཉིས་ཀ་ཡོད་དོ། །གྲངས་ངེས་ནི། རྣམ་པ་གཞིར་བྱས་ལ་ཡུལ་
ཡུལ་ཅན་གཉིས་སུ་ངེས་པས་དོན་རྣམ་ཤེས་རྣམ་གཉིས་སུ་ངེས་སོ། །བརྒྱ་བདུན་ཅུ་རྩ་གསུམ་
དུ་ངེས་པ་ནི། ཕྱིན་ཅི་ལོག་གི་གཉེན་པོ་ཡེ་ཤེས་བརྒྱ་བདུན་ཅུ་རྩ་གསུམ་ཡོད་པས་དེའི་རྣམ་
པའང་དེ་ཉིད་དུ་གྲངས་ངེས་སོ། །
གསུམ་པ་ལ། དོན་དམ་བདེན་པའི་རྣམ་པ་དང་ལམ་རྣམས་ཆོས་ཅན། གཞིར་ཐལ།
འགོག་བདེན་དང་ལམ་བདེན་ཡིན་པའི་ཕྱིར་རོ། །ཟེར་ན། ངོ་བོར་ཐལ་བ་འདོད་པ་ཡིན་ཏེ།
ལྡོག་པར་ཐལ་བའི་རྟགས་མ་གྲུབ་བོ། །དེ་ལམ་བདེན་རྣམ་པར་ཐལ་བའང་ཤེས་པར་བྱའོ། །
གཉིས་པ་ནི། ངོ་བོ་དང་། དབྱེ་བ་གཉིས་སོ། །དང་པོ་ནི། དངོས་པོ་ལ་དམིགས་པ་ནི།
གཞི་ཤེས་པའོ། །དེའི་བྱེ་བྲག་རྣམས་ནི། མི་མཐུན་ཕྱོགས་གང་གི་གཉེན་པོ་གང་ཡིན་པ་སྟེ།
དཔེར་ན། རྟག་པར་འཛིན་པ་ལ་མི་རྟག་པར་རྟོགས་པ་བཞིན་ཏེ། དེ་རྣམས་ལ་རྣམ་པ་ཞེས་པ
.
367



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
བྱ་སྟེ། མཁྱེན་པ་གསུམ་གྱི་ཡེ་ཤེས་མཚན་གཞིར་གྱུར་པ་དེ་ལ་བརྟེན་པའི་མཚན་ཉིད་དོ། །
དེས་ཤེས་རྣམ་དངོས་སུ་བསྟན་ནས་དོན་རྣམ་ཤུགས་ལ་སྟོན་ནོ། །གཉིས་པ་ལ་བཞི་ལས།
གཉེན་པོའི་ཕྱོགས་ཤེས་པའི་རྣམ་པ་དེ་ནི། དབྱེ་གཞི། དབྱེ་ངོ་གཞི་ཤེས་ཀྱི་དང་། ལམ་ཤེས་
ཀྱི་དང་། རྣམ་མཁྱེན་གྱི་རྣམ་པ་སྟེ། རྣམ་པ་གསུམ་དུ་འདོད་དོ། ། ཐ་དད་ནི། ཡོན་ཏན་
ཡར་ལྡན་ངོ་བོ་གཅིག །མཚན་ཉིད་པ་ནི། ཐ་དད་དོ། །གྲངས་ངེས་ནི། གཉེན་པོའི་ཕྱོགས་
རྣམ་ཀུན་མཁྱེན་པ་ཉིད་ནི། རྣམ་པ་གསུམ་གྱིས་བསྡུས་པའི་ཕྱིར་དེས་བསྡུས་པའི་རྣམ་པའང་
རྣམ་པ་གསུམ་དུ་ངེས་སོ། །འགྲེལ་པ་ལ་གཉིས་ཏེ། ངོ་བོ་དང་། དབྱེ་བའོ། །དང་པོ་ནི།
རྟག་པ་དང་། སོགས་པ་བདེ་བ་ལ་སོགས་པར་འཛིན་པ་མི་མཐུན་པའི་ཕྱོགས་ཀྱི་གཉེན་པོའི་
ཆོས་ཉིད་ཀྱི་ངོ་བོ་ཉིད་མི་རྟག་པ་དང་། སོགས་པ་དུཁ་ལ་སོགས་པར་དམིགས་པའི་ཡེ་ཤེས་ཀྱི་
བྱེ་བྲག་རྣམ་མཁྱེན་གསུམ་གྱི་རྣམ་པ་ཉིད་དུ་རྣམ་པར་གཞག་པ་ནི། མཁྱེན་གསུམ་གྱི་སྤྱིའི་
མཚན་ཉིད་ཡིན་ཏེ། དེས་ན། རྣམ་པ་གཞི་མེད་པའི་སྐྱོན་མེད་དོ། །
གཉིས་པ་ལ་གསུམ་ལས། དབྱེ་གཞི་རྣམ་པ་དེ་དག་ཀྱང་དབྱེ་ངོ་རྣམ་པ་གསུམ་མོ། །
གྲངས་ངེས་ནི། ཐམས་ཅད་མཁྱེན་པ་གསུམ་ཡོད་པའི་བྱེ་བྲག་གིས་རྣམ་པ་གསུམ་ཁོ་ནར་
གྲངས་ངེས་པར་བཞེད་དོ། །ཡང་ན། འགྱུར་གཞན་ལས། རྩ་བར། གཞི་དང་ཡེ་ཤེས་རྣམ་
པ་རྣམས། །རྣམ་པ་ཞེས་བྱ་མཚན་ཉིད་དོ། །ཞེས་པ་དང་། འགྲེལ་པར། དམིགས་པ་དང་
ཡེ་ཤེས་དང་རྣམ་པ་རྣམས་ཞེས་འབྱུང་བ་ལྟར། ཆོས་བཤེས་ཀྱིས། རྣམ་པ་དུ་ཞིག་ཡོད། རང་
བཞིན་གང་ཡིན། དེ་དག་གང་གིས་བཞག་ཅེས་དྲིས་ནས། དང་པོ་ནི། རྟག་པ་དང་།
སོགས་པ་བདེ་ཞིང་གཙང་བ་ལ་སོགས་པར་འཛིན་པ་མི་མཐུན་པའི་ཕྱོགས་ཏེ། བྱིས་པ་སྲིད་
པར་འཁྱམས་པའི་རྒྱུའམ། གཞིའོ། །གཞི་དེ་ཇི་ལྟར་གཟུང་བ་ལྟར་མེད་པར་ཤེས་པ། གཉེན་
པོའི་ཆོས་ཉིད་ཀྱི་ངོ་བོ་ཉིད་མི་རྟག་པ་ལ་སོགས་པར་དམིགས་པ་གཞི་ཤེས་ཀྱི་དབང་དུ་བྱས་པའི་
རྣམ་པ། བྱང་སེམས་རྣམས་ཀྱི་ལམ་འབྲས་བུ་དང་བཅས་པ་ཡེ་ཤེས་རྟོགས་པའི་གནས་སྐབས་
ལ་བརྗོད་པ་ཙམ་དུ་ཟད་པས་ན། ཡེ་ཤེས་ཞེས་བྱ་བ་ལམ་ཤེས་ཀྱི་རྣམ་པ། དེ་བཞིན་གཤེགས་
པའི་ཡེ་ཤེས་ནི། ཡོན་ཏན་སྨོས་པའི་སྒོ་ནས་རྣམ་མཁྱེན་ཞེས་བྱ་བས་ན། འདིར་ཡང་རྣམ་པ་
ཞེས་སྨོས་ཏེ། རྣམ་མཁྱེན་གྱི་རྣམ་པའོ། །རྣམས་ནི། དྲུག་པའི་མང་ཚིག་གོ །དེ་ལྟར་གསུམ་
མོ། །གཉིས་པ་ནི། རྣམ་པ་ཉིད་དུ་རྣམ་པར་གཞག་པ་ནི། བྱེ་བྲག་དུ་མ་ལ་བྱ་བས་ཐ་དད་::
368



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
ལདམ་སྙམ་པ་སྤང་བའི་ཕྱིར་ཆོས་ཅན་མཚན་གཞི་གཅིག་གི་མཚན་ཉིད་དེ། ཞེས་སྨོས་ཏེ། དེ་
ལ་གཞི་ཤེས་ཀྱི་རྣམ་པ་ནི། ཉན་རང་གི་བདག་མེད་རྟོགས་པའི་ཡེ་ཤེས་ཀྱི་མཚན་ཉིད། ལམ་
ཤེས་ཀྱི་རྣམ་པ་ནི། བྱང་སེམས་ཀྱི་བདག་མེད་རྟོགས་པའི་ཡེ་ཤེས་ཀྱི་མཚན་ཉིད་དོ། །རྣམ་
མཁྱེན་གྱི་རྣམ་པ་ནི། སངས་རྒྱས་ཀྱི་ཤེས་བྱ་ཐམས་ཅད་མཁྱེན་པའི་མཚན་ཉིད་དོ། །དེས་ན་
རྣམ་པ་ནི། སྒོམ་རིམ་གཙོ་བོར་སྟོན་ལ། འོག་གི་མཚན་ཉིད་ནི། མཁྱེན་གསུམ་གྱི་མཚན་
ཉིད་ཙམ་སྟོན་པས་ཁྱད་ཡོད་དོ། །གསུམ་པ་ལ། གསུམ་པོ་དེ་དག་ཀྱང་རྒྱུ་མཚན་གཞན་གྱིས་
ཕྱེ་བ་མིན་གྱི། ཐམས་ཅད་མཁྱེན་པ་ཉིད་གསུམ་ཡོད་པའི་བྱེ་བྲག་གིས་བཞག་པས་ན། རྣམ་
པ་གསུམ་ཁོ་ནར་གྲངས་ངེས་པར་བཞེད་དོ། །ཞེས་འཆད་དོ། །
གཉིས་པ་ལ་གསུམ་སྟེ། གཞི་ཤེས་ཀྱི་དང་། ལམ་ཤེས་ཀྱི་དང་། རྣམ་མཁྱེན་གྱི་རྣམ་པ་
བཤད་པའོ། །དང་པོ་ལ། སྔ་འགྲེལ། རྩ་བ། འགྲེལ་པ། དོན་བསྡུའོ། །སྔ་འགྲེལ་ནི།
མཁྱེན་པ་གསུམ་གྱི་རྣམ་པ་རྣམས་སྤྱིར་བསྟན་ནས་ད་ནི་ཁྱད་པར་དུ་གཞི་ཤེས་ཀྱི་རྣམ་པ་འཆད་
དོ། །རྩ་བ་ལ། བཤད་ཅེས་དྲང་ངོ། །གང་ན། གཞི་ཤེས་ཀྱི་རྣམ་པ་ཉེར་བདུན་ནོ། །གང་
གིས་ན། མདོ་ནི། རབ་འབྱོར་གྱིས་གསོལ་པ། བཅོམ་ལྡན་འདས། ཡུམ་འདི་ནི། མ་
མཆིས་པའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། ནམ་
མཁའ་མེད་པའི་ཕྱིར་རོ། །ཞེས་མེད་པའི་རྣམ་པ་ནས་བཟུང་སྟེ། རབ་འབྱོར་གྱིས་གསོལ་པ།
བཅོམ་ལྡན་འདས། ཡུམ་འདི་ནི། མི་གཡོ་བའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱི་
བཀའ་སྩལ་པ། རབ་འབྱོར། ཆོས་ཀྱི་དབྱིངས་གནས་པ་ཉིད་ཀྱི་ཕྱིར་རོ། །ཞེས་མི་གཡོ་བའི་
རྣམ་པའི་བར་གྱིས་སོ། །ཇི་ལྟར་ན། དུཁ་ཀུན་འབྱུང་འགོག་པ་སྟེ། བདེན་པ་གསུམ་པོ་སོ་
སོ་ལ་རྣམ་པ་བཞི་བཞི་སྟེ། བཅུ་གཉིས་དང་། ལམ་བདེན་ལ་ཡོད་པའི་རྣམ་པ་དེ་ནི། བཅོ་ལྔ་
སྟེ། དོན་རྣམ་ཉེར་བདུན་དང་། དེ་ཇི་ལྟ་བ་བཞིན་རྟོགས་པའི་ཤེས་རྣམ་ཉེར་བདུན་གྱི་སྒོ་
ནས་སོ། །འགྲེལ་པ་ལ། བདེན་གསུམ་གྱི་རྣམ་པ་བཅུ་གཉིས་དང་། ལམ་བདེན་གྱི་རྣམ་པ་
བཅོ་ལྔ་བཤད་པའོ། །དང་པོ་ནི། རྣམ་པ་སྤྱིར་བསྟན་པ་དེ་ལ། བདེན་པ་བཞིན་རྟེན་དུ་བྱས་
ཏེ་མཁྱེན་གསུམ་གྱི་སྐབས་ཀྱི་བདེན་པ་གང་ལ་རྣམ་པ་ཇི་སྙེད་ཡོད་པ་དེ་སྟོན་པས་རེ་ཞིག་ཐམས་
ཅད་ཤེས་པ་ཉིད་ཀྱི་དབང་དུ་བྱས་ནས་དུཁའི་རྣམ་པ་ནི། རྟག་པའི་རང་བཞིན་མེད་པ་དང།
ཀུན་རྫོབ་ཏུ་སྐད་ཅིག་པས་ལྷག་པར་མི་སྐྱེ་ཞིང་། དེ་ཁོ་ནར་མཉམ་པ་ཉིད་ཡིན་པས་མི་སྐྱེ་བ་A
369



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
..."དང་། བྱེད་པ་པོའི་བདག་གིས་དབེན་པ་དང་། བདག་མེད་པས་བདག་ཏུ་རྟོག་པས་མི་རྫི་
བའི་རྣམ་པ་སྟེ། བཞི་ནི། དུཁའི་བདེན་པའི་མི་རྟག །དུཁ། སྟོང་པ། བདག་མེད་པའི་
མཚན་ཉིད་དོ། །རྣམ་པ་ཞེས་རེ་རེའི་མཇུག་ཏུ་སྦྱར་རོ། །མིང་གཟུགས་ཀྱི་ཕུང་པོ་སྐྱེད་པའི་
གཞི་མིན་པས་གནས་མེད་པ་དང༌། འགྲོ་འོང་སྐྱེ་འགག་དང་བྲལ་བས་ནམ་མཁའ་དང་། རྟོག་
དཔྱོད་བྲལ་བས་སྒྲས་བརྗོད་དུ་མེད་པ་དང་། ཡང་སྲིད་འབྱུང་བའི་རྐྱེན་ཚོར་བ་སོགས་མིང་
གཞིའི་ཕུང་པོ་མེད་པ་སྟེ། བཞི་ནི། སོགས་པ་ཀུན་འབྱུང་གི་རྒྱུ་སོགས་སོ། །ཆོས་ཐམས་ཅད་
འགོག་པའི་ངོ་བོ་ཉིད་ལ་གང་དུའང་འགྲོ་བ་མེད་ཅིང་སོང་ནས་ཐོབ་བྱ་མིན་པ་དང་། གཟོད་མ་
ནས་ཞི་བའི་དབྲོག་བྱའི་ཡུལ་མེད་པས་མི་འཕྲོག་པ་དང། ཆོས་ཉིད་ཀྱི་རང་བཞིན་ཡིན་པས་
གདོད་མ་ནས་གཞི་མ་གྲུབ་ཅིང་སྐྱེ་འགག་མེད་པས་སྐྱེ་བ་མེད་པའི་རྣམ་པ་སྟེ། བཅུ་གཉིས་ཀྱི་
ཡ་གྱལ་བཞི་ནི། འགོག་བདེན་གྱི་འགོག་པ་སོགས་ཡིན་ནོ། །དེ་དག་གི་ཆོས་ཀྱི་བདག་མེད་
རྟོགས་པའི་ཆ་ནི། རང་རྒྱལ་དང་བྱང་སེམས་ཀྱི་རྟོགས་པའོ། །
གཉིས་པ་ལ་གསུམ་གྱི་དང་པོ་མདོར་བསྟན་ལ་གསུམ་གྱི་དབྱེ་གཞི་ནི། གཞི་ཤེས་ཀྱིས་
བསྡུས་པའི་ལམ་བདེན་གྱི་རྣམ་པ་ཙམ་མོ། །ལོ་ཙཱ་བ་ན་རེ། དེ་མི་འཐད་དེ། གཞི་ཤེས་ཀྱི་
དམིགས་པ་གཞི་ཤེས་སུ་མ་འདུས་པ་མི་འགལ་ཞིང་རྟོགས་བྱའི་དམིགས་པ་མ་བརྗོད་པའི་སྐྱོན་
ཡོད་དོ། །ཞེ་ན། སྐྱོན་མེད་དེ། གཞི་ཤེས་ཀྱི་དམིགས་པའི་ལམ་བདེན་གཞི་ཤེས་སུ་འདུ་
དགོས་ཤིང་། གཞི་ཤེས་དང་། འདིའི་ལམ་གསུམ་ངོ་བོ་གཅིག་པས་ལམ་གསུམ་གྱི་རྣམ་པ་བཅོ་
ལྔ་རྟོགས་བྱ་ཡིན་ལ། དེ་བསྟན་པས་སོ། །གལ་ཏེ་ལམ་འདི་དག་ལམ་ཤེས་ཀྱིས་བསྡུས་ན།
རང་སངས་རྒྱས་ལ་མེད་པར་ཐལ་ཏེ། ལམ་ཤེས་མེད་པའི་ཕྱིར་རོ། །དབྱེ་ངོ་ནི། ལམ་ཟག་
མེད་གཉིས་དང་། ཟག་བཅས་གཅིག་སྟེ། རྣམ་པ་གསུམ། གསུམ་པ་ནི། ཉོན་མོངས་པའི་
སྒྲིབ་པའི་གཉེན་པོ་ཉིད་དུ་ཟག་པ་མེད་པའི་ལམ་གཅིག་དང་། ཤེས་བྱའི་སྒྲིབ་པའི་གཉེན་པོ་
ཉིད་དུ་སྒོམ་པའི་ལམ་རྨི་ལམ་ལ་སོགས་པའི་རྣམ་པ་ཅན་ཟག་བཅས་དང་། རྣམ་རྟོག་དྲུག་སྤོང་
བས་རབ་ཏུ་ཕྱེ་བ་ཤེས་སྒྲིབ་ཀྱི་གཉེན་པོ་མཐོང་ལམ་ཟག་པ་མེད་པ་དང་གཉིས་ཡིན་པས་སོ། །
གལ་ཏེ་གཞི་ཤེས་ཀྱི་རྣམ་པར་ཤེས་སྒྲིབ་ཀྱི་གཉེན་པོ་སྟོན་པར་མི་རིགས་སོ། །ཞེ་ན། སྐྱོན་མེད་
དེ། ཉན་ཐོས་ལ་མི་དགོས་ཀྱང་ཐམས་ཅད་ཤེས་པ་ཉིད་ཀྱིས་རང་སངས་རྒྱས་ཀྱི་མངོན་རྟོགས་
ཀྱང་བསྡུས་པའི་ཕྱིར་དེ་དག་གི་ཤེས་སྒྲིབ་ཀྱི་གཉེན་པོ་བསྟན་དགོས་སོ། །འདིར་ཁ་ཅིག །
370



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ལམ་དང་པོ་མཐོང་ལམ་དུ་འདོད་པ་དང་། གསུམ་པ་སྒོམ་ལམ་དུ་འདོད་པ་ནི། མི་རིགས་ཏེ།
འཕགས་པ་དང་སློབ་དཔོན་གཉིས་ཀས། ལམ་དང་པོ་ལ་དམིགས་བསལ་མེད་པར་སྤྱི་ལ་བཤད་
ལ། གསུམ་པ་མཐོང་ལམ་དུ་གསལ་བར་བཤད་པས་སོ། །ཡང་། ཟག་བཅས་སུ་ཤེས་སྒྲིབ་
སྤོང་བས་བཞག་པའང་མི་འཐད་དེ། ལམ་གསུམ་པ་ཆོས་ཅན། ཟག་བཅས་སུ་ཐལ། ཤེས་
སྒྲིབ་ཀྱི་གཉེན་པོ་ཡིན་པའི་ཕྱིར་ཏེ། འཕགས་པས་ཤེས་བྱའི་སྒྲིབ་པའི་གཉེན་པོའི་ལམ་ནི།
གཉིས་ཏེ། སྒོམ་པའི་ལམ་ཟག་པ་དང་བཅས་པ་དང། མཐོང་བའི་ལམ་ཟག་པ་མེད་པའོ། །
ཞེས་བཤད་པས་སོ། །དེས་ན། རྨི་ལམ་ལ་སོགས་པའི་རྣམ་པ་ཅན་ནི། རྗེས་ཐོབ་དག་པ་ལོ་ཀ་
པར་བཤད་པས་དེའི་སྒོ་ནས་ཟག་བཅས་སུ་བཞག་པར་མངོན་ནོ། །
གཉིས་པ་ལ་གསུམ་སྟེ། ལམ་དང་པོའི་བཞི། གཉིས་པའི་ལྔ། གསུམ་པའི་དྲུག་བཤད་
པའོ། །དང་པོ་ནི། ལམ་གསུམ་ཡོད་པ་དེ་ལ། ལམ་དང་པོ་ལ། ལམ་ནི། བྱེད་པ་པོར་འཛིན་
པའི་གཉེན་པོ་ཡིན་པའི་ཕྱིར་བྱེད་པ་པོ་མི་དམིགས་པས་མེད་པ་དང་། དེ་བཞིན་དུ་སྦྱར་ཏེ།
བདག་ཉིད་མི་དམིགས་པས་ཤེས་པ་པོ་མེད་པ་དང་། བཟང་ངན་ལ་བླང་དོར་གྱི་འཛིན་པའི་
གཉེན་པོ་ཡིན་པས་ཆོས་དབྱིངས་ཀྱི་ཚུལ་གྱིས་འཆི་འཕོ་བ་དང་། སྐྱེ་བ་མེད་པ་དང་། རང་
བཞིན་གྱིས་སྟོང་པའི་ཕྱིར་གཉེན་པོས་ཉོན་མོངས་པ་འདུལ་བ་མེད་པའི་རྣམ་པ་སྟེ། བཞི་ནི།
གོ་རིམ་བཞིན་དུ་ལམ་བདེན་གྱི་ལམ་དང་། སོགས་པ་རིགས་བསྒྲུབ་པ། ངེས་འབྱིན་གྱི་མཚན་
ཉིད་དག་ཡིན་ནོ། །གཉིས་པ་ལམ་གཉིས་པ་ཟག་བཅས་ལ། སྔ་ཕྱི་གོ་རིམ་བཞིན་དུ་སྦྱར་ཏེ།
ཤེས་བྱ་དོན་གྱི་ཆོས་ཐམས་ཅད་ཅེས་འོག་མ་ཀུན་གྱི་མགོ་ལ་སྦྱར། རྣམ་པ་མངོན་སུམ་དུ་
རྟོགས་པས་སྤྱིར་བེམ་པོར་འཛིན་པའི་ཤེས་བྱའི་སྒྲིབ་པའི་གཉེན་པོར་གྱུར་པ་དག་ཡིན་ནོ། །
ཞེས་གོང་མ་ཀུན་གྱི་མཇུག་ཏུ་སྦྱར་ཏེ། གདོད་ནས་ངོ་བོ་ཉིད་མེད་པའི་མཚན་ཉིད་རྨི་ལམ་གྱི་
སྣང་བ་ལྟ་བུ་དང་རྒྱུ་ལས་མ་སྐྱེས་པའི་མཚན་ཉིད་སྒྲ་བརྙན་ཏེ། བྲག་ཅ་དང་། རང་བཞིན་
གྱིས་མ་འགག་པའི་མཚན་ཉིད་གཟུགས་བརྙན་ནམ་མིག་ཡོར་དང་། གཟོད་མ་ནས་ཞི་ཞིང་
ཡུལ་མེད་པའི་མཚན་ཉིད་སྨིག་རྒྱུ་དང་། རང་བཞིན་གྱིས་མྱ་ངན་ལས་འདས་པའི་མཚན་ཉིད་
སྒྱུ་མ་ལྟ་བུའི་རྣམ་པ་སྟེ། ལྔ་ཡིན་ནོ། །
གསུམ་པ་ལམ་གསུམ་པ་ཟག་མེད་ལ་རྣམ་པར་མངོན་སུམ་གྱིས་གསར་དུ་རྟོགས་པ་ཞེས་
གོང་མ་རྣམས་ཀྱི་མཇུག་ཏུ་སྦྱར། ཤེས་བྱའི་སྒྲིབ་པ་ཞེས་འོག་མ་ཀུན་གྱི་མགོ་ལ་སྦྱར། རྣམ་
371



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
:པར་རྟོག་པའི་གཉེན་པོར་གྱུར་པ་དག་ཡིན་ནོ། །ཞེས་མཇུག་ཏུ་སྦྱར་ཏེ། གོ་རིམ་བཞིན་དུ་
བཤད་དེ། ཀུན་ནས་ཉོན་མོངས་པ་དུག་གསུམ་མེད་པ་དང་། རྟེན་ཉོན་མོངས་པའི་སེམས་
ཅན་མེད་པས་དེ་སྤངས་པའི་རྣམ་པར་བྱང་བ་མེད་པ་དང་། ནམ་མཁའ་ལྟར་ཉོན་མོངས་པའི་
བག་ཆགས་ཀྱིས་གོས་པ་མེད་ཅིང་རང་བཞིན་གྱིས་འོད་གསལ་བ་དང་། གཟུགས་དང་ཚོར་བ་
སོགས་སུ་དམིགས་པའི་སྤྲོས་པ་མེད་པ་དང་། རང་གི་རྟོགས་པ་ལ་རོ་མྱང་བའི་རློམ་པ་མེད་པ་
དང་། ཆོས་དབྱིངས་ལྟར་བརྟན་པ་མི་གཡོ་བའི་རྣམ་པ་སྟེ། དྲུག་ནི། སྤང་བྱ་ཀུན་ནས་ཉོན་
མོངས་དང་གཉེན་པོ་རྣམ་བྱང་དང་རྩ་བ་དང་ཉེ་བའི་ཉོན་མོངས་པའི་བག་ཆགས་ཀྱིས་གོས་
པར་དང་། གཟུགས་ལ་སོགས་པར་དམིགས་པའི་སྤྲོས་པ་དང་། རང་གི་རྟོགས་པ་ལ་མངོན་
པར་ཞེན་པ་དང་། རྟོགས་པ་ཐོབ་ཟིན་ཡོངས་སུ་ཉམས་པའི་རྣམ་རྟོག་གི་གཉེན་པོ་སྟེ། གཉེན་
པོ་རེ་རེས་སྤང་བྱ་རེ་རེ་འཇོམས་པས་ན། སོ་སོར་ངེས་པའོ། །གསུམ་པ་ནི། བཞི་ལྔ་དྲུག་པ་
ཡོད་པ་དེ་ལྟར་ན། གཞི་ཤེས་ཀྱི་ལམ་གྱི་བདེན་པའི་རྣམ་པ་བཅོ་ལྔ་སྟེའོ། །དོན་བསྡུ་ནི། དེ་
དག་སྤྱིར་བསྡོམས་ན། ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་ཡིན་ནོ། །གཉིས་པ་
ལ་གསུམ་སྟེ། མདོར་བསྟན་ལ་གསུམ་གྱི་སྔ་འགྲེལ་ནི། གཞི་ཤེས་ཀྱི་རྣམ་པ་དེའི་འོག་ཏུ་ལམ་
ཤེས་ཉིད་ཀྱི་རྣམ་པ་འཆད་དོ། །རྩ་བ་ལ། བསྒྲགས་སོ། །ཞེས་དྲང་ངོ་། །གང་ན། ལམ་
ཤེས་ཀྱི་རྣམ་པའོ། །གང་གིས་ན། ཡུམ་འདི་ནི། འདོད་ཆགས་དང་བྲལ་བའི་ཕ་རོལ་ཏུ་ཕྱིན་
པའོ། །བཅོམ་ལྡན་འདས་ཀྱིས་བཀའ་སྩལ་པ། འདོད་ཆགས་དམིགས་སུ་མེད་པ་ཉིད་ཀྱི་ཕྱིར་
རོ། །ཞེས་པ་ནས། ཡུམ་འདི་ནི། དངོས་པོའི་ངོ་བོ་ཉིད་སྟོང་པ་ཉིད་ཀྱི་ཕར་ཕྱིན་ནོ། །
བཅོམ་ལྡན་འདས་ཀྱིས་བཀའ་སྩལ་པ། དངོས་པོ་མེད་པའི་ངོ་བོ་ཉིད་སྟོང་པ་ཉིད་དམིགས་སུ་
མེད་པའི་ཕྱིར་རོ། །ཞེས་པའི་བར་གྱིས་སོ། །ཇི་ལྟར་ན། གོ་རིམ་བཞིན་དུ་རྒྱུ་ཀུན་འབྱུང་ལ་
སོ་དྲུག་པོ་དེ་དག་གི་ནང་ནས་བརྒྱད་དང་། ལམ་བདེན་ལ་བདུན་དང་། དུཁ་ལ་ལྔ་དང་།
འགོག་པ་ལ་བཅུ་དྲུག་གོ །ཞེས་སོ། །འགྲེལ་པ་ལ། ཁོང་དུ་ཆུད་པར་བྱའོ། །ཞེས་དྲང་ངོ་། །
གང་ན། ལམ་ཤེས་ཀྱི་རྣམ་པའོ། །ཇི་ལྟར་ན། ཀུན་འབྱུང་བའི་བདེན་པ་ལ་གྲངས་བཞིན་དུ་
རྣམ་པ་བརྒྱད་དང་། ལམ་དང། དུཁ་དང་། འགོག་པའི་བདེན་པ་ལ་གྲངས་བཞིན་དུ་
སོགས་པ་བདུན་དང་། ལྔ་དང་། བཅུ་དྲུག་གོ །ཞེས་བྱ་བར་རོ། །དེ་མི་འཐད་དེ། གཞན་རོ
དང་བདེན་བཞིའི་གོ་རིམ་མི་མཐུན་ནོ། །ཞེ་ན། སྐྱོན་མེད་དེ། གཞན་ནས་གསུངས་པ་དེ་Z
372



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
༔རྟོགས་པའི་རིམ་པ་ཡིན་ལ། འདི་དོན་གྱི་རིམ་པ་ཡིན་ཏེ། ཀུན་ནས་ཉོན་མོངས་པའི་ཕྱོགས་
ལ་ཀུན་འབྱུང་གི་བདེན་པ་རྒྱུ་ཡིན་ལ། དུཁ་འབྲས་བུ་ཡིན་ནོ། །གཅིག་ཤོས་རྣམ་བྱང་གི་
ཕྱོགས་ལ་བརྟེན་ནས་ལམ་གྱི་བདེན་པ་ནི། རྒྱུ་དང། འགོག་བདེན་འབྲས་བུ་ཡིན་པས་དོན་ལ་
སྐྱེ་རིམ་གྱི་སྒོ་ནས་བསྟན་ཏེ། དེས་ན་སྐྱོན་མེད་དོ། །
གཉིས་པ་རྒྱས་བཤད་ལ་བཞི་སྟེ། ཀུན་འབྱུང་གི་རྣམ་པ་སྤང་གཉེན་གྱི་སྒོ་ནས་དང་།
ལམ་དམ་བཅའ་དང་རྟགས་ཀྱི་དང་། དུཁ་རང་སྤྱིའི་མཚན་ཉིད་ཀྱི་དང་། འགོག་པ་སྟོང་
ཉིད་ཀྱི་སྒོ་ནས་བསྟན་པའོ། ། དང་པོ་ནི། རྣམ་པ་མདོར་བསྟན་པ་དེ་ལ། ཀུན་འབྱུང་གི་
བདེན་པའི་རྒྱུ་གང་ཡིན་པ་སྟེ། སྲེད་པ་ཡང་འབྱུང་བ་ཅན་གྱི་ཡུལ་མངོན་པར་འདོད་པའི་
འདུན་པ་དང་། མངོན་པར་ཞེན་པའི་འདོད་ཆགས་དང་། ཡང་སྲིད་ལ་མངོན་པར་དགའ་
བའི་གཉེན་པོར་གྱུར་པ་གོ་རིམ་བཞིན་དུ་འདུན་པའི་སྐབས་སུ་འདོད་ཆགས་གཙོ་བོའམ་འབྲས་
བུ་ཡིན་པས་དེ་མེད་ན། དངོས་རྒྱུ་འདུན་པ་མེད་པས་ཡུལ་ལས་འདོད་ཆགས་དང་བྲེལ་བ་དང་།
འདོད་ཆགས་ཀྱི་རྒྱུ་འདུན་པ་མེད་ན། དེ་མེད་པས་ཞེན་པས་མི་གནས་པ་དང་མཚན་མ་ཉེ་བར་
ཞི་བ་སྟེ། གསུམ་དང་། ཀུན་འབྱུང་བ་གང་ཡིན་པ་སྟེ། འདོད་ཆགས་དང་། ཞེ་སྡང་དང་།
གཏི་མུག་གི་གཉེན་པོར་འདོད་ཆགས་མེད་པ་དང་། ཞེ་སྡང་མེད་པ་དང་། གཏི་མུག་མེད་པ་
སྟེ། གསུམ་དང་། རབ་ཏུ་སྐྱེ་བ་གང་ཡིན་པ་སྟེ། ཆགས་སོགས་འབྱུང་བའི་རྒྱུ་གཟུང་འཛིན་
དུ་ཀུན་ཏུ་རྟོག་པའི་གཉེན་པོར་ཉོན་མོངས་ཀྱི་རྒྱུ་གཉིས་འཛིན་མེད་པ་སྟེ། གཅིག་དང་། རྐྱེན་
གང་ཡིན་པ་སྟེ། ཉེས་པ་ཐམས་ཅད་ཀྱི་རྐྱེན་སེམས་ཅན་དུ་མངོན་པར་ཞེན་པའི་འཇིག་ཚོགས་
ལ་ལྟ་བའི་གཉེན་པོར་གྱུར་པ་སེམས་ཅན་མེད་པའི་རྣམ་པ་གཅིག་སྟེ། དེ་ལྟར་ན། རྒྱུའི་
བདེན་པའི་སྟོབས་ཀྱི་རྣམ་པ་སྤང་བྱ་བརྒྱུད་ཡིན་ལ། དེ་གཉེན་པོའི་སྒོ་ནས་བསྟན་ནོ། །
གཉིས་པ་ནི། གོ་རིམ་བཞིན་དུ་སྦྱར་ཏེ་བཤད་པ་ནི། སེམས་ཅན་ཐམས་ཅད་ལ་
འབྱེད་པའི་ལམ་གྱི་རྣམ་པ་གང་ཡིན་པ་ནི། སེམས་ཅན་ཚད་མེད་པ་བྱང་ཆུབ་ཏུ་འགྲོ་བའི་གོ་
སྐབས་འབྱེད་པ་དང་། ཇི་ལྟར་སེམས་ཅན་ཐམས་ཅད་ལ་གོ་སྐབས་འབྱེད་པའི་རྒྱུ་མཚན་
འཁོར་འདས་ཀྱི་མཐའ་གཉིས་དང་མ་འབྲེལ་ཞིང་སྤོང་བ་སྟེ། ལམ་གྱི་རྣམ་པ་གཉིས་དང་།
རིགས་པ་གང་ཡིན་པའི་ངོ་བོ་ཉིད་ཆོས་ཐམས་ཅད་ཆོས་དབྱིངས་སུ་ཐ་མི་དད་པར་ཤེས་པ་དང་།
ཇི་ལྟར་རིགས་པ་ཡིན་པའི་རྒྱུ་མཚན་ཉན་རང་གི་ས་ལ་མཆོག་ཏུ་འཛིན་པ་མེད་པ་སྟེ། རིགས་4
སྐབས་
བ
373



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
..པའི་རྣམ་པ་གཉིས་དང་། སྒྲུབ་པ་གང་ཡིན་པའི་ངོ་བོ་ཉིད་ཅིར་ཡང་རྣམ་པར་མི་རྟོག་པ་དང་ཇི་
ལྟར་སྒྲུབ་པ་ཡིན་ཞེས་དྲིས་པའི་ལན་གྱི་ངོ་བོ་ཉིད་ཤེས་བྱ་ལ་མཐའ་མེད་པས་ཚད་མས་དཔག་ཏུ་
མེད་པའམ་གཞལ་དུ་མེད་པ་སྟེ། སྒྲུབ་པའི་རྣམ་པ་གཉིས་དང་། ངེས་པར་འབྱིན་པ་གང་ཡིན་
པའི་ངོ་བོ་ཉིད་རྟོགས་པ་དེ་དང་དེ་ལ་ནམ་མཁའ་ལྟར་ཆགས་པ་མེད་པའི་རྣམ་པ་དག་ནི།
ངེས་འབྱིན་གྱི་རྣམ་པ་གཅིག་སྟེ། དེ་ལྟར་ན། ལམ་གྱི་བདེན་པའི་རྣམ་པ་བདུན་ནོ། །གསུམ་
པ་ནི། མེད་པའི་དོན་གྱིས་མི་རྟག་པ་དང་། དུཁ་དང་། སྟོང་པ་དང་། བདག་མེད་པ་བཞི་
རང་མཚན་དང་། ལྔ་པ་མཚན་ཉིད་གང་ཡང་མེད་པའི་རྣམ་པའི་ངོ་བོ་ཉིད་སྤྱི་མཚན་ཏེ།
ལྟར་ན། དུཉྩཁའི་བདེན་པ་ལ་བརྟེན་པའི་རྣམ་པ་ལྔ་ཡིན་ནོ། །བཞི་པ་ནི། འགོག་བདེན་གྱི་
རྣམ་པ་བཞིའི་འགོག་པའི་རྣམ་པའི་ངོ་བོ་ཉིད་ནང་གི་བདག་ཉིད་ཅན་གྱི་དངོས་པོ་རྣམས་
དགག་པས་ནང་སྟོང་པ་ཉིད་ཀྱི་རྣམ་པ་དང་། དེ་བཞིན་དུ་སྦྱར་ཏེ། ཕྱི་དང་། ཕྱི་ནང་གཉིས་
ཀའི་དངོས་པོ་རྣམས་དགག་པས་ཕྱི་དང་། གཉིས་ཀ་སྟོང་པ་ཉིད་ཀྱི་རྣམ་པ་སྟེ། གསུམ་དང་།
ཇི་ལྟར་ཞི་བའི་རྣམ་པའི་ངོ་བོ་ཉིད་ནི། བཏགས་པའི་བདག་ཉིད་ཅན་བརྒྱུད་བཀག་པ་སྟེ།
ཡང་སྟོང་པ་ཉིད་དུ་ལྟ་བ་ལ་མངོན་པར་ཞེན་པ་དགག་པས་སྟོང་པ་ཉིད་ཀྱི་རྣམ་པ་དང་།
བཞིན་དུ་སྦྱར་ཏེ། སྣོད་ཀྱི་ལོ་ཀའི་དབྱིབས་དང་། དོན་དམ་པ་དང་། འདུས་བྱས་དང་།
འདུས་མ་བྱས་དང་། རྟག་པ་དང་ཆད་པའི་མཐའ་དང། འཁོར་བ་ཐོག་མ་དང་ཐ་མ་དང་
དབུས་མེད་པ་དང་། བྱང་ཆུབ་ཀྱི་ཕྱོགས་སོགས་རྟོགས་པའི་ཆོས་དོར་བ་མེད་པ་ལ་མངོན་པར་
ཞེན་པ་དགག་པས་རིམ་པ་བཞིན། ཆོས་ཆེན་དང་། དོན་དམ་པ་དང་། འདུས་བྱས་དང་།
འདུས་མ་བྱས་དང་། མཐའ་ལས་འདས་པ་དང་། ཐོག་མ་དང་ཐ་མ་མེད་པ་དང་། དོར་བ་
མེད་པ་སྟོང་པ་ཉིད་ཀྱི་རྣམ་པ་སྟེ། བརྒྱད་དང་། ཇི་ལྟར་གྱ་ནོམ་པའི་རྣམ་པ་ནི། གཞན་གྱི་
ཀུན་བཏགས་པའི་བྱེད་པ་པོ་དགག་པས། འཕགས་པ་ཐམས་ཅད་ཀྱིས་མ་མཛད་པ་རང་
བཞིན་སྟོང་པ་ཉིད་ཀྱི་རྣམ་པ་སྟེ། གཅིག་དང་། ངེས་འབྱུང་ལ་གཉིས་ལས། ཇི་ལྟར་ངེས་
པར་འབྱུང་བའི་རྣམ་པ་ནི། ཡུལ་དུ་འཁྲུལ་པའི་བདག་ཉིད་གསུམ་འགོག་པ་སྟེ། གཟུགས་
སོགས་ཆོས་ཐམས་ཅད་ཐ་སྙད་དུ་བཏགས་པར་འཁྲུལ་པ་དགག་པས་ཆོས་ཐམས་ཅད་སྟོང་པ་
ཉིད། གཟུགས་སུ་རུང་བ་སོགས་མཚན་ཉིད་དུ་འཁྲུལ་པ་དགག་པས་རང་གི་མཚན་ཉིད་སྟོང་
པ་ཉིད། འདས་མ་འོངས་སོགས་དུས་སུ་འཁྲུལ་བ་དགག་པས་མི་དམིགས་པ་སྟོང་པ་ཉིད་ཀྱི་ir 
ir
;
༔
374



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རྣམ་པ་སྟེ། གསུམ་དང་། གང་ངེས་པར་འབྱུང་བའི་རྣམ་པ་ཁོ་ན་དངོས་པོ་དང་། དངོས་པོ་
མེད་པ་དང་། རང་གཞན་གྱི་ངོ་བོ་ཉིད་དགག་པས་དངོས་པོ་མེད་པའི་ངོ་བོ་ཉིད་ཀྱི་རྣམ་
གཅིག་སྟེ། དེ་ལྟར་ན། འགོག་པའི་བདེན་པའི་རྣམ་པ་བཅུ་དྲུག་ཡིན་ནོ། །ལ་ནི། མཚམས་
སྦྱར་རོ། །དོན་བསྡུ་ནི། དེ་དག་སྤྱིར་བསྡོམས་ན་ནི། ལམ་ཤེས་ཉིད་ཀྱི་རྣམ་པ་སུམ་ཅུ་སོ་དྲུག་
ཡིན་ནོ། །
བ
གསུམ་ གཉིས་ཀྱི་དང་པོ་མདོར་བསྟན་ལ་གསུམ་ལས། སྔ་འགྲེལ་ནི། ལམ་ཤེས་ཀྱི་
རྣམ་པ་དེའི་འོག་ཏུ་རྣམ་མཁྱེན་ཉིད་ཀྱི་རྣམ་པ་སྟོན་ནོ། །རྩ་བ་ལ། བཞེད་ཅེས་དྲང་ངོ་། །
གང་ན། རབ་འབྱོར་གྱིས་གསོལ་པ། བཅོམ་ལྡན་འདས། འདི་ལྟ་སྟེ། ཡུམ་འདི་ནི། དྲན་
པ་ཉེ་བར་གཞག་པའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ། ལུས་
དང་། ཚོར་བ་དང་། སེམས་དང་། ཆོས་མི་དམིགས་པའི་ཕྱིར་རོ། །ཞེས་དྲན་པ་ཉེར་གཞག་
ནས་བཟུང་སྟེ། ཡུམ་འདི་ནི། སངས་རྒྱས་ཀྱི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱི་
བཀའ་སྩལ་པ། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་ཀྱི་
ཐ
ཕྱིར་རོ། །ཞེས་པ་སངས་རྒྱས་རྣམ་པའི་མཐར་ཐུག་རྣམས་ནིའོ། །གང་གི་སྒོ་ནས་ན། ཐེག་
པ་གསུམ་གྱི་ལམ་གྱི་བདེན་པ་རྣམ་པ་གསུམ་དང་རྗེས་སུ་མཐུན་པར་ཀུན་མཁྱེན་གསུམ་དུ་ཕྱེ་
བའི་སྒོ་ནས་སོ། །ཇི་ལྟར་ཞེ་ན། རིམ་པ་བཞིན་དུ་སློབ་མ་ཉན་ཐོས་རྣམས་ལ་སུམ་ཅུ་རྩ་
བདུན་དང་། བྱང་སེམས་རྣམས་ལ་སུམ་ཅུ་རྩ་བཞི་དང་། སངས་རྒྱས་རྣམས་ལ་ཡེ་ཤེས་སུམ་
ཅུ་རྩ་དགུ་དག་ཏུ་བཞེད་དོ། །འོན་ཀྱང་ཀུན་མཁྱེན་གསུམ་དུ་ཐ་སྙད་དུ་ཕྱེ་བ་ཡིན་གྱི། དངོས་
སུ་ནི། རྣམ་མཁྱེན་ཁོ་ནའོ། །འགྲེལ་པ་ལ། བཞེད་དོ། །ཞེས་དྲང་ངོ་། །གང་ན། དྲན་པ་
ཉེ་བར་གཞག་པ་ནས་བཟུང་སྟེ་སངས་རྒྱས་ཀྱི་རྣམ་པའི་མཐར་ཐུག་པ་རྣམས་ནིའོ། །གང་གི་
སྒོ་ནས་ན། ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ལམ་བདེན་རྗེས་མཐུན་པ་ཡིན་
པའི་སྒོ་ནས་སོ། །ཇི་ལྟར་ན། གྲངས་བཞིན་དུ་ཉན་ཐོས་རྣམས་ལ་སུམ་ཅུ་རྩ་བདུན་དང་།
བྱང་སེམས་རྣམས་ལ་སུམ་ཅུ་རྩ་བཞི་དང་། སངས་རྒྱས་རྣམས་ལ་སོ་དགུར་རོ། །རྣམ་མཁྱེན་
གྱི་རྣམ་པ་ལ་གསུམ་དུ་འབྱེད་པར་མི་རིགས་སོ། །ཞེ་ན། སྐྱོན་མེད་དེ། འདིར་སྨོས་རྣམ་པ་ཡེ་
ཤེས་ཀྱི་སྒོ་ནས་བསྟན་ལ། རྣམ་མཁྱེན་ཉིད་ཀྱིས་འཕགས་པའི་གང་ཟག་ཐམས་ཅད་ཀྱི་རྟོགས་
པའི་ཡོན་ཏན་ཡར་ལྡན་དུ་བསྡུས་པའི་ཕྱིར་རོ། །དེས་ན། རྣམ་མཁྱེན་གྱི་རྣམ་པ་ཉིད་ལ་ཉན་
375



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཐོས་ཀྱི་ལམ་དང་རྗེས་སུ་མཐུན་པས་གཞི་ཤེས་ཀྱི་རྣམ་པ། བྱང་སེམས་ཀྱི་ལམ་དང་རྗེས་སུ་
མཐུན་པས་ལམ་ཤེས་ཀྱི་རྣམ་པར་ཐ་སྙད་བྱས་སོ། །རྒྱས་བཤད་ལ་གསུམ་སྟེ། གཞི་ཤེས་དང་
རྗེས་སུ་མཐུན་པའི་དང༌། ལམ་ཤེས་དང་རྗེས་སུ་མཐུན་པའི་དང་། ཐུན་མོང་མིན་པ་རྣམ་
མཁྱེན་གྱི་རྣམ་པ་བཤད་པའོ། །དང་པོ་ནི། རྣམ་མཁྱེན་གྱི་རྣམ་པ་ལ་མཁྱེན་པ་གསུམ་དུ་ཕྱེ་བ་
དེ་ལ། ཐམས་ཅད་ཤེས་པ་ཉིད་ཀྱི་རྣམ་པ་ལ་བདུན་ཏེ། དངོས་པོ་ལ་རྟོག་པའི་དང་། རྩོལ་བ་
ལས་བྱུང་བའི་དང་། ཏིང་ངེ་འཛིན་ཡོངས་སུ་སྦྱོང་བའི་དང་། མངོན་པར་རྟོགས་པ་ལ་སྦྱོར་
བའི་དང་། མངོན་པར་རྟོགས་པ་ལ་འབྲེལ་བའི་དང་། མངོན་པར་རྟོགས་པའི་དང་། རྣམ་
པར་དག་པ་ངེས་པར་འབྱིན་པའི་ལམ་གྱི་རྣམ་པའོ། །དེ་ལ། དང་པོར་ལུས་ལ་སོགས་པའི་
དངོས་པོ་ལ་ཡོངས་སུ་རྟོག་པའི་ལམ་ལ་དྲན་པ་ཉེར་གཞག་རྣམ་པ་བཞི་ལ། དམིགས་པ་དང་།
ངོ་བོ་དང་། གྲོགས་དང་། སྒོམ་པ་དང་། བསྒོམས་པའི་འབྲས་བུ་དང་ལྔའོ། །དང་པོ་ནི།
བྱིས་པ་རྣམས་བདག་གི་རྟེན་ནམ་གནས་ཀྱི་དངོས་པོར་རྟོག་པའི་གཞི་ལུས་དང་། བདག་གི་
ལོངས་སྤྱོད་པར་རྟོག་པའི་གཞི་ཚོར་བ་དང་། བདག་གི་དངོས་པོར་རྟོག་པའི་གཞི་སེམས་དང་།
བདག་ཀུན་ནས་ཉོན་མོངས་དང་རྣམ་པར་བྱང་བར་འགྱུར་བའི་གཞི་དད་སོགས་དགེ་བ་དང་།
ཆགས་སོགས་ཉོན་མོངས་པའི་ཆོས་རྣམས་སོ། །
གཉིས་པ་ནི། དྲན་པ་དང་། ཤེས་རབ་སྟེ། འདི་ལ་གསུམ་ལས། མཚན་ཉིད་ནི།
བདེན་བཞི་ལ་འཇུག་པར་བྱ་བའི་ཕྱིར་དངོས་པོ་ལ་ལེགས་པར་རྟོག་པའི་དྲན་པ་དང་། ཤེས་
རབ་སྟེ། དབྱིག་གཉེན་གྱིས། དྲན་པ་ཉེར་གཞག་ཤེས་རབ་སྟེ། །ཞེས་པས་སོ། །མཚོན་བྱ་
ནི། ལུས་མི་གཙང་བར་དྲན་པ་ལ་ལུས་གཞག་པས་དྲན་པ་ཉེར་གཞག་སོགས་སོ། །མཚན་
གཞི་ལ། ཐུན་མོང་གི་དབྱེ་བ་དང་། ཕྱེ་བའི་ས་མཚམས་སོ། །དང་པོ་ལ་བཞི་སྟེ། དབྱེ་གཞི་
ནི། དྲན་པ་ཉེར་གཞག་ཙམ་མོ། །དབྱེ་ངོ། །ལུས། ཚོར་བ། སེམས། ཆོས་དྲན་པ་ཉེར་
གཞག་བཞིའོ། །ཐ་དད་ནི། ངོ་བོ་གཅིག་པ་དང་། ཐ་དད་ཅི་རིགས་པའོ། །གྲངས་ངེས་ནི།
ལུས་གཙང་བ། ཚོར་བ་བདེ། སེམས་རྟག །ཆོས་ལ་བདག་ཏུ་ཕྱིན་ཅི་ལོག་བཞི་ཡོད་པས་དེའི་
གཉེན་པོར་དྲན་པ་ཉེར་གཞག་བཞིར་ངེས་སོ། །གཉིས་པ་ནི། ཚོགས་ལམ་ཆུང་ངུ་ནས་སོ། །
གསུམ་པ་ནི། དེ་དང་མཚུངས་པར་ལྡན་པའི་སེམས་སེམས་བྱུང་ངོ་། །
བཞི་པ་ལ། ཐེག་པ་ཐུན་མོང་གི་ལུགས་དང། ཐེག་ཆེན་གྱི་ལུགས་སོ། །དང་པོ་ལ།.
376



༄༅ །།མངོན་པར་རྟོགས་པའི་རྒྱན་ཅེས་གླུ་བ་ཤེར་ཕྱིན་ལུང་གི་སྙེ་མ།
སྤྱིར་བསྟན། གཉེན་པོ་སྒོམ་པ་བྱེ་བྲག་ཏུ་བཤད་པའོ། །དང་པོ་ནི། ནང་གི་ལུས་ལ་ལུས་ཀྱི་
རྗེས་སུ་ལྟ་བ་དང་། ནང་གི་ཚོར་བ། སེམས། ཆོས་རྣམས་ལ། ཚོར་བ། སེམས། ཆོས་ཀྱི་
རྗེས་སུ་ལྟ་བ་དང༌། ཕྱི་དང་ཕྱི་ནང་གཉིས་ཀའི་ལུས། ཚོར་བ། སེམས། ཆོས་རྣམས་ལ།
ཆོས་ཀྱི་རྗེས་སུ་ལྟ་བའི་བར་ཏེ། དེ་ལ་ནང་གི་ལུས་ནི། དབང་པོ་ལྔའོ། །ཕྱིའི་ལུས་ནི། ཕྱི་
རོལ་གྱི་ཡུལ་ལྔའོ། །གཉིས་ཀའི་ལུས་ནི། རང་གི་དབང་པོའི་རྟེན་གྱི་གཟུགས་སོགས་ཡུལ་ལྔ་
དང་། གཞན་རྒྱུད་ཀྱི་དབང་པོ་ལྔའོ། །ལུས་ལ་ལུས་ཀྱི་རྗེས་སུ་ལྟ་བ་ནི། རྣམ་པར་རྟོག་པའི་
གཟུགས་བརྙན་གྱི་ལུས་དུར་ཁྲོད་ཀྱི་རོ་བམ་པ་རུལ་པ་སོགས་སུ་མཐོང་ཞིང་ཡིད་ལ་བྱེད་པ་དང་།
བདག་གི་རང་བཞིན་གྱི་ལུས་ལའང་འདི་ལྟ་བུའི་ཆོས་ཅན། འདི་ལྟ་བུའི་རང་བཞིན་ཅན།
མཚན་ཉིད་འདི་ལས་མ་འདས་སོ། །ཞེས་ལུས་རང་གི་མཚན་ཉིད་མི་གཙང་ཞིང་སྤྱིའི་མཚན་
ཉིད་ཀྱིས་བརྟགས་ན། དབུ་བ་གདོས་པ་ལྟ་བུའམ། རང་བཞིན་མེད་པར་མཉམ་པ་ཉིད་དུ་ལྟ་
བའོ། །ནང་གི་ཚོར་བ་ནི། ནང་གི་ལུས་ལ་བརྟེན་ཅིང་དམིགས་ནས་བྱུང་བའི་ཚོར་བའོ། །
ཕྱིའི་ཚོར་བ་ནི། ཕྱིའི་ལུས་ལ་བརྟེན་ཅིང་དམིགས་ནས་བྱུང་བའོ། །གཉིས་ཀའི་ཚོར་བ་ནི།
གཉིས་ཀའི་ལུས་ལ་བརྟེན་ཅིང་དམིགས་པའི་ཚོར་བའོ། །དེ་བཞིན་དུ་སེམས་རྣམ་ཤེས་དང་།
ཆོས་སེམས་བྱུང་རྣམས་ཀྱང་དེ་དང་འདྲའོ། །ལུས་ལ་ལུས་ཀྱི་རྗེས་སུ་ལྟ་བ་བཞིན་དུ། ཚོར་བ་
སོགས་ལ་ཚོར་བ་སོགས་ཀྱི་རྗེས་སུ་ལྟ་བའང་དེ་བཞིན་ཏེ། ཚོར་བ་རང་གི་མཚན་ཉིད་དུཁ།
སྤྱིའི་མཚན་ཉིད་ཀྱིས་བརྟགས་ན། རང་བཞིན་མེད་པ། སེམས་རང་གི་མི་རྟག །ཆོས་རང་གི་
བདག་མེད། སྤྱིའི་མཚན་ཉིད་ཀྱིས་བརྟགས་ན། རང་བཞིན་མེད་པར་ལྟ་བའོ། །གཉིས་པ་
ནི། ཉེ་བའི་ཉོན་མོངས་པ་དགུའི་གཉེན་པོ་དགུ་སྟེ། ཡིད་ལ་མི་བྱེད་པའི་གཉེན་པོར་འདུན་པ།
ལེ་ལོའི་གཉེན་པོར་བརྩོན་འགྲུས། བྱིང་རྒོད་ཀྱི་གཉེན་པོར་རྩོལ་བ། ཞུམ་པའི་གཉེན་པོར་སྤྲོ་
བ། གནོད་པས་སྐྱོ་བའི་གཉེན་པོར་མ་ཐན་པ། ཅུང་ཟད་ཙམ་གྱིས་ཆོག་པར་འཛིན་པའི་
གཉེན་པོར་ཕྱིར་ནུར་བ་མེད་པ། གདམས་ངག་བརྗེད་པའི་གཉེན་པོར་དྲན་པ། ལྟུང་བས་
ཡིད་ལ་གཅགས་པའི་གཉེན་པོར་ཤེས་བཞིན། བརྩོན་པ་འདོར་བའི་གཉེན་པོར་བག་ཡོད་
བསྒོམ། གཉིས་པ་ནི། བློ་ལྡན་དྲན་པ་ཉེར་གཞག་པ། །སྒོམ་པ་རྣམ་པ་བཅུ་བཞི་ཡིས། །
མཚུངས་པ་མེད་པའི་ཕྱིར་ན་དེ། །དེ་ལས་གཞན་ལས་ཁྱད་པར་འཕགས། །རྟེན་དང་གཉེན་
པོ་དག་དང་ནི། །དེ་བཞིན་དུ་ནི་འཇུག་པ་དང་། །དམིགས་པ་དང་ནི་ཡིད་བྱེད་དང་། །ཐོབ་
377



༄༅ །།ད་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
::པས་སྒོམ་པ་ཁྱད་པར་འཕགས། །མཐུན་དང་རྗེས་སུ་མཐུན་པ་དང་། །ཡོངས་སུ་ཤེས་དང་སྐྱེ་
བ་དང་། །ཆེན་པོ་དང་ནི་མཆོག་ཉིད་དང་། །སྒོམ་དང་ཡང་དག་འགྲུབ་པས་གཞན། །ཞེས་
ཏེ། བཅུ་གཉིས་བྱང་སེམས་ཀྱི་དྲན་པ་ཉེར་གཞག་སྒོམ་པ་ཁྱད་པར་འཕགས་ཏེ། ཐེག་ཆེན་གྱི་
ཐོས་བསམ་སྒོམ་གསུམ་གྱི་ཤེས་རབ་ལ་བརྟེན་པས་རྟེན་གྱི་དང་། ཆོས་ཀྱི་བདག་མེད་ལ་འཇུག་
པའི་སྒོ་ནས་ཕྱིན་ཅི་ལོག་བཞིའི་གཉེན་པོ་ལུས་མི་གཙང། ཚོར་བ་དུཁ་སེམས་མི་རྟག །ཆོས་
བདག་མེད་པར་འདུ་ཤེས་པའི་འང་གཉེན་པོ་བྱེད་པས་གཉེན་པོའི་དང་། རང་ཉིད་ལུས་
གནས་ངན་ལེན་གྱི་ཕུང་པོར་ཤེས་པས་དུཁའི་མཚན་ཉིད་ཤེས། ཀུན་འབྱུང་གི་གཙོ་བོར་སྲེད་
པ། དེའི་རྒྱུ་ཚོར་བ་དུཁར་ཤེས་པས་ཀུན་འབྱུང་སྤོང་། རྟག་འཛིན་གྱི་གཞི་སེམས་སྐྱེ་འཇིག་
ཅན་དུ་ཤེས་པས་བདག་ཆད་པར་དོགས་པ་མེད་པས་འགོག་པ་མངོན་དུ་བྱེད། ཀུན་འབྱུང་གི་
ཆོས་བདག་མེད་དུ་ཤེས་པས་བདག་མེད་སྒོམ་པའི་ལམ་བསྟེན་པ་སྟེ། བདེན་པ་བཞི་ལ་འཇུག་
པར་བྱ་བའི་ཕྱིར་སྒོམ་ལ། གཞན་ཡང་དེ་ལ་འཛུད་པས་འཇུག་པའི་སྟེ། དེ་སྐད་དུ། གནས་
ངན་ལེན་དང་སྲེད་རྒྱུའི་ཕྱིར། །གཞི་ཡི་ཕྱིར་དང་མ་རྨོངས་ཕྱིར། །བདེན་པ་བཞི་ལ་འཇུག་བྱ་
བས། །དྲན་པ་ཉེ་བར་གཞག་པ་སྒོམ། །ཞེས་སོ། །སེམས་ཅན་ཐམས་ཅད་ཀྱི་ལུས་སོགས་ལ་
དམིགས་པས་དམིགས་པའི་དང་། ལུས་ལ་སོགས་པ་མི་དམིགས་པར་ཡིད་ལ་བྱེད་པའི་དང་།
ལུས་ལ་སོགས་པ་དང་བྲལ་མ་བྲལ་གཉིས་ཀའི་ཕྱིར་མ་ཡིན་པས་ཐོབ་པའི་དང་། ཕར་ཕྱིན་དང་
མཐུན་པར་མི་མཐུན་ཕྱོགས་ཀྱི་གཉེན་པོ་བྱས་པས་མཐུན་པས་དང་། ལོ་ཀ་པ་དང་ཉན་ཐོས་
དང་རང་སངས་རྒྱས་ཀྱི་རྗེས་སུ་འཇུག་པའི་དང་། ལུས་ཡང་དག་པ་མ་ཡིན་པའི་ངོ་བོར་སྣང་བ་
སྒྱུ་མ། ཚོར་བ་ལོག་པར་ཉམས་སུ་མྱོང་བ་རྨི་ལམ། སེམས་རང་བཞིན་གྱིས་འོད་གསལ་བ་ནམ་
མཁའ་ཆོས་གློ་བུར་བ་སྤྲིན་ནམ་རྡུལ་བཞིན་དུ་ཤེས་པས་ཡོངས་སུ་ཤེས་པའི་དང་། བསམ་
བཞིན་དུ་སྲིད་པར་སྐྱེ་བ་ན། འཁོར་ལོས་བསྒྱུར་རྒྱལ་སོགས་ཀྱི་ལུས་དང་ཚོར་བ་སོགས་ཁྱད་
པར་ཅན་ཐོབ་ཅིང་། དེ་ལ་ཀུན་ནས་ཉོན་མོངས་པ་མེད་པས་སྐྱེ་བའི་དང་། རང་བཞིན་གྱིས་
དབང་པོ་རྣོ་བས་དྲན་པ་ཉེ་བར་གཞག་པ་ཆུང་ངུ་ཡང་གཞན་པས་ཆེ་བས་ཆེན་པོའི་དང་། ས་
བརྒྱད་པ་ལ་སོགས་པར་སྒོམ་པས་ཡོངས་སུ་གྲུབ་པས་མཉམ་རྗེས་འདྲེས་ཤིང་ཉེ་བར་འདྲེས་
པར་བསྒོམས་པས་མཆོག་ཉིད་ཀྱི་དང་། ཤིན་ཏུ་བསྒོམས་པས་ལྷག་མེད་ཐོབ་ཀྱང་མི་ཟད་པས་
སྒོམ་པའི་དང་། ས་བཅུ་པ་དང་སངས་རྒྱས་ཀྱི་སར་མ་ལུས་པར་འགྲུབ་པས་ཡང་དག་པར་."
378



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུངང་གི་སྙེ་མ།
པ
བའགྲུབ་པའི་ཁྱད་པར་གྱིས་ཁྱད་པར་འཕགས་སོ། །
ལྔ་པ་ནི། གཙང་བ་དང་། བདེ་བ་དང་། རྟག་པ་དང་། བདག་ཏུ་འཛིན་པའི་ཕྱིན་ཅི་
ལོག་བཞི་སྤོང་བ་དང་། སྔར་བཤད་པ་བཞིན་བདེན་བཞི་ལ་འཇུག་པ་དང་། ཟག་བཅས་ཀྱི་
ལུས། ཚོར་བ། སེམས། ཆོས་རྣམས་དང་བྲལ་བ་ཐོབ་བོ། །གཉིས་པ་སྒྲིབ་པ་སྤང་བའི་དོན་
དུ་བརྩོན་འགྲུས་རྩོམ་པ་རྩོལ་བ་ལས་བྱུང་བའི་ལམ་ལ་ཡང་དག་པར་སྤོང་བའི་རྣམ་པ་བཞི་ལ་
སྔར་བཞིན་ལྔ་ལས། དང་པོ་ནི། མི་དགེ་བ་སྐྱེས་པ་དང་། མ་སྐྱེས་པ་དང་། དགེ་བ་སྐྱེས་པ་
དང༌། མ་སྐྱེས་པ་དག་གོ །གཉིས་པ་ནི། བརྩོན་འགྲུས་ཏེ། འདི་ལ་གསུམ་ལས། མཚན་
ཉིད་ནི། དྲན་པ་ཉེར་གཞག་བསྒོམས་པས་སྤང་གཉེན་ཤེས་ནས་བླང་དོར་བྱ་བའི་ཕྱིར་ཉེས་
པའི་གཉེན་པོར་སྒོམ་པའི་བརྩོན་འགྲུས་ཏེ། བརྟན་པ་རྣམས་ཀྱི་ཡང་དག་སྤོང་། །ལུས་ཅན་
ཀུན་དང་མཚུངས་པ་མེད། །དྲན་པ་ཉེ་བར་གཞག་པ་ཡིས། །ཉེས་པ་རྣམས་ཀྱི་གཉེན་པོར་
སྒོམ། །ཞེས་པ་དང་། དེ་སྐད་དུ། མི་མཐུན་ཕྱོགས་དང་གཉེན་པོ་རྣམས། །རྣམ་པ་ཐམས་
ཅད་ཡོངས་ཤེས་ནས། །དེ་དག་སྤང་ཕྱིར་བརྩོན་འགྲུས་ནི། ། རྣམ་པ་བཞི་དག་རབ་ཏུ་
འབྱུང་། །ཞེས་སོ། །མཚོན་བྱ་ནི། མི་དགེ་བ་སྐྱེས་པ་ཡང་དག་པར་སྤོང་བས་ཡང་དག་པར་
སྤོང་བ་སྟེ། གཙོ་བོའི་མིང་གིས་བཏགས་པའོ། །མཚན་གཞི་ལ། ཐུན་མོང་གི་དབྱེ་བ་དང་།
ཕྱེ་བའི་ས་མཚམས་གཉིས། དང་པོ་ལ་བཞི་ལས། དབྱེ་གཞི་ནི། དྲན་པ་ཉེར་གཞག་བསྒོམས་
པ་དེའི་འོག་ཏུ་དངོས་པོ་ལ་ཡོངས་སུ་བརྟགས་ནས་ཞུགས་པ་ལས། སྒྲིབ་པ་སྤོང་བའི་བརྩོན་
འགྲུས་འབྱུང་བས་དེ་ཙམ་ཞིག་དབྱེ་གཞིའོ། །དབྱེ་ངོ་། །མི་དགེ་བ་སྐྱེས་པ་ཡང་དག་པར་སྤོང་
བའི་རྒྱུའི་བརྩོན་འགྲུས་དང་། མ་སྐྱེས་པ་མི་སྐྱེད་པའི་བརྩོན་འགྲུས་དང་། གོ་རིམ་བཞིན་དུ་
དགེ་བ་སྐྱེས་པ་འཕེལ་བའི་རྒྱུའི་བརྩོན་འགྲུས་དང་། མ་སྐྱེས་པ་སྐྱེད་པའི་རྒྱུའི་བརྩོན་འགྲུས་ཏེ་
བཞིའོ། །ཐ་དད་ནི། ངོ་བོ་གཅིག་པ་སྟེ། སྡིག་པ་སྐྱེས་པ་སྤོང་བ་ཉིད། །དགེ་བ་སྐྱེད་པ་ཡིན་
པས་སོ། །གྲངས་ངེས་ནི། སྡིག་པ་འགལ་ཟླ་སྒྲུབ་པ་དང་། འབྲེལ་ཟླ་འགོག་པ་དང་། དགེ་
བའི་འགལ་རྐྱེན་སྤོང་བ་དང་། མཐུན་རྐྱེན་སྒྲུབ་པ་བཞིར་ངེས་པས་རིམ་པ་ལྟར་ཡང་དག་པར་
སྤོང་བ་བཞིར་ངེས་སོ། །གཉིས་པ་ནི། ཚོགས་ལམ་འབྲིང་ནས་སོ། །གསུམ་པ་ནི། དེ་དང་
མཚུངས་ལྡན་གྱི་སེམས་བྱུང་ངོ་། །བཞི་པ་ལ། སྒོམ་ཚུལ་དང་། སྒོམ་པའི་དབྱེ་བ་གཉིས་སོ། །
དང་པོ་ནི། མདོ་ལས། སྡིག་པ་སྐྱེས་པ་སྤང་བའི་ཕྱིར་འདུན་པ་བསྐྱེད་དོ། །འབད་དོ། །;
379
OG



༄༅།།དཔལ་ལྡན་ས་སྐྱ་པའི་གསུང་རབ་གླེགས་ཆེན་བཅོ་བརྒྱད་ལས། པོད་དགུ་པ་
བརྩོན་འགྲུས་རྩོམ་མོ། །སེམས་རབ་ཏུ་འཛིན་ཏོ། །རབ་ཏུ་འཇོག་གོ །དེ་བཞིན་དུ་སྦྱར་ཏེ་
གསུངས་པས། དང་པོར་བྱེད་འདོད་པའི་འདུན་པ་བསྐྱེད་དོ། །དེ་ལ་བརྟེན་ནས་ཞི་གནས་
དང་ལྷག་མཐོང་གི་རྣལ་འབྱོར་སྒོམ་པ་ནི། འབད་པའོ། །དེའང་ཞི་གནས་དང་། རབ་ཏུ་་
འཛིན་པ་དང་། བཏང་སྙོམས་ཀྱི་རྒྱུ་མཚན་དང་བཅས་པར་སྒོམ་སྟེ། དེའང་ཞི་གནས་དང་
རབ་ཏུ་འཛིན་པས་ཉེ་བའི་ཉོན་མོངས་ཞུམ་རྒོད་ཀྱི་གཉེན་པོར་བརྩོན་འགྲུས་རྩོམ་མོ། །ཇི་
ལྟར་རྩོམ་ན། ཤེས་རབ་ཀྱིས་རབ་ཏུ་འཛིན། ཞི་གནས་ཀྱིས་ཡང་དག་པར་འཇོག་གོ །མཉམ་
པ་ཐོབ་ནས་བཏང་སྙོམས་སུ་འཇོག་གོ །དགེ་མི་དགེ་ནི། ཐུན་མོང་དུ་དགེ་བ་བཅུ། མི་དགེ་
བ་བཅུ། ཁྱད་པར་ཐེག་ཆེན་ནི། མདོ་ལས། གང་ཡིད་ལ་བྱེད་པ་ནི། མི་དགེ་བའོ། །གང་
ཡིད་ལ་མི་བྱེད་པ་ནི། དགེ་བའོ། །ཞེས་པ་ལྟར་རོ། །འདུན་པ་ལ་ནི་བརྟེན་ནས་སུ། །རྣལ་
འབྱོར་རྒྱུ་མཚན་བཅས་སྒོམ་པ། །ཡང་དག་སྤོང་བ་ཐམས་ཅད་ལ། །གཉེན་པོ་ཞེས་ནི་ངེས་
པར་བརྗོད། །ཅེས་སོ། །གཉིས་པ་ནི། འཁོར་བ་ཉེ་བར་སྤྱོད་པ་དང་། །སྒྲིབ་པ་དག་ནི་
འདོར་བ་དང་། །ཡིད་ལ་བྱེད་པ་འདོར་བ་དང་། །ས་རྣམས་ལ་ནི་འཇུག་པ་དང་། །མཚན་མ་
མེད་པར་གནས་པ་དང་། །ལུང་བསྟན་པ་ནི་ཐོབ་པ་དང་། །སེམས་ཅན་རྣམས་ཡོངས་སྨིན་བྱ་
དང་། །དབང་ནི་བསྐུར་བར་བྱ་བ་དང་། །ཞིང་རྣམས་དག་པར་བྱ་ཕྱིར་དང་། །མཐར་ཐུག་
ཉིད་དུ་བྱ་བའི་ཕྱིར། །བྱང་ཆུབ་སེམས་དཔའ་བློ་ལྡན་རྣམས། །མི་མཐུན་ཕྱོགས་ཀྱི་གཉེན་
པོར་སྒོམ། །ཞེས་པས། འཁོར་བའི་ཕུན་སུམ་ཚོགས་པ་ལ་ཀུན་ནས་ཉོན་མོངས་པ་མེད་པར་
ལོངས་སྤྱོད་པ་དང་། སྒྲིབ་པ་ལྔ་འདོར་བ་དང་། ཉན་རང་གི་ཡིད་ལ་བྱེད་པ་འདོར་བ་དང་།
ས་ལ་འཇུག་པ་དང་། ས་བདུན་པར་མཚན་མ་མེད་པར་གནས་པ་དང་། བརྒྱུད་པར་ལུང་
བསྟན་པ་ཐོབ་པ་དང་། དགུ་པ་སེམས་ཅན་སྨིན་པར་བྱ་བ་དང་། བཅུ་པར་དབང་བསྐུར་བ་
དང་། གསུམ་ཆར་ལ་ཞིང་དག་པར་བྱ་བ་དང་། སངས་རྒྱས་ཀྱི་ས་ལ་མཐར་ཐུག་པར་བྱ་བའི་
ཕྱིར་ཉེས་པ་གང་ཡིན་པ་དེའི་གཉེན་པོར་སྒོམ་པའོ། །ལྔ་པ་ནི། དང་པོ་གཉིས་ཀྱིས་མི་མཐུན་
ཕྱོགས་མ་ལུས་པར་སྤངས་པ་དང་། ཕྱི་མ་གཉིས་ཀྱིས་གཉེན་པོ་མ་ལུས་པར་ཐོབ་ཅིང་འཕེལ་བ་
ཐོབ་བོ། །གསུམ་པ་ནི། སྒྲིབ་པ་སྦྱངས་ནས་འདུན་པ་ལ་སོགས་པས་ཏིང་ངེ་འཛིན་ཡོངས་སུ་
སྤྱོད་པའི་ལམ་ལ། རྫུ་འཕྲུལ་གྱི་རྐང་པའི་རྣམ་པ་བཞི་ལ་སྔར་བཞིན་ལྔ་ལས། དང་པོ་ནི། ཏིང་
ངེ་འཛིན་གྱིས་གྲུབ་པའི་བྱ་བ་རྫུ་འཕྲུལ་ལ་སོགས་པའི་བྱ་བ་བྱ་བའོ། །གཉིས་པ་ནི། ཏིང་ངེ་
380



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འཛིན་ཏེ། དབྱིག་གཉེན་གྱིས། རྫུ་འཕྲུལ་རྐང་པ་ཏིང་འཛིན་ཡིན། །ཞེས་སོ། །འདི་ལ་
གསུམ་ལས། མཚན་ཉིད་ནི། བདག་རྐྱེན་སྤོང་བའི་འདུ་བྱེད་བརྒྱད་བསྟེན་པ་ལས་འབྱུང་བའི་
སེམས་གནས་པ། ལས་སུ་རུང་བའོ། །དེ་སྐད་དུ། དེར་གནས་ལས་སུ་རུང་བ་ཉིད། །དོན་
རྣམས་ཐམས་ཅད་འབྱོར་བར་འགྱུར། །ཉེས་པ་ལྔ་སྤོང་འདུ་བྱེད་བརྒྱུད། །བསྟེན་པའི་རྒྱུ་ལས་
བྱུང་བའོ། །ཞེས་སོ། །མཚོན་བྱ་ནི། རྫུ་འཕྲུལ་གྱི་གཞིའམ་རྟེན་བྱེད་པས་སམ། འདི་ལ་
བརྟེན་ནས་རྫུ་འཕྲུལ་གྱིས་ནམ་མཁའ་ལ་འགྲོ་བ་སོགས་བྱེད་པས་རྐང་པའོ། །མཚན་གཞི་ལ།
དབྱེ་བ་དང་། ས་མཚམས་སོ།
དང་པོ་ལ་བཞི་སྟེ། དབྱེ་གཞི། སྒྲིབ་པ་སྤོང་བའི་བརྩོན་འགྲུས་དང་ལྡན་པ་ནི། ཏིང་
ངེ་འཛིན་གྱིས་སེམས་ལས་སུ་རུང་བ་ཉིད་དུ་བྱེད་པས་སེམས་ལས་སུ་རུང་བའི་རྫུ་འཕྲུལ་གྱི་རྐང་
པ་ཙམ་མོ། །དབྱེ་ངོ་། གུས་སྦྱོར་ལ་བརྟེན་ནས་སེམས་རྩེ་གཅིག་པ་ལ་རེག་པ། འདུན་པའི་
ཏིང་ངེ་འཛིན་དང་། རྟག་སྦྱོར་ལས་སེམས་རྩེ་གཅིག་པ་ལ་རེག་པ། བརྩོན་འགྲུས་ཀྱི་ཏིང་ངེ་
འཛིན་དང་། སྔོན་ཏིང་ངེ་འཛིན་བསྒོམས་པའི་སྐྱེས་ཐོབ་ལ་བརྟེན་ནས་སེམས་རྩེ་གཅིག་པ་ལ་
རེག་པ། སེམས་ཀྱི་ཏིང་ངེ་འཛིན་དང་། གཞན་གྱིས་བསྟན་ནས་ཆོས་རྣམ་འབྱེད་ལ་བརྟེན་
ནས་སེམས་རྩེ་གཅིག་པ་ལ་རེག་པ། དཔྱོད་པའི་ཏིང་ངེ་འཛིན་དང་བཞིའོ། །ཐ་དད་ནི།
ཕལ་ཆེར་ངོ་བོ་ཐ་དད་དོ། །གྲངས་ངེས་ནི། གྲོགས་འདུན་སོགས་བཞི་ཡོད་པས། གྲོགས་
ཅན་རྫུ་འཕྲུལ་རྐང་པ་བཞིར་ངེས་སོ། །གཉིས་པ་ནི། ཚོགས་ལམ་ཆེན་པོ་ནས་སོ། །གསུམ་པ་
ནི། འདུན་པ་དང་། བརྩོན་འགྲུས་དང་། སེམས་དང་། དཔྱོད་པ་དང་། དེ་དག་དང་
མཚུངས་པར་ལྡན་པའི་སེམས་སེམས་བྱུང་རྣམས་སོ། །བཞི་པ་ནི། ཉེས་པ་ལྔའི་གཉེན་པོར་
སྤོང་བའི་འདུ་བྱེད་བརྒྱད་དང་ལྡན་པ་སྒོམ་སྟེ། ཉེས་པ་ལྔ་ནི། ལེ་ལོ། གདམས་ངག་བརྗེད་
པ། བྱིང་རྒོད། བྱིང་རྒོད་མ་ཞི་བ་ན་གཉེན་པོ་འདུ་མི་བྱེད་པ། ཞི་བ་ན་འདུ་བྱེད་པའོ། །དེ་
སྐད་དུ། ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང་། །འདུ་མི་
བྱེད་དང་འདུ་བྱེད་དོ། །འདི་དག་ཉེས་པ་ལྔར་འདོད་དོ། །ཞེས་སོ། །འདུ་བྱེད་བརྒྱད་ནི།
ལེ་ལོའི་གཉེན་པོ་བཞི་སྟེ། རྩོལ་བའི་གནས་འདུན་པ། དེ་ལ་གནས་པ་རྩོལ་བ། འདུན་པའི་
རྒྱུ་སྤང་གཉེན་རྒྱུ་འབྲས་ལ་ཡིད་ཆེས་པའི་དད་པ་སྟེ། དེ་ལས་མངོན་པར་འདོད་པའི་འདུན་པ་
འབྱུང་བས་སོ། །རྩོལ་བའི་འབྲས་བུ་ཤིན་ཏུ་སྦྱངས་པ་སྟེ། བརྩོན་འགྲུས་བརྩམས་པས་ལུས་
381



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
.སེམས་ལས་སུ་རུང་བའི་ཏིང་ངེ་འཛིན་ཐོབ་པའི་ཕྱིར་ཏེ་བཞིའོ། །ལྷག་མ་ནི། ཉེས་པ་བཞིའི་
གཉེན་པོ་སྟེ། རིམ་པ་བཞིན་དུ་ཡང་དག་པའི་དམིགས་པ་མ་བརྗེད་པའི་དྲན་པ། དྲན་པ་དང་
ལྡན་ནས་བྱིང་རྒོད་ལ་བྱིང་རྒོད་དུ་རྟོག་པའི་ཤེས་བཞིན། རྟོགས་ནས་དེ་དང་བྲལ་བར་བྱ་བའི་
ཕྱིར་གཉེན་པོ་འདུ་བྱེད་པའི་སེམས་པ། བྱིང་རྒོད་ཞི་བ་ན་རྣལ་དུ་འཇོག་པའི་བཏང་སྙོམས་
སོ། །དེ་སྐད་དུ། གནས་དང་དེ་ལ་གནས་པ་དང་། །རྒྱུ་དང་འབྲས་བུ་ཉིད་དུའོ། །དམིགས་
པ་བརྗེད་པར་མ་གྱུར་དང་། །བྱིང་དང་རྒོད་པ་རྟོག་པ་དང་། །དེ་སྤོང་མངོན་པར་འདུ་བྱེད་
དང་། །ཞི་ཚེ་རྣལ་དུ་འཇོག་པའོ། །ཞེས་སོ། །ལྔ་པ་ནི། དེ་ལྟར་ཏིང་ངེ་འཛིན་ལེགས་པར་
སྦྱངས་པས་རྫུ་འཕྲུལ་ལ་སོགས་པ་གང་མངོན་དུ་བྱེད་འདོད་པ་དེ་ལ་སེམས་གཏད་པས་ཇི་ལྟར་
འདོད་པ་བཞིན་དེ་དང་དེ་མངོན་དུ་འགྱུར་པས་རང་གཞན་གྱི་དོན་འགྲུབ་སྟེ། བརྟན་པ་
རྣམས་ཀྱི་རྫུ་འཕྲུལ་གྱི། །རྐང་པ་མཚན་ཉིད་མཆོག་ལྡན་བཞི། །བདག་ཉིད་དང་ནི་གཞན་
དག་གི །དོན་ཀུན་འགྲུབ་པའི་ཕྱིར་སྐྱེའོ། །ཞེས་སོ། །གཞི་གང་ཞེ་ན། རྟེན། དབྱེ་བ།
ཐབས། མངོན་པར་སྒྲུབ་པ་སྟེ། རྟེན་དང་རབ་ཏུ་དབྱེ་བ་དང་། ། ཐབས་དང་མངོན་པར་
སྒྲུབ་པ་སྟེ། །བློ་ལྡན་རྫུ་འཕྲུལ་རྐང་པ་རྣམས། །རྣམ་པ་ཀུན་ཏུ་རྣམ་གཞག་འདོད། །བསམ་
གཏན་ཕ་རོལ་ཕྱིན་བརྟེན་ནས། །རབ་ཏུ་དབྱེ་བ་དག་དང་ཐབས། །རྣམ་བཞི་མངོན་པར་
སྒྲུབ་པ་ནི། །རྣམ་པ་དྲུག་ཏུ་བརྗོད་པ་ཡིན། །ཞེས་པས་བསམ་གཏན་གྱི་ཕར་ཕྱིན་ནི། རྟེན་
ནོ། །རབ་ཏུ་དབྱེ་བ་བཞི་ནི། སྔར་བཞིན་ནམ། ཡང་ན། འདུན་པ་བསྐྱེད་པ་ན་སེམས་རྩེ་
གཅིག་པ་ལ་རེག་པ་འདུན་པའི་ཏིང་ངེ་འཛིན། འབད་པ་དང་བརྩོན་འགྲུས་རྩོམ་པ་ན་སེམས་
རྩེ་གཅིག་པ་ལ་རེག་པ་བརྩོན་འགྲུས་ཀྱི། སེམས་རབ་ཏུ་འཇོག་པ་ན་རྩེ་གཅིག་པ་ལ་རེག་པ་
སེམས་ཀྱི། སེམས་རབ་ཏུ་འཛིན་པ་ན་རྩེ་གཅིག་པ་ལ་རེག་པ་དཔྱོད་པའི་ཏིང་ངེ་འཛིན་དང་
བཞིའོ། །ཐབས་བཞི་ནི། སྤོང་བའི་འདུ་བྱེད་ཀྱི་དང་པོ་གསུམ། འབད་པར་བྱེད་པའི་ཐབས་
ཏེ། དད་ཅིང་དོན་དུ་གཉེར་ན་འབད་པའི་ཕྱིར་རོ། །ཤིན་ཏུ་སྦྱངས་པ་ནི། ལུས་སེམས་ལ་
ཕན་འདོགས་པའི་ཐབས་སོ། །དྲན་པས་དམིགས་པ་ལས་མི་འཕྲོ་བར་བྱེད། ཤེས་བཞིན་གྱིས་
འཕྲོས་པ་ངོས་ཟིན་པས་ཉེ་བར་གཏོད་པའི་ཐབས་སོ། ། སེམས་པ་དང་། བཏང་སྙོམས་ནི།
བྱིང་རྒོད་དང་ཉོན་མོངས་པའི་གཉེན་པོའི་ཐབས་ཏེ། གཅིག་ནི་འབད་པར་བྱེད་པ་སྟེ།
གཉིས་པ་ཕན་འདོགས་བདག་ཉིད་དོ། །གསུམ་པ་གཏོད་པར་བྱེད་པ་སྟེ། །བཞི་པ་གཉེན་པོ་བ
382



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པ་ཡིན་ནོ། །ཞེས་སོ། །མངོན་པ་སྒྲུབ་པ་དྲུག་ནི། འབྲས་བུ་སྟེ། ཤེས་བྱ་མཐོང་བའི་སྤྱན་ལྔ།
གདམས་ངག་གི་རྒྱུ་མངོན་ཤེས་དྲུག །ཏིང་ངེ་འཛིན་གྱིས་རྣམ་པར་རྩེ་བ་དང་། སྨོན་ལམ་ཁྱད་
པར་ཅན་གྱིས་རྩེ་བ་དང་། དབང་བཅུ་དང་། ཆོས་ཐོབ་པ། སྟོབས་བཅུ་མི་འཇིགས་པ་སོགས་
ཐོབ་པ་སྒྲུབ་པ་སྟེ། མཐོང་བ་དང་ནི་གདམས་ངག་དང་། །གནས་པས་རྣམ་པར་རྩེ་བ་དང་།
སྨོན་ལམ་དང་ནི་དབང་དག་དང་། །ཆོས་ཐོབ་པ་ནི་སྒྲུབ་པའི་ཕྱིར། །ཞེས་སོ། །བཞི་པ་
བདེན་པ་མངོན་པར་རྟོགས་པ་དྲོད་རྩེ་ལ་སྦྱོར་བའི་ལམ་ལ་དབང་པོའི་རྣམ་པ་ལྔ་ལ་སྔར་བཞིན་
ལྔ་ལས། དང་པོ་ནི། སྤྱིར་འཕགས་པའི་བདེན་པ་བཞི། བྱེ་བྲག་ཏུ་དད་སོགས་ལྔའི་རིམ་པ་
བཞིན་དུ་བྱང་ཆུབ་དང་། བྱང་སེམས་ཀྱི་སྤྱོད་པ་དང་། ཐེག་ཆེན་གྱིས་བསྡུས་པའི་ཐོས་པ་
དང། ཞི་གནས་དང་། ལྷག་མཐོང་སྟེ། བྱང་ཆུབ་སྤྱོད་དང་ཐོས་མཆོག་དང་། །ཞི་གནས་
ལྷག་མཐོང་དད་སོགས་ཀྱི། །གཞི་ཡིན་པར་ནི་ཤེས་བྱ་སྟེ། །དོན་སྒྲུབ་བྱེད་པའི་སྐབས་ཀྱིས་
སོ། །ཞེས་སོ། ། གཉིས་པ་ནི། དད་སོགས་ཏེ། འདི་ལ་གསུམ་ལས། མཚན་ཉིད་ནི།
འཕགས་པའི་ལམ་ཡང་དག་པར་འགྲུབ་པའི་བདག་པོར་གྱུར་པ་གང་ཞིག །དྲོད་རྩེས་བསྡུས་
པའོ། །མཚོན་བྱ་ནི། འཕགས་པའི་ལམ་སྒྲུབ་པ་ལ་དབང་བྱེད་པ་དང་། སྔར་གྱི་དམིགས་པ་
བྱང་ཆུབ་ལ་སོགས་པའི་དོན་གང་ཡིན་པ་དེ་ལ་དབང་བྱེད་པས་དབང་པོའོ། །མཚན་གཞི་ལ།
དབྱེ་བ་དང་། ས་མཚམས་གཉིས་ཀྱི་དང་པོ་ལ། དབྱེ་གཞི་འདིར་སྨོས་དབང་པོ་ཙམ་མོ། །
དབྱེ་ངོ་། བྱང་ཆུབ་ལ་ཡིད་ཆེས་ཤིང་འདུན་པའི་དད་པ་དང་། བྱང་སེམས་ཀྱི་སྤྱོད་པ་ལ་སྦྱོར་
བའི་བརྩོན་འགྲུས་དང་། ཐོས་པའི་དམིགས་པ་མ་བརྗེད་པའི་དྲན་པ་དང་། ཞི་གནས་ལས་
སེམས་མི་འཕྲོ་བའི་ཏིང་ངེ་འཛིན་དང་། ལྷག་མཐོང་གིས་ཆོས་རབ་ཏུ་རྣམ་པར་འབྱེད་པའི་
ཤེས་རབ་སྟེ། དེ་དག་ཉིད་ནི། དབང་བྱེད་པས་དབང་པོ་སྟེ། ལྔའོ། །དེ་སྐད་དུ། ཐར་པའི་
ཆ་དང་མཐུན་བསྐྱེད་ནས། །འདུན་དང་སྦྱོར་བར་དབང་བྱེད་དེ། །དམིགས་པ་བརྗེད་པར་མ་
གྱུར་དང་། །མི་འཕྲོ་རྣམ་པར་འབྱེད་ཀྱང་ངོ་། །ཞེས་སོ། །ཐ་དད་ནི། ཕལ་ཆེར་ངོ་བོ་ཐ་དད་
དེ། སྔ་ཕྱི་རྒྱུ་འབྲས་ཡིན་པའི་ཕྱིར་རོ། །གྲངས་ངེས་ནི། གཞི་དམིགས་པ་ལྔ་ཡོད་པས་དེ་ལ་
དབང་བྱེད་པའི་དབང་པོའང་ལྔར་ངེས་སོ། ། གཉིས་པ་ནི། རྫུ་འཕྲུལ་རྐང་བཞིས་སེམས་
ཡོངས་སུ་སྦྱོང་བ་བྱས་པ་ལ་དྲོ་བ་དང་རྩེ་མོའི་སྦྱོར་བ་འབྱུང་བས་འདིར་སྨོས་དབང་པོ་དྲོ་བ་དང་
རྩེ་མོའི་ངོ་བོ་ཉིད་ཡིན་ནོ། །གསུམ་པ་ནི། དེ་དག་དང་མཚུངས་ལྡན་གྱི་སེམས་སེམས་བྱུང་
383



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
:
：རྣམས་སོ། །བཞི་པ་ནི། དད་པས་བདེན་པ་རྣམས་ལ་ཡིད་ཆེས་པའི་ཚུལ་གྱིས་སྒོམ། བརྩོན་
འགྲུས་ཀྱིས་ཡིད་ཆེས་ནས་བདེན་པ་མངོན་པར་རྟོགས་པར་བྱ་བའི་ཕྱིར་སྤྲོ་བས་སྒོམ། དྲན་
པས་མི་བརྗེད་པའི་ཚུལ་གྱིས་སྒོམ། ཏིང་ངེ་འཛིན་གྱིས་དྲན་པས་མ་བརྗེད་པའི་དོན་སེམས་རྩེ་
གཅིག་པས་སྒོམ། ཤེས་རབ་ཀྱིས་མཉམ་པར་གཞག་པའི་དོན་རྣམ་པར་འབྱེད་པའི་ཚུལ་གྱིས་
སྒོམ་མོ། །ལྔ་པ་ནི། བདེན་པ་མྱུར་དུ་མངོན་པར་རྟོགས་པར་བྱེད་པ་དང་། གནས་སྐབས་
སྦྱོར་ལམ་དྲོད་སོགས་སྒྲུབ་པའོ། །ལྔ་པ་ནི། དེ་ལྟར་དབང་ཐོབ་པ་ནི། དེ་མ་ཐག་ཏུ་བདེན་པ་
རྟོགས་པར་བྱ་བའི་ཕྱིར་མི་མཐུན་ཕྱོགས་མ་དད་པ་ལ་སོགས་པ་ཟིལ་གྱིས་གནོན་པ་མངོན་པར་
རྟོགས་པ་དང་འབྲེལ་བའི་ལམ་ལ་སྟོབས་ཀྱི་རྣམ་པ་ལྔ་ནི། སྔར་གྱི་དབང་པོ་ལྔ་པོ་ཉིད། མི་
མཐུན་ཕྱོགས་ངེས་པར་བསྲབས་པས་ཚུར་མི་རྫི་བས་སྟོབས་ཏེ། འདི་ལའང་ལྔ་ལས། དང་པོ་
སྔར་བཞིན་ནོ། །
གཉིས་པ་ལ་གསུམ་ལས། མཚན་ཉིད་ནི། དབང་པོ་ཉིད་མི་མཐུན་པའི་ཕྱོགས་ཀྱིས་མི་
རྫི་བར་གྱུར་པ། བཟོད་མཆོག་གིས་བསྡུས་པ་སྟེ། མི་མཐུན་ཕྱོགས་ཉམས་ཆུང་བས་གང་། །
དེ་དག་ཉིད་ལ་སྟོབས་ཞེས་བྱ། །ཞེས་སོ། །མཚོན་བྱ་ནི། མི་མཐུན་ཕྱོགས་སྲབ་པས་གཉེན་
པོ་སྟོབས་དང་ལྡན་པས་སྟོབས་ཏེ། དེ་སྐད་དུ། མི་མཐུན་ཕྱོགས་ནི་སྲབ་པའི་ཕྱིར། །སྟོབས་
ལྡན་འབྲས་བུ་ཕྱི་མ་ཡིན། །ཞེས་སོ། །མཚན་གཞི་ལ། དབྱེ་བ། ས་མཚམས་གཉིས་ཀྱི་དང་
པོ་ལ་བཞི་ལས། དབྱེ་གཞི། སྟོབས་ཙམ་མོ། །དབྱེ་ངོ། མ་དད་པ་འཇོམས་པ་དད་པ་དང།
ལེ་ལོ་འཇོམས་པ་བརྩོན་འགྲུས་དང་། རྗེས་ངས་འཇོམས་པ་དྲན་པ་དང་། རྣམ་གཡེང་
འཇོམས་པ་ཏིང་ངེ་འཛིན་དང་། གཏི་མུག་འཇོམས་པ་ཤེས་རབ་ཀྱི་སྟོབས་ཀྱི་རྣམ་པ་ལྔའོ། །
ཐ་དད་ནི། སྔར་བཞིན་ནོ། །གྲངས་ངེས་ནི། སྤང་བྱ་མ་དད་པ་སོགས་ལྔ་ཡོད་པས་དེའི་
གཉེན་པོར་ལྔར་ངེས་སོ། །གཉིས་པ་ནི། དྲོ་བ་དང་། སོགས་པ་རྩེ་མོ་ཐོབ་པ་ལ་བཟོད་པ་
དང་། ཆོས་མཆོག་འབྱུང་བས་སྟོབས་ལྔ་ནི་བཟོད་པ་དང་ཆོས་མཆོག་གི་ངོ་བོ་ཉིད་དོ། །དེ་
སྐད་དུ། དབང་པོ་རྣམས་དང་སྟོབས་རྣམས་ལ། །ངེས་འབྱེད་ཆ་མཐུན་གཉིས་གཉིས་སོ། །
ཞེས་སོ། །གསུམ་པ་དང་བཞི་པ་ནི། སྔར་བཞིན་ནོ། །ལྔ་པ་ནི། མི་མཐུན་ཕྱོགས་ལྔ་པོ་
བསྲབས་པ་དང་ས་ལ་འཇུག་པའོ། །དད་སོགས་ས་ལ་འཇུག་པ་སྟེ། །ཀུན་ནས་ཉོན་མོངས་
ཅན་དུ་འདོད། །ཅེས་སོ། །དྲུག་པ་ནི། དེ་ཁོ་ན་ཉིད་སོ་སོ་རང་གིས་མངོན་པར་རྟོགས་པའི་
384



༄༅ །མངོན་པར་རྟོགས་པའི་ནུ་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ལམ་ལ་བྱང་ཆུབ་ཡན་ལག་གི་རྣམ་པ་བདུན་ལ་སྔར་བཞིན་ལས། དང་པོ་ནི། བདེན་བཞིའི་
ཆོས་ཡང་དག་པ་ཇི་ལྟ་བའོ། །གཉིས་པ་ནི། དྲན་སོགས་བདུན་ཏེ། འདི་ལ་གསུམ་ལས།
མཚན་ཉིད་ནི། དེ་ཁོ་ན་ཉིད་མངོན་སུམ་གྱིས་རྟོགས་པའི་ཡན་ལག་མཐོང་ལམ་གྱིས་བསྡུས་
པའོ། །མཚོན་བྱ་ནི། ཟད་པ་དང་མི་སྐྱེ་བ་ཤེས་པའི་བྱང་ཆུབ་ཀྱི་རྒྱུར་གྱུར་པས་བྱང་ཆུབ་ཡན་
ལག་གོ །བྱང་ཆུབ་ཀྱི་རང་བཞིན་དང་གནས་ལ་སོགས་པའི་སྒོ་ནས་ཡན་ལག་ཏུ་གྱུར་པས་བྱང་
ཆུབ་ཡན་ལག་གོ །མཚན་གཞི་ལ། དབྱེ་བ། ས་མཚམས་གཉིས་སོ། །དང་པོ་ལ། དབྱེ་གཞི་
བྱང་ཆུབ་ཡན་ལག་ཙམ་མོ། །དབྱེ་ངོ༌། དམིགས་རྣམ་མ་བརྗེད་པའི་དྲན་པ་ཤེས་བྱ་མ་རྟོགས་
པ་རྟོགས་པར་བྱེད་པ་འཁོར་ལོ་ལྟ་བུ་དང་། ཤེས་བྱ་མ་རྒྱུས་རྒྱུས་བྱའི་ཕྱིར། །དྲན་པ་དག་ནི་
ཀུན་ཏུ་སྤྱོད། ། ཅེས་སོ། ། གང་ཟག་དང་། ཆོས་སུ་འཛིན་པའི་རྣམ་རྟོག་གི་མཚན་མ་
འཇོམས་པས་ཆོས་རབ་ཏུ་རྣམ་པར་འབྱེད་པའི་ཤེས་རབ་ནི། གླང་པོ་ཆེ་ལྟ་བུའོ། །འདི་ཡི་
རྣམ་འབྱེད་རྟོག་པ་ཡི། །མཚན་མ་ཐམས་ཅད་འཇོམས་པར་བྱེད། །ཅེས་སོ། །མངོན་པར་
ཤེས་པ་མྱུར་དུ་སྒྲུབ་པའི་བརྩོན་འགྲུས་ནི། རྟ་ལྟ་བུའོ། །འདི་ཡི་བརྩོན་འགྲུས་མ་ལུས་པ། །
མྱུར་དུ་རྟོགས་པར་བྱ་ཕྱིར་འཇུག །བརྩོན་འགྲུས་བརྩམས་པ་ལས་ཆོས་ཀྱི་སྣང་བ་རྣམ་པར་
འཕེལ་བས་རྟག་ཏུ་ལུས་སེམས་ཚིམ་པར་བྱེད་པའི་དགའ་བ་ནི། ནོར་བུ་ལྟ་བུའོ། །ཆོས་ཀྱི་
སྣང་བ་རྣམ་འཕེལ་བའི། །དགའ་བས་རྟག་ཏུ་རྒྱས་པར་འགྱུར། །ཞེས་སོ། །ལུས་སེམས་ཀྱི་
གནས་ངན་ལེན་ལས་ཐར་པས་ལུས་སེམས་ལས་སུ་རུང་བའི་བདེ་བ་ཐོབ་པས་ཤིན་ཏུ་སྦྱངས་པ་
ནི། བཙུན་མོ་ལྟ་བུའོ། ། སྒྲིབ་པ་ཀུན་ལས་ཐར་པའི་ ཕྱིར། ། ཤིན་ཏུ་སྦྱངས་པས་བདེ་
ཐོབ། །ཞེས་སོ། །བསམ་པའི་དོན་གནས་གྱུར་པའི་འབྱོར་པ་ཐམས་ཅད་སྒྲུབ་ཅིང་འབྱུང་བས་
རྩེ་གཅིག་པའི་ཏིང་ངེ་འཛིན་ནི། ཁྱིམ་བདག་ལྟ་བུའོ། ། ཏིང་ངེ་འཛིན་ལས་བསམ་པའི་
དོན། །འབྱོར་པ་ཉེ་བར་སྐྱེ་བར་འགྱུར། །ཞེས་སོ། །བཏང་སྙོམས་ནི། རྣམ་པར་མི་རྟོག་
པའི་ཡེ་ཤེས་ཏེ། དེས་བྱང་སེམས་འདོད་པ་བཞིན་དུ་གནས་ཏེ། རྗེས་ཐོབ་ཀྱིས་ཤེས་བྱ་མ་
རྟོགས་པ་འབུལ། རྟོག་པ་འདོར། རྣམ་པར་མི་རྟོག་པ་མཉམ་གཞག་གིས་རྩོལ་མེད་དུ་གནས་
པར་བྱེད་པས་བློན་པོ་ལྟ་བུ་སྟེ། བཏང་སྙོམས་ཀྱིས་ནི་ཐམས་ཅད་དུ། །འདི་ནི་ཇི་ལྟར་འདོད་
བཞིན་གནས། །རྗེས་ལ་ཐོབ་དང་མི་རྟོག་པའི། །གནས་པ་མཆོག་གིས་རྟག་ཏུ་གནས། །
ཡོན་ཏན་ལྟ་བུའི་སེམས་པ་ནི། །འཁོར་ལོས་བསྒྱུར་དང་འདྲ་བར་འཇུག །རྟག་ཏུ་རིན་ཆེན་བ་
385



# །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
༔
ནབདུན་ལྟ་བུའི། །བྱང་ཆུབ་ཡན་ལག་རྣམས་ཀྱི་བསྐོར། །ཞེས་སོ། །ཡང་དག་བྱང་ཆུབ་ཡན་
ལག་གི་རྣམ་པ་ཞེས་རེ་རེ་ལ་སྦྱར་རོ། །ཐ་དད་ནི། ཅི་རིགས་པའོ། །གྲོངས་ངེས་ལ། དྲན་པ་
ནི། གནས་ཀྱི་ཡན་ལག་སྟེ། དེ་ལ་བརྟེན་ནས་གཞན་ཐམས་ཅད་འབྱུང་བའི་ཕྱིར་རོ། །ཆོས་སྟེ
རབ་ཏུ་རྣམ་འབྱེད་ནི། རང་བཞིན་གྱིས་ཡན་ལག་སྟེ། མཐོང་ལམ་བྱང་ཆུབ་ནི། དེའི་ངོ་བོ་
ཡིན་པའི་ཕྱིར་རོ། །བརྩོན་འགྲུས་ནི། ངེས་པར་འབྱུང་བའི་ཡན་ལག་སྟེ། དེས་བགྲོད་བྱ་
མཐར་ཐུག་མ་ཐོབ་བར་དུ་ལམ་རྒྱུན་མི་གཅོད་པའི་ཕྱིར་རོ། །དགའ་བ་ནི། ཕན་ཡོན་གྱི་ཡན་
ལག་སྟེ། སེམས་དགའ་བར་བྱེད་པའི་ཕྱིར་རོ། །ལྷག་མ་གསུམ་ཉོན་མོངས་པ་མེད་པའི་ཡན་
ལག་སྟེ། དེ་ལ་གཞི་གང་གིས་ཉོན་མོངས་པ་མེད་པ་ནི། ཤིན་ཏུ་སྦྱངས་པ་སྟེ། གནས་ངན་
ལེན་གཅོད་པས་སོ། །གནས་གང་ལ་བརྟེན་ནས་ཀུན་ནས་ཉོན་མོངས་པར་མི་འགྱུར་བ་ནི།
ཏིང་ངེ་འཛིན་ཏེ། དེ་ལ་གནས་པས་གནས་འགྱུར་བའི་ཕྱིར་རོ། །ཉོན་མོངས་པ་གང་ཡང་
མེད་པའི་ངོ་བོ་བཏང་སྙོམས་ཏེ། བྱིང་རྒོད་ལ་སོགས་པའི་ཉོན་མོངས་པ་མེད་པའི་གནས་
སྐབས་ཀྱི་ངོ་བོ་ཡིན་པའི་ཕྱིར་རོ། །དེ་སྐད་དུ། རང་བཞིན་ཡན་ལག་གནས་ཡན་ལག །
གསུམ་པ་ངེས་འབྱུང་ཡན་ལག་སྟེ། །བཞི་པ་ཕན་ཡོན་ཡན་ལག་ཡིན། །རྣམ་གསུམ་ཉོན་
མོངས་མེད་ཡན་ལག །འདི་ལ་གཞི་དང་གནས་དང་ནི། །ངོ་བོ་ཉིད་དུ་བསྟན་པ་ཡིན། །ཞེས་
སོ། །གཉིས་པ་ནི། དྲོ་བ་དང་། སོགས་པ་རྩེ་མོ། བཟོད་པ། ཆོས་མཆོག་བཞི་རྟོགས་ཤིང་། པ
ཐོབ་པ་ལ་བདེན་པ་མཐོང་བའི་ལམ་འབྱུང་བས་དེའི་ཚེ་ཡོད་དེ། སར་ཞུགས་པ་ལ་བྱང་ཆུབ་
ཀྱི། །ཡན་ལག་རྣམ་པར་གཞག་པར་བརྗོད། ། ཅེས་སོ། ། གསུམ་པ་ནི། དེ་དག་དང་
མཚུངས་ལྡན་གྱི་སེམས་སེམས་བྱུང་ངོ་། །བཞི་པ་ནི། དྲན་པ་ཡང་དག་བྱང་ཆུབ་ཀྱི་ཡན་ལག་
གིས་དུཁ་ལ་དུཁར་རྟོགས་ཏེ། དེས་དབེན་པ་ལ་གནས་ཤིང་ཚོལ། ཀུན་འབྱུང་སྲིད་པ་ཡིན་
ལ་དེ་དུཁ་ཀུན་འབྱུང་བར་དམིགས་པས་དེ་ལས་འདོད་ཆགས་དང་བྲལ་བ་ཚོལ་ཞིང་གནས།
འགོག་པ་ལ་དུཁ་འགག་པར་དམིགས་པས་དེ་མངོན་དུ་བྱ་བ་ལ་གནས། ལམ་ནི། དུཁ་
རྣམ་པར་སྤོང་བས་དེ་ལ་དམིགས་ནས་ཡོངས་སུ་བསྒྱུར་བའམ་རྒྱུད་ལ་བསྟེན་བྱར་སྒོམ་པའོ། །
ལྷག་མ་རྣམས་ཀྱང་དེ་བཞིན་ནོ། །ལྔ་པ་ནི། མཐོང་སྤང་སྤངས་པ་ཐོབ་པའོ། །བདུན་པ་སྒོམ་
སྤང་རྣམ་པར་དག་པ་ངེས་པར་འབྱུང་བའི་ལམ་ལ། འཕགས་པའི་ལམ་ཡན་ལག་གི་རྣམ་པ་
བརྒྱད་ལ་སྔར་བཞིན་ལྔ་ལས། དང་པོ་ནི། མཐོང་ལམ་གྱིས་ཇི་ལྟར་མཐོང་བའི་བདེན་པའི་1
386
-



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ཆོས་ཉིད་དོ། །གཉིས་པ་ནི། ལྟ་བ་སོགས་བརྒྱུད་དེ། འདི་ལ་གསུམ་ལས། མཚན་ཉིད་ནི།
སྒོམ་སྤང་དག་པར་བྱ་བའི་ཕྱིར་ངེས་པར་འབྱིན་པའི་ཐབས། སྒོམ་ལམ་གྱི་ཡན་ལག་ཏུ་གྱུར་
པའོ། །མཚོན་བྱ་ནི། སྒོམ་པའི་ལམ་གྱི་ཡན་ལག་གམ། རྒྱུར་གྱུར་པས་འཕགས་པའི་ལམ་
ཡན་ལག་གོ །མཚན་གཞི་གཉིས་ཏེ། དབྱེ་བ་དང་། ས་མཚམས་སོ། །དང་པོ་དབྱེ་གཞི།
འཕགས་པའི་ལམ་གྱི་ཡན་ལག་ཙམ་མོ། །དབྱེ་ངོ་ལ། ཡང་དག་པའི་ཞེས་ཀུན་གྱི་མགོ་ལ་སྦྱར།
འཕགས་པའི་ལམ་ཡན་ལག་གི་རྣམ་པ་ཞེས་ཀུན་གྱི་མཇུག་ཏུ་སྦྱར་ལ། མཐོང་ལམ་གྱི་འོག་ཏུ་
མཐོང་ལམ་གྱིས་ཡང་དག་པ་ཇི་ལྟ་བ་བཞིན་རྟོགས་པའི་རྗེས་སུ་འཇུག་པ་ཡང་དག་པའི་ལྟ་བ།
རྟོག་པ་དེ་ཉིད་ཀྱིས་རྣམ་པར་གཞག་པ་བདག་གིས་འདི་ལྟ་བུ་ཞིག་རྟོགས་སོ་ཞེས་རྣམ་པར་
འཇོག་ཅིང་ཐ་སྙད་བྱེད་པ་དང་། དེས་རྣམ་པར་གཞག་པ་མདོ་སྡེ་ལ་སོགས་པའི་དོན་རྟོགས་པ་
ནི། ཡང་དག་པའི་རྟོག་པ། ངག་གི་ལས་རྣམ་པར་དག་པ་ཡང་དག་པའི་ངག །ལུས་ཀྱི་ལས་
རྣམ་པར་དག་པ་ཡང་དག་པའི་ལས་ཀྱི་མཐའ། ངག་གི་ཁ་གསག་སོགས་དང་། ལུས་ཀྱི་སྤྱོད་
ལམ་བཅོས་མ་སོགས་མེད་པའི་གཉིས་ཀའི་ལས་རྣམ་པར་དག་པས་ཡང་དག་པའི་འཚོ་བ་དང་།
ཡུན་རིང་པོར་མི་སྐྱེ་བར་ཤེས་སྒྲིབ་ཀྱི་གཉེན་པོར་སྒོམ་པ་ཡང་དག་པའི་རྩོལ་བ་དང་། ཞི་གནས་
དང་རབ་ཏུ་འཛིན་པ་དང་བཏང་སྙོམས་ཀྱི་རྒྱུ་མཚན་ལ་བྱིང་རྒོད་མེད་པར་ལམ་མངོན་དུ་བྱ་
བའི་སྒྲིབ་པའི་གཉེན་པོར་ཡང་དག་པའི་དྲན་པ་དང་། མངོན་ཤེས་སོགས་ཡོན་ཏན་ཁྱད་པར་
ཅན་མངོན་པར་སྒྲུབ་པའི་སྒྲིབ་པའི་གཉེན་པོར་ཡང་དག་པའི་ཏིང་ངེ་འཛིན་ཏེ། དེ་ཡི་འོག་ཏུ་
ཇི་ལྟ་བུར། །རྟོག་པའི་རྗེས་སུ་འཇུག་པ་སྐྱེས། །རྣམ་གཞག་ཇི་བཞིན་རྟོགས་པ་དང་། །རྣམ་
པར་གཞག་པ་འཇུག་པ་དང་། །ལས་གསུམ་རྣམ་པར་གཞག་པ་དང་། །ཤེས་བྱ་དག་དང་ལམ་
དང་ནི། །ཡོན་ཏན་ཁྱད་པར་ཅན་གྱི་ནི། །སྒྲིབ་པའི་གཉེན་པོར་སྒོམ་པའོ། །ཞེས་སོ། །ཐ་
དད་ནི། ཅི་རིགས་པ་སྟེ། འགའ་ཞིག་དངོས་པོ་ཐ་དད་འགའ་ཞིག་ངོ་བོ་གཅིག་པའོ། །
གྲངས་ངེས་ལ། ཡང་དག་པའི་ལྟ་བ་ནི། མཐོང་བའི་ལམ་ཡོངས་སུ་གཅོད་པའི་ཡན་ལག་སྟེ།
སྒོམ་ལམ་རྗེས་ཐོབ་དེས་རང་གི་རྟོགས་པ་ལྟར་ངེས་པར་འཛིན་པའི་ཕྱིར་རོ། །རྟོག་པ་དང་
ངག་ནི། གཞན་གོ་བར་བྱེད་པའི་ཡན་ལག་སྟེ། རྟོགས་པས་ཀུན་ནས་བསླངས་ཏེ་ངག་གིས་
བརྗོད་པས་གཞན་གྱིས་གོ་བར་ནུས་པས་སོ། །ངག །ལས་ཀྱི་མཐའ། འཚོ་བ་གསུམ་གཞན་
ཡིད་ཆེས་པར་བྱེད་པའི་ཡན་ལག་སྟེ། ངག་གིས་བསྙད་པ་དང་འབྲེལ་བའི་གཏམ་གྱིས་ལྟ་བ་བ
387



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་།
r
9རྣམ་དག་ཏུ་ཡིད་ཆེས་སོ། །ལས་ཀྱི་མཐས་བྱ་བ་མ་ཡིན་པ་མི་བྱེད་པས་ཚུལ་ཁྲིམས་རྣམ་དག་ཏུ་
ཡིད་ཆེས་སོ། །འཚོ་བས་ཆོས་གོས་སོགས་ཇི་ལྟར་སྣང་བ་བཞིན་ལོངས་སྤྱོད་པས་ཡོ་བྱད་
བསྙུངས་པ་ལ་ཡིད་ཆེས་སོ། །ལྷག་མ་གསུམ་གཉེན་པོའི་ཡན་ལག་སྟེ། རྩོལ་བས་ལམ་སྒོམ་པ་
སྒོམ་སྤང་ཉོན་མོངས་པའི་གཉེན་པོ་བྱེད་དོ། །དྲན་པ་ཞི་གནས་ཀྱི་རྒྱུ་མཚན་ལ་སོགས་མ་
བརྗེད་པས་ཉེ་བའི་ཉོན་མོངས་བྱིང་རྒོད་ཀྱི་གཉེན་པོ་བྱེད་དོ། །ཏིང་ངེ་འཛིན་གྱིས་བསམ་
གཏན་ལ་གནས་ནས་མངོན་ཤེས་སོགས་སྒྲུབ་པའི་དབང་གིས་མི་མཐུན་ཕྱོགས་ཀྱི་གཉེན་པོ་
བྱེད་པས་བརྒྱད་དོ། །དེ་སྐད་དུ། ཡོངས་སུ་གཅོད་དང་གོ་བྱེད་དང་། །རྣམ་གསུམ་གཞན་
ཡིད་ཆེས་པར་བྱེད། །མི་མཐུན་ཕྱོགས་ཀྱི་གཉེན་པོར་ནི། །ལམ་གྱི་ཡན་ལག་དེ་བརྒྱད་དོ། །
ལྟ་དང་ཚུལ་ཁྲིམས་ཡོ་བྱད་བསྙུངས། ། གཞན་ལ་རྣམ་པར་རིག་བྱེད་འདོད། །ཉོན་མོངས་ཉེ་
བའི་ཉོན་མོངས་དབང་། །མི་མཐུན་ཕྱོགས་ ཀྱི་ གཉེན་པོའོ། །ཞེས་སོ། ། གཉིས་པ་ནི།
བདེན་པ་མཐོང་བ་ཡོངས་སུ་ཤེས་པའི་མཐོང་ལམ་ཐོབ་པ་ལ་སྒོམ་པའི་ལམ་འབྱུང་བས་འཕགས་
ལམ་ཡན་ལག་བརྒྱད་ཀྱང་སྒོམ་ལམ་གྱི་གྲོགས་ཡིན་པས་དེ་ནས་འབྱུང་ངོ་། །གསུམ་པ་ནི། དེ་
དག་དང་མཚུངས་ལྡན་གྱི་སེམས་སེམས་འབྱུང་ངོ་། །བཞི་པ་ནི། བྱང་ཆུབ་ཡན་ལག་བཞིན་
ནོ། །ལྔ་པ་ནི། ཡོངས་སུ་གཅོད་པ་དང་། གཞན་གོ་བར་བྱེད་པ་དང་། གཞན་ཡིད་ཆེས་པ་
དང་། ཉོན་མོངས་པ་དང་། ཉེ་བའི་ཉོན་མོངས་པ་དང་། ཡོན་ཏན་ཁྱད་པར་ཅན་ལ་སྒྲིབ་པ་
གསུམ་རྣམ་པར་དག་པའོ། །བཞི་དང་། བཞི་དང་། བཞི་དང་། ལྔ་དང་། ལྔ་དང་།
བདུན་དང། བརྒྱད་ཡོད་པ་དེ་ལྟར་ན། སློབ་མ་ཉན་ཐོས་རྣམས་ལ་ཡོད་པའི་ཀུན་ཤེས་པ་
ཉིད་ཀྱི་ལམ་དང་རྗེས་སུ་མཐུན་པའི་རྟེན་ཅན་གྱི་རྣམ་པ་སོ་བདུན་ཡིན་ནོ།
གཉིས་པ་ལམ་ཤེས་ཉིད་ཀྱི་རྣམ་པ་ལ། ལམ་དྲུག་སྟེ། གཉེན་པོའི་དང་། སྤྲུལ་པའི་
དང་། མཐོང་བའི་ཆོས་ལ་བདེ་བར་གནས་པའི་དང་། ལོ་ཀ་ལས་འདས་པའི་དང། སྤོང་རྗེ
བའི་དང། སངས་རྒྱས་ཉིད་ཀྱི་ལམ་གྱི་རྣམ་པའོ། །དང་པོ་ལ། སྤྱི་གཞུང་གཉིས་སོ། །དང་།
པོ་ལ་གསུམ་སྟེ། ཡུལ་རྣམ་ཐར་སྒོ་གསུམ། ཡུལ་ཅན་ཏིང་ངེ་འཛིན་གསུམ། དེའི་རྒྱུ་ཆོས་ཀྱི་
སྡོམ་བཞིའོ། །དང་པོ་ནི། གང་ཟག་དང་ཆོས་ལ་བདག་མེད་པ་སྟོང་པ་ཉིད། བདག་གཉིས་
སུ་འཛིན་པའི་རྟེན། ཉེ་བར་ལེན་པའི་ཕུང་པོ་ལྔ་ནི། སྨོན་མེད། རྟེན་དེ་རྟག་ཏུ་ཉེ་བར་ཞི་བ་
མཚན་མེད་དེ། ཏིང་འཛིན་གསུམ་གྱི་སྤྱོད་ཡུལ་ནི། །བདག་མེད་རྣམ་པ་གཉིས་པོ་དང་།:
388



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
།བདག་ཏུ་འཛིན་པའི་རྟེན་དང་ནི། །དེ་རྟག་ཉེར་ཞི་ཡིན་ཞེས་བྱ། །ཞེས་སོ། །གཉིས་པ་ནི།
གཟུང་བ་རྣམ་ཐར་སྒོ་གསུམ་ཡོད་པས་འཛིན་པའི་ཏིང་ངེ་འཛིན་གསུམ་ནི། བདག་གཉིས་སུ་
རྣམ་པར་མི་རྟོག་པའི་སྟོང་པ་ཉིད་ཀྱི་ཏིང་ངེ་འཛིན་ཏེ། བདག་མེད་གཉིས་ཤེས་པར་བྱ་བའི་
ཕྱིར་ཡིན་ནོ། །བདག་འཛིན་གྱི་རྟེན་དེ་ལ་རྒྱབ་ཀྱིས་ཕྱོགས་ཤིང་མི་འདོད་པར་འཛིན་པ་སྨོན་
མེད་ཀྱི་སྟེ། བདག་འཛིན་གྱི་རྟེན་དེ་སྤང་བའི་ཕྱིར་ཡིན་ནོ། །ཉེར་ལེན་གྱི་ཕུང་པོ་ལྔ་ཞི་བ་ལ་
རྟག་ཏུ་དགའ་བ་དང་མཚུངས་པར་ལྡན་པ་མཚན་མེད་ཀྱི་སྟེ། དེ་ཞི་བ་མངོན་དུ་བྱ་བའི་ཕྱིར་
རོ། །དེ་ནི་གཟུང་འཛིན་ངོ་བོའི་ཕྱིར། །རྣམ་པ་གསུམ་དུ་ཤེས་པར་བྱ། །རྣམ་པར་མི་རྟོག་
རྒྱབ་ཀྱིས་ཕྱོགས། ། རྟག་ཏུ་དགའ་དང་ལྡན་པའོ། ། ཡོངས་སུ་ཤེས་དང་སྤང་བ་དང་། །
མངོན་སུམ་དུ་ནི་བྱ་བའི་ཕྱིར། །སྟོང་ཉིད་ལ་སོགས་ཏིང་ངེ་འཛིན་རྣམས། །དོན་རྣམ་གསུམ་
ནི་ཡོངས་སུ་བསྒྲགས། །ཞེས་སོ། །གསུམ་པ་ལ། འདུ་བྱས་ཐམས་ཅད་མི་རྟག་པ་དང་།ལ
འདུ་བྱེད་ཐམས་ཅད་དུཁ་གཉིས་ནི། སྨོན་མེད་ཀྱི་ཏིང་ངེ་འཛིན་གྱི་རྒྱུར་བཤད་དོ། །དེ་ལ་
རྟག་པ་མེད་པའི་དོན་གྱིས་མི་རྟག་པའོ། །ཡང་དག་པ་མིན་པའི་རྣམ་རྟོག་གི་དོན་གྱིས་དུཁ་
བས་སོ། །ཆོས་ཐམས་ཅད་བདག་མེད་པ་ནི། སྟོང་པ་ཉིད་ཀྱི་སྟེ། ཀུན་བཏགས་པའི་བདག་
ནི་མེད་ཀྱི། བདག་མེད་གཉིས་སུ་ཀུན་ཏུ་རྟོག་པ་ཙམ་ཁོ་ནར་ཟད་པས་བདག་མེད་དོ། །མྱ་
ངན་ལས་འདས་པ་ཐམས་ཅད་ཞི་བ་ནི། མཚན་མེད་ཀྱི་སྟེ་རྣམ་རྟོག་ཉེ་བར་ཞི་བ་ནི། མྱ་ངན་
འདས་ཡིན་ནོ། །སེམས་ཅན་རྣམས་ལ་ཕན་བཞེད་པས། ། ཏིང་ངེ་འཛིན་གྱི་རྒྱུ་ཉིད་དུ། །
ཆོས་ཀྱི་སྡོམ་ནི་རྣམ་པ་བཞི། །བྱང་ཆུབ་སེམས་དཔའ་རྣམས་ལ་བཤད། །བརྟན་པ་རྣམས་ཀྱི་
བཞི་པོ་དེ། །མེད་པའི་དོན་དང་རྣམ་རྟོག་དོན། །ཀུན་ཏུ་རྟོག་དོན་ཁོ་ན་དང་། །རྣམ་རྟོག་ཉེ་
བར་ཞི་བའི་དོན། །ཞེས་སོ། །གཉིས་པ་ནི། གཉེན་པོའི་ལམ་ལ་བདག་ཏུ་ལྟ་བ་དང་། ལྟ་བ་
བྱས་པ་བདག་གིར་ལྟ་བའི་གཉེན་པོའི་ངོ་བོ་ཉིད་གོ་རིམ་བཞིན་དུ་དུཁའི་བདེན་པའི་སྟོང་པ་
དང་བདག་མེད་པའི་རྣམ་པའི་ངོ་བོ་ཉིད་ནི། རྣམ་པར་ཐར་པའི་སྒོ་དང་པོ་སྟོང་པ་ཉིད་དོ། །
བདག་ལྟ་དེའི་རྒྱུ་མཚན་ཅན་ཏེ། འབྲས་བུར་གྱུར་པའི་རྣམ་པར་རྟོག་པའི་གཉེན་པོའི་ངོ་བོ་
ཉིད་མཚན་མ་མེད་པའི་ངོ་བོ་འགོག་པ་དང་མཚན་མའི་རྟོག་པ་སེལ་བའི་ཐབས་ལམ་གྱི་བདེན་
པའི་རྣམ་པའི་ངོ་བོ་ཉིད་བཞི་བཞི་ནི། རྣམ་ཐར་སྒོ་གཉིས་པ་མཚན་མ་མེད་པའོ། །ཁམས་
གསུམ་པ་ལ་བླང་བྱར་སྨོན་པའི་གཉེན་པོ་ཞེས་བྱ་བ་དེ་ལྟ་བུའི་ངོ་བོ་ཉིད་དུཁའི་བདེན་པའི་མི་
389



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
རྟག་པ་དང་། དུཁ་བ་དང་། ཀུན་འབྱུང་བའི་བདེན་པའི་རྣམ་པའི་ངོ་བོ་ཉིད་བཞི་ནི། སྒོ་
གསུམ་པ་སྨོན་མེད་དེ། དེ་ལྟར་ན། རྣམ་པར་ཐར་པའི་སྒོ་གསུམ་གྱི་རྣམ་པ་གསུམ་མོ། །
མཚན་མེད་ཞི་བའི་རྣམ་པར་བཤད་པ་ནི། དངོས་པོའི་མཚན་མ་དང་རྗེས་སུ་འབྲེལ་བ་ཉན་བ
ཐོས་ཀྱི་ལམ་གྱི་དབང་དུ་བྱས་པ་ཡིན་པས་འདིར་འགལ་བར་མི་བསམ་མོ། །
གཉིས་པ་སྤྲུལ་པའི་ལམ་ལ་གཉིས་ཏེ། རྣམ་པ་སྤྱིའི་ངོ་བོ་དང་། ཁྱད་པར་སྡུག་པའི་
རྣམ་ཐར་རོ། །དང་པོ་ལ་གཉིས་ཏེ། གཟུགས་ཅན་གཟུགས་ལ་ལྟ་བ་དང་། གཟུགས་མེད་
གཟུགས་ལ་ལྟ་བ་གཉིས་སོ། །དང་པོ་ལ། ལྟ་ཞེས་དྲང་ངོ་། །གང་ཟག་གང་གིས་ན། ཉན་
ཐོས་ལྟར་ན། ཕྱིར་མི་འོང་ལུས་མངོན་བྱེད་དམ། དགྲ་བཅོམ་གཉིས་ཀའི་ཆ་ལས་རྣམ་གྲོལ་
གྱིས་སོ། །ཐེག་ཆེན་བྱང་སེམས་དང་སངས་རྒྱས་ཀྱིས་སོ། །སེམས་གང་ལ་བརྟེན་ན། ཉན་
ཐོས་བསམ་གཏན་དང་པོ་གཉིས་ལ་བརྟེན་པར་འདོད་དོ། །དབྱིག་གཉེན་གྱིས། མི་སྡུག་
བསམ་གཏན་གཉིས་ལ་ཡོད། །ཅེས་སོ། །འདིར་བསམ་གཏན་བཞི་པ་ལ་བརྟེན་པར་བཤད་
དོ། །ཇི་ལྟར་ན། གཟུགས་ཀྱི་འདུ་ཤེས་རྣམ་པར་མ་བཤིག་པ་སྟེ། གཟུགས་ལ་འདོད་ཆགས་
དང་མ་བྲལ་བའམ། བྲལ་ཡང་གཟུགས་ཀྱི་འདུ་ཤེས་བཞག་པས་གོ་རིམ་བཞིན་དུ་ནང་རྣལ་
འབྱོར་པ་རང་ལ་གཟུགས་སུ་འདུ་ཤེས་པས་ཕྱི་རོལ་སྣོད་བཅུད་ཀྱི་གཟུགས་རྣམས་ལ་སྣོད་ཀྱི་ལོ་
ཀ་ཆེ་བ་ལ་དེ་བས་ཀྱང་ཆེ་བའམ་ཆུང་ངུར་སྤྲུལ། ཆུང་ངུ་ལ་དེ་བས་ཀྱང་ཆུང་བའམ་ཆེན་པོར་
སྤྲུལ། བཅུད་ཀྱི་སེམས་ཅན་མཛེས་པ་ལ་དེ་བས་ཀྱང་མཛེས་པའམ་མི་མཛེས་པར་སྤྲུལ། མི་
སྡུག་ཅིང་མི་མཛེས་པ་ལ་དེ་བས་ཀྱང་མི་མཛེས་པའམ་དེ་ཉིད་མཛེས་པར་སྤྲུལ་ཏེ་སྣ་ཚོགས་སུ་ལྟ་
བའོ། །ཞེས་བྱ་བའོ། །དགོས་པ་ཅིའི་དོན་དུ་ན། རང་ཇི་ལྟར་འདོད་འདོད་དུ་སྤྲུལ་པའི་སྒྲིབ་
པའི་གཉེན་པོར་རོ། །གཉིས་པ་ནི། སེམས་བསམ་གཏན་བཞི་པ་ལ་བརྟེན་ཏེ་གཟུགས་ཀྱི་
འདུ་ཤེས་བཤིག་དགོས་ཤིང་ཕྱི་རོལ་གཟུགས་ལ་བལྟ་དགོས་པའི་ཕྱིར་རོ། །ཚུལ་ཇི་ལྟར་ན།པ
གཟུགས་ཀྱི་འདུ་ཤེས་རྣམ་པར་བཤིག་པ་སྟེ། གཟུགས་ལ་འདོད་ཆགས་དང་བྲལ་བའམ། མ་
བྲལ་ཡང་གཟུགས་མེད་དུ་འདུ་ཤེས་པས་ནང་རང་ལ་གཟུགས་ཅན་མ་ཡིན་པ་མིང་དུ་འདུ་ཤེས་
པས་ཕྱི་རོལ་གྱིས་གཟུགས་རྣམས་ལ་སྔར་བཞིན་ལྟ་བའོ། །གཞན་སྔར་བཞིན་ཏེ། དེ་དག་
སྤྲུལ་པའི་སྒྲིབ་པ་ལས་རྣམ་པར་གྲོལ་བས་ན། རྣམ་པར་ཐར་པ་སྟེ། གཉིས་དང་ངོ་། །
གཉིས་པ་ལ། སྒོམ་གཞིར་བྱས་པའི་ཆོས་བཞི་སྟེ། གང་ཟག་གང་གིས་ན། རྣམ་ཐར་
390



༄༅ །།མངོན་པར་རྟོགས་པའི་རྒྱན་ཅེས་བྱ་པ་ཤེར་ཕྱིན་ལུང་གི་སྙེ་མ།
མདང་པོ་གཉིས་ཐོབ་པས་སོ། །སེམས་གང་ལ་བརྟེན་ན། བསམ་གཏན་བཞི་པ་ལ་སྟེ། དབྱིག་
གཉེན་གྱིས། གསུམ་པ་མཐའ་ན་ཞེས་སོ། །དགོས་པ་ཅིའི་དོན་དུ་ན། གཟུགས་སྡུག་པ་སྤྲུལ་
པ་ལ་གོ་རིམ་བཞིན་དུ་དགའ་བ་སྟེ། འབད་པའི་བློ་སྐྱེ་བ་དང་། གཟུགས་མི་སྡུག་པ་སྤྲུལ་པ་ལ་
མི་དགའ་བ་སྟེ། མི་མཐུན་པར་འཛིན་པའི་ཀུན་ནས་ཉོན་མོངས་དེ་དག་གི་གཉེན་པོར་རོ། །
དགའ་མི་དགའི་གཉེན་པོར་སྒོམ་མི་དགོས་ཏེ། མི་དགའ་བ་བསམ་གཏན་དང་པོ་ནས་མེད་ལ།
དགའ་བ་བསམ་གཏན་གསུམ་པ་ནས་མེད་ཅིང་། འདིར་བསམ་གཏན་བཞི་པ་ཐོབ་པའི་ཕྱིར་
རོ། །ཞེ་ན། དགའ་མི་དགས་མཚོན་པ་སྡུག་པ་སྤྲུལ་སྙིང་འདོད། མི་སྡུག་པ་སྤྲུལ་སྙིང་མི་
འདོད་པའི་གཉེན་པོར་སྒོམ་པས་སྐྱོན་མེད་དོ། །ཇི་ལྟར་ན། འདུ་ཤེས་གསུམ་སྟེ་ཕན་ཚུན་ལྟོས་
པའི་དང་། རྗེས་སུ་འབྲེལ་པའི་དང་། རོ་གཅིག་པའི་འདུས་ཤེས་སོ། །དང་པོ་ནི། ཟངས་
དངུལ་གསེར་བུམ་གསུམ་སྤྲུལ་ནས་བར་པ་དངུལ་བུམ་དེ། ཟངས་བུམ་ལ་ལྟོས་ཏེ་སྡུག །གསེར་
བུམ་ལ་ལྟོས་ཏེ་མི་སྡུག་པར་རྟོགས་ཏེ་བསྒོམས་པས་ལྟོས་མེད་དུ་སྡུག་མི་སྡུག་ཏུ་ཞེན་པ་ལྡོག་
གོ །གཉིས་པ་ནི། ཟངས་བུམ་ལ་ལྟོས་ཏེ་སྡུག་པ་ལ། གསེར་བུམ་ལ་ལྟོས་ཏེ་མི་སྡུག་པ་བདག་
གཅིག་ཏུ་རྗེས་སུ་འབྲེལ། དེ་བཞིན་དུ་མི་སྡུག་པ་ལའང་སྡུག་པ་བདག་གཅིག་ཏུ་འབྲེལ་བར་
རྟོགས་ཏེ་བསྒོམ་པས། སྡུག་མི་སྡུག་ངོ་བོ་ཐ་དད་དུ་འཛིན་པ་ལྡོག་གོ །གསུམ་པ་ནི། དེ་ནས་
གཟུགས་ཐམས་ཅད་བསྲེས་ཏེ་སྡུག་པར་རོ་གཅིག་པའི་རྣམ་པར་མོས་པར་བྱེད་དེ། དེ་ལྟར་
ཐམས་ཅད་སྡུག་པར་སྤྲུལ་པའི་སྒྲིབ་པ་ལས་གྲོལ་བས་སྡུག་པའི་རྣམ་པར་ཐར་པ། དེ་སྐྱེད་པའི་པ
ཐབས་ཡིན་པས་སོ། །འཕགས་པ་རྣམས་འདི་དང་འགོག་ པ་ གཉིས་ གཟུགས་ཅན་དང་
གཟུགས་མེད་པའི་རྣམ་པར་ཐར་པ་ལ་སྒྲིབ་པ་མ་ལུས་པར་སྤངས་པས་མཆོག་ཡིན་པའི་ཕྱིར་
ལན་མང་དུ་གནས་པས། ལུས་ཀྱིས་མངོན་སུམ་དུ་བྱས་ནས་རྫོགས་པར་བྱས་ཏེ་གནས་སོ། །
ཞེས་སྨོས་ཀྱི། གཞན་ལ་མ་སྨོས་སོ། །ཡང་ན། དེ་གཉིས་ཀྱི་གནས་གྱུར་རྫོགས་པར་མངོན་དུ་
བྱེད་པའི་ཕྱིར་རོ། །ཞེས་བྱ་བ་སྟེ། དེ་ལྟའི་རྣམ་པར་ཐར་པ་གཅིག་སྟེ། སྔ་མ་གཉིས་དང་
བསྡོམས་པ་དེ་ལྟར་ན། གཞན་གྱི་དོན་ངེས་པར་འབྱུང་བའི་དབང་དུ་བྱས་པའི་རྣམ་ཐར་
གསུམ་མོ། །གསུམ་པ་ནི། གཞན་གྱི་དོན་གྱི་ཆེད་དུ་བྱ་བ་ཅན། རང་གི་དོན་མཐོང་བའི་ཆོས་
ཚེ་འདི་ལ་ལུས་སེམས་བདེ་བར་གནས་པའི་ལམ་ལ་གཉིས་ལས། དང་པོ་ཐར་པ་དང་གཟུགས་
མེད་ལ་རོ་མྱང་བ་ལས་གྲོལ་བར་མཐུན་པར་གནས་པའི་ལམ་གྱི་རང་བཞིན་ལ། གཟུགས་མེད་་
391



༄༅ །དང་ལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ས༔ པོད་དགུ་པ།།
：：
*པའི་སྙོམས་པར་འཇུག་པ་བཞི་སྟེ། གཟུགས་མེད་ཞི་བའི་རྣམ་ཐར་ལ་ཆགས་ཤིང་། རོ་མྱང་
བའི་སྒྲིབ་པ་ལས་རྣམ་པར་ཐར་པའི་ཕྱིར་དུ་སྒོམ་པ་ཟག་མེད་རྗེས་མཐུན་པ་ཡིན་ནོ། །གཉིས་
པ་ནི། སེམས་སེམས་བྱུང་ཞི་བར་གནས་པའི་ལས་ཀྱི་རང་བཞིན་ལ། འདུ་ཤེས་དང་ཚོར་བ་
འགོག་པའི་རྣམ་ཐར་ནི། འདུ་ཤེས་དང་ཚོར་བ་འགོག་པའི་སྒྲིབ་པ་ལས་ཐར་པར་བྱ་བའི་ཕྱིར་
འདུ་ཤེས་མེད་འདུ་ཤེས་མེད་མིན་གྱི་རྣམ་ཐར་ལ་གནས་པ་ལས་འདས་ནས་ཐར་པ་དང་མཐུན་
པར་གནས་པ། སེམས་སེམས་བྱུང་རགས་པ་རྣམས་འགོག་པའི་རྣམ་པ་གཅིག་སྟེ། དེ་ལྟར་ན།
རྣམ་པ་ལྔའོ། །སྔ་མ་གསུམ་དང་བསྡོམས་པ་ནི། །རྣམ་པར་ཐར་པ་བརྒྱུད་ཅེས་བྱའོ། །བཞི་
པ་ལ། ལོ་ཀ་ལས་འདས་པའི་ལམ་ལ། མཐར་གྱིས་གནས་པའི་སྙོམས་འཇུག་གི་རྣམ་པ་
དགུའོ། །དེའང་ས་བརྒྱད་ནི། ལོ་ཀ་ལས་འདས་པའི་ལམ་གྱི་རྟེན་ཡིན་པའམ། འགའ་ཞིག་
ལམ་གྱི་ངོ་བོར་གནས་པས་དེ་སྐད་བརྗོད་ལ། འགོག་སྙོམས་ནི། ལོ་ཀ་ལས་འདས་པའི་ལམ་གྱི་
རྗེས་ལ་ཐོབ་པས་སོ། །དགུ་གང་ཞེ་ན། བསམ་གཏན་བཞི་དང་། གཟུགས་མེད་པ་བཞི་སྔར་
བཤད་པ་རྣམས་ཏེ། དེའང་སྙོམས་འཇུག་དེ་ཐོབ་པ་ལ་སྒྲིབ་པ་སྤང་བའི་ཕྱིར་སྒོམ་པས་གོང་
དང་ཁྱད་ཡོད་དོ། །འགོག་པའི་སྙོམས་པར་འཇུག་པ་ལ་བདུན་ཏེ། གང་ཟག་གང་གིས་དང་།
སེམས་གང་ལ་བརྟེན་ནས་དང་། ཡིད་ལ་བྱེད་པ་གང་གིས་དང་། དགག་བྱ་གང་འགོག་པ་
དང་། ངོ་བོ་དང་། དུས་དང་། རྟེན་གང་གིས་སྙོམས་པར་འཇུག་པའོ། །དང་པོ་ནི། ཉན་
ཐོས་ལྟར་ན། ཕྱིར་མི་འོང་རྣམ་ཐར་བརྒྱད་ལ་བསམ་གཏན་པ་དང་། དགྲ་བཅོམ་པ་གཉིས་
ཀའི་ཆ་ལས་རྣམ་གྲོལ་ གྱིས་འཇུག་སྟེ། དབྱིག་གཉེན་གྱིས། འགོག་པ་ཐོབ་པའི་ཕྱིར་མི་
འོང་། །ལུས་ཀྱིས་མངོན་སུམ་བྱེད་པར་འདོད། །ཅེས་དང་། འགོག་ཐོབ་གཉིས་ཀ་ལས་རྣམ་
གྲོལ། ཞེས་སོ། །སོ་སྐྱེ་རྒྱུན་ཞུགས་ཕྱིར་འོང་ཤེས་རབ་ཀྱིས་རྣམ་གྲོལ་རྣམས་ཀྱིས་འཇུག་མི་
ནུས་ཏེ། འདི་ལ་འཇུག་པ་ལ་སྲིད་རྩེའི་སེམས་དང༌། འཕགས་པའི་ལམ་གཉིས་ཚོགས་དགོས་
ལ། དེ་དག་ལ་དེ་དག་མེད་པས་སོ། །ཐེག་ཆེན་ལྟར་ན། ཐེག་ཆེན་འཕགས་པའི་གང་ཟག་
གིས་འཇུག་སྟེ། མཐོང་ལམ་ནའང་རྣམ་ཐར་བརྒྱད་ཡོད་པར་བཤད་པས་སོ། །ས་བཅུ་པ་ལས།
ས་དྲུག་པ་ཡན་ཆད་འགོག་པ་ལ་སྙོམས་པར་འཇུག་སྟེ་ཞེས་པ་ནི། སྤྲོས་པ་ཐམས་ཅད་བཀག་
པའི་དེ་བཞིན་ཉིད་ལ་འཇུག་པ་ཡིན་པས་འདི་དང་མི་འདྲའོ། །བོ་དོང་པ་ན་རེ། སངས་རྒྱས་
མི་འཇུག་ཅེས་སྨྲ་བ་ནི། མདོ་སྡེ་དག་མ་མཐོང་ཞེས་གསལ་བར་བྱས་སོ། །གཉིས་པ་ནི། ཐུན་
392



༄༅༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།༄༅
མོང་གི་ལུགས་ཀྱིས། སྲིད་རྩེའི་སེམས་ཤིན་ཏུ་ཕྲ་བས་རྒྱུ་བ་དགག་སླ་བས་དེ་ལ་བརྟེན་ཏེ།
དབྱིག་གཉེན་གྱིས། ཕྲ་བ་ཕྲ་བའི་མཇུག་ཐོགས་སུ། །ཞེས་སོ། །བྱང་སེམས་ནི། དང་པོ་སྲིད་
རྩེ་ལ་བརྟེན་ལ། ཕྱིས་འདོད་སེམས་ལས་ཀྱང་འཇུག་སྟེ། མདོ་ནི། མཉམ་པར་མ་གཞག་པའི་
སེམས་ལས་འགོག་པའི་སྙོམས་པར་འཇུག་པ་ལ་སྙོམས་པར་འཇུག་གོ །ཞེས་སོ། །གསུམ་པ་
ནི། ཚོར་འདུ་རགས་པས་སོ་མི་གསོད་པ། ཞི་བར་གནས་པའི་འདུ་ཤེས་སྔོན་དུ་བཏང་བའི་
ཡིད་ལ་བྱེད་པས་སོ། །བྱང་སེམས་ནི། ཁྱད་པར་གཞན་དུའོ། །
བཞི་པ་ནི། ཉན་ཐོས་འདོད་པར་ཚོགས་དྲུག །གཟུགས་སུ་ཚོགས་བཞི་འཁོར་སེམས་
བྱུང་དང་བཅས་པ་འགོག་པས། རིག་པ་ཡེ་མེད་དུ་འདོད་ལ། ལྡང་བ་ནི། འཕེན་པའི་སྟོབས་
དང་། འཇུག་པའི་སེམས་ཀྱི་དེ་མ་ཐག་རྐྱེན་ལས་ལྡང་ངོ། །ཐེག་ཆེན་ནི། འདོད་པར་ཚོགས་
བདུན། གཟུགས་སུ་ལྔ་འཁོར་བཅས་འགོག་སྟེ། ཐོགས་མེད་ཀྱིས། སེམས་དང་སེམས་ལས་
བྱུང་བ་བརྟན་པ་མ་ཡིན་པ་རྣམས་དང་། བརྟན་པ་དེ་དག་ལས་ཀྱང་ཁ་ཅིག་འགོག་པའོ། །
ཞེས་སོ། །སའི་སྙིང་པོ་འཁོར་ལོ་བཅུ་པ་ལས། བྱང་སེམས་རྣམས་འགོག་པའི་ཏིང་ངེ་འཛིན་ལ་
སྙོམས་པར་འཇུག་སྟེ། ཏིང་ངེ་འཛིན་ལ་གནས་ནས་ཚོར་བ་གསུམ་དང་འདུ་ཤེས་གསུམ་
ཡོངས་སུ་གཅོད་དེ། མངོན་པར་འདུ་བྱེད་པ་དང་། གཡོ་བའི་སེམས་ཀྱིས་སྤྱོད་པ་མེད་པར་
ཚོར་བ་དང་འདུ་ཤེས་དང་སེམས་པ་དང་རེག་པ་དང་ཡིད་ལ་བྱེད་པ་ཀུན་གཅོད་པར་འགྱུར་
རོ། །ཞེས་སོ། །འདུ་ཤེས་གསུམ་ནི། སོ་སྐྱེ་ཉན་རང་གི་འདུ་ཤེས་སོ། །ཀུན་གཞི་ཡོད་པས་
སེམས་ལྡན་ཡིན་ཏེ། ཆོས་སྦྱིན་མས་ཞུས་པར། དགེ་སློང་འགོག་པ་ལ་སྙོམས་པར་ཞུགས་པ་
དེའི་རྣམ་པར་ཤེས་པ་ལུས་ལས་འདས་པ་ལགས་སམ། ལུས་དང་མ་བྲལ་བ་ལགས་ཞེས་ཞུས་༩
པས། དེའི་རྣམ་པར་ཤེས་པ་ལུས་དང་མ་བྲལ་བའོ་ཞེས་སོ། །ཚོགས་བདུན་མེད་པ་ལ། ཡེ་
ཤེས་མེད་པས་མ་ཁྱབ་སྟེ། སངས་རྒྱས་བཞིན་ནོ། །ལྔ་པ་ནི། ཉན་ཐོས་རིག་པ་ཡེ་མེད། ལུས་
ཀྱི་གནས་སྐབས། ལྡན་མིན་འདུ་བྱེད་དུ་འདོད་དོ། །ཐེག་ཆེན་ངོ་བོ་ཉེ་བར་ཞི་བའི་དགེ་བར་
ཐོགས་མེད་ཀྱིས་བཤད་དོ། །དྲུག་པ་ནི། ཁ་ཅིག །ཞག་བདུན་པས་ལྷག་པར་མི་འཇུག་སྟེ།
གཞན་དོན་དོར་བར་འགྱུར་བར་བཤད་དོ་ཞེ་ན། དེ་མི་རིགས་ཏེ། སྙོམས་པར་འཇུག་པའང་
གཞན་དོན་དུ་ཡིན་པའི་ཕྱིར་རོ། །སྙིང་རྗེ་པད་དཀར་ལས། སྐྱེ་བ་གཅིག་གིས་ཐོགས་པའི་
བྱང་སེམས་འགོག་པ་ལ་སྙོམས་པར་ཞུགས་པའི་སེམས་ཀྱིས་བར་གྱི་བསྐལ་པ་བཅུ་པོ་འདི་དག་
393



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ས། པོད་དགུ་པ།
འདའ་བར་བྱེད་དོ། །ཞེས་པས་སོ། །སྔར་གྱི་ལུང་། འགོག་པ་ལ་ཞེན་པ་དགག་པའི་ཆེད་དུ་
དགོངས་ཏེ་གསུངས་སོ། །དེས་ན་ཉན་ཐོས་ལྟར་ན། བློ་ཡིས་ཇི་ཙམ་འཕངས་པ་དེ་སྲིད་དུ་
འཇུག་གོ །བྱང་སེམས་ཇི་ལྟར་འདོད་པ་བཞིན་ནོ། །
བདུན་པ་ནི། དང་པོར་མིའི་རྟེན་ལ་འཇུག་སྟེ། ཚོར་འདུ་རགས་པས་སྐྱོ་བ་སྐྱེ་སླ་བའི་
ཕྱིར་རོ། །ཕྱིས་གཟུགས་ཀྱི་རྟེན་ལའང་སྙོམས་པར་འཇུག་གོ །དབྱིག་གཉེན་གྱིས། གཉིས་ཀ་
འདོད་དང་གཟུགས་རྟེན་ཅན། །འགོག་པ་དང་པོ་མིའི་ནང་དུ། །ཞེས་སོ། །འོ་ན། སྔར་
སྲིད་རྩེའི་སེམས་རྒྱུ་བ་ཕྲ་བས་དགག་སླ་ཞེས་པ་དང་འགལ་ཞེ་ན། སྐྱོན་མེད་དེ། དེ་ནི་སྙོམས་
པར་འཇུག་པའི་རྒྱུ་ཡིན་ལ། འདིར་སྐྱོ་བ་ནི། ཡིད་ལ་བྱེད་པའི་རྒྱུ་ཡིན་པས་སོ། །གཟུགས་
མེད་ཀྱི་རྟེན་ལ་མེད་དེ། དེར་སྙོམས་འཇུག་བྱེད་པར་རྩོམ་པ་མེད་པའི་ཕྱིར་དང་། འགོག་པ་ནི།
ལུས་ཀྱིས་མངོན་སུམ་དུ་བྱ་བ་ཡིན་པས་སོ། །ཐོགས་མེད་ཀྱིས། གཟུགས་མེད་པའི་ཁམས་སུ་
ནི། འདི་མངོན་དུ་འགྱུར་བ་མེད་དེ། ཞི་བའི་རྣམ་པར་ཐར་པའི་རྣམ་པར་སྨིན་པས་གནས་པ་
རྣམས་ནི། དེ་ལ་འབད་པའི་རྩོམ་པ་མེད་པའི་ཕྱིར་རོ། །ཞེས་སོ། །འོ་ན། ཅི་ཡང་མེད་པ་ལ་
འདོད་ཆགས་དང་བྲལ་བ་གཟུགས་སུ་སྐྱེ་བར་འགལ་ལོ། །ཞེ་ན། སྐྱོན་མེད་དེ། ཉན་ཐོས་པ་
ལྟར་ན། དེ་ལས་མ་ཉམས་ན་མི་སྐྱེ་ལ། དེ་ལས་ཉམས་ན་གཟུགས་སུ་སྐྱེས་ནས་དེར་སྲིད་རྩེའི་
སེམས་བསྒྲུབས་ནས་འཇུག་གོ །བྱང་སེམས་ལྟར་ན། བསམ་གཏན་གཟུགས་མེད་ཀྱི་སེམས་བ
ཐོབ་ལ་མ་ཉམས་བཞིན་དུ་འདོད་པ་དང་གཟུགས་སུ་སྐྱེ་བས་སྐྱོན་མེད་དོ། །འདིར་མུ་བཞིའི་
ལན་མཛད་པ་ཡོད་དོ། །
ལྔ་པ་ཉོན་མོངས་པ་སྤོང་བའི་ལམ་ལ། བདེན་པ་བཞིས་བསྡུས་པ་ཀུན་ནས་ཉོན་མོངས་
པ་དང་མི་ལྡན་པའི་མཚན་ཉིད་བཟོད་པ་བར་ཆད་མེད་པའི་ལམ་གྱི་རྣམ་པ། བདེན་བཞི་ལ་
བརྟེན་པའི་བྱེ་བྲག་གིས་བཞིའོ། །དྲུག་པ། སངས་རྒྱས་ཉིད་ཀྱི་ལམ་ལ། སྦྱིན་པ་ལ་སོགས་
ཕར་ཕྱིན་བཅུའི་རྣམ་པ་བཅུ་སྟེ། དེ་ལྟར་ན། བྱང་སེམས་རྣམས་ལ་ལམ་ཤེས་ཉིད་ཀྱི་ལམ་དང་
རྗེས་སུ་མཐུན་པའི་རྟེན་ཅན་གྱི་རྣམ་པ་སོ་བཞིའོ། །གསུམ་པ་ལ་གཉིས་སོ། །མདོར་བསྟན་ནི།
རྣམ་མཁྱེན་ཉིད་ཀྱི་རྣམ་པ་མཚན་ཉིད་པ་སོ་དགུ་ནི་ཆོས་ཅན། གཞན་དང་ཐུན་མོང་མ་ཡིན་
པའི་ལམ་གཅིག་པུ་ཁོ་ན་ཡིན་ཏེ། ས་བཅུ་མན་ཆད་ལས་ཤིན་ཏུ་ཕུལ་དུ་བྱུང་ཞིང་བོགས་དབྱུང་
དུ་མེད་པའི་ཕྱིར་རོ། །རྒྱས་བཤད་ལ་བཞི་སྟེ། ཡོན་ཏན་གྱི་དབྱེ་བ་དང་། དེ་བཞིན་ཉིད་དང་།འ
..
394



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རང་བྱུང་དང་། སངས་རྒྱས་ཀྱི་རྣམ་པའོ། ། དང་པོ་ལ་བཞི་སྟེ། སྟོབས་བཅུ་དང་། མི་
འཇིགས་པ་བཞི་དང༌། སོ་སོར་ཡང་དག་རིག་པ་བཞི་དང་། ཆོས་མ་འདྲེས་པ་བཅོ་བརྒྱད་
དོ། །དང་པོ་ནི། ཐུན་མོང་མ་ཡིན་པའི་ལམ་གཅིག་པོ་དེ་ལ། སྟོབས་ལ་སོགས་པའི་ཁྱད་པར་
གྱི་དབྱེ་བ་ཡོད་པ་སྟོབས་ནི། ཉེས་པར་སྤྱོད་པའི་རྣམ་པར་སྨིན་པ་མི་འདོད་པ་ནི། གནས་
དང༌། འདོད་པ་ནི། གནས་མ་ཡིན་པ། སེར་སྣས་དབུལ་བ་ནི། གནས། ལོངས་སྤྱོད་ཆེན་
པོ་ནི་གནས་མིན་པ། སྦྱིན་པས། ལོངས་སྤྱོད་ཆེན་པོ་གནས། དབུལ་བ་ནི། གནས་མ་ཡིན་
པ་མཁྱེན་པའི་དང་། ལས་དགེ་མི་དགེའི་རྣམ་སྨིན་བདེ་སྡུག་གམ། བསོད་ནམས་དང་བསོད་
ནམས་མ་ཡིན་པ་དང་མི་གཡོ་བའི་ལས་ཀྱི་རྣམ་པར་སྨིན་པ། ངན་འགྲོ་དང་། འདོད་པའི་བདེ་
འགྲོ་དང་། གཟུགས་དང་གཟུགས་མེད་པའི་ལུས་མཁྱེན་པ་དང་། འདོད་ཆགས་ལ་གནས་
ཤིང་ཞེ་སྡང་ལ་མོས། ཞེ་སྡང་ལ་གནས་ཤིང་འདོད་ཆགས་ལ་མོས། སྦྱོར་བ་དམན་པ་ལ་གནས་
ནས་རྒྱ་ཆེན་པོ་ལ་མོས་པ་སོགས་མོས་པ་སྣ་ཚོགས་པ་མཁྱེན་པ་དང་། ལོ་ཀའི་ཁམས་འདོད་པ་
དང་གཟུགས་སམ། དག་པ་དང་མ་དག་པ་དུ་མ་མཁྱེན་པ་དང་། དད་པ་དང་བརྩོན་འགྲུས་
སོགས་ཀྱི་དབང་པོ་མཆོག་སྟེ། རྣོ་བའམ་རབ་དང་། མཆོག་མ་ཡིན་པ་འབྲིང་དང་། ཐ་མ་
མཁྱེན་པ་དང་། ངན་སོང་དང་། མཐོ་རིས་དང་། བྱང་ཆུབ་གསུམ་པོ་ཐམས་ཅད་དུ་འགྲོ་
བའི་ལམ་ལོག་པ་དང་། ཡང་དག་པར་ངེས་པ་དང་། འདོད་ཆགས་ཀྱི་གཉེན་པོའི་ལམ་ལ་
སོགས་པ་མཁྱེན་པ་དང་། བསམ་གཏན་དང་རྣམ་ཐར་ཏིང་ངེ་འཛིན་སྙོམས་པར་འཇུག་པ་
ཐམས་ཅད་ཀྱིས་ཀུན་ནས་ཉོན་མོངས་པ་རོ་མྱང་སོགས་དང་། རྣམ་པར་བྱང་བ་དམིགས་པ་
མེད་པ་ལ་སོགས་པ་དང་ སེང་གེ་རྣམ་བསྒྱིངས་སོགས་ཀྱི་ལྡང་བ་མཁྱེན་པ་དང་། སྔོན་གྱི་
གནས་སྐྱེ་བ་སྔ་མ་དུ་མ་རྗེས་སུ་དྲན་པ་དང་། ལོ་ཀའི་ཁམས་ཐམས་ཅད་ཀྱི་འཇིག་ཆགས་
ཐམས་ཅད་དང་། སྣང་བ་དང་སྣང་བ་མེད་པའི་སེམས་ཅན་ཐམས་ཅད་ཀྱི་འཆི་འཕོ་བ་དང་།
སྐྱེ་བ་མ་ལུས་པ་མཁྱེན་པའི་ལྷའི་སྤྱན་དང་། ཟག་པ་ཉོན་མོངས་པ་དང་ཤེས་བྱའི་སྒྲིབ་པ་མ་
ལུས་པར་ཟད་པ་གང་ཡིན་པ་དང་། དེ་ཟད་པར་བྱེད་པའི་ལམ་མཁྱེན་པ་ཉིད་གཞན་གྱིས་བརྫི་
བར་མི་ནུས་ཤིང་། གཞན་རྣམས་ཟིལ་གྱིས་གནོན་པ་སྟོབས་ཀྱི་རྣམ་པ་བཅུས་ལས་བཞི་བྱེད་དེ།
དང་པོས་བདེ་འགྲོ་དང་ངན་འགྲོའི་ཐབས་ལ་སླུ་བའི་བདུད་འཇོམས། གཉིས་པས་ལྷ་ལ་སོགས་
པ་སྐྱབས་མ་ཡིན་པ་ལ་སྐྱབས་སུ་སླུ་བའི་བདུད་འཇོམས། བདུན་པས་ཟག་བཅས་ཀྱིས་དག་
395



༄༅།།དཔལ་ལྡན་ས་སྐྱ་པའི་གསུང་རབ་རྒྱུགས་ཆེན་བཅོ་བརྒྱད་ལས། པོད་དགུ་པ།
པར་སྨྲ་བའི་བདུད་འཇོམས། ལྷག་མས་ཐེག་ཆེན་གྱིས་ངེས་པར་འབྱུང་བ་ལ་སླུ་བའི་བདུད་
འཇོམས་ཏེ། ཐབས་དང་སྐྱབས་དང་དག་པ་དང་། །ཐེག་ཆེན་ངེས་པར་འབྱུང་བ་ལ། །
སེམས་ཅན་རྣམས་ནི་རབ་སླུ་བའི། །བདུད་འཇོམས་ཁྱོད་ལ་ཕྱག་འཚལ་ལོ། །ཞེས་སོ། །
གཉིས་པ་ནི། རྟོགས་པ་ཕུན་ཚོགས་སུ་དམ་བཅས་པ་ལ་མི་འཇིགས་པ་ནི། སངས་
རྒྱས་ཀྱིས་འཁོར་རྒྱ་མཚོ་ལྟ་བུའི་དབུས་སུ་ང་ནི་སངས་རྒྱས་སོ། །ཞེས་ཤེས་བྱ་མ་ལུས་པར་
མཁྱེན་པར་བདག་ཉིད་ཀྱིས་ཞལ་གྱིས་འཆེས་པ་ལ་ཆོས་མཐུན་གྱིས་རྒོལ་བ་པོ་མེད་པ་སྟེ། མདོ་
ནི། ང་མངོན་པར་རྫོགས་པར་སངས་རྒྱས་སོ། །ཞེས་བྱ་བ་འདི་ལ། ཆོས་འདི་དག་མངོན་
པར་རྫོགས་པར་སངས་མ་རྒྱས་སོ། །ཞེས་འདི་ན་དགེ་སྦྱོང་ངམ། བྲམ་ཟེའམ། ལྷའམ།
བདུད་དམ། ཚངས་པའམ། གཞན་སུ་ཡང་རུང་བས་ཆོས་དང་མཐུན་པར་རྒོལ་བའམ་རྒོལ་
བའི་མཚན་མ་ཡང་དག་པར་རྗེས་སུ་མ་མཐོང་བས་བདག་བདེ་བ་ཐོབ་པ་དང་། བག་ཚ་བ་མེད་
པ་དང་། མི་འཇིགས་པ་རྣམ་པར་སྤྱོད་པས་ཁྱུ་མཆོག་རླབས་པོ་ཆེའི་གནས་སུ་དམ་འཆའོ། །
འཁོར་གྱི་ནང་དུ་སེང་གེའི་སྒྲ་སྒྲོག་གོ །ཞེས་སོ། །སྤངས་པ་ཕུན་ཚོགས་ལ་མི་འཇིགས་པ་ནི།
བདག་ཉིད་ཀྱིས་ཟག་པ་མ་ལུས་པ་ཟད་པ་ཉིད་དུ་ཞལ་གྱིས་བཞེས་པ་ལ་རྒོལ་བ་པོ་མེད་པ་སྟེ།
མདོ་ནི། ང་ཟག་པ་ཟད་དོ། །ཞེས་བྱ་བ་ལ་ཟག་པ་འདི་དག་མ་ཟད་དོ། །ཞེས་སོགས་སོ། །
དེ་གཉིས་རང་དོན་གྱི་དམ་བཅའོ། །བར་དུ་གཅོད་པའི་ཆོས་ལ་མི་འཇིགས་པ་ནི། འདོད་
ཆགས་ལ་སོགས་པའི་ཉོན་མོངས་ཐར་པའི་བར་ཆད། ཤེས་སྒྲིབ་ཐམས་ཅད་མཁྱེན་པ་ལ་བར་
ཆོད་བྱེད་པ་ཉིད་དུ་བརྗོད་པ་ལ་རྒོལ་བ་པོ་མེད་པ་སྟེ། མདོ་ནི། ངས་ཉན་ཐོས་རྣམས་ལ་བར་
དུ་གཅོད་པའི་ཆོས་གང་དག་བསྙད་པ་དེ་དག་བསྟེན་ཀྱང་བར་དུ་གཅོད་པར་མི་འགྱུར་རོ། །
ཞེས་འཁོར་སོགས་སོ། །ངེས་པར་འབྱུང་བའི་ཆོས་ལ་མི་འཇིགས་པ་ནི། ཐམས་ཅད་ཤེས་པ་
ཉིད་ཉན་རང་བྱང་ཆུབ་ཏུ་ངེས་པར་འབྱུང་བའི་ལམ། སོགས་པ་ལམ་ཤེས་ཉིད་རྫོགས་པའི་
བྱང་ཆུབ་ཏུ་ངེས་པར་འབྱུང་བ་ཉིད་དུ་རབ་ཏུ་སྟོན་པ་ལ་རྒོལ་བ་མེད་པ་སྟེ། ངས་ཉན་ཐོས་
རྣམས་ལ་ངེས་པར་འབྱུང་བར་བྱ་བའི་ཕྱིར་འཕགས་པར་ངེས་པར་འབྱིན་པ་ངེས་པར་འབྱུང་
བའི་ལམ་གང་བཤད་པ་དེ། ངེས་པར་འབྱུང་བ་མ་ཡིན་ནོ། །ཞེས་སོགས་སོ། །དེ་གཉིས་
གཞན་དོན་གྱི་དམ་བཅའོ། །རང་གཞན་དོན་དུ་ཡེ་ཤེས་དང་། །སྤངས་དང་ངེས་འབྱུང་
གེགས་མཛད་ལ། །སྟོན་མཛད་མུ་སྟེགས་ཐམས་ཅད་ཀྱིས། །མི་བརྫི་ཁྱོད་ལ་ཕྱག་འཚལ་ལོ། །
396



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་ཞེས་སོགས་སོ། །
གསུམ་པ་ནི། གསུང་རབ་ཡན་ལག་བཅུ་གཉིས་ཀྱི་ཆོས་སམ། རྟེན་རྒྱུའི་ཆོས་ སམ།
མ་རིག་པ་མི་ཤེས་པ་ལ་སོགས་པའི་མིང་གི་རྣམ་གྲངས་ཀྱི་ཡུལ་ལ་བློ་གྲོས་རྟག་ཏུ་ཐོགས་པ་པ་མེད་
པའི་ཏིང་ངེ་འཛིན་དང་། ཤེས་རབ་ནི། གོ་རིམ་བཞིན་དུ་ཆོས་སོ་སོ་ཡང་དག་པར་རིག་པ།
ཡན་ལག་བཅུ་གཉིས་ཀྱི་བརྗོད་བྱའམ། བརྟེན་པ་འབྲས་བུའི་ཆོས་སམ། ཆོས་རྣམས་ཀྱི་རང་
སྤྱིའི་མཚན་ཉིད་ཀྱི་ཡུལ་ལ་སྔར་བཞིན་ནོ། །དོན་སོ་སོ་ཡང་དག་པར་རིག་པ་སྟེ། དེ་གཉིས་
བཤད་བྱ་མཁྱེན་པའོ། །ཆོས་དང་དོན་དེ་རྣམས་ཀྱི་མིང་གི་ཕྱོགས་གཅིག་ལ་སོགས་པ་རྣམ་པ་
མང་པོར་བཤད་པ་དང་། ཡུལ་སོ་སོའི་སྐད་དམ། སེམས་ཅན་ཐམས་ཅད་ཀྱི་སྐད་ཀྱི་ཡུལ་ལ་
སྔར་བཞིན་ངེས་པའི་ཚིག་སོ་སོ་ཡང་དག་པར་རིག་པ། ཆོས་ལ་སོགས་པ་རྣམས་གཞན་ལ་
བསྟན་པའི་ཆེད་དུ་སྔ་མ་གསུམ་ཡང་དག་པར་མངོན་དུ་གྱུར་པའམ། ཆོས་རབ་ཏུ་དབྱེ་བ་རྫས་
ཡོད། བཏགས་ཡོད་སོགས་ཀྱི་ཡུལ་ལ་སྔ་མ་བཞིན་སྤོབས་པ་སོ་སོ་ཡང་དག་པ་རིག་པ་སྟེ།
འཆད་བྱེད་མཁྱེན་པ་གཉིས་ཏེ། རྣམ་པ་བཞིའོ། ། རྟེན་དང་བརྟེན་པར་བཤད་བྱ་དང་། །
གསུང་དང་མཁྱེན་པ་འཆད་བྱེད་ལ། །བློ་གྲོས་རྟག་ཐོགས་མི་མངའ་བའི། །ལེགས་སྟོན་ཁྱོད་
ལ་ཕྱག་འཚལ་ལོ། །ཞེས་སོ། །
བཞི་པ་ལ། དགྲ་བཅོམ་པ་རྣམས་ལ་སྐྱོན་དྲུག་སྲིད་མོད་ཀྱི། དེ་བཞིན་གཤེགས་པ་ལ་
གླང་པོ་ཆེ་གཏུམ་པོ་དང་ལྷན་གཅིག་འགྲོ་བ་སོགས་དང་། མཆོང་རྒྱུག་སོགས་ཀྱི་འཁྲུལ་པ་མེད་
པ་སྐུའི་སྤྱོད་པ་མ་འདྲེས་པ། བཞད་གད་དང་། འོ་དོད་འབོད་པ་སོགས་ཅ་ཅོ་མེད་པ་གསུང་
གི་སྤྱོད་པ་མ་འདྲེས་པ། དྲན་པ་ཉམས་པས་བྱ་བ་མི་བྱེད་པ་དང་། དུས་ལས་ཡོལ་བ་མེད་པ་
དང་། ཏིང་ངེ་འཛིན་ལས་བཞེངས་ཀྱང་རུང་། བཞུགས་ཀྱང་རུང་། རྟག་ཏུ་མཉམ་པར་
བཞག་པས་ཐུགས་མཉམ་པར་མ་བཞག་པ་མེད་པ་དང་། ཕུང་པོ་ལ་མི་མཐུན་པ་དང་། མྱང་
འདས་ལ་ཞི་བར་མི་འཛིན་པས་འཁོར་འདས་ལ་ཐ་དད་པ་ཉིད་ཀྱི་འདུ་ཤེས་མེད་པ་དང། སོ་
སོར་མ་བརྟགས་པར་སེམས་ཅན་གྱི་དོན་བྱ་བ་ཡལ་བར་འདོར་བའི་བཏང་སྙོམས་མི་མངའ་བ་
སྟེ། ཐུགས་ཀྱི་སྤྱོད་པ་མ་འདྲེས་པ་བཞི་སྟེ། སྤྱོད་པ་མ་འདྲེས་པ་རྣམ་པ་དྲུག་དང་། རྟོགས་པ་
མ་འདྲེས་པ་དྲུག་ནི། དེ་བཞིན་གཤེགས་པའི་དབང་པོ་རྟེན་དང་འབྲས་བུར་བཅས་པ་སྟེ།
རྟེན་འདུན་པ། བར་པ་བཞི་དབང་པོ། །ཐ་མ་འབྲས་བུའོ། །དེ་ལ་དགྲ་བཅོམ་པ་ལ། སངས་བ
397



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
རྒྱས་ཀྱི་ས་དང་། སངས་རྒྱས་ཀྱི་མཛད་པ་ལ་འདུན་པ་མེད་པས་མ་ཐོབ་པས་ཡོངས་སུ་ཉམས་
སོ། །དེ་བཞིན་གཤེགས་པ་ནི། བྱམས་པ་དང་། སྙིང་རྗེ་དང་། ཆོས་སྟོན་པ་དང་། སེམས་
ཅན་གདུལ་བ་དང་། ཡོངས་སུ་སྨིན་པར་བྱེད་པ་དང་། རབ་ཏུ་དབེན་པ་དང་། བྱང་ཆུབ་
ཡང་དག་པར་ལེན་པའི་འདུན་པ་དང་། གདུལ་བྱ་འགུགས་པ་དང་། ཆོས་ཉན་པ་རྣམས་ལ་མི་
སྒྲུབ་པ་མེད་པའི་བརྩོན་འགྲུས་དང་། བསམ་མི་དགོས་པར་ཆོས་སྟོན་ནུས་པའི་དྲན་པ་དང་།
ཆོས་ཐམས་ཅད་མཉམ་པ་ཉིད་ཀྱི་ཏིང་ངེ་འཛིན་དང་། ཆོས་ཐམས་ཅད་ལ་གཞན་གྱི་རྐྱེན་གྱིས་
རྟོགས་པ་མིན་པའི་ཡེ་ཤེས་ལ་སོགས་པའི་ཤེས་རབ་དང་། ཆགས་པ་དང་འཛིན་པ་ཐམས་ཅད་
དང་བྲལ་བའི་རྣམ་པར་གྲོལ་བ་སྟེ། ཐམས་ཅད་ལ། ཐོས་པས་མ་ཐོབ་པས། ཡོངས་སུ་ཉམས་
པ་མི་མངའ་ཞེས་སྦྱར་བ་རྣམ་པ་དྲུག་དང་། སྐུ་མཚན་དཔེ་དང་། འཆག་པ་སོགས་སྤྱོད་ལམ་
གྱིས་སེམས་ཅན་འདུལ་བ་སྐུའི་འཕྲིན་ལས། འབྲས་བུ་དང་ལྡན་པའི་ཆོས་སྟོན་པ་གསུང་གི །
དེ་བཞིན་གཤེགས་པའི་ཡེ་ཤེས་སེམས་ཅན་ཐམས་ཅད་ཀྱི་སེམས་ཀྱི་རྗེས་སུ་སོན་པ་སོགས་
ཐུགས་ཀྱི་འཕྲིན་ལས་རྣམས་དང་པོར་ཡེ་ཤེས་ཀྱིས་ཀུན་ནས་བསླང་པས་སྔོན་དུ་འགྲོ་ཞིང་ཡེ་
ཤེས་དང་ལྷན་ཅིག་རྒྱུ་བས་ཡེ་ཤེས་ཀྱི་རྗེས་སུ་འབྲངས་པའི་འཕྲིན་ལས་མ་འདྲེས་པ་རྣམ་པ་
གསུམ་དང་། འདས་པ་དང་མ་འོངས་པ་དང་ད་ལྟར་བྱུང་བའི་ཤེས་བྱ་ཕྲ་རགས་ཐམས་ཅད་ལ་
རྩོལ་བ་ཙམ་གྱིས་ཤེས་པའམ་ཇི་ལྟ་བ་རྟོགས་པས་མ་ཆགས། ཇི་སྙེད་པ་མ་ལུས་པར་རྟོགས་
པས་མ་ཐོགས་པའི་ཡེ་ཤེས་ཀྱི་གཟིགས་པ་འཇུག་པ་ཡེ་ཤེས་མ་འདྲེས་པ་རྣམ་པ་གསུམ་སྟེ། དེ་
ལྟར་ན། སངས་རྒྱས་ཀྱི་ཆོས་ཉན་རང་བྱང་སེམས་དང་མ་འདྲེས་པ་བཅོ་བརྒྱད་ཀྱི་རྣམ་པ་དག་
གོ །སྤྱོད་པ་དང་ནི་རྟོགས་པ་དང་། །ཡེ་ཤེས་དང་ནི་འཕྲིན་ལས་ཀྱིས། །ཉན་ཐོས་རང་
སངས་རྒྱས་ཀུན་གྱི། །བླ་མ་ཁྱོད་ལ་ཕྱག་འཚལ་ལོ། །ཞེས་པས་སོ། །གཉིས་པ་ནི། དུས་
གསུམ་གྱི་སངས་རྒྱས་ཐམས་ཅད་ཀྱིས་བཤད་པའི་དེ་བཞིན་ཉིད་རྣམ་པར་དག་པ་དོན་དམ་པ་
འགྱུར་བ་མེད་པའོ། །
གསུམ་པ་ནི། འདུས་བྱས་དང་འདུས་མ་བྱས་ཀྱི་ཆོས་ཐམས་ཅད་ལ་སྤང་བ་དང་།
མངོན་དུ་བྱ་བ་དང་། བསྟན་པ་དང། བཅབ་པ་དང༌། བསྐྱེད་པ་དང༌། དགག་པ་དང།
བསྐལ་པ་སྐད་ཅིག་ཏུ་བྱ་བ་དང་། སྐད་ཅིག་བསྐལ་པར་བྱེད་ཅིང་མངའ་བསྒྱུར་བའི་རང་བྱུང་
སྟེ། འདི་ལ་གཉིས་ཏེ། ཆོས་ཀྱི་དབྱིངས་དང་། རྣམ་མཁྱེན་གྱི་ཡེ་ཤེས་སོ། །དང་པོ་ནི། རྒྱུ་.
398



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རྐྱེན་གྱིས་མ་བྱས་ཤིང་ཡེ་ཤེས་ཀྱི་རྒྱུར་གྱུར་པས་རང་བྱུང་། དེ་ཤེས་ན་ཆོས་ཐམས་ཅད་ལ་
མངའ་བསྒྱུར་པའོ། །གཉིས་པ་ནི། དེ་ཉིད་ཐུགས་སུ་ཆུད་པ་སློབ་དཔོན་གཞན་ལ་རག་མ་
ལས་པར་རྟོགས་པས་རང་བྱུང་། བསྐལ་པ་མང་པོར་གོམས་ཤིང་བསོད་ནམས་བསགས་པས་
ཇི་ལྟར་འདོད་པ་བཞིན་ཆོས་ཐམས་ཅད་ལ་དབང་བསྒྱུར་པའོ། །བཞི་པ་ནི། ཇི་ལྟ་ཇི་སྙེད་
པའི་རྣམ་པ་ཐམས་ཅད་དེ། མ་ལུས་པ་མངོན་པར་ཏེ། མངོན་དུ་ཕྱོགས་པས་རྫོགས་པར་ཏེ།
ཡང་དག་པར་བྱང་ཆུབ་པ་སྟེ། རྟོགས་ཤིང་ཁོང་དུ་ཆུད་པ་ནི། སངས་རྒྱས་ཉིད་ཀྱི་རྣམ་པ་
གསུམ་སྟེ། དེ་ལྟར་ན། ཇི་ལྟར་དབྱེ་བ་སྟོབས་ལ་སོགས་པ་དང་འདི་དག་གི་རང་གི་ངོ་བོ་དེ་
བཞིན་ཉིད་དང། གང་གི་ཡིན་པ་རང་བྱུང་དང་། གང་གི་དོན་དུ་ཡིན་པ་སངས་རྒྱས་ཀྱི་རྣམ་
པ་སྟེ། སངས་རྒྱས་རྣམས་ཀྱི་རྣམ་མཁྱེན་ཉིད་ཀྱི་ལམ་གྱི་རྟེན་ཅན་གྱི་རྣམ་པ་ཐུན་མོང་མིན་པ་
སོ་དགུའོ། །དོན་བསྡུ་བ་ནི། རྣམ་པ་རྒྱས་པར་བཤད་པ་དེ་ལ། ཐམས་ཅད་ཤེས་པ་ཉིད་ཀྱི་
རྣམ་པ་ཉེར་བདུན་ནི། ཉན་ཐོས་ཀྱི་རྒྱུད་ལ་ཡོད་པའི་བྱེ་བྲག་གིས་གོ་རིམ་བཞིན་དུ་ཉོན་མོངས་
པའི་ཟག་པ་མེད་པ་ཡིན་ཏེ། ཉོན་མོངས་ཆེད་དུ་གཉེར་ནས་སྤོང་བའི་ཕྱིར་རོ། །ཆོས་ཀྱི་
བདག་མེད་རྟོགས་པའི་ཆ་བྱང་སེམས་ཀྱི་རྒྱུད་ལ་ཡོད་པའི་བྱེ་བྲག་གིས་ཉོན་མོངས་པ་ཕྲ་མོའི་
ཟག་པ་དང་བཅས་པ་དག་ཀྱང་ཡིན་ནོ། །བྱང་སེམས་རྣམས་ཀྱི་ལམ་ཤེས་ཉིད་ཀྱི་རྣམ་པ་སོ་
དྲུག་ནི་ཆོས་ཅན། ཉོན་མོངས་ཕྲ་མོའི་ཟག་པ་དང་བཅས་པ་ཁོ་ན་ཡིན་ནོ། །སྐྱེ་བ་ལེན་པའི་རྒྱུ་
ཉོན་མོངས་པ་ཆེད་དུ་གཏད་ནས་ཤིན་ཏུ་མ་སྤངས་པའི་ཕྱིར་རོ། །ཡང་དག་པར་རྫོགས་པའི་
སངས་རྒྱས་ཀྱི་རྣམ་མཁྱེན་ཉིད་ཀྱི་རྣམ་པ་ནི་ཆོས་ཅན། ཟག་པ་མེད་པར་ཁོ་ན་དག་ཡིན་ཏེ།
ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་ཏེ་རྣམ་པ་ཐམས་ཅད་དུ་སྤངས་
པས་ཆོས་ཐམས་ཅད་ལ་མངའ་བསྒྱུར་བའི་ཕྱིར་རོ། །མདོར་ན། རྣམ་པ་རྣམས་སྤྱིར་གཅིག་
ཏུ་བསྡོམས་ན་རྣམ་པ་བརྒྱ་བདུན་ཅུ་རྩ་གསུམ་ཡིན་ནོ། །
གཉིས་པ་ལ་གསུམ་སྟེ། སྔ་འགྲེལ་ནི། སྦྱོར་བ་ཚོགས་ལམ་ན་དད་སོགས་ལྔ།
ལམ་ན་རྒྱུ་སོགས་ལྔ། མཐོང་ལམ་ན་བསམ་མི་ཁྱབ་སོགས་བཅུ་དྲུག །སྒོམ་ལམ་ན་ཟབ་མོ་
བརྒྱད་ཀྱིས་ཁྱད་པར་དུ་བྱས་པའི་ཁྱད་པར་ཅན་དག་གིས་རྣམ་པ་རྣམས་བསྒོམ་དགོས་ ན།
སྦྱོར་བ་དེ་དག་ཀྱང་སྦྱོར་བ་པོ་བསྟན་པ་མེད་པར་སྦྱོར་བ་བརྗོད་པར་མི་ནུས་པས་དེའི་སྔོན་དུ་
ཉན་པ་དང་། སོགས་པ་འཛིན་པ་ལ་སོགས་པའི་སྣོད་སྦྱོར་བ་པོ་འཆད་དོ། །རྩ་བ་ལ་བཞི་སྟེ།
399



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཉན་པ་དང་། ལེན་པ་དང། མི་བརྗེད་པ་དང་། ཚུལ་བཞིན་ཡིད་ལ་བྱེད་པའི་སྣོད་དོ། །དང་
པོ་ནི། སྐྱེས་བུ་འདི་ཆོས་ཅན། འདས་པ་དང་ད་ལྟར་གྱི་སངས་རྒྱས་རྣམས་ལ་གཙུག་ལག་
ཁང་ཕུལ་བ་ལ་སོགས་པ་བཀུར་སྟེ་ལྷག་པར་བྱས་པ་ཡིན་ཏེ། ད་ལྟ་ཡུམ་འདི་ཉན་པའི་སྣོད་དུ་
གྱུར་པའི་ཕྱིར། མདོ་ནི། ཡུམ་འདི། རིགས་ཀྱི་བུའམ། རིགས་ཀྱི་བུ་མོ་གང་དག་གི་རྣ་ལམ་
དུ་གྲགས་པ་གྱུར་པ་དེ་དག་ཐམས་ཅད་ཀྱང་སྔོན་གྱི་རྒྱལ་བ་ལ་བསྙེན་བཀུར་བྱས་པའོ། །ཞེས་
སོ། །སངས་རྒྱས་མང་པོ་དེ་དག་ལ་བསོད་སྙོམས་ཕུལ་བ་སོགས་དགེ་བའི་རྩ་བ་བསྐྲུན་ཅིང་
བསྐྱེད་པ་ཡིན་ཏེ། ད་ལྟ་ཡུམ་འདི་ཉན་པའི་སྣོད་དུ་གྱུར་པའི་ཕྱིར་རོ། །མདོ་ནི། ཡུམ་འདི་
སེམས་ཅན་གང་དག་གི་རྣ་ལམ་དུ་གྲགས་པར་གྱུར་པ་དེ་དག་ཐམས་ཅད་ཀྱང་དེ་བཞིན་
གཤེགས་པ་ལ་དགེ་བའི་རྩ་བ་བསྐྱེད་པའོ། །ཞེས་སོ། །དགེ་བའི་བཤེས་གཉེན་གྱིས་གདམས་
པ་བསྟན་ཏེ་མགོན་སྐྱབས་དང་བཅས་པ་ཡིན་ཏེ། ད་ལྟ་འདི་ཉན་པའི་སྣོད་དུ་གྱུར་པའི་ཕྱིར་
རོ། །མདོ་ནི། ཡུམ་འདི། སེམས་ཅན་གང་དག་གི་རྣ་ལམ་དུ་གྲགས་པར་གྱུར་པ་དེ་དག་ཀྱང་
བཤེས་གཉེན་གྱིས་ཡོངས་སུ་བཟུང་བ་ཡིན་ནོ། །ཞེས་སོ། །གཉིས་པ་ནི། སངས་རྒྱས་མང་པོ་
ལུས་ཀྱི་བསྙེན་བཀུར་སོགས་ཀྱིས་མཉེས་པར་བྱས་ནས་རྒྱུན་དུ་བསྟེན་པ་ནི། འདི་བློ་ལ་ལེན་
ཅིང་འཛིན་པའི་སྣོད་ཡིན་ནོ། །མདོ་ནི། དེ་དག་ནི། སངས་རྒྱས་མང་པོ་ལ་བསྙེན་བཀུར་
བྱས་པའོ། །ཞེས་སོ། །
གསུམ་པ་ནི། སངས་རྒྱས་མང་པོ་ལ་ཐེ་ཚོམ་ཟ་བའི་དོན་གྱི་ངོ་བོ་ཞུས། རྒྱུ་མཚན་ཀུན་
ཏུ་དྲིས་ཤིང་། ཡོངས་སུ་ཞུས་པ་ནི། འདིའི་དོན་མི་བརྗེད་པར་འཛིན་པའི་སྣོད་ཡིན་ནོ། །
མདོ་ནི། སངས་རྒྱས་རྣམས་ལ་ཡོངས་སུ་དྲིས། ཡོངས་སུ་ཞུས་ཞེས་སོ། །བཞི་པ་ནི། སངས་
རྒྱུས་མང་པོའི་དྲུང་དུ་སྦྱིན་པ་དང་། ཚུལ་ཁྲིམས་ལ་སོགས་པ་ཕར་ཕྱིན་བཅུའི་སྒྲུབ་པ་སྤྱོད་ཅིང་
ཉམས་སུ་ལེན་པ་ནི། ཚུལ་བཞིན་ཡིད་ལ་བྱེད་པ་དང་། མི་དངངས་པ་ལ་སོགས་པའི་སྣོད་དུ་
སངས་རྒྱས་ལ་སོགས་པའི་དམ་པ་རྣམས་བཞེད་དོ། །མདོ་ནི། སངས་རྒྱས་བྱེ་བ་མང་པོ་ལ་
སྦྱིན་པའི་ཕར་ཕྱིན་དང་ཞེས་པ་ནས་ཡུམ་ལ་སྤྱད་པའོ། །ཞེས་སོ། །འགྲེལ་པ་ལ། འདས་པ་
དང་ད་ལྟར་བྱུང་བའི་སངས་རྒྱས་རྣམས་ལ་དམིགས་ཏེ་གཙུག་ལག་ཁང་བྱེད་པ་སོགས་དགེ་
བའི་རྩ་བ་བསྐྲུན་ཅིང་སྦྱངས་པ་དང་ལྡན་པ་ཐེག་ཆེན་དགེ་བའི་བཤེས་གཉེན་དག་གིས་བྱིན་
གྱིས་བརླབས་པ་རྣམས་ནི། གོ་རིམ་ཇི་ལྟ་བར་རྣམ་པ་བརྒྱ་བདུན་ཅུ་རྩ་གསུམ་པོའི་མཚན་ཉིད་::
400



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཅན་ཏེ། བདག་ཉིད་ཅན་ནམ། དེའི་ཡུལ་ཅན་གྱི་ཡུམ་སྦྱོར་བ་འདིའི་གཞུང་ཉན་པའི་སྣོད་
ཉིད་ཡིན་པར་སངས་རྒྱས་དང་། སོགས་པ་བྱང་སེམས་རྣམས་བཞེད་དོ། །སྤྱིར་ནི། སྦྱོར་བ་
པོ་སྤྱིའོ། །ཞེས་གསེར་གླིང་པའོ། །དེ་བཞིན་དུ་འདས་ནས་རྣམས་ལའི་བར་ཐམས་ཅད་ཀྱི་
མགོ་ལ་སྦྱར། དགེ་བའི་ནས་འདིའི་བར་ཀུན་གྱི་བར་དུ་སྦྱར། སྣོད་ནས་བཞེད་དོའི་བར་ཀུན་
གྱི་མཇུག་ཏུ་སྦྱར་རོ། །དེ་བཞིན་གཤེགས་པ་རྣམས་ལ་ལུས་ཀྱིས་བསྐོར་བ། སོགས་པ་ངག་
གིས་བསྟོད་པ། ཡིད་ཀྱིས་ཐོས་བསམ་གྱི་བསྙེན་བཀུར་གྱིས་མཉེས་པར་བྱེད་པ་དང་། ཐེ་ཚོམ་
ཟ་བའི་དོན་ཡོངས་སུ་འདྲི་ཞིང་ཞུ་བ་དང། སྦྱིན་པ་དང་། སོགས་པ་ཡེ་ཤེས་ཀྱི་བར་ཕར་ཕྱིན་
བཅུ་སྒྲུབ་པ་དང་། ལྡན་པ་དག །ཚིག་འཛིན་པ་དང་། དོན་མ་བརྗེད་པར་སེམས་པ་དང་།
ཚུལ་བཞིན་དུ་ཡིད་ལ་བྱེད་ཅིང་སྒོམ་པའི་སྣོད་དོ། །
གསུམ་པ་ལ་གསུམ་སྟེ། སྔ་འགྲེལ་ནི། ཚུལ་དེ་ལྟར་སྦྱོར་བ་པོ་བསྟན་ནས་སྦྱོར་བ་རང་
གི་ངོ་བོ་འཆད་དོ། །རྩ་བ་ལ། སྦྱར་ས་རྣམ་པ་བརྒྱ་བདུན་ཅུ་རྩ་གསུམ་པོ་གང་ཟག་དེ་དག་
གིས་བསྡུས་ཏེ་སྒོམ་པ་ནི། སྦྱོར་བ་ཡིན་པས་འདི་ལ་གཉིས་ཏེ། རང་བཞིན་གྱི་སྦྱོར་བ་ལྔ།
གནས་སྐབས་ཀྱི་སྦྱོར་བ་བཅོ་ལྔའོ། །དང་པོ་ནི། གནས་བྱ་གཟུགས་ལ་སོགས་པ་ལ། ངོ་བོ་
ཉིད་མེད་ཅིང་སྟོང་པའི་ཕྱིར་དེ་ལ་གནས་པ་བཀག་སྟེ་སྒོམ་པའི་ཕྱིར་གཟུགས་སོགས་ལ་མི་
གནས་པའི་སྦྱོར་བ་སྟེ། མདོ་ནི། གཟུགས་ལ་མི་གནས་ཏེ། གང་གི་ཚེ་གཟུགས་ལ་མི་གནས་
པ་དེའི་ཚེ་གཟུགས་ལ་རྣལ་འབྱོར་དུ་བྱེད་པ་ཡིན་ནོ། །ཞེས་སོ། །སྦྱར་ས་དུས་གསུམ་གྱིས་སྟོང་
པས་གཟུགས་སོགས་དེ་ལ་དེ་ཁོ་ནར་སྦྱོར་བ་བཀག་སྟེ་སྒོམ་པའི་ཕྱིར་མི་སྦྱོར་བའི་སྦྱོར་བ་སྟེ།
མདོ་ནི། གཟུགས་ལ་སྦྱོར་བར་མི་བྱེད་དེ། གང་གི་ཚེ་གཟུགས་ལ་སྦྱོར་བར་མི་བྱེད་པ་དེའི་ཚེ་
གཟུགས་ལ་རྣལ་འབྱོར་དུ་བྱེད་ པ་ཡིན་ནོ། །ཞེས་སོ། ། སྲིད་ཞིའི་མཐར་གནས་པའམ།
གཞིའི་ཆོས་ཉིད་གནས་པ་མི་དམིགས་པའི་དོན་གྱིས་གཟུགས་སོགས་དེའི་དེ་བཞིན་ཉིད་ཟབ་
པའི་ཕྱིར་གཞི་ཤེས་ཀྱི་སྐབས་སུ་ཟབ་པར་རྟོགས་པ་ཟབ་སྦྱོར་ཏེ། མདོ་ནི། གཟུགས་ཟབ་པའི་
ཕྱིར་ཡུམ་ཟབ་བོ། །ཞེས་སོ། །རང་བཞིན་གྱིས་རྙོག་པ་དང་དྲི་མ་མེད་པའི་དོན་གྱིས་གཟུགས་
སོགས་དེ་རྣམས་གཏིང་དཔག་སྟེ། རྟོགས་པར་དཀའ་བའི་ཕྱིར་ལམ་ཤེས་ཀྱི་སྐབས་སུ་གཏིང་
དཔག་དཀའ་བར་མོས་པ་གཏིང་དཔག་དཀའ་སྦྱོར་ཏེ། མདོ་ནི། གཟུགས་གཏིང་དཔག་
དཀའ་བའི་ཕྱིར་ཡུམ་གཏིང་དཔག་དཀའོ། །ཞེས་སོ། །མཐའ་མི་དམིགས་པའི་དོན་གྱིས་
401



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
གཟུགས་སོགས་དེ་དག་ཚད་ནི་མེད་པའི་ཕྱིར་རྣམ་མཁྱེན་གྱི་སྐབས་སུ་ཚད་མེད་དོ། །ཞེས་
དམིགས་པ་ཚད་མེད་པའི་སྦྱོར་བ་སྟེ། མདོ་ནི། གཟུགས་ཚད་མེད་པའི་ཕྱིར་ཡུམ་ཚད་མེད་
དོ། །ཞེས་སོ། །ཡང་ན། ཟབ་པར་དང། ཐུན་མོང་མིན་པར་དང་། བླ་ན་མེད་པར་མངོན་
།
པར་བྱང་ཆུབ་པའི་རང་བཞིན་ལེགས་པར་རྟོགས་པའི་སྦྱོར་བ་ཆུང་འབྲིང་ཆེ་གསུམ་མོ། །ཞེས་
འཕགས་པས་སོ། །གཉིས་པ་ནི། ཟབ་གཏིང་དཔག་དཀའ་ཚད་མེད་པ་རྣམས་ཐོས་ནས་སྐྲག་
པ་ལ་སོགས་པར་འགྱུར་བའི་དོན་གྱིས་ཚེགས་ཆེན་པོས་ཡུན་རིང་པོ་ནས་རྟོགས་པའི་སྦྱོར་བ་སྟེ།
མདོ་ནི། ཚེགས་ཆེན་པོས་ཡུན་རིང་མོ་ཞིག་ནས་བླ་མེད་རྫོགས་པའི་བྱང་ཆུབ་ཏུ་མངོན་པར་
རྫོགས་པར་འཚང་རྒྱ་བར་འགྱུར་བའི་གནས་ནི་ཡོད་དོ། །ཞེས་སོ། །དེ་ལ་མི་དངངས་པ་ལ་
སོགས་པས་རྨི་ལམ་ནའང་ཕར་ཕྱིན་དྲུག་ཡིད་ལ་བྱེད་པ་ནི། ལུང་བསྟན་པ་ཐོབ་པའི་སྦྱོར་
བའོ། །མདོ་ནི། ཡུམ་འདི་ཐོས་ནས་དངངས་པར་མི་འགྱུར། སྐྲག་པར་མི་འགྱུར། ཀུན་ཏུ་
སྐྲག་པས་ཟིན་པར་མི་འགྱུར། བླ་མེད་རྫོགས་པའི་བྱང་ཆུབ་ཏུ་ལུང་བསྟན་པ་ཐོབ་པར་འགྱུར་
རོ། །ཞེས་སོ། །ཡུམ་ཐོས་ནས་འཛིན་པ་སོགས་ཀྱིས་ཡུམ་སྤོང་བར་མི་བྱེད་པ་ཕྱིར་མི་ལྡོག་པ་
ཉིད་ཀྱི་སྦྱོར་བའོ། །མདོ་ནི། ཕྱིར་མི་ལྡོག་པར་འགྱུར་བ་ལགས་སོ། །ཞེས་སོ། །འབྲོག་
དགོན་པའི་སྐྱེས་བུའི་དཔེས་བར་ཆད་ཀྱི་ཆོས་སྤོང་བའི་སྒྲུབ་པ་ནི། ངེས་པར་འབྱུང་བའི་སྦྱོར་
བ་སྟེ། མདོ་ནི། དེ་སླན་ཆད་ཉན་ཐོས་ཀྱི་ས་འམ། རང་སངས་རྒྱས་ཀྱིས་སས་འཇིགས་པར་
མི་བགྱིའོ། །ཞེས་སོ། །རྟག་ཏུ་ལམ་བསྒོམས་པས་ལུང་བསྟན་པ་དང་ཉེ་བར་ཤེས་པ་བར་ཆད་
མེད་པའི་སྦྱོར་བའོ། །མདོ་ནི། བྱང་ཆུབ་ཏུ་ལུང་བསྟན་པ་དང་ཉེ་བར་གནས་པར་གྱུར་ཏོ། །
ཞེས་སོ། །ཟག་མེད་ཀྱི་ཆོས་གསར་པའི་རྟེན་དུ་གྱུར་པའི་སྒྲུབ་པ་བྱང་ཆུབ་ལ་ཉེ་བའི་སྦྱོར་བ་སྟེ།
སྡུད་པར། དཔྱིད་དུས་བཟང་ལ་སྡོང་པོ་ལོ་མ་ལྷགས་གྱུར་ན། །ཡལ་གས་རིང་པོར་མི་ཐོགས་
ལོ་འབྲས་མེ་ཏོག་སྐྲུན། །ཤེས་རབ་ཕ་རོལ་ཕྱིན་འདི་སུ་ཡི་ལག་ཐོབ་པ། །རིང་པོར་མི་ཐོགས་
འདྲེན་པའི་བྱང་ཆུབ་ཐོབ་པར་འགྱུར། །ཞེས་སོ། །མྱུར་དུ་ཆོས་སྐུ་འབྱིན་པའི་སྒྲུབ་པ་དང་།
ལྡན་པ་ནི། མྱུར་བར་བྱང་ཆུབ་པའི་སྦྱོར་བའོ། །སྡུད་པར། དཔེར་ན། བུད་མེད་སྦྲུམ་གང་
དུཉྩཁས་ཉེན་གྱུར་ན། །དེ་ནི་དེ་ཡི་བཙའ་བའི་དུས་ལ་བབ་ཅེས་བྱ། །དེ་བཞིན་བྱང་ཆུབ་
སེམས་དཔའ་རྒྱལ་བའི་ཤེས་རབ་ཉན། །དགའ་དང་འདུན་པ་བསྐྱེད་པས་མྱུར་དུ་བྱང་ཆུབ་
རེག །ཅེས་སོ། །རང་གཞན་གཉིས་ཀའི་དོན་དུ་ཡུམ་གྱི་ཆོས་ཀྱི་འཁོར་ལོ་བསྐོར་བ་སོགས་ཀྱི་ཙཱ
402



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
སྒྲུབ་པ་དང་ལྡན་པ་གཞན་དོན་གྱི་སྦྱོར་བའོ། །མདོ་ནི། བདག་ཀྱང་ཆོས་ཀྱི་འཁོར་ལོ་བསྐོར་
ལ་གཞན་ཡང་ཆོས་ཀྱི་འཁོར་ལོ་བསྐོར་བ་ལ་བསྐུལ་ལོ། །ཞེས་སོ། །གཟུགས་སོགས་ཀྱི་འཕེལ་
འགྲིབ་མི་དམིགས་པས་ཡུམ་ལ་སྤྱོད་པ། འཕེལ་བ་མེད་ཅིང་འགྲིབ་པ་མེད་པའི་སྦྱོར་བའོ། །
སྡུད་པར། ཤེས་རབ་ཕ་རོལ་ཕྱིན་མཆོག་སྤྱོད་ཚེ་རྣལ་འབྱོར་པ། །གཟུགས་ཀྱི་འཕེལ་བ་དང་ནི་
ཡོངས་སུ་འགྲིབ་མི་མཐོང་། །ཞེས་སོ། །དགེ་མི་དགེ་སོགས་མི་དམིགས་པར་སྒྲུབ་པ་ཆོས་དང་
ཚོས་མིན་དང་། སོགས་པ་རྣམ་མཁྱེན་གྱི་བར་དུ་མི་མཐོང་བའི་སྦྱོར་བའོ། །མདོ་ནི། ཆོས་
ཞེས་བྱ་བར་ཡང་དག་པར་རྗེས་སུ་མི་མཐོང་ངོ་། །ཞེས་སོ། །གཟུགས་ལ་སོགས་པ་བསམ་
གྱིས་མི་ཁྱབ་པའོ། །ཞེས་མི་ཤེས་མི་མཐོང་བས་ཡུམ་ལ་སྤྱོད་པ་བསམ་གྱིས་མི་ཁྱབ་པའི་རྣམ་
པའི་འདུ་ཤེས་འགོག་པའི་སྦྱོར་བའོ། །མདོ་ནི། གཟུགས་བསམ་གྱིས་མི་ཁྱབ་ཅེས་བྱ་བར་འདུ་
ཤེས་པ་མེད་དོ། །ཞེས་སོ། །གཟུགས་སོགས་མཚན་གཞི། དེའི་མཚན་མ་མཚན་ཉིད་དང་།
དེའི་ངོ་བོ། མཚོན་བྱར་རྣམ་པར་མི་རྟོག་པས་སྒྲུབ་པ་རྣམ་པར་མི་རྟོག་པའི་སྦྱོར་བའོ། །མདོ་
ནི། གཟུགས་སུ་མི་རྟོག །རྣམ་པར་མི་རྟོག་གཟུགས་ཀྱི་མཚན་མར་མི་རྟོག །རྣམ་པར་མི་
རྟོག་གོ །གཟུགས་ཀྱི་རང་བཞིན་དུ་མི་རྟོག །རྣམ་པར་མི་རྟོག་གོ །ཞེས་སོ། །འབྲས་བུ་དང་
པོ་ལ་སོགས་སྒྲུབ་པ་ནི། རྒྱུན་ཞུགས་སོགས་འབྲས་བུ་རིན་ཆེན་སྦྱིན་པར་བྱེད་པའི་སྦྱོར་
བའོ། །མདོ་ནི། ཡུམ་འདི་ནི། རིན་པོ་ཆེའི་ཕུང་པོ་སྟེ། རྒྱུན་དུ་ཞུགས་པའི་འབྲས་བུ་དང་
ཞེས་པ་ནས་བྱང་ཆུབ་རིན་པོ་ཆེ་སྦྱིན་པར་བྱེད་པའོ། །ཞེས་སོ། །སྒྲིབ་གཉིས་སྤོང་བའི་རྒྱུར་
རྣམ་པར་དག་པ་སྒོམ་པ། རྣམ་པར་དག་པའི་སྦྱོར་བའོ། །མདོ་ནི། ཡུམ་ནི། ཆོས་ཐམས་
ཅད་རྣམ་པར་དག་པའི་ཕུང་པོ་ལགས་སོ། །ཞེས་སོ། །རིན་པོ་ཆེ་ལ་བར་ཆད་མང་བའི་དཔེས་
དུས་ཚིགས་བཅད་ནས་མྱུར་དུ་སྒྲུབ་པ། ས་མཚམས་དང་བཅས་པའི་སྦྱོར་བའོ། །མདོ་ནི།
ཡུམ་ཟབ་མོ་འདི་བྲི་ན་ཡང་མྱུར་དུ་བྲི་བར་བྱའོ། །ཞེས་སོ། །དེ་ལྟར་ན། སྦྱོར་བ་དེ་ནི་ཉི་
ཤུའོ། །འགྲེལ་པ་ལ། རང་བཞིན་གྱི་སྦྱོར་བ་ལྔ་དང་། གནས་སྐབས་ཀྱི་སྦྱོར་བ་བཅོ་ལྔ་གཉིས་
སོ། །དང་པོ་ལ། མིང་དོན་གྲངས་བཞིན་དུ་སྦྱར་ཏེ་བཤད་ན། སྦྱར་བྱ་གཟུགས་ལ་སོགས་པ་
ལ་ངོ་བོ་ཉིད་མེད་པ་ཉིད་ཀྱིས་དེ་ལ་མི་གནས་པར་སྒོམ་པ། གཟུགས་ལ་སོགས་པ་ལ་མི་གནས་
པའི་སྦྱོར་བ་དང་། གཟུགས་སོགས་དེ་དག་ལ་དེ་ཁོ་ནར་མི་སྦྱོར་བ་ཉིད་སྦྱོར་བའམ་སྒོམ་པ་
ཡིན་པའི་ཕྱིར་མི་སྦྱོར་བའི་སྦྱོར་བ་དང་། གཟུགས་ལ་སོགས་པ་དེ་དག་ཉིད་དོན་དམ་པར་སོ
403



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གནས་པ་མི་དམིགས་པའི་དོན་གྱིས་དེ་བཞིན་ཉིད་ཀྱི་ངོ་བོ་ཉིད་ཀྱིས་གཞི་ཤེས་ཀྱི་སྐབས་སུ་ཟབ་
བོ། །ཞེས་དེ་ལྟར་རྟོགས་པ། ཟབ་པའི་སྦྱོར་བ་དང་། རྟོག་པ་མེད་པའི་དོན་གྱིས་ལམ་ཤེས་ཀྱི་
སྐབས་སུ་ གཟུགས་སོགས་ གཏིང་དཔག་དཀའ་སྦྱོར་དང༌། གཟུགས་སོགས་ ཀྱི་མཐའ་མི་
དམིགས་པའི་དོན་གྱིས་རྣམ་མཁྱེན་གྱི་སྐབས་སུ་ཚད་མེད་པ་ཞེས་བྱ་བ་དེ་ལྟར་རྟོགས་པ། ཚད་
མེད་པའི་སྦྱོར་བ་སྟེ། རང་བཞིན་གྱིས་སྦྱོར་བ་ལྔ་ནི། ཚོགས་ལམ་ནས་ཡོད་ཅིང་། ངོ་བོ་
གཅིག་པ་དང་ཐ་དད་ཅི་རིགས་པའོ། །གཉིས་པ་ནི། དོན་མིང་གོ་རིམ་བཞིན་དུ་སྦྱར་ལ།
སོགས་ཀྱི་སྒྲ་དང་། སྒྲུབ་པ་དང་ལྡན་པ་ཞེས་པ། གོང་མ་ཐམས་ཅད་ལ་སྦྱར་ཏེ་བཤད་པ་ནི།
ཡུམ་ཟབ་གཏིང་དཔག་དཀའ་ཚད་མེད་པ་ལ་དངངས་པ་དང་། སྐྲག་པ་དང་། ཀུན་ཏུ་སྐྲག་
པས་ཟིན་པར་འགྱུར་སྲིད་པའི་སྒྲུབ་ལྡན་ནི། ཚེགས་ཆེན་པོས་ཡུན་རིང་མོ་ཞིག་ནས་མངོན་
པར་རྫོགས་པར་འཚང་རྒྱ་བའི་སྦྱོར་བ་སྟེ། འདི་ཚོགས་ལམ་ནས་ཡོད་དེ། འཕགས་པས་ལས་
དང་པོ་པར་བཤད་པས་སོ། །ཡུམ་ལ་མི་དངངས། མི་སྐྲག་ཅིང་། ཐོས་ནས་ཀྱང་གོང་ནས་
གོང་དུ་འཛིན་ ་པ་ལ་སོགས་པའི་སྒྲུབ་པ་ནི། དེ་བཞིན་གཤེགས་པ་གཅིག་གམ། གཉིས་མི་
འདའ་བར་ལུང་བསྟན་པ་ཐོབ་པས་ལུང་བསྟན་པའི་སྦྱོར་བའོ། །འདི་དྲོད་ནས་ཡོད་དེ། འདི་
ཆོས་ཉིད་ལ་མི་སྐྲག་པར་བཤད་ལ། དེ་དྲོད་ནས་ཡོད་པར། ཟབ་མོའི་དོན་ལ་སོམ་ཉི་མེད། །
ཅེས་སོ། །ཡུམ་ཐོས་ནས་ཡང་དག་པར་འཛིན་པ་དང་། ཚུལ་བཞིན་ཡིད་ལ་བྱེད་པའི་སྒྲུབ་
ལྡན་ནི། ཡུམ་ལས་ཕྱིར་མི་ལྡོག་པའི་སྦྱོར་བ་སྟེ། འདི་རྩེ་མོ་ན་ཡོད་དེ། ཆོས་ཉིད་ལྡན་པར་
འགྲོ་ཉིད་དང། །ཞེས་སོ། །ཐར་པ་དང་ཐམས་ཅད་མཁྱེན་པའི་བར་ཆད་ཀྱི་ཆོས་འཁོར་བ་
དང་ཉན་རང་གི་ཡིད་ལ་བྱེད་པ་སྤོང་བའི་སྒྲུབ་ལྡན་ནི། བདག་ལས་ངེས་པར་འབྱུང་བའི་སྦྱོར་
བའོ། །འདི་བཟོད་པ་ནས་ཡོད་དེ། ལམ་གཞན་ཉེ་བར་སྟོན་བདུད་ལ། །བདུད་ཅེས་ངེས་
པར་རྟོགས་པ་དང་། །ཞེས་སོ། །རི་ཤིང་གི་མཚན་མ་མེད་པ་ན། རྒྱ་མཚོར་ཉེ་བ་བཞིན་དུ་
རྟག་ཏུ་རྒྱུན་མི་འཆད་པར་ཆོས་སྒོམ་པ་དང་། ཚུལ་བཞིན་ཡིད་ལ་བྱེད་པའི་སྒྲུབ་ལྡན་ནི། བར་
ཚད་མེད་པའི་སྦྱོར་བ་སྟེ། འདི་ཆོས་མཆོག་ན་ཡོད་དོ། །དེ་ཚེ་བར་ཆད་མེད་པ་ཡི། །ཏིང་ངེ་
འཛིན་ལ་མྱུར་དུ་རེག །ཅེས་སོ། །ཟག་པ་མེད་པའི་ཆོས་ལོ་ཀ་ལས་འདས་པའི་ཡེ་ཤེས་གསར་
པ་སྐྱེ་བའི་རྟེན་ནམ། གཞིར་གྱུར་པའི་སྒྲུབ་ལྡན་ནི། ཡང་དག་པར་རྫོགས་པའི་བྱང་ཆུབ་ལ་ཉེ་
བའི་སྦྱོར་བའོ། །འདི་མཐོང་ལམ་ནས་ཡོད་དེ། ལོ་མ་གསར་པ་སྐྱེས་པས་དགའ་བ་བཞིན་དུ་༔
404



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་བྱང་ཆུབ་ལ་ཉེ་བར་ཤེས་པས་དགའ་བ་སྐྱེ་བའི་ཕྱིར་རོ། །སློབ་ལམ་གྱི་འབྲས་བུ་ཆོས་སྐུ་དང་།
ལོངས་སྐུ་སོགས་མངོན་པར་འགྲུབ་པའི་སྒྲུབ་ལྡན་ནི། མྱུར་དུ་མངོན་པར་རྫོགས་པར་བྱང་
ཆུབ་པའི་སྦྱོར་བའོ། །འདི་ས་བདུན་པ་ནས་ཡོད་དེ། སྦྲུམ་མ་བཞིན་དུ་མྱུར་དུ་སྐུ་འབྱིན་
པའམ་ལུང་སྟོན་པས་སོ། །སྐྱེ་བོ་ལ་དུས་གསུམ་དུ་ཕན་འདོགས་ཤིང་གཞན་དོན་དུ་ཆོས་ཀྱི་
འཁོར་ལོ་རབ་ཏུ་བསྐོར་ཞིང་གཞན་ཡང་བསྐུལ་བའི་སྒྲུབ་ལྡན་ནི། གཞན་གྱི་དོན་གྱི་སྦྱོར་
བའོ། །གཟུགས་ནས་རྣམ་མཁྱེན་གྱི་བར་འཕེལ་བ་གསོག་པ་དང། འགྲིབ་པ་འབྲི་བར་མི་
དམིགས་ཤིང་མི་མཐོང་བའི་སྒྲུབ་ལྡན་ནི། འཕེལ་བ་དང་འགྲིབ་པ་མེད་པའི་སྦྱོར་བའོ། །ཆོས་
དང་ཆོས་མིན། དུས་གསུམ། དགེ་མི་དགེ །འདུས་བྱས་འདུས་མ་བྱས། འདོད་པའི་ཁམས་
སོགས་ཁམས་གསུམ། ཕར་ཕྱིན་ནས་རྣམ་མཁྱེན་གྱི་བར་དུ་མི་དམིགས་པའི་སྒྲུབ་ལྡན་ནི།
ཆོས་དང། ཆོས་མ་ཡིན་པ་དང་། སོགས་པ་འདས་པ་སོགས་མི་དམིགས་པའི་སྦྱོར་བའོ། །
གཟུགས་ལ་སོགས་པ་རྟོག་གེའི་བློས་བསམ་གྱིས་མི་ཁྱབ་པའི་རྣམ་པར་རློམ་པའམ། འདུ་ཤེས་
པ་མེད་པའི་སྒྲུབ་ལྡན་ནི། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པ་འགོག་པའི་
སྦྱོར་བའོ། །མཚན་གཞི་གཟུགས་དང་། དེའི་མཚན་མ་སྟེ། མཚན་ཉིད་དང་། གཟུགས་
དེའི་ངོ་བོ་མཚོན་བྱ་ཉིད་དུ་རྣམ་པར་མི་རྟོག་ཅིང་། རྣམ་མཁྱེན་གྱི་བར་དུ་མཚན་མཚོན་གཞི་
གསུམ་དུ་མི་རྟོག་པའི་སྒྲུབ་ལྡན་ནི། གཟུགས་ལ་སོགས་པའི་དངོས་པོར་རྣམ་པར་མི་རྟོག་པའི་
སྦྱོར་བ་སྟེ། འདི་ལྔ་ངོ་བོ་གཅིག་ལ་ལྡོག་པ་ཐ་དད་པ་ས་བརྒྱད་པ་ནས་ཡོད་དོ། །སྦྱོར་བ་ངོ་བོ་
གཅིག་ཉིད། གཞན་དོན་བྱེད་པ། འཕེལ་འགྲིབ་མེད་པར་རྟོགས་པ། མཐའ་གཉིས་ལ་མི་
གནས་པ། ཆོས་ཉིད་དུ་མི་རློམ་པ། ཆོས་ཅན་དུ་མི་རྟོག་པའི་ཆ་ནས་ལྔར་ཕྱེ་ལ། དེ་དག་ས་
བརྒྱད་པ་ནས་ཡོད་དེ། རྣམ་ཀུན་དོན་ཡོད་ཤེས་པར་བྱ། །ཞེས་པ་དང་། འཕེལ་འགྲིབ་མེད་
པའི་དོན་དང་། རྣམ་པར་མི་རྟོག་པ་ལ་དབང་བའི་རྟེན་ཡིན་པའི་ཕྱིར་རོ། །འབྲས་བུ་དང་པོ་
མཐོང་བའི་ས་དང། གཉིས་པ་སྲབས་པའི་ས་ལ་སོགས་པའི་སྒྲུབ་ལྡན་ནི། འབྲས་བུ་རིན་པོ་
ཆེ་རྒྱུན་ཞུགས་སོགས་སྦྱིན་པའི་སྦྱོར་བའོ། །འདི་ས་དགུ་པ་ནས་ཡོད་གསུང་ཡང་། དེའི་གོང་
དུའང་ཡོད་པར་མངོན་ནོ། །གཟུགས་ནས་གཞི་ཤེས་ཀྱི་བར་དུ་རྣམ་པར་དག་པའི་སྒྲུབ་ལྡན་
ནི། རྣམ་པར་དག་པའི་སྦྱོར་བ་སྟེ། རྒྱུན་མཐའི་བར་ན་ཡོད་དོ། །ཡུམ་བྲི་བ་སོགས་ལོ་སྐོར་དུ་
མངོན་པར་བརྩོན་པ་མི་འདོར་བ་དང་། སོགས་པ་ཟླ་བ་དང་། ཞག་ལ་སོགས་པར་བཅད་
405



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ནས། བརྩོན་པ་མི་འདོར་བའི་སྒྲུབ་པ་དང་ལྡན་པ་ནི། ས་མཚམས་ཀྱི་སྦྱོར་བ་སྟེ། ལོ་སྐོར་
སྨོས་པ་ནི། དེ་ཙམ་གྱིས་དུས་ཚིགས་ལ་སོགས་པའི་རྐྱེན་ཚོགས་པའི་ཕྱིར་རོ། །འདི་ས་བདུན་
པ་མན་ཆད་ན་ཡོད་དོ། །ས་མཚམས་འདི་དག་བུདྡྷ་ཤྲཱིས་བཤད་པ་བཞིན་ཡིན་ནོ། ལོ་ཙཱ་བ་
དང་པོ་བརྒྱད་ཚོགས་ལམ་དུ་ཐོབ་པར་བཞེད་པ་ནི། མཛེས་པར་མ་མཐོང་ངོ་། །དེ་ལྟར་ན།
གནས་སྐབས་ཀྱི་སྦྱོར་བ་རྣམ་པ་བཅོ་ལྔ་སྟེ། བསྡོམས་ན་སྦྱོར་བ་ཉི་ཤུ་ཡིན་ནོ། །ཤཱནྟི་པ་ཉེར་
གསུམ་དུ་བཞེད་དོ། །
བཞི་པ་ལ་བཞི་སྟེ། ཡོན་ཏན་ཤེས་པས་ལེན་པ་དང་། སྐྱོན་ཤེས་ནས་འདོར་བ་དང་།
མཚན་ཉིད་ཤེས་པ་དང། ཐར་པའི་ཆ་མཐུན་ཤེས་པ་སྔོན་དུ་འགྲོ་བའོ། །དང་པོ་ལ་གསུམ་
ལས། སྔ་འགྲེལ་ནི། སྦྱོར་བའི་འབྲས་བུ་ཡོན་ཏན་མཐོང་བ་སྔོན་དུ་བཏང་ནས་འབྲས་བུ་དོན་
གཉེར་གྱི་རྟོག་ལྡན། རྒྱུ་སྦྱོར་བ་རྣམས་ལ་ཤིན་ཏུ་གོམས་པར་བྱེད་པས། སྦྱོར་བ་བཤད་ཟིན་
པའི་འོག་ཏུ་སྦྱོར་བ་དེ་དག་གི་ཡོན་ཏན་འཆད་དོ། །རྩ་བ་ནི། བདུད་ཀྱི་མཐུ་བཅོམ་པ་དང་།
སོགས་པ་ངེས་པར་ཐོབ་པའི་བར་སྦྱོར་བའི་ཡོན་ཏན་རྣམ་པ་བཅུ་བཞིའོ། །འདི་དག་ཅུང་ཟད་
ཙམ་ཚོགས་ལམ་དུའང་ལྡན་མོད་ཀྱི། ཁྱད་པར་ཅན་དྲོད་ཡན་ཆོད་དུ་ལྡན་ནོ། །གཞོན་ནུ་
དཔལ་ན་རེ། སྦྱོར་ལམ་བཞི་དང་ས་བཅུ་ལ་རིམ་པ་བཞིན་ཡོད་དོ། །འགྲེལ་པ་ལ། འོག་མི་
རྒྱུར་གྱུར་པའི་ཡོན་ཏན་བཅུ་བཞི་དང་། གོང་མ་འབྲས་བུར་གྱུར་པའི་ཡོན་ཏན་བཅུ་བཞི་
གྲངས་བཞིན་དུ་སྦྱར་ཏེ་བཤད་པ་ནི། སྦྱོར་བ་སྒོམ་པའི་གནས་སྐབས་སུ་ཞེས་པ་ཀུན་གྱི་གོང་དུ།
སྦྱོར་བའི་ཡོན་ཏན་ཞེས་པ་མཇུག་ཏུ་སྦྱར་ཏེ། སངས་རྒྱས་ཀྱི་བྱིན་གྱིས་བརླབས་པས་བདུད་ཀྱི་
མཐུ་ཉམས་ཏེ་སྦྱོར་བ་མ་ཉམས་པ་བདུད་ཀྱི་མཐུ་བཅོམ་པའི་འོ། །མདོ་ནི། སངས་རྒྱས་
བཅོམ་ལྡན་འདས་དེ་རྣམས་ཀྱི་མཐུས་བདུད་སྡིག་ཏོ་ཅན་གྱིས་བར་ཆད་བྱ་བར་མི་ནུས་སོ། །
ཞེས་སོ། །སངས་རྒྱས་ཀྱིས་དགོངས་པས་མོས་པ་བརྟན་པ་སྐྱེས་ནས་བདུད་འཇུག་པའི་སྐབས་
མེད་པ་ནི། སྦྱོར་དངོས་རྗེས་གསུམ་དུ་སངས་རྒྱས་ཀྱིས་དགོངས་ཤིང་མཁྱེན་པའོ། །མདོ་ནི།ནི
སངས་རྒྱས་ཀྱིས་གཟུང་བར་རིག་པར་བྱའོ། །ཞེས་སོ། །སངས་རྒྱས་ཀྱི་ཡེ་ཤེས་ཏེ། སྤྱན་ལྔས་
གཟིགས་པ་ལ་བརྟེན་ནས་སྦྱོར་བ་མ་ཉམས་ཙམ་ལས་ལྷག་པ་ཉན་པ་སོགས་དགོས་པ་ཁྱད་པར་
ཅན་གཞན་ཐོབ་པ། སངས་རྒྱས་ཀྱིས་མངོན་སུམ་དུ་མཛད་པའོ། །མདོ་ནི། སངས་རྒྱས་
བཅོམ་ལྡན་འདས་དེ་དག་གིས་ཡེ་ཤེས་ཀྱིས་མཁྱེན་ཏོ། །ཞེས་སོ། །དེ་བཞིན་ཉིད་ཀྱི་དོན་ལ་ལ
406



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
་རྟོགས་པ་བརྟེན་པས་བྱང་ཆུབ་ལ་ཉེ་བར་གྱུར་པས་འབྲས་བུ་བྱང་ཆུབ་སྐྱེད་པའི་ནུས་པ་ཁྱད་
པར་ཅན་སྐྱེས་པ་ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པའོ། །མདོ་ནི། བླ་མེད་
རྫོགས་པའི་བྱང་ཆུབ་ཏུ་ཉེ་བར་གྱུར་ཏོ། །ཞེས་སོ། །དེ་ལྟ་བུའི་ནུས་པ་མ་ཐོབ་ཀྱང་བྲི་བ་
སོགས་ཀྱི་ཕན་ཡོན་ཆེན་པོ་ཐོབ་པས་སངས་རྒྱས་དང་མི་འབྲལ་བས་དོན་ཆེན་པོ་ཉིད་དང་
སོགས་པ་བདེ་འགྲོར་འགྲོ་བས་ཕན་ཡོན་ཆེ་བ། སངས་རྒྱ་བས་འབྲས་བུ་ཆེ་བ། མྱ་ངན་ལས་
འདས་ནས་ཀྱང་གཞན་དོན་ལ་འཇུག་པས་རྣམ་པ་སྨིན་པ་ཆེ་བའོ། །མདོ་ནི། དོན་ཆེ་བ་དང་།
ཕན་ཡོན་ཆེ་བ་དང། འབྲས་བུ་ཆེ་བ་དང་། རྣམ་པར་སྨིན་པ་ཆེ་བར་འགྱུར་རོ། །ཞེས་སོ། །
བསྟན་པའི་བྱ་བའམ། དེ་བཞིན་གཤེགས་པའི་མཛད་པ་བྱེད་པའི་སྟོབས་ཀྱིས་བསྟན་པ་གང་
དུ་དར་བའི་ཡུལ་དང་། དེར་ཡུམ་ལ་སྤྱོད་པ་རྣམས་བདེ་འགྲོར་སྐྱེ་ཞིང་མྱང་འདས་ཐོབ་པའི་རྒྱུ་
དཔྱད་པའོ། །མདོ་ནི། ཡུམ་འདི་ནི། དེ་བཞིན་གཤེགས་པ་མྱ་ངན་ལས་འདས་ནས་ལྷོ་
ཕྱོགས་ཀྱི་རྒྱུད་དུ་དར་བར་འགྱུར་ཏེ། ཞེས་སོ། །མི་དངངས་པ་ལ་སོགས་པས་ཕྱིན་དྲུག་
སོགས་པ་གཉེན་པོ་དཀར་པོའི་ཆོས་ཡོངས་སུ་རྫོགས་པས། མཐོང་ལམ་སོགས་ཟག་པ་མེད་
པའི་ཡོན་ཏན་ཐམས་ཅད་རྫོགས་པའོ། །མདོ་ནི། སྦྱིན་པའི་ཕར་ཕྱིན་ཡོངས་སུ་རྫོགས་པར་
འགྱུར་རོ། །ཞེས་སོ། །དེ་བཞིན་གཤེགས་པའི་བྱིན་རླབས་ཀྱིས་རྣམ་མཁྱེན་ཉིད་ཀྱི་གཏམ་
བརྗོད་པའམ་རྙེད་པས། ཚེ་རབས་ཐམས་ཅད་དུ་བདག་ཉིད་ཆོས་སྨྲ་བའི་སྐྱེས་བུ་ཉིད་དུ་
འགྱུར་བའོ། །མདོ་ནི། བླ་མེད་རྫོགས་པའི་བྱང་ཆུབ་ལས་བརྩམས་ཏེ་དེ་ལྟ་བུ་ཉིད་བརྗོད་པར་
འགྱུར་རོ། །ཞེས་སོ། །དེ་བཞིན་གཤེགས་པས་གྲོགས་དང་མགོན་སྐྱབས་མཛད་པ་ཐོབ་པས་
བདུད་དམ། གཞན་གྱིས་ཡུམ་ལས་མི་ཕྱེད་པའོ། །མདོ་ནི། བྱང་ཆུབ་ལས་ལྡོག་པར་མི་ནུས་
སོ། །ཞེས་སོ། ། ཐེག་ཆེན་ལ་དམིགས་ཏེ་ལོ་ཀ་ལས་འདས་པའི་ཆོས་ཚོལ་བའི་དགའ་བ།
}འོ
དཀོན་མཆོག་གསུམ་ལ་བརྟེན་པའི་དང་བ། དགེ་བ་ལ་སེམས་འཇུག་པའི་མགུ་བ་རྒྱ་ཆེན་པོ་
བསྐྱེད་པཔ་ཐོབ་པས། ཉན་རང་དང་ཐུན་མོང་མ་ཡིན་པ་སྐྱེ་བོ་མང་པོའི་དགེ་བའི་རྩ་བ་སྐྱེ་
བའོ། །མདོ་ནི། དགེ་བའི་ཆོས་ལ་སྐྱེ་བོ་མང་པོ་འགོད་པར་བྱེད་དོ། །ཞེས་སོ། །བྱང་ང་སེམས་
དེའི་དམ་བཅས་པའི་ཚིག་ལ་བསམ་པ་དག་པར་མཁྱེན་ནས་དེ་བཞིན་གཤེགས་པའི་གསུང་
གིས་རྗེས་སུ་ཡི་རང་བ་མཛད་པ་ཐོབ་པས་བྱང་སེམས་ཀྱིས་དམ་བཅས་པའི་དོན་ནི་ལྟ་བ་བཞིན་
དུ་སྒྲུབ་པའོ། །མདོ་ནི། དེ་དག་ལ་ངས་རྗེས་སུ་ཡི་རང་བར་མཛད་དོ། །ཞེས་སོ། །ཐེག་ཆེན་མ
407



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ཡས། པོད་དགུ་པ་།
།::གྱི་ཆོས་ཟབ་མོ་དང་། རྒྱ་ཆེན་པོ་ལ་མངོན་པར་འདོད་ཅིང་ལྷག་པར་མོས་པས། འཁོར་ལོས་
བསྒྱུར་རྒྱལ་སོགས་འབྲས་བུ་རྒྱ་ཆེན་པོ་ཡོངས་སུ་འཛིན་པའོ། །མདོ་ནི། རྣམ་པར་སྨིན་པ་
རླབས་པོ་ཆེ་ཡོངས་སུ་འཛིན་པར་འགྱུར་རོ། །ཞེས་སོ། །ཕྱི་ནང་གི་འབྲས་བུ་དང་བཅས་པ་
སྟེར་ཞིང་ལྷག་པར་བསྟེན་པས། སེམས་ཅན་གྱི་དོན་བྱེད་པས་གོང་ནས་གོང་དུ་སེམས་ཅན་གྱི་
དོན་སྒྲུབ་པའོ། །མདོ་ནི། སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་ཕྲག་མང་པོ་བླ་མེད་རྫོགས་
པའི་བྱང་ཆུབ་ཏུ་ཡང་དག་པར་འགོད་པར་འགྱུར་རོ། །ཞེས་སོ། །ཡུམ་ཚིག་དོན་ཚང་ཞིང་
རྫོགས་པར་རྙེད་པས་ཚེ་རབས་གཞན་དུའང་ཕྱིན་དྲུག་ཚང་བར་ངེས་པར་འཐོབ་པའོ། །མདོ་
ནི། སྐྱེ་བ་བརྗེས་ནས་ཀྱང་ཕར་ཕྱིན་དྲུག་པོ་འདི་དག་རྙེད་པར་འགྱུར་རོ། །ཞེས་སོ། །བཅུ་
བཞི་པོ་དེ་དག་ཕྱིན་ཅི་མ་ལོག་པའི་སྤྱོད་པ་ཉི་ཤུ་ལ་མངོན་པར་དགའ་བའི་གང་ཟག་ལ་འབྲས་
བུའི་ཡོན་ཏན་བཅུ་བཞི་འབྱུང་ཞིང་། རྒྱུའི་ཡོན་ཏན་བཅུ་བཞི་འཐོབ་པས་རྗེས་སུ་མཐུན་པར་
བསླབ་པར་བྱ་བས་ཡོན་ཏན་གྲངས་བཅུ་བཞི་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། ཡོན་ཏན་བཤད་ཟིན་པ་དེའི་འོག་ཏུ་སྐྱོན་
གང་ཞིག་ཡོངས་སུ་སྤངས་ནས་སྦྱོར་བ་རྣམས་བསྒོམ་པར་བྱ་དགོས་པ་ལ་སྐྱོན་ཤེས་དགོས་པས་
སྦྱོར་བའི་བར་ཆད་བྱེད་པའི་སྐྱོན་གང་དག་ཅིག་ཡིན་ཞེ་ན། སྦྱོར་བ་དེ་དག་གི་བར་ཆད་དུ་
འགྱུར་བའི་སྐྱོན་འཆད་དོ། །རྩ་བ་ནི། སྦྱོར་བའི་སྐྱོན་བཅུ་ཚན་བཞིར་བཅས་པའི་དྲུག་སྟེ།
ཞེ་དྲུག་དུ་ངེས་པར་རྟོགས་པར་བྱའོ། །འདི་དག་ཚོགས་ལམ་ནས་ས་བདུན་པའི་བར་ན་ཡོད་
ཅིང། གཙོ་ཆེར་ཚོགས་སྦྱོར་ན་ཡོད་དོ། །གཞོན་ནུ་དཔལ་ནི། བཅུ་ཚན་བཞི་ཚོགས་ལམ་
དྲོད་རྩེ་བཟོད་པ་ན། དྲུག་ཆོས་མཆོག་ན་ཡོད་དོ། །འགྲེལ་པ་ལ། བསལ་བྱ་སྐྱོན་གྱི་དབྱེ་བ།
དེ་སེལ་བྱེད་གཉེན་པོའོ། །དང་པོ་ལ། འགལ་རྐྱེན་ཉེ་བར་གནས་པ་ཉེར་གསུམ། མཐུན་
རྐྱེན་མ་ཚང་བ་ཉེར་གསུམ་མོ། །དང་པོ་ལ། རང་ལ་བརྟེན་པ་སྤོབས་པ་གཉིས། གནས་ངན་
ལེན་གསུམ། ཐེག་ཆེན་སྤོང་བའི་རྒྱུ་བདུན། རྣམ་གཡེང་བརྒྱད་དོ། །གཞན་ལ་བརྟེན་པ་ཐ་
མ་གསུམ་མོ། །གཉིས་པ་ལ། དཔོན་སློབ་གང་རུང་ལ་བརྟེན་པ་བཅུ་བཞི། རང་ལ་བརྟེན་པ་
གཉིས། གཉིས་ཀ་ལ་བརྟེན་པ་བདུན་ནོ། །སྦྱོར་བའི་དུས་སུ་ཞེས། ཐམས་ཅད་ཀྱི་གོང་དུ་
སྦྱར་ཏེ་བཤད་པ་ནི། དུས་ཡུན་རིང་མོ་ནས་ཡུམ་ལ་ཤེས་པ་སྐྱེ་བ་ཕར་ཕྱིན་རྫོགས་པའི་རྒྱུད་ལ་
ཚེགས་ཆེན་པོས་སྤོབས་པ་ཐོབ་པ་དང་། དེ་ཁོ་ན་མ་རྟོགས་པར་ལོག་པའི་སྤོབས་པ་ཧ་ཅང་༔
ས
408



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མྱུར་བར་སྐྱེས་པ་ནི། ཡུམ་ལས་ཉམས་པའི་རྒྱུ་སྟེ། སྔོན་དང་ཕྱི་མཐའ་མ་བརྟགས་པས་མི་
བརྟན་པས་སོ། །སྡུད་པར། འགྲོ་བའི་དོན་མ་བྱས་པར་གློག་བཞིན་མྱུར་དུ་ཡང་། །ཡོངས་སུ་
ཉམས་པར་འགྱུར་བ་འདི་ནི་བདུད་ཀྱི་ལས། །ཞེས་སོ། །གླལ་བ། རྒོད་པ། སྟེག་ཅིང་འདྲི་བ་
ལུས་ཀྱི་གནས་ངན་ལེན་དང་། སེམས་གཡེང་བ། ཆགས་པ། དྲན་པ་མ་ཐོབ་པའམ། འདིའི་
རོ་མི་མྱོང་ངོ་། །སྙམ་པ་སེམས་ཀྱི་གནས་ངན་ལེན་དང་། རིགས་པ་མ་ཡིན་པ་ལུས་ཀྱི་གསུམ་
གྱིས་བསྐྱེད་པའི་ཁ་ཏོན་བྱེད་པ་ལ་སོགས་དང་། སོགས་པ་སེམས་ཀྱི་གསུམ་གྱིས་འཛིན་པ་
སོགས་དང་། བདག་ལུང་མ་བསྟན་པ་ཡུམ་ལས་ཕྱིར་ཕྱོགས་པའི་རྒྱུ་མཚན་ཡང་དག་ཏུ་འཛིན་
པ་སྟེ། སྡུད་པར། འདི་བཤད་ཚེ་ན་ཁ་ཅིག་སོམ་ཉི་ཟ་འགྱུར་ཏེ། །འདྲེན་པས་འདིར་ནི་
བདག་གི་མིང་ཡང་ཡོངས་མ་བརྗོད། ། རིགས་དང་ས་དང་རུས་ཀྱང་ཡོངས་སུ་མ་བརྗོད་
ཅེས། །འདི་ནི་ཉན་པར་མི་འགྱུར་སྤོང་འགྱུར་བདུད་ཀྱི་ལས། །ཞེས་སོ། །ཆོས་ཐམས་ཅད་
རྟོགས་ཤིང་ཡོན་ཏན་ཐམས་ཅད་ཐོབ་པའི་རྒྱུ་ཡུམ་བོར་ནས་ཉན་རང་གི་སྡེ་སྣོད་ལས་དེ་ཚོལ་ན།
རྒྱུ་ལ་མངོན་པར་ཞེན་པས་ཉམས་པ་སྟེ། རྩ་བ་བོར་ནས་ཡལ་ག་ཚོལ་བ་བཞིན་ནོ། །འབྲས་བུ་
མཆོག་གམ། གྱ་ནོམ་པ་བདེ་བའི་ཕར་ཕྱིན་གྱི་རོ་མི་མྱོང་བར་རང་དོན་ཐོབ་པས་ཚིམ་པ་ཡུམ་
གྱི་རོ་མྱང་བ་ལས་ཉམས་པ་སྟེ། ཇོ་བོའི་ཟན་བོར་ནས་ལས་མི་ལ་ཟན་ཚོལ་བའི་ཁྱི་བཞིན་ནོ། །
རྣམ་པ་ཐམས་ཅད་དུ་ཐེག་པའི་མཆོག །འབྲས་བུའི་ཐེག་ཆེན་ཀུན་ཏུ་འཛིན་པའི་རྒྱུ་ཡུམ་རྙེད་
པ་བོར་ནས་ཉན་རང་གི་སྡེ་སྣོད་ལས་ཐོབ་པར་འདོད་ན། སངས་རྒྱས་ཀྱི་ལམ་མཆོག་ལས་
ཉམས་པ་སྟེ། སྡུད་པར། གླང་པོ་རྙེད་ནས་གླང་པོའི་རྗེས་ནི་ཚོལ་བ་ལྟར། །ཤེས་རབ་ཕ་རོལ་
ཕྱིན་ཐོས་མདོ་ཚོལ་དེ་བཞིན་ནོ། །ཞེས་སོ། །རྣམ་མཁྱེན་གྱི་རྒྱུ་ཡུམ་རྙེད་པ་བོར་ནས་བཀར་
འདྲ་བའི་རྒྱུ་མཚན་གྱིས་ཉན་རང་གི་སྡེ་སྣོད་ལས་དེ་ཚོལ་ན། རྟག་ཏུ་རྣམ་མཁྱེན་གྱི་ཆེད་དུ་བྱ་
བ་ལས་ཉམས་པ་སྟེ། རྨིག་རྗེས་ཀྱི་ཆུ་ལ་ནོར་བུ་ཚོལ་བ་བཞིན་ནོ། །བཅུ་ཚན་དང་པོའོ། །
རྣམ་མཁྱེན་གྱི་རྒྱུ་ཡུམ་ལ་རྒྱུར་མ་ཤེས་ཤིང་། ཉན་ཐོས་ཀྱི་སྡེ་སྣོད་ལས་ཀྱང་སྙིང་རྗེ་སོགས་
བསྟན་པས་དེ་རྣམ་མཁྱེན་གྱི་རྒྱུར་འཛིན་པ་ནི། རྒྱུ་དང་འབྲས་བུ་འབྲལ་བ་ཉམས་པ་སྟེ། ཉི་
ཟླའི་ཚད་ཀྱིས་རྣམ་རྒྱལ་ཁང་བཟང་བྱེད་པའི་ཕྱྭ་མཁན་བཞིན་ནོ། །གོང་ན་མེད་པ་ཆོས་ 
སྐུ།
ལོངས་སྐུ་སྤྲུལ་སྐུའི་རྒྱུ་ཡུམ་བོར་ནས་སྙིང་རྗེ་སོགས་བསྟན་པའི་རྒྱུ་མཚན་གྱིས་ཉན་ཐོས་ཀྱི་སྡེ་
སྣོད་ལས་ཐོབ་པར་འདོད་ན། སྐུ་གསུམ་གྱི་རྒྱུ་ལས་ཉམས་པ་སྟེ། རིམ་པ་ལྟར། མཁར་གྱི་
409



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
པོརྒྱལ་ཕྲན་དང་འཁོར་ལོས་བསྒྱུར་རྒྱལ་བསྐྲུན་པ་དང་། རོ་བརྒྱ་ལྡན་པའི་ཟས་རྙེད་ནས་ཞག་
དྲུག་ཅུ་པའི་འབྲས་ཆེན་ཚོལ་བ་དང་། ནོར་བུ་འཆིང་བུ་དང་བཻ་ཌཱུརྱ་མཉམ་པར་སེམས་པ་
བཞིན་ནོ། །གཟུགས་སྒྲ་ལ་སོགས་ཡུལ་རྣམ་པ་མང་པོ་ལ་རྣམ་རྟོག་གི་སྤོབས་པ་འབྱུང་ཞིང་
འཕྲོ་བ་དང་། ལམ་འབྲས་ལ་རྣམ་གཡེང་ཡི་གེར་འབྲི་བཞིན་པ་ལ་ཤེར་ཕྱིན་དུ་མངོན་པར་ཞེན་
པ་དང་། གསུམ་གའི་རྣམ་གཡེང་དངོས་པོ་མེད་པ་ལ་ཡུམ་དུ་མངོན་པར་ཞེན་པ་དང། ལམ་
འབྲས་ལ་རྣམ་གཡེང་ཡི་གེ་ཉིད་ལ་ཡུམ་དུ་མངོན་པར་ཞེན་པ་དང། གཞུང་ལ་རྣམ་གཡེང་ཡི་གེ་
མེད་པ་ལ་ཡུམ་དུ་མངོན་པར་ཞེན་པ་དང་། ཆགས་སྡང་གི་མཚན་མ་ཡུལ་དང་། སོགས་པ་
གྲོང་ནས་ལ་གཅན་ལ་སོགས་པ་ཡིད་ལ་བྱེད་པ་དང་། རིན་པོ་ཆེ་སོགས་རྙེད་པ་དང་། དབལ་
གྱི་དར་དཔྱངས་འཆིང་བ་སོགས་བཀུར་སྟི་དང་། སྙན་པའི་ཚིགས་སུ་བཅད་པའི་རོ་མྱང་ཞིང་
བརྐམ་པ་དང་། ཡུམ་དོར་ནས་བདུད་ཀྱིས་གཏད་པའི་མདོ་སྡེ་ལ་ ཐབས་མཁས་ཚོལ་ན།
ཐབས་མཁས་ཀྱི་ལམ་མ་ཡིན་པས་ཐབས་ལ་མཁས་པ་ཚོལ་བ་ཞེས་པ་ནི། བཅུ་ཚན་གཉིས་
པའོ། །འཇུག་པའི་བར་ཆོད་རྣམས་བཤད་ནས། ལ་སོགས་པའི་དང་པོར་དཔོན་སློབ་ཚོགས་
པ་དང་བྲལ་བའི་བར་ཆད་ནི། གྲངས་བཞིན་དུ་ཉན་པ་པོ་སྔ་མ་འཆད་པ་པོ་ཕྱི་མ་དང་མངོན་
པར་འབྲེལ་ན་ཉེས་པ་ཆེ་བས་དེ་ལྟར་སྦྱར་རོ། །གང་ཡང་རུང་བས་དེ་ལས་ལྡོག་ནའང་ཉེས་
པར་བསྟན་ནོ། །ཉན་པོ་འདུན་པ་ཆེ་ལ། འཆད་པོ་སྙོམ་ལས་སམ། ལེ་ལོ་ཆེ་བས་ཚོགས་པ་
ལས་ཉམས་པ་དང་། གཅིག་ཡུལ་འདིར་ཉན་འདོད་ལ་གཅིག་གཞན་དུ་འཆད་འདོད་ན།
འདུན་པའི་ཡུལ་ཐ་དད་པས་ཚོགས་པ་ལས་ཉམས་པ་དང་། ཉིན་པོ་འདོད་ཆེན་ཆུང་ཞིང་ཆོག་
ཤེས་ལ། འཆད་པོ་རྙེད་པ་སོགས་གཙོར་བྱེད་པས་འདོད་ཆེན་ཆུང་བ་མ་ཡིན་པ་ཉིད་ཀྱིས་
ཚོགས་པ་ལས་ཉམས་པ་དང་། ཉན་པ་པོ་སྦྱངས་པའི་ཡོན་ཏན་བཅུ་གཉིས་དང་ལྡན་པ་དང་།
འཆད་པོ་དེ་དང་མི་ལྡན་པ་དག་དང་། ཉན་པོ་དད་པ་སོགས་དགེ་བའི་ཆོས་ཅན་དང་།
འཆད་པོ་སྲོག་གཅོད་སོགས་དགེ་བ་མ་ཡིན་པའི་ཆོས་ཉིད་ཅན་དང་། ཉན་པོ་ཡོ་བྱད་གཞན་ལ
གཏོང་བ་དང་། འཆད་པོ་སེར་སྣ་བྱེད་པ་དང་། ཉན་པོ་ཟང་ཟིང་སྦྱིན་འདོད་པ་དང་། འཆད་
པོ་དེ་མི་ལེན་པ་དང་། ཉན་པོ་ཆོས་ཀྱི་མགོ་སྨོས་པས་ཐམས་ཅད་གོ་ལ། འཆད་པོ་རྣམ་པར་
སྤྲོས་པས་གོ་བ་དང་། ཉན་པོས་མདོའི་སྡེ་དང་། སོགས་པ་དབྱངས་ཀྱིས་བསྙད་པ་སོགས་ཏེ།
མདོ་སྡེ་དབྱིངས་བསྙད་ལུང་དུ་བསྟན། །ཚིགས་བཅད་ཆེད་བརྗོད་གླེང་གཞི་དང༌། །རྟོགས་
410



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བརྗོད་དེ་བཞིན་བྱུང་སྐྱེས་རབས། ། རྒྱུས་དང་རྨད་བྱུང་གཏན་ལ་ཕབ། ། ཅེས་བསྡུ་བའི་
ཚིགས་བཅད་དེ། དེ་ལྟ་བུའི་གསུང་རབ་ཡན་ལག་བཅུ་གཉིས་མངོན་པར་ཤེས་པ་དང་།
འཆད་པོས་དེ་དག་མངོན་པར་མི་ཤེས་པ་ཉིད་དང་། ཉན་པོ་སྦྱིན་པ་ལ་སོགས་པའི་ཕར་ཕྱིན་
དྲུག་དང་ལྡན་པ་དང་། འཆད་པོ་དེ་དག་དང་མི་ལྡན་པ་ཞེས་བྱ་བ་བཅུ་ཚན་གསུམ་པའོ། །སྔ་
ཕྱིའི་རིམ་པ་སྔར་གྱི་དེ་ཁོ་ན་བཞིན་དུ་ཉན་པོ་སངས་རྒྱུ་བའི་ཐབས་ལ་མཁས། འཆད་པོ་ཐབས་
མ་ཡིན་པ་ལ་མཁས་པ་དང། ཉན་པོ་མི་བརྗེད་པའི་གཟུངས་ཐོབ་པ་དང་། འཆད་པོས་
གཟུངས་མ་ཐོབ་པ་དང་། ཉན་པོ་ཡུམ་ཡི་གེར་འབྲི་འདོད་པ་དང་། འཆད་པོ་ཡུམ་ཡི་གེར་འབྲི་
མི་འདོད་པ་དང་། ཉན་པོ་འདོད་པའི་ཡོན་ཏན་ལ་འདུན་པ་དང་། དེས་མཚོན་ནས་གནོད་
སེམས་སོགས་སྒྲིབ་པ་ལྔ་དང་བྲལ་བ་དང་། འཆད་པོ་དེ་དང་མ་བྲལ་བ་ཉིད་ཅེས་བྱ་བ་
བཞིའོ། །གཞན་དོན་དུ་ངན་སོང་གི་འགྲོ་བར་སྐྱེ་བ་ལ་ཡིད་ཕྱིར་ཕྱོགས་པ་དང་། རང་དོན་དུ་
བདེ་འགྲོ་མཐོ་རིས་དང་རྒྱུན་ཞུགས་སོགས་སུ་འགྲོ་བ་ལ་ཡིད་བདེ་བ་སྟེ། གཉིས་དང་། བར་
ཆད་གོ་རིམ་མ་ངེས་པར་བསྟན་པའི་ཕྱིར་གྲངས་བཞིན་དུ་འཆད་པ་པོ་སྔ་མ་དང་། ཉན་པ་པོ་
ཕྱི་མ་གང་ཡང་རུང་བ་དང་འབྲེལ་བས་འཆད་པ་པོ་གཅིག་པུ་ལ་དགའ་བ་དང་། ཉན་པ་པོ་
འཁོར་ལ་མངོན་པར་དགའ་བ་ཉིད་དང༌། འཆད་པ་པོས་ཉན་པ་པོ་ཕྱི་བཞིན་རྗེས་སུ་འབྲངས་
པའི་གོ་སྐབས་མི་འབྱེད་པ་དང་། ཉན་པ་པོ་ ཕྱི་བཞིན་རྗེས་སུ་འབྲེལ་པར་འདོད་པ་དང་།
འཆད་པོ་ཟང་ཟིང་ཅུང་ཟད་ཙམ་འདོད་པ་དང་། ཉན་པོ་དེ་སྦྱིན་པར་མི་འདོད་པ་དང་།
འཆད་པོ་སྲོག་གི་བར་ཆད་དུ་འགྱུར་བའི་ཕྱོགས་སུ་འགྲོ་བ་དང་། ཉན་པོ་སྲོག་གི་བར་ཆད་དུ་
འགྱུར་བའི་ཕྱོགས་སུ་མི་འགྲོ་བ་ཞེས་བྱ་བ་བཞི་སྟེ། བཅུ་ཙན་བཞི་པའོ། །རིམ་པ་དེ་བཞིན་དུ་
འཆད་པོ་མུ་གེ་བྱུང་བའི་ཕྱོགས་སུ་འགྲོ་ལ། ཉན་པོ་མི་འགྲོ་བ་དང་། འཆད་པོ་ཆོམ་རྐུན་དང་།
སོགས་པ་གདོལ་པ་ལ་སོགས་པས་དཀྲུགས་པའི་ཕྱོགས་སུ་འགྲོ་ལ། ཉན་པོ་མི་འགྲོ་བ་དང་།
འཆད་པོ་མཛའ་བོ་ལ་སོགས་ཀྱི་ཁྱིམ་གྱི་བདེ་བ་ལྟ་བས། ཉན་པོ་དེ་ལ་ཡིད་མི་བདེ་བ་ཞེས་བྱ་བ་
གསུམ་སྟེ། བདུན་ནོ། །ཡུམ་ནི། ངེད་ཀྱི་མདོ་སྡེར་བྱུང་བ་བཞིན་ཡིན་གྱི། རྒྱས་འབྲིང་
བསྡུས་གསུམ་ལས་བྱུང་བ་ནི་མ་ཡིན་ནོ། །ཞེས་ཟེར་བ་བདུད་ཀྱིས་འབྱེད་པའི་སྦྱོར་བ་དང་།
མི་རྟག་ལ་སོགས་སྟོན་པ་བཅོས་མ་ཉེ་བར་སྒྲུབ་པ་དང་། བཅོས་མ་བསྟན་པའི་ཕྱིར་བདུད་དེ་
བཞིན་གཤེགས་པའམ་བྱང་སེམས་ཆེན་པོར་སྤྲུལ་པ་ལ། དད་ཅིང་གུས་པ་ཡུལ་ཇི་ལྟ་བ་བཞིན་
411



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ
མ་ཡིན་པ་ལ་དགའ་བ་བསྐྱེད་པ་ཞེས་བྱ་བ་གཞན་རྣམ་པ་གསུམ་སྟེ། དེ་ལྟར་སྤྱིར་བསྡོམས་ན།
ཡུམ་ཤེས་པ་ལ་སོགས་པར་རུང་བའི་སེམས་སུན་འབྱིན་པའི་སྐྱོན་གྲངས་ཞེ་དྲུག་ཡིན་ནོ། །
གཉིས་པ་ནི། རིན་པོ་ཆེ་ལ་དགྲ་མང་བའི་དཔེས་བར་ཆད་དུ་མ་ཡོད་ཀྱང་དེ་སེལ་བྱེད་གཉེན་པོ་
དཀར་ཆོས་ཡོངས་སུ་རྫོགས་པ་ནི། སངས་རྒྱས་ཀྱི་མཐུ་སྟེ། བུ་མང་པོ་ཡོད་པའི་མའི་དཔེས་
ཕྱོགས་བཅུའི་དེ་བཞིན་གཤེགས་པ་དང་བྱང་སེམས་རྣམས་ཀྱིས་སྲུང་བའི་ཕྱིར་རོ། །དེས་ན་རྒྱུ་
བཞི་དང་ལྡན་པ་ལ་བར་ཆད་ཀྱིས་མི་ཚུགས་ཏེ། སྡུད་པར། རྒྱུ་རྣམ་བཞི་ཡིས་བྱང་ཆུབ་སེམས་
དཔའ་མཁས་སྟོབས་ལྡན། །བདུད་བཞིས་ཐུབ་པར་དཀའ་ཞིང་བསྐྱོད་པར་མི་ནུས་ཏེ། །སྟོང་
པར་གནས་དང་སེམས་ཅན་ཡོངས་སུ་མི་གཏོང་དང་། ། ཇི་སྐད་སྨྲས་བཞིན་བྱེད་དང་བདེ་
གཤེགས་བྱིན་རླབས་ཅན། །ཞེས་སོ། །
གསུམ་པ་ནི། སྤྱི་གཞུང་གཉིས་སོ། །དང་པོ་ལ་གཉིས་ཏེ། ཤེས་བྱ་མཚན་ཉིད་ཀྱིས་
མཚོན་བྱ་མཚོན་ཚུལ་དང་། དེ་ཤེས་པ་སྔོན་དུ་འགྲོ་བའི་རྒྱུ་མཚན་ནོ། །དང་པོ་ལ་གསུམ་ལས།
གཞན་ལུགས་དགག་པ་ནི། ལོ་ཙཱ་བ་ན་རེ། ཤེས་པས་ཡུལ་དུ་བྱས་པའི་རང་བཞིན་ཤེས་པའི་
མཚན་ཉིད་དོ། །ཞེ་ན། ཁྱད་པར་གྱི་མཚན་ཉིད་ཆོས་ཅན། ཤེས་པའི་མཚན་ཉིད་དུ་ཐལ།
ཤེས་པས་ཡུལ་དུ་བྱས་པའི་ཕྱིར་རོ། །བཟོད་པ་ན་རེ། གཞུང་གི་དགོངས་པ་མཁྱེན་གསུམ་
སྦྱོར་བ་མཚན་གཞི། ཤེས་བྱེད་སྐྱེད་པའི་རྒྱུར་མཚོན། ཤེས་བྱེད་སྐྱེད་པའི་ནུས་པ་མཚན་ཉིད།
བྱང་སེམས་ཀྱི་མཐོང་ལམ་མཚན་གཞི། ཉན་རང་མཐོང་ལམ་ལས་ཁྱད་འཕགས་སུ་མཚོན།
བསམ་མི་ཁྱབ་སོགས་བཅུ་དྲུག་མཚན་ཉིད། སྦྱོར་བ་མཚན་གཞི། ཤེས་བྱེད་སྐྱེད་པའི་ནུས་
པའི་ངོ་བོ་ཉིད་དུ་མཚོན། སྦྱོར་བའི་རང་བཞིན་དུ་གྱུར་པ་མཚན་ཉིད་དོ། །འོན་ཀྱང་ཤེས་
བྱེད་སྐྱེད་པའི་ནུས་པ་མཚན་ཉིད་དངོས་ཡིན་ལ། ངོ་བོ་དང་ཁྱད་པར་མཚན་ཉིད་བཏགས་པ་
བ་ཡིན་ནོ། །ཞེས་སོ། །གཞུང་གི་དགོངས་པ་ཤེས་བྱེད་སྐྱེད་པའི་ནུས་པ། མཚན་ཉིད་དངོས་
མ་ཡིན་ཏེ། ཤེས་པ་དང་བྱེད་པ་རང་མཚན་ཉིད་དུ་བཤད་པས་སོ། །ཤེས་པའི་རྣམ་པའི་བྱེ་
བྲག་བཅུ་དྲུག་གིས་ཚུལ་བཞིན་དུ་ཐམས་ཅད་ཤེས་པ་ཉིད་ཀྱི་སྦྱོར་བ་རྣམས་ཇི་ལྟ་བ་ བཞིན་
མཚོན་ཞེས་སོགས་བཤད་པས་སོ། །དངོས་བཏགས་ཀྱི་ཁྱད་པར་ཡང་མི་རིགས་ཏེ། ཐམས་
ཅད་བཏགས་པ་བར་མཚུངས་པས་སོ། །རང་ལུགས་བཞག་པ་ནི། སྦྱོར་བ་ཉི་ཤུ་པོ་ལམ་ཤེས་
ཀྱི་རང་བཞིན་དུ་གྱུར་པར་མཚུངས་མོད་ཀྱི། འོན་ཀྱང་བསྒོམ་པར་བྱ་བའི་ཡུལ་མཁྱེན་གསུམ་
412



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གྱི་རྣམ་པ་ལ་དམིགས་པའི་སྒོ་ནས་མཁྱེན་གསུམ་གྱི་སྦྱོར་བ་གསུམ་དུ་འགྱུར་རོ། །ཡང་ན།
ཟབ་གཏིང་དཔག་དཀའ་ཚད་མེད་པའི་སྦྱོར་བའི་དབང་གིས་གསུམ་མོ། །དེ་དག་གི་འབྲས་བུ་
ཤེས་པ། ཁྱད་པར། བྱེད་པ་རྣམས་མཚན་ཉིད་ཡིན་ནོ། །མཚན་ཉིད་འབྲས་བུ་དེ་དག་གིས།
མཚན་གཞི་མཁྱེན་གསུམ་གྱི་སྦྱོར་བ་དེ་དག །འབྲས་བུ་དེ་དག་སྐྱེད་བྱེད་དུ་མཚོན་པ་ཡིན་
ནོ། །
འདིའི་མཐའ་དཔྱད་པ་ལ། འབྲས་བུའི་མཚན་ཉིད་དང་། རྒྱུའི་མཚན་ཉིད་དང་།
འབྲས་བུ་མཚོན་ཚུལ་གསུམ་མོ། །དང་པོ་ལ། ལོངས་སྐུ་མཚན་གཞི། རྫོགས་པའི་སངས་
རྒྱས་སུ་མཚོན་པ་ལ། སྐྱེས་བུ་གང་ཞིག་བཞེད་དོན་ཕུན་སུམ་ཚོགས་པ་མཐར་ཐུག་པ་དང་ལྡན་
པའོ། །དེ་ལ་གཉིས་ལས། རང་དོན་མཐར་ཐུག་གི་མཚན་ཉིད། རང་གི་བཞེད་དོན་མཐར་
ཕྱིན་པའོ། །དེ་ལ་གཉིས་ལས། སྤངས་པ་མཐར་ཐུག་གི་མཚན་ཉིད་སྒྲིབ་པས་དག་པ་མཐར་
ཕྱིན་པ་སྟེ། མཚན་བརྗོད་ལས། བག་ཆགས་བཅས་པ་གཏན་སྤངས་པ། །ཞེས་སོ། །རྟོགས་
པ་མཐར་ཐུག་ལ་གསུམ་སྟེ། ཤེས་པ། ཁྱད་པར། ངོ་བོ་ཉིད་དོ། །དང་པོ་ལ་གསུམ་ལས།
སངས་རྒྱས་སའི་གཞི་ཤེས་པའི་མཚན་ཉིད། གཞི་ཤེས་ཀྱི་སྦྱོར་བ་ལས་གཞིའི་མཚན་ཉིད་
མངོན་སུམ་དུ་རྟོགས་པ་མཐར་ཐུག་པ་སྟེ། མདོ་ནི། དེ་བཞིན་གཤེགས་པས་ཡུམ་འདི་ཉིད་ལ་
བརྟེན་ཏེ་གཟུགས་སོགས་མཁྱེན་ཏེ། ཞེས་སོ། །འོན་ཀྱང་གཞི་ཤེས་ཀྱི་སྦྱོར་བ་བསྒོམས་པའི་
འབྲས་བུ་དེ་བཞིན་གཤེགས་པ་འབྱུང་བ་ཤེས་པ་སོགས་བཅུ་དྲུག་ནི། གཞི་ཤེས་ཀྱི་ཤེས་པ་
མཚན་ཉིད་དོ། །གཉིས་པ་སངས་རྒྱས་པའི་ལམ་ཤེས་པའི་མཚན་ཉིད་ནི། ལམ་ཤེས་ཀྱི་སྦྱོར་
བ་ལས་ལམ་གྱི་མཚན་ཉིད་མངོན་སུམ་དུ་རྟོགས་པ་མཐར་ཐུག་པའོ། །འོན་ཀྱང་ལམ་ཤེས་ཀྱི་
སྦྱོར་བ་ལ་བརྟེན་ནས་སྟོང་པ་ཉིད་ཤེས་པ་ལ་སོགས་བཅུ་དྲུག་ནི། ལམ་ཤེས་ཀྱི་ཤེས་པའི་མཚན་
ཉིད་དོ། །
གསུམ་པ་རྣམ་མཁྱེན་གྱི་ཤེས་པའི་མཚན་ཉིད་ནི། རྣམ་མཁྱེན་གྱི་སྦྱོར་བ་ལ་བརྟེན་ནས་
རྣམ་པའི་མཚན་ཉིད་མངོན་སུམ་དུ་རྟོགས་པ་སྟེ། འདིར་རྣམ་མཁྱེན་གྱི་སྦྱོར་བ་ལ་བརྟེན་ནས་
གནས་པ་ཤེས་པ་ལ་སོགས་བཅུ་དྲུག་གོ །གཉིས་པ་ནི། ལམ་ཤེས་རྣམ་མཁྱེན་གྱི་སྦྱོར་བ་ལ་
བརྟེན་ནས་གཞི་ཤེས་ལས་ཁྱད་པར་དུ་འཕགས་པའི་ཆོས་ཕུལ་དུ་ཕྱིན་པར་ངེས་པ་སྟེ། དེས་
ལམ་ཤེས་རྣམ་མཁྱེན་གྱི་སྦྱོར་བ་དེ་གཞི་ཤེས་ཀྱི་སྦྱོར་བ་ལས་ཁྱད་པར་འཕགས་པར་མཚོན་
413



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ནོ། །འདིར་མཐོང་ལམ་བསམ་མི་ཁྱབ་སོགས་བཅུ་དྲུག་གིས་ཁྱད་པར་དུ་འཕགས་པར་་དངོས་
སུ་བསྟན་པས་སྒོམ་ལམ་དང་རྣམ་མཁྱེན་ཁྱད་པར་དུ་འཕགས་པར་ཤུགས་ལ་མཚོན་ནོ། །
གསུམ་པ་ནི། མཁྱེན་པའི་རང་བཞིན་དུ་གྱུར་པ་སྟེ། འདིར་ཉོན་མོངས་ཀྱིས་དབེན་པ་སོགས་
བཅུ་དྲུག་གོ །གཉིས་པ་གཞན་དོན་ཕུན་ཚོགས་ཀྱི་མཚན་ཉིད། གཞན་དོན་གྱི་རྒྱུ་སྦྱོར་བ་དང་
མཁྱེན་པ་ལས་གཞན་དོན་གྱི་ཐབས་ཕུན་སུམ་ཚོགས་པར་མཛད་པའོ། །དེ་ལ་གཞི་ཤེས་ལས་
གཞན་དོན་སྒྲུབ་པ་ཕན་བདེ་སྐྱོབ་པ་གསུམ། ལམ་ཤེས་ལས་གཞན་དོན་སྒྲུབ་པ་སྐྱབས་སོགས་
བདུན། རྣམ་མཁྱེན་ལས་གཞན་དོན་སྒྲུབ་པ་རྟེན་གྱི་མཛད་པའོ། །གཉིས་པ་ནི། སྦྱོར་བ་ཉི་
ཤུ་པོ་མཚན་གཞི། དེ་བཞིན་གཤེགས་པའི་རྒྱུར་མཚོན། དེ་བཞིན་གཤེགས་པ་འབྱུང་རུང་
ལྡན་པ་མཚན་ཉིད་དོ། །མཁྱེན་གསུམ་སྦྱོར་བ་མཚན་གཞི། དེ་བཞིན་གཤེགས་པའི་མཁྱེན་
པའི་རྒྱུར་མཚོན། དེ་སྐྱེད་ནུས་ལྡན་མཚན་ཉིད་དེ། བུ་སྐྱེད་ནུས་ལྡན་གྱིས་བུའི་རྒྱུར་མཚོན་པ་
བཞིན་ནོ། །ལམ་ཤེས་རྣམ་མཁྱེན་གྱི་སྦྱོར་བ་མཚན་གཞི། དེ་ཁོ་ན་གཞི་ཤེས་ལས་ཁྱད་པར་དུ་
བྱེད་ཆོས་སྐྱེད་བྱེད་དུ་མཚོན། དེ་ཁོ་ན་གཞི་ཤེས་ལས་ཁྱད་པར་དུ་བྱེད་ཆོས་སྐྱེད་པའི་ནུས་
ལྡན་མཚན་ཉིད་དོ། །དེས་ལམ་ཤེས་རྣམ་མཁྱེན་གྱི་སྦྱོར་བ་མཚན་གཞི། གཞི་ཤེས་ཀྱི་སྦྱོར་བ་
ལས་ཁྱད་འཕགས་སུ་མཚོན། གཞི་ཤེས་ལས་ཁྱད་འཕགས་སྐྱེད་པའི་ནུས་ལྡན་མཚན་ཉིད་དུ་
བསྟན་ནོ། །མཁྱེན་གསུམ་སྦྱོར་བ་མཚན་གཞི། གཞན་དོན་བྱེད་པའི་རྒྱུར་མཚོན། གཞན་
དོན་བྱེད་པ་སྐྱེད་པའི་ནུས་ལྡན་མཚན་ཉིད་དོ། །མཁྱེན་གསུམ་སྦྱོར་བ་མཚན་གཞི། སྦྱོར་
བའི་ངོ་བོ་ཉིད་དུ་མཚོན། སྦྱོར་བའི་རང་བཞིན་དུ་གྱུར་པ་མཚན་ཉིད་དོ། །
གསུམ་པ་ལ་གཉིས་ཏེ། བྱེད་སྒྲུབ་དང་ལས་སྒྲུབ་བོ། །དང་པོ་ལ་གསུམ་སྟེ། ཤེས་པ།།
ཁྱད་པར། བྱེད་པའོ། ། དང་པོ་ལ། ཤེས་པ་ཡང་ཡིན། མཚན་ཉིད་ཀྱང་ཡིན་པས་སམ།
ཤེས་པ་སྐྱེད་བྱེད་དུ་མཚོན་པས་ཤེས་པའི་མཚན་ཉིད་དོ། །གང་ན། མཁྱེན་གསུམ་གྱི་སྦྱོར་བ་
རྣམས་སོ། །སྦྱོར་བའི་མཚན་ཉིད་ཅེས་བཤད་པས་སོ། །གང་གིས་ན། ཤེས་པ་བཅུ་དྲུག་པ་
གསུམ་གྱིས་ཏེ། བྱེ་བྲག་བཅུ་དྲུག་གིས་སོ། །ཇི་ལྟར་ན། ཤེས་པ་དེ་དག་སྦྱོར་བས་བྱས་པར་
ཤེས་པ་ན། སྦྱོར་བ་རྣམས་ཤེས་པའི་རྒྱུར་མཚོན་པ་ཡིན་ཏེ། མདོ་ནི། དེ་བཞིན་གཤེགས་
པས་ཡུམ་འདི་ཉིད་ལ་བརྟེན་ཏེ་གཟུགས་མཁྱེན་ཏོ། །ཞེས་སོ། །ཡུམ་ནི། སྦྱོར་བ་ཡིན་ལ།
གཟུགས་མཁྱེན་པ་ཤེས་པ་ཡིན་པས། སྦྱོར་བ་ཤེས་པའི་རྒྱུར་རྟོགས་ཏེ། དཔེར་ན། ཟས་ལ་
414



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བརྟེན་ཏེ་འགྲངས་པར་ངེས་པས་ཟས་འགྲངས་པའི་རྒྱུར་གོ་བ་བཞིན་ནོ། །གཉིས་པ་ནི། གང་
ན། ལམ་ཤེས་རྣམ་མཁྱེན་གྱི་སྦྱོར་བའོ། །གང་གིས་ན། བསམ་མི་ཁྱབ་སོགས་གཞི་ཤེས་ལས་
ཁྱད་པར་དུ་འཕགས་པའི་ཆོས་ཀྱིས་སོ། །ཇི་ལྟར་ན། ལམ་ཤེས་རྣམ་མཁྱེན་གྱི་སྦྱོར་བ་དེ།
གཞི་ཤེས་ལས་ཁྱད་འཕགས་སྐྱེད་བྱེད་དུ་མཚོན་ཏེ། དེས་དེ་བྱས་པའི་ཕྱིར་རོ། །དེ་གཞི་ཤེས་
ཀྱི་སྦྱོར་བ་ལས་ཁྱད་འཕགས་སུ་ཡང་མཚོན་ནོ། །གསུམ་པ་ནི། གང་ན། མཁྱེན་གསུམ་གྱི་
སྦྱོར་བའོ། །གང་གིས་ན། བྱེད་པ་བཅུ་གཅིག་གིས་སོ། །ཇི་ལྟར་ན། སྦྱོར་བ་ལ་བརྟེན་ནས་
བྱེད་པ་བྱུང་བར་ངེས་པས་སྦྱོར་བ་དེ་བྱེད་པ་སྐྱེད་དུ་མཚོན་ནོ། །གཉིས་པ་ནི། གང་ན།
མཁྱེན་གསུམ་གྱི་སྦྱོར་བའོ། །གང་གིས་ན། ཉོན་མོངས་སོགས་ཀྱིས་དབེན་པ་སོགས་བཅུ་དྲུག་
གིས་སོ། །ཇི་ལྟར་ན། སྔར་གྱི་མཚན་ཉིད་དེ་དག་གིས་མཚོན་པར་བྱ་བའི་གཞི་ལྟ་བུར་རོ། །
རྩོད་པ་སྤང་བ་ལ་གསུམ་སྟེ། འབྲས་བུའི་མཚན་ཉིད་ལ་དང་། རྒྱུའི་ལ་དང་། འབྲས་བུ་
མཚོན་ཚུལ་ལ་རྩོད་སྤང་ངོ་། །དང་པོ་ནི། བཞེད་དོན་ཕུན་ཚོགས་མཐར་ཐུག་པའི་སྐྱེས་བུ་
སངས་རྒྱས་མ་ཡིན་ཏེ། འཇིག་པའི་ཕྱིར། ཁྱབ་པ་ཡོད་དེ། མདོ་ནི། ང་ལ་འཇིག་ཚོགས་ཀྱི་
སྐུར་མ་ལྟ་བར་ཆོས་སྐུ་ཡོངས་སུ་རྫོགས་པར་ལྟོས་ཤིག་ཅེས་པས་སོ། །ཞེ་ན། སྐྱོན་མེད་དེ།
དེ་རང་སྣང་རྐྱང་པའི་དབང་དུ་བྱས་པ་ཡིན་ལ། འདིར་གཞན་སྣང་དང་ཚོགས་པའི་དབང་དུ་
བྱས་པས་སོ། །གཉིས་པ་ནི། དེ་བཞིན་གཤེགས་པ་འབྱུང་རུང་དང་ལྡན་པ་མཚན་ཉིད་མིན་
ཏེ། དེ་བཞིན་གཤེགས་པ་ཡོད་མེད་རྗེས་སུ་འགྲོ་ལྡོག་བྱས་པ་ཡིན་པས་སོ། །ཞེ་ན། དེ་གཉིས་
དོན་གཅིག་པས་སྐྱོན་མེད་དོ། །
གསུམ་པ་ནི། ཤེས་པ་ཁྱད་པར་སོགས་སྦྱོར་བའི་མཚན་ཉིད་ཡིན་ཏེ། བདག་མི་གཅིག་
པས་སོ། །ཞེ་ན། མཚན་ཉིད་དངོས་མིན་ཀྱང་དེ་དག་ལ་བརྟེན་ནས་སྦྱོར་བ་དེ་དག་གི་རྒྱུར་
མཚོན་པས་མཚན་ཉིད་དུ་བརྗོད་དོ། །གཉིས་པ་ནི། སྦྱོར་བ་སྒོམ་པ་པོ་ནི། ཤེས་པ། ཁྱད་
པར། བྱེད་པ་རྣམས་དོན་དུ་གཉེར་ལ། སྦྱོར་བ་ཤེས་བྱེད་ཀྱི་རྒྱུར་རྟོགས་པ་ནི། རྟོག་ལྡན་
སྦྱོར་བ་སྒོམ་པའི་སྔོན་དུ་འགྲོ་སྟེ། སྨན་ལ་ནད་ཞི་བྱེད་ཀྱི་ནུས་པ་ཡོད་པར་ཤེས་པ་སྨན་བསྟེན་
པའི་སྔོན་དུ་འགྲོ་བ་བཞིན་ནོ། །གཉིས་པ་ལ་གསུམ་གྱི་དང་པོ་མདོར་བསྟན་ལ། གསུམ་ལས།
སྔ་འགྲེལ་ནི། འཆད་དོ། །ཞེས་དྲང་ངོ་། །གང་ན། སྦྱོར་བ་དེ་དག་གི་མཚན་ཉིད། གང་དུ་
ན། སྐྱོན་གྱི་འོག་ཏུའོ། །དེའི་རྒྱུ་མཚན་གོ་རིམ་བཞིན་དུ་ཡོན་ཏན་བླང་བ་དང་སྐྱོན་དོར་བས་
415



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་།
ཝ་སྦྱོར་བ་རྣམས་བསྒོམ་པར་བྱ་བ་ནི། སྦྱོར་བའི་མཚན་ཉིད་དེ་ཤེས་པ་སྔོན་དུ་འགྲོ་བ་ཅན་ཡིན་
པའི་ཕྱིར་རོ། །རྩ་བ་ལ་གཉིས་ཏེ། བྱེད་སྒྲུབ་དང་། ལས་སྒྲུབ་བོ། དང་པོ་ནི། ཤེས་པར་བྱ་
ཞེས་དྲང་ངོ། །གང་ན། རྒྱུ་མཚན་གང་གིས་མཚོན་པར་བྱེད་པ་དེའོ། ། ཇི་ལྟར་དུ་ན།
མཚན་ཉིད་དུའོ། །དེ་ལ་དུ་ཡོད་ཅེ་ན། འདིས་མཚོན་པར་བྱེད་པ་བྱེད་སྒྲུབ་ཀྱི་མཚན་ཉིད་
དེའང་རྣམ་པ་གསུམ་སྟེ། ཤེས་པ་བདག་ཉིད་ཀྱི་མཚན་ཉིད་དང་། ཉན་རང་དང་ཐུན་མོང་
མིན་པའི་ཆོས་ཁྱད་པར་གྱི་དང་། གཞན་ལ་ཕན་པ་སྒྲུབ་པར་བྱེད་པའི་མཚན་ཉིད་དོ། །
གཉིས་པ་ནི། མཚོན་པར་བྱ་བའི་ངོ་བོ་ཉིད་གང་ཡིན་པ་དེ་ཡང་ལས་སུ་སྒྲུབ་པའི་མཚན་ཉིད་དུ་
ཤེས་པར་བྱའོ། །འགྲེལ་པ་ལ། ཤེས་པར་བྱའོ། །ཞེས་དྲང་ངོ། །གང་ན། སྦྱོར་བའི་མཚན་།
ཉིད་ནིའོ། །ཇི་ལྟར་ན། རྣམ་པ་བཞིར་རོ། །བཞི་པོ་གང་ཞེ་ན། བྱེད་པར་སྒྲུབ་པའི་མཚན་
ཉིད་འདིས་སྦྱོར་བ་རྣམས་མཚོན་པར་བྱེད་པ་ཡིན་པས་ན། མཚན་ཉིད་དེ། ཤེས་པ་དང་།
ཁྱད་པར་དང་། བྱེད་པའི་མཚན་ཉིད་དང་གསུམ་དང། ལས་སུ་སྒྲུབ་པའི་མཚན་ཉིད་ཀྱི་སྦྱོར་
བ་དེ་རྣམས་མཚན་ཉིད་ཀྱིས་མཚོན་པར་བྱ་བ་ཡིན་པས་ངོ་བོ་ཉིད་ཀྱི་མཚན་ཉིད་བཞིའོ། །
རྒྱས་བཤད་ལ་བཞི་སྟེ། ཤེས་པ་དང་། ཁྱད་པར་དང་། བྱེད་པ་དང་། ངོ་བོ་ཉིད་ཀྱི་
མཚན་ཉིད་དོ། །དང་པོ་ལ་གསུམ་སྟེ། གཞི་ཤེས་དང་། ལམ་ཤེས་དང་། རྣམ་མཁྱེན་གྱི་ཤེས་
པའི་མཚན་ཉིད་དོ། །དང་པོ་ལ་གསུམ་ལས། སྔ་འགྲེལ་ནི། མཚན་ཉིད་བཞི་ཡོད་པ་དེ་ལ།
དང་པོར་ཤེས་པའི་མཚན་ཉིད་ལའང་ཐམས་ཅད་མཁྱེན་པ་ཉིད་གསུམ་གྱི་དབྱེ་བས་མཚན་ཉིད་
ཐ་དད་པ་གསུམ་ཡོད་པ་ལས། རེ་ཞིག་ཐམས་ཅད་ཤེས་པ་ཉིད་ཀྱི་སྒོ་ནས་ཤེས་པའི་མཚན་ཉིད་
སྟོན་ནོ། །རྩ་བ་ལ། བསྡུས་པ་ཡིན་ཞེས་དྲང་ངོ་། །གང་ན། ཤེས་པའི་མཚན་ཉིད་དང་པོ་
བཅུ་དྲུག་ནིའོ། །གང་གིས་ན། གཞི་ཐམས་ཅད་ཤེས་པ་ཉིད་ཀྱི་སྐབས་ཀྱིས་སོ། །བཅུ་དྲུག་
པོ་གང་ན། གཞི་ཤེས་ཀྱི་སྦྱོར་བ་ལ་བརྟེན་ནས་ཞེས། ཐམས་ཅད་ཀྱི་གོང་དུ་སྦྱར། བར་གྱི་
རྣམ་པར་མངོན་སུམ་གྱིས་ཤེས་ཞེས་པ་དེ། བདུན་པའི་མཐའ་ཅན་གྱི་བསྡུ་བ་ཡིན་པས་ཐམས་
ཅད་ཀྱི་མཇུག་ཏུ་སྦྱར་ལ། ཡུམ་ལས་དེ་བཞིན་གཤེགས་པ་འབྱུང་ཞིང་སྐྱེད་པའི་འོ། །མདོ་ནི།
ཡུམ་ཟབ་མོ་འདི་ནི། དེ་བཞིན་གཤེགས་པ་སྐྱེད་པའོ། །ཞེས་སོ། །ཕུང་པོ་ལྔའི་ལོ་ཀ་སྐད་
ཅིག་དང་རྒྱུན་གྱིས་འཇིག་པ་ཡང་དག་པར་མེད་པའི་བདག་ཉིད་དང་། མདོ་ནི། ཡུམ་འདི་ནི།
ཕུང་པོ་འདི་དག་འཇིག་པར་སྟོན་པ་མ་ཡིན་ནོ། །ཞེས་སོ། །སེམས་ཅན་ཐམས་ཅད་ཀྱི་སེམས་
416



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཀྱི་སྤྱོད་པ་ཚད་མེད་པ་དང་། སེམས་དེ་དམིགས་པ་ལ་ནང་དུ་བསྡུས་པ་དང་། ཕྱིར་བལྟས་ཏེ་
རྣམ་པར་གཡེང་བ་དང་། ནམ་མཁའ་བཞིན་དུ་གཞལ་དུ་མེད་ཅིང་མི་ཟད་པའི་རྣམ་པ་དང་།
སེམས་འདོད་ཆགས་ཞེ་སྡང་གཏི་མུག་དང་བཅས་པ་དང༌། སོགས་པ་ཆགས་སོགས་དང་བྲལ་
བ་དང་། ཆོས་ཉིད་ཀྱི་ངོ་བོ་ཉིད་ཡིན་པས་སེམས་རྒྱ་ཆེན་པོ་དང་། ཐམས་ཅད་ལ་ཁྱབ་པས་
སེམས་ཆེན་པོར་གྱུར་པ་དང་། སེམས་རྟེན་མེད་པས་ཚད་མེད་པ་དང་། རང་གི་མཚན་ཉིད་
མེད་པས་རྣམ་ཤེས་འདིའོ་ཞེས་བསྟན་དུ་མེད་པ་དང་། སེམས་དེ་བཞིན་གཤེགས་པའི་སྤྱན་
ལྔས་ཀྱང་བལྟར་མེད་པ་དང་། ཤེས་པ་དེ་གཡོ་བ་སྟེ། ཡུལ་ལ་སྒྲུབ་པའི་སྒོ་ནས་འཇུག་པ་དང་།
སོགས་པ་བཅུ་གསུམ་པ་དགག་པའི་སྒོ་ནས་འཇུག་པ་སྟེ། བདག་དང་ལོ་ཀ་རྟག་པ་དང་། མི་
རྟག་པ་དང། གཉིས་ཀ་དང་། གཉིས་མིན་པར་འདོད་པ་སྔོན་གྱི་མཐའ་ལ་བརྟེན་པ་དང་།
བདག་དང་ལོ་ཀ་མཐའ་དང་ལྡན་པ་དང་། མི་ལྡན་པ་དང་། གཉིས་ཀ་དང་། གཉིས་ཀ་མིན་
པ་སྟེ། ཕྱི་མའི་མཐའ་ལ་བརྟེན་པ་དང་། དེ་བཞིན་གཤེགས་པ་གྲོངས་ནས་འབྱུང་བ་དང་།
མི་འབྱུང་བ་དང་། གཉིས་ཀ་དང་། གཉིས་ཀ་མིན་པ་སྟེ། མྱང་འདས་ལ་བརྟེན་པ་དང་།
ལུས་དེ་ཉིད་སྲོག་གོ །ཞེས་པ་དང་། སྲོག་ཀྱང་གཞན་ལ་ལུས་ཀྱང་གཞན་ནོ། །ཞེས་པ་ལུས་
སྲོག་ལ་བརྟེན་པ་སྟེ། དང་པོ་རྣམས། གྲངས་ཅན་གྱི་ལྟ་བ་གཡོ་བ། གཉིས་པ་རྣམས། རྒྱང་
ཕན་གྱི་ལྟ་བ་འདུ་བ། གསུམ་པ་རྣམས། གཅེར་བུ་པའི་ལྟ་བ་བཀྲམ་པ། བཞི་པ་རྣམས།
གནས་མའི་བུ་པ་རྣམས་ཀྱི་ལྟ་བ་བཅུམ་པ་སྟེ། ལུང་མ་བསྟན་གྱི་ལྟ་བ་བཅུ་བཞི་པོ་ནི། སྒྱུ་མ་
ལྟ་བའི་ཕུང་པོ་ལ་བརྟེན་ནས་སྐྱེའི། དེ་དག་གི་ཡུལ་ནི། མེད་དོ། །ཞེས་བྱ་བ་དང་། མདོ་ནི།
དེ་བཞིན་གཤེགས་པས་ཡུམ་འདི་ལ་བརྟེན་ཏེ། སེམས་ཅན་ཕ་རོལ་པོ་རྣམས་དང་། གང་ཟག་
ཕ་རོལ་པོ་རྣམས་ཀྱི་སེམས་གཡོ་བ་དང་། འདུ་བ་དང་། བཀྲམ་པ་དང་། བཙུམ་པ་ཡང་དག་
པ་ཇི་ལྟ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་སོ། །སེམས་གཡོ་བ་སོགས་དང་།
དེ་ལས་གཞན་ཡང་ཕུང་པོ་ལྔ་པོ་དེ་དག་ནི། དེ་བཞིན་ཉིད་ཀྱི་རྣམ་པར་མངོན་སུམ་དུ་ཤེས་པ་
དང་། ཆོས་ཐམས་ཅད་ཀྱི་དེ་བཞིན་ཉིད་ཐ་མི་དད་པ་དེ། ཐུབ་པས་རྟོགས་ཤིང་ཁོང་དུ་ཆུད་
དེ་གཞན་ལ་སྟོན་པར་བྱེད་པ་ཞེས་བྱ་བ་འདི་ཐམས་ཅད་སྦྱོར་བ་ཉི་ཤུ་པོས་བྱས་པར་ཤེས་པར་
བྱའོ། །འགྲེལ་པ་ལ། བསྡུས་པ་ཡིན་ནོ། །ཞེས་དྲང་ངོ་། །གང་གིས་ན། ཐམས་ཅད་ཤེས་པ་
ཉིད་ཀྱིས་སོ། །གང་ན། ཤེས་པའི་མཚན་ཉིད་དེ་མཚོན་ཞེས་དྲང་ངོ་། །གང་ན། གཞི་
417



༄༅ །།དཔལ་ལྡན་ས་སྐྱ་པའི་ལསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
༩ཐམས་ཅད་ཤེས་པ་ཉིད་ཀྱི་སྦྱོར་བ་རྣམས་སོ། །གང་གིས་ན། དེ་བཞིན་གཤེགས་པ་འབྱུང་བ་
སོགས་འདི་རྣམས་ཀྱི་རྣམ་པ་མངོན་སུམ་དུ་ཤེས་པའི་རྣམ་པའི་བྱེ་བྲག་བཅུ་དྲུག་གིས་སོ། །ཇི་
ལྟར་ན། འབྲས་བུ་བཅུ་དྲུག་ཡོད་པའི་ཚུལ་བཞིན་དུ་གཞི་ཤེས་ཀྱི་སྦྱོར་བ་རྣམས་ཤེས་པ་བཅུ་
དྲུག་སྐྱེད་བྱེད་ཀྱི་རྒྱུར་མཚོན་ཏེ། མཚན་ཉིད་ཀྱིས་མཚོན་བྱ་མཚོན་པ་ཇི་ལྟ་བ་བཞིན་ནོ།
བཅུ་དྲུག་པོ་གང་ན། རྣམ་པ་མངོན་སུམ་དུ་ཤེས་ཞེས་ ཐམས་ཅད་ཀྱི་མཇུག་ཏུ་སྦྱར་ལ།
སྟོབས་སོགས་སྐྱེད་པས་ན། དེ་བཞིན་གཤེགས་པ་འབྱུང་བ་དང་། ལོ་ཀ་དེ་ཁོ་ནར་ངོ་བོ་མེད་
ཅིང་སྟོང་པས་འཇིག་པ་མེད་པ་དང་། གཟུགས་ནས་རྣམ་མཁྱེན་གྱི་བར་དུ་མི་དམིགས་པས་
སེམས་ཅན་གྱི་སེམས་ཀྱི་སྤྱོད་པ་དམིགས་སུ་མེད་པ་དང་། སེམས་ནང་དུ་བསྡུས་པ་དང་ཕྱིར་
སེམས་རྣམ་པར་གཡེང་བ་གཉིས་ཆོས་ཉིད་ཀྱི་ངོ་བོར་མི་དམིགས་པ་དང་། བསྡུས་གཡེང་གི་
སེམས་འདོད་ཆགས་དང་བྲལ་བ་དང་། འགོག་པ་དང་། སྤོང་བ་རྣམས་ཀྱི་མི་ཟད་པའི་རྣམ་པ་
དང་། སེམས་འདོད་ཆགས་དང་བཅས་པ་དང་། སོགས་པ་ཞེ་སྡང་ལ་སོགས་པ་དང་བཅས་པ་།
དང་། རྩ་བར་སོགས་པ་ཞེས་བྱ་བའི་སྒྲས་བསྡུས་པ་སེམས་འདོད་ཆགས་དང་བྲལ་བ་ལ་སོགས་
པ་སེམས་ཀྱི་ངོ་བོ་ཉིད་མིན་པ་དང་། ངོ་བོ་ཉིད་མི་དམིགས་པས་སེམས་རྒྱ་ཆེན་པོ་དང་།
མཉམ་པ་ཉིད་ཀྱི་སེམས་ཆེན་པོར་གྱུར་པ་དང་། སེམས་འཇལ་བྱེད་ཀྱི་ཚད་མ་མེད་པ་དང་།
དབང་པོའི་ཡུལ་མིན་པས་སེམས་བསྟན་དུ་མེད་པ་དང་། དེ་སེམས་མེད་པས་སྤྱན་ལྔས་ཀྱང་
བལྟར་མེད་པ་དང་། སེམས་གཡོ་བ་དང་། སོགས་པ་འདུ་བ་ལ་སོགས་པ་དང་། ཕུང་པོ་ལྔ་
དང་། གཡོ་བ་ལ་སོགས་པ་དེ་བཞིན་ཉིད་གཅིག་ཉིད་ཀྱི་རྣམ་པ་དང་། དེ་བཞིན་གཤེགས་
པས་ཆོས་ཉིད་དེ་བཞིན་ཉིད་རྟོགས་པ་དེ། གདུལ་བྱ་གཞན་ལ་བསྟན་ཅིང་བརྡ་བཏགས་པ་
ཞེས་བྱ་བ་རྣམས་སོ། །
གཉིས་པ་ལ་གསུམ་ལས། སྔ་འགྲེལ་ནི། གཞི་ཤེས་ཀྱི་མཚན་ཉིད་བཤད་ཟིན་པ་དེའི་
འོག་ཏུ་ལམ་ཤེས་ཉིད་ཀྱི་སྒོ་ནས་ཤེས་པའི་མཚན་ཉིད་འཆད་དོ། །རྩེ་བ་ལ། བསྡུས་པ་ཡིན་
ཞེས་དྲང་ངོ་། །གང་ན། ཤེས་པའི་མཚན་ཉིད་བར་པ་བཅུ་དྲུག་གོ །གང་གིས་ན། ལམ་ཤེས་
ཉིད་ཀྱི་སྐབས་ཀྱིས་ནིའོ། །བཅུ་དྲུག་པོ་གང་ན། ལམ་ཤེས་ཀྱི་སྦྱོར་བ་ལ་བརྟེན་ནས་ཞེས་།
ཐམས་ཅད་ཀྱི་གོང་དུ་སྦྱར། རྣམ་པ་མངོན་སུམ་དུ་ཤེས་ཞེས་མཇུག་ཏུ་སྦྱར་བ་ནི། རྩ་བ་དང་
འགྲེལ་པ་གཉིས་ཀ་ལ་ཤེས་པར་བྱས་ལ། ཡུམ་ངོ་བོས་སྟོང་པ་ཉིད་དང་། རྒྱུའི་མཚན་མ་མེད་:.
མ་
418



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
པ་དང་བཅས་པ་དང་། འབྲས་བུ་ལ་སྨོན་པ་རྣམ་པར་སྤངས་པ་དང་། དོན་དམ་པར་རྒྱུ་ལས་
སྐྱེ་བ་མེད་པ་དང་། འགག་པ་འཇིག་པ་མེད་པ་དང་། སོགས་པ་ཀུན་ནས་ཉོན་མོངས་པ་མེད་
པ་སོགས་དྲུག་གོ །མདོ་ནི། ཡུམ་ནི། སྟོང་པ་ཉིད་ཀྱི་མཚན་ཉིད་དོ། །ཞེས་སོགས་སོ། །1
ཆོས་ཉིད་ལྷ་ལ་སོགས་པས་རྣམ་པར་འཁྲུག་ཅིང་བསྐྱོད་པ་མེད་པ་སྟེ། མདོ་ནི། མཚན་ཉིད་དེ་
དག་ནི། ལྷ་དང་མི་དང་ལྷ་མ་ཡིན་དུ་བཅས་པའི་ལོ་ཀས་དཀྲུགས་པར་མི་ནུས་སོ། །ཞེས་
སོ། །གཟུགས་ནས་རྣམ་མཁྱེན་གྱི་བར་གྱིས་འདུ་མི་བྱེད་པ་སྟེ། མདོ་ནི། མཚན་ཉིད་དེ་དག་
ནི་གཟུགས་ཀྱིས་འདུས་བྱས་མ་ཡིན་ནོ། །ཞེས་སོ། །ཟག་པ་ཡོད་མེད་སོགས་སུ་རྣམ་པར་མི་
རྟོག་པ་སྟེ། མདོ་ནི། ནམ་མཁའ་ལ་མཚན་ཉིད་ཅུང་ཟད་ཀྱང་མ་མཆིས་སོ། །ཞེས་སོ། སྟོང་
པ་ཉིད་སོགས་མཚན་ཉིད་ཀྱི་རབ་དབྱེ་སྟེ། མདོ་ནི། མཚན་ཉིད་ཐམས་ཅད་ཀྱི་རབ་ཏུ་དབྱེ་བ་
མཛད་པ་ངོ་མཚར་ཆེའོ། །ཞེས་སོ། །རང་དང་སྤྱིའི་མཚན་ཉིད་མེད་པ་ཉིད་དེ། མདོ་ནི།
རྣམ་མཁྱེན་ཉིད་ཀྱི་ཡེ་ཤེས་ཀྱི་མཚན་ཉིད་ནི། མངོན་སུམ་སྟེ། དེ་དག་ནི། དེ་བཞིན་
གཤེགས་པས་མཚན་ཉིད་མེད་པར་མངོན་པར་རྫོགས་པར་སངས་རྒྱས་སོ། །ཞེས་སོ། །
འགྲེལ་པ་ལ། བསྡུས་པ་ཡིན་ནོ། །ཞེས་དྲང་ངོ་། །གང་གིས་ན། ལམ་ཤེས་ཉིད་ཀྱིས་སོ། །
གང་ན། མཚོན་པར་བྱེད་པས་ན། ཤེས་པའི་མཚན་ཉིད་དེ། མཚན་གཞིའོ། །གང་ན།
མ་ཤེས་ཉིད་ཀྱི་སྦྱོར་བ་རྣམས་སོ། །གང་གིས་ན། སྟོང་ཉིད་སོགས་འདི་རྣམས་ཀྱི་རྣམ་པ་
མངོན་སུམ་དུ་ཤེས་པའི་རྣམ་པའི་ཁྱད་པར་བཅུ་དྲུག་གིས་སོ། །ཇི་ལྟར་ན། མཚན་ཉིད་ཀྱིས་
མཚོན་བྱ་མཚོན་པ་ཇི་ལྟ་བ་བཞིན་དུ་ཤེས་པ་བཅུ་དྲུག་གི་རྒྱུར་རོ། །བཅུ་དྲུག་པོ་གང་ན།
ཀུན་བཏགས་པས་སྟོང་པ་ཉིད་དང་། ཡོངས་གྲུབ་ལ་མཚན་མ་མེད་པ་དང་། གཞན་དབང་ལ་
སྨོན་པ་མེད་པ་དང་། སྐྱེ་བ་མེད་པ་དང་། འགག་པ་མེད་པ་དང༌། རྩ་བའི་སོགས་པ་ཞེས་བྱ་
བའི་སྒྲས་བསྡུས་པ། ཆགས་སོགས་ཀུན་ནས་ཉོན་མོངས་པ་མེད་པ་དང་། དད་སོགས་རྣམ་
བྱང་མེད་པ་དང་། འདུས་བྱས་ཀྱི་དངོས་པོ་མེད་པ་དང་། ཆོས་ཐམས་ཅད་ཀྱི་ངོ་བོ་ཉིད་རང་
བཞིན་མེད་པ་དང་། གནས་པའི་རྟེན་མེད་པ་དང་། སྤྲོས་བྲལ་ནམ་མཁའི་མཚན་ཉིད་དྲུག་
དང་། ཆོས་ཉིད་སྒྲོ་སྐུར་གྱིས་རྣམ་པར་འཁྲུག་པ་མེད་པ་དང་། མཚན་ཉིད་དེ་གཟུགས་སོགས་
ཀྱིས་འདུ་མི་བྱེད་པ་དང་། ཆོས་ཉིད་འདུས་མ་བྱས་པས་མཚན་ཉིད་གང་དུའང་རྣམ་པར་མི་
རྟོག་པ་དང་། མཚན་ཉིད་མེད་པར་སངས་རྒྱས་ནས་མཚན་ཉིད་ཀྱི་རབ་ཏུ་དབྱེ་བ་སྟོན་པ་
419



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ།
དང་། གཟུགས་ཀྱི་མཚན་ཉིད་གཟུགས་སུ་རུང་བ་ནས་རྣམ་མཁྱེན་གྱི་མཚན་ཉིད་ཆོས་ཐམས་
ཅད་མངོན་སུམ་དུ་བྱེད་པའི་བར་མེད་པ་ཞེས་བྱ་བ་རྣམས་སོ། །
གསུམ་པ་ལ་གསུམ་ལས། སྔ་འགྲེལ་ནི། ལམ་ཤེས་ཀྱི་མཚན་ཉིད་དེའི་འོག་ཏུ་རྣམ་
མཁྱེན་ཉིད་ཀྱི་སྒོ་ནས་ཤེས་པའི་མཚན་ཉིད་འཆད་དོ། །རྩ་བ་ལ། བཤད་དོ། །ཞེས་དྲང་
ངོ་། །གང་དུ་ན། རྣམ་པ་ཀུན་མཁྱེན་པའི་ཚུལ་ནིའོ། །གང་ན། ཤེས་པ་ཐ་མ་བཅུ་དྲུག་གོ །
ཇི་ལྟར་ན། ཤེས་པའི་མཚན་ཉིད་ཅེས་བྱ་བར་རོ། །བཅུ་དྲུག་པོ་གང་ཞེ་ན། དེ་བཞིན་
གཤེགས་པ་དེ་ནི་རྣམ་མཁྱེན་གྱི་སྦྱོར་བ་ལ་བརྟེན་ནས་ཞེས་གོང་དུ་དང་། རྣམ་པ་མངོན་སུམ་
དུ་ཤེས་པ་ཞེས་རྩ་བ་དང་འགྲེལ་པ་གཉིས་ཀའི་མཇུག་ཏུ་སྦྱར་ལ། སངས་རྒྱས་ཉིད་ཀྱི་ཆོས་དེ་
སྐྱེད་པའི་རྒྱུ་ཡུམ་ལ་བརྟེན་ནས་གནས་པ་དང་། མདོ་ནི། དེ་བཞིན་གཤེགས་པ་རྣམས་ཡུམ་
འདི་ལ་བརྟེན་ཅིང་གནས་སོ། །ཞེས་སོ། །སྒོ་གསུམ་གྱིས་ཡུམ་ལ་གུས་པར་བྱ་བ་དང་། ཡུམ་
ཡོན་ཏན་གྱིས་ལྕི་བའི་བླ་མ་ཉིད་དུ་བྱ་བ་དང་། བསྙེན་བཀུར་གྱིས་མཉེས་པར་བྱ་བ་དང་།
ཡུམ་དེ་ལ་མེ་ཏོག་ལ་སོགས་པས་མཆོད་པར་བྱ་བ་སྟེ། མདོ་ནི། ཆོས་ལ་རིམ་གྲོར་མཛད།
བསྟི་སྟང་དུ་མཛད་དོ། །ཞེས་སོ། །ཆོས་ཐམས་ཅད་ལ་བྱེད་པ་པོ་མེད་པའོ། །མདོ་ནི། བྱེད་
པ་པོ་མེད་པའི་ཕྱིར་ཆོས་ཐམས་ཅད་མ་བྱས་པ་ཞེས་བྱ་བར་མངོན་པར་རྫོགས་པར་སངས་རྒྱས་
ཞེས་སོ། །ཤེས་བྱ་ཀུན་ཏུ་ཡེ་ཤེས་འཇུག་པར་མཁྱེན་པ་གང་ཡིན་པ་སྟེ། མདོ་ནི། ཆོས་ཐམས་
ཅད་ལ་འཇུག་པ་མེད་པའི་བརྡས་འཇུག་སྟེ། ཞེས་སོ། །ཡུམ་ཉིད་དེ་བཞིན་གཤེགས་པ་ལ་
གཟུགས་སོགས་ཅི་ཡང་མ་མཐོང་བ་ཉིད་དོན་དམ་མཐོང་བར་སྟོན་པར་མཛད་པ་སྟེ། མདོ་ནི།
གཟུགས་ནི། མཐོང་བ་མེད་པའི་ཕྱིར་སྟོན་པར་བྱེད་པའོ། །ཞེས་སོ། །ཡུམ་ཉིད་དེ་བཞིན་
གཤེགས་པ་ལ་ཕུང་པོ་ལྔའི་ལོ་ཀ་སྟོང་པ་ཉིད་ཀྱི་རྣམ་པར་སྟོན་པ་དང་། ཡང་དག་པར་བསྡུས་
པའི་གདུལ་བྱ་ལ་ལོ་ཀ་སྟོང་པ་ཉིད་དུ་བརྗོད་པར་མཛད་པའོ། །མདོ་ནི། ཕུང་པོ་ལྔའི་ལོ་ཀ་
སྟོང་ངོ། །ཞེས་བྱ་བར་བརྗོད་པར་མཛད་དོ། །ཞེས་སོ། །ཡོངས་སུ་སྨིན་པ་ལ་ལོ་ཀ་སྟོང་པ་
ཉིད་དུ་ཤེས་པར་ལ་མཛད་པ་སྟེ། མདོ་ནི། ཡུམ་ནི། ལོ་ཀ་སྟོང་ཞེས་བྱ་བར་ཤེས་པར་མཛད་
དོ། །ཞེས་སོ། །རྣམ་པར་གྲོལ་བ་ལ་ལོ་ཀ་སྟོང་པ་ཉིད་དུ་མངོན་སུམ་དུ་མཐོང་བར་མཛད་པ་
སྟེ། མདོ་ནི། ཡུམ་ནི། དེ་བཞིན་གཤེགས་པ་ལ་ལོ་ཀ་སྟོང་ཞེས་བྱ་བར་སྟོན་པར་མཛད་དོ། །
ཞེས་སོ། །དེ་བཞིན་གཤེགས་པ་ལ་ལོ་ཀ་བསམ་གྱིས་མི་ཁྱབ་པར་སྟོན་པའོ། །མདོ་ནི། ཡུམ་
420



༄༅ །མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
3
འདི་ནི། དེ་བཞིན་གཤེགས་པ་ལ་ལོ་ཀ་བསམ་གྱིས་མི་ཁྱབ་ཅེས་བྱ་བར་སྟོན་ནོ། །ཞེས་སོ།
དེ་བཞིན་གཤེགས་པ་ལ་ལོ་ཀ་ཞི་བ་ཉིད་དུ་སྟོན་པ་སྟེ། མདོ་ནི། ཡུམ་ཟབ་མོ་འདི་ནི། དེ་
བཞིན་གཤེགས་པ་ལ་ལོ་ཀ་ཞི་ཞེས་བྱ་བར་སྟོན་ནོ། །ཞེས་སོ། །དེ་བཞིན་གཤེགས་པ་ལ་ལོ་ཀ་
ཟག་བཅས་ཀྱི་དངོས་པོ་འགོག་པ་སྟེ། མདོ་ནི། ཡུམ་ནི། དེ་བཞིན་གཤེགས་པ་ལ་ལོ་ཀ་སྟོང་
པ་ཉིད་ཅེས་བྱ་བར་སྟོན་ནོ། །ཞེས་སོ། །དེ་བཞིན་གཤེགས་པ་ལ་འདི་དང་ཕ་རོལ་གྱི་མཚན་
མར་འཛིན་པའི་འདུ་ཤེས་འགོག་པ་སྟེ། ལ་ནི། བདུན་པའོ། །མདོ་ནི། ཡུམ་ཟབ་མོ་
འདིའང་དེ་བཞིན་གཤེགས་པ་ལ་ལོ་ཀ་འདིའི་འདུ་ཤེས་དང་ ལོ་ཀ་ཕ་རོལ་གྱི་འདུ་ཤེས་སུ་མི་
འགྱུར་བ་དེ་ལྟར་ལོ་ཀ་སྟོན་ནོ། །ཞེས་སོ། །འགྲེལ་པ་ལ། བསྡུས་པ་ཡིན་ནོ། །ཞེས་དྲང་
ངོ། །གང་གིས་ན། རྣམ་མཁྱེན་ཉིད་ཀྱིས་སོ། །གང་ན། མཚོན་པར་བྱེད་པས་ན། ཤེས་
པའི་མཚན་ཉིད་ཐ་མ་བཅུ་དྲུག་སྟེ། མཚོན་ཞེས་དྲང་ངོ། །གང་ན། རྣམ་མཁྱེན་ཉིད་ཀྱི་སྦྱོར་
བ་རྣམས་སོ། །གང་གིས་ན། གནས་པ་ལ་སོགས་པ་འདི་རྣམས་ཀྱི་རྣམ་པ་མངོན་སུམ་དུ་ཤེས་
པའི་རྣམ་པའི་བྱེ་བྲག་བཅུ་དྲུག་གིས་སོ། །ཇི་ལྟར་ན། མཚོན་བྱ་མཚོན་པ་ཇི་ལྟ་བ་བཞིན་དུ།
ཤེས་པ་བཅུ་དྲུག་གི་རྒྱུར་རོ། །བཅུ་དྲུག་པོ་གང་ན། དེ་བཞིན་གཤེགས་པ་དེ་རང་ཉིད་ཀྱི་ཆོས་
ཡུམ་ལ་མངོན་པར་བརྟེན་པ་མཐོང་བའི་ཆོས་ལ་བདེ་བར་གནས་པ་དང་། ཡོན་ཏན་དང་ལྡན་
པར་གཟུང་བ་གུས་པར་བྱ་བ་དང་། ཆེན་པོའི་གནས་སུ་བཞག་པ་བླ་མར་བྱ་བ་དང་། ཀུན་
དགའ་བར་བྱེད་པ་མཉེས་པར་བྱ་བ་དང་། རྫས་དང་བསྙེན་བཀུར་གྱིས་མཆོད་པར་བྱ་བ་ཉིད་
དུ་མཛད་པ་དང་། བྱེད་པ་པོའི་རྒྱུ་མེད་པས་མ་བྱས་པ་ཉིད་དང་། ཡུལ་ཐམས་ཅད་དུ་ཡེ་ཤེས་
འགྲོ་བ་དང་། འགའ་ཡང་མ་མཐོང་བའི་དོན་དེ་ཁོ་ན་མཐོང་བར་སྟོན་པ་དང་། ཡུམ་ཉིད་དེ་
བཞིན་གཤེགས་པ་ལ་སྤྱིར་ལོ་ཀ་སྟོང་པ་ཉིད་ཀྱི་རྣམ་པར་སྟོན་པ་དང་། ཕྱོགས་གཅིག་ལ་ཞུགས་
པ་ལ་ལོ་ཀ་སྟོང་པ་ཉིད་དུ་བརྗོད་པ་དང་། ཆེད་དུ་བྱ་བ་ལ་ཞུགས་པ་ལ་ལོ་ཀ་སྟོང་པ་ཉིད་དུ་ཤེས་
པར་མཛད་པ་དང་། མངོན་སུམ་དུ་ཞུགས་པ་ལ་ལོ་ཀ་སྟོང་པ་ཉིད་དུ་མཐོང་བར་མཛད་པ་
དང་། བསམ་པ་ལས་འདས་པས་བསམ་གྱིས་མི་ཁྱབ་པ་ཉིད་དུ་སྟོན་པ་དང་། སྤྲོས་པའམ།
ཉོན་མོངས་ཞི་བ་ཉིད་དུ་སྟོན་པ་དང་། ལོ་ཀའི་དངོས་པོ་འགོག་པ་དང་། མཚན་འཛིན་གྱི་
འདུ་ཤེས་འགོག་པ་ཞེས་བྱ་བ་རྣམས་སོ། །
གཉིས་པ་ལ་གཉིས་ཏེ། མདོར་བསྟན་ལ་གསུམ་ལས། སྔ་འགྲེལ་ནི། གསུངས་སུ
421



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
»
་
ཀྱིགཞིའོ། །གང་ན། ཁྱད་པར་གྱི་མཚན་ཉིད་དོ། །གང་གིས་ན། བར་སྐབས་ཀྱི་ཚིགས་སུ་
བཅད་པས་སོ། །གང་དུ་ན། ཤེས་པའི་མཚན་ཉིད་ཀྱི་འོག་ཏུའོ། །དེའི་རྒྱུ་མཚན་ནི། སྔར་
བཤད་པ་དེ་ལྟར་བར་སྐབས་ཀྱི་ཚིགས་བཅད་དགུས་ཤེས་པའི་མཚན་ཉིད་མཁྱེན་གསུམ་གྱི་སྤྱིའི་
ངོ་བོ་ཉིད་དུ་བརྗོད་ནས་ཤེས་པའི་རྣམ་པ་ཐ་དད་དུ་ཡོངས་སུ་བཅད་པ་གསུམ་པོ་རྣམས་ཀྱིས་
ཁྱད་པར་ཤེས་པར་བྱ་དགོས་པས་སོ། །རྩ་བ་ལ། བཤད་པ་ཡིན་ནོ། །ཞེས་དྲང་ངོ་། །གང་
ན། ཁྱད་པར་གྱི་མཚན་ཉིད་དོ། །གང་གིས་ན། བསམ་མི་ཁྱབ་པ་དང་། སོགས་པ་མི་
མཉམ་པ་ལ་སོགས་པའི་ཁྱད་པར་གྱི་མཚན་ཉིད་ཀྱིས་ཐེག་དམན་ལས་ཁྱད་ཞུགས་པ་བདེན་པ་
བཞིའི་སྤྱོད་ཡུལ་ཅན་གྱི་མཐོང་ལམ་སྐད་ཅིག་མ་བཅུ་དྲུག་གིས་སོ། །འགྲེལ་པ་ལ། མཚོན་
པར་བྱེད་པས་ན། ཁྱད་པར་གྱི་མཚན་ཉིད་ཡིན་པས་མཚོན་ཞེས་དྲང་ངོ་། །གང་ན། ལམ་
ཤེས་པ་ཉིད་དང་། སོགས་པ་རྣམ་མཁྱེན་གྱི་སྦྱོར་བ་དག་ཁོ་ནའོ། །གང་གིས་ན། བཅུ་དྲུག་
གིས་མཚོན་པ་ཁྱད་པར་གྱི་མཚན་ཉིད་ཀྱིས་ཏེ། ཁྱད་པར་དུ་བྱས་ཞེས་དྲང་ངོ་། །གང་ན།
དུཁ་ལ་སོགས་པའི་བདེན་པ་བཞིའི་ཡུལ་ཅན་ཆོས་བཟོད་བཞི། རྗེས་སུ་ཤེས་པའི་བཟོད་པ་
བཞི། ཆོས་ཤེས་བཞི། རྗེས་སུ་ཤེས་པ་བཞི་སྟེ། སྐད་ཅིག་བཅུ་དྲུག་གི་མཚན་ཉིད་ནིའོ།
གང་ལས་ན། ཉན་ཐོས་མཐོང་ལམ་ལས་སོ། །གང་གིས་ན། བསམ་གྱིས་མི་ཁྱབ་པ་དང་།
།
མི་མཉམ་པ་དང་། སོགས་པ་གཞལ་བ་ལས་འདས་པ་ལ་སོགས་པའི་ཁྱད་པར་བཅུ་དྲུག་གིས་
སོ། །འདིར་མཐོང་ལམ་ཁྱད་པར་དུ་འཕགས་པར་དངོས་སུ་བསྟན་པས། སྒོམ་ལམ་དང་རྣམ་
མཁྱེན་ཁྱད་པར་འཕགས་པར་ཤུགས་ལ་མཚོན་ནོ། །ཇི་ལྟར་ན། ཁྱད་འཕགས་སྐྱེད་བྱེད་དུ་
མཚོན་ཞིང་གཞི་ཤེས་ཀྱི་སྦྱོར་བ་ལས་ཁྱད་འཕགས་སུའང་མཚོན་ནོ། །
རྒྱས་བཤད་ལ་གསུམ་ལས། སྔ་འགྲེལ་ནི། ཡང་ནི། བརྣན་པའོ། །བསམ་གྱིས་མི་
ཁྱབ་པ་ལ་སོགས་པའི་ཁྱད་པར་གང་ཞེ་ན། དེ་སྟོན་བྱེད་བར་སྐབས་ཀྱི་ཚིགས་བཅད་གསུམ་
མོ། །རྩ་བ་ལ། ཁྱད་པར་དུ་འཕགས་ཞེས་དྲང་
ངོ་
། །གང་
ན། ང་མོ།གང་གི་
ལམ་འདིའོ། །གང་ལས་ན། གཞན་ཉན་རང་གི་ལམ་དག་ལས་སོ། །གང་གིས་ན། ཁྱད་
པར་བཅུ་དྲུག་གི་བདག་ཉིད་ཀྱིས་སོ། །བཅུ་དྲུག་པོ་གང་ན། བསམ་པ་ལས་འདས་པས་
བསམ་གྱིས་མི་ཁྱབ་པ་དང་། མཉམ་པ་ལས་འདས་པས་མི་མཉམ་པ་ཉིད་དང་། ཚད་མས་
གཞལ་བ་ལས་འདས་པ་དང་། གྲངས་ཀྱིས་བགྲང་བ་ལས་ཡང་དག་པར་འདས་པའི་རྣམ་པ་།
་ བ
22.



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མན
མངོན་སུམ་དུ་རྟོགས་པའམ། དེ་ལྟ་བུའི་སངས་རྒྱས་ཀྱི་ཡེ་ཤེས་ཀྱི་རྒྱུར་གནས་པ་བཞི་ནི།
དུཁའི་སྐད་ཅིག་བཞི་སྟེ། མདོ་ནི། གཟུགས་ཀྱང་བསམ་གྱིས་མི་ཁྱབ་པ་དང་། མི་མཉམ་པ་
དང་། གཞལ་དུ་མེད་པ་དང་། མི་མཉམ་པ་དང་མཉམ་པའོ། །ཞེས་སོ། །འཕགས་པའི་
གང་ཟག་ཀུན་གྱི་ཡོན་ཏན་ཐམས་ཅད་སྡུད་པ་སྟེ། སྡུད་པར། བྱང་ཆུབ་སེམས་དཔའི་ཆོས་
ཉིད་གང་དུའང་མི་འགྲོ་ལ། །སངས་རྒྱས་ས་ཡི་ཡོན་ཏན་གང་ཡིན་ཐམས་ཅད་སྡུད། །ཅེས་
སོ། །ཇི་ལྟ་ཇི་སྙེད་པའི་དོན་ལ་མཁས་པ་ཡིས་རིག་པར་བྱ་བ་སྟེ། མདོ་ནི། ཡུམ་ནི། ཞི་བ།
ཕྲ་བ། མཛངས་པ། མཁས་པ་རྣམ་པར་ཤེས་པས་རིག་པར་བགྱི་བ་སྟེ། ཞེས་སོ། །ཉན་རང་
དང་ཐུན་མོང་མིན་པ་ཉན་རང་སྤངས་རྟོགས་ཐམས་ཅད་ཡར་ལྡན་དུ་ཤེས་པ་ཉིད་དེ། མདོ་ནི།
དགྲ་བཅོམ་པ་ཉིད་དང་། རང་སངས་རྒྱུས་ཀྱི་ཡེ་ཤེས་དང་། སྤངས་པ་གང་ཡིན་པ་དེ་ནི།
བྱང་སེམས་ཆེན་པོ་མི་སྐྱེ་བའི་ཆོས་ལ་བཟོད་པ་ཐོབ་པའི་བཟོད་པའོ། །ཞེས་སོ། །མངོན་ཤེས་
དང་མྱང་འདས་མྱུར་དུ་ཐོབ་པ་སྟེ། ཀུན་འབྱུང་གི་སྐད་ཅིག་བཞིའི་ཁྱད་པར་རོ། །མདོ་ནི།
ཤིན་ཏུ་མྱུར་བར་མྱ་ངན་ལས་འདའ་བར་འདོད་པར་བྱ་ཞེས་སོ། །དོན་དམ་པར་བྲི་བ་དང་།
གང་བ་མེད་པ་དང་། མདོ་ནི། ཡུམ་ཟབ་མོ་འདི་འགྲིབ་པའམ་འཕེལ་བར་ཡང་འཚལ་བར་མི་
གདའོ། །ཞེས་སོ། །བ་དྲུས་མའི་དཔེས་ཕྱིན་དྲུག་མོས་པས་སྒྲུབ་པ་སྟེ། མདོ་ནི། ཡུམ་ཟབ་
མོ་འདི་ཐོས་མ་ཐག་ཏུ་མོས་པར་འགྱུར་རོ། །ཞེས་སོ། །ཚོགས་གཉིས་ཡང་དག་པར་འགྲུབ་པ་
སྟེ། མདོ་ནི། ཡུམ་ཟབ་མོ་འདི་ཐོས་མ་ཐག་ཏུ་མོས་པར་འགྱུར་རོ། །ཞེས་སོ། །ཆོས་ཐམས་
ཅད་མི་རྟོག་པར་དམིགས་པ་སྟེ། གྲུ་ཆག་པའི་ཤིང་འཛིན་པ་བཞིན་ནོ། །མདོ་ནི། བར་མ་
དོར་བྱང་ཆུབ་ལས་ཉམས་པར་མི་འགྱུར་རོ། །ཞེས་སོ། །འགོག་བདེན་སྐད་ཅིག་བཞིའི་ཁྱད་
པར་རོ། །བུམ་པའི་དཔེས་ལམ་གྱི་རྟེན་བྱང་སེམས་དང་བཅས་པ་དང་ངོ་། །མདོ་ནི། ཉན་
ཐོས་ཀྱི་སའམ་རང་སངས་རྒྱས་ཀྱི་སར་བར་མ་དོར་ཉེ་ཞོར་མི་འགྱུར་རོ། །ཞེས་སོ། །བཅོས་
ལེགས་བྱས་པའི་གྲུའི་དཔེས་ཐབས་ཤེས་སོགས་ལམ་གྱི་ཚོགས་པ་མཐའ་དག་ཚང་བ་སྟེ། མདོ་
ནི། བྱང་སེམས་དེ་ནི། ཉན་ཐོས་དང་རང་སངས་རྒྱས་ཀྱི་སར་མི་ལྟུང་ངོ་། །ཞེས་སོ། །
ཐབས་ཤེས་རབ་ཀྱིས་སྲིད་ཞི་ལས་ཡོངས་སུ་འཛིན་པ་སྟེ། རྒས་པ་སྐྱེས་བུས་བཟུང་བ་བཞིན་
ནོ། །མདོ་ནི། བླ་མེད་རྫོགས་པའི་བྱང་ཆུབ་ཀྱི་གནས་དེར་ཕྱིན་པར་ནུས་སོ། །ཞེས་སོ།
གཟུགས་སོགས་ལ་ཞེན་པའི་རོ་མྱང་བ་མེད་པ་སྟེ། མདོ་ནི། སྦྱིན་པ་དེ་ཐམས་ཅད་བླ་མེད་
423



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ས་རྫོགས་པའི་བྱང་ཆུབ་ཏུ་སྔོས་ཤིག་ཅེས་སོ། །ལམ་བདེན་སྐད་ཅིག་བཞིའི་ཁྱད་པར་ཏེ། དེ་
དག་ཀྱང་དེ་དང་དེ་རྟོགས་པ་དང་། དེ་དང་དེ་ལྡན་པ་དང་། དེ་དག་གི་རྒྱུ་བྱེད་པ་ཅི་རིགས་སུ་
གོ་བར་བྱའོ། །ཁྱད་པར་འཕགས་པས་ན། ཁྱད་པར་གྱི་ལམ་ཞེས་པ་སྒྲ་དོན་ནོ། །འགྲེལ་པ་
ལ། ཁྱད་ཞུགས་ཞེས་དྲང་ངོ། །གང་ན། བྱང་སེམས་དང་། སོགས་པ་སངས་རྒྱས་ཀྱི་ལམ་
ཤེས་ཉིད་དང་། སོགས་པ་རྣམ་མཁྱེན་གཉིས་ཁྱད་པར་གྱི་ལམ་ཡིན་པར་རོ། །གང་ལས་ན།
ཉན་ཐོས་ལ་སོགས་པའི་ལམ་ལས། གང་ན། ཁྱད་པར་བཅུ་དྲུག་གིས་སོ། །བཅུ་དྲུག་པོ་
གང་ན། བྱང་སེམས་དེ། ཡང་དག་པར་རྫོགས་པའི་སངས་རྒྱུས་དང་། སོགས་པ་བྱང་སེམས་
ལ་སོགས་པས་ལེགས་པར་ཡོངས་སུ་བཟུང་ཞིང་བྱིན་གྱིས་བརླབས་པའི་ཤེས་རབ་ཀྱི་སྟོབས་ཀྱིས་
རྟོག་གེའི་བློས་བསམ་གྱིས་མི་ཁྱབ་པ་ཉིད་དང་། མི་མཉམ་པ་ཉིད་དང་། ཚད་མས་གཞལ་བ་
ལས་ཡང་དག་པར་འདས་པ་དང་། གྲངས་ཀྱིས་བགྲང་བ་ལས་ཡང་དག་པར་འདས་པ་དང་
བཞི་ནི། དུཁའི་བདེན་པའི་ཆོས་ཉིད་མཐོང་བའི་ཡེ་ཤེས་སྐད་ཅིག་མ་བཞིའི་ཁྱད་པར་ཏེ། ཡེ་
ཤེས་བཞིའི་རྒྱུ་བྱེད་པས་སོ། །བློན་པོའི་དཔེས་འཕགས་པའི་གང་ཟག་ཐམས་ཅད་ཀྱི་ཡོན་ཏན་
སྡུད་པ་དང་། སྐྱེས་བུ་མཁས་པ་བློ་སྦྱངས་པ་དང་། བདེན་པ་མཐོང་བས་རིག་པར་བྱ་བ་ཤེས་
པར་བྱེད་པ་དང་། ཉན་ཐོས་ལ་སོགས་པའི་སྤྱོད་ཡུལ་མ་ཡིན་པ་ཡུལ་དུས་ཀྱིས་ཆོད་པའི་དངོས་
པོ་ཕྲ་མོའམ། ཆོས་ཉིད་ཇི་ལྟ་བ་བཞིན་དུ་ཡོངས་སུ་ཤེས་པ་དང་། ཐེག་ཆེན་རང་གི་ལུགས་ལ་
ལྟོས་པའི་མངོན་པར་ཤེས་པ་སློབ་པ་གཞན་གྱིས་བསྐལ་པས་ཀྱང་མི་འགྲུབ་པ་དེ་ཤིན་ཏུ་མྱུར་
བར་སྒྲུབ་ཅིང་ངེས་པར་འབྱུང་བ་ཤེས་པ་དང་བཞི་ནི། སོགས་པ་ཀུན་འབྱུང་སྐད་ཅིག་བཞིའི་
ཁྱད་པར་རོ། །ཀུན་རྫོབ་ཀྱི་བདེན་པ་ལ་བརྟེན་ནས་ཆོས་ཐམས་ཅད་བྲི་བ་མེད་པ་དང་། དོན་
དམ་པའི་བདེན་པ་ལ་བརྟེན་ནས་ཆོས་ཐམས་ཅད་གང་བ་མེད་པའི་ངོ་བོ་མངོན་སུམ་དུ་རྟོགས་
པ་དང་། འཁོར་གསུམ་རྣམ་པར་དག་པའི་ཤེས་རབ་ཀྱིས་སྦྱིན་པ་ལ་སོགས་པའི་ཕར་ཕྱིན་
བརྩོན་འགྲུས་ཆེན་པོས་དྲག་ཏུ་རབ་ཏུ་སྒྲུབ་པ་དང་། ཡང་དག་པའི་སྦྱོར་བས་བསྐལ་བ་དུ་མར་
བསྒྲུབས་པའི་འབྲས་བུ་བསོད་ནམས་དང་ཡེ་ཤེས་ཡང་དག་པར་འགྲུབ་པ་དང་། ཆོས་ཐམས་
ཅད་ལ་ཅིར་ཡང་རྣམ་པར་མི་རྟོག་པར་དམིགས་པ་དང་བཞི་ནི། འགོག་པའི་སྐད་ཅིག་བཞིའི་
ཁྱད་པར་རོ། །ཆོས་ཀྱི་དབྱིངས་ཀྱི་ངོ་བོ་ཉིད་ཀྱི་བྱང་སེམས་ཀྱི་ལམ་གྱི་རྟེན་རིགས་དང་། སྨོན་
ལམ་དང་། སོགས་པ་ཡེ་ཤེས་ལ་སོགས་པའི་ཕར་ཕྱིན་ཡོངས་སུ་རྫོགས་པའི་རྒྱུ་ཐམས་ཅད་
424



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
ཚོགས་པ་དང་། ཐེག་ཆེན་དགེ་བའི་བཤེས་གཉེན་གྱིས་ཐབས་མཁས་ཀྱིས་སྲིད་ཞི་ལས་ཡོངས་
སུ་བཟུང་བ་དང་། གཟུགས་ནས་རྣམ་མཁྱེན་གྱི་བར་ལ་འདོད་ཅིང་མངོན་པར་ཞེན་པའི་རོ་
མྱང་བ་མེད་པ་ཞེས་བྱ་བ་ལམ་བདེན་གྱི་ཁྱད་པར་ཏེ། དེ་ལྟར་བཅུ་དྲུག་གི་བདག་ཉིད་དོ། །
བཅུ་དྲུག་པོ་དེས་ཁྱད་ཞུགས་པ་དེའི་ཕྱིར་ཉན་ཐོས་ཀྱི་ལམ་དེ་དག་ནི། སྔར་ཇི་སྐད་བཤད་པའི་
ཁྱད་པར་བཅུ་དྲུག་དང་བྲལ་བའི་འཁོར་འདས་ལ་མངོན་པར་ཞེན་པ་སྐྱེ་བ་དང་། སོགས་པ་
ཡོངས་སུ་འཛིན་པ་མེད་པ་ལ་སོགས་པ་སྔར་ལས་ལྡོག་པའི་མཚན་ཉིད་ཀྱི་ཤུགས་ཀྱིས་གོ་སླ་བའི་
ཕྱིར་དངོས་སུ་མ་བཤད་དོ། །
གསུམ་པ་ལ་གསུམ་ལས། སྔ་འགྲེལ་ནི། ཁྱད་པར་གྱི་མཚན་ཉིད་ཀྱིས་ཁྱད་པར་རྣམ་
པར་བཅད་པ་རྣམས་ཀྱི་གཞན་དོན་བྱེད་པའི་འཕྲིན་ལས་གང་ཡིན་ཞེ་ན། བར་སྐབས་ཀྱི་
ཚིགས་བཅད་གཉིས་ཀྱིས་བྱེད་པའི་མཚན་ཉིད་སྟོན་ནོ། །རྩ་བ་ལ། མི་རྣམས་ཀྱིས་མཚོན་པ་
གདུལ་བྱ་རྣམས་ལ་ཞེས་པ། ཐམས་ཅད་ཀྱི་གོང་དུ་སྦྱར། སྒྲུབ་པར་མཛད་ཅེས་ཀུན་གྱི་མཇུག་
ཏུ་སྦྱར་ཏེ། ཚེ་ཕྱི་མ་ལ་ཕན་པ་དང་། ཚེ་འདིའི་བདེ་བ་དང་། གཏན་གྱི་དུཁ་ལས་སྐྱོབ་པ་
དང་། བདེ་བ་ཐོབ་ཅིང་དུཁ་ལས་ཐར་པར་བྱེད་པ་སྐྱབས་དག་དང་། བདེ་བའི་རྒྱུ་དང་ལྡན་
ཞིང་དུཁའི་རྒྱུ་དང་བྲལ་བར་བྱེད་པ་གནས་དང་། སྲིད་ཞི་མཉམ་པ་ཉིད་དུ་རྟོགས་པའི་ཡེ་
ཤེས་ཐོབ་པར་བྱེད་པ་དཔུང་གཉེན་དང་། གཉིས་ཀའི་དོན་འགྲུབ་པའི་རྟེན་རྣམ་གྲོལ་གྱི་གླིང་
དང་། འགྲོ་བ་ཉེས་པའི་གནས་ནས་ཡོན་ཏན་གྱི་གནས་སུ་ཡོངས་སུ་འདྲེན་པ་དང་། གཉིས་
དོན་འབད་པ་མེད་པར་ལྷུན་གྱིས་གྲུབ་པ་སྟེ། གཞི་ཤེས་ཀྱི་བྱེད་པ་དགུ་པོ་ཐམས་ཅད་ནི། མྱ་
ངན་ལས་འདས་པ་སྟོན་པའི་དོན་གྱིས་གསུངས་པའོ། །ཐེག་པ་གསུམ་གྱི་ལམ་གྱིས་ངེས་པར་
འབྱུང་ཞིང་། དེའི་འབྲས་བུ་ཡང་དག་པའི་མཐའ་མངོན་སུམ་དུ་མི་བྱེད་པའི་བདག་ཉིད་ལམ་
ཤེས་ཀྱི་བྱེད་པ་དང་། བྱེད་པ་ཐ་མ་རྣམ་མཁྱེན་གྱི་ཆོས་ཐམས་ཅད་སྟོན་པར་བྱེད་པའི་ལོ་ཀའི་
རྟེན་སྒྲུབ་པར་མཛད་པ་ཞེས་བྱ་བ་བཅུ་གཅིག་པོ་འདི་ནི། བྱེད་པའི་མཚན་ཉིད་ཡིན་ནོ། །
སྡུད་པར། དེ་ལྟར་སྤྱོད་པ་ལེགས་འཚོ་སྨྲ་བའི་ཟླ་བ་རྣམས། །འགྲོ་བའི་སྐྱབས་དང་དཔུང་
གཉེན་དང་ནི་གནས་ཡིན་ཏེ། །རྟེན་དང་བློ་དང་གླིང་དང་ཡོངས་འདྲེན་དོན་འདོད་པ། །
གསལ་བྱེད་སྒྲོན་མ་ཆོས་མཆོག་སྨྲ་བ་མི་འཁྲུགས་ཡིན། །ཞེས་སོ། །འགྲེལ་པ་ལ། མཚོན་པའི་
ཆོས་བཞི་སྟེ། གང། གང་གིས། ཇི་ལྟར། མཚོན་བྱེད་མཚན་ཉིད་ཀྱི་དབྱེ་བའོ། །དང་པོ་
425



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ནི། བྱེད་པའི་རྒྱུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་གོ །གཉིས་པ་ནི། གོང་གི་
དེ་ལྟར་ན། བྱེད་པའི་རྣམ་པ་བཅུ་གཅིག་པོ་དག་གིས་སོ། །གསུམ་པ་ནི། ཇི་ལྟ་བ་བཞིན་དུ་
སྟེ། བྱེད་པ་བཅུ་གཅིག་གི་རྒྱུར་རོ། །བཞི་པ་ལ་གསུམ་སྟེ། གཞི་ཤེས་དང་། ལམ་ཤེས་དང་།
རྣམ་མཁྱེན་གྱི་བྱེད་པའོ། །དང་པོ་ལ། ཉེ་བར་སྒྲུབ་ཅེས་དྲང་ངོ་། །གང་ལ་ན། གཞི་ཤེས་ཀྱི་
གདུལ་བྱ་ལའོ། །གང་གིས་ན། གཞི་ཤེས་ཀྱི་སྦྱོར་བས་སོ། །གང་ན། སེམས་ཅན་རྣམས་
རྒྱུད་ལྔ་ལས་འདོན་ཞིང་མྱང་འདས་ལ་འགོད་པ་མ་འོངས་པའི་ཕན་པ་དང་། དུཁ་དང་ཡིད་
མི་བདེ་བ་ལས་བཀྲོལ་ནས་མྱ་ངན་འདས་ལ་འགོད་པ་ཚེ་འདིའི་བདེ་བ་དང་། འཁོར་བའི་
དུཁ་སྐྱོབ་ཅིང་ཡང་མི་སྐྱེད་པར་བྱེད་པ་དུཁ་མེད་པའི་རྣམ་པར་སྨིན་པ་མ་ཡིན་པའི་ཆོས་ཉིད་
ཉེ་བར་སྒྲུབ་པའི་དོན་གྱིས་ཐམས་ཅད་ཤེས་པ་ཉིད་ཀྱི་ཕན་པ་དང་། སོགས་པ་བདེ་བ། སྐྱོབ་
པའི་བྱེད་པ་གསུམ་མོ། །སྔར་དགུར་བཤད་པ་ནི། འཕགས་པའི་ལུགས་སོ། །
གཉིས་པ་ལ། ཉེ་བར་སྒྲུབ་ཅེས་དྲང་ངོ་། །གང་ལ་ན། ལམ་ཤེས་ཀྱི་གདུལ་བྱ་ལའོ། །
གང་གིས་ན། ལམ་ཤེས་ཀྱི་སྦྱོར་བས་སོ། །གང་ན། ལམ་ཤེས་ཉིད་ཀྱི་སྐྱབས་དང་། སོགས་
པ་གནས་ལ་སོགས་པའི་བྱེད་པ་བདུན་པོ་འདི་རྣམས་སོ། །བདུན་པོ་གང་ན། སྐྱེ་རྒ་ན་འཆི་
ལས་བསྒྲལ་ནས་ལྷག་མེད་ལ་འགོད་པ་གཏན་དུ་ཕན་པ་ཉེ་བར་སྒྲུབ་པའི་དོན་གྱིས་སྐྱབས་དང་།
ཆོས་ཐམས་ཅད་འདྲེས་པ་མེད་པར་ཆོས་སྟོན་པས་དུཁའི་རྒྱུ་ལྡོག་པས་གནས་དང་། འཁོར་.:
བ་དང་མྱང་འདས་ཐ་དད་དུ་རྟོགས་པ་མེད་པར་མཉམ་ཉིད་དུ་རྟོགས་པས་དཔུང་གཉེན་དང་།
སྲེད་པ་ཟད་པ་དང་། འདོད་ཆགས་དང་བྲལ་བ་དང༌། འགོག་པ་དང་། མྱང་འདས་སྟོན་པ་
དང་། ཡེ་ཤེས་ཀྱི་སྣང་བ་བྱེད་པ་དང་། གླིང་དུ་ཕྱིན་པར་བྱེད་པས་རང་གཞན་གྱི་དོན་རྟོགས་
པའི་རྟེན་གྱི་ངོ་བོས་གླིང་དང་། སྐྱེ་བ་མེད་པ་སོགས་ཀྱི་ཆོས་བསྟན་པས་གཞན་གྱི་དོན་སྒྲུབ་
། མངོན་པར་འདུ་བྱེད་པ་མེད་པས་སེམས་ཅན་གྱི་དོན་ལྷུན་གྲུབ་ཏུ་
འཇུག་པས་ལྷུན་གྲུབ་དང། ཐེག་པ་གསུམ་གྱི་ལམ་གྱིས་ངེས་པར་འབྱུང་བའི་འབྲས་བུ། སྨིན་
རྫོགས་མ་སྦྱངས་པར་མངོན་སུམ་དུ་མི་བྱེད་པ་ཞེས་བྱ་བ་རྣམས་སོ། ། ཇི་ལྟར་ན། ཕན་
གདགས་པའི་དུས་ལ་བབ་པ་ཇི་ལྟ་བ་བཞིན་དུ་ཡང་དག་པར་རོ། །གསུམ་པ་ནི། རྣམ་མཁྱེན་
ཉིད་ཀྱི་དབང་དུ་བྱས་པའི་ཆོས་ཐམས་ཅད་བསྟན་པ་ཉེ་བར་སྒྲུབ་པའི་དོན་གྱིས་རྣམ་མཁྱེན་
ཉིད་ཀྱི་སྦྱོར་བ་ནི། ལོ་ཀའི་རྟེན་གྱི་མཛད་པ་གཅིག་སྟེ། བཅུ་གཅིག་པོ་དེ་སྦྱོར་བ་དང་ལྡན་པས་ཡོངས་
འལ་ 
1 /
1
426



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པས་བྱང་སེམས་ཀྱི་གནས་སྐབས་སམ། སངས་རྒྱས་ནས་ཆོས་བསྟན་པས་སྒྲུབ་པའོ། །
བཞི་པ་ལ་གསུམ་ལས། སྔ་འགྲེལ་ནི། འཆད་དོ། །ཞེས་དྲང་ངོ་། །གང་ན། ངོ་བོ་
ཉིད་ཀྱི་མཚན་ཉིད་དོ། །གང་གིས་ན། བར་སྐབས་ཀྱི་ཚིགས་བཅད་གསུམ་གྱིས་སོ། །ཅིའི་
དོན་དུ་ན། བྱེད་པའི་མཚན་ཉིད་ཀྱི་བྱེད་ལས་ཤེས་པར་བྱས་པ་རྣམས་ཀྱི་ངོ་བོ་ཉིད་གང་ཞེ་ན།
དེའི་ལན་དུའོ། །རྩ་བ་ལ། བཞེད་པ་ཡིན་ཞེས་དྲང་ངོ་། །གང་ན། མཁྱེན་གསུམ་གྱི་ངོ་བོ་
ཉིད་བཅུ་དྲུག་གི་བདག་ཉིད་ནིའོ། །ཇི་ལྟར་ན། མཚན་ཉིད་བཞི་པ་ལས་སྒྲུབ་ཀྱི་མཚན་ཉིད་
དུའོ། །དེའི་རྒྱུ་མཚན་ནི། མཚན་ཉིད་ཀྱིས་འདི་མཚོན་པར་བྱ་བའི་གཞི་ལྟ་བུར་མཚོན་པས་
ནའོ། །བཅུ་དྲུག་པོ་གང་ན། ཉོན་མོངས་པའི་ངོ་བོས་དབེན་པ་དང་། མདོ་ནི། འདོད་
ཆགས་རྣམ་པར་བསལ་བས་དབེན་པའི་རང་བཞིན་དུ་འགྱུར་ཞེས་སོ། །ཉོན་མོངས་ཀྱི་འབྲས་
བུ་རྟགས་ཀྱིས་དབེན་པ་དང་། མདོ་ནི། འདོད་ཆགས་ཀྱི་རྟགས་ཀྱིས་དབེན་པའི་རང་བཞིན་
དུ་འགྱུར་རོ། །ཞེས་སོ། །ཉོན་མོངས་པའི་མཚན་མའམ་རྒྱུས་དབེན་པ་དང་། མདོ་ནི།
འདོད་ཆགས་ཀྱི་མཚན་མས་དབེན་པའི་རང་བཞིན་དུ་འགྱུར་རོ། ། ཞེས་སོ། །སྤང་བྱ་མི་
མཐུན་ཕྱོགས་དང་། གཉེན་པོ་རྣམ་བྱང་དུ་རྟོགས་པའི་ཤེས་སྒྲིབ་ཀྱིས་དབེན་པ་དང་། མདོ་
ནི། འདོད་ཆགས་དང་འདོད་ཆགས་མེད་པས་རྣམ་པར་དབེན་པའི་རང་བཞིན་དུ་འགྱུར་ཞེས་
སོ། །བྱ་དཀའ་བའི་གོ་ཆ་གྱོན་པ་དང་། མདོ་ནི། སེམས་ཅན་ཡོངས་སུ་མྱ་ངན་ལས་འདའ་
བར་བྱའོ། །ཞེས་གོ་ཆ་འདི་བགོས་པ་དེ་དག་ནི་དཀའ་བ་བྱེད་པར་འགྱུར་བའོ། །ཞེས་སོ། །
བསྒོམས་པས་མཐའ་གཅིག་ཏུ་ངེས་པར་སངས་རྒྱུ་བ་དང་། མདོ་ནི། ཉན་ཐོས་ཀྱི་སའམ་རང་
སངས་རྒྱས་ཀྱི་སར་ལྟུང་བའི་གནས་དང་སྐབས་མ་མཆིས་སོ། །ཞེས་སོ། །རྣམ་མཁྱེན་གྱི་དོན་
དུ་གོ་ཆ་གྱོན་པ་ཆེད་དུ་བྱ་བ་མ་འཁྲུལ་བ་སྟེ། མདོ་ནི། སེམས་ཅན་ཐམས་ཅད་མྱ་ངན་ལས་
འདས་པ་དང་། རྣམ་མཁྱེན་གྱི་ཡེ་ཤེས་ཀྱི་དོན་དུ་གོ་ཆ་བགོས་སོ། །ཞེས་སོ། །གཞི་ཤེས་ཀྱི་
རྣམ་པ་སྒོམ་པ་འཁོར་གསུམ་མི་དམིགས་པ་སྟེ། མདོ་ནི། སུས་ཀྱང་སྒོམ་པར་མི་བགྱིད། ཅིར་
ཡང་སྒོམ་པར་མི་བགྱིད། ཇི་ལྟར་ཡང་སྒོམ་པར་མི་བགྱིད། ཅེས་སོ། །ལམ་ཤེས་ཀྱི་རྣམ་པ་
སྒོམ་པ་ཡུམ་ལ་མངོན་པར་ཞེན་པ་བཀག་པ་སྟེ། མདོ་ནི། ཡུམ་ཟབ་མོ་འདི་ལ་མངོན་པར་
ཞེན་པར་མི་བྱེད་དོ། །ཞེས་སོ། །རྣམ་མཁྱེན་གྱི་རྣམ་པ་སྒོམ་པ་དེ་བཞིན་ཉིད་ལ་དམིགས་པ་
སྟེ། མདོ་ནི། རྣམ་མཁྱེན་ཉིད་ལ་གཞོལ་བའི་བསམ་པས་ཡུམ་ཟབ་མོ་འདི་ལ་བརྟག་པ
427



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
::::བྱའོ། །ཞེས་སོ། །ཟབ་པས་ལོ་ཀ་ཐམས་ཅད་དང་མི་མཐུན་པ་སྟེ། མདོ་ནི། ལོ་ཀ་ཐམས་
ཅད་དང་མི་མཐུན་པའོ། །ཞེས་སོ། ། ཇི་སྙེད་པ་ལ་ཡེ་ཤེས་ཐོགས་པ་མེད་པ་སྟེ། མདོ་ནི།
གཟུགས་ལབ་ལ་ཐོགས་པ་མ་མཆིས་སོ། །ཞེས་སོ། །གཟུགས་སོགས་དེ་ལ་རྟེན་ནམ། གཞི་མེད་
པ་སྟེ། མདོ་ནི། ཆོས་འདི་གཞི་མ་མཆིས་པའོ། །ཞེས་སོ། རྣམ་མཁྱེན་གྱི་རྣམ་པའི་རྗེས་སུ་
སྐྱེས་པས་དེ་བཞིན་ཉིད་འགྲོ་བ་མེད་པ་སྟེ། མདོ་ནི། གནས་བརྟན་རབ་འབྱོར་གྱིས་དེ་བཞིན་
ཉིད་ཀྱང་མ་འོངས་མ་སོང་བ་སྟེ། ཞེས་སོ། །ལམ་ཤེས་ཀྱི་རྣམ་པའི་རྗེས་སུ་སྐྱེས་པས་གཟུགས་
སོགས་ཀྱི་རྗེས་སུ་སྐྱེ་བ་མེད་པ་སྟེ། མདོ་ནི། སྐྱེ་བར་འགྱུར་བའི་ཆོས་དེ་དག་མེད་ཅིང་མི་
དམིགས་པའི་ཕྱིར་རོ། །ཞེས་སོ། །གཟུགས་སོགས་མི་དམིགས་པས་དེའི་དེ་བཞིན་ཉིད་མི་
དམིགས་པ་སྟེ། མདོ་ནི། གཟུགས་དང་གཟུགས་ཀྱི་དེ་བཞིན་ཉིད་མི་དམིགས་པ་སྟེ་ཞེས་
སོ། །ཞེས་བྱ་བ་གང་ཡིན་པ་རྣམས་ཀྱི་མཇུག་ཏུ་ངོ་བོ་ཉིད་ཅེས་སྦྱར་རོ། །
འགྲེལ་པ་ལ་གཉིས་ཏེ། མཚོན་བྱེད་མཚན་ཉིད་ཀྱི་དབྱེ་བ་དང་། དེས་མཚོན་ཚུལ་
ལོ། །དང་པོ་ལ་གསུམ། གཞི་ཤེས་ཀྱི་ངོ་བོ་ཉིད་བཞི། ལམ་ཤེས་ཀྱི་ལྔ། རྣམ་མཁྱེན་གྱི་བདུན་
ནོ། །དང་པོ་ནི། གཞི་ཤེས་ཉིད་མཉམ་གཞག་ཏུ་འདོད་ཆགས་དང་། སོགས་པ་ཞེ་སྡང་གཏི་
མུག་སོགས་ཉོན་མོངས་པ་མངོན་གྱུར་སྟོང་ཞིང་དབེན་པ་ཉིད་ཀྱིས་གཞི་ཤེས་ཉིད་ཀྱི་དབེན་
པའི་ངོ་བོ་ཉིད་དང་པོའོ། །སྟོང་པ་ནས་ངོ་བོ་ཉིད་ཀྱི་བར་ཀུན་ལ་སྦྱར་ཏེ། ཉོན་མོངས་པ་དེའི་
རྟགས་ལུས་དང་ངག་གི་གནས་ངན་ལེན་སྲོག་གཅོད། རྫུན་ཚིག་སོགས་སྟོང་པ་གཉིས་པ།
ཉོན་མོངས་དེའི་རྒྱུའི་མཚན་མ་ཚུལ་བཞིན་མ་ཡིན་པའི་ཡིད་བྱེད་མི་གཙང་བ་ལ་གཙང་བར་
འཛིན་པ་པ་སོགས་དང་། སོགས་པ་རྫུན་གྱི་རྒྱུ་ཕྲ་རྒྱས་དང་བཅས་པ་སྟོང་པ་གསུམ་པོ་འདོད་
ཆགས་དང་འདོད་ཆགས་མེད་པ་དང་། སོགས་པ་ཞེ་སྡང་དང་ཞེ་སྡང་མེད་པ་སོགས་མི་མཐུན་
པའི་ཕྱོགས་དང་གཉེན་པོ་དག་སྟོང་ཞིང་དབེན་པ་སྟེ། བཞིའོ། །གཉིས་པ་ནི། དོན་དམ་པར་
སེམས་ཅན་མེད་ཅིང་ཀུན་རྫོབ་ཏུ་གྲངས་མེད་པའི་སེམས་ཅན་མྱ་ངན་ལས་འདའ་བར་བྱ་དཀའ་
བའི་དོན་དུ་གོ་ཆ་གྱོན་པ་དང་། གོ་ཆ་གྱོན་པ་དེ་འཁོར་བའམ་ཉན་རང་གི་ཐེག་པ་གཞན་དུ་མི་
ལྟུང་བའི་མཚན་ཉིད་ཀྱིས་མཐའ་གཅིག་ཏུ་སངས་རྒྱུ་བར་ངེས་པ་དང་། ཡུན་རིང་པོ་བསྐལ་པ་
གྲངས་མེད་པ་ནས་བསྒྲུབ་པར་བྱ་བའི་མཆོག་རྣམ་མཁྱེན་གྱི་ཡེ་ཤེས་ཉིད་ཀྱི་ཆེད་དུ་བྱ་བ་དང་།
བསྒོམ་པར་བྱ་བ་ཡུམ་དང་ སྒོམ་པ་པོ་གང་ཟག་དང་། སྒོམ་པའི་ཆོས་མི་དམིགས་པ་དང་།སོ
བ
428



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྟེ་མ།
;འཁོར་འདས་ལ་བླང་དོར་གྱི་དངོས་པོར་མངོན་པར་ཞེན་པ་མཐའ་དག་བཀག་པ་ཞེས་བྱ་བ་དེ་
ལྟ་བུ་དག་ནི། ལམ་ཤེས་ཉིད་ཀྱི་ངོ་བོ་ཉིད་དོ། །ཞེས་ཀུན་གྱི་མཇུག་ཏུ་སྦྱར་བ་ལྔའོ། །
གསུམ་པ་ནི། གཞི་ཤེས་ཉིད་དང་། ལམ་ཤེས་ཉིད་ཀྱིས་བསྡུས་པ་ཡུལ་ཡུལ་ཅན་གྱི་
དངོས་པོའི་ཁྱད་པར་སྒྱུ་མ་ལྟ་བུ་དང་། དེ་བཞིན་ཉིད་ལ་དམིགས་པ་དང། ལོ་ཀའི་སྒྲུབ་
པའམ་སྤྱོད་པ་འཛིན་པ་དང་། སོགས་པ་མི་འཛིན་པ་ལ་སོགས་པ་ལས་ལྡོག་སྟེ། གཟུང་མི་
གཟུང་ལས་ འདས་ པའི་ ཟབ་ པར་བསྟན་ པས་ ལོ་ ཀ་ ཐམས་ ཅད་ དང་མི་མཐུན་ པ་ དང་།
གཟུགས་ལ་སོགས་པ་ཐམས་ཅད་ལ་ཡེ་ཤེས་ཀྱི་ཆོས་ཐོགས་པ་མེད་པར་ཤེས་པ་དང་། ཡུལ་ཤེས་
བྱ་དང༌། ཡུལ་ཅན་ཤེས་པ་མི་དམིགས་པར་མཉམ་པས་གཟུགས་སོགས་ཀྱི་རྟེན་ནམ། གཞི་
མེད་པ་དང་། འགྲོ་འོང་མེད་པའི་དེ་བཞིན་ཉིད་ཀྱི་ངོ་བོ་ཡིན་པས་འགྲོ་ཞིང་སོང་བ་མེད་པ་
དང་། གཟུགས་ལ་སོགས་པ་དང་། དེ་བཞིན་ཉིད་ངོ་བོ་ཉིད་མེད་པས་དེའི་རྗེས་སུ་སྐྱེ་བ་མེད་
པ་དང་། དངོས་པོ་དང་དངོས་པོ་མེད་པ་དང༌། སོགས་པ་གཉིས་ཀ་ཡིན་པའམ། མིན་པའི་
ཕུང་པོ་གསུམ་གྱི་ངོ་བོ་དེ་བཞིན་ཉིད་མི་དམིགས་པ་ཞེས་བྱ་བ་དེ་ལྟ་བུ་དག་ནི། རྣམ་མཁྱེན་
ཉིད་ཀྱི་ངོ་བོ་ཉིད་ཅེས་པ་ཐམས་ཅད་ལ་སྦྱར་ཏེ། གྲངས་བདུན་ནོ། །གཉིས་པ་ནི། མཚོན་
པར་བྱེད་པ་དེ་ལྟ་ན། བཞི་པ་ངོ་བོ་ཉིད་ཀྱི་མཚན་ཉིད་དུ་བཞེད་དོ། །མཚན་གཞིའོ། །གང་
ན། ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་གོ །གང་གིས་ན། སྔར་བཤད་པ་དེ་
ལྟར་ན། མཁྱེན་གསུམ་གྱི་ངོ་བོ་ཉིད་བཅུ་དྲུག་གིས་སོ། །ཇི་ལྟར་ན། ཇི་ལྟ་བ་བཞིན་དུ་སྟེ།
མ་ནོར་བར་སྦྱོར་བ་འདི་མཚན་ཉིད་དང་ལྡན་པའི་མཚན་གཞི་བཞིན་དུ་སྟེ། འགྱུར་རྙིང་ལས།
མཚན་གཞི་ལྟ་བུར་མཚོན་པས་ན། །ཞེས་སོ། །དོན་བསྡུ་ནི། ཤེས་པ་ཞེ་བརྒྱད། ཁྱད་པར་
བཅུ་དྲུག །བྱེད་པ་བཅུ་གཅིག །ངོ་བོ་ཉིད་བཅུ་དྲུག་ཡོད་པ་དེ་ལྟར་ན། སྤྱིར་མཚན་ཉིད་
ཐམས་ཅད་གཅིག་ཏུ་བསྡོམས་ན་མཚན་ཉིད་གོ་གཅིག་ཏུ་འགྱུར་རོ། །
བཞི་པ་ལ། ཐར་པ་ཆ་མཐུན་གྱི་ངོ་བོ། དེའི་ཁྱད་པར་རོ། །དང་པོ་ལ་གསུམ་ལས།
སྔ་འགྲེལ་ནི། ཐར་པའི་ཆ་དང་མཐུན་པའི་དགེ་བའི་རྩ་བ་དང་ལྡན་པའི་གང་ཟག་ཁོ་ན་ལ་སྔར་
ཇི་སྐད་བཤད་པའི་སྦྱོར་བ་ཡོངས་སུ་ཤེས་ཤིང་སྒོམ་པ་བྱུང་བས་ན། སྦྱོར་བའི་སྔོན་འགྲོ་ཐར་པ་
ཆ་མཐུན་སྟོན་ནོ། །རྩ་བ་ལ། འདོད་ཅེས་དྲང་ངོ༌། །གང་ན། ཤེས་རབ་ཀྱིས་མཚན་མ་མེད་
པར་རྟོགས་ནས་ཐབས་ཀྱིས་རབ་ཏུ་སྦྱིན་པ་དང་། སོགས་པ་རྣམ་མཁྱེན་གྱི་བར་སངས་རྒྱས་ཀྱི་
429



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་དགུ་པ།
ཆོས་རྣམས་རང་གི་རྒྱུད་ལ་ཡང་དག་པར་བསྐྱེད་ཅིང་སྒྲུབ་པ་ལ་མཁས་པ་ནི་འོ། །གང་དུ་ན།
རྣམ་པ་ཐམས་ཅད་མངོན་པར་རྫོགས་པར་རྟོགས་པ་འདི་ལའོ། །ཇི་ལྟར་ན། ཐར་བའི་ཆ་
དང་མཐུན་པར་རོ། །མདོ་ནི། ཐོག་མ་སེམས་བསྐྱེད་པ་ནས་ཉེ་བར་བཟུང་སྟེ་རྣམ་མཁྱེན་གྱི་
སེམས་དང་མ་བྲལ་བར་སྦྱིན་པ་གཏོང་བ་དང་ཞེས་པ་ནས་རྣམ་མཁྱེན་ཉིད་ཀྱི་བར་དུ་བསྒོམ་
ཞིང་མཚན་མར་མི་བྱེད་དོ། །ཞེས་སོ། །འགྲེལ་པ་ལ། འདོད་དོ། །ཞེས་དྲང་ངོ་། །གང་ན།
གཟུགས་ནས་རྣམ་མཁྱེན་གྱི་བར་དུ་མཚན་མ་མེད་པར་དམིགས་པའི་ཤེས་རབ་ཀྱིས་ཟིན་པའི་
རྣམ་པས་སྦྱིན་པ་ལ་སོགས་པའི་ཕར་ཕྱིན་ནས་སྟོབས་ལ་སོགས་པ་རྣམ་མཁྱེན་ཉིད་ལ་ཐུག་པ་
རྣམས་རང་གི་རྒྱུད་ལ་སྐྱེད་པར་མཁས་པའི་ཐབས་ཤེས་རབ་ནིའོ། །གང་དུ་ན། རྣམ་པ་
ཐམས་ཅད་མངོན་པར་རྫོགས་པར་རྟོགས་པའི་སྦྱོར་བ་སྟོན་པའི་སྐབས་འདི་ལའོ། །ཇི་ལྟར་ན།
ཐར་པའི་ཆ་མཐུན་ཡིན་པར་རོ། །
གཉིས་པ་ལ་གསུམ་ལས། སྔ་འགྲེལ་ནི། སྐྱེད་པར་མཁས་པ་དེ་གང་ཡིན་ཞེ་ན། དེ་
དང་ཆེ་འབྲིང་གི་དབྱེ་བ་བསྟན་པའི་ཕྱིར་བར་སྐབས་ཀྱི་ཚིགས་བཅད་གཉིས་སྨོས་སོ། །རྩ་བ་
ལ། མཁས་པའི་ཁྱད་པར་དང་། ཆེ་འབྲིང་གི་ཁྱད་པར་གཉིས་སོ། །དང་པོ་ནི། དུས་གསུམ་
གྱི་སངས་རྒྱས་དང་། སོགས་པ་དེ་རྣམས་ཀྱི་ཚུལ་ཁྲིམས་ལ་སོགས་པ་ལ་དམིགས་པའི་དད་པ་
སྟེ། མདོ་ནི། ཡུམ་དང་ཐབས་མཁས་པ་དང་མ་བྲལ་བར་དུས་གསུམ་གྱི་སངས་རྒྱས་རྣམས་
ཡིད་ལ་སེམས་ཏེ་མཚན་མར་མི་བྱེད་དོ། །ཞེས་སོ། །སྤྱོད་ཡུལ་སྦྱིན་སོགས་དྲུག་ལ་དམིགས་
པའི་བརྩོན་འགྲུས་སོ། །མདོ་ནི། མཚན་མ་དང་བྲལ་བའི་སེམས་ཀྱིས་སྦྱིན་པ་གཏོང་བ་དང་།
ཞེས་སོ། །ཡུམ་དང་ཐབས་མཁས་དང་མ་བྲལ་བའི་བསམ་པ་ཕུན་ཚོགས་ལ་དམིགས་པའི་དྲན་
པ་སྟེ། མདོ་ནི། ཡུམ་དང་ཐབས་ལ་མཁས་པ་དང་མ་བྲལ་བའི་བསམ་པ་ཅན་གང་ཡིན་པ་
དེའི་བླ་མེད་རྫོགས་པའི་བྱང་ཆུབ་ནི། ཐེ་ཚོམ་མ་མཆིས་སོ་ཞེས་སོ། །གཟུགས་སོགས་སུ་རྣམ་། །
པར་མི་རྟོག་པ་ལ་མཁས་པའི་ཏིང་ངེ་འཛིན་ཏེ། མདོ་ནི། ཐབས་མཁས་པ་དང་མ་བྲལ་བར་
བསྒོམ་པར་བགྱིའོ། །ཞེས་སོ། །ཆོས་རྣམས་རྣམ་པ་ཐམས་ཅད་དུ་རྟོགས་པར་ཡང་བྱ་ལ། དེ་
དག་མི་ དམིགས་པར་ཤེས་པའི་ཤེས་རབ་སྟེ། མདོ་ནི། ཆོས་ཐམས་ཅད་ནི། ཤིན་ཏུ་རྣམ་པར་
དག་པའི་ཕྱིར་རོ། །ཞེས་སོ། །དེ་ལྟར་ན་མཁས་པ་རྣམ་པ་ལྔའོ། །གཉིས་པ་ནི། ཐེག་ཆེན་
དད་སོགས་ལྔ་པོ་ཆོས་ཅན། རྫོགས་པའི་བྱང་ཆུབ་རྟོགས་ཤིང་ཐོབ་པར་སླ་སྟེ། དབང་པོ་རྣོན་:
430



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པོའི་དད་སོགས་ཡིན་པའི་ཕྱིར་རོ། །མདོ་ནི། བྱང་སེམས་ཆེན་པོ་བླ་མེད་རྫོགས་པའི་བྱང་ཆུབ་
ཏུ་མངོན་པར་རྫོགས་པར་འཚང་རྒྱ་བར་སླའོ། །ཞེས་སོ། །ཐེག་དམན་དད་སོགས་ལྔ་ཆོས་
ཅན། རྫོགས་པའི་བྱང་ཆུབ་རྟོགས་དཀའ་ཞིང་ཐོབ་མི་ནུས་པར་བཞེད་དེ། དབང་པོ་རྟུལ་པོའི་
དད་སོགས་ཡིན་པའི་ཕྱིར་རོ། །མདོ་ནི། རྣམ་གྲངས་དེས་བླ་མེད་རྫོགས་པའི་བྱང་ཆུབ་ཏུ་
མངོན་པར་རྫོགས་པར་འཚང་རྒྱ་བ་ནི། དཀའོ། །ཞེས་སོ། །འགྲེལ་པ་ལ། མཁས་པ་དང་།
ཆེ་འབྲིང་གི་ཁྱད་པར་གཉིས་ལས། དང་པོ་ནི། སངས་རྒྱས་སོགས་ཀྱི་སྒྲ་དང་ཡུལ་ཞེས་སྦྱར།
དད་པ་སོགས་ལ་ཁྱད་པར་ཅན་སོགས་སྦྱར་བ་ཡུལ་ཡུལ་ཅན་གྲངས་བཞིན་དུ་སྦྱར་ཏེ་བཤད་པ་
ནི། སངས་རྒྱས་དང་བྱང་སེམས་རྣམས་ཀྱི་ཚུལ་ཁྲིམས་སོགས་ཀྱི་ཡུལ་ལ་དམིགས་ནས་སྟོང་པ་
སོགས་སུ་སེམས་པ་ཡི་དད་པ་ཁྱད་པར་ཅན་དབང་པོའི་དོན་རྣམ་བྱང་ལ་དབང་བྱེད་པ་མེད་
པས་དབང་པོའི་ངོ་བོར་མ་གྱུར་པ་དང། སྦྱིན་སོགས་ཕྱིན་དྲུག་ལ་བརྩོན་འགྲུས་དང་། མི་དགེ་
བ་མཐའ་དག་སྤོང་ཞིང་དགེ་བ་སྒྲུབ་པའི་ཐབས་ཤེས་ཀྱི་བསམ་པ་ཕུན་སུམ་ཚོགས་པ་ལ་དྲན་པ་
དང་། འཁོར་གསུམ་དུ་རྣམ་པར་མི་རྟོག་པའི་ཏིང་ངེ་འཛིན་དང་། གཟུགས་སོགས་ཆོས་
ཐམས་ཅད་ཀྱི་རྣམ་པ་ཐམས་ཅད་ཡོངས་སུ་ཤེས་པར་ཡང་བྱ་ལ་དེ་དག་ཀྱང་མི་དམིགས་པའི་
ཤེས་རབ་སྟེ། ཡུལ་རྣམ་པ་ལྔ་ལ་དམིགས་པའི་མཁས་པ་ལྔ་ཡིན་ནོ། །
གཉིས་པ་ལ། དངོས་བསྟན། ཤུགས་བསྟན་གཉིས་སོ། །དང་པོ་ལ། དད་སོགས་ལྔ་
ཡིན་པ་དེ་ལྟ་མོད་ཀྱི། ཐར་པ་ཆ་མཐུན་ཐམས་ཅད་ཀྱིས་བླ་ན་མེད་པའི་བྱང་ཆུབ་ཐོབ་པས་
ཁྱབ་པ་མ་ཡིན་ཏེ། རྒྱུ་མཚན་འདི་ལྟར། དད་པ་དང་། སོགས་པ་བརྩོན་འགྲུས་ལ་སོགས་པ་
ཆེན་པོ་དབང་པོ་རྣོན་པོས་ནི། ཡང་དག་པར་རྫོགས་པ་བྱང་ཆུབ་རྟོགས་ཤིང་ཐོབ་པར་སླ་ལ།
དད་སོགས་ཀྱི་དབང་པོ་དེ་དག་ཉིད་ཆུང་ངུའམ། རྟུལ་པོས་ནི། རྫོགས་པའི་བྱང་ཆུབ་རྟོགས་
པར་དཀའོ། །ཞེས་བྱ་བ་འདི་ནི། ཆོས་ཉིད་ཀྱི་རིགས་པ་ཡིན་པས་དགག་ཏུ་མེད་དོ། །གཉིས་
པ་ནི། དེ་དངོས་སུ་བསྟན་པའི་ཤུགས་ཀྱིས་ན། དད་སོགས་ཀྱི་དབང་པོ་འབྲིང་པོ་རྣམས་ཀྱིས་
ནི། རང་སངས་རྒྱས་ཀྱི་བྱང་ཆུབ་རྟོགས་ལ། དད་སོགས་ཀྱི་དབང་པོ་ཆུང་ངུ་རྣམས་ཀྱིས་ནི།
ཉན་ཐོས་ཀྱི་བྱང་ཆུབ་རྟོགས་སོ། །ཞེས་བྱ་བ་འདི་འཕངས་པ།བ་པ་ཡིན་ནོ། །
གཉིས་པ་ལ། རྒྱུད་ཡོངས་སུ་སྨིན་པ་ངེས་འབྱེད་ཆ་མཐུན། རྟེན་ཕྱིར་མི་ལྡོག་པའི་དགེ་
འདུན། ཡན་ལག་སྲིད་ཞི་མཉམ་ཉིད། ཉེ་བའི་ཡན་ལག་ཞིང་དག་སྦྱོར། གཞན་ཡོངས་སུ་2
.
431



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དཔ་དུ་པ།
འཛིན་པའི་རྒྱུ་ཐབས་ལ་མཁས་པའི་སྦྱོར་བ་དང་ལྔའོ། །དང་པོ་ལ། དངོས་དང་། ཟློས་སྤོང་
གཉིས་སོ། །དང་པོ་ལ་གསུམ་ལས། སྔ་འགྲེལ་ནི། ཐར་པ་ཆ་མཐུན་སྐྱེས་པའི་གང་ཟག་
གཞན་དོན་ལ་སྤྲོ་བ་ཅན་ལ་འདིར་སྨོས་ངེས་འབྱེད་ཆ་མཐུན་འབྱུང་བས་དེ་སྟོན་ནོ། །རྩ་བ་ལ།
དམིགས་པ་ནི། དྲོ་བ་དང་། རྣམས་ཀྱི་སྒྲས་མཚོན་ནས་རྩེ་མོ་ལ་སོགས་པ་རྣམས་ཀྱི་དམིགས་
པ་ནི། རྣམ་ཀུན་གྱི་སྐབས་འདིར་སེམས་ཅན་ཐམས་ཅད་ལ་དམིགས་པ་ཡིན་པར་མདོ་ལས་
བསྔགས་ཤིང་བརྗོད་དོ། །རྣམ་པ་ལ་བཞི་སྟེ། དྲོད་རྩེ་བཟོད་མཆོག་གོ །དྲོད་ལ་གསུམ་ལས།
ཆུང་ངུ་ནི། སེམས་ཅན་དེ་དག་ཉིད་ལ་སེམས་མཉམ་པ་ཉིད་དང་ཁྱམས་པའི་སེམས་ཏེ། མདོ་
ནི། སེམས་ཅན་རྣམས་ཀྱི་དྲུང་དུ་སེམས་མཉམ་པ་ཉིད་གནས་པར་བྱའོ། །ཞེས་སོ། །འབྲིང་
ནི། ཕན་པ་སོགས་གསུམ་སྟེ། མདོ་ནི། སེམས་ཅན་རྣམས་ཀྱི་དྲུང་དུ་ཕན་པའི་སེམས་བསྐྱེད་
པར་བྱའི། གནོད་པའི་བསྐྱེད་པར་མི་བྱའོ། ། ཞེས་སོ། །ཆེན་པོ་ནི། ཕ་དང་མའི་སེམས་
སོགས་ལྔ་སྟེ། རྣམ་པ་བཅུར་མདོ་ལས་བཤད་དོ། །མདོ་ནི། སེམས་ཅན་རྣམས་ཀྱི་དྲུང་དུ་
མའི་སེམས་བསྐྱེད་པར་བྱའོ། །ཞེས་སོ། །རྩེ་མོར་གྱུར་པ་ཆུང་ངུ་ནི། བདག་ཉིད་སྡིག་པ་མི་
དགེ་བ་ལས་ལྡོག་ཅིང་། གདུལ་བྱ་གཞན་སྡིག་པ་ལས་ལྡོག་པ་དེ་དག་ལ་ནི་འགོད་པ་དང་།
ཞུགས་ཙམ་ལ་བསྔགས་པ་བརྗོད་པ་དང་། མ་བསྐུལ་བར་ཞུགས་པ་ལ་མཐུན་པར་དགའ་བར་
བྱ་བ་ཉིད་དོ། །མདོ་ནི། བདག་ཉིད་ཀྱང་སྲོག་གཅོད་པ་ལས་ལྡོག་པར་བྱ་ཞེས་སོ། །འབྲིང་
ནི། བདག་ཉིད་སྦྱིན་སོགས་ཕར་ཕྱིན་དྲུག་ལ་གནས་པས་གང་ཟག་གཞན་སྦྱིན་སོགས་ལ
གནས་པ་དེ་དག་ལ་ནི་འགོད་པ་སོགས་སྔར་བཞིན་ནོ། །མདོ་ནི། བདག་ཉིད་ཀྱང་སྦྱིན་པ་
སོགས་ཕར་ཕྱིན་དྲུག་ཡོངས་སུ་རྫོགས་པར་ཞེས་སོ། །ཆེན་པོ་ནི། སོགས་པ་བདག་ཉིད་ནང་
སྟོང་ཉིད་སྒོམ་སོགས་ལ་གནས། གཞན་དེ་ལ་འགོད་སོགས་ཏེ། མདོ་ནི། བདག་ཉིད་ཀྱང་
ནང་སྟོང་པ་ཉིད་བསྒོམ་པར་བྱ་ཞེས་སོ། །བཟོད་པ་ནི། རྩེ་མོ་ལ་རང་གཞན་ལ་བརྟེན་པའི་
དམིགས་རྣམ་གྱི་དབྱེ་བ་ཡོད་པ་དེ་བཞིན་དུ་རང་སྡུག་བདེན་ཤེས། ཀུན་འབྱུང་སྤོང་། འགོག་
པ་མངོན་སུམ་དུ་བྱེད། ལམ་སྒོམ་པ་ལ་གནས་ནས་གཞན་དེ་ལ་འགོད་སོགས་ཆུང་ངུའོ། །
མདོ་ནི། བདག་ཉིད་ཀྱང་དུཁ་ཡོངས་སུ་ཤེས་པར་བྱའོ། །ཞེས་སོ། །འོག་གི་སོགས་ཀྱི་སྒྲ་
འདིར་སྦྱར་ཏེ། སོགས་པ་རང་ཉིད་ཤེས་རབ་ཀྱིས་ཐེག་དམན་གྱི་འབྲས་བུ་ཤེས་པ་མངོན་དུ་
བྱེད་པའི་ཕྱིར་སྒོམ་ཞིང་། ཐབས་ཀྱིས་ཡང་དག་པའི་མཐའ་མངོན་དུ་མི་བྱེད་པའི་ཐབས་-
432



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མཁས་པ་ལ་གནས་ནས་གཞན་དེ་ལ་དགོད་སོགས་འབྲིང་ངོ་། །མདོ་ནི། བདག་ཉིད་ཀྱང་
རྒྱུན་དུ་ཞུགས་པའི་འབྲས་བུ་ཤེས་པ་མངོན་དུ་བྱ་བའི་ཕྱིར་ཤེས་པ་བསྐྱེད་དེ། ཡང་དག་པའི་
མཐའ་མངོན་དུ་མི་བྱ་ཞེས་སོགས་སོ། །ཆེན་པོ་ནི། རང་བྱང་སེམས་ཀྱི་སྐྱོན་མེད་པ་ལ་འཇུག་
པ་ལ་གནས་ནས་གཞན་དེ་ལ་འགོད་སོགས་ཏེ། མདོ་ནི། བདག་ཉིད་ཀྱང་བྱང་སེམས་ཀྱི་སྐྱོན་
མེད་པ་ལ་འཇུག་པར་བྱ་ཞེས་སོ། །ཆོས་མཆོག་ནི། རང་གཞན་གྱི་རྟེན་གྱི་དབྱེ་བ་སྔར་གྱི་དེ་
བཞིན་དུ་རང་སེམས་ཅན་རྣམས་སྨིན་པར་བྱེད་ སོགས་ལ་གནས་ནས་གཞན་དེ་ལ་འགོད་
སོགས་ཆུང་ངུའོ། །མདོ་ནི། བདག་གིས་སེམས་ཅན་རྣམས་ཡོངས་སུ་སྨིན་པར་བྱ་ཞེས་སོ། །
སོགས་པ་རང་མངོན་ཤེས་ཁྱད་པར་ཅན་ལ་གནས་ནས་གཞན་དེ་ལ་འགོད་སོགས་འབྲིང་
ངོ་། །མདོ་ནི། བདག་ཉིད་ཀྱང་བྱང་སེམས་ཀྱི་མངོན་པར་ཤེས་པ་བསྐྱེད་པར་བྱ་ཞེས་སོ། །
ཆེན་པོ་ནི། རང་རྣམ་མཁྱེན་གྱི་ཡེ་ཤེས་སྐྱེད་པ་ལ་གནས་ནས་གཞན་དེ་ལ་འགོད་སོགས་ཀྱིས་
ཤེས་པར་བྱའོ། །མདོ་ནི། བདག་ཉིད་ཀྱང་རྣམ་མཁྱེན་གྱི་ཡེ་ཤེས་བསྐྱེད་པར་བྱ་ཞེས་སོ། །
འདི་དག་འཕགས་པའི་རྗེས་སུ་འབྲངས་པའི་བཤད་པའོ། །འགྲེལ་པ་ལ། དྲོད་རྩེ་བཟོད་
མཆོག་བཞི་ལས། དྲོད་ནི། སྦྱོར་བ་དང་ལྡན་པ་རྣམ་པ་ཐམས་ཅད་མངོན་པར་རྫོགས་པར་
རྟོགས་པའི་སྐབས་འདི་ལ་ཚུལ་ངན་པ་མེད་པས་མཉམ་པ་དང་། ད་ལྟར་ཕན་པའི་དོན་སེམས་
པས་བྱམས་པ་དང་གཉིས་ནི། ཚེ་འདིར་གཞན་ལ་མི་འཚེ་བས་ཆུང་ངུའོ། །མ་འོངས་པའི་
ཕན་པ་སེམས་པས་ཕན་པ་དང་། ང་རྒྱལ་བཅོམ་ནས་གཞན་བདེ་བ་ལ་ཁོང་ཁྲོ་བ་མེད་པ་དང་།
མཐོ་མི་འཚམ་པས་རྣམ་པར་འཚེ་བ་མེད་པའི་སེམས་ཀྱི་རྣམ་པ་གསུམ་ནི། ཚེ་ཕྱི་མར་ཕན་པས་
འབྲིང་སྟེ། ལྔ་དང་། སྐྱེས་པ་དང་། བུད་མེད་རང་བས་རྒན་པ་རྣམས་ལ་ཕ་དང་མའི་སེམས་
དང་། མཉམ་པ་རྣམས་ལ་སྤུན་དང་སྲིང་མོའི་སེམས་དང་། གཞོན་པ་ལ་བུ་དང་བུ་མོའི་སེམས་
དང་། ཡིད་བརྟན་པའི་བཤེས་དང་། ཕན་འདོགས་པའི་གྲོགས་ཀྱི་སེམས་དང་། རུས་གཅིག་
པའི་གཉེན་དང་། མི་གཅིག་པའི་སྣག་གི་གཉེན་མཚམས་ཀྱི་སེམས་ཀྱི་རྣམ་པ། ཆུང་འབྲིང་
ལས་གཞན་གཉིས་གཉིས་གཅིག་ཏུ་བྱས་པ་ལྔ་ནི། ཆེན་པོ་སྟེ། འདི་ཕྱི་གཉིས་ཀར་གཞན་གྱི་
འདོད་པ་སྒྲུབ་པས་སོ། ། དེ་ལྟར་བཅུས་སེམས་ཅན་ལ་དམིགས་པ་ནི། དྲོ་བར་གྱུར་པར་
བཞེད་དོ། །རྩེ་མོའི་རྣམ་པ་ནི། མདོར་བསྡུས་ན། སྲོག་གཅོད་སོགས་མི་དགེ་བ་ལ་གྲངས་
བཞིན་དུ་སྤོང་བར་འདོད་པའི་སྒོ་ནས་མི་དགེ་བ་ལས་ལྡོག་པའི་བདག་ཉིད་ཅན་ལ་རང་གནས་༔
433



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
.ཏེ། དེའི་སྒོ་ནས་གདུལ་བྱ་གཞན་རྣམས་སྡིག་པ་ལས་ལྡོག་པ་དག་ལ་སྦྱོར་བ་ཆུང་ངུ་དང་།
སྦྱིན་སོགས་དགེ་བ་ལ་ལེན་པར་འདོད་པའི་སྒོ་ནས་དགེ་བ་ལ་ཞུགས་ཤིང་གནས་པའི་བདག་
ཉིད་ཅན། དེའི་སྒོ་ནས་གཞན་རྣམས་དགེ་བ་ལ་གནས་པ་དག་ལ་སྦྱོར་བའི་རྣམ་པ་ནི། འབྲིང་
སྟེ། གཉིས་གང་། རང་གིས་བསྐུལ་བ་ལས་གཞན་མ་བསྐུལ་བར་བདག་ཉིད་དགེ་སྡིག་
འཇུག་ལྡོག་མ་ནོར་བ་དེ་བཞིན་དུ་ཞུགས་པ་རྣམས་ལ། ཡོན་ཏན་བསྔགས་པ་བརྗོད་པ་དང་།
དགའ་ཞིང་མཐུན་པར་བྱེད་པ་རྣམ་པ་གཉིས་པོ་ཆེན་པོ་སྟེ། སྦྱར་བྱ་དང་། སྦྱོར་པོ་དང་།
སྦྱོར་ཡུལ་གྱི་ཆོས་ཀྱི་རབ་ཏུ་དབྱེ་བ་བྱས་ན་ནི། རྣམ་པ་མཐའ་ཡས་པ་ཞེས་བྱ་སྟེ། རྣམ་པ་དེ་
རྣམས་ཀྱི་དམིགས་ཡུལ་སེམས་ཅན་ལ་དམིགས་པ་ནི། རྩེ་མོར་གྱུར་པའི་དམིགས་རྣམས་ཡིན་
ནོ། །རྩེ་མོ་བཟོད་པ་གཉིས་ཀྱི་བཤད་པ་ནི། ཆོས་བཤེས་ཀྱིས་བཤད་པ་བཞིན་ཡིན་ནོ། །ཡང་
ན། རྩ་བ་བཞིན་ཁོ་ནར་བྱའོ། །བཟོད་པ་ནི། རྩེ་མོར་གྱུར་པ་ལ་འགོད་བྱེད་རང་དང་།
འགོད་བྱ་གཞན་གྱི་རྟེན་གྱི་དབྱེ་བ། དམིགས་པ་དང་། རྣམ་པ་དག་གི་དབྱེ་བ་ཇི་ལྟ་བཞིན་དུ།
ཆུང་ངུའི་རྣམ་པ། རང་གནས་ནས་གཞན་དེ་ལ་སྦྱོར་བ་དང་། འབྲིང་གི་རྣམ་པ། ཞུགས་པ་
ལ་བསྔགས་པ་བརྗོད་པ་དང་། ཆེན་པོའི་རྣམ་པ། ལེགས་པར་ཞུགས་པ་ལ་དགའ་བས་མཐུན་
པར་བྱེད་པ་ཉིད་ཀྱི་རྣམ་པ་གསུམ་པོ་རྣམས་ཀྱི་དམིགས་པ། རང་དུཁ་ཤེས། ཀུན་འབྱུང་
སྤོང་། འགོག་པ་མངོན་དུ་བྱེད། ལམ་སྒོམ་པ་ལ་གནས་ཤིང་། གཞན་གྱི་རྟེན་ཅན་ཡང་དུཁ་
ལ་སོགས་པའི་བདེན་པ་བཞི་ཤེས་སྤང་མངོན་དུ་བྱེད་སྒོམ་པ་ལ་དམིགས་པ་ནི། བཟོད་པ་ཡིན་
ནོ། །འདིར་བཟོད་པ་ཆེན་པོའང་སྐད་ཅིག་དུ་མར་བལྟའོ། །འདིར་བོད་རྣམས་ན་རེ། གང་
ལ་སྦྱོར་བའི་ཡུལ་ངོས་མ་བཟུང་། ཤེས་པའི་འགྲེལ་པ་ཆད། བདེན་པ་དམིགས་པར་བཤད་པ་
ནོར་ཟེར་རོ། །
བཞི་པ་ནི། སྔ་མ་རྩེ་མོར་བསྟན་པ་བཞིན་དུ་རང་སེམས་ཅན་རྣམས་དགེ་རྩས་སྨིན་པར་
བྱེད་པ་དང་། ཤེས་རབ་ཀྱིས་གྲོལ་བར་བྱེད་པ་ལ་གནས་ནས་གཞན་གྱི་རྟེན་ཅན་ཁོ་ན་ཡང་དེ་
ལ་འགོད་སོགས་ཆུང་ངུ་དང་། སོགས་པ་རང་མངོན་ཤེས་ཁྱད་པར་ཅན་ལ་གནས་ནས་གཞན་
འགོད་སོགས་འབྲིང་དང༌། རང་རྣམ་མཁྱེན་གྱི་ཡེ་ཤེས་སྐྱེད་པ་ལ་གནས་ནས་གཞན་འགོད་
སོགས་ཆེན་པོའི་རྣམ་པ་དག་གིས། ཡུལ་སེམས་ཅན་ལ་དམིགས་པ་ནི། ཆོས་ཀྱི་མཆོག་ཡིན་
ཏེ། དམིགས་རྣམ་གྱི་ཚུལ་དེ་ལྟར་ན། ངེས་འབྱེད་ཆ་མཐུན་གྱི་རྗེས་ཐོབ་ཀྱི་དམིགས་རྣམ་ཡིན་༌༌
434



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པནོ། །འོ་ན། ཆོས་མཆོག་ཆེ་འབྲིང་གསུམ་ཡོད་ན། ཆོས་མཆོག་སྐད་ཅིག་གཅིག་ཏུ་བཤད་པ་
དང་འགལ་ལོ། །ཞེ་ན། དེ་ནི་ཉན་ཐོས་རང་དོན་སྒྲུབ་པའི་དབང་དུ་བྱས་པ་ཡིན་ལ། འདི་
གཞན་དོན་སྒྲུབ་པ་ན། རིམ་གྱིས་གནས་སྐབས་ཡོད་པས་ཆེ་འབྲིང་འཐད་དོ། །གཉིས་པ་རྩོད་
པ་ནི། སྐབས་དང་པོ་དྲུག་ཏུ་སྦྱོར་མཐོང་སྒོམ་གསུམ་ལན་དྲུག་སྟོན་པའི་གཞུང་ཟློས་པར་ཐལ།
བརྗོད་བྱ་སྦྱོར་མཐོང་སྒོམ་གསུམ་དུ་ཁྱད་མེད་པའི་ཕྱིར་རོ། ། ཞེ་ན། ལན་ལ་གཉིས་ཏེ།
སྐབས་དང་པོ་གསུམ་གྱི་ལམ་གསུམ་མཚན་ཉིད་པར་བསྟན། འོག་མ་གསུམ་གྱི་ལམ་གསུམ་
བཏགས་པར་བསྟན་པའོ། །དང་པོ་ནི། སྐབས་དང་པོ་གསུམ་དུ་སྦྱོར་མཐོང་སྒོམ་གསུམ་སྟོན་
པའི་གཞུང་ཡང་ཟློས་སོ། །ཞེ་ན། སྐྱོན་མེད་དེ། རྣམ་པ་ཐམས་ཅད་སྐྱེ་མེད་དུ་རྟོགས་ཏེ་རྣམ་
པར་སྒོམ་པའི་དབྱེ་བས་གོ་རིམ་བཞིན་དུ་རྣམ་མཁྱེན་ཉིད་དང་། ལམ་ཐམས་ཅད་སྐྱེ་མེད་དུ་
རྟོགས་ཏེ་སྒོམ་པའི་དབྱེ་བས་སོགས་པ་ལམ་ཤེས་ཉིད་དང་། གཞི་ཐམས་ཅད་སྐྱེ་མེད་དུ་རྟོགས་
ཏེ་སྒོམ་པའི་དབྱེ་བས་གཞི་ཤེས་ཀྱི་སྟེ། མངོན་པར་རྟོགས་པ་རྣམ་པ་གསུམ་ལ་ལོ་ཀའི་ངེས་
འབྱེད་ཆ་མཐུན་མཚན་ཉིད་པ་རྟོགས་ཤིང་ཤེས་པའི་དོན་དུ་སྦྱོར་ལམ་བསྟན་ལ། སྦྱོར་ལམ་དེ་
རྟོགས་པ་སྔོན་དུ་འགྲོ་བས། དེའི་འབྲས་བུ་ལ་ལོ་ཀ་ལས་འདས་པའི་མཐོང་ལམ་དང་། སྒོམ་
ལམ་མཚན་ཉིད་པ་རྟོགས་ཤིང་ཤེས་པའི་རྒྱུར་མཐོང་སྒོམ་བཤད་པ་ཡིན་ནོ། །ལ་ནི། མཚམས་
སྦྱར་རོ། །
གཉིས་པ་ནི། རྣམ་པ་ཀུན་མངོན་པར་རྫོགས་པར་རྟོགས་པ་དང་། སོགས་པ་རྩེ་སྦྱོར་
དང་། མཐར་གྱིས་པ་སྟེ། མངོན་རྟོགས་གསུམ་གྱི་སྐབས་ལ་ནི། ངེས་འབྱེད་ཆ་མཐུན་དང་།
སོགས་པ་མཐོང་ལམ་སྒོམ་ལམ་གྱི་མིང་གིས་བཏགས་པའམ་ཐ་སྙད་དུ་གསུངས་པ་ཡིན་པར་
ཤེས་པར་བྱའོ། །ཐ་སྙད་དུ་བཏགས་གཞིར་བྱའོ། །གང་ལ་ན། སྤངས་རྟོགས་གང་ཟག་གི་
ཡོན་ཏན་རྣམ་པ་ཐམས་ཅད་དུ་ཁྱད་པར་འཕགས་པའི་ཁྱད་པར་གྱི་ལམ་གྱིས་བསྡུས་པའི་ཡེ་
ཤེས་སྒྲིབ་གཉིས་ཀྱི་ཟག་པ་མེད་པ་ས་བརྒྱད་པ་དགུ་པ་བཅུ་པ་གསུམ་གྱི་ཡེ་ཤེས་ཆུང་ངུ་དང་
འབྲིང་དང་ཆེན་པོ་གསུམ་ལའོ། །གང་གིས་ན། སྦྱོར་མཐོང་སྒོམ་གསུམ་གྱི་མིང་གིས་སོ། །
འདོགས་པའི་རྒྱུ་མཚན། རིམ་གྱིས་སྐྱེ་བ་ཡིན་པར་ཆོས་མཐུན་པས་སོ། །དེའི་རྒྱུ་མཚན་ཡང་།
གནས་སྐབས་ཀྱི་ཁྱད་པར་སྒོམ་པ་གོང་ནས་གོང་དུ་ཁྱད་པར་དུ་འགྲོ་བའི་ཕྱིར་རོ། །བཏགས་
པའི་དགོས་པ་ནི། ཁྱད་པར་དུ་ཟག་མེད་ཀྱི་ཡེ་ཤེས་ཐམས་ཅད་གཅིག་ཅར་སྐྱེ་བའི་དོགས་པ་4
435



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་།
དགག་པའི་ཕྱིར་རོ། །འདིར་བོ་དོང་པ་ན་རེ། གཞུང་འདི་སློབ་དཔོན་གྱི་ཕྱོགས་སྔ་ཡིན་གྱི།
བཞེད་པ་མིན་ནོ། །ཟེར་བ་ནི། མི་འཐད་དེ། སློབ་དཔོན་གྱིས་གཞུང་གང་དུའང་དེ་མ་
བཀག་པའི་ཕྱིར་དང་། སྡུད་འགྲེལ་དུ་འདི་དང་མཐུན་པར་སྦྱོར་བཞིའི་ས་མཚམས་བཞག་པའི་
ཕྱིར་རོ། །འོན་ཀྱང་སྐབས་འོག་མ་གསུམ་གྱིས་སྦྱོར་མཐོང་སྒོམ་གསུམ་བཏགས་པ་བར་མི་
འགྲུབ་སྟེ། དངོས་ལ་གནོད་བྱེད་མེད་པའི་ཕྱིར་རོ། །རྟགས་མ་གྲུབ་སྟེ། རྣམ་མཁྱེན་གྱི་ཡེ་
ཤེས་བསྐྱེད་པར་ངེས་པ་ལ་རང་གནས་ནས་གཞན་འགོད་པ་སོགས་དང་། བག་ལ་ཉལ་ཀུན་
འཇོམས་པ་དང་། །ཞེས་པ་དང་། མི་སྐྱེ་བའི་ཆོས་ལ་བཟོད་པ་ཐོབ་པར་བཤད་པས་སོ། །ཞེ་
ན། སྐྱོན་མེད་དེ། རྣམ་མཁྱེན་གྱི་ཡེ་ཤེས་བསྐྱེད་པ་ཞེས་གསུངས་ཀྱི། སྐྱེད་པར་ངེས་པ་ཞེས་
བཤད་པ་མེད་པས་སོ། །མ་རིག་པ་དང་ལྟ་བའི་བག་ལ་ཉལ་འཇོམས་པ་དང་། བཟོད་པ་ཐོབ་
པ་ཙམ་དྲོད་ནས་ཀྱང་ཡོད་པས་སོ། །དེས་ན། འཕགས་པ་ལ་སོགས་པའི་དམ་པ་རྣམས་ཀྱི་
རྗེས་སུ་འབྲངས་ཏེ་སྐབས་འོག་མ་གསུམ་དུ་བསྟན་པའི་ལམ་གསུམ་ཡང་མཚན་ཉིད་པ་ཉིད་དུ་ཨང
སྨྲའོ། །
:::གཉིས་པ་ལ་གསུམ་གྱི་མདོར་བསྟན་ལ་གསུམ་ལས། སྔ་འགྲེལ་ནི། གང་ཟག་ཕྱིར་མི་
ལྡོག་པའི་བྱང་སེམས་ཀྱི་དགེ་དུན་ལ་རྟོགས་པ་སྔར་ཇི་སྐད་བཤད་པའི་ངེས་འབྱེད་ཆ་མཐུན་
འབྱུང་བས། དེའི་ཕྱིར་མི་ལྡོག་པའི་བྱང་སེམས་ཀྱི་དགེ་འདུན་གྱི་མཚན་ཉིད་འཆད་དོ། །རྩ་བ་
ལ་གསུམ་ལས། གཞན་ལུགས་དགག་པ་ནི། བཟད་པ་ན་རེ། བདག་ཆོས་ཅན། རྫོགས་པའི་
བྱང་ཆུབ་ལས་ཕྱིར་མི་ལྡོག་པ་ཡིན་ཏེ། མཉམ་རྗེས་ཀྱི་སྤངས་རྟོགས་ཁྱད་པར་ཅན་ལ་གནས་
པའི་ཕྱིར། དཔེར་ན། སྐྱེས་བུ་གཞན་པ་འདི་བཞིན། ཞེས་ཁྱབ་པ་གཞན་གྱི་སྟེང་དུ་ངེས་ནས་
རང་གི་སྟེང་དུ་ཐ་སྙད་བྱར་རུང་སྒྲུབ་བོ། །ཞེ་ན། དེ་མི་འཐད་དེ། གཞན་རྒྱུད་ལ་ཕྱིར་མི་ལྡོག་
པར་མངོན་སུམ་གྱིས་གྲུབ་ན། རང་ལ་མ་གྲུབ་པར་འགལ་ལོ། །རྗེས་དཔག་གིས་སྒྲུབ་ན་རང་
གཞན་གཉིས་ཀ་རྩོད་གཞིར་སོང་བས་མཐུན་དཔེ་མི་རྙེད་དོ། །སློབ་དཔོན་གྱིས་ཀྱང་ཇི་ལྟར་
གཞན་ཡིད་ཆེས་པར་བྱེད་པའི་མཚན་ཉིད་དག་ཡིན་ནོ། །ཞེས་གཞན་ཕྱིར་མི་ལྡོག་ཏུ་སྒྲུབ་པར་
བཤད་པས་སོ། །ཐ་སྙད་སྒྲུབ་ཀྱང་མི་འཐད་དེ། དེ་དག་ལ་དོན་ངེས་ནས་ཐ་སྙད་ལ་རྨོངས་པ་
མ་སྲིད་པས་སོ། །རང་ལུགས་བཞག་པ་ནི། རྟགས་འགོག་ཚུལ་སྒྲུབ་བོ། །དང་པོ་ནི། སྦྱོར་
ལམ་ནས་བཟུང་སྟེ་ཕྱིར་མི་ལྡོག་ཏུ་སྒྲུབ་པ་ནི། བྱང་སེམས་གང་དག་ངེས་འབྱེད་ཡན་ལག་ལ་༔
436



༄༅ །།མངོན་པར་རྟོགས་པའི་རྒྱུད་ཅེས་བྱ་བ་ཤེར་ཕྱིན་ལུང་གི་སྙེ་མ།
གནས་པ་དབང་རྣོན་ཆོས་ཅན། དེ་འདིར་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ།
རྟགས་ཉི་ཤུ་དང་ལྡན་པའི་ཕྱིར། མཐོང་ལམ་ལ་གནས་པ་དབང་པོ་འབྲིང་ཆོས་ཅན། རྫོགས་
པའི་བྱང་ཆུབ་ལས་ཕྱིར་མི་ལྡོག་སྟེ། རྟགས་བཅུ་དྲུག་དང་ལྡན་པའི་ཕྱིར་རོ། །སྒོམ་པའི་ལམ་
ལ་ཁྱད་པར་ཅན་དག་ལ་གནས་པ་ཆོས་ཅན། དབང་པོ་རྟུལ་ཡང་ཕྱིར་མི་ལྡོག་སྟེ། ཟབ་མོ་
བརྒྱད་དང་ལྡན་པའི་ཕྱིར་རོ། །ཚོགས་ནི། དགེ་འདུན་ནོ། །
གཉིས་པ་ལ། ཕྱོགས་ཆོས་མངོན་སུམ་གྱིས་གྲུབ་སྟེ། མཉམ་གཞག་གི་འབྲས་བུ་ལུས་
ངག་གི་ཐ་སྙད་རྣམས་རྟགས་ཡིན་ལ། དེ་མངོན་སུམ་གྱིས་གྲུབ་པས་སོ། །ཁྱབ་པ་ནི། རང་གི་
སྟེང་དུ་ལུས་ངག་གི་ཐ་སྙད་ལ། ཕྱིར་མི་ལྡོག་གི་རྒྱུ་མཉམ་གཞག་གི་སྤངས་རྟོགས་ཁྱད་པར་ཅན་
གྱིས་ཁྱབ་པ་ངེས་པ་ཡིན་ནོ། །ཆོས་བཅུ་པར། དུ་བ་ལས་ནི་མེར་ཤེས་དང་། །ཆུ་སྐྱར་ལས་ནི་
ཆུ་ཤེས་ལྟར། །བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་ལས་ཤེས། །
ཞེས་སོ། །རྩོད་སྤང་ལ། བློ་གོང་མས་རྗེས་དཔག་གིས་སྒྲུབ་མི་དགོས། འོག་མས་སྒྲུབ་མི་ནུས་
པས་བློ་མཉམ་པས་སྒྲུབ་ན། མཐོང་ལམ་པ་ལ་སྒྲ་དོན་སྣང་བའི་རྟོག་པ་ཡོད་ན། མཐོང་བར་
འགལ། མེད་ན་རྗེས་དཔག་སྐྱེ་བར་འགལ་ལོ། །ཞེ་ན། མཐོང་ལམ་མཉམ་གཞག་པ་ལ་རྗེས་
དཔག་སྐྱེ་བའང་མེད། རྟོག་པའང་མེད་དོ། ། རྗེས་ཐོབ་ན་རྗེས་དཔག་སྐྱེ་བ་ཡོད་ཀྱང་རྟོག་
པས་ཁྱབ་པ་མེད་དོ། །ཡང་ས་བརྒྱད་པ་ཡན་ཆོད་ན་ཡིད་ཤེས་རྣམ་རྟོག་ཡོད་པར་ཐལ། རྗེས་
དཔག་སྐྱེ་བའི་ཕྱིར་ཞེ་ན། སྒྲ་དོན་སྣང་བའི་ཡིད་ཤེས་རྟོག་པ་ཡོད་པར་ཐལ་ཟེར་ན། ཁྱབ་པ་
མ་གྲུབ། ཡང་དག་པའི་རྟོག་པ་ཡོད་པར་ཐལ་བ་འདོད་པ་ཡིན་ནོ། །ཡིད་ཤེས་གནས་གྱུར་
པར་བཤད་པ་ནི། མ་ལུས་པར་གྱུར་པ་ལ་དགོངས་པ་མིན་ནོ། །ཡང་། བློ་འོག་མ་ཞིག་གིས་
གོང་མའི་རྟགས་ངེས། ཁྱབ་པ་སངས་རྒྱས་ཀྱི་ལུང་གིས་གྲུབ་པས་རྗེས་སུ་དཔོག་པས་སྐྱོན་མེད་
དོ། །འགྲེལ་པ་ལ། འཁོར་བའི་གཡུལ་ཟློག་པའི་དཔའ་བོ་གང་དག་ངེས་འབྱེད་ཆ་མཐུན་བཞི་
དང་། མཐོང་ལམ་དང་། སྒོམ་ལམ་འོག་ནས་འཆད་པར་འགྱུར་བ་ལ་གནས་པའི་བྱང་སེམས་
དེ་དག་ནི། རིམ་པ་བཞིན་དབང་པོ་རྣོ་འབྲིང་རྟུལ་པོ་རྣམས་ཆོས་ཅན། སློབ་པ་རྫོགས་པའི་
བྱང་ཆུབ་ལས་ཕྱིར་མི་ལྡོག་པའི་དགེ་འདུན་ཡིན་ནོ། །རྟགས་ཉི་ཤུ་དང་། བཅུ་དྲུག་པོ་དེ་དང་།
ཟབ་མོ་བརྒྱད་པོ་དེ་རྟོགས་པའི་ཚུལ་གྱིས་གནས་པའི་ཕྱིར་རོ། །
རྒྱས་པར་བཤད་པ་ལ་གསུམ་སྟེ། སྦྱོར་མཐོང་སྒོམ་གསུམ་པ་ཕྱིར་མི་ལྡོག་ཏུ་སྒྲུབ་
437



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ངཔའོ། །དང་པོ་ལ་་པོ་ལ་གཉིས་ཏེ། མདོར་བསྟན་ལ་གསུམ་ལས། སྔ་འགྲེལ་ནི། དགེ་འདུན་
གསུམ་པ་དེ་རྣམས་ཀྱི་ཕྱིར་མི་ལྡོག་གི་མཚན་ཉིད་མ་འདྲེས་པ་གང་ཡིན་ཞེ་ན། འཆད་ཅེས་དྲང་
ངོ་། གང་ན། ངེས་འབྱེད་ཆ་མཐུན་ལ་གནས་པ་རྣམས་ཀྱི་ཕྱིར་མི་ལྡོག་གི་མཚན་ཉིད་དོ། །
གང་དུ་ན། རེ་ཞིག་སྟེ། གསུམ་གྱི་ཐོག་མར་རོ། །གང་གིས་ན། བར་སྐབས་ཀྱི་ཚིགས་བཅད་
གཅིག་གིས་སོ། །རྩི་བ་ནི། ངེས་འབྱེད་ཡན་ལག་ལ་གནས་པའི་བྱང་སེམས་དབང་རྣོན་ཆོས་
ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ། གཟུགས་ལ་སོགས་པ་ལས་ལྡོག་པ་དང་།
སོགས་པ་ཐེ་ཚོམ་མེད་པ་སོགས་རྣམ་པ་ཉི་ཤུ་དང་ལྡན་པའི་ཕྱིར་རོ། །ཁྱབ་པ་ཡོད་དེ། ཉི་ཤུ་པོ་
དེ་ཕྱིར་མི་ལྡོག་གི་མཚན་ཉིད་དུ་བརྗོད་པ་ཡིན་པས་སོ། །འགྲེལ་པ་ལ། ཤེས་པར་བྱ་བ་ཡིན་
ནོ། །ཞེས་དྲང་ངོ་། །གང་ན། ངེས་འབྱེད་ཆ་མཐུན་ལ་གནས་པའི་བྱང་སེམས་རྣམས་ཀྱི་
ཕྱིར་མི་ལྡོག་པའི་མཚན་ཉིད་དོ། །གང་གིས་ན། གཟུགས་ལ་སོགས་པ་ལས་བ་ལྡོག་པ་དང་། ཐེ་
ཚོམ་མེད་པ་དང་། སོགས་པ་མི་ཁོམ་པ་ཟད་པ་ལ་སོགས་པའི་རྣམ་པ་ཉི་ཤུས་སོ། །རྒྱས་བཤད་
ལ་གསུམ་ལས། སྔ་འགྲེལ་ནི། ཡང་། གཟུགས་སོགས་ལས་
ལྡོག
ལ་ན་ཉིད་སྔ་པའི་
ཉི་ཤུ་པོ་དེ་དག་གང་ཡིན་ཞེ་ན། མཚན་ཉིད་དེ་དག་བསྟན་པའི་ཕྱིར་བར་སྐབས་ཀྱི་ཚིགས་
བཅད་བཅུ་དྲུག་གིས་འཆད་དོ། །
རྩ་བ་ལ་བཞི་སྟེ། དྲོད་རྩེ་བཟོད་མཆོག་གི་མཚན་ཉིད་དོ། །དང་པོ་ནི། དྲོད་ལ་གནས་
པ་བྱང་སེམས་དབང་རྣོན་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ། རྟགས་བཅུ་
གཅིག་དང་ལྡན་པའི་ཕྱིར། བཅུ་གཅིག་པོ་གང་ཞེ་ན། གཞན་དུ་ཞེས་ཀུན་གྱི་གོང་དུ་སྦྱར་ཏེ།
གཟུགས་ལ་སོགས་པར་རྟོག་པ་ལས་ཕྱིར་ལྡོག་པའི་ཕྱིར་རོ། །མདོ་ནི། གཟུགས་ལས་ཕྱིར་
ལྡོག་པའི་བྱང་སེམས་ཕྱིར་མི་ལྡོག་པར་རིག་པར་བྱའོ། །ཞེས་སོ། །སྲིད་ཞིར་ལྟུང་བ་ལས་སྐྱོབ་།
པའི་སྐྱབས་གསུམ་ལ་ཐེ་ཚོམ་ཟད་པའི་ཕྱིར་རོ། །སྡུད་པར། དགེ་སྦྱོང་དག་དང་བྲམ་ཟེ་གཞན་
ལ་བརྟེན་མི་བྱེད། །ཅེས་སོ། །མི་དལ་བ་བརྒྱད་དུ་སྐྱེད་པའི་རྒྱུ་ཟད་པའི་ཕྱིར་རོ། །མདོ་ནི།
ལོག་པར་ལྟ་བར་མི་འགྱུར་རོ། །ཞེས་སོ། །བདག་ཉིད་དགེ་བ་བཅུར་གནས་ཤིང་གཞན་དག་
དེ་ལ་འགོད་བསྔགས་མཐུན་པས་དགའ་བའི་ཕྱིར་རོ། །མདོ་ནི། དགེ་བ་བཅུའི་ལས་ཀྱི་ལམ་
ལ་ཡང་དག་པར་བསྐུལ་ཞིང་སྤྱོད་དོ། །ཞེས་སོ། །སེམས་ཅན་གཞན་གྱི་རྟེན་ཅན་ལ་དམིགས་
ཏེ་སྦྱིན་སོགས་ཕྱིན་དྲུག་སྒོམ་ཞིང་འདོད་པ་སྒྲུབ་པའི་ཕྱིར་རོ། །མདོ་ནི། སེམས་ཅན་ཐམས་SY
438



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཅད་ཀྱི་དོན་དུ་སྦྱིན་པ་ཡོངས་སུ་གཏོང་ཞེས་སོ། །ཟབ་མོའི་དོན་བདེན་གཉིས་ཀྱི་རྣམ་པ་ལ་
སོམ་ཉི་མེད་པའི་ཕྱིར་རོ། །མདོ་ནི། ཆོས་ཟབ་མོ་ལ་དོགས་པ་དང་། ཡིད་གཉིས་དང་། ཐེ་
ཚོམ་མེད་དོ། །ཞེས་སོ། །སེམས་ཅན་ཐམས་ཅད་ལ་བྱམས་པས་ཟིན་པའི་ལུས་དང་། སོགས་
ཐ
པ་ངག་དང་ཡིད་ཀྱི་ལས་དང་ལྡན་པའི་ཕྱིར་རོ། །མདོ་ནི། བྱམས་པའི་ལུས་དང་། ངག་དང་།
ཡིད་ཀྱི་ལས་དང་ལྡན་པ་ཡིན་ཞེས་སོ། །བསླབ་པ་གསུམ་ལ་སྒྲིབ་པ་ནི་རྣམ་པ་ལྔ་དང་རྒྱུན་དུ་མི་
འགྲོགས་པའི་ཕྱིར་རོ། །མདོ་ནི། སྒྲིབ་པ་ལྔ་པོ་འདི་དག་དང་ལྷན་ཅིག་ཏུ་མི་གནས་ཏེ་ཞེས་
སོ། །མ་རིག་པ་དང་ལྟ་བའི་བག་ལ་ཉལ་ཀུན་འཇོམས་པའི་ཕྱིར་རོ། །མདོ་ནི། བག་ལ་ཉལ་
བ་ཐམས་ཅད་ཀྱི་ཐམས་ཅད་དུ་མེད་དོ། །ཞེས་སོ། །འགྲོ་འོང་ལ་སོགས་པའི་སྤྱོད་པ་ལ་དྲན་པ་
དང་། ཤེས་བཞིན་དང་ལྡན་པའི་ཕྱིར་རོ། །མདོ་ནི། དྲན་བཞིན་དུ་འགྲོ་ཞེས་སོགས་སོ། །
ཆོས་གོས་དང་། སོགས་པ་ལོངས་སྤྱོད་ལ་སྲོ་མ་སོགས་མེད་པས་གཙང་བའི་ཕྱིར་རོ། །མདོ་ནི།
ཆོས་གོས་ལོངས་སྤྱོད་པ་ལ་སྲོ་མ་མེད་ཅིང་སྨད་དུ་མེད་པ་ཡིན་ཞེས་སོ། །གཉིས་པ་ནི། རྩེ་མོ་ལ་
གནས་པའི་བྱང་སེམས་དབང་རྣོན་ཆོས་ཅན། བྱང་ཆུབ་ལས་ཕྱིར་མི་ལྡོག་སྟེ། རྟགས་དྲུག་
དང་ལྡན་པའི་ཕྱིར་རོ། །དྲུག་གང་ན། ལུས་ལ་སྲིན་བུའི་རིགས་རྣམས་མི་འབྱུང་བའི་ཕྱིར་
རོ། །མདོ་ནི། བྱང་སེམས་དེའི་ལུས་ལ་སྲིན་བུའི་རིགས་སྟོང་ཕྲག་བརྒྱད་ཅུ་པོ་དེ་དག་མེད་
དོ། །ཞེས་སོ། །ལུས་ངག་སེམས་ཀྱི་གྱ་གྱུ་རང་དོན་གྱི་སེམས་མེད་པའི་ཕྱིར་རོ། །མདོ་ནི།
ལུས་དང་། ངག་དང་། སེམས་ཀྱི་གྱ་གྱུ་ཡོངས་སུ་སྦྱོང་བར་བྱེད་དོ། །ཞེས་སོ། །སྦྱངས་པའི་
ཡོན་ཏན་བཅུ་གཉིས་ནི། ལེན་ཅིང་སྤྱོད་པའི་ཕྱིར་རོ། །མདོ་ནི། སྦྱངས་པའི་ཡོན་ཏན་བཅུ་
གཉིས་ཀྱང་ཡང་དག་པར་བླངས་ཏེ་སྤྱོད་ཅེས་སོ། །སེར་སྣ་དང་། སོགས་པ་ཚུལ་ཁྲིམས་འཆལ་
བ་སོགས་ཀྱི་སེམས་མེད་པའི་ཕྱིར་རོ། །མདོ་ནི། སེར་སྣའི་སེམས་སྐྱེ་བ་མེད་དོ། །ཞེས་སོ། །
ཆོས་ཐམས་ཅད་ཀྱི་ཆོས་ཉིད་དང་ལྡན་ཞིང་མི་འགལ་བར་འགྲོ་བ་སྟེ། རྟོགས་པའི་ཡུམ་གྱི་རྣལ་
འབྱོར་སྒོམ་པ་ཉིད་ཀྱི་ཕྱིར་རོ། །མདོ་ནི། ལོ་ཀ་པའི་བྱ་བ་གང་ཇི་སྙེད་པ་དེ་དག་ཐམས་ཅད་
ཡུམ་ལ་བརྟེན་ནས་ཆོས་ཉིད་དང་ཡང་དག་པར་སྦྱོར་བར་བྱེད་དོ་ཞེས་སོ། །བྱང་ཆུབ་ཀྱི་སེམས་
ཀྱི་ཉེས་དམིགས་ངན་སོང་གི་དུ༔ཁ་མྱོང་བ་སོགས་བཤད་ཀྱང་གཞན་གྱི་དོན་དུ་དམྱལ་བ་སོགས་
ཚོལ་ཞིང་བྱང་ཆུབ་ཀྱི་སེམས་མི་འདོར་བའི་ཕྱིར་རོ། །མདོ་ནི། བྱང་སེམས་ཆེན་པོ་དམྱལ་བར་
སྐྱེ་བར་འགྱུར་བ་དེ་ནི། གནས་མེད་དོ། །ཞེས་སོ། །གསུམ་པ་ནི། བཟོད་པ་ལ་གནས་པ་།
439



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
དབང་རྣོན་ཆོས་ཅན། བྱང་ཆུབ་ལས་ཕྱིར་མི་ལྡོག་སྟེ། བདུད་སོགས་གཞན་གྱིས་ལམ་དམན་
པར་དཀྲི་བ་སྟེ། དྲང་ཞིང་བསྒྱུར་བར་མི་བཏུབ་པ་དང་། ལམ་གཞན་མི་རྟག་པ་ལ་སོགས་ལམ་
གྱིས་གཟུགས་ཅན་ཉེ་བར་སྟོན་པའི་བདུད་ལ་བདུད་ཅེས་བྱ་བར་རྟོགས་པའི་ཕྱིར་ཏེ། སྡུད་
པར། བདུད་ཀྱི་ཡུལ་ལས་འདས་ཤིང་གཞན་གྱི་དྲིང་མི་འཇོག །ཅེས་སོ། །བཞི་པ་ནི། བྱང་
སེམས་ཆོས་མཆོག་རྣམས་ལ་གནས་པ་ནི་དབང་རྣོན་ཆོས་ཅན། བྱང་ཆུབ་ལས་ཕྱིར་མི་ལྡོག་སྟེ།
དེ་བཞིན་གཤེགས་པས་གསུངས་པ་བཞིན་དུ་སློབ་པ་སངས་རྒྱས་དགྱེས་པའི་སྤྱོད་པ་དང་ལྡན་
པའི་ཕྱིར་རོ། །མདོ་ནི། དེ་བཞིན་གཤེགས་པས་ཇི་སྐད་དུ་བསྟན་པ་དེ་ལྟར་བསླབ་པ་ལ་སྤྱོད་
དོ། །ཞེས་སོ། །ཁྱབ་པ་ཡོད་དེ། རྟགས་ཉི་ཤུ་པོ་དེ་དག་གིས་ཕྱིར་མི་ལྡོག་ཏུ་སྒྲུབ་ནུས་པར་
བཤད་པས་སོ། །འགྲེལ་པ་ལ། ཤེས་པར་བྱའོ། །ཞེས་དྲང་ངོ་། །གང་གིས་ན། གོ་རིམ་སོ
བཞིན་དུ་དྲོད་ཀྱི་བཅུ་གཅིག །རྩེ་མོའི་དྲུག །བཟོད་པའི་གཉིས། ཆོས་མཆོག་གི་གཅིག་སྟེ།
རྟགས་ཉི་ཤུ་པོ་འདི་དེ་དག་གིས་སོ། །གང་ན། དྲོ་བ་དང་རྩེ་མོ་དང་བཟོད་པ་དང་ཆོས་མཆོག་
ལ་གནས་པའི་བྱང་སེམས་ཀྱིའོ། ། ཇི་ལྟར་ན། བླ་ན་མེད་པའི་བྱང་ཆུབ་ཏུ་འཚང་རྒྱ་བར་
འགྱུར་གྱི། སྲིད་ཞིར་ཕྱིར་མི་ལྡོག་པ་ཡིན་པར་རོ། །རྟགས་ཉི་ཤུ་པོ་གང་ཞེ་ན། བཞི་ལས།
དྲོད་ཀྱི་རྟགས་ནི། ཆོས་ཐམས་ཅད་དོན་དམ་པར་རང་རང་གི་ངོ་བོ་ཉིད་མེད་པ་ལ་མེད་པར་
རྟོགས་པ་ཉིད་ཀྱིས་གཟུགས་ལ་སོགས་པའི་ཆོས་ལས་ལྡོག་པ། དཀོན་མཆོག་གསུམ་གྱི་ཡོན་
ཏན་ཤེས་ནས་ཡིད་ཆེས་པའི་དད་པ་ཐོབ་པས་སྐྱབས་གནས་ལ་ཐེ་ཚོམ་ཟད་ཅིང་ལྷ་གཞན་ལ་མི་
བརྟེན་པ་དང་། མི་ཁོམ་གནས་སུ་མི་སྐྱེ་བའི་སྨོན་ལམ་གྲུབ་པས་རྒྱུ་འབྲས་ལ་སྐུར་པ་འདེབས་
པ་ལོག་པར་ལྟ་བ་ཅན་དང་། སེམས་ཅན་དམྱལ་བ་དང་། གཤིན་རྗེའི་ལོ་ཀ་ཡི་དྭགས་དང་།
དུད་འགྲོར་སྐྱེ་བ་དང་། རྫོགས་བྱེད་དུས་ཀྱི་སེམས་ཅན་སངས་རྒྱས་ཀྱི་བཀའ་མི་ཐོས་པ་དང་།
ཆོས་དང་འཁོར་རྣམ་བཞི་མེད་པའི་ཡུལ་མཐའ་འཁོབ་ཏུ་སྐྱེ་བ་དང་། ཡིད་ཀྱི་དབང་པོ་མ་ཚང་
བ་གླེན་པ་དང་། ལྕེ་དབང་མ་ཚང་བ་ལྐུགས་པའི་དངོས་པོ་དང་། འདུ་ཤེས་མེད་པའི་སེམས་
ཅན་དང་། གཟུགས་མེད་དུ་སྐྱེས་པའི་སོ་སྐྱེ་སྟེ། ལྷ་ཚེ་རིང་པོ་གཉིས་སུ་སྐྱེ་བ་ཞེས་བྱ་བ་དམ་
པའི་ཆོས་སྒྲུབ་ཏུ་མི་ཁོམ་པའི་སྐྱེ་གནས་བརྒྱད་ཟད་པ་དང་། སེམས་ཅན་ལ་དམིགས་པའི་སྙིང་
རྗེས་ཀུན་ནས་བསླངས་ཏེ་བདག་དང་གཞན་དགེ་བ་བཅུའི་ཆོས་ལ་སྦྱོར་བ་དང་། བདག་གི་
བདེ་བ་དང་། གཞན་གྱི་དུཁ་སྙིང་ཐག་པ་ནས་བརྗེ་བ་ཉིད་ཀྱིས་སེམས་ཅན་གཞན་གྱི་ཡུལ་
440



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ལམ་རྒྱུད་ལ་འབྲས་བུ་སྨིན་པར་ཡོངས་སུ་བསྔོས་པའི་སྦྱིན་པ་ལ་སོགས་སྤྱོད་པ་དང་། འགའ་
ཡང་མཐོང་བ་མེད་པའི་ཆོས་ཡང་དག་པར་རྟོགས་པ་ཉིད་ཀྱིས་ཟབ་མོའི་དོན་ལ་ཡང་སོམ་ཉི་
མེད་པ་དང་། བསམ་སྦྱོར་གཉིས་ཀས་གཞན་ལ་ཕན་པ་ཉིད་དུ་ཞུགས་པས་བྱམས་པས་ཟིན་
པའི་ལུས་ངག་ཡིད་ཀྱི་ལས་དང་། སྒྲིབ་པའི་གཉེན་པོ་བསླབ་པ་གསུམ་གྱི་སྦྱོར་བ་ཕུན་སུམ་
ཚོགས་པས་དགེ་ཕྱོགས་མི་རྟོགས་པའི་རྒྱུ་སྒྲིབ་པ་ལྔ་པོ་དག་དང་མི་འགྲོགས་པ་སྟེ། ལྔ་ནི།
དང་པོར་རབ་ཏུ་འབྱུང་བའི་བར་གཅོད་འདོད་པའི་ཡོན་ཏན་ལ་འདུན་ཅིང་ཆགས་པ་དང་།
རྒྱུད་ནས་ལྟུང་བ་འཆོས་པ་ལ་བསྐུལ་བ་ན། དེ་ལ་གནོད་སེམས་དང་། ཞི་གནས་ལ་བར་
གཅོད་ནང་དུ་ཞུམ་པར་བྱེད་པ་གཉིད་དང་རྨུགས་པ་དང་། ལྷག་མཐོང་གི་བར་གཅོད་ཕྱིར་
འཕྲོ་བར་བྱེད་པ་རྒོད་པ་དང་འགྱོད་པ་དང་། བཏང་སྙོམས་ཀྱི་བར་གཅོད་གཏན་ལ་མ་ཕེབས་
པའི་ཐེ་ཚོམ་སྟེ། བསྒྲིབ་བྱའི་དབང་གིས་ལྔའོ། །མ་རིག་པ་ལ་སོགས་ཀྱི་གཉེན་པོ་སྤྲོས་བྲལ་དུ་
རྟོགས་ཏེ་རྣམ་པར་བསྒོམས་པ་ཉིད་ཀྱིས་མ་རིག་པ་དང་། སོགས་པ་ལྟ་བའི་བག་ལ་ཉལ་
ཐམས་ཅད་འཇོམས་ཀྱི། འདོད་སྲེད་ཀྱི་བག་ལ་ཉལ་མི་འཇོམས་སོ། །བྱང་ཆུབ་རྒྱུ་འབྲས་བློང་
དོར་ལ་རྟག་ཏུ་མཉམ་པར་བཞག་པ་སྟེ། མ་ཡེངས་པ་ཉིད་ཀྱིས་སྤྱོད་ལམ་ཐམས་ཅད་དྲན་པ་
དང་ཤེས་བཞིན་དང་ལྡན་པ་དང་། གཙང་སྦྲའི་ཀུན་སྤྱོད་དང་ལྡན་ཞིང་ནད་ཉུང་བ་ཉིད་ཀྱིས།
ཆོས་གོས་དང་། སོགས་པ་གདན་ལ་སོགས་པ་ཡོངས་སུ་སྤྱོད་པ་གཙང་བ་ཞེས་བྱ་བ་རྣམ་པ་
བཅུ་གཅིག་གོ །རྩེ་མོའི་ནི། སྲིན་བུ་དང་ལྷན་ཅིག་མི་གནས་པའི་དགེ་བའི་རྩ་བ་ལོ་ཀ་ཐམས་
ཅད་ལས་མངོན་པར་འཕགས་པ་ཐོབ་པ་ཉིད་ཀྱིས་ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་
བ་དང་། ཐེག་ཆེན་གྱི་དགེ་རྩ་རྣམ་པར་དག་པས་སེམས་གྱ་གྱུ་སྟེ། འཁྱོག་པོ་རང་དོན་གྱི་
སེམས་མེད་པ་དང་། རང་དོན་དུ་རྙེད་བཀུར་དང་། སོགས་པ་གྲགས་པ་སོགས་ལ་མི་ལྟ་ཞིང་
ལྷུར་མི་ལེན་པ་ཉིད་ཀྱིས་ཕྱག་དར་ཁྲོད་པ་ཉིད་དང་། སོགས་པ་ཕྱིང་པ་པ་ལ་སོགས་སྦྱངས་པའི་
ཡོན་ཏན་བཅུ་གཉིས་ཡང་དག་པར་ལེན་པ་དང༌། སྦྱིན་པ་ལ་སོགས་པའི་ཁྱད་པར་གཉེན་པོ་
རྣམས་བསྒྲུབས་པས་སྦྱིན་སོགས་དེ་དག་དང་འགལ་བ་སེར་སྣ་དང་། འཆལ་བའི་ཚུལ་ཁྲིམས་
དང་། སོགས་པ་ཁོང་ཁྲོ་སོགས་མེད་པ་དང་། ཆོས་ཐམས་ཅད་ཆོས་ཉིད་དུ་ཡང་དག་པར་སྡུད་
པ་སྟེ། འདུས་པ་ཉིད་ཀྱི་ཆོས་ཉིད་དང་མི་འགལ་བའི་ཡུམ་གྱི་རྣལ་འབྱོར་དང་ལྡན་པར་འགྲོ་བ་
སྟེ། རྟོགས་པ་དང་། འགྲོ་བ་ཐམས་ཅད་བདག་ཉིད་ཀྱིར་ཏེ། མཉམ་པའམ་གཅེས་པར་བྱས་
441
es



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
པ་ཉིད་ཀྱིས་གཞན་གྱི་དོན་དུ་དམྱལ་བར་ཡང་འགྲོ་འདོད་པ་ཞེས་བྱ་བ་རྣམ་པ་དྲུག་གོ །དགྲ་
བཅོམ་པ་བཞིན་དུ་དེ་བཞིན་ཉིད་རྟོགས་པ་ལ་ཡིད་ཆེས་པའི་ཆོས་ཉིད་ཀྱིས་གཞན་གྱིས་དཀྲིར་
མི་བཏུབ་པ་དང་། སངས་རྒྱས་ཉིད་ཐོབ་བྱེད་ཀྱི་རྒྱུའམ་ཐབས་སྟོང་ཉིད་སྙིང་རྗེའི་སྙིང་པོ་ཅན་
ཤེས་པ་ལ་མཁས་པ་ཉིད་ཀྱིས་མི་སྡུག་པ་ལ་སོགས་པ་ལམ་ལྟར་བཅོས་མ་ཉེ་བར་སྟོན་པའི་བདུད་
ལ་བདུད་ཉིད་དུ་རྟོགས་པ་ཞེས་བྱ་བ་རྣམ་པ་གཉིས་ནི། བཟོད་པའི་འོ། །ཆོས་མཆོག་ནི།
སྦྱིན་སོགས་འཁོར་གསུམ་གྱི་དྲི་མས་རྣམ་པར་དག་ཅིང་སྦྱིན་སོགས་ནས་རྣམ་མཁྱེན་གྱི་བར་
ལས་མི་ཉམས་པའི་བསམ་པས་སྤྱོད་པ་ཐམས་ཅད་ལ་སངས་རྒྱས་དགྱེས་པ་ཞེས་བྱ་བ་རྣམ་པ་
གཅིག་གོ །
;གཉིས་པ་ལ་གཉིས་ཀྱི་མདོར་བསྟན་ལ་གསུམ་ལས། སྔ་འགྲེལ་ནི། གསུངས་པ་ཞེས་
དྲང་ངོ་། །གང་ན། མཐོང་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་དོ། ། གང་གིས་
ན། བར་སྐབས་ཀྱི་ཚིགས་བཅད་གཅིག་གིས་སོ། ། གང་དུ་ན། ངེས་འབྱེད་ཆ་མཐུན་ལ་
གནས་པའི་ཕྱིར་མི་ལྡོག་པའི་མཚན་ཉིད་ཀྱི་འོག་ཏུའོ། །རྩ་བ་ལ། བྱང་སེམས་མཐོང་ལམ་ལ་
གནས་པ་དབང་པོ་འབྲིང་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ། བཟོད་པ་
དང་ཤེས་པའི་སྐད་ཅིག་བཅུ་དྲུག་གི་རྟགས་ཁྱད་པར་ཅན་དང་ལྡན་པའི་ཕྱིར། ཁྱབ་པ་ཡོད་དེ།
དེ་བྱང་སེམས་ཕྱིར་མི་ལྡོག་པའི་མཚན་ཉིད་ཡིན་པར་མདོ་ལས་ཤེས་པར་བྱ་བས་སོ། །འགྲེལ་
པ་ལ། མཚན་ཉིད་ཡིན་ནོ། །ཞེས་དྲང་ངོ་། །གང་ན། དུཁོ་དང་། སོགས་པ་ཀུན་འབྱུང་
འགོག་ལམ་གྱི་བདེན་པའི་སྒོ་ནས་ཆོས་ཤེས་པའི་བཟོད་པ་བཞི། རྗེས་སུ་ཤེས་པའི་བཟོད་པ་
བཞི། ཆོས་ཤེས་བཞི། རྗེས་སུ་ཤེས་པ་བཞི་སྟེ། སྐད་ཅིག་མ་བཅུ་དྲུག་ནིའོ། །གང་གིས་ན།
བྱང་སེམས་མཐོང་ལམ་ལ་གནས་པ་རྣམས་ཀྱི་ཕྱིར་མི་ལྡོག་པའི་འོ། །
རྒྱས་བཤད་པ་ལ་གསུམ་ལས། སྔ་འགྲེལ་ནི། སྐད་ཅིག་མ་བཅུ་དྲུག་གི་རྣམ་པ་ཅི་འདྲ་
བ་ཞིག་ཕྱིར་མི་ལྡོག་པའི་མཚན་ཉིད་ཡིན་ཞེ་ན། སྐད་ཅིག་མའི་རྣམ་པ་རྣམས་བར་སྐབས་ཀྱི་
ཚིགས་བཅད་ལྔས་གསུངས་པ་ནི། རྩ་བ་ལ། རྟགས་དག་ཡིན་ཞེས་དྲང་ངོ། །གང་ན། གོང་
གི་ཚུལ་དེ་འདྲ་བའི་སྐད་ཅིག་མ་བཅུ་དྲུག་ནིའོ། །གང་གིས་ན། བློ་ལྡན་བྱང་སེམས་མཐོང་
ལམ་ལ་གནས་པའི་ཕྱིར་མི་ལྡོག་པའི་འོ། །བཅུ་དྲུག་པོ་གང་ཞེ་ན། སྡུག་བདེན་སྐད་ཅིག་བཞི་
ལ་གཞན་དོན་དུ་ཞེས་ཐམས་ཅད་ཀྱི་གོང་དུ་སྦྱར་ལ། གཟུགས་སོགས་ཀྱི་ཆོས་སུ་འདུ་ཤེས་པ་
442



༄༅ །མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དང་། མངོན་པར་འདུ་ཤེས་པ་ལས་ལྡོག་པ་ཆོས་བཟོད་དོ། །མདོ་ནི། གཟུགས་ཀྱི་འདུ་ཤེས་
ལས་ཕྱིར་ལྡོག་གོ །ཞེས་སོ། །བྱང་ཆུབ་ཀྱི་སེམས་བརྟན་པས་བདུད་ཀྱིས་མི་ཕྱེད་པ་ཆོས་ཤེས་
སོ། །མདོ་ནི། སེམས་བརྟན་པར་བྱའོ། །ཞེས་སོ། །ཐེག་དམན་དུ་ལྟུང་བའི་གཉེན་པོར་
ཐེག་པ་དམན་པའི་ས་ཡིད་ལ་བྱེད་པ་ལས་རྣམ་པར་ལོག་པ་རྗེས་བཟོད་དོ། །མདོ་ནི། ཉན་
ཐོས་ཀྱི་སའམ་རང་སངས་རྒྱས་ཀྱི་ས་ལས་ཕྱིར་ལྡོག་པ་དེ་ནི་ཞེས་སོ། །བསམ་གཏན་དང་
སོགས་པ་གཟུགས་མེད་བྱང་ཕྱོགས་སོ་བདུན། རྣམ་ཐར་སྒོ་གསུམ་ལ་སྙོམས་པར་འཇུག་ཅིང་
དེའི་འབྲས་བུ་ཐོས་པར་མི་བྱེད་པས། གཟུགས་དང་གཟུགས་མེད་ཀྱི་གཉེན་པོར་གང་གི་ཡན་
ལག་གང་ཡིན་པ་དེ་ཡོངས་སུ་ཟད་ཅིང་སྤོང་བ་རྗེས་ཤེས་སོ། །མདོ་ནི། བསམ་གཏན་གྱི་
འབྲས་བུ་ཡོངས་སུ་མི་འཛིན་ནོ། །ཞེས་སོ། །ཀུན་འབྱུང་གི་བཞི་ནི། མཐོང་སྤང་རྟོག་པ་
སྤངས་པས་ལུས་སེམས་ཡང་ཞིང་ལས་སུ་རུང་བ་ཉིད་ཆོས་བཟོད་དོ། །མདོ་ནི། བྱང་ཆུབ་ཀྱི་
སེམས་དང་མི་འབྲལ་ཞིང་ལུང་ལྟར་ལེན་པ་མ་ཡིན་ནོ། །ཞེས་སོ། །མངོན་ཞེན་མེད་པར་
འདོད་པའི་ཡོན་ཏན་ལ་སྤྱོད་པ་ལ་ཐབས་མཁས་པས་་པ་ལ་ཐབས་མཁས་པས་སྦྱིན་སོགས་ཀྱིས་སེམས་ཅན་སྨིན་པར་
བྱེད་པ་ཆོས་ཤེས་སོ། །མདོ་ནི། ཐབས་མཁས་པས་སེམས་ཅན་ཡོངས་སུ་སྨིན་པར་བྱ་བའི་
ཕྱིར་འདོད་པའི་ཡོན་ཏན་ལྔ་ལ་གནས་ཞེས་སོ། །རྟག་དུ་འཁྲིག་པ་སྤོང་བས་ཚངས་པར་སྤྱོད་
ཅིང་གཞན་ལ་མི་གནོད་པ་རྗེས་བཟོད་དོ། །མདོ་ནི། རྟག་ཏུ་རྒྱུན་མི་འཆད་པར་ཚངས་པར་
སྤྱོད་དོ། །ཞེས་སོ། །ཚུལ་འཆོས། རྙེད་པས་རྙེད་པ་ཚོལ་བ། གཞོགས་སློང་། ཁ་གསག །
ཐོབ་འཇལ་སོགས་སྤངས་པས་འཚོ་བ་རྣམ་པར་དག་པ་ཉིད་རྗེས་ཤེས་སོ། །མདོ་ནི། འཚོ་བ་
ཡོངས་སུ་དག་པས་གནས་པས་གནས་པ་ཡིན་ཏེ་ཞེས་སོ། །འགོག་བདེན་གྱི་བཞི་ནི། ཕུང་པོ་
དང་། སོགས་པ་ཁམས་དང་སྐྱེ་མཆེད་སྡུག་ཀུན་གྱིས་བསྡུས་པ་ལ་སྦྱོར་བ་དང་། འགོག་ལམ་
གྱིས་བསྡུས་པ་ལ་རྗེས་སུ་སྦྱོར་བའི་གནས་པ་སོ་སོར་བཀག་པ་ཆོས་བཟོད་དོ། །མདོ་ནི། ཕུང་
པོའི་གཏམ་གྱི་སྦྱོར་བ་དང་། རྗེས་སུ་སྦྱོར་བ་ལ་བརྩོན་པར་མི་གནས་སོ། །ཞེས་སོ། །རྟོགས་
པའི་རྒྱུ་དང་དགེ་ཕྱོགས་ཀྱི་བར་ཆད་བྱེད་པའི་ཆོས་སྤང་བྱ་རྣམས་ལ་སྦྱོར་སོགས་ཆོས་ཤེས་སོ། །
མདོ་ནི། རྐུན་པོའི་གཏམ་གྱི་སྦྱོར་བ་དང་། རྗེས་སུ་སྦྱོར་བ་ལ་བརྩོན་པར་མི་གནས་སོ། །བྱང་
ཆུབ་ཀྱི་ཚོགས་ཉུང་མང་ལ་སྦྱོར་སོགས་རྗེས་བཟོད་དོ། །མདོ་ནི། དམག་གི་གཏམ་གྱི་སྦྱོར་བ་
དང་། རྗེས་སུ་སྦྱོར་བ་ལ་བརྩོན་པར་མི་གནས་སོ། །ཞེས་སོ། །དབང་པོ་དང་། སོགས་པ་པ
443



9 །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
ངདབང་རྟེན་སོགས་དང་བཅས་པའི་སྤང་བྱ་དང་། གཉེན་པོ་གཡུལ་འགྱེད་པ་ལ་སྦྱོར་སོགས་
རྗེས་ཤེས་སོ། །མདོ་ནི། གཡུལ་གྱི་གཏམ་གྱི་སྦྱོར་བ་དང་། རྗེས་སུ་སྦྱོར་བ་ལ་བརྩོན་པར་མི་
གནས་སོ། །ཞེས་སོ། །འདིའི་མཐའ་དཔྱད་པ་ལ། ཆོས་ལྔ་ངོས་གཟུང་། དེ་འགོག་ཚུལ་
ལོ། །དང་པོ་ལ། དབང་པོ། དབང་རྟེན། དབང་ཡུལ། བདག །བདག་གི་བ་སྟེ། ལྔའོ། །
དང་པོ་ནི། ཉེར་གཉིས་ཏེ། ཡུལ་ལ་དབང་བྱེད་པ་མིག །རྣ་བ། སྣ། ལྕེ། ལུས། ཡིད་ཀྱི་
དབང་པོའོ། །སྐྱེ་བར་དབང་བྱེད་པ་ཕོ་མོའི་དབང་པོ། །ལུས་གནས་པར་དབང་བྱེད་པ་སྲོག་
གི་དབང་པོ། འབྲས་བུ་ཉེ་བར་སྤྱོད་པར་དབང་བྱེད་པ་བདེ་བ་དང་། དུཁ་དང་། ཡིད་བདེ་
བ་དང་། ཡིད་མི་བདེ་བ་དང་། བཏང་སྙོམས་ཀྱི་དབང་པོ་སྟེ། ཀུན་ནས་ཉོན་མོངས་ཀྱི་དབང་
པོ་བཅུ་བཞི་འོ། །ལོ་ཀ་པའི་རྣམ་པར་དག་པ་ལ་དབང་བྱེད་པ་དད་པ། བརྩོན་འགྲུས། དྲན་
པ། ཏིང་ངེ་འཛིན། ཤེས་རབ་ལྔ་སྟེ། དེས་ཉོན་མོངས་པ་རྣམ་པར་གནོན་པས་སོ། །ལོ་ཀ་
ལས་འདས་པའི་རྣམ་པར་དག་པ་ལ་དབང་བྱེད་པ་མི་ཤེས་པ་ཀུན་ཤེས་པར་བྱེད་པའི་དབང་པོ་
དང་། ཀུན་ཤེས་པའི་དབང་པོ་དག་ཀུན་ཤེས་པ་དང་ལྡན་པའི་དབང་པོ་གསུམ་སྟེ། དེ་དག་
གིས་བག་ལ་ཉལ་ལེགས་པར་འཇོམས་པས་སོ། །དེ་བརྒྱུད་རྣམ་བྱང་གི་དབང་པོའོ། །དེ་ལ།
སྤྱིར་འདོད་ཁམས་ན་ཐམས་ཅད་ཡོད་དུ་རུང་བ་ལ། བྱེ་བྲག་འོན་ལོང་ལ་རྣ་མིག་མེད། དམྱལ་
བ་ལ་དགའ་བདེ་མེད་དོ། །བསམ་གཏན་དང་པོ་ཡན་ཆད་ན་ཕོ་མོའི་དབང་པོ་མེད་དེ། རྒྱུ་
འདོད་པ་ལ་འདོད་ཆགས་དང་བྲལ་བས་སོ། །ཡིད་མི་བདེ་བའང་མེད་དེ། ཁྱོབ་བྱེད་ཁོང་ཁྲོ་
མེད་པའི་ཕྱིར་རོ། །གསུམ་པ་ན་དགའ་བ་མེད་དེ། དགའ་བའི་གཉེན་པོ་ཡོད་པས་སོ། །བཞི་
པ་ན། བདེ་བའང་མེད་དེ། བདེ་སྡུག །རྟོག་དཔྱོད། ཡིད་བདེ་མི་བདེ། དབུགས་འབྱུང་
རྡུབ་སྟེ། བསམ་གཏན་གྱི་སྐྱོན་བརྒྱད་ལས་གྲོལ་བའི་ཕྱིར་རོ། །གཟུགས་མེད་ན་གཟུགས་ཅན་
གྱི་དབང་པོ་ཅི་ཡང་མེད་དེ། ཁྱབ་བྱེད་གཟུགས་མེད་པའི་ཕྱིར་རོ། །འོན་ཀྱང་ཡིད་སྲོག་བཏང་
སྙོམས་ཀྱི་དབང་པོ་གསུམ་ཡོད་དོ། །གཉིས་པ་ནི། དབྱིག་གཉེན་གྱིས། འདོད་ན་དབང་པོ་
མེད་པ་དང་། །སྒྲ་མེད་ཕྲ་རབ་རྡུལ་རྫས་བརྒྱད། །ལུས་དབང་ལྡན་ལ་རྫས་དགུའོ། །དབང་
པོ་གཞན་ལྡན་རྫས་བཅུའོ། །ཞེས་པས། འདོད་པར་དབང་པོ་དང་། སྒྲ་མེད་པའི་གོང་བུ་ལ་
འབྱུང་བ་བཞི་སྟེ། གཟུགས་དྲི་རོ་རེག་བརྒྱད། ལག་པ་ལྟ་བུ་ལ་ལུས་དབང་དང་དགུ། མིག་
ལྟ་བུ་ལ་མིག་དབང་དང་བཅུ། དེ་དག་སྒྲ་དང་བཅས་ན་རེ་རེས་འཕེལ་ལོ། །ཐོགས་མེད་ཀྱིས་
444



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
ངེས་མེད་དུའང་བཤད་དོ། །གཟུགས་ན་དྲི་རོ་མེད་དེ། ཁམས་ཟས་ལ་འདོད་ཆགས་དང་བྲལ་
བས་སོ། །གཟུགས་མེད་ན། རིས་མཐུན་པ་དང་སྲོག་ལ་ཡང་། །སེམས་ཀྱི་རྒྱུད་ནི་བརྟེན་པ་
ཡིན། །ཞེས་དབྱིག་གཉེན་གྱིས་བཤད་པ་བཞིན་ནོ། །གསུམ་པ་ནི། འདོད་པར་ཡུལ་དྲུག་
ཀའོ། །གཟུགས་ན་དྲི་རོ་མ་གཏོགས་པ་བཞི། གཟུགས་མེད་ན་ཆོས་གཅིག་པུའོ། །བཞི་པ་
ནི། སེམས་ཏེ། སེམས་བྱུང་ལ་དབང་བསྒྱུར་བས་སོ། །ལྔ་པ་ནི། སེམས་བྱུང་སྟེ། སེམས་ཀྱི་
དབང་བསྒྱུར་བྱ་ཡིན་པས་སོ། །དེ་གཉིས་ཁམས་གསུམ་གར་ཡོད་དོ། །གཉིས་པ་ནི། ཟག་
བཅས་ཀྱི་རྣམ་སྨིན་གྱི་ལྷག་མར་གྱུར་པ་ཤེས་པའི་རྟེན་དབང་པོ་འགོག་པ་ནི། སྐྱེ་བོའི་རྟེན་གྲོང་
གི་སྒྲས་གསུངས་སོ། །དབང་པོ་འཕེལ་འགྲིབ་ཀྱི་རྟེན་འགོག་པ་ནི། གྲོང་འཕེལ་འགྲིབ་ཀྱི་རྟེན་
གྲོང་ཁྱེར་གྱི་སྒྲས་གསུངས་སོ། །དབང་པོའི་ཡུལ་འགོག་པ་ནི། སྐྱེ་བོའི་འཇུག་ལྡོག་གི་ཡུལ་གྲོང་
རྡལ་གྱི་སྒྲས་གསུངས་སོ། །དེ་གསུམ་འགོག་ཚུལ་ཡང་ཟག་བཅས་ཀྱི་ལས་ཀྱི་རྣམ་སྨིན་དུ་གྱུར་
པ་རྣམས་འགོག་པའམ། ཡང་ན། དེ་དག་ཏུ་མངོན་པར་ཞེན་པ་སྟེ། ཤཱནྟི་པས། ལུས་དང་
གནས་དང་ལོངས་སྤྱོད་དུ་སྣང་བའི་རྣམ་པར་རིག་པ་དག་ཤིན་ཏུ་ལྡོག་པ་ནི། འགོག་པའོ། །
ཞེས་སོ། །སེམས་བྱུང་ལ་དབང་བསྒྱུར་བའི་བདག་ཏུ་མངོན་པར་ཞེན་པ་འགོག་པ་ནི། བདག་
གི་སྒྲས་གསུངས་སོ། །སེམས་ཀྱི་དབང་བསྒྱུར་བར་བྱ་བའི་བདག་གི་བར་མངོན་ཞེན་འགོག་པ་
ནི། བློན་པོའི་སྒྲས་གསུངས་ཏེ། འདི་ཉི་ཁྲི་ལ་མེད་དོ། །ལམ་བདེན་གྱི་བཞི་ནི། ཕྱིན་དྲུག་ལ་
སྤྱོད་ཅིང་སེར་སྣ་དང་། སོགས་པ་འཆལ་བའི་ཚུལ་ཁྲིམས་ལ་སོགས་པ་ལ་སྦྱོར་བ་དང་། རྗེས་
སུ་སྦྱོར་བའི་གནས་པ་སོ་སོར་བཀག་པ་ཆོས་བཟོད་དོ། །མདོ་ནི། སེར་སྣའི་གཏམ་གྱི་སྦྱོར་བ་
ལ་བརྩོན་པར་མི་གནས་སོ། །ཞེས་སོ། །རྟོགས་པའི་ཆོས་ནི། རྡུལ་ཙམ་ཡང་མི་དམིགས་པ་
ཉིད་དུ་མངོན་སུམ་དུ་རྟོགས་པས་སྒོ་གསུམ་ལ་གནས་པ་ཆོས་ཤེས་སོ། །མདོ་ནི། ཆོས་རྡུལ་
ཙམ་ཡང་ཡང་དག་པར་རྗེས་སུ་མི་མཐོང་ངོ་། །ཞེས་སོ། །རང་གི་ས་ལ་ངེས་པ་ཐོབ་པས་
གཞན་གྱི་དྲིང་མི་འཇོག་ཅིང་མཁྱེན་པ་གསུམ་གྱི་ས་གསུམ་ལ་ནི་གནས་པ་ཉིད་ནི་རྗེས་བཟོད་
དོ། །སྡུད་པར། རང་གི་ས་ལ་དོགས་མེད་རྟག་ཏུ་རི་རབ་འདྲ། །ཞེས་སོ། །སངས་རྒྱས་ཀྱིས་
བསྟན་པའི་ཆོས་གཟུང་བའི་དོན་དུ་བདག་དང་སྲོག་གཏོང་བ་རྗེས་ཤེས་སོ། །སྡུད་པར། ཆོས་
ཕྱིར་སྲོག་ཀྱང་འདོར་ཞིང་རྣལ་འབྱོར་རབ་ཏུ་བརྩོན། །ཞེས་སོ། །འགྲེལ་པ་ལ། སྐད་ཅིག་མ་
བཅུ་དྲུག་བཤད། དེས་ཕྱིར་མི་ལྡོག་ཏུ་སྒྲུབ་པ་གཉིས་སོ། །དང་པོ་ནི། གཞན་དོན་དུ་ཞེས་
445



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
།ཐམས་ཅད་ལ་སྦྱར་ལ། གཟུགས་སོགས་ཀྱི་རང་གི་མཚན་ཉིད་ངོ་བོ་ཉིད་ཀྱིས་སྟོང་པ་ཉིད་དུ་
མངོན་སུམ་དུ་རྟོགས་པ་ཉིད་ཀྱིས་གཟུགས་ལ་སོགས་པའི་ཆོས་སུ་རྟོག་པའི་མཐོང་སྤང་ལས་
ལྡོག་པ་དང། བྱང་ཆུབ་ཀྱི་སེམས་བརྟན་པར་སངས་རྒྱས་དང་། སོགས་པ་བྱང་སེམས་ཀྱིས་
བྱིན་གྱིས་བརླབས་པས་བྱང་ཆུབ་ཀྱི་སེམས་རྒྱུན་མི་འཆད་པར་བརྟན་པ་ཉིད་ཐེག་པ་ཆེན་པོའི་༩
ཆོས་ཐབས་ཤེས་ཟུང་འབྲེལ་ཁྱད་པར་ཅན་བསྒྲུབས་པས་ཉན་རང་གི་ཐེག་པ་ལས་སེམས་རྣམ་
པར་ལོག་པ་དང་། ཆོས་རང་བཞིན་མེད་པར་རབ་ཏུ་རྣམ་འབྱེད་ཀྱི་ཤེས་རབ་ཀྱི་མཐུས་བསམ་
གཏན་དང་གཟུགས་མེད་པའི་སྙོམས་འཇུག་དང་། སོགས་པ་སྒོ་གསུམ་གྱི་བར་ལ་གནས་ཤིང་
ཁམས་གོང་མར་སྐྱེ་བའི་ཡན་ལག་ཡང་དག་པར་ཡོངས་སུ་ཟད་པ་ཞེས་བྱ་བ་བཞིན་དུ་ཁའི་
བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་སྐད་ཅིག་བཞི་ཡིན་ནོ། །ལས་མི་དགེ་བ་དང་
མཐོང་སྤང་རྟོག་པ་དང་བྲལ་བ་ཉིད་ཀྱིས་ལུས་དང་སེམས་ཡང་བ་དང་ཆགས་པ་ཅན་གྱི་སེམས་
ཅན་འདུལ་བའི་ཐབས་ལ་མཁས་པའི་མཐུས་ཁྱིམ་ན་གནས་ཀྱང་མངོན་པར་ཞེན་པ་མེད་པར་
འདོད་པ་ལ་ཉེ་བར་སྤྱོད་པ་དང་། ཆགས་པའི་ཡུལ་གྱི་ཉེས་དམིགས་ཐར་པའི་གེགས་བྱེད་
སོགས་མངོན་སུམ་དུ་མཐོང་བས་རྟག་དུ་ཚངས་པར་སྤྱོད་པ་ཉིད་དང་། བྱང་ཆུབ་ཀྱི་སེམས་མི་
བརྗེད་པ་ལ་དབང་བའི་སྐྱེས་བུ་དམ་པར་གྱུར་པའི་ཆོས་ཉིད་ཀྱིས་འཚོ་བའི་ཡོ་བྱད་རྣམ་པར་
དག་པ་ཉིད་ཅེས་བྱ་བ་བཞི་ནི། ཀུན་འབྱུང་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་སྐད་
ཅིག་བཞི་ཡིན་ནོ། །ཆོས་ཐམས་ཅད་སྟོང་པ་ཉིད་མངོན་སུམ་དུ་རྟོགས་པ་ལ་གནས་པ་ཉིད་
ཀྱིས་ཕུང་པོ་དང་། སྐྱེད་མཆེད་དང་། ཁམས་རྣམས་ལ་སྦྱོར་བ་དང། རྗེས་སུ་སྦྱོར་བ་དག་ཏུ་
མི་བྱའོ། །ཞེས་པའི་མདོ་བཞིན་དུ་དེ་ལྟར་ཕུང་སྐྱེ་ཁམས་གསུམ་ལས་དང་པོར་ཞེན་པ་སྦྱོར་བ་
དང་། རྒྱུན་དུ་ཤིན་ཏུ་ཞེན་པ་རྗེས་སུ་སྦྱོར་བའི་ཚུལ་གྱིས་གནས་པ་སོ་སོར་བཀག་པ་དང་།
མཐོང་ལམ་གྱི་མི་མཐུན་ཕྱོགས་མཐོང་སྤང་གཟུང་འཛིན་དུ་ཞེན་པ་བསལ་བ་ཉིད་ཀྱིས་མཁྱེན་
གསུམ་གྱི་རྟོགས་པའི་བར་ཆད་བྱེད་པའི་ཆོས་རྣམས་ལ་སྔ་མ་བཞིན་དུ་སྟེ། སྟོང་ཉིད་རྟོགས་པ་
ལ་གནས་པས་སྦྱོར་བ་དང་། རྗེས་སུ་སྦྱོར་བའི་གནས་པ་སོ་སོར་བཀག་པ་དང་། མཐོང་སྤང་
རྣམ་པར་རྟོག་པའི་སྐྱོན་ཉེས་པ་ཐམས་ཅད་འབྱུང་བར་ཡོངས་སུ་ཤེས་པ་ཉིད་ཀྱིས་བྱང་ཆུབ་ཀྱི་
ཚོགས་སྦྱིན་པ་ལ་སོགས་པ་སྔ་མ་བཞིན་དུ་སྦྱོར་བ་དང་། རྗེས་སུ་སྦྱོར་བའི་གཏམ་ལ་གནས་པ་
སོ་སོར་བཀག་པ་དང་། སྔ་མ་བཞིན་དུ་ཞེས་པ་སྟོང་ཉིད་རྟོགས་པའམ། སྦྱོར་བ་དང་པོར་ཞེན་པ
..
446



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པ། རྗེས་སུ་སྦྱོར་བ་ཤིན་ཏུ་ཞེན་པ་གཉིས་མཚོན་པའོ། །གཏམ་སྨོས་པ་ནི། དངོས་པོའི་རྣམ་
རྟོག་སྡུག་ཀུན་ཤེས་པའི་དུས་སུ་བཅོམ་པས་འདིར་མིང་ཙམ་གྱི་རྣམ་རྟོག་གི་གཉེན་པོར་ཤེས་
པའི་དོན་ནོ། །གཟུང་བ་དང་འཛིན་པའི་རྣམ་རྟོག་དག་སྤང་བར་བྱ་བ་ཉིད་ཀྱིས་དབང་པོ་གྲོང་
དང་། དབང་རྟེན་གྲོང་ཁྱེར་དང་། སོགས་པ་ཡུལ་གྲོང་རྡལ་དང་། བདག་ཏུ་ཞེན་པའི་སྤང་བྱ་
དང་གཉེན་པོ་གཡུལ་འགྱེད་པ་ལ་སྔ་མ་བཞིན་དུ་སྦྱོར་བ་དང་། རྗེས་སུ་སྦྱོར་བའི་གནས་པ་སོ་
སོར་བཀག་པ་ཞེས་བྱ་བ་བཞི་ནི། འགོག་པའི་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་བཞི་
ཡིན་ནོ། །སྦྱིན་པ་ལ་སོགས་པའི་ཁྱད་པར་བར་ཆད་མེད་ལམ་སྤང་བྱ་སྤོང་བྱེད་དུ་རྟོགས་པས་
སེར་སྣ་དང་འཆལ་བའི་ཚུལ་ཁྲིམས་དང་། སོགས་པ་ཁོང་ཁྲོ་སོགས་ལ་སྦྱོར་བ་དང། རྗེས་སུ་
སྦྱོར་བའི་གནས་པ་སོ་སོར་བཀག་པ་དང་། དོན་དམ་པར་ཆོས་ཐམས་ཅད་རྣམ་ཐར་སྒོ་གསུམ་
གྱི་ངོ་བོ་ཉིད་ཡིན་པས་རྟོགས་པའི་ཆོས་བྱང་ཆུབ་རྡུལ་ཙམ་ཡང་མི་དམིགས་པར་རྟོགས་པ་དང་།
མངོན་ཤེས་དྲུག་གིས་ཡང་དག་པའི་དོན་ལ་ཡིད་ཆེས་པའི་ངེས་ཤེས་ཐོབ་པས་ཐམས་ཅད་
མཁྱེན་པ་ཉིད་གསུམ་གྱི་བདག་ཉིད་ཀྱིས་རང་གི་ས་གསུམ་ལ་ཇི་ལྟ་བ་བཞིན་དུ་ཐེ་ཚོམ་མེད་པར་
ངེས་པ་ཉིད་ཀྱིས་གནས་པ་དང་། མཐའ་གཅིག་ཏུ་གཞན་དོན་དུ་རྣམ་མཁྱེན་ལ་བརྟེན་ཅིང་
གཞོལ་བ་ཉིད་ཀྱིས་རྣམ་མཁྱེན་ཉིད་དང་། སོགས་པ་ལམ་ཤེས་ཀྱི་ཆོས་ཀྱི་དོན་དུ་སྲོག་གཏོང་བ་
ཞེས་བྱ་བ་བཞི་ནི། ལམ་གྱི་བདེན་པའི་རྣམ་པ་དེ་ལྟར་རྟོགས་པ་ཡེ་ཤེས་སྐད་ཅིག་བཞི་ཡིན་
ནོ། །གཉིས་པ་ནི། ཕྱིར་མི་ལྡོག་པའི་མཚན་ཉིད་དག་ཡིན་ནོ། །ཞེས་དྲང་ངོ༌། །གང་གིས་
ན། བྱང་སེམས་མཐོང་ལམ་ལ་གནས་པའི་འོ། །གང་ན། མཉམ་གཞག་གིས་བསྐྱེད་པའི་
འབྲས་བུ་བཅུ་དྲུག་སྟེ། བསྐྱེད་ཅེས་དྲང་ངོ། །གང་གིས་ན། གོང་དུ་བསྟན་པ་དེ་ལྟར་བཟོད་
པ་བརྒྱད་དང་ཤེས་པ་བརྒྱད་དོ། །མཉམ་གཞག་སྐད་ཅིག་མ་བཅུ་དྲུག་གིས་སོ། །གང་གི་ཚེ་
ན། དེ་དག་གིས་བསྡུས་པའི་ཡེ་ཤེས་འདི་རྣམས་ཡང་དག་པར་ཐོབ་ཅིང་རྫོགས་པའི་དུས་
ནའོ། །གང་ན། དག་པ་ལོ་ཀ་པ་སྟེ། གཟུང་བ་དང་འཛིན་པར་མངོན་པར་མ་ཞེན་པའི་རྣམ་
པར་ཅན་ཡིན་པས་དག་པ་རྗེས་ཐོབ་ཀྱི་སེམས་ཀྱིས་བསྡུས་པས་ལོ་ཀ་པ་གཟུགས་ལ་སོགས་པའི་
འདུ་ཤེས་ལྡོག་པ་དང་། སོགས་པ་སེམས་བརྟན་པ་ལ་སོགས་པའོ། །འདི་དག་མཉམ་གཞག་
ཏུ་བཤད་དོ། །ཞེ་ན། ཉེ་བར་བཏགས་ནས་བཤད་པས་སྐྱོན་མེད་དེ། འདོགས་པའི་རྒྱུ་ནི།
མཉམ་གཞག་རང་དང་མཐུན་པའི་འབྲས་བུ་ཡིན་པས་སོ། །བཏགས་པའི་དགོས་པ་ནི། རྣལ་
447



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
སོ་སོ་
.འབྱོར་པས་ཐོབ་པ་རྣམས་ཀྱི་རྗེས་ཐོབ་བྱ་བ་ལ་འཇུག་པའི་ལུས་ངག་གི་ཐ་སྙད་ནི། ཐམས་ཅད་
དུ་མཉམ་གཞིག་གི་རྟོགས་པ་དང་མཐུན་པ་ཁོ་ན་ཡིན་ཞེས་ཤེས་པར་བྱ་བའི་ཕྱིར་རོ། །འོ་ན།
ཁྲོ་བོ་ལ་ཞེ་སྡང་ཡོད་པར་ཐལ་ལོ། །ཞེ་ན། ཆགས་སྡང་ཅན་གྱི་སེམས་ཅན་གདུལ་བར་བྱ་བའི་
ཕྱིར་དེ་ལྟར་བསྟན་པ་ནི། གདུལ་བྱའི་དགོས་པའི་དབང་ཡིན་པས་མ་གཏོགས་སོ། །དཔུང་
བཟང་གིས་ཞུས་པ་ལས། གང་གི་རང་བཞིན་ཆགས་སྡང་རྣམས་བྲལ་ཡང་། །ཆགས་སེམས་
ཅན་ལ་ཆགས་པ་ལྟར་སྟོན་དང་། ། གདུལ་བྱའི་དོན་ཕྱིར་ཁྲོ་ལ་ཁྲོར་སྟོན་པའི། །བྱང་ཆུབ་
མཆོག་གནས་དེ་ལ་ཕྱག་འཚལ་ལོ། །ཞེས་སོ། །དངོས་ལ་གནོད་བྱེད་ནི། འདིར་སྨོས་སྐད་
ཅིག་མ་རྣམས་ཆོས་ཅན། ཇི་ལྟར་སྐྱེས་བུ་གཞན་ཕྱིར་མི་ལྡོག་པར་ཡིད་ཆེས་པར་བྱེད་པའི་
མཚན་ཉིད་དག་ཡིན་ཏེ། མིན་པར་ཐལ། མཉམ་གཞག་དངོས་མིན་པ་དེ་ལྟར་མ་ཡིན་ཏེ།
དངོས་ཡིན་པའི་ཕྱིར། ཁྱབ་པ་ཡོད་དེ། རྣལ་འབྱོར་པའི་རྒྱུད་ལ་ཡོད་པའི་མཉམ་གཞག་
རང་གིས་རིག་གི་གཞན་གྱིས་མི་རིག་པའི་ཕྱིར་རོ། །
གསུམ་པ་ལ་གསུམ་སྟེ། སྒོམ་ལམ་གྱི་ཁྱད་པར་བྱེད་ཆོས། ཁྱད་པར་གྱི་གཞི་སྒོམ་ལམ།
སྒོམ་ལམ་རྟགས་ཀྱི་དོན་བསྟན་པའོ། །དང་པོ་ལ་གསུམ་ལས། སྔ་འགྲེལ་ནི། དོན་ལ་སྐྱེ་རིམ་
གྱི་དབང་དུ་བྱས་ནས་མཐོང་ལམ་པ་དེའི་འོག་ཏུ་སྒོམ་ལམ་ལ་གནས་པའི་ཕྱིར་ལྡོག་པའི་མཚན་
ཉིད་བརྗོད་པར་རིགས་པ་ཡིན་པ་ལས། མཁས་པའི་གཞུང་ལུགས་ལས། ཁྱད་པར་དུ་བྱེད་
ཆོས་དབྱུག་པ་བློས་མ་བཟུང་བར་ཁྱད་པར་ཅན་དབྱུག་པ་ཅན་ཏུ་འཛིན་པའི་བློ་མི་སྐྱེ་བ་ཞེས་
འབྱུང་བའི་ཕྱིར། རེ་ཞིག་སྒོམ་ལམ་གྱི་ཁྱད་པར་དུ་བྱེད་ཆོས་སྟོན་ནོ། །རྩ་བ་ལ་གསུམ་སྟེ།
ཟབ་པར་བསྟན། ཟབ་པའི་ངོ་བོ། ཟབ་པར་སྒྲུབ་པའོ། །དང་པོ་ནི། བྱང་སེམས་ཀྱི་སྒོམ་
ལམ་ནི་ཆོས་ཅན། ཉན་རང་སྒོམ་ལམ་བས་ཆེས་ཆེར་ཟབ་སྟེ། གཞན་དོན་དུ་ཟབ་མོ་མངོན་
སུམ་དུ་མཐོང་ཟིན་སྒོམ་པའི་ཕྱིར་རོ། །མདོ་ནི། གནས་ཟབ་མོ་རྣམས་ལེགས་པར་བསྟན་དུ་
གསོལ། ཞེས་སོ། །གཉིས་པ་ནི། ཟབ་མོ་ནི། འཛིན་པ་དང་བྲལ་བས་སྟོང་པ་ཉིད་དང་།
སོགས་པ་གཟུང་བྱ་མེད་པས་མཚན་མེད་སོགས་སོ། །མདོ་ནི། ཟབ་མོ་ཞེས་བྱ་བ་འདི་ནི།
སྟོང་པ་ཉིད་ཀྱི་ཚིག་བླ་དགས་སོ། །ཞེས་སོ། །གསུམ་པ་ནི། སྟོང་པ་ཉིད་ལ་སོགས་པ་དེ་ནི་
ཆོས་ཅན། ཟབ་སྟེ། གཟུགས་སོགས་སུ་སྒྲོ་འདོགས་པ་དང་། གཟུགས་སོགས་ལས་གཞན་
ཡིན་ནོ། །ཞེས་སྐུར་བ་འདེབས་པའི་མཐའ་ལས་གྲོལ་བ་ཉིད་ཀྱི་ཕྱིར་རོ། །མདོ་ནི། གཟུགས་
448



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཀྱི་དེ་བཞིན་ཉིད་དེ་ལ་གཟུགས་མེད། གཟུགས་ལས་གུད་ནའང་དེ་བཞིན་ཉིད་མེད་དེ།
གཟུགས་ཀྱི་དེ་བཞིན་ཉིད་དེ་ལྟ་བུའོ། །ཞེས་སོ། །འགྲེལ་པ་ལ་གསུམ་ལས། ཟབ་པར་བསྟན་
པ་ནི། བྱང་སེམས་ཀྱི་སྒོམ་པའི་ལམ་ཆོས་ཅན། ཟབ་པ་ཡིན་ནོ། །ཟབ་མོ་མངོན་སུམ་གྱིས་
མཐོང་ཟིན་སྒོམ་པ་ཉིད་དང་ལྡན་པའི་ཕྱིར་རོ། །ཟབ་པའི་ངོ་བོ་ནི། སྟོང་པ་ཉིད་དང་།
སོགས་པ་ཡང་དག་པའི་མཐའི་བར་ཡིན་ནོ། །ཟབ་པར་སྒྲུབ་པ་ནི། སྟོང་ཉིད་སོགས་དེ་ནི་
ཆོས་ཅན། ཟབ་མོ་སྟེ། སྟོང་པ་ཉིད་ལ་སོགས་པའང་གཟུགས་སོགས་ཀྱི་ངོ་བོར་མེད་པས་གོ་
རིམ་བཞིན་དུ་སྒྲོ་འདོགས་པ་ལས་གྲོལ་ཞིང་སྟོང་པ་ཉིད་ལ་སོགས་པ་གཟུགས་སོགས་ལས་
གཞན་པ་ཡང་མ་ཡིན་པས་སྐུར་བའི་མཐའ་ལས་གྲོལ་བའི་ཕྱིར་རོ། །
གཉིས་པ་ལ་གསུམ་སྟེ། སྒོམ་ཚུལ། ཚུལ་དེ་ལྡན་གྱི་དབྱེ་བ། ཕྱེ་བའི་བྱེད་པའོ། །དང་
པོ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་ཁྱད་པར་བྱེད་ཆོས་བསྟན་ནས་ཁྱད་པར་གྱི་གཞི་
སྟོན་ནོ། །རྩ་བ་ནི། ངེས་འབྱེད་ཡན་ལག་དང། མཐོང་ལམ་དང་། སྒོམ་ལམ་དེ་དག་གིས་
རྟོགས་པའི་དོན་ལ་ཐོས་པའི་ཤེས་རབ་ཀྱིས་ཡང་དང་ཡང་དུ་སེམས་པ་དང་། བསམ་པས་ཡང་
ཡང་འཇལ་བ་དང་། སྒོམ་པས་ཡང་ཡང་ངེས་པར་རྟོག་པ་སྒོམ་པའི་ལམ་སྟེ། མདོ་ནི། གནས་
ཟབ་མོ་འདི་དག་ལ་སེམས་པར་འགྱུར། འཇལ་བར་འགྱུར། ངེས་པར་རྟོགས་པར་འགྱུར་
རོ། །ཞེས་སོ། །འགྲེལ་པ་ལ། ངེས་པར་འབྱེད་པའི་ཡན་ལག་དང་། སོགས་པ་མཐོང་ལམ།
སྒོམ་ལམ་གསུམ་ལ་ཐོས་པའི་ཤེས་རབ་བམ། ཏིང་ངེ་འཛིན་གྱི་སྦྱོར་བ་ལས་བྱུང་བའི་ཤེས་རབ་
ཀྱིས་ངེས་པར་མཐོང་བའི་དོན་ཡང་དང་ཡང་དུ་སེམས་པ་དང་། བསམ་བྱུང་ངམ་དངོས་གཞི་
ལས་བྱུང་བའི་ཤེས་རབ་ཀྱིས་ངེས་པར་མཐོང་བའི་དོན་ཡང་ཡང་འཇལ་བ་དང་། བསྒོམས་པ་
ལས་བྱུང་བའི་ཤེས་རབ་བདག་གམ། ཏིང་ངེ་འཛིན་གྱི་རྗེས་ལས་བྱུང་བའི་ཤེས་རབ་ཀྱིས་ངེས་
པར་རྟོག་པ་ནི། སྒོམ་ལམ་མོ། །སྒོམ་ལམ་དེ་ཉིད་ཡུལ་ཇི་ལྟར་ཡིན་ཞེ་ན། རྒྱུན་ཆགས་པ་
ཡིན་པའི་ཕྱིར་ཕྱི་མ་ཕྱི་མའི་ཡུལ་སྔ་མ་སྔ་མ་ཡིན་ནོ། །
གཉིས་པ་ལ་གཉིས་ཏེ། དགུར་དབྱེ་བ་དང་། གྲངས་ཉུང་བའི་རྩོད་སྤང་ངོ་། །དང་པོ་
ལ་གསུམ་ལས། སྔ་འགྲེལ་ནི། སྒོམ་ལམ་དེ་ལ་རྣམ་པའི་དབྱེ་བ་དུ་ཞིག་ཡོད་ཅེ་ན། རྩ་བ་ལ།
བཞེད་དོ། །ཞེས་དྲང་ངོ་། །གང་ན། སྒོམ་ལམ་དེ་ནིའོ། །ཇི་ལྟར་ན། རྣམ་པ་དགུར་རོ།
དེའི་རྒྱུ་མཚན་ནི། སྒོམ་ལམ་ཆུང་ངུ་དང་། འབྲིང་དང་། ཆེན་པོ་རྣམས་རྩ་བའི་རྣམ་པ་ཡིན་
449



༄༅ །།དཔལ་ལྡན་ས་སྐྱ་པའི་པ།སུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ལ། དེ་ཉིད་ལ་ཆུང་ངུའི་ཆུང་ངུ་དང་། སོགས་པ་ཆུང་ངུའི་འབྲིང་། ཆུང་ངུའི་ཆེན་པོ། འབྲིང་
གི་ཆུང་ངུ་། འབྲིང་གི་འབྲིང་། འབྲིང་གི་ཆེན་པོ། ཆེན་པོའི་ཆུང་ངུ་། ཆེན་པོའི་འབྲིང་།
ཆེན་པོའི་ཆེན་པོའི་དབྱེ་བ་ཡིས་ཡན་ལག་གི་རྣམ་པ་དགུ་ཡོད་པས་སོ། །དེ་ལྟར་དགུ་པོ་བསྐལ་
པ་གྲངས་མེད་གཉིས་སུ་རྒྱུན་ཆགས་པ་ཡིན་པའི་ཕྱིར་རོ། །དེའི་སྤང་བྱ་སྒོམ་སྤང་ཆེན་པོའི་ཆེན་
པོ་ནས་ཆུང་ངུའི་ཆུང་ངུའི་བར་རྣམ་པ་དགུ་ནི། རྒྱ་དཔེ་ལ་ཡང་གི་སྒྲ་ཡོད་པས་བསྡུས་པར་ཤཱནྟི་
པོས་བཤད་དོ། །མདོ་ནི། ཡུམ་དང་མ་བྲལ་བ་དེ་ལྟ་དེ་ལྟར་གྲངས་མེད་ཚད་མེད་གཞལ་དུ་
མེད་པའི་བསོད་ནམས་འཕེལ་བར་འགྱུར་རོ། །ཞེས་སོ། །འགྲེལ་པ་ལ། འབྱུང་ཞེས་དྲང་
ངོ༌། །གང་ན། སྒོམ་ལམ་རྣམ་པ་དགུའོ། ། གང་དུ་ན། ཐབས་མཁས་པའི་སྟོབས་ཀྱིས་
འདོད་པ་ཁམས་དང་། སོགས་པ་བསམ་གཏན་བཞི། གཟུགས་མེད་བཞི་སྟེ། རྟེན་པ་ཁམས་
གསུམ་ས་དགུ་དག་ཏུའོ། །གང་གི་སྒོ་ནས་ན། དོན་དམ་པར་ཆོས་ཐམས་ཅད་སྟོང་པ་ཉིད་ཀྱི་
མཚན་ཉིད་ཀྱི་རྣམ་པ་མངོན་སུམ་དུ་རྟོགས་ཟིན་སྒོམ་པའི་སྒོ་ནས་སོ། །ཇི་ལྟར་ན། ས་དགུ་ལ་
སྒོམ་ལམ་དགུ་པོ་གྲངས་བཞིན་དུ་བར་ཆད་མེད་ལམ་གྱི་བར་དུ་རྒྱུན་ཆགས་སུའོ། །དགུ་འབྱུང་
བའི་རྒྱུ་མཚན་ནི། གོང་དུ་བསྟན་པ་དེ་ལྟར་རྣམ་རྟོག་དགུའི་གཉེན་པོའི་དབྱེ་བའང་དགུ་ཡོད་
པའི་ཕྱིར་རོ། །ལས་ནི། རྒྱུ་མཚན་ནོ། །སྤང་གཉེན་གྱི་དབྱེ་བ་དགུ་གང་ཞེ་ན། སྒོམ་སྤང་
རྣམ་རྟོག་ཆེན་པོ་དང་། འབྲིང་དང་། ཆུང་ངུ་སྟེ། གསུམ་པོ་རྣམས་རེ་རེ་ཞིང་ཆེན་པོ་དང་།
འབྲིང་དང་། ཆུང་ངུའི་བྱེ་བྲག་གིས་བསྒྱུར་བས་ཐ་དད་པ་དགུ་ཡོད་པའི་ཕྱིར་རྟོག་པ་དེ་དག་གི་
གཉེན་པོ་སྒོམ་ལམ་ཆུང་ངུ་དང་། འབྲིང་དང་། ཆེན་པོ་སྟེ། རྩ་བ་རྣམ་པ་གསུམ་པོ་རྣམས་
ཀྱང་རེ་རེ་ཞིང་ཆུང་ངུ་དང་། འབྲིང་དང་། ཆེན་པོའི་བྱེ་བྲག་གིས་ཐོ་དད་པ་དགུ་ཡོད་པའི་
ཕྱིར་རོ། །དེའི་རྒྱུ་མཚན་ཡང་། ཐོག་མ་ཁོ་ནར་ལམ་ཆེན་པོ་མི་འབྱུང་བའི་ཕྱིར་རམ། ལམ་
ཆེན་པོ་སྐྱེས་པ་ན་ཉོན་མོངས་ཆེན་པོ་མི་སྲིད་པའི་ཕྱིར་རོ། །དཔེར་ན། མུན་པ་ཤིན་ཏུ་ཆེན་པོ་
ནི། སྣང་བ་ཆུང་ངུས་སེལ་ལ། མུན་པ་ཆུང་ངུ་ནི། སྣང་བ་ཆེན་པོས་སེལ་བ་བཞིན་ནོ། །འོ་
ན། སྒོམ་ལམ་བཅོ་བརྒྱད་དུ་འགྱུར་ཏེ། ཉོན་སྒྲིབ་དགུ་ཡོད་པའི་ཕྱིར་རོ། །ཞེ་ན། སྐྱོན་མེད་
དེ། ཉོན་སྒྲིབ་ཀྱང་རྟོག་པའི་ནང་དུ་འདུས་པའི་ཕྱིར་ཏེ། རྒྱུན་འགྲེལ་ལས། བྱང་སེམས་
རྣམས་ཀྱི་ཉོན་མོངས་པ་ནི། རྣམ་པར་རྟོག་པའོ། །ཞེས་འབྱུང་བའི་ཕྱིར་རོ། །
གཉིས་པ་ལ། རྩོད་ལན་གཉིས་ལས། དང་པོ་ནི། བྱང་སེམས་ཀྱི་སྒོམ་ལམ་ཆོས་ཅན།:::
།
450



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
བྱེ་བྲག་དགུ་པས་རྣམ་པ་མང་བ་མ་ཡིན་ནམ་སྟེ། མང་བར་ཐལ། དེའི་འབྲས་བུ་དགུ་པས་
མང་བའི་ཕྱིར། རྟགས་གྲུབ་སྟེ། རྒྱལ་བའི་ཡུམ་རྒྱས་བསྡུས་དེ་དང་དེ་ལས། སྒོམ་ལམ་གྱི་རྣམ་
པ་རེ་རེའི་དབང་དུ་མཛད་དེ། འབྲས་བུ་བརྗོད་པར་བྱེད་པ་དོན་ཐ་དད་པ་ཅན། བསོད་
ནམས་ཀྱི་འབྲས་བུ་གྲངས་མེད་པ་དང་། གཞལ་དུ་མེད་པ་དང་། ཚད་མེད་པ་སྐྱེ་བར་གསུངས་
པའི་ཕྱིར་རོ། །ཁྱབ་པ་ཡོད་དེ། འབྲས་བུའི་འཕེལ་འགྲིབ་རྒྱུའི་རྗེས་སུ་བྱེད་པའི་ཕྱིར་རོ། །
འདོད་ན། ཇི་ལྟར་རྣམ་པ་དགུ་ཞེས་བྱ་སྟེ། དགུར་གྲངས་ངེས་པ་ཉམས་སོ། །ཞེ་ན། ལན་ལ་
གཉིས་ལས། རྩ་བ་ལ་གཉིས་ཏེ། དོན་དམ་དུ་རྟགས་མ་གྲུབ་དང་། ཀུན་རྫོབ་ཏུ་ཁྱབ་པ་མ་
གྲུབ་པའོ། །དང་པོ་ལ། ཐ་དད་བྱ་བར་བཟོད་པ་མ་ཡིན་ནོ། །ཞེས་དྲང་ངོ། །གང་གིས་ན།
བསོད་ནམས་གྲངས་མེད་པ་དང་། སོགས་པ་གཞལ་མེད་ཚད་མེད་དུ་བསྟན་པ་རྣམས་ཀྱིས་
སོ། །གང་ལ་ལྟོས་ཏེ་ན། དམ་པའི་དོན་སྤྲོས་བྲལ་ལ་ལྟོས་ཏེའོ། །མདོ་ནི། ཆོས་དེ་དག་ལ་
དོན་དམ་ཡི་གེས་ཐ་དད་དུ་བྱ་བ་མི་དམིགས་སོ། །ཞེས་སོ། །གཉིས་པ་ནི། བཞེད་ཅེས་དྲང་
ངོ་། །གང་ན། བསོད་ནམས་གྲངས་མེད་ལ་སོགས་བསྟན་པ་དེ་དག་གོ །གང་ལ་ལྟོས་ཏེ་ན།
ཀུན་རྫོབ་ཏུ་ནིའོ། །ཇི་ལྟར་ན། དེ་བཞིན་གཤེགས་པའི་ཐུགས་བརྩེ་བའི་རྒྱུ་མཐུན་པས་
བསྟན་པར་རོ། །གང་གིས་ན། ཐུབ་པས་སོ། །མདོ་ནི། རབ་འབྱོར། འོན་ཀྱང་བརྗོད་དུ་
མེད་པའི་དོན་ལ་དེ་བཞིན་གཤེགས་པས་གྲངས་མེད་པ་ཞེས་བྱ་བའམ། གཞལ་དུ་མེད་པ་ཞེས་
བྱ་བའམ། ཚད་མེད་པ་ཞེས་བྱ་བར་མངོན་པར་བརྗོད་པ་འདི་ནི། དེ་བཞིན་གཤེགས་པའི་
ཐུགས་རྗེ་ཆེན་པོའི་རྒྱུ་མཐུན་གྱིས་བསྟན་པའོ། །ཞེས་སོ། །
འགྲེལ་པ་ལ་གཉིས་ལས། དང་པོ་ནི། བཟོད་པ་མ་ཡིན་ནོ། །ཞེས་དྲང་ངོ་། །གང་ལ་
ན། སྒོམ་པའི་ལམ་སྟོང་པ་ཉིད་ལ་སོགས་པ་སྔར་ཇི་སྐད་བཤད་པའི་ཟབ་མོའི་མཚན་ཉིད་ཅན་
ལའོ། །གང་གིས་ན། བསོད་ནམས་གྲངས་མེད་པ་དང་། གཞལ་དུ་མེད་པ་དང་། ཚད་མེད་
པ་བསྟན་པའི་ཚིག་ཏུ་བརྗོད་པའི་ངོ་བོ་རྣམས་ཀྱིས་ནིའོ། །གང་ལ་ལྟོས་ཏེ་ན། དོན་དམ་པར་
ནིའོ། །གང་ན། གྲངས་མེད་པ་ལ་སོགས་པ་གསུམ་ཐ་དད་པ་ཉིད་ཀྱི་ངོ་བོར་དབྱེ་བ་བྱ་བར་
རོ། །དེའི་རྒྱུ་མཚན་ནི། དོན་དམ་པར་སྒྲུབ་པའི་སྒོ་ནས་ཐ་དད་གསུམ་མེད་ཀྱང་ལོགས་
གྲངས་ཡོད་སོགས་ལས་ལོག་པའི་ལྡོག་པ་ཐ་དད་ལ་ལྟོས་ནས་ཉེ་བར་བསྐྱེད་པ་སྟེ། ཐ་དད་དུ་
རྣམ་གཞག་བྱས་པའི་ཐ་དད་དེ། དོན་གཅིག་ལ་རབ་ཏུ་སྦྱོར་བ་ཡིན་པའི་ཕྱིར་རོ། །གཉིས་པ་
451



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ནི། བཞེད་ཅེས་དྲང་ངོ་། །གང་ན། ཐུགས་རྗེའི་རྒྱུ་མཐུན་གྱིས་བཤད་པའི་ཆོས་ཀྱི་དབྱིངས་
ཀྱི་ངོ་བོ་ཉིད་གྲངས་མེད་ལ་སོགས་ཇི་སྐད་བཤད་ཅིང་བསྟན་པ་དེ་དག་གོ །གང་ལ་ལྟོས་ཏེ་ན།
ཐ་སྙད་ཀུན་རྫོབ་ཏུ་སྒྲོ་བཏགས་སེལ་བའི་དགོངས་པ་ལ་ལྟོས་ཏེའོ། །གང་གི་དོན་དུ་ན། བྱིས་
པའི་སྐྱེ་བོ་རྣམས་ལ་འབྲས་བུ་ཆེན་པོ་རྣམ་མཁྱེན་གྱི་ཡེ་ཤེས་གྲངས་མེད་སོགས་སྐྱེ་བ་རབ་ཏུ་
སྟོན་པ་ཉིད་ཀྱིས་རྒྱུ་ལ་བྲོད་པ་བསྐྱེད་པའི་དོན་དུ་འོ། ། ཇི་ལྟར་ན། དམིགས་པ་མེད་པའི་
ཐུགས་རྗེ་ཆེན་པོའི་རང་བཞིན་གྱིས་ཆོས་ཀྱི་དབྱིངས་ལ་གྲངས་ལ་སོགས་པ་མེད་པ་བཞིན་དུ་
དེའི་རྒྱུ་མཐུན་པར་གྱུར་བ་སྟེ། དེ་དང་ཆ་མཐུན་པའམ་འབྲས་བུ་ཡིན་པར་རོ། །གང་གིས་ན།
དེ་བཞིན་གཤེགས་པས་སོ། །དེས་ན་སྒོམ་ལམ་མང་པོ་ཉིད་དུ་ཐལ་བར་མི་འགྱུར་རོ། །
གཉིས་པ་ལ་གསུམ་སྟེ། རྩོད་པ་དང་། ལན་དང་། ལན་ལ་རྩོད་སྤང་ངོ་།དང་པོ་ལ་
གསུམ་སྟེ། སྔ་འགྲེལ་ནི། སྒོམ་ལམ་ཆོས་ཅན། བསྒོམས་ཀྱང་ཉམས་བསྐྱེད་ཅུང་ཟད་ཀྱང་མི་
བྱེད་པ་ཁོ་ནར་ཐལ། གོམས་པ་ཕུལ་དུ་བྱུང་བ་བྱར་མེད་པ་མ་ཡིན་ནམ་སྟེ། ཡིན་པ་དེའི་ཕྱིར་
རོ། །རྟགས་གྲུབ་སྟེ། ཆོས་ཐམས་ཅད་སྟོང་པ་ཉིད་ཀྱི་མཚན་ཉིད་ཡིན་པས་སོ། །སྙམ་པའི་
སྐྱེ་བོ་བློ་དམན་པའི་ངོར་དོགས་པ་བསུས་ནས་དྲིས་པའི་ལན་དུ། རབ་འབྱོར། ཆོས་ཐམས་
ཅད་བརྗོད་དུ་མེད་པའོ། །ཞེས་རྟགས་དང་། བརྗོད་དུ་མེད་པའི་དོན་ལ་ནི། འཕེལ་བའམ་
འགྲིབ་པ་མེད་དོ། །ཞེས་ཁྱབ་པ་ཞལ་གྱིས་བཞེས་ནས། བཅོམ་ལྡན་འདས། དེས་ན་སྦྱིན་
པའི་ཕར་ཕྱིན་ཡང་འཕེལ་བའམ་ཡོངས་སུ་འགྲིབ་པ་མ་མཆིས་པར་འགྱུར་རོ། །ཞེས་རྩོད་པ་
བཀོད་དོ། །རྩ་བ་ནི། སྒོམ་ཞེས་བྱ་བའི་ལམ་གྱིས་ནི་ཆོས་ཅན། བསྒོམས་ཀྱང་སྤང་བྱ་དགུ་པོ་
ཅི་ཞིག་ཉམས་ཤིང་གཉེན་པོ་དགུ་པོ་ཅི་ཞིག་ཐོབ་སྟེ། ཉམས་ཐོབ་མེད་པར་ཐལ། སྒོམ་ལམ་
དངོས་པོ་བརྗོད་དུ་མེད་པའི་ཕྱིར། བརྗོད་དུ་མེད་པ་ལ་སྤང་བྱ་ཉམས་པ་དང་གཉེན་པོ་འཕེལ་
བར་མི་རུང་བས་ཁྱབ་པ་ཁས་བླངས། འདོད་ན་འཚང་རྒྱ་བའི་སྐལ་བ་མེད་པར་འགྱུར་རོ། །
འགྲེལ་པ་ལ་གཉིས་ཏེ། ཐལ་བ་དང། ཆོས་གསུམ་མོ། །དང་པོ་ནི། སྒོམ་པ་ཞེས་བྱ་བའི་ལམ་
ཆོས་ཅན། དེས་སྤང་བྱ་མི་མཐུན་ཕྱོགས་ཀྱི་ངོ་བོ་ནི་ཅི་ཞིག་བོར། གཉེན་པོ་རྣམ་བྱང་ནི་ཅི་
ཞིག་ཐོབ་སྟེ། བོར་ཐོབ་མེད་པར་ཐལ། བརྗོད་དུ་མེད་པ་དེ་བས་ན་སྟེ། དེའི་ཕྱིར་རོ། །
གཉིས་པ་ལ། རྟགས་སྒྲུབ་ནི། སྒོམ་པ་ལམ་གྱི་དངོས་པོ་ཆོས་ཅན། ཡང་དག་པར་ན།
སྒོམ་ལམ་དེ་ཉིད་དང་། གཞན་ཉིད་དང་། གཉིས་ཀ་དང་། གཉིས་ཀ་མིན་པ་ཉིད་དུ་བརྗོད་ག
འ
452



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དུ་མེད་པ་ཡིན་ཏེ། རང་བཞིན་གྱིས་ངོ་བོ་ཉིད་མེད་པ་ཉིད་ཀྱི་ཕྱིར་རོ། །རྟགས་དེ་གྲུབ་སྟེ།
ལམ་དེ་དོན་དམ་པར་ཆོས་ཉིད་ཀྱི་རང་གི་ངོ་བོར་འདོད་པའི་ཕྱིར་རོ། །ཁྱབ་སྒྲུབ་ནི། བརྗོད་
དུ་མེད་པ་ལ། མི་མཐུན་པའི་ཕྱོགས་དག་གོ་རིམ་བཞིན་དུ་འབྲལ་བ་དང་གཉེན་པོ་དག་སྐྱེ་བར་
མི་རུང་བས་ཁྱབ་སྟེ། བསྒོམས་ཀྱང་སྒོམ་པ་ཕུལ་དུ་ཕྱིན་པ་བྱར་མེད་པའི་ཕྱིར་རོ། །བསལ་བ་
ནི། སྒོམ་ལམ་ཆོས་ཅན། སྤང་བྱའི་གཉེན་པོར་ཉེ་བར་དགོད་ཅིང་བསྒོམ་པར་མི་བྱ་བ་ཁོ་ནར་
ཐལ། བོར་ཐོབ་ཅུང་ཟད་ཀྱང་མི་བྱེད་པའི་ཕྱིར་རོ། །ཞེ་ན། ལན་ལ་གསུམ་ལས། སྔ་འགྲེལ་
ནི། དེ་ལྟའི་སྐྱོན་ཡོད་པ་མ་ཡིན་ཏེ། མེད་ཚུལ་འདི་ལྟར་རོ། །རྩ་བ་ལ། ཀུན་རྫོབ་ཏུ་བོར་
ཐོབ་མེད་པར་ཐལ་བ་ལ། ཁྱབ་པ་མ་གྲུབ་སྟེ། བླ་ན་མེད་པའི་བྱང་ཆུབ་སྤྲོས་པ་མེད་ཀྱང་ཀུན་
རྫོབ་ཏུ་གདུལ་བྱའི་དོན་ཇི་ལྟ་བར་སྒྲུབ་པ་དེ་བཞིན་དུ་སྒོམ་ལམ་འདི་ནི་དོན་དམ་པར་བརྗོད་དུ་
མེད་པ་ཡིན་ཡང་ཀུན་རྫོབ་ཏུ་འདོད་པའི་དོན་སྒྲུབ་པར་བྱེད་དོ། །མདོ་ནི། བྱང་ཆུབ་ཇི་ལྟ་བ་
དེ་བཞིན་དུ་ཡོངས་སུ་བསྔོ་འོ། །ཞེས་སོ། །དོན་དམ་པར་ན་ཐལ་བ་དེ་འདོད་དེ། བྱང་ཆུབ་
ཀྱི་མཚན་ཉིད་སྤྲོས་བྲལ་དེ་བཞི་ནི་དེ་ཡིན་པ་བཞིན་དུ་སྒོམ་ལམ་དེ་ཡང་སྤྲོས་བྲལ་དེ་བཞིན་ཉིད་
དེའི་མཚན་ཉིད་ཅན་ཡིན་པས་བོར་ཐོབ་མེད་པར་བཞེད་དེ། མདོ་ནི། ཆོས་ཐམས་ཅད་ཀྱི་དེ་
བཞིན་ཉིད་ཇི་ལྟ་བ་དེ་བཞིན་དུ་བླ་མེད་རྫོགས་པའི་བྱང་ཆུབ་བོ། །ཞེས་སོ། །འགྲེལ་པ་ལ།
ཀུན་རྫོབ་ཏུ་མ་ངེས་པ་དང་། དོན་དམ་དུ་འདོད་པ་གཉིས་སོ། །དང་པོ་ལ། དཔེ་དོན་གཉིས་
ལས། དཔེ་ནི། སྒྲུབ་པར་བྱེད་ཅེས་དྲང་ངོ་། ། ཇི་ལྟར་ཏེ། དཔེར་ནའོ། ། གང་གིས་ན།
འཕེལ་འགྲིབ་ཀྱི་ཁྱད་པར་དུ་བྱར་མེད་པའི་ཆོས་ཉིད་དེ་བཞིན་ཉིད་ཀྱི་མཚན་ཉིད་ཅན་གྱི་བྱང་
ཆུབ་གཟུང་འཛིན་གྱི་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཆོས་ཀྱི་སྐུ་དང་། སོགས་པ་ངོ་བོ་
ཉིད་ཀྱི་སྐུའི་རང་བཞིན་གྱི་སངས་རྒྱས་ཀྱི་བདག་པོའི་རྐྱེན་ཙམ་གྱིས་སོ། །གང་ན། གདུལ་
བྱའི་སྐྱེ་བོ་རྣམས་ཀྱི་མངོན་པར་འདོད་པའི་དོན་ནོ། །གང་གི་སྒོ་ནས་ན། གདུལ་བྱ་རང་རང་
གི་བསོད་ནམས་དང་ཡེ་ཤེས་ཀྱི་ཚོགས་ཆེ་ཆུང་གི་རྗེས་སུ་མཐུན་པར་ཚོགས་ཆེ་བ་ལ་ལོངས་སྐུ།
ཆུང་བ་ལ་སྤྲུལ་སྐུ་སོགས་དོན་ཁྱད་པར་ཅན་སྣང་བའི་སེམས་བསྐྱེད་པའི་སྒོ་ནས་སྒྲུབ་སྟེ། དཔེ་
དེ་བཞིན་དུའོ། །དོན་ནི། ཆོས་ཉིད་མངོན་སུམ་དུ་མཐོང་ཟིན་བསྒོམས་པས་གློ་བུར་གྱི་ཉོན་
མོངས་པའི་དྲི་མ་དང་བྲལ་བའི་སྒོ་ནས་ཆོས་ཉིད་མངོན་སུམ་དུ་བྱས་པའི་ལམ་འདི་ཡང་དོན་
དམ་པར་སྤྲོས་བྲལ་དེ་བཞིན་ཉིད་ཀྱི་མཚན་ཉིད་ཡིན་པས་བོར་ཐོབ་མེད་ཀྱང་ཀུན་རྫོབ་ཏུ་
453



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་ད་གུ་པ།
.མངོན་པར་འདོད་པའི་དོན་གྱི་བྱ་བ་སྤང་བྱ་ཉམས་པ་དང་གཉེན་པོ་སྐྱེད་པར་བྱེད་དོ། །གཉིས་
པ་ནི། དོན་དམ་པར་ནི་སྤང་བྱ་ཉམས་པ་དང་། གཉེན་པོ་འཕེལ་བ་དགག་པའི་ཚུལ་དུ་བཞེད་
པས་དེའི་ཚེ་ཅི་ལ་ཡང་སྦྱོར་བ་མེད་པ་ཉིད་དེ་ཁོ་ན་ལ་སྦྱོར་བ་ཡིན་པས་མི་འདོད་པ་སྒྲུབ་པའི་
ཉེས་པ་མེད་དོ། །
གསུམ་པ་ལ་རྩོད་ལན་གཉིས་ཀྱི་རྩོད་པ་ལ་གསུམ་ལས། སྔ་འགྲེལ་ནི། ཀུན་རྫོབ་ཏུ་
འདོད་པའི་དོན་སྒྲུབ་པ་དེ་ལྟ་ཡིན་ནའང་སེམས་བསྐྱེད་ཀྱིས་ཀུན་རྫོབ་ཏུ་ཡང་བྱང་ཆུབ་བསྐྱེད་
པའི་དོན་བྱེད་པར་མི་རུང་སྙམ་པའི་དོགས་པ་བསུ་བའི་རྩོད་པ་བསྟན་པའོ། །རྩ་བ་ལ།
སེམས་བསྐྱེད་ནི་ཆོས་ཅན། བྱང་ཆུབ་བསྐྱེད་པ་མེད་པར་ཐལ། སྔ་མས་བྱང་ཆུབ་བསྐྱེད་པར་
རིགས་པ་མིན་ཞིང་། ཕྱི་མས་ཀྱང་བསྐྱེད་པ་མ་ཡིན་པའི་ཕྱིར་རོ། །མདོ་ནི། སེམས་དང་པོ་
བསྐྱེད་པ་ཡང་སླད་མ་བསྐྱེད་པ་དང་མི་འགྲོགས་སོ། །སེམས་སླད་མ་བསྐྱེད་པ་ཡང་སེམས་དང་
པོ་བསྐྱེད་པ་དང་མི་འགྲོགས་ཏེ། བཅོམ་ལྡན་འདས། དེ་ལྟར་སེམས་དང་སེམས་ལས་བྱུང་
བའི་སེམས་རྣམས་མི་འགྲོགས་ན། ཇི་ལྟར་དགེ་བའི་རྩ་བ་རྣམས་གསོག་པར་འགྱུར། དགེ་
བའི་རྩ་བ་མ་བསགས་པར་ནི་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་
བར་མི་ནུས་སོ། །ཞེས་སོ། །འགྲེལ་པ་ལ་གཉིས་ཏེ། ཐལ་བ་དགོད་པ་དང། དེའི་རྟགས་
སྒྲུབ་པའོ། །དང་པོ་ནི། དོན་ཁྱད་པར་ཅན་སྣང་བའི་སེམས་བསྐྱེད་པ་ཆོས་ཅན། དེའི་སྒོ་
ནས་བྱང་ཆུབ་བསྐྱེད་པའི་དོན་ཇི་ལྟར་བྱེད་དེ། མི་བྱེད་པར་ཐལ། སེམས་སྔ་ཕྱི་རེ་རེས་མི་
སྐྱེད། མང་པོ་གཅིག་ཅར་འབྱུང་བས་མི་སྐྱེད། མང་པོ་རིམ་གྱིས་འབྱུང་བས་ཀྱང་མི་སྐྱེད་པ་དེ་
བས་ན་སྟེ། དེའི་ཕྱིར་རོ། །གཉིས་པ་ལ། རྟགས་མ་གྲུབ་བོ། །ཞེ་ན། དེ་སྒྲུབ་པ་ལ་གསུམ་
སྟེ། སྔ་ཕྱི་རེ་རེས་དང་། མང་པོ་གཅིག་ཅར་འབྱུང་བས་དང་། མང་པོ་རིམ་གྱིས་འབྱུང་བས་
མི་སྐྱེད་པར་བསྟན་པའོ། །དང་པོ་ནི། སེམས་བསྐྱེད་ཆོས་ཅན། སྔ་ཕྱི་རེ་རེས་བྱང་ཆུབ་སྐྱེད་
པར་ནི་རིགས་པ་མ་ཡིན་ནོ། །སྔ་མ་ལ་བྱང་ཆུབ་སྒྲུབ་བྱེད་རྣམ་མཁྱེན་ཉིད་ལ་སོགས་པ་སེམས་
བསྐྱེད་ཕྱི་མ་ལ་སྣང་བའི་དོན་མཐའ་དག་མི་སྣང་བའི་ཕྱིར་དང་། ཕྱི་མར་གྱུར་པའི་བྱང་ཆུབ་ཀྱི་
སེམས་རེ་རེ་ལ་སངས་རྒྱས་ཀྱི་བྱང་ཆུབ་སྒྲུབ་པར་བྱེད་པའི་དྲན་པ་ཉེར་གཞག་སོགས་སེམས་
བསྐྱེད་སྔ་མ་ལ་སྣང་བའི་དོན་ཐམས་ཅད་མི་སྣང་བའི་ཕྱིར་རོ། །
གཉིས་པ་ནི། འདོད་པའི་དོན་བྱང་ཆུབ་སྒྲུབ་པར་བྱེད་པའི་ཆོས་སུ་སྣང་བའི་སེམས་་
454



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བསྐྱེད་ཆོས་ཅན། དུས་གཅིག་ཅར་དུ་སེམས་བསྐྱེད་སྐད་ཅིག་མ་མང་པོ་འབྱུང་བ་ཉིད་ཀྱིས་
ཀྱང་བྱང་ཆུབ་སྐྱེད་པ་མ་ཡིན་ཏེ། སེམས་བསྐྱེད་དུ་མ་དུས་གཅིག་པར་འབྱུང་བ་མི་སྲིད་པའི་
ཕྱིར་རོ། །རྟགས་གྲུབ་སྟེ། སེམས་ཅན་རྣམས་ནི། རྣམ་པར་ཤེས་པའི་རྒྱུད་རེ་རེ་བའོ། །ཞེས་
རྒྱན་འགྲེལ་ལས་འབྱུང་བས་སོ། །འདི་རྣམ་ཤེས་གཅིག་པུར་སྨྲ་བ་དང་མཐུན་པའམ། ཡང་ན།
རིགས་མཐུན་དུ་མ་མེད་པ་ལ་དགོངས་སོ། ། གསེར་གླིང་པ་ནི། རྟོག་པ་དུ་མ་མེད་པ་ལ་
དགོངས་སོ། །ཞེས་སོ། །གསུམ་པ་ནི། བླ་ན་མེད་པའི་སངས་རྒྱས་ཀྱི་བྱང་ཆུབ་སྒྲུབ་པར་བྱེད་
པ་དྲན་པ་ཉེ་བར་གཞག་པ་དང་། སོགས་པ་ཡང་དག་པར་སྤོང་བ་ལ་སོགས་ནས་སངས་རྒྱས་
ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་རྟོགས་ཤིང་ཤེས་པར་འགྱུར་བའི་རང་གི་ངོ་བོ་རིམ་གྱིས་
འབྱུང་བའི་སེམས་བསྐྱེད་ཆོས་ཅན། སེམས་སྔ་ཕྱི་རིམ་གྱིས་འབྱུང་བར་འགྱུར་བའི་མང་པོ་ཉིད་
ཀྱིས་ཀྱང་བྱང་ཆུབ་སྐྱེད་པ་མ་ཡིན་ཏེ། སེམས་བསྐྱེད་སྔ་ཕྱི་རྣམས་ཕན་ཚུན་འབྲེལ་པ་སྟེ། ཕྲད་
ཅིང་ཚོགས་པ་མེད་པའི་ཕྱིར་རོ། །རྟགས་གྲུབ་སྟེ། ཕྱི་མ་དེ་བྱུང་མ་ཐག་ཏུ་སྔ་མ་དེ་ཕྱི་མ་ལ་
རྗེས་སུ་འགྲོ་བ་མེད་པ་ཉིད་དུ་འཇིག་པས་སོ། །ཞེ་ན། གཉིས་པ་ལ་གསུམ་ལས། སྔ་འགྲེལ་
ནི། རྩོད་པ་དེ་ནི་ཡང་དག་པ་མ་ཡིན་པས་དེའི་ལན་སྟོན་ནོ། །རྩ་བ་ལ། མེ་ལྕེས་སྡོང་བུ་
བསྲེག་པ་མེད་པར་ཐལ། མེ་ལྕེའི་སྐད་ཅིག་དང་པོ་ཁོ་ནས་དང་། ཕྱི་མ་ཁོ་ནས་དང་། མང་པོ་
གཅིག་ཅར་འབྱུང་བས་དང་། མང་པོ་རིམ་གྱིས་འབྱུང་བས་མི་བསྲེག་པའི་ཕྱིར་གསུངས་པ་ལ།
ལྟོས་མེད་དུ་མི་བསྲེག་པར་ཐལ་བར་འདོད། ལྟོས་ནས་མི་བསྲེག་པར་ཐལ་བ་ལ། ཁྱབ་པ་མེད་
དེ། མར་མེའི་སྐད་ཅིག་རྣམས་ལྟོས་མེད་དུ་མི་བསྲེག་ཀྱང་ལྟོས་ནས་བསྲེག་པའི་དཔེའི་ཚུལ་
གྱིས་ནི། སེམས་བསྐྱེད་སྔ་ཕྱི་རྣམས་ལྟོས་མེད་དུ་བྱང་ཆུབ་མི་བསྐྱེད་དོ། །ཞེས་བྱ་བ་ལ་སོགས་
པ་ཟབ་མོའི་ཆོས་ཉིད་རྣམ་པ་བརྒྱད་ཤེས་པར་བྱའོ། །མདོ་ནི། སེམས་དང་པོ་བསྐྱེད་པས་
ཀྱང་། སེམས་དང་པོ་བསྐྱེད་པ་ལ་མ་བརྟེན་པར་ཡང་། སེམས་ཕྱི་མ་བསྐྱེད་པས་ཀྱང་།
སེམས་ཕྱི་མ་བསྐྱེད་པ་ལ་མ་བརྟེན་པར་ཡང་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་
པར་འཚང་རྒྱ་བ་མ་ཡིན་མོད་ཀྱི། འོན་ཀྱང་བླ་མེད་རྫོགས་པའི་བྱང་ཆུབ་ཏུ་མངོན་པར་རྫོགས་
པར་འཚང་རྒྱའོ། །ཞེས་སོ། །འགྲེལ་པ་ལ། དཔེ་དོན་གཉིས་ལས། དཔེ་ལ་གསུམ་སྟེ། ལྟོས་
མེད་དུ་མི་བསྲེག་པ་དང་། ལྟོས་ནས་བསྲེག་པ་དང་། དོན་བསྡུ་བའོ། །དང་པོ་ལ། སྐད་ཅིག་
དང་པོ་དང་། ཕྱི་མས་མི་བསྲེག་པ་གཉིས་སོ། །དང་པོ་ནི། ཇི་ལྟར་ཏེ། དཔེར་ན། མེ་ལྕེ་ས
455



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
དང་སྙིང་པོ་ཕྲད་པའི་སྐད་ཅིག་དང་པོ་ཆོས་ཅན། དེ་ལ་མེ་ལྕེའི་སྐད་ཅིག་མ་གཉིས་པ་མེད་པར་
རྒྱུའི་མཚན་ཉིད་སྙིང་པོ་མ་ལུས་པ་སྲེག་བྱེད་དང་། འབྲས་བུའི་མཚན་ཉིད་བསྲེག་པར་བྱ་བ་
སྙིང་པོ་མ་ལུས་པ་ཚིག་པ་མེད་དེ། དེའི་ཚེ་གཉིས་པོ་རང་གི་ཚུལ་ཕན་ཚུན་བརྒྱུད་དེ་འོངས་པའི་
སྒོ་ནས་དུས་མཉམ་པ་ཕྲད་ཙམ་དུ་བསྐྱེད་ཀྱི། སྙིང་པོ་མ་ལུས་པ་སྲེག་ནུས་ཀྱི་ནུས་པ་ཁྱད་པར་
ཅན་དུ་མ་བྱས་པའི་ཕྱིར་རོ། །
གཉིས་པ་ནི། དཔེ་དེ་བཞིན་དུ་མེ་ལྕེ་དང་། སྙིང་པོ་ཁྱད་པར་ཅན་སྐྱེ་བའི་སྐད་ཅིག་མ་
གཉིས་པ་ཆོས་ཅན། དེ་ལ་ཡང་སྐད་ཅིག་མ་དང་པོ་ལ་ལྟོས་པ་མེད་པར་རྒྱུ་དང་འབྲས་བུའི་
མཚན་ཉིད་སྲེག་བྱེད་དང་བསྲེག་བྱ་མེད་དེ། སྐད་ཅིག་དང་པོ་ལ་མ་ལྟོས་པར་དེ་ཀུན་རྫོབ་ཏུ་
ཡང་འབྱུང་བ་མེད་པའི་ཕྱིར། རྟགས་མ་གྲུབ་ན། སྐད་ཅིག་གཉིས་པ་ཆོས་ཅན། རྟོག་ཏུ་ཡོད་
པ་དང་། སོགས་པ་མེད་པར་ཐལ་གྱིས་མཚོན་ནས་དངོས་པོ་རེས་འགའ་བ་མིན་པར་ཐལ་བར་
འགྱུར་ཏེ། རང་རྒྱུ་ལས་མ་སྐྱེས་པའི་ཕྱིར་རོ། །གཉིས་པ་ནི། སྙིང་པོ་སྲེག་པར་བྱེད་པ་མེ་ལྕེ་
ཆོས་ཅན། བསྲེག་པར་བྱ་བ་སྙིང་པོ་ཚིག་པའི་རྒྱུ་ཡིན་ཏེ། དོན་གཞན་ཕྱི་མ་སྙིང་པོ་ཚིག་པའི་
རྗེས་སུ་འགྲོ་ལྡོག་བྱ་བ་ཡིན་པའི་ཕྱིར་རོ། །རྟགས་གྲུབ་སྟེ། གང་གི་ཕྱིར་ན། མེ་ལྕེ་སྔ་ཕྱི་རེ་
རེས་མི་བསྲེག་པ་དེ་ལྟ་ཡིན་པ་དེའི་ཕྱིར། གང་གི་ཚེ་རྒྱུ་དང་རྐྱེན་ཉིད་འདི་པ་ཙམ་ལས་སྐྱེས་པ་
ལས་སྲེག་བྱེད་དང་བསྲེག་བྱར་གྲུབ་པའི་བདག་ཉིད་ཀྱི་རྟེན་འབྲེལ་གྱི་ཆོས་ཉིད་ཀྱིས་མེ་ལྕེ་དང་
སྡོང་བུ་གཉིས་ཀ་ཕྲད་ཅིང་ཚོགས་པའི་ཁྱད་པར་ཅན་དུ་སྐྱེས་པའི་སྐད་ཅིག་མ་དང་པོ་ལ་ལྟོས་
ནས་བརྟགས་ན་རིགས་པས་གནོད་ཀྱང་། ཀུན་རྫོབ་མ་བརྟགས་གཅིག་པུར་ཉམས་དགའ་བ་
ཉིད་དུ་རྒྱུ་དང་འབྲས་བུ་འབྲེལ་བ་གྲུབ་པའི་སྟོབས་ཀྱིས་སྐད་ཅིག་དང་པོ་དེས་བྱས་པའི་སྙིང་པོ་
སྲེག་པ་ལ་སྔ་མ་བས་མཐུ་ཕུལ་དུ་ཕྱིན་པ་དང་ལྡན་པའི་ཁྱད་པར་ཅན་མེ་ལྕེ་རིགས་འདྲ་སྐད་
ཅིག་གཉིས་པ་དང་། སོགས་པ་གསུམ་པ་ལ་སོགས་པ་ཡོད་ན། གཉིས་པ་སྐྱེས་པ་དེའི་ཚེ་དང་
པོ་འཇིག་རྒྱུ་མེད་པར་ངང་གིས་ཞིག་ཀྱང་གོ་རིམ་བཞིན་དུ་རྒྱུ་འཇིག་པ་དང་འབྲས་བུ་སྐྱེ་བ་དག་
དུས་མཉམ་དུ་དམིགས་པས་གསུམ་པ་ལྟོས་མེད་དུ་མི་བསྲེག །ལྟོས་ནས་བསྲེག་པ་དེ་བས་ན།
མེ་ལྕེ་སྐད་ཅིག་མ་དང་པོས་ཀྱང་མེ་ལྕེའི་སྐད་ཅིག་མ་གཉིས་པ་ལ་མ་ལྟོས་པར་སྙིང་པོ་མི་བསྲེག་
ལ། མེ་ལྕེ་སྐད་ཅིག་མ་གཉིས་པས་ཀྱང་མེ་ལྕེའི་སྐད་ཅིག་མ་དང་པོ་ལ་མ་ལྟོས་པར་སྙིང་པོ་མི་
བསྲེག་པ་ཞེས་བྱ་བའི་མར་མེའི་དཔེའི་ཚུལ་མེ་ལྕེའི་སྐད་ཅིག་མ་སྔ་ཕྱིར་གྱུར་པ་གཉིས། ཡུལ་
456



༄༅ །།མངོན་པར་རྟོགས་པའི་རྒྱན་ཅེས་བྱ་པ་ཤེར་ཕྱིན་ལུང་གི་སྙེ་མ།
།སྙིང་པོ་སྣུམ་ལྡན་གཅིག་སྲེག་པ་ལ་དེའི་རྒྱུར་ཉེ་བར་སྦྱོར་བ་ཤེས་པར་བྱེད་པ་དེ་དཔེའི་གཙོ་བོར་
ལྷུར་ལེན་པས་སོ། །གཉིས་པ་ནི། མེ་ལྕེའི་སྐད་ཅིག་མ་སྔ་མ་ལ་བརྟེན་ནས་ཕྱི་མ་བྱུང་བས་སྙིང་
པོ་བསྲེགས་པ་བཞིན་དུ། བྱང་ཆུབ་སྒྲུབ་པར་བྱེད་པ་སེམས་བསྐྱེད་པའི་དངོས་པོ་དྲན་པ་ཉེར་
གཞག་ལ་སོགས་པ་ཚད་ཡོད་པ་སྟེ། ཉུང་ཟད་ཅིག་སྣང་བའི་ཡིད་ཀྱི་རྣམ་པར་ཤེས་པ་སྔ་མ་ལ་
བརྟེན་ནས་སྔ་མ་དེ་ལ་སྣང་བའི་དོན་གྱིས་དབེན་པ་སྔ་མ་བས་ལྷག་པར་ཁྱད་པར་དུ་འཕགས་
པའི་དོན་སྟོབས་དང་རྣམ་མཁྱེན་ལ་སོགས་པ་སྣང་བའི་རྣམ་པར་ཤེས་པ་ཕྱི་མ་སྐྱེ་བས་གཉིས་ཀ་
ལ་བརྟེན་ནས་བྱང་ཆུབ་ཐོབ་པར་རིགས་སོ།
གསུམ་པ་ལ་གསུམ་ལས། སྔ་འགྲེལ་ནི། སྒོམ་ལམ་ཁྱད་པར་ཅན་ལ་གནས་པའི་བྱུང་
སེམས་ཆོས་ཅན། དབང་པོ་རྟུལ་ཡང་ཕྱིར་མི་ལྡོག་སྟེ། ཟབ་མོ་བརྒྱུད་རྟོགས་པའི་ཕྱིར། འོ་ན།
ཟབ་མོ་རྣམ་པ་བརྒྱད་ཡུལ་གང་ལ་ཡོད་པ་ཡིན་ཞེ་ན། གོང་དུ་ཇི་སྐད་སྨོས་པའི་མར་མེའི་དཔེ་
ཁོ་ནས་ཟབ་མོའི་ཆོས་ཉིད་རྣམ་པ་བརྒྱུད་ཀྱང་ཁོང་དུ་ཆུད་པར་བྱ་བ་ཡིན་པས་ཕྱིར་མི་ལྡོག་གི་
མཚན་ཉིད་བརྗོད་པའི་ཕྱིར་སྟོན་ནོ། །རྩ་བ་ལ། སེམས་བསྐྱེད་སྔ་ཕྱི་གཉིས་ལས་བྱང་ཆུབ་མི་
སྐྱེ་ཞིང་། ལྟོས་ནས་སྐྱེ་བས་སྐྱེ་མི་སྐྱེ་འགལ་བ་ལྟ་བུའི་དོན་མི་འགལ་བས་སྐྱེ་བ་ཟབ་པ་པ་སྟེ།
མདོ་ནི། རྟེན་ཅིང་འབྲེལ་བར་འབྱུང་བ་ཟབ་པ་དེ་ནི་ངོ་མཚར་ཏོ། །ཞེས་སོ། །དོན་དམ་དུ་
མི་འགག་ཅིང་ཀུན་རྫོབ་ཏུ་སྐྱེས་ཙམ་གྱིས་འགག་པས་འགག་པ་ཟབ་པ་སྟེ། མདོ་ནི། བཅོམ་
ལྡན་འདས་འགག་པའི་ཆོས་ཅན་ལགས་སོ། །ཞེས་སོ། །དངོས་པོའི་དོན་རྟོགས་ཀྱང་དེ་དང་
ཐ་དད་པའི་དེ་བཞིན་ཉིད་མངོན་སུམ་དུ་བྱ་མི་ནུས་པས་དེ་བཞིན་ཉིད་ཟབ་པ་སྟེ། མདོ་ནི།
དེ་བཞིན་ཉིད་ཟབ་བམ། གསོལ་པ། བཅོམ་ལྡན་འདས་ཟབ་བོ། །ཞེས་སོ། །སེམས་ཙམ་པོ་
འདི་དེ་བཞིན་ཉིད་ལས་ཐ་དད་དང་ཐ་མི་དད་དུ་མ་གྲུབ་པ་ཤེས་བྱ་ཟབ་པ་སྟེ། མདོ་ནི། དེ་
བཞིན་ཉིད་དེ་སེམས་ཡིན་ནམ། གསོལ་པ། བཅོམ་ལྡན་འདས། དེ་ནི་མ་ལགས་སོ། །ཞེས་
སོ། །དེ་ཁོ་ནར་དེ་བཞིན་ཉིད་མ་མཐོང་བ་ཡིན་པས་ཤེས་པ་ཟབ་པ་སྟེ། མདོ་ནི། དེ་ཉིད་
ཀྱིས་དེ་བཞིན་ཉིད་ཡང་དག་པར་རྗེས་སུ་མཐོང་ངམ། ཞེས་སོ། །དེ་བཞིན་ཉིད་ལ་གནས་
པས་ཅི་ཡང་མི་སྤྱོད་པ་ཡིན་པས་སྤྱོད་པ་ཟབ་པ་སྟེ། མདོ་ནི། དེ་ལྟར་སྤྱོད་པ་དེ་ནི། ཅི་ལ་ཡང་
མི་སྤྱོད་དོ། །ཞེས་སོ། །མཚན་མ་དང་མཚན་མེད་པ་ལ་སྤྱོད་པ་གཉིས་མེད་པར་ཆོས་ཉིད་ལ་
སྤྱོད་པ་ནི། གཉིས་མེད་ཟབ་པའོ། །མདོ་ནི། གཉིས་ཀྱི་ཡོངས་སུ་རྒྱུ་བ་མ་མཆིས་པ་དེ་ནི།.
457



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
དོན་དམ་པ་ལ་སྤྱོད་དོ། །ཞེས་སོ། །ཚོགས་རྫོགས་ཀྱང་འབྲས་བུ་བྱང་ཆུབ་མངོན་དུ་མི་བྱེད་
པའམ། མཚན་མ་དོན་དམ་དུ་སྤངས་ཀྱང་ཀུན་རྫོབ་ཏུ་མ་སྤངས་པ་ནི། ཐབས་མཁས་པ་ལ་
ཟབ་པ་ཉིད་དོ། །མདོ་ནི། ཐབས་མཁས་པ་དེས། ཆོས་གང་ཡང་དངོས་པོར་ཡང་མི་བགྱིད།
དངོས་པོ་མ་མཆིས་པར་ཡང་མི་བགྱིད་དོ། །ཞེས་སོ། །འགྲེལ་པ་ལ། སེམས་བསྐྱེད་སྐད་ཅིག་
མ་སྔ་མ་དང་ཕྱི་མ་དག་གིས་ཀྱང་བྱང་ཆུབ་སྐྱེད་པ་མ་ཡིན་ཞིང་། ངོ་བོ་ཉིད་མེད་པས་ཀྱང་སྐྱེད་
པ་མ་ཡིན་ལ། འོན་ཀྱང་སེམས་བསྐྱེད་དེ་བསྒོམས་པས་རྟོགས་པར་ཏེ། ཐོབ་པར་བྱ་བའི་དོན་
ཉན་ཐོས་ལས་ཁྱད་པར་དུ་འཕགས་པ་རྫོགས་པའི་བྱང་ཆུབ་སྐྱེད་དེ་ཞེས་བྱ་བ་རྟེན་ཅིང་འབྲེལ་
པར་འབྱུང་བ་སྐྱེ་བ་དང་། དངོས་པོ་ཐམས་ཅད་རང་རྒྱུ་ལས་འབྱུང་བ་ཉིད་ནས་རང་བཞིན་
གྱིས་ངོ་བོ་ཉིད་མེད་པས་འགག་པ་མེད་ལ། ཀུན་རྫོབ་ཏུ་ཡང་སྐྱེས་པ་འགག་གོ །ཞེས་བྱ་བ་
འགག་པ་དང། གནས་སྐབས་ཐམས་ཅད་དུ་ཆོས་ཉིད་དེ་བཞིན་ཉིད་གོམས་པར་བྱེད་ཀྱང་
ཐབས་ཀྱིས་དེ་བཞིན་ཉིད་དེ། མངོན་སུམ་དུ་མི་བྱེད་ཅེས་བྱ་བ་དེ་བཞིན་ཉིད་དང༌། དོན་
དམ་པར་ཆོས་ཐམས་ཅད་ཤེས་བྱའི་སྤྲོས་བྲལ་དེ་བཞིན་ཉིད་ཀྱི་རང་བཞིན་ཉིད་པས་ཤེས་བྱ་
མིན་ཡང་ཀུན་རྫོབ་ཏུ་སྦྱིན་པ་ལ་སོགས་པ་རྣམ་པ་དུ་མར་རྗེས་སུ་སྒྲུབ་ཅིང་ཤེས་པར་བྱ་བ་ཞེས་
བྱ་བ་ཤེས་བྱ་དང་། སྤྲོས་བྲལ་དེ་བཞིན་ཉིད་ཀྱི་ངོ་བོ་ཉིད་ཡིན་པས་མཐོང་བྱ་མིན་པ་ལ། ཅི་
ཡང་མཐོང་བ་མེད་པ་ཉིད་ཀྱི་མཐོང་བྱ་མིན་པ་ལ། ཅི་ཡང་མཐོང་བ་མེད་པ་ཉིད་མཐོང་བ་ཡིན་
ནོ། །ཞེས་བྱ་བ་བཤད་པ་དང་། ཆོས་ཉིད་སྤྱད་བྱར་མེད་པ་ཉིད་ཀྱིས་ཐམས་ཅད་ལ་སྤྱོད་པ་
མེད་པ་ཉིད་སྤྱོད་པའོ། །ཞེས་བྱ་བ་སྤྱོད་པ་དང་། མཚན་མ་ཡོད་མེད་གཉིས་སུ་མེད་པ་ཆོས་
ཉིད་ཀྱི་ངོ་བོ་ཉིད་དུ་ཆོས་ཐམས་ཅད་སྒྲུབ་བོ། །ཞེས་བྱ་བ་གཉིས་སུ་མེད་པ་དང་། བསོད་
ནམས་དང་ཡེ་ཤེས་ཀྱི་ཚོགས་ཐམས་ཅད་ཡོངས་སུ་རྫོགས་ལ་ཐབས་ཀྱིས་དེའི་འབྲས་བུ་སངས་
རྒྱས་ཉིད་མི་ཐོབ་པ་ཞེས་བྱ་བ་ཐབས་ལ་མཁས་པ་སྟེ། འདི་དག་ནི། རྟོག་གེའི་བློས་བསམ་
གྱིས་མི་ཁྱབ་པའི་རྣམ་པར་ཐར་པ་ཐོབ་པའི་སྒོ་ནས་ཕན་ཚུན་འགལ་འགལ་འདྲ་ལ། མི་འགལ་
བའི་དོན་སྒྲུབ་པས་སྐྱེ་བ་སོགས་ཟབ་པ་ཉིད་ཡིན་ནོ། །ཞེས་སོགས་ཀུན་ལ་སྦྱར་རོ། །དེ་ལྟར་
མཉམ་གཞག་ཏུ་ཟབ་མོ་བརྒྱད་རྟོགས་ནས་རྗེས་ཐོབ་ཏུ་དེ་དང་རྗེས་སུ་མཐུན་པའི་ལུས་ངག་གི་
ཐ་སྙད་འཇུག་པ་དེ། སྒོམ་ལམ་པའི་རྟགས་ཡིན་ནོ། །གསུམ་པ་ནི། སློབ་པ་བྱང་ཆུབ་ལས་
ཕྱིར་མི་ལྡོག་པའི་ཚོགས་རང་རང་གི་མཚན་ཉིད་ཞར་བྱུང་དང་བཅས་པ་བཤད་ཟིན་ཏོ། །བ
458



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གསུམ་པ་ལ་གསུམ་ལས། སྔ་འགྲེལ་ནི། ཐོབ་ཅེས་དྲང་ངོ་། །གང་ན། རྫོགས་པའི་
སངས་རྒྱས་ཉིད་དོ། །གང་གིས་ན། སློབ་པའི་ཚོགས་ཀྱི་ཆོས་ཕྱིར་མི་ལྡོག་གི་རྟགས་ཐོབ་པས་
སོ། །ཚུལ་ཇི་ལྟ་བུས་ན། སངས་རྒྱས་ཉིད་ཐོབ་པར་བྱ་བའི་ཕྱིར་འབད་དེ་སྒོམ་པས་སོ། །དེ་
ཐོབ་པའི་རྒྱུ་མཚན་ཏེ། རྒྱུ་ནི། འཁོར་བ་དང་མྱང་འདས་མཉམ་པ་ཉིད་ཀྱི་སྦྱོར་བ་ཡིན་པས་དེ་
སྟོན་ནོ། །རྩ་བ་ལ། ངེས་དོན་དང་། ཀླན་ཀ་སྤང་པའོ། །དང་པོ་ནི། སྲིད་པ་ལ་དོར་བྱ་དང་
ཞི་བ་ལ་བླང་བྱར་མི་རྟོག་པར་མཉམ་པ་ཉིད་དུ་སྒོམ་པ་ཆོས་ཅན། ཆོས་སྐུའི་རྒྱུ་ཡིན་ཏེ། ཆོས་
སྐུའི་ཆེད་དུ་འཁོར་འདས་ཀྱི་ཆོས་རྣམས་རང་བཞིན་མེད་པ་རྨི་ལམ་དང་འདྲ་བར་རྟོགས་ནས་
སྒོམ་པའི་ཕྱིར་རོ། །མདོ་ནི། རྨི་ལམ་དང་ཉིན་པར་ནི་རྣམ་པར་རྟོག་པ་མེད་པའོ། །ཞེས་
སོ། །འདིར་འགྲེལ་ཆེན་དང་། འཕགས་པས། མི་སློབ་པའི་དགེ་འདུན་གྱི་མཚན་ཉིད་དུ་
བཤད་དེ། བསླབ་བྱ་ནི། སྤང་བྱར་རྟོག་པ་སྤོང་བ་དང་། གཉེན་པོར་རྟོག་པ་སྤོང་བ་ཙམ་དུ་
ཟད་ལ། དེ་གཉིས་སྤངས་ཏེ་གཉིས་ཀ་མཉམ་པ་ཉིད་དུ་རྟོགས་པས་མི་སློབ་པར་འགྱུར་ཏེ། དེ་
ནས་བསླབ་བྱ་ཟད་པའི་ཕྱིར་རོ། །
གཉིས་པ་ལ་བཞི་ལས། ལས་མེད་པ་དང་། ཧ་ཅང་ཐལ་བ་དང་། ལུང་དང་འགལ་བ་
དང་། རྨི་ལམ་ན་ལམ་གསོག་པར་ཐལ་བའི་ཀླན་ཀ་སྤང་པའོ། །དང་པོ་ནི། ཉིན་པར་ཡང་
ལས་དགེ་སྡིག་མེད་པར་ཐལ། རང་བཞིན་མེད་པའི་ཕྱིར། དཔེར་ན། རྨི་ལམ་བཞིན་ནོ། །
ཞེ་ན། དོན་དམ་པར་འདོད་པ་ཡིན་ནོ། །ཀུན་རྫོབ་ཏུ་རྟགས་མ་ངེས་ཤིང་། དཔེ་མ་གྲུབ་སྟེ།
རྨི་ལམ་གྱི་དུས་ཀྱི་དགེ་སྡིག་ཏུ་སྣང་བ་ལ་དེར་ཞེན་པ་དགེ་སྡིག་གི་ལས་ཡིན་པའི་ཕྱིར་རོ། །དེ་མི་
རིགས་ཏེ། བདེན་པར་མེད་པའི་ཕྱིར་རོ། །ཞེ་ན། དེ་ནི་གཉིད་སད་པ་ན་ཡང་མཚུངས་
སོ། །འོ་ན། རྨི་ལམ་དུ་མི་བསད་པ་རྨིས་པས་ཀྱང་དགེ་སློང་གི་སྡོམ་པ་གཏོང་བར་ཐལ།
གཉིད་སད་དུས་དང་མཚུངས་པའི་ཕྱིར་རོ། །ཞེ་ན། ཁྱབ་པ་མེད་དེ། ཉན་ཐོས་པ་ལྟར་
ནའང་། གཉིད་སད་པའི་དུས་ཀྱི་རགས་པ་དང་། རྒྱུན་དུ་སྣང་བ་དང་། རྨི་ལམ་གྱི་སྣང་བ་
གཉིས་རྫུན་པར་མཚུངས་ཀྱང་སྡོམ་པ་གཏོང་མི་གཏོང་གི་ཁྱད་འདོད་པ་བཞིན་ནོ། །དེས་ན་
བསླབ་པ་བྱིན་པ་ལྟར་དེ་བཞིན་གཤེགས་པས་བསླབ་པ་བཅས་པའི་དབང་ལས་གཞག་གོ །
མདོ་ནི། ཆོས་ཐམས་ཅད་རྨི་ལམ་ལྟ་བུར་གསུངས་པ་དེ་ལྟ་ན། དེ་ལས་གསོག་པའམ། འབྲི་
བར་འགྱུར་བ་མེད་དོ། །དེ་ཅིའི་ཕྱིར་ཞེ་ན། རྨི་ལམ་གྱི་ཆོས་གང་ལ་ཡང་གསོག་པའམ། འབྲི་
459



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
བ་མི་དམིགས་པའི་ཕྱིར་རོ། །འོན་ཏེ་སད་ནས་རྣམ་པར་རྟོག་ན་ནི། དེ་ལས་གསོག་པའམ།
འབྲི་བར་ཡང་འགྱུར་རོ། །གཉིས་པ་ནི། དེ་བཞིན་གཤེགས་པ་ལ་ལས་གསོག་པ་ཡོད་པར་།
ཐལ། རྗེས་ལ་གསོས་འདེབས་ཡོད་པའི་ཕྱིར་ཞེ་ན། བཏགས་པ་ཡོད་ཀྱི། མཚན་ཉིད་པ་མེད་
དེ། རྟོག་པ་མེད་པའི་ཕྱིར་རོ། །མདོ་ནི། དམིགས་པ་མེད་པར་ལས་མི་སྐྱེ་སྟེ། ལས་ནི་
དམིགས་པ་དང་བཅས་པ་ཁོ་ནར་སྐྱེའོ། །ཞེས་སོ། །གསུམ་པ་ནི། མདོ་ལས། ལས་དང་།
སེམས་པ་ཐམས་ཅད་དབེན་ཞེས་པ་དང་འགལ་ལོ། །ཞེ་ན། སྐྱོན་མེད་དེ། དབེན་པ་དོན་
དམ་དུ་ཡིན་ལ། ཡོད་པར་འདོད་པ་ཀུན་རྫོབ་ཏུ་ཡིན་པས་སོ། །མདོ་ནི། དམིགས་པ་དང་
བཅས་པར་ལས་སྐྱེ་སྟེ། དམིགས་པ་མེད་པར་ནི་མ་ཡིན་ནོ། །ཞེས་སོ། །བཞི་པ་ནི། རྨི་ལམ་
དུ་སྦྱིན་སོགས་བྱང་ཆུབ་ཏུ་བསྔོས་ན། བསྔོ་བ་ཡང་དག་པར་ཡིན་ནམ་མིན་ཞེ་ན། རབ་འབྱོར་
རང་ཉིད་ཀྱིས་ལན་བརྗོད་ཟིན་ཅིང་མ་འོངས་པའི་སངས་རྒྱས་བརྒྱུད་མར་འབྱུང་བ་རྣམས་ལན་
འདེབས་པར་འགྱུར་བས་དྲིས་ལན་མ་རྫོགས་པར་བསྟན་པའི་དོན་དུ་བྱམས་པ་ལ་དྲིས་ཤིག །
དེས་ལན་ལྡོན་པར་འགྱུར་རོ། །ཞེས་རབ་འབྱོར་སྨྲ་ན། ལན་ཇི་ལྟ་བུ་ཞེས་དྲིས་པས། བདག་
གིས་ནི། གང་ལན་ལྡོན་པ་དང་། གང་གིས་ལན་གླན་པ་དང་། གང་ལ་ལན་གླན་པའི་ཆོས་དེ་
ལྟ་བུ་ཡང་དག་པར་རྗེས་སུ་མ་མཐོང་ངོ་། །ཞེས་སོ། །དེ་ལྟར་ན། ཀླན་ཀ་རྣམས་ཀྱི་ལན་ནི།
མདོ་ལས། ཇི་སྐད་བཤད་པར་ཟད་དོ། །འགྲེལ་པ་ལ་གཉིས་ཏེ། དངོས་ཀྱི་དོན་དང་། ཀླན་
ཀ་སྤང་པའོ། །དང་པོ་ནི། འཁོར་བ་དང་མྱང་འདས་དག་ལ་ཐ་དད་ཉིད་དུ་རྣམ་པར་མི་རྟོག་
པས་ན། སྲིད་ཞི་མཉམ་པ་ཉིད་ཀྱི་སྦྱོར་བ་ཆོས་ཅན། ཆོས་སྐུའི་རྒྱུ་ཡིན་ཏེ། མི་མཐུན་པ་
འཁོར་བ་དང་། གཉེན་པོ་རྣམ་བྱང་རྣམས་སྣང་བརྙན་ཏེ། འཁྲུལ་སྣང་ཙམ་གྱི་ངོ་བོ་རྨི་ལམ་
དང་འདྲ་བར་རང་བཞིན་མེད་པ་ཉིད་དུ་རྟོགས་ནས་སྒོམ་པའི་ཕྱིར་རོ། །
གཉིས་པ་ལ་གཉིས་ཏེ་ཀླན་ཀ་དང་། ལན་ནོ། །དང་པོ་ནི། གཉིད་མ་ལོག་པའི་
གནས་སྐབས་ནའང་ཆོས་ཅན། སྲོག་གཅོད་སོགས་མི་དགེ་བ་བཅུ་དང་། སྦྱིན་པ་ལ་སོགས་པ་
མེད་པར་འགྱུར་བ་མིན་ཏེ། ཡིན་པར་ཐལ། རྨི་ལམ་དང་འདྲ་བར་རང་བཞིན་མེད་པ་ཉིད་
ཡིན་པའི་ཕྱིར། དཔེར་ན། གཉིད་ལོག་པའི་རྨི་ལམ་གྱི་གནས་སྐབས་བཞིན། ཞེས་བྱ་བའི་
ཀླན་ཀ་རྣམས་བཀོད་དོ། །གཉིས་པ་ལན་ནི། གཉིས་ཏེ། དོན་མི་རིགས་པ་དང་། དཔེ་མ་
གྲུབ་པའོ། །དང་པོ་ལ་གཉིས་ཏེ། ཉན་ཐོས་རང་ལ་གྲུབ་པ་དཔེར་བསྟན། དེ་དབུ་མ་པ་
460



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ལའང་མཚུང་ས་པར་བསྟན་པའོ། །དང་པོ་ལ་གསུམ་སྟེ། ཉན་ཐོས་པའི་འདོད་པ་བསྟན། དེ་
ལ་ཐལ་བ་དགོད། དེའི་ལན་ནོ། །དང་པོ་ནི། ཇི་ལྟར་ཏེ། དཔེར་ན། ཕྱི་རོལ་གྱི་དོན་དོན་
དམ་དུ་སྨྲ་བ་མདོ་སྡེ་པ་ལ་སོགས་པའི་ལུགས་ལ། རགས་པ་དང་། རྒྱུན་དུ་སྣང་བའི་བློ་འཁྲུལ་
བ་ཡུལ་རྫུན་པ་ཀུན་རྫོབ་ཏུ་འདོད་དོ། །རྡུལ་ཕྲན་ཆ་མེད་དང་། རྒྱུ་གཞན་ལ་ལྟོས་མེད་དུ་
འཇིག་པའི་སྐད་ཅིག་མ་དོན་དམ་དུ་ཡོད་ཅིང་། དེར་འཛིན་གྱི་བློ་མ་འཁྲུལ་བ་ཡིན་ནོ། །
གཉིས་པ་ནི། སྲོག་གཅོད་སོགས་མི་དགེ་བ་དང་། སྦྱིན་སོགས་དགེ་བའི་ལས་མེད་པར་ཐལ།
སྐད་ཅིག་དང་རྡུལ་ཕྲན་ཆ་མེད་དུ་བདེན་པའི་ཕྱིར། ཁྱབ་པ་ཡོད་དེ། ཆ་མེད་ན། མཚོན་
བསྣུན་པ་ལ་སོགས་འགལ་བའི་ཕྱིར་དང་། སྐད་ཅིག་མ་ཡིན་ན། རྒྱུ་གཞན་ལ་ལྟོས་པ་མེད་
པར་རང་གི་ངང་གིས་འཇིག་པ་ཡིན་ལ། དེ་ལ་གསོད་པ་པོ་ལ་སྡིག་པ་འགལ་བས་སོ། །སྦྱིན་
པའམ་ཇི་ལྟར་མྱུར་ཡང་སྐད་ཅིག་དང་པོ་ལ་རྫས་མཐོང་། གཉིས་པ་ལ་སྦྱིན་པར་བཟོ། གསུམ་
པར་སྦྱིན་པའི་ཕྱིར། ལུང་གིས་ཀྱང་གྲུབ་སྟེ། ལུང་རིགས་ཀྱིས་རབ་ཏུ་བརྟན་པར་རང་གི་
འདོད་པ་གྲུབ་པ་དེ་ལས་ཕར་ཡང་འགྲོར་མེད་པའི་མཐའ་རང་གི་གཞུང་མཛོད་ལས། ལོ་ཀ་སྣ་
ཚོགས་ལས་ལས་སྐྱེས། །ཞེས་འབྱུང་བས་རང་གི་ལས་ཀྱིས་ཤི་བ་ལ་གསོད་པ་པོ་ལ་སྡིག་པ་
འགལ་ཞིང་། རང་གི་ལས་ཀྱིས་རྫས་ཐོབ་པ་ལ་སྦྱིན་པ་པོ་ལ་བསོད་ནམས་འགལ་བས་སོ།
གསུམ་པ་ནི། དོན་དམ་དུ་འདོད། ཀུན་རྫོབ་ཏུ་ཁྱབ་པ་མ་གྲུབ་ཟེར་བ་དེ། དོན་དམ་པར་
སུས་ཀྱང་སུ་ཡང་བསད་པའི་སྲོག་གཅོད་པའི་ལས་ཀྱང་མེད། དེ་མེད་པའི་ཕྱིར་མ་བསད་པའི་
དགེ་བ་ཡང་ཡོད་པ་མ་ཡིན། སུས་ཀྱང་སུའི་ནོར་མ་བྱིན་པར་བླངས་པ་ཡང་མེད། དེ་མེད་པས་
མ་བྱིན་པར་མ་བླངས་པའི་དགེ་བ་ཡང་ཡོད་པ་མ་ཡིན། སོགས་པ་འདོད་ལོག་དང་། དེ་སྤངས་
པ་ལ་སོགས་པ་མེད་དོ། །ཞེས་བྱ་བ་ཁས་ལེན་པའི་ཕྱོགས་ལ་ཡང་ཀུན་རྫོབ་ཏུ་སྲོག་གི་རྒྱུན་མ་
ཆད་པར་འཇུག་པ་དང་འགལ་བ། སྲོག་གི་རྒྱུན་ཆད་པའི་དངོས་པོ་བསྐྱེད་པ་ལ། འདི་བསད་
དོ། །བདག་ནི། གསོད་པ་པོའོ། །འདི་ལྟར་བསད་དོ། །ཞེས་ལྷག་པར་ཞེན་ཅིང་རྟོག་པའི་
སྒོ་ནས་སྲོག་གཅོད་པར་འཇོག །གཞན་གྱིས་བདག་ཏུ་བཟུང་བའི་ནོར་གྱི་རྒྱུན་འཇུག་པ་དང་
འགལ་བའི་དངོས་པོ་བསྐྱེད་པ་ལ་བརྐུས་པར་རྟོག་པའི་སྒོ་ནས་མ་བྱིན་ལེན་ཏུ་འཇོག་སྟེ།
དཔེར་ན། ཚུལ་བཞིན་མ་ཡིན་པར་ཡིད་ལ་བྱེད་པ་ཆགས་སེམས་སམ། གནོད་སེམས་ཀྱིས་
གཞོན་ལ་དངོས་སུ་གནོད་པ་མེད་ཀྱང་མི་དགེ་བར་འཇོག་པ་དང་འདྲ་བར་རོ། །ཡང་སེར་སྣའི་
461



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་ལས། པོད་དགུ་པ།
ལོ
ལརྒྱུ་མཚན་འཇུག་པ་དང་འགལ་བའི་དངོས་པོ་བསྐྱེད་པ་ལ་སོགས་པ་སྦྱིན་པར་རྟོག་པའི་སྒོ་ནས།
སོགས་པ་སྦྱིན་པ་ལ་སོགས་པར་འཇོག་སྟེ། དཔེར་ན། སོགས་པ་ཚུལ་བཞིན་ཡིད་ལ་བྱེད་པ་
ཕན་སེམས་སོགས་ཀྱིས་གཞན་ལ་དངོས་སུ་ཕན་པ་མེད་ཀྱང་། སོགས་པ་དགེ་བར་འཇོག་པ་
དང་འདྲའོ། །ཞེ་ན། གཉིས་པ་ནི། དཔེ་དེ་བཞིན་དུ་དབུ་མ་པའི་ལུགས་ཀྱིས། དངོས་པོ་
ཐམས་ཅད་རྨི་ལམ་དང་འདྲ་བ་ལ་ཡང་ཉན་ཐོས་པ་འདོད་པ་དེ་དང་རྗེས་སུ་མཐུན་པའི་གསད་
བྱ་དང་གསོད་བྱེད་སོགས་ཀྱི་དོན་གྱི་དངོས་པོ་དང་། སོགས་པ་སྦྱིན་བྱ་སོགས་ཀྱི་དོན་གྱི་དངོས་
པོར་མངོན་པར་ཞེན་པས་ཕྱིན་ཅི་ལོག་དངོས་འཛིན་གྱི་འཆིང་བ་མཐའ་དག་མ་ཉམས་ཤིང་མ་
སྤངས་པ་རྣམས་ལ་ལས་དགེ་མི་དགེར་རྣམ་པར་གཞག་གོ །ཞེས་བྱ་བ་ལ་སོགས་པའི་ལན་དེ་
དང་དེ། ཕྱོགས་གཞན་དབུ་མ་པའི་མདོ་དང་བསྟན་བཅོས་ལས་ཀྱང་གསུངས་པས་དེར་ཁོང་
དུ་ཆུད་པར་བྱའོ། །
གཉིས་པ་ལ་གཉིས་ཏེ། ལུང་གཞན་གྱི་དང་། ལུང་འདིའི་དོན་བཤད་པས་དཔེ་མ་གྲུབ་
པར་བསྟན་པའོ། །དང་པོ་ལ། གཞན་ཡང་ནི། ལན་གཞོན་བསྡུ་བའོ། །ཉི་ཤུ་པ་ལས། རྨི་
ལམ་གྱི་སེམས་ནི། གཉིད་ཀྱིས་ཉམས་པས་མི་གསལ་ཞིང་འཆོལ་བར་རྟོག་པས་འབྲས་བུ་
དམན་ལ། གཉིད་སད་པའི་ཚེ་གསལ་ཞིང་། མ་འཆོལ་བས་འབྲས་བུ་ལྷག་པ་དེས་ན། འབྲས་
བུ་འདྲ་བ་མ་ཡིན་ནོ། །ཞེས་བྱ་བས། ལས་མེད་དེ། རྨི་ལམ་བཞིན་གྱི་དཔེ་མ་གྲུབ་བོ། །
གཉིས་པ་ནི། དེ་བཞིན་དུ་རྨི་ལམ་ན་སྦྱིན་སོགས་དགེ་བ་དང་། སྲོག་གཅོད་སོགས་མི་དགེ་བ་
སྤྱད་པ་རྨིས་ཏེ་གཉིད་སད་པའི་གནས་སྐབས་ན། ངོ་མཚར་བས་ཀྱེ་མ་དགེ་མི་དགེ་བྱས་སོ། །
ལེགས་པར་བྱས་སོ། །ཞེས་དགའ་ཞིང་རྗེས་སུ་ཡི་རང་ན། རྨི་ལམ་གྱི་དགེ་སྡིག་ཏུ་སྣང་བ་དེ་
སད་པའི་རྗེས་ཀྱི་གནས་སྐབས་ཀྱི་སེམས་ཀྱིས་དགེ་མི་དགེར་མངོན་པར་ཞེན་པའི་གསོས་ཀྱིས་
ཡོངས་སུ་གསོས་ཏེ་དགེ་མི་དགེ་འཕེལ་བ་དེའི་ཕྱིར་ཡང་། ལས་འཕེལ་བ་དེའི་ཕྱིར་ཡང་། ལས་མེད་དེ། རྨི་ལམ་བཞིན་གྱི་དཔེ་
མ་གྲུབ་པས། རྨི་ལམ་དང་། གཉིད་སད་པ་མཚུངས་པའི་ཕྱིར་རྨི་ལམ་གྱིས་མཚོན་པའི་འཁོར་
བ་དང། གཉིས་སད་པ་མཚུངས་
པ་
ཉིད་དོ། །
བཞི་པ་ལ་གསུམ་ལས། སྔ་འགྲེལ་ནི། འཁོར་འདས་གཉིས་ཀ་མཉམ་པ་ཉིད་དུ་རྟོགས་
ཏེ་རྣམ་པར་བསྒོམས་པས་ནི། མ་འོངས་པ་ན་རང་གི་སངས་རྒྱས་ཀྱི་ཞིང་དུ་སངས་རྒྱས་སུ་
འགྱུར་ཞིང་། དེའི་ཚེ་ཞིང་དག་པ་དགོས་པས་སྲིད་ཞི་མཉམ་ཉིད་ཀྱི་སྦྱོར་བ་དེའི་འོག་ཏུ་སངས་
462



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
་
+
tརྒྱས་ཀྱི་ཞིང་ཡོངས་སུ་དག་པའི་སྦྱོར་བ་སྟོན་ནོ། །རྩ་བ་ལ། སེམས་ཅན་གྱི་ལོ་ཀ་ངན་སོང་ལ་
སོགས་པས་མ་དག་པ་དེ་ལ་ངན་སོང་ལ་སོགས་པའི་སྒྲ་མི་གྲག་པར་དག་པར་སྒྲུབ་པ་ཡིས།
སངས་རྒྱས་ཀྱི་བཅུད་ཀྱི་ཞིང་དག་པའི་སྦྱོར་བ་དང་། བཅུད་དག་པར་སྒྲུབ་པ་དེ་བཞིན་དུ་སྣོད་
ཀྱི་ལོ་ཀ་ལྗན་ལྗིན་དང་། ལུད་ཁུང་ལ་སོགས་པས་མ་དག་པ་དེ་ལ་དེ་དག་གི་གཉེན་པོས་དག་
པར་སྒྲུབ་པ་ཡིས། སངས་རྒྱས་ཀྱི་སྣོད་ཀྱི་ཞིང་དག་པའི་སྦྱོར་བ་ཉིད་དོ། །སྡུད་པར། ལོ་ཀ་
དགོན་པའི་ལམ་དང་མུ་གེའི་ནད་བཅས་པ། །མཐོང་ནས་སྐྲག་པ་མེད་ཅིང་དེ་ནས་གོ་གྱོན་
ཏེ། །ཕྱི་མའི་མུ་མཐར་རྟག་ཏུ་བརྩོན་ཞིང་རབ་ཤེས་པས། །ཡོངས་སུ་སྐྱོ་བའི་བློ་ནི་རྡུལ་ཙམ་
སྐྱེད་མི་བྱེད། །ཅེས་སོ། །འགྲེལ་པ་ལ། སེམས་ཅན་གྱི་ལོ་ཀའི་བྱེ་བྲག་གིས་སངས་རྒྱས་ཀྱི་
ཞིང་རྣམ་པ་གཉིས་ཀྱི་ནང་ནས་བཅུད་ཀྱི་ཞིང་ལ་གོ་རིམ་བཞིན་དུ་བཀྲེས་པ་དང་། སྐོམ་པ་
དང་། འོག་གི་སོགས་པ་དབང་པོ་མ་ཚང་བ་ལ་སོགས་པས་མ་དག་པ་གང་ཡིན་པའི་གཉེན་
པོར་ལྷའི་ཉེ་བར་སྤྱོད་པ་དང་། འོག་གི་སོགས་པ་དབང་པོ་ཚང་བ་ལ་སོགས་པ་དག་པ་སྐྱེད་
པའི་སྒོ་ནས་བཅུད་རྣམ་པར་དག་པ་དང་། སྣོད་ཀྱི་ལོ་ཀའི་བྱེ་བྲག་གིས་སངས་རྒྱས་ཀྱི་སྣོད་ཀྱི་
ཞིང་ལ་རྡོ་བ་དང་། ཚེར་མ་དང་། སོགས་པ་ངམ་གྲོག་ལ་སོགས་ལ་ཉིད་ཀྱིས་མ་དག་པ་གང་
ཡིན་པ་དེའི་གཉེན་པོར་གསེར་གྱི་ས་ཕྱོགས་དང་། སོགས་པ་ལག་མཐིལ་ལྟར་མཉམ་པ་སོགས་
དག་པ་སྐྱེད་པའི་སྒོ་ནས་སྣོད་རྣམ་པར་དག་པ་དང་གཉིས་ནི། སངས་རྒྱས་ཀྱི་ཞིང་རྣམ་པར་
དག་པའི་སྦྱོར་བའོ། །
ལྔ་པ་ལ་གསུམ་ལས། སྔ་འགྲེལ་ནི། བྱ་དགོས་ཞེས་དྲང་ངོ་། །གང་ན། སངས་རྒྱས་
ཀྱི་མཛད་པའོ། །གང་གིས་ན། རང་གི་སངས་རྒྱས་ཀྱི་ཞིང་རྣམ་པར་དག་པ་བསྒྲུབས་ནས་
སངས་རྒྱས་པས་ནིའོ། །ཇི་ལྟར་ན། གདུལ་བྱ་གདུལ་བའི་ཐབས་ལ་མཁས་པས་ལྷུན་གྲུབ་
རྒྱུན་ཆད་མེད་པར་གདུལ་བྱའི་སྐལ་བ་ཇི་ལྟ་བ་བཞིན་དུ་སྒྲུབ་དགོས་པས་དེའི་རྒྱུ་ཐབས་ལ་
མཁས་པའི་སྦྱོར་བ་སྟོན་ནོ། །རྩ་བ་ལ་གསུམ་སྟེ། སྦྱོར་བའི་ཡུལ། ཡུལ་ཅན་སྦྱོར་བའི་ངོ་བོ།
ཁྱད་པར་གྱི་དབྱེ་བའོ། །དང་པོ་ནི། སྟོང་པ་ཉིད་ལ་སོགས་པ་བཅུ་པོ་སྒྱུ་མ་ལྟ་བུ་ནི། ཡུལ་
ལོ། །མདོ་ནི། ཇི་ལྟར་སྟོང་པ་ཉིད་ལ་འདྲིས་པར་བགྱིའོ། །ཞེས་སོ། །གཉིས་པ་ནི། སྟོང་
ཉིད་སོགས་སྒོམ་པ་ལ་འདྲིས་པར་བྱེད་ཅིང་། མངོན་དུ་བྱེད་པའི་དུས་དང་དུས་མ་ཡིན་པ་ཤེས་
པ་ནི། ཡུལ་ཅན་སྦྱོར་བ་སྟེ། མདོ་ནི། རྣམ་པའི་མཆོག་ཐམས་ཅད་དང་ལྡན་པའི་སྟོང་པ་ཉིད་
463



༄༅ དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱད་ལས། པོད་དགུ་པ་
ལ་སོ་སོར་རྟོག་པ་ན། མངོན་སུམ་དུ་བྱའོ། །སྙམ་དུ་རྟོག་པར་མི་བྱེད་དོ། །ཞེས་སོ། །གསུམ་
པ་ནི། སྦྱོར་བ་འདི་ནི་དབྱེ་ན། རྣམ་པ་བཅུ་སྟེ། སྐྱེས་བུ་དཔའ་བོའི་དཔེས། གདུལ་བྱ་ལ་
བར་དུ་གཅོད་པའི་དགྲ་ས་གཉིས་སམ། བདུད་རྣམས་ལས་འདས་ཤིང་ཐར་པར་བྱེད་པའི་སྟེ།
སྡུད་པར། བདུད་བཞི་དག་དང་ས་གཉིས་ལས་ཀྱང་རབ་འདས་ནས། །ཏིང་འཛིན་མཆོག་ལ་
གནས་ཤིང་བྱང་ཆུབ་རེག་མི་བྱེད། །ཅེས་སོ། །བྱའི་དཔེས། སྟོང་ཉིད་སོགས་ལ་སྤྱོད་ཀྱང་
མངོན་སུམ་དུ་བྱེད་པའི་ཚུལ་གྱིས་མི་གནས་པའི་སྟེ། སྡུད་པར། དེ་བཞིན་བྱང་ཆུབ་སེམས་
དཔའ་རྣམ་ཐར་སྒོར་སྤྱོད་པ། །མྱ་ངན་འདས་ལ་མི་རེག་མཚན་མར་སྤྱོད་མ་ཡིན། །ཞེས་
སོ། །མདའ་བརྒྱུད་མར་འཕངས་པའི་དཔེས། སྨོན་ལམ་གྱི་ཤུགས་ཀྱིས་ས་གཉིས་སུ་མི་ལྟུང་
པར་དུས་ཇི་ལྟ་བ་བཞིན་རྣམ་མཁྱེན་ཐོབ་ཅིང་གཞན་དོན་བྱེད་པའི་སྟེ། མདོ་ནི། དེ་ལྟར་
ཡོངས་སུ་བརྟག་པར་བྱའོ། །ཞེས་སོ། །ཉན་རང་དང་ཐུན་མོང་མིན་པའི་མཚན་ཉིད་སེམས་
ཅན་ཡོངས་སུ་མི་གཏོང་བའི་བསམ་པས་དཀའ་བའི་གནས་ལ་སྦྱོར་བའི་འོ། །མདོ་ནི། ཡང་
དག་པའི་མཐའ་མངོན་སུམ་དུ་མི་བྱེད་དོ། །ཞེས་སོ། །སེམས་ཅན་རྣམས་ཀྱི་ཉེས་སྤྱོད་སྤོང་
ཞིང་སྒོ་གསུམ་ལ་སྙོམས་པར་འཇུག་པ་དང་དེའི་འབྲས་བུ་ལ་མ་ཆགས་པའི་འོ། །མདོ་ནི།
རབ་བྱང་ཆུབ་ཐོབ་པར་འགྱུར་བ་མངོན་དུ་མི་བྱེད་དོ། །ཞེས་སོ། །བདག་སངས་རྒྱས་ནས་།
སེམས་ཅན་རྣམས་ཀྱི་དམིགས་པར་ལྟ་བ་སྤང་བའི་ཕྱིར་རྣམ་ཐར་སྟོང་ཉིད་སྒོམ་པ་མི་དམིགས་
པའི་འོ། །མདོ་ནི། སེམས་ཅན་རྣམས་ཀྱི་དམིགས་པའི་ཉེས་པ་དེ་དག་མེད་པར་བྱའོ། །ཞེས་
སོ། །མཚན་མར་ལྟ་བ་ཟད་པའི་དོན་དུ་མཚན་མེད་སྒོམ་པ་མཚན་མ་ཟད་པའི་འོ། །མདོ་ནི།
སེམས་ཅན་རྣམས་ཀྱི་ཉེས་པ་དེ་དག་མེད་པར་བྱའོ། །ཞེས་སོ། །སྨོན་པར་ལྟ་བ་སྤང་བའི་ཕྱིར་
སྨོན་མེད་སྒོམ་པ་སྨོན་ལམ་ཟད་པའི་འོ། །མདོ་ནི། སེམས་ཅན་རྣམས་ཀྱི་སྨོན་ལམ་གྱི་ཉེས་པ་
དེ་དག་མེད་པར་འགྱུར་བ་དེ་ལྟ་དེ་ལྟར་ཆོས་བསྟན་པར་བྱའོ། །ཞེས་སོ། །གཞན་གྱིས་དྲིས་པ་
ན། ཕྱིར་མི་ལྡོག་པར་རྟོགས་པ་དང་རྗེས་སུ་མཐུན་པར་ལུང་བསྟན་མ་བསྟན་གྱིས་ཕྱིར་མི་ལྡོག་
ཏུ་ངེས་པར་གཟུང་བས་ཕྱིར་མི་ལྡོག་དེའི་རྟགས་ཀྱིའོ། །མདོ་ནི། ཕྱིར་མི་ལྡོག་པའི་བྱང་
སེམས་ཀྱིས་ཡོངས་སུ་དྲི་བར་བྱ་བ་དེ་བརྗོད་དོ། །ཞེས་སོ། །ཐབས་ཀྱི་ཡུལ་ཐམས་ཅད་ཤེས་
པས་ཡུལ་ཚད་མེད་པའི་འོ། །མདོ་ནི། དེ་དག་ནི། ལྷ་དང་མི་དང་ལྷ་མ་ཡིན་དུ་བཅས་པའི་ལོ་
ཀས་མི་འཕྲོག་པ་ཡིན་ནོ། །ཞེས་སོ། །ཐབས་ལ་མཁས་པའི་སྦྱོར་བ་ཞེས་རེ་རེའི་མཇུག་ཏུ་སྦྱར་
464



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བ་ལ་བར་
པརོ། །འགྲེལ་པ་ལ། ལོ་ཀ་པའི་དགེ་བ་དང་། ཚེ་དང་། ལྷག་བཅས་དང་། ལྷག་མེད་
ཆད་བྱེད་པའི་ཆོས་ལས་ཡང་དག་པར་བརྒལ་བས་ལྷའི་བུ་དང་། སོགས་པ་འཆི་བདག་དང་
ཉོན་མོངས་པ་དང་། ཕུང་པོའི་བདུད་ལས་འདས་པ་དང་། འཁོར་འདས་ཀྱི་ཆོས་ཐམས་ཅད་
མཉམ་པ་ཉིད་དུ་རྣམ་པར་བསྒོམས་པས་མཐའ་གཉིས་ལ་མི་གནས་པར་གནས་པ་དང་། སྔོན་
གྱི་སྨོན་ལམ་གྲུབ་པས་གཞན་གྱི་དོན་སྔོན་གྱི་ཤུགས་ཀྱིས་འཕངས་པ་བྱེད་པ་དང་། ཉན་རང་གི་
བྱ་དཀའ་བར་སྤྱོད་པ་མགོ་གཏོང་བ་སོགས་ཐམས་ཅད་ཤིན་ཏུ་གོམས་པ་ཉིད་ཀྱིས་ཐུན་མོང་མ་
ཡིན་པ་དང་། དགེ་བའི་ཆོས་དཀར་པོ་ལ་ཞེན་པ་དང་རོ་མྱང་བས་རྣམ་པར་དག་པས་ཆོས་
ཐམས་ཅད་ལ་ཆགས་ཤིང་འཛིན་པ་མེད་པ་དང་། རྣམ་ཐར་སྒོ་སྟོང་པ་ཉིད་བསྒོམས་པ་རྫོགས་
པ་ཉིད་ཀྱིས་ང་དང་ང་ཡིར་མི་དམིགས་པ་དང་། རྣམ་ཐར་སྒོ་མཚན་མེད་བསྒོམས་པ་ཉིད་ཀྱིས་
མཚན་མར་འཛིན་པ་མེད་པ་དང་། རྣམ་ཐར་སྒོ་སྨོན་མེད་བསྒོམས་པ་ཉིད་ཀྱིས་འབྲས་བུ་ལ་
སྨོན་པ་མེད་པ་དང་། གཞན་གྱིས་དྲི་བ་སྔོན་དུ་བཏང་བ་ཅན་གྱི་ཕྱིར་མི་ལྡོག་ཏུ་རྟོགས་ནུས་ཀྱི་
ཆོས་བརྗོད་པས་ཕྱིར་མི་ལྡོག་གི་རྟགས་དང་། ཡུལ་སྒྲ་དང་། གཏན་ཚིགས་དང་། བཟོ་དང་།
གསོ་བ་དང་། ནང་རིག་པ་ཐམས་ཅད་ཤེས་པ་ཉིད་ཀྱིས་ཚད་མེད་པ་སྟེ། ཡུམ་ཐབས་ལ་
མཁས་པའི་ཡུལ་གོང་དུ་བསྟན་པ་རྣམ་པ་བཅུ་མངོན་སུམ་དུ་བྱ་བའི་དུས་སེམས་ཅན་འདུལ་
བར་གྱུར་པའི་དུས་ལ་བབ་པ་དང་། མངོན་སུམ་དུ་བྱ་བའི་དུས་མ་ཡིན་པ་འདུལ་བའི་དུས་ལ་
མ་བབ་པ་ན། བཏང་སྙོམས་སུ་བྱ་བ་ཤེས་པའི་སྦྱོར་བ་ནི། ཐབས་ལ་མཁས་པའི་སྦྱོར་བ་ཡིན་
ནོ། །གསུམ་པ་ནི། བཞི་པ་ནི། གསུམ་པ་ལ་ལྟོས་པའི་འོ། །གང་ཞིག་གང་གིས་ཇི་ལྟར་སྒོམ་
ཚུལ་དང་། །བླང་དོར་མཚན་ཉིད་འཇུག་པའི་རྒྱུ་ཤེས་ནས། །གང་ལ་བརྟེན་ནས་གང་གི་
མཉམ་ཉིད་དང་། །ཞིང་སྦྱོང་ཐབས་མཁས་རྣམ་རྫོགས་སྦྱོར་བ་བསྒོམ། །བསྡུ་བའི་ཚིགས་
བཅད་དོ། །
གཉིས་པ་རྩེ་མོའི་སྦྱོར་བ་བསྟན་པ་ལ་གསུམ་སྟེ། འབྲེལ་དགོད་པས་མཚམས་
སྦྱར། རྩེ་སྦྱོར་རྒྱས་པར་བཤད། སྐབས་བསྡུའོ། །དང་པོ་ནི། འཆད་དོ། །ཞེས་དྲང་ངོ་། །
གང་དུ་ན། རྣམ་ཀུན་གྱི་འོག་ཏུའོ། །གང་ན། རྩེ་མོའི་མངོན་རྟོགས་སོ། །དེའི་རྒྱུ་མཚན།
རྣམ་པ་ཐམས་ཅད་མངོན་པར་རྫོགས་པ་ཐོབ་པ་ལ་དེ་ཉིད་གོམས་པ་ངང་དུ་གྱུར་པ་བསྡུས་སྒོམ་
རབ་ཀྱི་མཐར་ ཕྱིན་པའི་རྟོགས་པ་རྩེ་སྦྱོར་འབྱུང་བས་དོན་གྱི་རིམ་པས་སོ། ། ཇི་ལྟར་ན།
465
29



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ་
བརྟགས་དང་། སོགས་པ་ལོག་སྒྲུབ་ཀྱི་བར་བསྙད་ཅིང་ཞིབ་ཏུ་བསྟན་པ་སྔོན་དུ་འགྲོ་བ་ཅན་གྱིས་
སོ། །ཅིའི་དོན་དུ་ན། རྩེ་སྦྱོར་གོ་སླ་བར་རྟོགས་པར་བྱ་བའི་ཕྱིར་རོ། །གཉིས་པ་ལ་བཞི་སྟེ།
སྦྱོར་མཐོང་། སྒོམ་ལམ་བར་ཆད་མེད་པའི་རྩེ་སྦྱོར་རོ། །དང་པོ་ལ་གཉིས་ཏེ། སོ་སོར་བཤད་
པ་དང་། བསྡུས་ཏེ་བསྟན་པའོ། །དང་པོ་ལ། དྲོད་རྩེ་བཟོད་མཆོག་གི་རྩེ་སྦྱོར་བཞི་ལས།
དང་པོ་གཉིས་ལས། རྩ་བ་ནི། སྐྱེས་བུ་འདི་ཆོས་ཅན། རྩེ་མོར་ཕྱིན་པའི་སྦྱོར་བ་ཐོབ་
པ་ཡིན་ཏེ། རྨི་ལམ་ནའང་ཆོས་རྣམས་ཀུན། རྨི་ལམ་ལྟ་བུ་ལྟ་བ་ལ་སོགས་པ་རྣམ་པ་བཅུ་།
གཉིས་དང་ལྡན་པའི་ཕྱིར། ཁྱབ་པ་ཡོད་དེ། དེ་དག་རྩེ་སྦྱོར་གྱི་རྟགས་སུ་སངས་རྒྱས་ཀྱིས་
བཞེད་པས་སོ། །འདིའང་མཉམ་གཞག་གི་འབྲས་བུ་རྗེས་ཐོབ་རྣམས་རྟགས་སུ་གོ་བར་
བྱའོ། །འགྲེལ་པ་ལ། རྟགས་བཅུ་གཉིས་ནི། སྔར་ཆོས་ཐམས་ཅད་རྨི་ལམ་ལྟ་བུ་ལ་སོགས་པ་
ལ་ཤིན་ཏུ་གོམས་པའི་ཕྱིར་རྨི་ལམ་གྱི་གནས་སྐབས་ནའང་ཆོས་ཐམས་ཅད་རྨི་ལམ་དང་འདྲ་བ་
དང་། སོགས་པ་སྒྲ་བརྙན་སོགས་དང་འདྲི་བར་ལྟ་བ་དང་། མདོ་ནི། རྨི་ལམ་ནའང་ཆོས་
ཐམས་ཅད་རྨི་ལམ་དང་འདྲ་བ་ཉིད་དུ་ལྟོ་ཞེས་སོ། །རྨི་ལམ་དུ་ཞེས་འོག་མ་དྲུག་ལའང་སྦྱར་ཏེ།
རྩ་བའི་སོགས་པ་ཉན་ཐོས་དང་། སོགས་པ་རང་རྒྱལ་གྱིས་དང་། ཁམས་གསུམ་ལ་དགའ་བའི་།
སེམས་མི་སྐྱེད་པ་དང་། མདོ་ནི། ཉན་ཐོས་ཀྱི་སའམ། རང་སངས་རྒྱས་ཀྱི་སའམ། ཁམས་
གསུམ་ལ་འདོད་པའི་སེམས་མི་སྐྱེད་དོ། །ཞེས་སོ། །དེ་བཞིན་གཤེགས་པ། སོགས་པ་འཁོར་
མང་པོས་བསྐོར་བ་ལ་ཆོས་སྟོན་པ་སོགས་མཐོང་བ་དང་། མདོ་ནི། ཆོས་སྟོན་པ་མཐོང་ངོ། །
ཞེས་སོ། །སངས་རྒྱས་ནམ་མཁར་འཕགས་ཏེ་ཆོས་སྟོན་པ་སོགས་རྫུ་འཕྲུལ་གྱི་རྣམ་འཕྲུལ་
དམིགས་པ་དང་།
དུ་དུ3ཁས་ནན་པ་སངས་རྒྱས -/ 
༠༢ཐུལ་
མང་པོ་སྟོན་པ་མཐོང་ཞེས་སོ། །རྨི་ལམ་
བ་དང་། མདོ་ནི། ཆོས་ཐམས་ཅད་རྨི་ལམ་ལྟ་བུར་བསྟན་པར་བྱའོ། །ཞེས་སོ། །དམྱལ་བ་
དང་། སོགས་པ་ཡི་དྭགས་ལ་སོགས་པའི་སེམས་ཅན་མཐོང་བ་སྔོན་དུ་འགྲོ་བས་བདག་སངས་
རྒྱས་པའི་ཞིང་དུ་ངན་སོང་གི་དུཁ་མི་སྲིད་པར་གྱུར་ཅིག་ཅེས་རང་གི་སངས་རྒྱས་ཀྱི་ཞིང་གི་
ངན་སོང་སྤོང་བ་རྗེས་སུ་དྲན་པ་དང་། མདོ་ནི། ངན་སོང་གསུམ་པོ་མེད་པར་འགྱུར་བ་དེ་
ལྟར་འཇུག་པར་བྱའོ། །ཞེས་སོ། །བདག་ལུང་བསྟན་ན་མེ་འདི་ཞི་བར་གྱུར་ཅིག་ཅེས་བརྗོད་
པས་གྲོང་ཁྱེར་དང་། སོགས་པ་གྲོང་ལ་སོགས་པ་ཚིག་པ་རབ་ཏུ་ཞི་བར་བྱེད་པའི་བདེན་པའི་ངན་སོང་སྤོང་བ་རྗེས་སུ་དྲན་པ་དང་། །
466



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
*ངས་བྱིན་གྱི་རླབས་གྲུབ་ཅིང་ང་རྒྱལ་མེད་པ་དང་། སྡུད་པར། བདེན་པའི་བྱིན་གྱི་རླབས་ཀྱིས་མེ་ཡི་
ཕུང་པོ་ཞི། །ཞེས་སོ། །བདག་བསམ་པ་དག་ཅིང་བྱང་ཆུབ་ཏུ་ལུང་བསྟན་ན། མི་མ་ཡིན་
པས་བཟུང་བ་འདི་གཏོང་བར་གྱུར་ཅིག་ཅེས་བརྗོད་པས་གནོད་སྦྱིན་དང་། སོགས་པ་ཤ་ཟ་ལ་
སོགས་པ་མི་མ་ཡིན་པ་མེད་པར་བྱེད་པའི་ཚིག་གྲུབ་པ་དང་། མདོ་ནི། དེ་སྐད་དུ་བརྗོད་པས་
མི་མ་ཡིན་པ་དེ་གུད་དུ་སོང་ན་ཞེས་སོ། །བྱང་སེམས་རང་གི་བདུད་ལས་དང་། ཉེས་པ་མངོན་
པར་ཤེས་པས་ཕ་རོལ་བདུད་དང་སྡིག་གྲོགས་ཟིལ་གྱིས་གནོན་ཅིང་དགེ་བའི་བཤེས་གཉེན་
སངས་རྒྱས་དང་བྱང་སེམས་བསྟེན་པ་དང་། མདོ་ནི། རང་གི་མངོན་པར་ཤེས་
རྣམ་པར་གནོན་པར་རིག་པར་བྱའོ། །ཞེས་སོ། །རྣམ་པར་ཐམས་ཅད་དུ་བསམ་པ་ཐམས་
ཅད་ཡོངས་སུ་རྫོགས་པར་འདོད་པས་ཡུམ་ལ་སློབ་པ་དང་། མདོ་ནི། སེམས་ཅན་ཡོངས་སུ་
སྨིན་པར་བྱ་བར་འདོད་པས་ཡུམ་ལ་བསླབ་པར་བྱའོ། །ཞེས་སོ། །ཀུན་བྱང་གི་ཆོས་ཐམས་
ཅད་ལ་མངོན་ཞེན་མེད་པ་དང་། མདོ་ནི། ནམ་མཁའ་ལྟར་ཆགས་པ་མེད་པའི་མཚན་ཉིད་
ནི། ཡུམ་མོ། །ཞེས་སོ། །འཁོར་གསུམ་མི་དམིགས་པར་ཡུམ་ལ་སྤྱོད་པ་སངས་རྒྱས་ཀྱི་བྱང་
ཆུབ་ལ་ཉེ་བར་གྱུར་པ་སྟེ། མདོ་ནི། བྱང་སེམས་ཆེན་པོ་ནི། རྣམ་མཁྱེན་ཉིད་དང་ཉེ་བར་
གྱུར་པ་ལགས་སོ། །ཞེས་སོ། །སྦྱོར་བ་ལས་དོན་གཞན་བརྒྱད། ངོ་བོ་བཞི་སྟེ། རྣམ་པ་བཅུ་
གཉིས་ནི། རྩེ་སྦྱོར་ཐོབ་པའི་གནས་སྐབས་ཀྱི་ཁྱད་པར་གྱི་རྟགས་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་རྟགས་ཀྱིས་མཚོན་པའི་བསོད་ནམས་
རྣམ་པར་འཕེལ་བ་རྣམ་པ་དུ་ཞིག་ཡོད་ཅེ་ན། དེའི་ལན་རྣམ་འཕེལ་བཅུ་དྲུག་སྟོན་ནོ། །རྩ་བ་
ལ། འཛམ་བུའི་གླིང་གི་སྐྱེ་བོ་ཇི་སྙེད་དང་། སྟོང་གསུམ་གྱི་སྐྱེ་བོ་ཇི་སྙེད་ཀྱིས་སངས་རྒྱས་ལ་
མཆོད་པའི་དགེ་བ་བྱང་ཆུབ་ཏུ་བསྔོས་པའི་དགེ་བ་རྣམ་པ་མང་དུ་དཔེར་མཛད་ནས་དེ་བས་
རང་རྩེ་སྦྱོར་ལ་གནས་ནས་གཞན་ལ་ཡུམ་སྟོན་པ་བསོད་ནམས་རྣམ་པར་འཕེལ་བ་དང་།
སོགས་པ་ལྷག་མ་བཅོ་ལྔ་སྟེ། བཅུ་དྲུག་གི་བདག་ཉིད་དོ། །འགྲེལ་པ་ལ། རྣམ་པར་འཕེལ་བ་
ཡིན་ནོ། །ཞེས་དྲང་ངོ་། །གང་ན། ཕྱི་གཙོ་བོར་གྱུར་པ་བརྒྱུད། ནང་གཙོ་བོར་གྱུར་པ་
བརྒྱུད་དེ། གནས་སྐབས་བཅུ་དྲུག་གི་ངོ་བོ་ཉིད་ནིའོ། །གང་ལས་ན། མེ་ཏོག་དང་། སོགས་
པ་བདུག་པ་ལ་སོགས་པས་སངས་རྒྱས་ནམ་འཚོའི་བར་དུ་མཆོད་པའི་དགེ་བ་དང། སོགས་པ་
དེ་བྱང་ཆུབ་ཏུ་བསྔོས་པའི་དགེ་བ་རྣམ་པ་མང་པོ་དང་པོར་དཔེར་མཛད་ནས། དེ་ལ་སོགས་པ་པོ
467



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
སྔ་མ་སྔ་མ་ལས་སོ། །ཇི་ལྟར་ན། གོང་ནས་གོང་དུ་སྔ་མ་བས་ཕྱི་མ་ཁྱད་པར་དུ་འཕགས་པ་
ཉིད་ཀྱིས་སོ། །བཅུ་དྲུག་གང་ཞེ་ན། གཉིས་ཏེ། སྦྱོར་བ་ལས་དོན་གཞན་པ་བརྒྱད་དང་།
སྦྱོར་བའི་ངོ་བོ་བརྒྱད་དོ། །དང་པོ་ནི། འཛམ་བུའི་གླིང་དང་། སོགས་པ་སྟོང་གཅིག་དང་།
སྟོང་གཉིས་དང་། སྟོང་གསུམ་གྱི་ལོ་ཀའི་ཁམས་ཀྱི་སེམས་ཅན་ཇི་སྙེད་ཀྱི་གྲངས་དང་མཉམ་
པའི་དེ་བཞིན་གཤེགས་པ་ལ་མཆོད་པ་བས་ཡུམ་གཞན་ལ་སྟོན་ཅིང་རང་ཡུམ་ཡིད་ལ་བྱེད་པས་
བསོད་ནམས་ལྷག་པར་འཕེལ་ཏེ། མདོ་ནི། ཡུལ་དང་ལྡན་པའི་ཡིད་ལ་བྱེད་པས་རྣམ་པར་
སྤྱོད་ན། དེའི་བསོད་ནམས་ཆེས་མང་དུ་འཕེལ་ལོ། །ཞེས་སོ། །བོ་དོང་པ་ན་རེ། གང་ཟག་
ཚོགས་སྦྱོར། སྦྱིན་པ་ཟང་ཟིང་དང་། ཆོས་ཀྱི་ཁྱད་དོ། །ཞེས་སོ། །ནོར་བུ་རྙེད་ཅིང་སྟོར་
བའི་དཔེས། ཁྱད་པར་དུ་ཡུམ་ཉིན་མཚན་རྩེ་གཅིག་ཏུ་ཡིད་ལ་བྱེད་པ་དང་། མདོ་ནི། ཡུམ་
དང་ལྡན་པའི་ཡིད་ལ་བྱེད་པ་ཉིད་ཡིད་ལ་བྱ་ཞེས་སོ། །དོན་དམ་དུ་སྤྱོད་པ་མེད་ཅིང་ཀུན་རྫོབ་
དུ་སྤྱོད་པ་ཡོད་པ་མི་སྐྱེ་བའི་ཆོས་ལ་ལྷག་པར་མོས་པའི་བཟོད་པ་ཐོབ་པ་དང་། མདོ་ནི། བྱང་
སེམས་ཆེན་པོ་དེས་མི་སྐྱེ་བའི་ཆོས་ལ་བཟོད་པ་ཐོབ་པའི་ཕྱིར་ཏེ་ཞེས་སོ། །ཆོས་ཐམས་ཅད་མི་
སྐྱེ་བའི་ཕྱིར་བྱང་ཆུབ་པར་བྱ་བ་འབྲས་བུ་དང་། བྱང་ཆུབ་པར་བྱེད་པའི་རྒྱུའི་ཆོས་གང་ཟག་
དང་བཅས་པ་མི་དམིགས་པར་རྟོགས་པ་དང། མདོ་ནི། དེ་ལྟ་བུའི་ཆོས་ཀྱང་བདག་གིས་ཡང་
།
དག་པར་རྗེས་སུ་མ་མཐོང་ངོ། །ཞེས་སོ། །འཛམ་བུའི་གླིང་གི་སེམས་ཅན་ཐམས་ཅད་དགེ་བ་
བཅུ་དང་། སོགས་པ་བསམ་གཏན་བཞི་དང་། གཟུགས་མེད་པའི་སྙོམས་པར་འཇུག་པ་ཐོབ་
པ་བས་ཡུམ་ལ་འཇུག་པ་བསོད་ནམས་ཁྱད་པར་འཕགས་པ་དང་། མདོ་ནི། འཛམ་བུའི་གླིང་
གི་སེམས་ཅན་ཐམས་ཅད་དགེ་བ་བཅུའི་ལས་ཀྱི་ལམ་དང་ལྡན་པར་འགྱུར་ཞེས་སོ། །དཀར་
ཕྱོགས་ཀྱི་ལྷའི་རིས་ཐམས་ཅད་མཆོད་ཅིང་བསྲུང་བའི་ཕྱིར་ཉེ་བར་འོང་ཞིང་ནད་དང་གནོད་པ་
མེད་པ་དེ་བཞིན་གཤེགས་པས་དགོངས་པ་དང་། མདོ་ནི། རྒྱལ་པོ་ཆེན་པོ་བཞི་དག་ཀྱང་འགྲོ་
བར་བྱ་བ་སེམས་ཏེ་ཉེ་བར་འོང་ཞེས་སོ། །ལྷག་བསམ་གྱི་མཐུས་བདུད་ལས་དང༌། བདུད་
ཐམས་ཅད་ཟིལ་གྱིས་གནོན་ཅིང་ཚུར་མི་ཚུགས་པ་དང་། མདོ་ནི། ཡུམ་དང་མི་བྲལ་བར་གྱུར་
པ་དེའི་ཚེ་བདུད་སྡིག་ཅན་མྱ་ངན་གྱི་ཟུག་རྔུས་ཟུག་པར་འགྱུར་རོ། །ཞེས་སོ། །སྟོན་པ་སངས་
རྒྱུས་དང་འདྲ་བར་ཐེག་པ་གཅིག་ལ་ཞུགས་པའི་སྐྱེ་བོ་བྱང་སེམས་ལ། བསླབ་པ་མཚུངས་པར་
རམ། གུས་པར་གནས་པ་ཞེས་བྱ་བ། ཕྱི་གཙོ་བོར་གྱུར་པའི་བསོད་ནམས་རྣམ་པར་བརྒྱད་
468



༄༅ །མངོན་པར་རྟོགས་ད་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དང། མདོ་ནི། སྟོན་པ་དང་ཇི་ལྟར་གནས་པ་དེ་བཞིན་དུ་ཞེས་སོ། །བརྒྱད་ཚན་གཉིས་པ་
ཡང་རྣམ་པ་ཐམས་ཅད་དུ་བསམ་གཏན་གྱི་དབང་གིས་མི་སྐྱེ་བའི་ཐབས་ལ་མཁས་པས་དེ་
བཞིན་ཉིད་ལ་སློབ་པའི་བསླབ་པ་ཡོངས་སུ་དག་པ་དང་། མདོ་ནི། དེ་ལྟར་སློབ་པའི་བྱུང་
སེམས་ནི། དེ་བཞིན་ཉིད་ལ་སློབ་པ་སྟེ། རྣམ་མཁྱེན་ཉིད་ལ་སློབ་པ་ཡིན་ནོ། །ཞེས་སོ། །ས་
ལེ་སྦྲམ་དཀོན་པའི་དཔེས། སངས་རྒྱས་ཀྱི་རིགས་ཅན་རྩེ་སྦྱོར་འཕེལ་བ་ཐོབ་པར་འགྱུར་བ་
ཉུང་བ་དང་། མདོ་ནི། ཡུམ་ལ་སློབ་པའི་སེམས་ཅན་དེ་ལྟ་བུ་ཡང་ཉུང་ཞེས་སོ། །འཁོར་ལོས་
བསྒྱུར་རྒྱལ་དཀོན་པའི་དཔེས། རྩེ་སྦྱོར་གྱི་འབྲས་བུ་སངས་རྒྱས་ཉིད་ཐོབ་པའི་རྒྱུ་མཚན་རྣམ་
འཕེལ་བཅུ་གཅིག་པ་ཐོབ་པ་ཉུང་བ་དང། མདོ་ནི། རྣམ་མཁྱེན་གྱི་ལམ་འདིར་འཇུག་པ་དེ་ལྟ་
བུ་ཡང་ཉུང་ཞེས་སོ། །ཕྱིན་དྲུག་གི་མི་མཐུན་པའི་ཕྱོགས་སེར་སྣ་ལ་སོགས་པའི་སེམས་མི་སྐྱེ་བ་
དང་། མདོ་ནི། སེར་སྣ་དང་ལྡན་པའི་སེམས་མི་སྐྱེའོ། །ཞེས་སོ། །ཆོས་ཐམས་ཅད་མི་
དམིགས་པས་གཟུགས་ལ་སོགས་པ་དང་ལྡན་པར་རྟོག་པའི་སེམས་མི་སྐྱེ་བ་དང་། མདོ་ནི།
གཟུགས་དང་ལྡན་པའི་སེམས་མི་སྐྱེའོ། །ཞེས་སོ། །འཇིག་ཚོགས་ལ་ལྟ་བའི་དཔེས། ཡུམ་དུ་
ཕར་ཕྱིན་ཀུན་བསྡུས་པར་ཤེས་པ་དང་། མདོ་ནི། ཡུམ་ཟབ་མོ་འདིར་ཕར་ཕྱིན་ཐམས་ཅད་
འདུས་སོ། །ཞེས་སོ། ཡུམ་ལ་སློབ་ན། ཉན་ཐོས་སོགས་ཀྱི་སྤངས་རྟོགས་ཕུན་སུམ་ཚོགས་པ་
ཐམས་ཅད་ཐོབ་པ་དང་། མདོ་ནི། བྱང་སེམས་ཆེན་པོས་ནི། ཕུན་སུམ་ཚོགས་པ་གང་ཐོབ་
པར་བྱ་བ་དེ་དག་ལ་མི་ཐོབ་པ་གང་ཡང་མེད་དོ། །ཞེས་སོ། །ཕུན་སུམ་ཚོགས་པ་དེ་དག་ལ་མི་
རྟོག །མི་ཞེན་པར་སྤྱོད་པ་ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་ཕྱི་
གཙོ་བོར་གྱུར་པའི་བསོད་ནམས་ལས་གཞན་ནང་གཙོ་བོར་གྱུར་པ་རྣམ་པ་བརྒྱུད་དེ། བཅུ་
དྲུག་གོ །མདོ་ནི། དེ་ལྟར་སྤྱོད་པའི་བྱང་སེམས་ནི། ཡུམ་ལ་སྤྱོད་པ་ཡིན་ནོ། །ཞེས་སོ། །
གསུམ་པ་ལ་གསུམ་ལས། སྔ་འགྲེལ་ནི། དེ་ལྟར་བསོད་ནམས་རྣམ་པར་འཕེལ་བས་
རྣམ་པར་སྤེལ་ཞིང་བསྐྱེད་པའི་རྩེ་སྦྱོར་རང་དབང་དུ་གྱུར་པ་སྟེ། གཞན་ལ་མི་རེག་པར་རང་གི་
ངང་གིས་འབྱུང་བ་སྔར་ལས་རབ་ཀྱི་མཐར་ཕྱིན་པའི་མཚན་ཉིད་ནི། ངེས་པར་བརྟན་པ་ཡིན་
པས་རྣམ་འཕེལ་གྱི་འོག་ཏུ་ངེས་པར་བརྟན་པ་སྟོན་ནོ། །རྩ་བ་ལ། མངོན་པར་བརྗོད་ཅེས་
དྲང་ངོ༌། །གང་ན། ཀུན་མཁྱེན་ཉིད་གསུམ་གྱི་ཆོས་བླ་ན་མེད་པ་སུམ་ཅུ་པོ་རྣམས་ཡོངས་སུ་
རྫོགས་པར་བྱེད་པ་ལ་རང་གིས་འཇུག་ཅིང་སླར་མི་ལྡོག་པ་སྟེ། མདོ་ནི། སངས་རྒྱས་ཀྱི་ཆོས་
469



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
རྣམས་ཡོངས་སུ་རྫོགས་པར་གྱུར་ཅིག །རྣམ་མཁྱེན་ཉིད་དང་། རང་བྱུང་གི་དང་། ཟག་པ་
མེད་པའི་ཆོས་རྣམས་ཡོངས་སུ་རྫོགས་པར་གྱུར་ཅིག་ཅེས་སོ། །ཉན་རང་དུ་ལྟུང་བའི་གཉེན་
པོར་སྙིང་རྗེ་ཆེན་པོས་སེམས་ཅན་གྱི་དོན་ཡོངས་སུ་མི་གཏོང་བར་སྒྲུབ་པ་ལ་རང་གི་ངང་གི་
འཇུག་པ་སྟེ། མདོ་ནི། སེམས་ཅན་མ་བརྒལ་བ་རྣམས་བསྒྲལ་བར་བྱ་ཞེས་སོ། །དེ་ལྟར་
གཉིས་པོ་ནིའོ། །ཇི་ལྟར་ན། དེ་ལས་སླར་མི་ལྡོག་པས་ན། བརྟན་པ་ཞེས་བྱ་བར་རོ། །དཔེ་
ཁ་ཅིག་ནས་ངེས་པ་ཞེས་ཏེ། དོན་གཅིག་གོ །འགྲེལ་པ་ལ། མཐའ་གཅིག་ཏུ་ངེས་པར་དེ་ལ་
འཇུག་གི །གཞན་དུ་མི་འགྱུར་བས་བརྟན་པ་ཡིན་ནོ། །ཞེས་དྲང་ངོ་། །གང་ན། རྣམ་
མཁྱེན་ཉིད་དང་། སོགས་པ་ལམ་ཤེས་དང་། གཞི་ཤེས་གོང་དུ་ཇི་སྐད་བཤད་པ་ཐམས་ཅད་
མཁྱེན་པ་ཉིད་གསུམ་གྱི་ཆོས་སེམས་བསྐྱེད་པ་དང་། སོགས་པ་གདམས་ངག་ལ་སོགས་པ། གོང་
དུ་སྨོས་པ་རྣམས་ཡོངས་སུ་རྫོགས་པ་བླ་ན་མེད་པར་བྱེད་པ་རང་དབང་དུ་གྱུར་པ་ནིའོ། །དེ་
ཡང་སེམས་ཅན་མི་གཏོང་བའི་མཚན་ཉིད་ཡིན་པས་མི་གཏོང་བ་ཞེས་དྲང་ངོ་། །གང་ན།
སེམས་ཅན་གྱི་དོན་ནོ། །གང་གིས་ན། བརྩེ་བ་སྙིང་རྗེ་ཆེན་པོ་མངོན་དུ་བྱེད་པའི་ངོ་བོས་
སོ། །གང་གི་སྐབས་སུ་ན། རྫས་འཛིན་དུ་རྣམ་པར་མི་རྟོག་པར་བཟོད་པ་ཐོབ་ཅིང་རྟོགས་
པའི་གནས་སྐབས་ནའོ། ། ཇི་ལྟར་ན། བསོད་ནམས་སྤེལ་བའི་རིམ་པ་དེ་ལྟར་གཞན་དོན་
བྱེད་པའི་ཡང་དག་པའི་ཐབས་ལ་མཁས་པ་སྨོན་ལམ་ལ་སོགས་པའི་སྟོབས་ཀྱིས་སོ། །
བཞི་པ་ལ་གསུམ་ལས། སྔ་འགྲེལ་ནི། དེ་ལྟར་ངེས་པར་བརྟན་པར་བྱེད་པ་བཟོད་པའི་
སྟོབས་ཀྱིས་རྟོགས་པ་ངེས་པར་བརྟན་པར་གྱུར་པའི་མཚན་ཉིད་ནི། སེམས་རྩེ་གཅིག་ཏུ་ཀུན་
ཏུ་གནས་པ་ཡིན་པས་ཆོས་མཆོག་གི་རྩེ་སྦྱོར་སེམས་ཀུན་ཏུ་གནས་པ་སྟོན་ནོ། །རྩ་བ་ལ།
ཡོངས་སུ་བསྒྲགས་པ་ཡིན། ཞེས་དྲང་ངོ་། །གང་ན། ཐེག་པ་ལ་གསར་དུ་ཞུགས་པ་དང་།
སྤྱོད་པ་ལ་ཞུགས་པ་དང་། ཕྱིར་མི་ལྡོག་པ་དང་། སྐྱེ་བ་གཅིག་གིས་ཐོགས་པའི་བྱང་སེམས་
རྣམས་ཀྱི་དགེ་བ་ལ་རྗེས་སུ་ཡི་རང་བའི་ཏིང་ངེ་འཛིན་ནི། གཉིས་དང། གཉིས་མེད་པའི་འདུ་
ཤེས་ནུབ་པས་སེམས་དང་དེ་ལས་དོན་གཞན་ལ་མི་འཇུག་པར་རང་བཞིན་དུ་གནས་པ་དེའོ། །
གང་གིས་ན། གླིང་བཞི་མཐའ་ལྕགས་རིས་བསྐོར་བ་དང་། དེ་སྟོང་ལ་སྟོང་སྤྱི་ཕུད་དང་། དེ་
སྟོང་ལ་སྟོང་གཉིས་པ་བར་མ་དང་། དེ་སྟོང་ལ་སྟོང་གསུམ་གྱི་སྟོང་ཆེན་པོ་སྟེ། དེ་དག་སྲང་ལ་
གཞལ་བའི་གྲངས་དང་། དེའི་ཆུ་སྐྲའི་རྩེ་མོ་བརྒྱར་བཤགས་པའི་ཆའི་ཆུ་ཐིགས་ཀྱི་གྲངས་བ
6
ལ
470



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དེདཔེར་མཛད་ནས། དེ་བས་ཆེས་ཆེར་ཏིང་ངེ་འཛིན་གྱི་བསོད་ནམས་མང་པོར་བསྟན་པ་ཉིད་
ཀྱིས་སོ། །མདོ་ནི། དེ་དག་གིས་རྗེས་སུ་ཡི་རང་བ་དང་ལྡན་པའི་སེམས་བསྐྱེད་པའི་བསོད་
ནམས་ལ་ནི་ཚད་མེད་དོ། །ཞེས་སོ། འགྲེལ་པ་ལ། བརྗོད་ཅེས་དྲང་ངོ། །གང་ན། ཏིང་ངེ་
འཛིན་གྱི་མཚན་ཉིད་དོ། །གང་གིས་ན། བསོད་ནམས་མང་པོ་ཉིད་ཀྱིས་ཏེ། མང་ཞེས་དྲང་
ངོ་། །གང་ན། སྦྱིན་པ་ལ་སོགས་པའི་ཕར་ཕྱིན་དང་། སོགས་པ་སྙིང་རྗེ་ལ་སོགས་པའི་ཚོགས་
ཐམས་ཅད་ཀྱི་ངོ་བོ་ཉིད་རྗེས་སུ་ཡི་རང་དང་མཚུངས་ལྡན་གྱི་ཏིང་ངེ་འཛིན་གྱི་འབྲས་བུ་བསོད་
ནམས་དང་ཡེ་ཤེས་ཀྱི་ཚོགས་རྣམས་སོ། །གང་ལས་ན། གླིང་བཞི་པ་དང་། སོགས་པ་སྟོང་
གཅིག་དང་སྟོང་གཉིས་དང་སྟོང་གསུམ་གྱི་ལོ་ཀའི་ཁམས་རྣམས་ཀྱི་ས་དང་ཆུའི་སྲང་དང་གྲངས་
ཐིགས་པའི་གྲངས་སོ་སོར་དཔེར་མཛད་ནས་དེ་ལས་ཀྱང་ངོ། །ཇི་ལྟར་ན། དེ་དག་ལས་ཆེས་
ཆེར་ཁྱད་པར་དུ་འཕགས་པར་རོ། །དེའི་རྒྱུ་མཚན་ནི། ལུགས་ལས། ཚད་སྲིད་པའི་དངོས་
པོ་ནི། རྣལ་འབྱོར་པ་རྣམས་ཀྱིས་སྲང་ཚད་ཀྱིས་གཞལ་བར་ནུས་སོ། །ཞེས་བྱའི་ཚུལ་གྱིས་སྟོང་
གསུམ་གྱི་ཚད་གཟུང་ནུས་ལ། ཚོགས་གཉིས་ཚད་ལས་འདས་པའི་ཕྱིར་རོ། །དེས་ན། རྩེ་
གཅིག་ཏུ་གནས་པའི་ཏིང་ངེ་འཛིན་སེམས་ཀུན་ཏུ་གནས་པ་ཡིན་ནོ། །གཉིས་པ་ནི། རྟགས་
དང་། སོགས་པ་རྣམ་འཕེལ། བརྟན་པ། སེམས་ཀུན་ཏུ་གནས་པ་དེ་དག་ནི། གོ་རིམ་
བཞིན་དུ་དྲོ་བ་དང་། སོགས་པ་རྩེ་མོ། །བཟོད་པ། ཆོས་མཆོག་སྟེ། ངེས་འབྱེད་ཆ་མཐུན་
བཞིའི་ངོ་བོ་ཡིན་པར་ཁོང་དུ་ཆུད་པར་བྱའོ། །གཉིས་པ་ལ་བཞི་སྟེ། སྤང་བྱ་གཉེན་པོ་དང་
བཅས་པ་དང་། བྱང་ཆུབ་ཆེན་པོ་སྐྱེད་པའི་རྒྱུ་དང་། འབྲས་བུ་བྱང་ཆུབ་ཆེན་པོ་དང་། ངོ་བོ་
མཐོང་ལམ་རྩེ་སྦྱོར་བཤད་པའོ། །
དང་པོ་ལ་གསུམ་སྟེ། མདོར་བསྟན། རྒྱས་བཤད། དོན་བསྡུ་བའོ། །མདོར་བསྟན་
ལ། གཟུང་རྟོག་མདོར་བསྟན། འཛིན་རྟོག་མདོར་བསྟན་པའོ། །དང་པོ་ལ་གསུམ་ལས། སྔ་
འགྲེལ་ནི། མཐོང་ལམ་སྤྱིའི་མཚམས་སྦྱར་ནི། དོན་ལ་སྐྱེ་རིམ་དང་བསྟུན་ན། ངེས་འབྱེད་ཆ་
མཐུན་གྱི་འོག་ཏུ་མཐོང་ལམ་འབྱུང་བ་ཡིན་ཏེ། དེ་ལའང་མི་མཐུན་པའི་ཕྱོགས་གཉེན་པོ་དང་
བཅས་པ་རྣམ་པ་བཞི་ཡོད་པས་དེ་སྟོན་ནོ། །བྱེ་བྲག་ནི། རེ་ཞིག་སྤང་བྱ་མི་མཐུན་པའི་ཕྱོགས་
གཟུང་རྟོག་གཉིས་པོ་མདོར་བསྟན་པ་འཆད་དོ། །རྩ་བ་ལ། རྟོག་པའི་ངོ་བོ། དབྱེ་བ། རྟོག་
པར་འཇོག་པའི་རྒྱུ་མཚན་ནོ། །དང་པོ་ནི། སྦྱོར་བ་པོས་འཇུག་པར་བྱ་བའི་ཡུལ། བྱང་
471
.



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་།
སེམས་ཀྱི་ཆོས་ལ་དོན་དམ་པར་འཇུག་པར་བྱ་བའི་ཡུལ་ལོ། །ཞེས་གཟུང་བར་རྣམ་པར་རྟོག་
པ་སྟེ། མདོ་ནི། ཇི་ལྟར་གཉིས་ཀྱི་འདུ་ཤེས་དང་། གཉིས་མེད་པའི་འདུ་ཤེས་སུ་མི་འགྱུར་བ་
དེ་ལྟར་ཡོངས་སུ་བསྔོ་བར་བྱའོ། །ཞེས་སོ། །སྦྱོར་བ་པོས་ལྡོག་པར་བྱ་བའི་ཡུལ། ཐེག་དམན་
གྱི་ཆོས་ལ་དོན་དམ་པར་ལྡོག་པར་བྱ་བའི་ཡུལ་ལོ། །ཞེས་གཟུང་བར་རྣམ་པར་རྟོག་པ་སྟེ།
མདོ་ནི། ཡུམ་རྣམ་པར་མི་རྟོག་པའོ། །ཞེས་སོ། །
གཉིས་པ་ནི། ཡུལ་དགུ་དགུ་ཡོད་པས་སོ་སོར་ཏེ། རེ་རེ་ལ་དགུ་དགུའི་བདག་ཉིད་
།གསུམ་པ་ནི། བློ་དེ་དག་གིས་བཟུང་བ་ཇི་ལྟ་བ་བཞིན་དུ་ཡུལ་དོན་ལ་གནས་པ་མིན་
པས་རྟོག་པའི་བདག་ཉིད་དག་ཏུ་ཤེས་པར་བྱའོ། །འགྲེལ་པ་ལ། སྔར་བཞིན་གསུམ་ལས།
དང་པོ་ལ་གསུམ་སྟེ། འཇུག་པ་གཟུང་རྟོག །ལྡོག་པ་གཟུང་རྟོག །མི་མཐུན་ཕྱོགས་སུ་བསྟན་
པའོ། །དང་པོ་ནི། བྱང་སེམས་ཀྱི་འཇུག་པའི་ཡུལ། བྱང་སེམས་ཀྱི་ཆོས་མི་དམིགས་པར་
རྟོགས་པའི་ཤེས་རབ་ཐབས་དང་བཅས་པའི་ངོ་བོ་ཉིད་ལ་གོ་རིམ་བཞིན་དུ་ལེན་པར་འདོད་
པའི་སྒོ་ནས་དོན་དམ་པར་འཇུག་བྱར་གཟུང་བའོ། །གཉིས་པ་ནི། བྱང་སེམས་ཀྱི་ལྡོག་པའི་
ཡུལ། ཉན་ཐོས་ལ་སོགས་པའི་ཆོས་རང་དོན་དུ་དམིགས་ཞེན་དང་བཅས་པའི་ངོ་བོ་ཉིད་དག་
ལ་འདོར་བར་འདོད་པའི་སྒོ་ནས་དོན་དམ་པར་ལྡོག་བྱར་གཟུང་བའོ། །གསུམ་པ་ནི། གཟུང་
བར་རྣམ་རྟོག་གཉིས་པོ་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་པའི་ཕྱོགས་སུ་གྱུར་པ་ཡིན་
ཏེ། མཐོང་ལམ་རྩེ་སྦྱོར་སྐྱེ་བའི་གེགས་བྱེད་པའི་ཕྱིར། མཐོང་སྤང་ཉོན་མོངས་པ་དང་འདྲ་
བར་རོ། །གཉིས་པ་ནི། ཡུལ་དགུ་དགུ་ཡོད་པའི་དབྱེ་བས་སོ་སོར་རྣམ་པ་དགུ་དགུ་ཡོད་དོ། །
གསུམ་པ་ནི། རྟོག་པ་བཅོ་བརྒྱད་ནི་ཆོས་ཅན། ཡུལ་ཇི་ལྟ་བ་བཞིན་མ་ཡིན་པར་འཛིན་པའི་
རང་གི་ངོ་བོ་དག་ཏུ་ཤེས་པར་བྱའོ། །ཡུལ་གྱི་དངོས་པོ་དང་མ་འབྲེལ་བར་འཇུག་པ་ཉིད་ཀྱིས་
ཕྱིན་ཅི་ལོག་ཏུ་སྣང་བའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་གཟུང་བར་རྣམ་པར་རྟོག་པའི་ཕྱོགས་
གཉིས་བསྟན་ནས་འཛིན་རྟོག་གཉིས་པོ་མདོར་བསྟན་པ་འཆད་དོ། །རྩ་བ་ལ། ངོ་བོ། དབྱེ་
བ། རྒྱུ་མཚན་གསུམ་ལས། དང་པོ་ནི། དམིགས་ཡུལ་སོ་སོ་སྐྱེ་བོའི་འཛིན་པ་ལ་སེམས་ཅན་
ཏེ། གང་ཟག་རྫས་སུ་ཡོད་པར་རྣམ་པར་རྟོག་པ་རྫས་འཛིན་ཏེ། མདོ་ནི། གཟུགས་དབེན་
པའི་ཕྱིར་སེམས་ཅན་དབེན་པའོ། །ཞེས་སོ། །དམིགས་ཡུལ་འཕགས་པའི་འཛིན་པ་ལ་ལ་སྐྱེས་
472



༄༅ །།མངོན་པར་རྟོགས་པའི་རྒྱན་ཅེས་པy་པ་ཤེར་ཕྱིན་ལུང་གི་སྙེ་མ།
བུ་བཏགས་པར་ཡོད་པར་འཛིན་པའི་རྣམ་རྟོག་དག་ཏུ་འདོད་དོ། །མདོ་ནི། ཡུམ་ལ་སྤྱོད་པ
དེ་ནི། སྙིང་པོ་མེད་པ་ལ་སྤྱོད་ཅེས་སོ། །གཉིས་པ་ནི། རྟོག་པ་དེ་དག་ཡུལ་གྱི་དབྱེ་བས་སོ་
སོར་དགུའི་བདག་ཉིད་དོ། །གསུམ་པ་ནི། རྟོག་པ་དེ་དག་ཆོས་ཅན། ཡུལ་བདེན་པ་འཛིན་
པའི་ངོ་བོས་སྟོང་པའི་མཚན་ཉིད་ཅན་ཡིན་ཏེ། དེ་དག་ཡུལ་བདེན་པ་གང་གི་ཡང་འཛིན་པར་
འདོད་དེ། འཛིན་པ་མ་ཡིན་པ་དེ་ལྟར་ཏེ། དེའི་ཕྱིར་རོ། །རྟགས་གྲུབ་སྟེ། གལ་ཏེ་རྟོག་པས་
གཟུང་བའི་དོན་ཇི་ལྟ་བ་དེ་བཞིན་དུ་དོན་ལ་མེད་པས་སོ། །འགྲེལ་པ་ལ། སྔར་བཞིན་གསུམ་
ལས། དང་པོ་ལ་གསུམ་སྟེ། རྫས་འཛིན་རྟོག་པ། བཏགས་འཛིན་རྟོག་པ། མི་མཐུན་ཕྱོགས་
སུ་བསྟན་པའོ། །དང་པོ་ནི། སོ་སོ་སྐྱེ་བོའི་གང་ཟག་ཡུལ་དུ་བྱས་ཏེ་གོ་རིམ་བཞིན་དུ་སྐྱེས་བུ་
རྫས་སུ་ཡོད་ པར་ འཛིན་ པའི་རྟེན་ཅན་ཏེ། ཡུལ་ ཅན་ རྫས་ འཛིན་ནོ། ། གཉིས་ པ་ ནི།
འཕགས་པའི་གང་ཟག་ཡུལ་དུ་བྱས་ཏེ་སྐྱེས་བུ་བཏགས་པར་ཡོད་པའི་རྟེན་ཅན་བཏགས་འཛིན་
ནོ། །གསུམ་པ་ནི། འཛིན་རྟོག་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་པའི་ཕྱོགས་ཡིན་
ཏེ། མཐོང་ལམ་སྐྱེ་བ་ལ་གེགས་བྱེད་པའི་ཕྱིར་རོ། །གཉིས་པ་ནི། ཡུལ་གྱི་དབྱེ་བས་སོ་སོར་
རྣམ་པ་དགུ་དགུའོ། །གསུམ་པ་ནི། རྟོག་པ་བཅོ་བརྒྱད་ཡོད་པ་དེ་དག་ནི་ཆོས་ཅན། ཡུལ་ཇི་
ལྟ་བ་བཞིན་མིན་པར་འཛིན་པའི་རང་གི་ངོ་བོ་དག་ཏུ་ཤེས་པར་བྱའོ། །ཡུལ་བདེན་པ་འཛིན་
པའི་ངོ་བོས་དབེན་པའི་ངོ་བོ་ཉིད་ཡིན་པས་ཕྱིན་ཅི་ལོག་ཏུ་སྣང་བའི་ཕྱིར་རོ། །དེ་ཅི་སྟེ་ན།
རྟོག་པས་ཡུལ་འཛིན་པ་གང་གི་ཚེ། རྟོག་པ་དེ་དག་ཡུལ་གྱི་དངོས་པོར་གྱུར་པ་གཟུང་བའི་དོན་
དག་ཇི་ལྟར་བཟུང་བ་དེ་བཞིན་དུ་གཟུང་བྱའི་ངོ་བོར་ཡོད་པ་མ་ཡིན་པ་དེའི་ཚེ། ཡུལ་བདེན་པ་
གང་གི་ཡང་འཛིན་པ་མ་ཡིན་ཏེ། རྒྱུ་མཚན་དེའི་ཕྱིར་རོ། །
རྒྱས་བཤད་ལ། གཟུང་རྟོག་དང་། འཛིན་རྟོག་བཤད་པ་གཉིས་སོ། ། དང་པོ་ལ་
གཉིས་ཏེ། འཇུག་པ་དང་། ལྡོག་པ་གཟུང་རྟོག་བཤད་པའོ། །དང་པོ་ལ་གསུམ་ལས། སྔ་
འགྲེལ་ནི། གཟུང་རྟོག་གཉིས་ཀྱི་དང་པོ་འཇུག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་ན།
རྩ་བ་ལ་བཞི་སྟེ། རྟོག་པའི་ཡུལ། ངོ་བོ། གྲངས། དེ་དག་སྦྱར་ཏེ་བཤད་པའོ། །དང་པོ་ནི།
ལ་ཀུན་ལ་སྦྱར་བ་ཡུལ་དགུ་སྟེ། རིམ་པ་བཞིན་དུ་ཡུལ་སྤྱིའི་ངོ་བོ་དང་། དེའི་རྒྱུ་དང་། ལམ་གྱི་
རང་བཞིན་དང་། ཡུལ་དང་། བྱེད་པ་དང་། རང་དོན་ཐོབ་པ་དང་། གཞན་དོན་བྱེད་པའི་
ནུས་པ་དང་། བྱ་བའི་ལས་དང་། བྱ་བའི་འབྲས་བུའོ། །གཉིས་པ་ནི། འཇུག་པ་ཕྱོགས་ཀྱི་བ
473



༄༅།།དཔལ་ལྡན་ས་སྐྱ་པའི་གསུང་རབ་གྲགྲགས་ཆེན་བཅོ་བརྒྱད་ལས། པོད་དགུ་པ།
རྟེན་ཅན་གྱི་རྣམ་རྟོག་གོ །གསུམ་པ་ནི། ཡུལ་དགུ་ཡོད་པས། ཡུལ་ཅན་རྣམ་པ་དགུར་འདོད་
དོ། །བཞི་པ་ནི། འདིར་རྟོག་པ་དགུ་ཚན་བཞི། འཇུག་པ་གཟུང་རྟོག་ཏུ་མཚོན། དམིགས་
ཡུལ་བྱང་སེམས་ཀྱི་ཆོས་ལ་དམིགས་ནས་རྣམ་པ་དོན་དམ་པར་འཇུག་ཡུལ་དུ་འཁྲུལ་བ་མཚན་
ཉིད་དོ། །རེ་རེ་ལ་འཇུག་བྱར་རྟོག་པ་ཞེས་བྱ་སྟེ། ཡུལ་གྱི་ངོ་བོ་ཉིད་སེམས་བསྐྱེད་པའོ། །
མདོ་ནི། ཡུལ་ཤིན་ཏུ་དབེན་པའོ། །ཞེས་སོ། །སངས་རྒྱས་ཀྱི་རིགས་ཆོས་ཉིད་དེ། ནམ་
མཁའི་དཔེས་སོ། །མཐོང་སྒོམ་གྱི་ལམ་ཡང་དག་པར་འགྲུབ་པའི་ཐབས་མཁས་ཏེ། སྒྱུ་མའི་
སྐྱེས་བུའི་དཔེས་སོ། །བྱང་སེམས་ཀྱི་ཤེས་པ་ལམ་གྱི་དམིགས་པ་མ་འཁྲུལ་ཞིང་ཕྱིན་ཅི་ལོག་པ་
སྟེ། གཟུགས་བརྙན་གྱི་དཔེས་སོ། །མི་མཐུན་པའི་ཕྱོགས་རྟོག་པ་འདོར་བ་དང་། གཉེན་པོ་
རྟོག་མེད་ལེན་པ་སྟེ། རྫོགས་པའི་སངས་རྒྱས་ཀྱི་དཔེས་སོ། །སྐྱེ་མེད་རང་གིས་མངོན་སུམ་དུ་
རྟོགས་པ་སྟེ། སངས་རྒྱས་ཀྱི་དཔེས་སོ། །ཉན་རང་གི་ས་ཐག་བསྲིང་བར་བྱེད་པ་ནི། སྤྲུལ་
པའི་དཔེས་སོ། །བྱང་སེམས་དེའི་འཕྲིན་ལས་གཞན་དོན་བྱེད་པ་སྟེ། སངས་རྒྱས་ཀྱི་སྤྲུལ་པའི་
དཔེས་སོ། །བསྒྲུབ་པར་བྱ་བའི་འབྲས་བུ་མི་གནས་པའི་མྱང་འདས་ཏེ། འཁྲུལ་འཁོར་གྱི་
དཔེས་སོ། །རྟོག་པ་འདི་དག་འདིར་དངོས་སུ་བསྟན་ལ། མདོ་ནས་གཉེན་པོ་དངོས་སུ་བསྟན་
ནས་རྟོག་པ་དོན་གྱིས་འཕངས་སོ། །འགྲེལ་པ་དྲུག་སྟེ། རྟོག་པའི་ཡུལ། འཁྲུལ་པའི་རྒྱུ་
མཚན། རང་གི་ངོ་བོ། སྦྱོར་བའི་ལམ་གྱི་སྤང་བྱར་བསྟན། གྲངས། དེ་དག་སྦྱར་ཏེ་བཤད་
པའོ། །དང་པོ་ནི། ལ་ཀུན་གྱི་མཇུག་ཏུ་སྦྱར་བའོ། །གཉིས་པ་ནི། བྱང་སེམས་ཀྱི་ལམ་
འབྲས་ལ་སྐྱོན་མེད་ཅིང་ཀུན་རྫོབ་ཏུ་འཇུག་བྱ་ཡིན་པ་ཉིད་ཀྱིས་སོ། །གསུམ་པ་ནི། གཟུང་
བའི་རྣམ་རྟོག་དང་པོ་སྦྱོར་བ་པོས་འཇུག་པར་བྱ་བའི་ཕྱོགས་ཀྱི་རྟེན་ཅན་ཏེ། ཡུལ་ཅན་དོན་
དམ་པར་འཇུག་བྱར་འཁྲུལ་པའོ། །བཞི་པ་ནི། ཐུན་མོང་གི་སྦྱོར་བ་ཉེར་བསྡོགས་ཀྱི་ལམ་གྱི་
གནས་སྐབས་ཀྱི་སྤང་བྱར་བྱམས་པས་བཞེད་པ་ཡིན་ནོ། །ལྔ་པ་ནི། རྣམ་པ་དགུའོ། །དྲུག་པ་
ནི། རྣམ་པ་ཐམས་ཅད་དུ་གཟུང་བར་བྱ་བ་ཉིད་དུ་འཇུག་པར་བྱའོ། །ཞེས་འཁྲུལ་པ་ཞེས་
ཐམས་ཅད་ལ་སྦྱར་ཏེ། གཟུགས་སོགས་ངོ་བོ་ཉིད་ཀྱིས་དབེན་པའི་ཕྱིར་དབེན་པ། དེ་དོན་
དམ་དུ་ཡོད་པར་མ་རྟོགས་ཀྱི་ཀུན་རྫོབ་ཙམ་དུ་རྟོགས་པའི་ངོ་བོ་ཉིད་དང་། ས་བརྒྱད་པ་མི་
གཡོ་བ་དང་། སོགས་པ་དགུ་པ་སོགས་ལ་འཇུག་པས། དེའི་ཆོས་ཉིད་དེ། སངས་རྒྱས་ཀྱི་
རིགས་སུ་ངེས་པ་དང་། ཆོས་ཐམས་ཅད་བདེན་མེད་སྒྱུ་མ་ལྟ་བུར་རྟོགས་ཏེ་སྒོམ་པའི་ལམ་
474



༄༅༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མཡང་དག་པར་འགྲུབ་པ་དང་། ཆོས་ཐམས་ཅད་སྣང་བརྙན་ཙམ་དུ་ཟད་པས་གཉིས་སུ་མེད་
པའི་ཤེས་པའི་དམིགས་པ་མ་འཁྲུལ་པ་དང་། ཡོན་ཏན་མཐོང་བ་སྔོན་དུ་འགྲོ་བས་སྤང་བྱར་
ཤེས་པས་གཉེན་པོ་ལེན་པ་དང་། སྐྱོན་མཐོང་བ་སྔོན་དུ་འགྲོ་བས་དོར་བྱར་ཤེས་པས་མི་མཐུན་
ཕྱོགས་འདོར་བ་དང་།
མཁྱེན་གསུམ་ལ་སྒྲིབ་པའི་འཁྲུལ་པའི་དྲི་མ་ཐམས་ཅད་དང་བྲལ་བ་ཉིད་ཀྱིས་རང་གི་
རྟོགས་པ་བྱང་ཆུབ་ཐོབ་པ་དང་། སྤངས་པ་དམན་ཞིང་རྟོགས་པ་གྱ་ནོམ་པ་མ་ཡིན་པ་ཉིད་
ཀྱིས་ཉན་ཐོས་ལ་སོགས་པའི་ས་ཐག་བསྲིང་ཞིང་སྤོང་བར་བྱེད་པ་དང་། བྱང་སེམས་ཀྱི་གདུལ་
བྱའི་བསམ་པ་ཇི་ལྟ་བ་དང་མཐུན་པར་ཉན་ཐོས་སོགས་སུ་སྤྲུལ་པས་སེམས་ཅན་གྱི་དོན་གྱི་ལས་
དང་། གདུལ་བྱ་འདུལ་བའི་ཡང་དག་པའི་ཐབས་ལ་མཁས་པའི་སྟོབས་ཀྱིས་སྐྱེ་བོ་ཐམས་ཅད་
མི་གནས་པའི་མྱང་འདས་ལ་དགོད་པར་བྱ་བའི་འབྲས་བུ་ལའོ། །
གཉིས་པ་ལ་གསུམ་ལས། སྔ་འགྲེལ་ནི། གཟུང་རྟོག་གཉིས་པ་ལྡོག་པའི་རྟེན་ཅན།
འ
ཡུལ་གྱི་དབྱེ་བས་ཇི་ལྟར་རྣམ་པ་དགུ་ཡིན་ཞེ་ན། རྩ་བ་ལ་བཞི་ལས། ཡུལ་ནི། རྟོག་པ།
ཡོངས་འཛིན། གཉེན་པོ། དབང་པོ། ཆེད་དུ་བྱ་བ་དམན་པ་སྟེ། ལམ་དམན་པ་ལྔ་དང་།
སྤངས་པ་དང་། རྟོགས་པ་དང་། གཞན་རྗེས་སུ་འཛིན་པ་དང་། མྱང་འདས་དམན་པ་སྟེ།
ལམ་འབྲས་དམན་པ་བཞི་སྟེ། དགུ་ལ་ལ་མཇུག་ཏུ་སྦྱར་བའོ། །ངོ་བོ་ནི། ལྡོག་པའི་ཕྱོགས་ཀྱི་
རྟེན་ཅན་གྱི་རྣམ་རྟོག་གོ །གྲངས་ངེས་ནི། དགུའི་བདག་ཉིད་དོ། ། སྦྱར་ཏེ་བཤད་པ་ནི།
རྟོག་པ་དགུ་པོ་འདི་མཚན་གཞི། ལྡོག་པ་གཟུང་རྟོག་ཏུ་མཚོན། དམིགས་ཡུལ་ཉན་ཐོས་ལ་
སོགས་པའི་ཡིད་ལ་བླང་བྱར་འབྱུང་བའི་ཆོས་ལ་དམིགས་ནས། རྣམ་པ་དོན་དམ་པར་ལྡོག་
ཡུལ་དུ་འཁྲུལ་བ་མཚན་ཉིད་ཡིན་པས། རེ་རེ་ལ་ལྡོག་བྱར་རྟོག་པ་ཞེས་སྦྱར་ཏེ། ཐབས་ཤེས་
དང་བྲལ་བས་སྲིད་པ་དང་ཞི་བར་ལྟུང་བའི་ཕྱིར་བྱང་སེམས་ལ་ལྟོས་ཏེ་རྟོགས་པ་དམན་པ་ཉིད་
དེ། ཉི་ཟླས་གླིང་བཞིའི་ལས་བྱེད་ཅིང་རྗེས་སུ་འབྲངས་པའི་དཔེས་སོ། །ཕྱི་ནང་གི་ཡོངས་སུ་
འཛིན་པ་མེད་པས་བར་ཆད་ཀྱིས་ཚུགས་པ་སྟེ། ཁྱིམ་ཐང་ཐོད་པའི་དཔེས་སོ། །བྱང་ཆུབ་ཀྱི་
ལམ་གྱི་རྣམ་པ་ཤེས་སྒྲིབ་ཀྱི་གཉེན་པོ་མ་ཚང་བ་སྟེ། སྐྱེས་བུ་མཚོན་ཆ་ཐོགས་པའི་དཔེས་སོ།
རྟོགས་པ་ལ་རང་དབང་མ་ཐོབ་པར་གཞན་གྱི་གདམས་ངག་གི་རྐྱེན་གྱིས་བྱང་ཆུབ་ཏུ་འགྲོ་བ་སྟེ།
མཁར་གྱི་རྒྱལ་པོ་འཁོར་ལོས་བསྒྱུར་བའི་རྗེས་སུ་འབྲངས་པའི་དཔེས་སོ། །ཆེད་དུ་བྱ་བ་རྣམ་
475



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
མཁྱེན་ནམ། ཆེན་པོ་གསུམ་ལས་ལོག་པ་སྟེ། ཆུ་ཀླུང་ཕྲ་མོ་ཐམས་ཅད་གངྒཱར་སོང་སྟེ་རྒྱ་མཚོར་
འགྲོ་བའི་དཔེས་སོ། །སྤངས་པ་ཉི་ཚེ་བ་སྟེ། ལག་པ་གཡས་པས་དགོས་པ་ཐམས་ཅད་བྱེད་
པའི་དཔེས་སོ། །རྒྱུན་ཞུགས་སོགས་རྟོགས་པ་ཐ་དད་སྣ་ཚོགས་པ་ཉིད་དེ། ཆུ་ཀླུང་ཕྲ་མོ་
ཐམས་ཅད་རྒྱ་མཚོར་ཕྱིན་ནས་ལན་ཚར་རོ་གཅིག་པའི་དཔེས་སོ། །རང་དོན་གནས་པ་དང་།
གཞན་དོན་ལ་འཇུག་པ་ལ་རྨོངས་པ་སྟེ། འཁོར་ལོས་བསྒྱུར་རྒྱལ་དཔུང་ཚོགས་དང་ལྡན་པའི་
མདུན་དུ་འཁོར་ལོ་རིན་ཆེན་སོགས་འགྲོ་བའི་དཔེས་སོ། །ཉན་རང་བྱང་ཆུབ་ཐོབ་པའི་རྗེས་ལ་
རྣམ་མཁྱེན་གྱི་ལམ་ནས་འགྲོ་དགོས་པ་སྟེ། འཁོར་ལོས་བསྒྱུར་རྒྱལ་གྱི་མདུན་དུ་རིན་ཆེན་སྣ་
བདུན་འགྲོ་བའི་དཔེས་སོ། །
བཞི་པ་མ་གཏོགས་པ་ཐམས་ཅད་ལ་ཉན་རང་རྣམས་ཞེས་སྦྱར་རོ། །འགྲེལ་པ་ལ།
རྟོག་པའི་ཡུལ། འཁྲུལ་པའི་རྒྱུ་མཚན། རང་གི་ངོ་བོ། གྲངས། བར་ཆད་མེད་ལམ་གྱི་སྤང་
བྱར་བསྟན། ཡུལ་ཡུལ་ཅན་སྦྱར་ཏེ་བཤད་པ་དང་དྲུག་གོ །དང་པོ་ནི། ལ་ཀུན་གྱི་མཇུག་ཏུ་
སྦྱར་རོ། །གཉིས་པ་ནི། ཉན་རང་གི་ལམ་འབྲས་ཉེས་པ་དང་བཅས་པ་ཉིད་ཀྱིས་སོ། །གསུམ་
པ་ནི། གཟུང་རྟོག་ གཉིས་པ་ལྡོག་པའི་ ཕྱོགས་ཀྱི་ རྟེན་ཅན་ནོ། ། བཞི་པ་ནི། རྣམ་པ་
དགུའོ། །ལྔ་པ་ནི། བྱང་སེམས་རྣམས་ཀྱི་མཐོང་ལམ་རྩེ་སྦྱོར་གྱི་དངོས་གཞིའི་སེམས་ཟག་པ་
མེད་པའི་ཡིད་ཤེས་དང་། ཤེས་རབ་སོགས་སེམས་ལས་བྱུང་བ་འཇུག་པའི་བར་ཆད་མེད་ལམ་
གྱི་གནས་སྐབས་ཀྱི་སྤང་བྱར་བཞེད་པ་ཡིན་ནོ། །དྲུག་པ་ནི། རྟོག་པ་འདི་དག་ཆོས་ཅན།
ལྡོག་པ་གཟུང་རྟོག་ཡིན་ཏེ། དམིགས་ཡུལ་ཉན་ཐོས་དང་རང་སངས་རྒྱས་ཀྱི་རྒྱུད་ལ་བླང་བར་
བྱ་བ་ཉིད་དུ་འབྱུང་བའི་ཆོས་ལ་རྣམ་པ་ཐམས་ཅད་དུ་གཟུང་བར་བྱ་བ་མ་ཡིན་པ་ཉིད་དུ་ལྡོག་
པར་བྱའོ། །ཞེས་འཁྲུལ་པའི་ཕྱིར། རྣམ་པ་ཐམས་ཅད་དུ་ལྡོག་བྱར་རྟོག་པ་ཞེས་སྦྱར་ཏེ།
རང་བཞིན་མེད་རྟོགས་ཀྱི་ཤེས་རབ་མེད་པས་འཁོར་བ་དང་། སྙིང་རྗེ་ཆེན་པོ་མེད་པས་མྱང་
འདས་གང་ཡང་རུང་བ་ཞིག་ཏུ་ལྟུང་བ་ཉིད་ཀྱིས་རྟོགས་པ་དམན་པ་ཉིད་དང་། ཐེག་ཆེན་དགེ་
བའི་བཤེས་གཉེན་ཐབས་ལ་མཁས་པ་དང་བྲལ་བ་ཉིད་ཀྱིས་ཡོངས་སུ་འཛིན་པ་མེད་པ་དང་།
འཛིན་པ་སྤྲོས་བྲལ་མ་རྟོགས་པས་ཤེས་བྱའི་སྒྲིབ་པ་མཐའ་དག་གི་གཉེན་པོ་མ་ཡིན་པ་ཉིད་ཀྱིས་
རྫོགས་པའི་བྱང་ཆུབ་སྒྲུབ་པའི་ལམ་མ་ཚང་བ་དང་། ཉན་ཐོས་འདོད་ཁམས་པས་སྲིད་པ་ཐ་མ་
པའི་ཚེའང་བྱང་ཆུབ་ཐོབ་པ་དེ་བཞིན་གཤེགས་པ་དང་། སོགས་པ་ཉན་ཐོས་སོགས་ཀྱི་
476



༄༅ །།མངོན་པར་རྟོལགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གདམས་ངག་ལ་ལྟོས་པ་དང་བཅས་པ་ཉིད་ཀྱིས་གཞན་གྱི་རྐྱེན་གྱིས་འགྲོ་བ་དང་། སེམས་ཅན་
ཐམས་ཅད་ཀྱི་མཆོག་ཉིད་ཀྱིས་ཆེན་པོ་ཉིད་དང་། སོགས་པ་སྤོང་བ་ཆེན་པོ་དང་། རྟོགས་པ་
ཆེན་པོ་ལ་མི་འཇུག་པ་ཉིད་ཀྱིས་ཆེད་དུ་བྱ་བ་ལོག་པ་དང་། ཉན་ཐོས་ཤེས་རབ་ཀྱི་རྣམ་གྲོལ་
སློབ་པ་རྣམས་ཉོན་མོངས་པའི་སྒྲིབ་པ་ཙམ་གྱི་གཉེན་པོ་བྱེད་པས་སྤང་བྱ་ཉི་ཚེ་བ་སྤོང་བའི་ལམ་
གྱི་བྱེད་པ་དང། མི་རྟག་སོགས་སུ་དམིགས་པ་དང་བཅས་པ་ཉིད་ཀྱིས་འབྲས་བུ་དང་པོ་རྒྱུན་
ཞུགས་དང་། སོགས་པ་ཕྱིར་འོང་སོགས་རྟོགས་པ་ཐ་དད་པ་ཉིད་དང་། ཤེས་བྱ་ལ་རྨོངས་པའི་
མ་རིག་པའི་བག་ལ་ཉལ་ཕྲ་མོ་ཐམས་ཅད་མ་སྤངས་པ་ཉིད་ཀྱིས་རང་དོན་གནས་པ་དང་།
གཞན་དོན་འགྲོ་བ་མི་ཤེས་པ་དང་། རྣམ་མཁྱེན་རྒྱུ་དང་འབྲས་བུར་བཅས་པས་ཐེག་ཆེན་
ཐམས་ཅད་སྡུད་པར་བྱེད་པ་ཉིད་ཀྱིས་ཐེག་ཆེན་དང་བྲལ་བའི་ཤེས་རབ་ཀྱི་རྗེས་སུ་རྣམ་མཁྱེན་
མི་འབྲང་གི །མྱང་འདས་གཞན་རྣམ་མཁྱེན་གྱི་རྗེས་སུ་འབྲངས་པས་རྣམ་མཁྱེན་ཉིད་མྱང་
འདས་ཐམས་ཅད་ཀྱི་མཇུག་ཏུ་ལུས་པས་ན། འགྲོ་བའོ། །
གཉིས་པ་ལ་གཉིས་ཏེ། རྫས་འཛིན་དང་། བཏགས་འཛིན་རྟོག་པ་བཤད་པའོ། །
དང་པོ་ལ་གསུམ་ལས། སྔ་འགྲེལ་ནི། སོ་སོ་སྐྱེ་བོའི་འཛིན་པ་ལ་དམིགས་པའི་འཛིན་པའི་རྣམ་
རྟོག་དང་པོ་སྐྱེས་བུ་རྫས་སུ་ཡོད་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་ན། རྩ་བ་ལ། ཡུལ།
ངོ་བོ། སྦྱར་ཏེ་བཤད་པའོ། །དང་པོ་ནི། ལ་ཀུན་གྱི་མཇུག་ཏུ་སྦྱར་བའོ། ། གཉིས་པ་ནི།
འཛིན་རྟོག་དང་པོ་རྫས་འཛིན་རྟོག་པར་ཤེས་པར་བྱའོ། ། གསུམ་པ་ནི། རྟོག་པ་དགུ་ཚན་
བཞི། རྫས་འཛིན་རྟོག་པར་མཚོན། དམིགས་ཡུལ་སོ་སོ་སྐྱེ་བོའི་འཛིན་པ་ལ་དོན་དམ་པར་
རྫས་འཛིན་དུ་འཁྲུལ་པ་མཚན་ཉིད་ཡིན་པས། རེ་རེ་ལ་རྫས་ཀྱི་འཛིན་པར་འཁྲུལ་པ་ཞེས་སྦྱར་
ལ། བླང་བྱ་འཛིན་པ་དང་། སྐྱོན་འདོར་བ་སྟེ། མདོ་ནི། ཡུམ་ནི། ཆོས་གང་ཡང་ཡོངས་སུ་
འཛིན་པའམ་གཏོད་པ་མེད་དོ། །ཞེས་སོ། །ཆོས་རྣམས་ལ་བདེན་པར་ཡིད་ལ་བྱེད་པ་སྟེ།
མདོ་ནི། གཟུགས་ཡིད་ལ་མི་བྱེད་དོ། །ཞེས་སོ། །བདེན་པར་ཡིད་ལ་བྱས་པས་ཁམས་རྣམས་
ནི་གསུམ་པོ་དག་དང་ཉེ་བར་འབྲེལ་བ་སྟེ། མདོ་ནི། ཡིད་ལ་མི་བྱེད་པ་ནི། གང་དུ་ཡང་
འདྲེས་པར་མི་འགྱུར་རོ། །ཞེས་སོ། །གཟུགས་སོགས་མཚན་མ་ལ་གནས་པ་སྟེ། མདོ་ནི།
གཟུགས་ལ་གནས་པར་མི་འགྱུར་རོ། །ཞེས་སོ། །གཟུགས་སོགས་ལ་ཆགས་ཤིང་མངོན་པར་
ཞེན་པ་སྟེ། མདོ་ནི། མངོན་པར་ཆགས་པ་མེད་པ་དང་གནས་པ་མེད་པའི་ཚུལ་གྱིས་ཡུམ་ལ་
477



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
:
.སྤྱོད་དོ། །ཞེས་སོ། །ཀུན་རྫོབ་ཏུ་གཟུགས་སོགས་ཀྱི་ཆོས་ཀྱི་དངོས་པོ་ཐ་སྙད་དུ་བཏ།པ་
ཙམ་སྟེ། མདོ་ནི། དེ་བཞིན་གཤེགས་པ་ནི། ཆོས་གང་ལ་ཡང་འདོགས་པ་མེད་དོ། །ཞེས་
སོ། །འཁོར་གསུམ་དུ་ཆགས་པ་ཏེ། མདོ་ནི། མངོན་པར་ཆགས་པས་བརྗོད་པ་མ་ཡིན་
ནོ། །ཞེས་སོ། །འཁོར་འདས་ལ་བླང་དོར་དུ་འཛིན་པའི་གཉེན་པོ་སྟེ། མདོ་ནི། ཡུམ་ཡང་
ཡུམ་དང་མ་བྲལ་ཞེས་སོ། །སྦྱིན་སོགས་རྐྱང་པས་ཇི་ལྟར་འདོད་པ་བཞིན་བྱང་ཆུབ་ཏུ་འགྲོ་
བའི་ནུས་པ་ཉམས་པ་སྟེ། མདོ་ནི། རྣམ་མཁྱེན་ཉིད་གང་ན་དེར་གནས་པར་འགྱུར་རོ། །
ཞེས་སོ། །འགྲེལ་པ་ལ་ལྔ་སྟེ། ཡུལ། ངོ་བོ། སྦྱོར་ལམ་གྱི་སྤང་བྱར་བསྟན། གྲངས། སྦྱར་ཏེ་་
བཤད་པའོ། །དང་པོ་ནི། ལ་མཇུག་ཏུ་སྦྱར་བ་དགུའོ། །གཉིས་པ་ནི། སོ་སོའི་སྐྱེ་བོའི་འཛིན་
པ་ལ་རྫས་སུ་རྣམ་པར་རྟོག་པ་དང་པོའོ། །གསུམ་པ་ནི། མཐོང་ལམ་གྱི་སྦྱོར་བའི་གནས་ན
སྐབས་ཀྱི་སྤང་བྱར་བཞེད་དོ། །བཞི་པ་ནི། རྣམ་པ་དགུའོ། །ལྔ་པ་ནི། དོན་དམ་པའི་རྫས་
ཀྱི་དངོས་པོར་མངོན་པར་ཞེན་པ་ཞེས་ཀུན་ལ་སྦྱར་ཏེ། དོན་དམ་པར་འཛིན་དོར་མེད་ཀྱང་
ཀུན་རྫོབ་ཏུ་སྒྱུ་མ་བཞིན་དུ་འཛིན་པ་དང་། གཏོང་བ་དང་། ཡང་དག་པ་མཚན་མ་མེད་པ་
ཉིད་དུ་ཡིད་ལ་མི་བྱེད་པ་ཡིད་ལ་བྱེད་པ་དང་། ཡིད་ལ་བྱས་པའི་རྟེན་འབྲེལ་གྱི་ཆོས་ཉིད་ཀྱིས་
ཁམས་གསུམ་ཅར་དང་ཉེ་བར་འབྲེལ་བ་དང་། གཟུགས་སོགས་སྟོང་པ་ཉིད་རྟོགས་ཏེ་མི་
གནས་པས་མཚན་མ་ལ་གནས་པ་དང་། དངོས་པོ་ལ་བདེན་པར་མངོན་པར་མ་ཞེན་པས་
ཐམས་ཅད་ལ་སྒྱུ་མ་ལྟ་བུར་མངོན་པར་ཞེན་པ་དང་། དོན་དམ་པའི་རྫས་སུ་ཡོད་པ་མེད་པས་
ཀུན་རྫོབ་ཏུ་ཆོས་ཐམས་ཅད་མིང་དུ་བཏགས་པ་ཙམ་དང་། ཐོས་བསམ་གྱིས་དེ་ཁོ་ན་ཉིད་
ཤེས་པས་འཁོར་གསུམ་དུ་མ་ཆགས་པས་མངོན་པར་མ་ཞེན་པ་སྔོན་དུ་འགྲོ་བའི་ཕྱིན་དྲུག་ལ་
ཆགས་ཤིང་སྤྱོད་པ་དང་། འཁོར་འདས་མཉམ་པ་ཉིད་དུ་རྟོགས་ཏེ་སྒོམ་པ་བླང་དོར་དུ་རྟོག་
པའི་གཉེན་པོ་ཉིད་ཀྱིས་གཉེན་པོ་དང་། ཡུམ་རྣམ་མཁྱེན་གྱི་ལམ་དུ་ཡང་དག་པར་མ་ཤེས་པ་
ཉིད་ཀྱིས་སྦྱིན་སོགས་ཀྱིས་རང་ཇི་ལྟར་འདོད་པ་བཞིན་དུ་འགྲོ་བ་ཐོགས་པ་ལའོ། །
གཉིས་པ་ལ་གསུམ་ལས། སྔ་འགྲེལ་ནི། འཛིན་རྟོག་གཉིས་པ་འཕགས་པའི་འཛིན་པ་
ལ་སྐྱེས་བུ་བཏགས་པ་ཡོད་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་ན། རྩ་བ་ལ་གསུམ་སྟེ།
ཡུལ་དང་། ངོ་བོ་དང་། སྦྱར་ཏེ་བཤད་པའོ། །དང་པོ་ནི། ཉན་རང་གི་ལམ་གཉིས། བྱང་
སེམས་ཀྱི་ལམ་དྲུག །གཉིས་ཀའི་མི་མཐུན་ཕྱོགས་ཏེ། དགུ་ལ་ལ་མཇུག་ཏུ་སྦྱར་བའོ། །
478



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ2
གཉིས་པ་ནི། འཕགས་པའི་འཛིན་པ་ལ་བཏགས་པར་ཡོད་པར་རྣམ་རྟོག་རྫས་འཛིན་ལས་
གཞན་བཏགས་འཛིན་ཡིན་ནོ། །གསུམ་པ་ནི། འདིར་རྟོག་མཚན་གཞི། བཏགས་འཛིན་
རྟོག་པར་མཚོན། དམིགས་ཡུལ་འཕགས་པའི་འཛིན་པ་ལ་དམིགས་ནས་བཏགས་པར་ཡོད་
པར་འཁྲུལ་པ་མཚན་ཉིད་དོ། །དེས་ན། རེ་རེ་ལ་བཏགས་པར་ཡོད་པར་རྟོག་པ་ཞེས་སྦྱར་ཏེ།
ཉན་རང་ཀུན་ཆེད་དུ་བྱ་བ་ཆེན་པོ་གསུམ་ཇི་ལྟ་བ་བཞིན་དུ་ངེས་པར་མི་འབྱུང་བ་སྟེ། མདོ་ནི།
རྣམ་མཁྱེན་ཉིད་གང་ན་བ་དེར་ལམ་མཉམ་པ་ཉིད་ནས་འགྲོའོ། །ཞེས་སོ། །ཉན་རང་ཀུན་
སངས་རྒྱས་ཀྱི་ལམ་ཕྱིན་དྲུག་ལ་ལམ་མིན་པར་ངེས་པར་འཛིན་པ་སྟེ། མདོ་ནི། ཕྱིན་དྲུག་ནི།
བྱང་སེམས་རྣམས་ཀྱི་ལམ་སྟེ་ཞེས་སོ། །ཀུན་རྫོབ་ཏུ་རྒྱུ་འགག་པ་དང་། འབྲས་བུ་སྐྱེ་བ་དང་
བཅས་པ་སྟེ། མདོ་ནི། ཡུམ་ནི། ཆོས་གང་ཡང་བསྐྱེད་པ་མ་ཡིན། འགོག་པ་མ་ཡིན་ཞེས་
སོ། །བར་ཆད་མེད་ན། ལམ་གྱི་དངོས་པོ་མཐའ་དག་རྒྱུན་དང་ལྡན་པ་དང་། ཡོད་ན་མི་ལྡན་
པ་སྟེ། མདོ་ནི། གཟུགས་དང་ལྡན་པ་ཡང་མ་ཡིན། མི་ལྡན་པ་ཡང་མ་ཡིན་ཞེས་སོ། །ཆོས་
རྣམས་ཀྱི་ཆོས་ཉིད་ལ་མི་གནས་པའི་ཚུལ་གྱིས་གནས་པ་སྟེ། མདོ་ནི། གཟུགས་ནི། གང་ལ་
ཡང་མི་གནས་སོ། ། ཞེས་སོ། །བྱང་ཆུབ་ཆེན་པོར་སེམས་བསྐྱེད་པའི་སྒོ་ནས་ཐེག་དམན་
རིགས་འཇིག་པ་སྟེ། མདོ་ནི། སེམས་ཅན་རྣམས་སྦྱིན་པས་རྗེས་སུ་གཟུང་བར་བྱའོ། །ཞེས་
སོ། །དོན་དམ་པར་བྱང་ཆུབ་དོན་དུ་གཉེར་བ་མེད་པ་སྟེ། མདོ་ནི། ཆོས་ཀྱི་འཁོར་ལོ་བསྐོར་
བར་འདོད་པས་ཕྱིན་དྲུག་ལ་བསླབ་པར་བྱའོ། །ཞེས་སོ། །དོན་དམ་པར་བྱང་ཆུབ་ཀྱི་རྒྱུ་ཕྱིན་
དྲུག་མེད་པ་སྟེ། མདོ་ནི། ཡུམ་ཡང་ཆོས་ཐམས་ཅད་ཀྱི་སྒོའོ། །ཞེས་སོ། །རྣམ་མཁྱེན་གྱི་
ལམ་ལ་ཕྱིར་རྒོལ་བ་མཚན་འཛིན་དམིགས་པ་སྟེ། མདོ་ནི། ཡུམ་ལ་སྤྱོད་པ་ལ་ཡང་བདུད་དམ་
བདུད་ཀྱི་རིས་ཀྱི་ལྷ་རྣམས་ཀྱིས་ཐུབ་པར་དཀའོ། །ཞེས་སོ། །འགྲེལ་པ་ལ་ལྔ་སྟེ། རྟོག་པའི་
ཡུལ། ངོ་བོ། གྲངས། བར་ཆད་མེད་ལམ་གྱི་སྤང་བྱར་བསྟན། སྦྱར་ཏེ་བཤད་པའོ། །དང་
པོ་ལ་ལ་མཇུག་ཏུ་སྦྱར་བ་དགུའོ། །གཉིས་པ་ནི། འཛིན་རྟོག་གཉིས་པའོ། །གསུམ་པ་ནི།
རྣམ་པ་དགུའོ། །བཞི་པ་ནི། མཐོང་ལམ་གྱི་སེམས་དང་སེམས་ལས་བྱུང་བ་འཇུག་པའི་གནས་
སྐབས་ཀྱི་སྤང་བྱར་བཞེད་པ་ཡིན་ནོ། །ལྔ་པ་ནི། སྐྱེས་བུ་བཏགས་པའི་དངོས་པོར་མངོན་
པར་ཞེན་པ་ཞེས་སྦྱར་ཏེ། ཉན་རང་དག་ཉན་ཐོས་དགྲ་བཅོམ་པ་ལ་སོགས་པས་ངེས་པར་
འབྱུང་བ་ཉིད་ཀྱིས་རྣམ་མཁྱེན་གྱི་ཆེད་དུ་བྱ་བ་ཇི་ལྟ་བ་བཞིན་དུ་ངེས་པར་མི་འབྱུང་བ་དང་།
479



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཐེག་དམན་རང་གི་འབྲས་བུ་མངོན་པར་འདོད་པའི་ལམ་མེད་པས་ཐེག་ཆེན་གྱི་ལམ་གཞན་
ལམ་མ་ཡིན་པར་ངེས་པར་འཛིན་པ་དང་། ཀུན་རྫོབ་ཀྱི་ངོ་བོ་ཡིན་པའི་ཕྱིར་འབྲས་བུ་སྐྱེ་བ་
དང། རྒྱུ་འགག་པ་དང། བདུད་བཞི་དང་། ས་གཉིས་ཀྱི་བར་ཆད་མེད་པ་ཉིད་ཀྱིས་ལམ་གྱི་
དངོས་པོ་མཐའ་དག་རྒྱུན་དང་ལྡན་པ་དང། གཅིག་ཤོས་མཚན་འཛིན་བར་ཆད་ཅན་དུ་སྣང་
བ་ཉིད་ཀྱིས་ལམ་གྱི་དངོས་པོ་རྒྱུན་དང་མི་ལྡན་པ་དང་། ནམ་མཁའ་ལ་གནས་པའི་བྱ་མི་
གནས་པར་གནས་པ་དང་འདྲ་བ་ཉིད་ཀྱིས་གཟུགས་ལ་སོགས་པ་ལ་གནས་པ་དང་། བྱང་ཆུབ་
ཏུ་སེམས་བསྐྱེད་པ་དང་། སོགས་པ་གདམས་ངག་ལ་སོགས་པ་ཡོངས་སུ་གཟུང་བའི་སྒོ་ནས་
སངས་རྒྱས་ཀྱི་རིགས་སུ་གྱུར་ཅིང་། ཉན་ཐོས་ལ་སོགས་པའི་རིགས་འཇིག་པ་དང་། དེ་བཞིན་
ཉིད་སྟོང་པ་ཉིད་ལས་ཁྱད་པར་དུ་འཕགས་པའི་ཆོས་གཟུགས་སོགས་སམ། བྱང་ཆུབ་མེད་
པས་འདོད་པ་མེད་པ་དང་། སྤྲོས་བྲལ་དོན་དམ་པའི་བདེན་པ་ལ་བརྟེན་ནས་རྒྱུ་མེད་པ་དང་།
སེར་སྣ་སྟེ། དངོས་པོ་ལ་མངོན་པར་ཞེན་པ་ཤིན་ཏུ་གོམས་པར་བྱས་པའི་རྟེན་འབྲེལ་གྱི་ཆོས་
ཉིད་བདུད་བཞི་དང་། ས་གཉིས་ལ་སོགས་པ་ཕྱིར་རྒོལ་བའི་དངོས་པོ་དམིགས་པ་ལའོ། །
དོན་བསྡུ་ནི། སྤང་གཉེན་སྦྱར་ཏེ་བཤད་པ་དེ་ལྟར་ན། རྗོད་བྱེད་བར་སྐད་ཀྱི་ཚིགས་བཅད་
དགུས་གཟུང་རྟོག་གཉིས། འཛིན་རྟོག་གཉིས་ཏེ། རྣམ་པ་བཞི་པོ་ཉིད་ལ་སོ་སོར་རེ་རེ་ལ་
མཐོང་ལམ་རྩེ་སྦྱོར་གྱི་མི་མཐུན་པའི་ཕྱོགས་ཡུལ་གྱིས་ཕྱེ་བ་རྣམ་པ་དགུ་དགུ་ཡོད་པ་ཡིན་ལ། དེ་
བཞིན་དུ་རྟོག་པ་བཞི་པོ་དེ་དག་སྤང་བར་བྱ་བ་ཉིད་དུ་གཉེན་པོ་སྦྱོར་བ་དང་། འཇུག་པའི་
ལམ་རྣམ་པ་བཞི་ཡང་སྤང་བྱའི་དབྱེ་བས་རེ་རེ་ལ་དགུ་དགུ་ཐ་དད་དོ། །ཞེས་བྱ་བར་ཁོང་དུ་
ཆུད་པར་བྱའོ། །རྟོག་པ་འདི་དག་ལ་བརྗོད་པར་བྱ་བ་མང་དུ་ཡོད་མོད་ཀྱི། མང་བས་
འཇིགས་པས་མ་བྲིས་སོ། །
གཉིས་པ་ལ་གསུམ་ལས། སྔ་འགྲེལ་ནི། འཆད་ཅེས་དྲང་ངོ་། །གང་ན། མཐོང་ལམ་
གྱི་འབྲས་བུ་བྱང་ཆུབ་ཆེན་པོ་འགྲུབ་པར་བྱེད་པའི་ཉེར་ལེན་གྱི་རྒྱུ་མཐོང་བའི་ལམ། ལྷན་ཅིག་
བྱེད་པའི་རྒྱུ་གསུམ་པོ་གང་དང་བཅས་པས་བྱང་ཆུབ་བསྐྱེད་པར་བཞེད་པའི་རྒྱུ་གང་ཡིན་པ་
དེའོ། །གང་གིས་ན། བར་སྐབས་ཀྱི་ཚིགས་བཅད་དག་གིས་སོ། །གང་དུ་ན། དེ་ལྟར་ན།
མཐོང་ལམ་ལ་མི་མཐུན་པའི་ཕྱོགས་གཉེན་པོ་དང་བཅས་པ་བསྟན་ནས་དེའི་རྗེས་སུའོ། །རྩ་བ་
ལ། གཞན་འབྲས་བུ་རྟོགས་པའི་ཆོས་ལ་འགོད་པ་དང་། རྒྱུ་ལུང་གི་ཆོས་ལ་འགོད་པ་དང་།་
:
480



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རང་གི་རྒྱུད་སྦྱོང་བ་གསུམ་མོ། །དང་པོ་ནི། གདུལ་བྱ་གཞན་ལུང་སྟོན་པའི་སྒོ་ནས་བྱང་ཆུབ་
ཆེན་པོ་ལ་འགོད་པ་སྟེ། མདོ་ནི། བྱང་སེམས་དེ་དག་ནི། དཀའ་བ་བགྱིད་པའོ། །ཞེས་
སོ། །གཉིས་པ་ནི། བྱང་ཆུབ་ཆེན་པོ་དེའི་རྒྱུ་ཡུལ་ནི། ཚིག་དོན་གཉིས་ཀའི་སྒོ་ནས་ཡོངས་སུ་
གཏོད་པ་སྟེ། མདོ་ནི། ཡུམ་ཟབ་མོ་འདི་ཁྱོད་ལ་གཏད་དེ་ཞེས་སོ། །གསུམ་པ་ནི། བྱང་ཆུབ་
དེ་ཐོབ་པ་ལ་བར་ཆད་མེད་པའི་རྒྱུ་ཡུམ་རང་གིས་སྒོམ་ཞིང་གཞན་ལ་སྟོན་པ་དེ། སྟོང་གསུམ་
སེམས་ཅན་ཐམས་ཅད་དགྲ་བཅོམ་པར་གྱུར་པའི་སྦྱིན་པ་ལ་སོགས་བསོད་ནམས་ལས་བསོད་
ནམས་ཆེས་མང་བའི་མཚན་ཉིད་དོ། །མདོ་ནི། ཡུམ་དང་ལྡན་པའི་ཆོས་བསྟན་ན། ཀུན་
དགའ་བོ་དེའི་བསོད་ནམས་ཆེས་མང་དུ་འཕེལ་བར་འགྱུར་རོ། །ཞེས་སོ། །འགྲེལ་པ་ལ་སྔར་
བཞིན་གསུམ་ལས། དང་པོ་ནི། རབ་ཏུ་འགོད་ཅེས་དྲང་ངོ༌། །གང་ལ་ན། འོག་ནས་འཆད་
པར་འགྱུར་བའི་ཟད་པ་དང་མི་སྐྱེ་བ་ཤེས་པའི་མཚན་ཉིད་ཅན་གྱི་བྱང་ཆུབ་ལའོ། །གང་ན།
གདུལ་བྱ་གཞན་དག་གོ །གང་གིས་ན། མཐོང་ལམ་དང་། སོགས་པ་སྒོམ་ལམ་ལ་སོགས་པ་
སྟོན་པས་སོ། །
གཉིས་པ་ནི། གཏོད་པ་ནི། རྐྱེན་གཉིས་པ་ཡིན་ནོ་ཞེས་དྲང་ངོ། །གང་གི་དོན་དུ་ན།
བྱང་ཆུབ་ཀྱི་རྒྱུ་མཚན་ཁོ་ནར་རོ། །གང་ལ་ན། ཡུམ་ཆུད་མི་གསོན་པ་དེ་དག་ལའོ། །གང་ན་
ཡུམ་མོ། །ཇི་ལྟར་ན། བཅོས་མ་མིན་པར་ཡང་དག་པའི་ཚིག་དང་། དོན་དང་། སོགས་པ་
ལམ་དང་། སྒོ་དང་། མན་ངག་ལ་སོགས་པའི་སྒོ་ནས་ཡང་དག་པར་སོ་སོར་རོ། །གསུམ་པ་
ནི། འབྲས་བུ་བྱང་ཆུབ་ཐོབ་པ་ལ་བར་ཆད་མེད་པའི་རྒྱུ་ཡུམ་རང་གིས་སྒོམ་པ་དང་། སོགས་
པ་ཐོས་པ་དང་། བསམ་པ་དང༌། སྟོན་པ་སོགས་ཉན་རང་གི་སྦྱིན་སོགས་བས་བསོད་ནམས་
ཆེས་མང་བའི་མཚན་ཉིད་ནི་རྐྱེན་གསུམ་པ་ཡིན་ནོ། །མཐོང་ལམ་དེ་བྱང་ཆུབ་ཐོབ་པའི་བར་
ཆད་མེད་པའི་རྒྱུར་མི་འཐད་དེ། ས་དགུས་བར་དུ་ཆོད་པའི་ཕྱིར་རོ། །ཞེ་ན། བར་དུ་ཆོད་
ཀྱང་རྒྱུ་གསུམ་གྱིས་གདོན་མི་ཟ་བར་བྱང་ཆུབ་སྐྱེད་པས་སམ། ཡང་ན། མཐོང་སྤང་སྤངས་མ་
ཐག་དེ་ཐོབ་པ་ཡིན་པ་ཉེས་པ་མེད་དེ། ཞེས་ཤཱནྟི་པས་སོ། །
གསུམ་པ་ལ་གསུམ་སྟེ། དབུ་མ་པའི་བྱང་ཆུབ་ཆེན་པོ་བསྟན། དངོས་སྨྲ་བའི་བྱང་ཆུབ་
ཆེན་པོ་དགག །ཐར་པ་འདོད་ན། སྟོང་ཉིད་ཁས་བླང་དགོས་པར་བསྟན་པའོ། །དང་པོ་ལ་
གསུམ་ལས། སྔ་འགྲེལ་ནི། བྱང་ཆུབ་ཆེན་པོ་གང་གི་དོན་དུ་ཉེར་ལེན་གྱི་རྒྱུ་མཐོང་ལམ་པའི་བ
481



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
HEལམ་ཉིད། གྲོགས་རྒྱུ་གསུམ་པོ་དེ་ལྟ་བུ་དང་བཅས་པས་སྐྱེད་པར་བཞེད་པའི་བསྐྱེད་བྱ་བྱང་
ཆུབ་ཆེན་པོ་དེ་གང་ཡིན་ཞེ་ན། བར་སྐབས་ཀྱི་ཚིགས་སུ་བཅད་པས་བྱང་ཆུབ་ཆེན་པོ་སྟོན་
ནོ། །རྩ་བ་ནི། སྒྲིབ་པ་གཉིས་ཀྱི་དྲི་མ་གདོད་མ་ནས་ཟད་པ་དང་། མི་སྐྱེ་བ་མངོན་སུམ་དུ་
ཤེས་པའི་ཡེ་ཤེས་ཆོས་ཅན། བྱང་ཆུབ་ཆེན་པོ་ཞེས་བརྗོད་དེ། དྲི་མ་གཞི་མ་གྲུབ་པས་སྐྱེས་པ་
ཟད་པ་མེད་ཅིང་། མ་སྐྱེས་པ་སྐྱེ་བ་མེད་པར་མངོན་སུམ་དུ་རྟོགས་པའི་ཕྱིར། ཆོས་ཅན་
གཉིས་ཀྱི་བཤད་པར་རྟོགས་དེ་དག་གོ་རིམ་བཞིན་དུ་ཤེས་པར་བྱའོ། །མདོ་ནི། ཆོས་དེ་དག་
ལ་ནི་སྐྱེ་བ་ཡང་མེད་ན། དེ་དག་ཟད་པར་འགྱུར་བ་ལྟ་ག་ལ་ཡོད་ཅེས་སོ། །འགྲེལ་པ་ལ།
རྟགས་དགོད། ཕྱོགས་ཆོས་སྒྲུབ་པའོ། །དང་པོ་ནི། ཆོས་ཐམས་ཅད་ཕྱིན་ཅི་མ་
ལོག་པར་
རྟོགས་པའི་མཚན་ཉིད་ཆོས་སྐུ་དང་། སོགས་པ་ལོངས་སྐུ་ལ་སོགས་པ་ཆོས་ཉིད་ཇི་ལྟ་བ་བཞིན་
གྱི་བདག་ཉིད་ནི་ཆོས་ཅན། བྱང་ཆུབ་ཆེན་པོ་ཡིན་པར་བརྗོད་དོ། །སྒྲིབ་གཉིས་ཀྱི་དྲི་མ་སྔར་
ཡོད་འགག་པ་མེད་པར་རྟོགས་པས་གོ་རིམ་བཞིན་དུ་དྲི་མ་རྣམས་གདོད་ནས་ཟད་པ་ཤེས།
རང་བཞིན་གྱིས་སྐྱེ་བ་མེད་པར་རྟོགས་པའི་ཕྱིར་མི་སྐྱེ་བ་ཤེས་པའི་ཕྱིར་རོ། །
གཉིས་པ་ལ། ལུང་གིས་སྒྲུབ་པ་དང་། རིགས་པས་སྒྲུབ་པ་གཉིས་སོ། །དང་པོ་ནི།
ཆགས་སོགས་ཉོན་མོངས་པ་དང་། འཁོར་གསུམ་དུ་རྟོགས་པ་ཤེས་བྱའི་སྒྲིབ་པའི་དྲི་མ་སྐྱེས་པ་
དང་། མ་སྐྱེས་པ་ཉིད་དུ་རྟོགས་པ་རྣམས་ནི་ཆོས་ཅན། སྔར་ཡོད་འགག་པ་དང་། རྒྱུ་ལས་སྐྱེ་
བར་བདེན་པར་མེད་དོ། །ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པའི་ཕྱིར། རྟགས་གྲུབ་སྟེ།
དབུས་མཐར། ཆོས་ཀྱི་དབྱིངས་དེ་བཞིན་ཉིད་ལས་མ་གཏོགས་པའམ་བྲལ་བ་འདི་ལྟ་བུའི་
གཟུགས་སོགས་གཅིག་ཀྱང་ཡོད་པ་མ་ཡིན་ཏེ་ཞེས་འབྱུང་བས་སོ། །ཁྱབ་པ་ཆོས་ཉིད་ལ་འགག་
སྐྱེ་མེད་པས་ཁྱབ་སྟེ། ནམ་མཁའ་བཞིན་ནོ། །གཉིས་པ་ནི། སྒྲིབ་གཉིས་ཆོས་ཅན། སྔར་
ཡོད་འགག་པ་དང་། རྒྱུ་ལས་སྐྱེ་བར་བདེན་པ་མེད་དེ། རིགས་པས་འཐད་པའི་དངོས་པོར་
གྲུབ་པ་མེད་པའི་ཕྱིར། ནམ་མཁའི་པདྨ་བཞིན་ནོ། །རྟགས་མ་གྲུབ་བོ། །ཞེ་ན། སྒྲིབ་
གཉིས་ཆོས་ཅན། འཐད་པའི་དངོས་པོར་མེད་དེ། བདེན་པའི་གཅིག་དང་དུ་མའི་ངོ་བོ་ཉིད་
དང་བྲལ་བའི་ཕྱིར། དེ་བཞིན་དུ་རྒྱུ་ལ་དཔྱོད་པ་རྡོ་རྗེ་གཟེགས་མ་དང་། འབྲས་བུ་ལ་དཔྱོད་
པ་ཡོད་མེད་སྐྱེ་འགོག་གི་ཚད་མ་དང་། སོགས་པ་རྟེན་འབྲེལ་གྱི་རྟགས་སམ། མུ་བཞི་སྐྱེ་
འགོག་གིས་བདེན་དངོས་ཁེགས་སོ། །གཉིས་པ་ལ། ཁས་བླངས་བརྗོད་པ་དང། དེ་དགག་པ
,,
482
:



༄༅ །མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པའོ། །དང་པོ་ནི། དངོས་པོར་སྨྲ་བ་གང་དག་ཀུན་འབྱུང་གི་དངོས་པོ་སྔར་ཡོད་འཇིག་པ་
བདེན་པར་འདོད་པའི་བསམ་པས་ཀུན་འབྱུང་ཟད་པ་ལ་ཟད་དོ། །སྙམ་པའི་ཤེས་པ་ནི། ཟད་
པ་ཤེས་པར་བརྗོད། དུཁའི་དངོས་པོ་གཉེན་པོའི་དབང་གིས་རྒྱུ་ཟད་ནས་མི་སྐྱེ་བའི་བསམ་
པས་དུཁ་མི་སྐྱེ་བ་ལ་མི་སྐྱེའོ། །སྙམ་པའི་ཤེས་པ་ནི། མི་སྐྱེ་བ་ཤེས་པ་ཡིན་པར་བརྗོད་ཅིང་།
རང་ལུགས་ཀྱི་བྱང་ཆུབ་ཀྱང་དེ་ལྟ་བུའི་ཟད་པ་དང་མི་སྐྱེ་བ་ཤེས་པ་ཡིན་པར་བརྗོད་དོ། །
གཉིས་པ་ལ་གཉིས་ཏེ། རིགས་པ་དང་། ཁས་བླངས་ཀྱིས་དགག་པའོ། །དང་པོ་ལ་
གསུམ་ལས། སྔ་འགྲེལ་ནི། ཁྱེད་ཀྱི་ཟད་པ་དང་མི་སྐྱེ་བ་ཤེས་པ་དེ་ཆོས་ཅན། ཤེས་པ་མ་
འཁྲུལ་པར་རུང་བ་མ་ཡིན་ནོ། །དེའི་ཡུལ་ཀུན་འབྱུང་ཟད་པ་དང་། དུཁ་མི་སྐྱེ་བ་མེད་པ་ཁོ་
ནའི་ཕྱིར་རོ། །གང་གི་ཕྱིར་ན། དཔྱད་ན་སྡུག་ཀུན་དང་། སྐྱེ་འགག་མ་གྲུབ་པ་དེ་ལྟར་ཡིན་
པ་དེའི་ཕྱིར་ཞེས་བར་སྐབས་ཀྱི་ཚིགས་སུ་བཅད་པས་གསུངས་པ། རྩ་བ་ལ། མཐོང་སྤང་རྣམ་
རྟོག་གི་རིགས་ཆོས་ཅན། མཐོང་ལམ་གྱིས་ཅི་ཞིག་ཟད་པར་བྱས་ཤིང་། སླར་སྐྱེ་བ་མེད་པའི་
རྣམ་པ་ཅི་ཞིག་ཐོབ་སྟེ། ཐོབ་པ་མེད་པར་ཐལ། སྐྱེས་པ་ཟད་པ་དང་མ་སྐྱེས་པ་མི་སྐྱེ་བའི་
འགོག་པ་མེད་པའི་ཕྱིར། རྟགས་གྲུབ་སྟེ། རྣམ་རྟོག་གདོད་ནས་མ་གྲུབ་པ་ཉིད་ཀྱི་རང་བཞིན་
ཡིན་པས་སོ། །འགྲེལ་པ་ལ། དངོས་པོ་ལ་ལོག་པར་ཏེ། བདེན་པར་མངོན་པར་ཞེན་པ་
དངོས་སྨྲ་བ་ཁྱེད་ཀྱིས་མཐོང་ལམ་ཆོས་ཅན། དེའི་སྟོབས་ཀྱིས་མཐོང་སྤངས་རྣམ་རྟོག་དང་།
སོགས་པ་ཉོན་མོངས་པའི་ངོ་བོ་སྐྱེས་པ་ཅི་ཞིག་ཟད། དུཁ་མི་སྐྱེ་བའི་ཆོས་ཅན་མ་སྐྱེས་པ་ནི་
ཅི་ཞིག་སྐྱེས་ཏེ། ཟད་ཐོབ་ཅུང་ཟད་ཀྱང་བྱས་པ་མེད་པ་ཁོ་ནར་ཐལ། དོན་དམ་པར་དྲི་མ་
སྐྱེས་པ་གོ་རིམ་བཞིན་དུ་ཟད་པ་དང་། སྔར་མ་སྐྱེས་པ་དག་སྐྱེ་བ་ལ་གཉེན་པོས་གེགས་བྱས་
པའི་མཚན་ཉིད་ཀྱི་འགོག་པ་དང་བྲལ་བའི་ཕྱིར། དེའི་རྒྱུ་མཚན་དྲི་མ་རྣམས་ཆོས་ཉིད་དེ་
བཞིན་ཉིད་ཀྱི་ངོ་བོའི་རང་བཞིན་ཡིན་ལ། དེ་བཞིན་ཉིད་ལ་འགག་སྐྱེ་མེད་པའི་ཕྱིར་རོ། །
དངོས་པོ་སྐྱེས་ནས་ཟད་པ་དང་མི་སྐྱེ་བ་མེད་པ་དེའི་ཕྱིར་བྱང་ཆུབ་ཆེན་པོ་ཐོབ་པར་འདོད་ན།
ཁོ་བོ་ཅག་གི་གཞུང་ལུགས་རང་བཞིན་གྱིས་ཟད་སྐྱེ་མེད་པ་ཁས་བླང་བར་བྱའོ། །སྙམ་དུ་
བྱམས་པས་དགོངས་པ་ཡིན་ནོ། །
གཉིས་པ་ལ། ཁས་བླངས་བརྗོད། དེ་དགག་པའོ། །དང་པོ་ནི། དངོས་པོ་དོན་དམ་
དུ་མེད་པ་དེ་ལྟ་མ་ཡིན་ཏེ། ཕུང་པོ་ལྔའམ། རང་རིག་གི་ཆོས་ཡང་དག་པར་ཏེ། དོན་དམ་དུ་
483



༄༅།།དཔལ་ལྡན་ས་སྐྱ་པའི་བསུང་རབ་གུས་ས་ཆེན་བཅོ་བརྒྱུད་ལས། པོད་དགུ་པ།
ཡོད་པར་ཁས་ལེན་ན། གཉིས་པ་ལ་གསུམ་ལས། སྔ་འགྲེལ་ནི། བཅོམ་ལྡན་འདས་ཀྱིས་ཆོས་
ཅན། ཉོན་མོངས་དང་། ཤེས་བྱའི་སྒྲིབ་པའི་རྣམ་རྟོག་རྣམ་པ་ཐམས་ཅད་དུ་སྤངས་པ་མ་ཡིན་
པར་ཐལ། དངོས་པོ་བདེན་པར་འཛིན་པ་མ་སྤངས་པའི་ཕྱིར། ཁྱབ་པ་མེད་ན། འགལ་བ་
གཞི་གཅིག་ལ་བསྒྲུབས་པས་ངོ་མཚར་ཆེ་བའི་གནས་ཡིན་ནོ། །ཞེས་བར་སྐབས་ཀྱི་ཚིགས་སུ་
བཅད་པས་གསུངས་པ། རྩ་བ་ལ། དངོས་སྨྲ་བ་གཞན་གྱིས་བཏགས་པའི་ཆོས་ཕུང་པོ་ལྔའམ་
རང་རིག་ཆོས་ཅན། དེ་བདེན་པར་འཛིན་པའི་བློ་སྤང་དུ་མི་རུང་བར་ཐལ། དེ་རྣམས་དོན་
དམ་པའི་བདེན་པར་ཡོད་པའི་ཕྱིར། ཁྱབ་པ་ཡོད་དེ། གཉེན་པོས་སྤོང་ནུས་པ་ལ་ཡུལ་དོན་ལ་
མེད་ཅིང་ཡུལ་ཅན་འཁྲུལ་པས་ཁྱབ་པས་སོ། །ཐོགས་མེད་ཀྱིས། དོན་ནི་དོན་དུ་གྲུབ་གྱུར་
ན། །ཤེས་པ་རྟོག་པ་མེད་མི་འགྱུར། །དེ་མེད་པས་ན་སངས་རྒྱས་ཉིད། །ཐོབ་པར་འཐད་པ་
མ་ཡིན་ནོ། །ཞེས་སོ། །འདོད་ན། སྟོན་པ་སངས་རྒྱས་ཆོས་ཅན། ཤེས་བྱའི་སྒྲིབ་པ་ཟད་པ་
མ་ཡིན་པར་ཐལ། དངོས་པོ་བདེན་པར་འཛིན་པ་མ་སྤངས་པའི་ཕྱིར། ཁྱབ་པ་མེད་ན།
དངོས་འཛིན་མ་སྤངས་ཀྱང་ཤེས་སྒྲིབ་སྤངས་པར་བརྗོད་པ་གང་ཡིན་པ་དེ་ལ་བྱམས་པ་ཁོ་བོས་
མཚར་དུ་བརྩིས་ཞེས་པ། བསྟིང་ཚིག་གོ །འགྲེལ་པ་གསུམ་སྟེ། ཡུལ་བདེན་མེད་དུ་རྟོགས་ན།
ཡུལ་ཅན་སྤང་ནུས་པར་བསྟན། ཡུལ་བདེན་པར་གྲུབ་ན། ཡུལ་ཅན་སྤོང་མི་ནུས་པར་བསྟན།
དེས་ན་འགལ་བ་ཁས་བླངས་པར་བསྟན་པའོ། །དང་པོ་ལ། རྣལ་འབྱོར་གྱི་ ས་ བཞི་སྟེ།
བདག་མེད་པ་ལ་དམིགས་པ་དང་། སེམས་ཙམ་དང་། དེ་བཞིན་ཉིད་དང་། སྣང་བ་མེད་པ་
ལ་དམིགས་པའི་རྣལ་འབྱོར་གྱི་སའོ། །དང་པོ་ནི། ལྟ་བ་ཆོས་བདག་མེད་དུ་གཏན་ལ་དབབ།
དེ་སྒོམ་པའི་ཚུལ། བསྒོམས་པའི་འབྲས་བུའོ། །དང་པོ་ནི། ཕུང་པོ་ལྔ་ཆོས་ཅན། གང་ཟག་
གི་བདག་མེད་དེ། སྐྱེ་ཞིང་འཇིག་པའི་ཕྱིར། ཁྱབ་པ་ནི། གང་ཟག་གི་བདག་དེ་ལ། སྐྱེ་བ་
དང་འཇིག་པས་སྟོང་པས་ཁྱབ་པར་ཁས་བླངས་པའི་ཕྱིར་རོ། །རྟགས་གྲུབ་སྟེ། འདུས་བྱས་
ཡིན་ཞིང་། འདུས་བྱས་མི་རྟག་པས་སོ། །ལུང་ལས། ཀྱེ་མ་འདུས་བྱས་རྣམས་མི་རྟག །སྐྱེ་
ཞིང་འཇིག་པའི་ཆོས་ཅན་ཡིན། །ཞེས་སོ། །གཉིས་པ་ནི། བདག་དེས་དབེན་པའི་ཕུང་པོ་ལྔ་
དང་། སོགས་པ་ཁམས་དང་། སྐྱེ་མཆེད་རྟེན་འབྲེལ་སྐྱེ་བ་དང་འཇིག་པའི་ཆོས་ཅན་ལ་ཡང་
དག་པར་དམིགས་ཏེ། བདག་མེད་དོ། །སྙམ་དུ་རྩེ་གཅིག་ཏུ་སྒོམ་པའོ། །གསུམ་པ་ནི། དེ་
བསྒོམས་པས་བདག་ཏུ་མངོན་པར་ཞེན་པ་ཡོངས་སུ་བོར་ཏེ། བདག་འཛིན་སྤངས་པས་སོ། །
484



9༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སགཉིས་པ་ལཔ་ལ་གསུམ་སྟེ། ལྟ་བ་སེམས་ཙམ་དུ་གཏན་ལ་དབབ། དེ་སྒོམ་པའི་ཚུལ།
བསྒོམས་པའི་འབྲས་བུའོ། །དང་པོ་ནི། གཟུང་བྱ་སྔོན་པོ་སོགས་སུ་སྣང་བ་དང་། དེ་འཛིན་
པའི་བློ་དག་ཆོས་ཅན། ཡང་དག་པར་རྫས་གཞན་དུ་བདེན་པ་མེད་དེ། ལྷན་ཅིག་དམིགས་པ་
ངེས་པའི་ཕྱིར། རྣམ་ངེས་ལས། ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་གཞན་
མ་ཡིན། །ཞེས་སོ། ། འདི་ལ་ཆོས་ཅན། དམ་བཅའ། རྟགས་གསུམ་མོ། །དང་པོ་ནི།།
གཟུང་འཛིན་ཕྲུགས་གཅིག་གོ ། གཉིས་པ་ནི། ཡང་དག་པར་ཐ་དད་དུ་བདེན་པ་མེད་
པའོ། །གསུམ་པ་ལ། རྟགས་ཀྱི་མཚན་གཞི་ནི། གཟུང་འཛིན་དུས་གཅིག་པས་ལྷན་ཅིག །
དམིགས་པ་སྟེ། རྟོགས་པ། ངེས་པ་ནི། གཟུང་བ་རྟོགས་པ་ལ། འཛིན་པ་རྟོགས་པས་ཁྱབ།
འཛིན་པ་རྟོགས་པ་ལའང་གཟུང་བ་རྟོགས་པས་ཁྱབ་པའོ། །ཕྱོགས་ཆོས་ནི། གཟུང་འཛིན་
གཉིས་པོ་དུས་གཅིག་ཅར་རྟོགས་པས་ཁྱབ་པར་མངོན་སུམ་གྱིས་གྲུབ་བོ། །ཁྱབ་པ་མ་གྲུབ་སྟེ།
སངས་རྒྱས་ཀྱི་ཡེ་ཤེས་དང་ སེམས་ཅན་གྱི་ཤེས་རྒྱུད་ལ་རྟགས་ཞུགས་སོ། །ཞེ་ན། མ་ཞུགས་
ཏེ། སེམས་ཅན་གྱི་ཤེས་རྒྱུད་དམིགས་པས། ཡེ་ཤེས་མ་དམིགས་པས་སོ། །རྟགས་མ་གྲུབ་སྟེ།
གཞན་གྱི་གཟུང་བ་དམིགས་ཀྱང་འཛིན་པ་མ་དམིགས་པས་སོ། །ཞེ་ན། རྟགས་མ་གྲུབ་སྟེ།
གཞན་གྱི་གཟུང་བ་གཞན་གྱིས་ཤེས་པ་ཡིན་གྱི་བདག་ལ་མི་སྣང་ངོ་། །ཀུན་རྫོབ་ཏུ་དེ་ལྟར་ཐ་
སྙད་བྱེད་པ་ནི། བག་ཆགས་མཐུན་པར་སད་པ་ཙམ་ཡིན་ནོ། །གཉིས་པ་ནི། དོན་དུ་སྣང་བ་
འདི་ནི། སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་ནི་མེད་དོ། །ཞེས་བྱ་བར་རྟོགས་ཏེ། རྩེ་
གཅིག་ཏུ་ཡིད་ལ་བྱེད་ཅིང་སྒོམ་པ་སྟེ། ལང་གཤེགས་ལས། སེམས་ཙམ་ལ་ནི་བརྟེན་ནས་
ནི། །ཕྱི་རོལ་དོན་ལ་མི་རྟོག་གོ །ཞེས་སོ། །གསུམ་པ་ནི། འཛིན་པ་བདེན་མེད་དུ་མ་རྟོགས་
པས་འཛིན་པའི་རྣམ་པ་ཅན་གྱི་སེམས་ལ་མངོན་པར་ཞེན་པ་ཡོངས་སུ་མ་བོར་ཡང་། སྔར་གྱི་
བསྒོམ་བྱ་མངོན་སུམ་དུ་མཐོང་བས་ན། ཕྱི་རོལ་གྱི་དོན་དུ་མངོན་པར་ཞེན་པ་སྤངས་པ་ཐོབ་
བོ། །གསུམ་པ་ལ། ལྟ་བ་ཆོས་ཐམས་ཅད་གཟུང་འཛིན་གཉིས་མེད་དུ་བསྟན། དེ་སྒོམ་པའི་
ཚུལ། བསྒོམས་པས་གྲོལ་ཚུལ་ལོ། །དང་པོ་ནི། ཤེས་པ་ཆོས་ཅན། འཛིན་པ་བདེན་པ་མེད་
དེ། གཟུང་བ་བདེན་པ་མེད་པའི་ཕྱིར། ཁྱབ་པ་ཡོད་དེ། འཛིན་པར་གཟུང་བས་བཞག་པས་
སོ། །གཟུང་བ་མེད་ན་དེར་འཛིན་མེད། །ཅེས་སོ། །གཉིས་པ་ནི། འཛིན་པ་རྣམ་བཅས་སུ་
བདེན་པ་མེད་དོ། །སྙམ་དུ་རྩེ་གཅིག་ཏུ་ངེས་པར་སེམས་པས་བསྒོམ་ཞིང་གཟུང་འཛིན་གཉིས་པ
བ
485



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
སུ་མེད་པའི་ཡེ་ཤེས་འབའ་ཞིག་འདི། ཡང་དག་པར་ཡོད་པའི་ངོ་བོ་ཡིན་སྙམ་དུ་ངེས་པར་བྱས་
ནས་བསྒོམས་པས་སེམས་ཙམ་ལ་ཡང་མི་གནས་པར་ཅིར་ཡང་མི་དམིགས་པར་འབྱུང་སྟེ།
དབྱིག་གཉེན་གྱིས། འདི་དག་རྣམ་རིག་ཙམ་ཉིད་ཅེས། །དེ་སྙམ་དུ་ནི་བསམ་ནས་སུ། །ཅི་
ཡང་རུང་སྟེ་མདུན་འཇོག་ན། །དེ་ནི་ཙམ་ལ་མི་གནས་སོ། །ཞེས་སོ། །གསུམ་པ་ནི། དེ་
ལྟར་སྒོམ་པ་རྫོགས་པ་ན། འཛིན་པའི་རྣམ་པའི་མཚན་ཉིད་རྣམ་རིག་སེམས་ཙམ་དུ་རྟོགས་པ་
དེ་ཡང་བསལ་ཏེ། དེས་དག་པ་འཐོབ་བོ། །
བཞི་པ་ལ་གསུམ་སྟེ། ལྟ་བ་མཐའ་བྲལ་བསྟན། དེ་སྒོམ་པའི་ཚུལ། དེ་བསྒོམས་པའི་
འབྲས་བུའོ། །དང་པོ་ནི། གཟུང་འཛིན་གཉིས་མེད་ཀྱི་ཡེ་ཤེས་དེ་ཡང་ཆོས་ཅན། ཡང་དག་
པར་ན་བདེན་པའི་ངོ་བོ་ཉིད་མེད་པ་ཡིན་ཏེ། རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར།
དཔེར་ན། སྔགས་དང་རྫས་ཀྱི་རྒྱུ་རྐྱེན་ལ་བརྟེན་ནས་སྒྱུ་མའི་རྟ་གླང་དུ་སྣང་བ་འབྱུང་ཡང་རྟ་
གླིང་གི་ངོ་བོ་ཉིད་མེད་པ་བཞིན་དུའོ། །ཀླུ་སྒྲུབ་ཀྱིས། དེ་དང་དེ་རྟེན་གང་བྱུང་བ། །རང་གི་
ངོ་བོར་དེ་མ་སྐྱེས། །རང་གི་ངོ་བོར་གང་མ་སྐྱེ། །དེ་ལ་སྐྱེས་ཞེས་ཇི་སྐད་བརྗོད། །ཅེས་སོ། །
དེས་ན་སྣང་བ་འདི་ཆོས་ཅན། ཡང་དག་པར་ན་མཐའ་གཅིག་ཏུ་དངོས་པོར་བཏགས་ཤིང་
བདེན་པའི་ངོ་བོ་དང་བྲལ་བ་ཡིན་ནོ། །རྟེན་འབྲེལ་ཡིན་པའི་ཕྱིར། སྣང་བ་ཆོས་ཅན། ཡང་
དག་པར་ན་མཐའ་གཅིག་ཏུ་དངོས་པོ་མེད་པར་བདེན་པའི་ངོ་བོ་དང་བྲལ་བ་ཡིན་ནོ། །ཡང་
དག་པར་དགག་བྱའི་དངོས་པོ་མེད་པའི་ཕྱིར། ཡེ་ཤེས་སྙིང་པོས། དགག་བྱ་ཡོད་པ་མ་ཡིན་
པས། །ཡང་དག་ཏུ་ན་བཀག་མེད་གསལ། །ཞེས་སོ། །སྣང་བ་ཆོས་ཅན། སོགས་པ་དངོས་
པོ་དང་དངོས་མེད་གཉིས་ཀ་ཡིན་པ་དང་། གཉིས་ཀ་མིན་པར་བདེན་པ་མེད་དེ། ཡང་དག་
པར་དངོས་མེད་མ་གྲུབ་པའི་ཕྱིར། དེ་དག་གིས་ཆོས་ཐམས་ཅད་ནམ་མཁའ་སྒྱུ་མ་ལྟར་བསྟན་
པ་ཡིན་ནོ། །གཉིས་པ་ནི། ཆོས་ཐམས་ཅད་སྤྲོས་པའི་མཐའ་ཐམས་ཅད་དང་བྲལ་བ་ཡིན་
ནོ། །སྙམ་དུ་བསྒོམས་པས་སྒོམ་པའི་སྟོབས་གྲུབ་ཅིང་སྒོམ་པ་རྫོགས་པ་ན། དཔེར་ན། མིག་
དག་པ་ཁ་ཅིག་གིས། ནོར་བུ་དང་། དངུལ་དང་། སོགས་པ་མེ་ལོང་དག་པ་ལ་སོགས་པ་
གཅིག་ཅར་ གསལ་བར་མཐོང་བའི་ ཤེས་པ་བཞིན་ནམ། ནོར་བུ་ལ་སོགས་ལ་ཤར་བའི་
གཟུགས་བརྙན་བདེན་པས་སྟོང་ཡང་གསལ་བར་སྣང་བའི་ཤེས་པ་བཞིན་དུ་སྒྲོ་འདོགས་སྐུར་
འདེབས་ཀྱི་འཁྲུལ་པའི་མཚན་མ་སྟེ། རྒྱུ་བདེན་འཛིན་མཐའ་དག་སྤངས་པས་དངོས་པོ་ཐམས་.
:
486



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
.::ཅད་སྣང་ཡང་བདེན་པར་མེད་པ་སྒྱུ་མ་ལྟ་བུའི་བདག་ཉིད་དུ་སྣང་བའི་བློ་ཡོད་མེད་གང་དུ་ཡང་
རྣམ་པར་མི་རྟོག་པ་གང་ཟག་སོ་སོ་རང་ཁོ་ནས་རིག་གི །གཞན་ལ་དངོས་སུ་བསྟན་མི་ནུས་
ཤིང་། གཞན་གྱིས་ཀྱང་དེ་བསྟེན་ཅིང་གཟུང་མི་ནུས་པ་ཅི་ཞིག་ལྟར་ཏེ། ཡོད་ཀྱང་ཐ་སྙད་
གདགས་དཀའ་བ་དེ་ཡང་དག་པར་སྐྱེའོ། །འདི་ནི། སློབ་དཔོན་རྣལ་འབྱོར་སྤྱོད་པ་པའི་དབུ་
མའི་གྲུབ་མཐའ་ཞལ་གྱིས་བཞེས་པས་མཉམ་གཞག་ཏུ་སྒྱུ་མ་ལྟ་བུ་སྣང་བར་འདོད་ཀྱི། དབུ་མ་
ཐལ་འགྱུར་བ་ནི། ཆོས་ཉིད་སྤྲོས་བྲལ་ལ་བློས་ཀྱང་ཅིར་ཡང་མི་རྟོག་པ། འགའ་ཡང་མཐོང་བ་
མེད་པས་དེ་ཁོ་ན་མཐོང་བ་མཉམ་གཞག་ཡིན་པར་སྨྲའོ། །ལང་གཤེགས་ལས། དེ་བཞིན་ཉིད་
ལ་དམིགས་ནས་ནི། །སེམས་ཙམ་ལ་ནི་བཟླ་བར་བྱ། །སེམས་ཙམ་ལས་ནི་འདས་ནས་ནི། །
སྣང་བ་མེད་ལ་བཟླ་བར་བྱ། །སྣང་མེད་གནས་པའི་རྣལ་འབྱོར་པ། །དེས་ནི་ཐེག་པ་་ཆེན་པོ་
མཐོང་། །ཞེས་སོ། །གསུམ་པ་ནི། རྟོགས་པ་དེ་སྐྱེས་ན། རྣལ་འབྱོར་པས་ཤེས་བྱའི་སྒྲིབ་པ་
དངོས་འཛིན་ཡང་དག་པར་སྤོང་ངོ་། །དེ་དག་གིས་ལམ་སྒོམ་པའི་ཚུལ་བསྟན་ནོ། །
གཉིས་པ་ལ། ཁས་བླངས་བརྗོད་པ་ནི། དངོས་པོ་དོན་དམ་དུ་མེད་པ་དེ་ལྟ་མ་ཡིན་ཏེ།
སེམས་ཙམ་ལྟར་ན། སྐད་ཅིག་མའི་ཤེས་པ་རང་རིག་ཙམ་གྱི་ངོ་བོ་དང་། ཉན་ཐོས་ལྟར་
གཟུགས་སོགས་ཤེས་བྱའི་མཚན་ཉིད། བེམ་པོ་རྣམས་གལ་ཏེ་དོན་དམ་པར་ཡོད་པ་ཉིད་དུ་
གྱུར་ན། དེ་འགག་པ་ནི། རང་རིག་དང་གཟུགས་སོགས་ཆོས་ཅན། དེ་བདེན་མེད་དུ་རྟོགས་
པའི་བློ་བསྐྱེད་དུ་མེད་པ་དང་། དེ་བདེན་པར་འཛིན་པའི་བློ་སྤང་དུ་མེད་པའི་རང་གི་ངོ་བོ་
འཛིན་པར་ཐལ། དོན་དམ་པའི་དངོས་པོར་ཡོད་པའི་ཕྱིར། ཁྱབ་པ་ཡོད་དེ། དུས་ཐམས་
ཅད་དུ་ནམ་མཁའ་རྫས་མེད་པ་ཙམ་གྱི་ངོ་བོར་གནས་པས་དེར་འཛིན་གྱི་བློ་སྤང་དུ་མི་རུང་བར་
འདོད་པ་བཞིན་ནོ། །འདོད་ན། དངོས་པོར་བདེན་པར་འཛིན་པ་ཆོས་ཅན། དེའི་ཚེ་གཉེན་
པོ་བསྒོམས་པས་དེ་ལ་གནོད་པ་ཅུང་ཟད་ཀྱང་མི་བྱེད་པར་ཐལ། གཉེན་པོ་བསྐྱེད་དུ་མེད་པ་
དང་། རང་སྤང་དུ་མེད་པའི་མ་འཁྲུལ་བར་གནས་པའི་ཕྱིར། དཔེར་ན། ནམ་མཁའ་བཞིན་
ནོ། །འདོད་ན་རང་བཞིན་མེད་རྟོགས་ཀྱི་ཤེས་རབ་ཀྱིས་དངོས་འཛིན་སྤོང་བར་ངེས་པས་
བསལ་ལོ། །འདིར་སྒྲིབ་པ་རྟག་པ་སོགས་སུ་ཁས་བླངས་ཞེས་སྦྱོར་བ་དང། སྒྲིབ་པ་གདོད་མ་
ནས་ཡོད་པའི་མ་འཁྲུལ་བར་ཁས་བླངས་ཞེས་ཟེར་བ་ནི། ནན་གྱིས་འདོད་དེ། སྒྲིབ་པ་སྤོང་
བར་འདོད་པ་རྣམས་དེ་ལྟར་ཁས་ལེན་པ་མི་སྣང་བའི་ཕྱིར་རོ། །གསུམ་པ་ནི། བཅོམ་ལྡན་ནི
487



༄༅།།དཔལ་ལྡན་ས་སྐྱ་པའི་གསུང་རབ་སྤྱབ།ས་ཆེན་བཅོ་བརྒྱད་ལས། པོད་དགུ་པ།
འདས་ཆོས་ཅན། ཤེས་བྱའི་སྒྲིབ་པ་རྣམ་པ་ཐམས་ཅད་དུ་སྤངས་པ་མ་ཡིན་པར་ཐལ། དངོས་
པོར་མངོན་པར་ཞེན་པའི་ཕྱིན་ཅི་ལོག་མ་ལྡོག་པའི་ཕྱིར། རྟགས་མ་གྲུབ་ན། དངོས་པོར་
འཛིན་པ་ཆོས་ཅན། སྤང་དུ་མི་རུང་བར་ཐལ། དེའི་ཡུལ་དངོས་པོའི་ཆོས་རྣམས་དོན་དམ་དུ་
ཡོད་པའི་ཕྱིར། ཁྱབ་པ་མེད་ན། ཡུལ་བདེན་པར་ཡོད་ན། ཡུལ་ཅན་སྤང་དུ་མི་རུང་བས་ཁྱབ་
པ་དེའི་ཕྱིར་དངོས་སྨྲ་བ་གཞན་དག་གིས་ཤེས་སྒྲིབ་དངོས་འཛིན་སྤངས་པ་དང་། དངོས་པོ་
དོན་དམ་དུ་ཁས་ལེན་པ་གང་ཡིན་པ་དེ་ནི། ཕན་ཚུན་འགལ་བའི་དོན་ཁས་ལེན་པས་ཁོ་བོ་
བྱམས་པས་མཚར་དུ་བརྩིས་སོ། །ཞེས་བྱ་བ་ཡིན་ནོ། །
གསུམ་པ་ལ་གསུམ་ལས། སྔ་འགྲེལ་ནི། ཚུལ་དེ་ལྟར་དངོས་པོ་དོན་དམ་དུ་ཡོད་པའི་
ཕྱོགས་བསལ་ནས། རང་བཞིན་གྱིས་ངོ་བོ་ཉིད་མེད་པའི་ཕྱོགས་བརྟན་པོར་མཛད་ནས་ཐར་
བ་འདོད་པ་རྣམས་ཀྱིས་སྟོང་ཉིད་འདི་ཁོ་ན་ཁས་བླང་བར་བྱའོ། །ཞེས་བསྟན་པའི་ཕྱིར་བར་
སྐབས་ཀྱི་ཚིགས་སུ་བཅད་པས་དོན་ལ་གནས་པའི་ཕྱོགས་འཆད་དོ། །རྩ་བ་ལ་གསུམ་སྟེ། ལྟ་
བ་ཆོས་ཐམས་ཅད་མཐའ་བྲལ་དུ་བསྟན། དེ་རྟོགས་ཡང་དག་པའི་ལྟ་བ། རྟོགས་ནས་གྲོལ་
ཚུལ་ལོ། །དང་པོ་ནི། ཀུན་རྫོབ་ཏུ་རྟེན་འབྲེལ་མ་འགག་པར་སྣང་བ་འདི་ལ་དོན་དམ་པར་མི་
མཐུན་ཕྱོགས་བསལ་བར་བྱ་བ་ཅི་ཡང་མེད། གཉེན་པོའི་ཕྱོགས་གཞག་པར་བྱ་བ་ཅུང་ཟད་
ཀྱང་མེད་པ་མཐའ་གཉིས་སུ་མ་ལྷུང་བའོ། །གཉིས་པ་ནི། མཐའ་གཉིས་དང་བྲལ་བའི་ཆོས་
ཉིད་ཡང་དག་པ་ཉིད་ལ་ཅིར་ཡང་མི་འཛིན་པའི་ཚུལ་གྱིས་ཡང་དག་པར་ལྟ་བའོ། །གསུམ་པ་
ནི། དེ་ཁོ་ན་ཉིད་ཡང་དག་པའི་དོན་མངོན་སུམ་དུ་མཐོང་ན། དངོས་པོར་འཛིན་པའི་ཤེས་
སྒྲིབ་ལས་རྣམ་པར་གྲོལ་ལོ། །སྡུད་པར། བྱང་ཆུབ་སེམས་དཔའ་གང་ཞིག་རྟེན་ཅིང་འབྲེལ་
འབྱུང་བ། །སྐྱེ་མེད་ཟད་པ་མེད་པར་ཤེས་རབ་འདི་ཤེས་ཏེ། །ཉི་མ་སྤྲིན་མེད་འོད་ཟེར་འཕྲོ་
བས་མུན་བསལ་ལྟར། །མ་རིག་ཐིབས་པོ་བཅོམ་ནས་རང་བྱུང་ཐོབ་པར་འགྱུར། །ཞེས་སོ། །
འགྲེལ་པ་ལ། བརྟག་པའི་ཡུལ། བརྟག་པའི་ཚུལ། བརྟགས་པའི་འབྲས་བུའོ། །དང་པོ་ནི།
སྣང་བའི་ཆོས་གང་ལ་ཡང་རྒྱུ་མེད་པ་སོགས་སྐུར་བ་འདེབས་པ་དང་། བདག་ལ་སོགས་པར་སྒྲོ་
འདོགས་པའི་ངོ་བོར་སྔར་ནས་ཡོད་མ་མྱོང་བས་སྔར་ཡོད་བསལ་བར་མ་བྱས། སྒྲོ་སྐུར་དང་
བྲལ་བ་གསར་དུ་བཞག་པར་མ་བྱས་ཏེ། གང་གི་ཕྱིར་ན། བསལ་བཞིག་ཡོད་ན། དངོས་པོ་
མངོན་པར་ཞེན་པ་ལས་གྲོལ་བར་མི་འཐད་པ་དེའི་ཕྱིར་རོ། །བསལ་བཞག་གང་ཡང་མེད་ན།.
488



༄༅ །།མངོན་པར་རྟོགས་པའི་ད་པར་རྟོགས་པ་འི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
མེད་པའི་མཐར་ལྷུང་ངོ་། །ཞེ་ན། མི་ལྟུང་སྟེ། གཟུགས་ལ་སོགས་པའི་དངོས་པོ་རྒྱུ་ལས་བྱུང་
བའི་རྟེན་ཅིང་འབྲེལ་བར་འབྱུང་བ་ཀུན་རྫོབ་ཏུ་ཡང་དག་པར་ཡོད་པའི་ངོ་བོ་ཉིད་ཡིན་པས་
སོ། །དེ་ཁོ་ན་ལ་འཇུག་པར། དེའི་ཕྱིར་རང་བཞིན་མེད་སྨྲ་ཡི། །སྣང་བ་བསལ་ཕྱིར་མ་ཡིན་
ནོ། །ཞེས་པ་ལྟར་མཐའ་གཉིས་དང་བྲལ་བ་འདི་ལའོ། །གཉིས་པ་ལ། སྣང་ཡང་རང་བཞིན་
མེད་པ་སྒྱུ་མ་ལྟ་བུ་དང་། སོགས་པ་གདོད་མ་ནས་སྐྱེ་འགག་མེད་པ་ལ་སོགས་པའི་ངོ་བོར་
བརྟག་ཅིང་བསྒོམ་པར་བྱ་སྟེའོ། །གསུམ་པ་ནི། སྣང་བ་ལྟར་བདེན་པ་མེད་པ་ལ་མེད་པར་
རྟོགས་པ་དེ་ལྟར་ན། བདེན་པར་མེད་བཞིན་དུ་སྒྱུར་མའི་གླང་པོས་སྒྱུ་མའི་གླང་པོ་གཞན་ཞིག་
ཕམ་པར་བྱས་པ་བཞིན་དུ། ཡང་དག་པའི་དོན་དེ་ཁོ་ན་ཉིད་མཐོང་བ་སྒྱུ་མ་ལྟ་བུ་དེ་སྐྱེས་ན།
སྒྲིབ་པ་སྒྱུ་མ་ལྟ་བུ་ལས་རྣམ་པར་གྲོལ་བར་འགྱུར་རོ། །དངོས་འཛིན་གྱི་ཕྱིན་ཅི་ལོག་སྒྱུ་མ་ལྟ་བུ་
དེ་ལྡོག་པའི་ཕྱིར་རོ། །སྒྱུ་མའི་རྒྱལ་པོས་སྒྱུ་མ་ཡི། །རྒྱལ་པོ་གཞན་ཞིག་ཕམ་བྱས་ལྟར། །གང་
དག་གིས་ནི་ཆོས་མཐོང་བའི། །རྒྱལ་སྲས་དེ་དག་ང་རྒྱལ་མེད། །ཅེས་སོ། །བཞི་པ་ལ་གཉིས་
ཏེ། མཐོང་ལམ་རྩེ་སྦྱོར་གྱི་ངོ་བོ་དང་། དེའི་བྱེད་པའོ། །དང་པོ་ལ་གསུམ་ལས། སྔ་འགྲེལ་ནི།
ཚུལ་དེ་ལྟར་མདོས་མ་ཟིན་པས་ཞར་ལ་འོངས་པའི་དོན་ཚིགས་བཅད་གསུམ་བརྗོད་ནས་རྣལ་
མ་དཀྱུས་མ་མཐོང་བའི་ལམ་གྱི་ངོ་བོ་ཉིད་སྟོན་ནོ། །རྩ་བ་ལ། ཡུལ་ཡུལ་ཅན་གཉིས་ལས།
དང་པོ་ནི། བསྡུས་ཞེས་དྲང་ངོ་། །གང་དུ་ན། སྦྱིན་པ་ལ་སོགས་ཕར་ཕྱིན་དྲུག་པོ་རེ་རེའི་ནང་
དུའོ། །གང་ན། ཕར་ཕྱིན་རེ་རེ་ལ་གཞན་ལྔ་པོ་དེ་དག་གོ ། ཇི་ལྟར་ན། ཕན་ཚུན་ཏེ།
གཅིག་གི་ནང་དུ་གཅིག་འདུས་པར་རོ། །ཡུལ་ཅན་ནི། བསྡུས་པ་དེ་རྩེ་སྦྱོར་སྟོན་པའི་སྐབས་
འདིར་མཐོང་བའི་ལམ་ཡིན་པས་བསྡུས་ཞེས་དྲང་ངོ་། །གང་ན། ཕར་ཕྱིན་རེ་རེ་ཐམས་ཅད་
བསྡུས་པ་གང་ཡིན་པ་དེའོ། །གང་གིས་ན། དུ8ཁ་ལ་ཆོས་ཤེས་པའི་བཟོད་པ་ཡིས་སོ། །ཇི་
ལྟར་ན། བྱ་རྫོགས་ཀྱི་སྐད་ཅིག་མ་གཅིག་ལའོ། །མདོ་ནི། བྱང་སེམས་སྦྱིན་པའི་ཕར་ཕྱིན་ལ་
གནས་ཤིང་ཚུལ་ཁྲིམས་ཀྱི་ཕར་ཕྱིན་ཡོངས་སུ་འཛིན་ནོ། །ཞེས་སོ། །འགྲེལ་པ་ལ། ཡུལ་ཡུལ་
ཅན། སྤངས་པའི་བྱེད་པའོ། །དང་པོ་ནི། བསྡུས་ཞེས་དྲང་ངོ་། །གང་ན། སྦྱིན་པ་ལ་
སོགས་པའི་ཕར་ཕྱིན་དྲུག་པོ་དག་གོ །གང་དུ་ན། སྦྱིན་པ་ལ་སོགས་པའི་ངོ་བོ་རེ་རེའི་ནང་
དུའོ། །ཇི་ལྟར་ན། སྔ་མ་གོ་སྒྲུབ་ཏུ་བསྟན་པ་བཞིན་དུ་ཕན་ཚུན་རེ་རེ་ལ་དྲུག་དྲུག་ཚང་བར་
རོ། །ཡུལ་ཅན་ནི། དེ་ལྟར་ཕར་ཕྱིན་རེ་རེ་ལ་ཐམས་ཅད་ཚང་བར་བསྡུས་པ་གང་ཡིན་པ་དེ་བྱ་དེ
ངོ
489



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
རྫོགས་ཀྱི་སྐད་ཅིག་མ་གཅིག་པའི་དུཁ་ལ་ཆོས་ཤེས་པའི་བཟོད་པས་བསྡུས་པ་འཁོར་གསུམ་
རྣམ་པར་དག་པས་ཕྱིན་དྲུག་ཏུ་རབ་ཏུ་ཕྱེ་བ་དྲུག་ཚན་དྲུག་གི་རྣམ་པ་སོ་དྲུག་ཅན་སྐྱེ་བ་གང་
ཡིན་པ་དེ་ནི་རྩེ་སྦྱོར་སྟོན་པའི་སྐབས་འདིར་མཐོང་བའི་ལམ་ཡིན་ནོ། །གསུམ་པ་ནི། མཐོང་
ལམ་རྩེ་སྦྱོར་དེ་སྐྱེས་པ་ན་ཆོས་ཅན། མཐོང་སྤང་རྣམ་པར་རྟོག་པ་སྐྱེད་པར་བྱེད་པའི་རྒྱུ་སྔ་
མའི་བག་ཆགས་ཀྱི་ཉོན་མོངས་པ་བརྒྱ་རྩ་བརྒྱད་སྤངས་པ་འཐོབ་བོ། །གཟུང་འཛིན་གྱི་རྣམ་
པར་རྟོག་པ་བཞི་པོ་སོ་སོར་ཏེ། རེ་རེ་ལ། ལ་རྣམ་པ་དགུ་དགུ་ཡོད་པ་ཉིད་ཀྱིས་སོ་དྲུག་ཏུ་
འགྱུར་ལ། དེ་ཡང་། འདོད་ཁམས་ན་སོ་དྲུག །གཟུགས་ཁམས་ན་སོ་དྲུག །གཟུགས་མེད་
པའི་ཁམས་ན་སོ་དྲུག་ཡོད་པའི་གཟུང་འཛིན་གྱི་རྣམ་རྟོག་བརྒྱ་རྩ་བརྒྱད་སྤངས་པའི་ཕྱིར།
ཁྱབ་པ་ཡོད་དེ། རྟོག་པ་དེ་དག་གིས་ཉོན་མོངས་རྣམས་བསྡུས་པས་སོ། །རྟགས་གྲུབ་སྟེ།
མཐོང་ལམ་སྐྱེས་ན། མཐོང་སྤངས་རྟོག་པ་སྤོང་བ་རྟེན་འབྲེལ་གྱི་ཆོས་ཉིད་ཀྱིས་འཐོབ་པས་
སོ། །
གཉིས་པ་ལ་གསུམ་ལས། སྔ་འགྲེལ་ནི། སྒོམ་ཞེས་དྲང་ངོ། །གང་གི་ཕྱིར་ན། མཐོང་
ལམ་གྱི་རྟོགས་པ་དེ་ལ་དབང་ཐོབ་པར་བྱ་བའི་ཕྱིར་རོ། །གང་ན། མཐོང་ལམ་དེ་ཉིད་དོ། །
ཇི་ལྟར་ན།་ མཉམ་རྗེས་སུ་ཡང་དང་ཡང་དུ་སྒོམ་པར་བྱེད་དོ། །ཞེས་བར་སྐབས་ཀྱི་ཚིགས་སུ་
བཅད་པས་གསུངས་སོ། །རྩ་བ་ལ། མཉམ་རྗེས་གཉིས་ལས། མཉམ་གཞག་ནི། བཟོད་པ་
ཐོབ་པ་དེ་ནས་མཐོང་སྤངས་གི་འཇིགས་པ་མེད་པས་སེང་གེ་རྣམ་པར་བསྒྱིངས་པའི་ཏིང་ངེ་
འཛིན། རྣམ་ཐར་བརྒྱད། སྙོམས་འཇུག་དགུ་ལ་སྙོམས་པར་འཇུག་པ་སྟེ། མདོ་ནི། རྣམ་
པར་ཐར་པ་བརྒྱད་པོ་དེ་དག་དང་། མཐར་གྱིས་གནས་པའི་སྙོམས་པར་འཇུག་པ་དགུ་པོ་དེ་
དག་རྣམ་པར་ཕྱེ་ཞིང་སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་འཇུག་གོ །
ཞེས་སོ། །གཉིས་པ་ནི། རྟོག་པར་བྱེད་དོ། །ཞེས་དྲང་ངོ་། །གང་གི་ཚེ་ན། སྙོམས་པར་
ཞུགས་ནས་དེའི་རྗེས་སུའོ། །གང་ལ་ན། རྟེན་ཅིང་འབྲེལ་བར་འབྱུང་བའི་ཡན་ལག་བཅུ་
གཉིས་ལའོ། །ཇི་ལྟར་ན། ཀུན་ནས་ཉོན་མོངས་པ་དང་། རྣམ་བྱང་གི་ལུགས་མཐུན་དང་
ལུགས་དང་མི་མཐུན་པར་རོ། །མདོ་ནི། མ་རིག་པའི་རྐྱེན་གྱིས་འདུ་བྱེད་ཅེས་སོ་སོར་རྟོག་
ཅེས་སོ། །འདིའི་མཐའ་དཔྱད་པ་ནི། སྤྱིར་དབུ་མ་པས་ཤེས་བྱ་ཐམས་ཅད་རྟེན་འབྲེལ་དུ་
བཤད་པ་ཡོད་ཀྱང་། འདིར་དངོས་པོའི་རྟེན་འབྲེལ་སྟོན་ལ། དེ་ལའང་སྐད་ཅིག་མ་དང་།4
490



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འབྲེལ་བ་ཅན་དང་། གནས་སྐབས་པ་དང་། རྒྱུན་ཆགས་པ་སྟེ། བཞིའོ། ། དང་པོ་ནི།
སེམས་སྐད་ཅིག་གཅིག་ལ་ཡན་ལག་བཅུ་གཉིས་པོ་ཐམས་ཅད་ཚང་བ་སྟེ། དངོས་པོ་གང་ལ་
འདོད་ཆགས་དང་ལྡན་པའི་སེམས་སྐྱེས་པ་དེ་བཞིན་ནོ། །གཉིས་པ་ནི། འདུས་བྱས་ཀྱི་ཆོས་
ཐམས་ཅད་དེ། རབ་ཏུ་བྱེད་པའི་གཞི་ལས། རྟེན་ཅིང་འབྲེལ་བར་འབྱུང་བ་གང་ཞེ་ན། འདུ་
བྱེད་ཐམས་ཅད་དོ། །ཞེས་པས་སོ། །འདི་ལ་དབྱེ་ན། ཐོགས་མེད་ཀྱིས་བརྒྱུད་བཤད་དེ།
མིག་དང་གཟུགས་ལས་མིག་ཤེས་འབྱུང་བ་ལྟ་བུ་ནང་གི་རྣམ་པར་ཤེས་པ་འབྱུང་བའི་དང་། མ་
རིག་པའི་རྐྱེན་གྱིས་འདུ་བྱེད་སོགས་འཆི་འཕོ་དང་སྐྱེ་བའི་དང་། ས་བོན་ལས་མྱུ་གུ་དང་དེ་ལས་
སྡོང་བུ་འབྱུང་བ་སོགས་ཕྱིའི་ལོ་ཏོག་འབྱུང་བའི་དང་། སེམས་ཅན་གྱི་ཐུན་མོང་གི་ལས་ཀྱིས་ཆུ་
འབྱུང་བ་སོགས་འཇིག་པ་དང་འཆགས་པའི་དང་། ཁམས་གསུམ་པ་རྣམས་ཟས་བཞི་
བརྟེན་ནས་གནས་པ་ཟས་ཀྱི་བརྟེན་པའི་དང་། དགེ་མི་དགེ་ལས་བདེ་འགྲོ་ངན་འགྲོར་སྐྱེ་བ་
འདོད་པ་དང་མི་འདོད་པའི་འགྲོ་བ་རྣམ་པར་འབྱེད་པའི་དང་། ཚོགས་ལམ་ལས་སྦྱོར་ལམ་
སོགས་རྣམ་པར་དག་པའི་དང་། བསམ་གཏན་ལས་མངོན་ཤེས་སོགས་མཐུ་སྟོབས་ཀྱི་རབ་ཏུ་
དབྱེ་བའོ། །
གསུམ་པ་ནི། གནས་སྐབས་ཐ་དད་ལ་བཞག་པ་སྟེ། ཚེ་འདིའི་ཕུང་པོའི་རྒྱུ། ཚེ་སྔ་
མའི་ལས་ཀྱི་ཀུན་སློང་ཉོན་མོངས་པ་དེ། ཚེ་འདི་ལ་ལྟོས་པའི་མ་རིག་པ། ཉོན་མོངས་དེས་
ཀུན་ནས་བསླངས་པའི་ཚེ་འདིའི་ཕུང་པོའི་རྒྱུ་བསོད་ནམས་དང་། བསོད་ནམས་མ་ཡིན་པ་
དང་། མི་གཡོ་བའི་ལས་ཀྱི་གནས་སྐབས་ནི། འདུ་བྱེད་པ། མའི་མངལ་དུ་ཡིད་ཉིང་མཚམས་
སྦྱོར་བའི་ཕུང་པོ་ལྔ་ཚོགས་པ་ནི། རྣམ་ཤེས། མཚམས་སྦྱར་བའི་སྐད་ཅིག་གཉིས་པ་ནས་མེར་
མེར་པོ་ལ་སོགས་པ་སྐྱེ་མཆེད་དྲུག་དོད་ཀྱི་བར་ནི། མིང་གཟུགས། དྲུག་དོད་ནས་ཡུལ་དབང་
རྣམ་ཤེས་གསུམ་ཕྲད་པའི་བར་ནི། སྐྱེ་མཆེད་དྲུག །སྐྱེ་མཆེད་དང་ཕྲད་ནས་ཚོར་བ་གསུམ་གྱི་
རྒྱུ་ངོ་ཤེས་ཀྱི་བར་ནི། རེག་པ། ཤེས་ནས་འཁྲིག་པ་སྤྱོད་མི་ནུས་ཀྱི་བར་ནི། ཚོར་བ། འདོད་
པའི་ཡོན་ཏན་དང་འཁྲིག་པའི་འདོད་ཆགས་ཀུན་ཏུ་སྦྱོར་བ་ལ་ཞུགས་པའི་བར་ནི། སྲེད་པ།
འདོད་པའི་ཡོན་ཏན་ལ་ཐོབ་པར་བྱ་བའི་ཕྱིར་རྒྱུག་པའི་དུས་ཀྱི་བསམ་པ་ནི། ལེན་པ། རྒྱུག་
པའི་དུས་ན་སྐྱེ་བ་ཕྱི་མ་འགྲུབ་པའི་ལས་གསོག་པའི་གནས་སྐབས་ནི། སྲིད་པ། དེ་ནས་ལས་
དེས་སྐྱེ་བ་གཞན་དུ་ཉིང་མཚམས་སྦྱོར་བ་ནི། སྐྱེ་བ་གཞན་དེ་ལ་ལྟོས་ཏེ་རྣམ་ཤེས་ཡིན་ཡང་ང་སྐྱེ་
491



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
མབ་འདི་ལ་ལྟོས་ཏེ་སྐྱེ་བ་ཡིན་ནོ། །དེ་ནས་སྐྱེ་བ་གཞན་དེའི་མིང་གཟུགས་སྐྱེ་མཆེད་དྲུག །རེག་
པ། ཚོར་བའི་བར་ནི། སྐྱེ་བ་འདི་ལ་ལྟོས་ཏེ་རྒ་ཤིའོ། །དབྱིག་གཉེན་གྱིས། མ་རིག་ཉོན་
མོངས་སྔོན་གནས་སྐབས། །འདུ་བྱེད་དག་ནི་སྔོན་ལས་ཀྱི། །རྣམ་ཤེས་མཚམས་སྦྱོར་ཕུང་པོ་
ཡིན། །མིང་དང་གཟུགས་ནི་དེ་ཕན་ཆད། །སྐྱེ་མཆེད་དྲུག་དོད་ཚུན་ཆད་དོ། །དེ་ནི་གསུམ་
འདུས་ཚུན་ཆད་དོ། །རེག་པ་བདེ་སྡུག་ལ་སོགས་ཀྱི། །རྒྱུ་ཤེས་ནུས་པ་ཚུན་ཆད་དོ། །ཚོར་
འཁྲིག་ཚུན་ཆད་སྲེད་པ་ནི། །ལོངས་སྤྱོད་འཁྲིག་པའི་ཆགས་ཅན་གྱི། །ཉེ་བར་ལེན་པ་ལོངས་
སྤྱོད་རྣམས། །ཐོབ་པར་བྱ་ཕྱིར་ཡོངས་རྒྱུག་པ། །དེ་སྲིད་འབྲས་བུ་འབྱུང་འགྱུར་བའི། །ལས་
དེ་ཉིད་ནི་སྲིད་པ་ཡིན། །ཉིང་མཚམས་སྦྱོར་བ་སྐྱེ་བ་ཡིན། །ཚོར་བའི་བར་ནི་རྒ་ཤི་ཡིན། །
འདིར་ནི་གནས་སྐབས་བར་འདོད་ལོ། །ཞེས་སོ། །
བཞི་པ་ལ་བཞི་སྟེ། མཚན་ཉིད། མཚོན་བྱ། མཚན་གཞིའི་དབྱེ་བསྡུ། ངེས་པ་བསམ་
པའོ། །དང་པོ་ནི། རྐྱེན་གསུམ་ལས་བྱུང་བ་སྟེ། ཐོགས་མེད་ཀྱིས། མཚན་ཉིད་ཀྱིས་ཇི་ལྟར་
བུ་ཞེ་ན། གཡོ་བ་མེད་པའི་རྐྱེན་ལས་བྱུང་བ་དང་། མི་རྟག་པའི་རྐྱེན་ལས་བྱུང་བ་དང་། ནུས་
པའི་རྐྱེན་ལས་བྱུང་བའི་ཕྱིར། ཞེས་སོ། །དེ་ལ་དང་པོ་ནི། འབྲས་བུ་བསྐྱེད་པར་བྱ་བའི་ཕྱིར་
རྐྱེན་བློ་སྔོན་དུ་གཏོང་བའི་གཡོ་བ་མེད་ཀྱང་རྐྱེན་ཡོད་ན་འབྲས་བུ་འབྱུང་བ་སྟེ། དེས་འབྲས་བུ་
ཐམས་ཅད་དབང་ཕྱུག་གིས་བློ་སྔོན་དུ་བཏང་ནས་བྱས་པ་སེལ་ལོ། །གཉིས་པ་ནི། རྒྱུ་ལས་མ་
བྱུང་བའི་རྐྱེན་རྟག་པ་ལས་འབྲས་བུ་མི་འབྱུང་གི །སྔར་མེད་གསར་དུ་སྐྱེད་པ་མི་རྟག་པའི་རྐྱེན་གི་
ལས་བྱུང་བ་དེས་གཙོ་བོ་སོགས་རྒྱུ་རྟག་པ་ལས་སྐྱེས་པ་སེལ་ལོ། །གསུམ་པ་ནི། གཡོ་བ་མེད་
ཅིང་མི་རྟག་ཏུ་ཟིན་ཀྱང་རྐྱེན་གང་རུང་ལས་འབྲས་བུ་ཐམས་ཅད་མི་འབྱུང་གི །འབྲས་བུ་དེ་
སྐྱེད་ནུས་པའི་རྐྱེན་མ་རིག་པ་ལས་འདུ་བྱེད་འབྱུང་བ་ལྟ་བུ་སྟེ། དེས་ཐམས་ཅད་ཐམས་ཅད་ཀྱི་
རྒྱུར་རྟོག་པ་སེལ་ལོ། །འདི་ནི། དངོས་པོ་ཐམས་ཅད་ལ་ཁྱབ་པས་གོང་མ་གསུམ་གྱི་མཚན་
ཉིད་ཡང་ཡིན་ནོ། །མཚོན་བྱ་ལ་གཉིས་ཏེ། སྤྱི་དང་བྱེ་བྲག་གི་མཚོན་བྱའོ། །དང་པོ་ནི།
རྟེན་ཅིང་ནི། རྐྱེན་ལ་རྟེན་ཅིང་འབྱུང་བ་སྟེ། སྔར་གྱི་རྐྱེན་གསུམ་མམ། རྐྱེན་འདས་པ་དང་
མ་བཏང་བ་ལས་བྱུང་བའོ། །འབྲེལ་པར་ནི། རྒྱུ་འབྲས་བུ་མ་འཆོལ་བར་རང་རྒྱུད་ལ་འབྲེལ་
བར་འབྱུང་བའོ། །འབྱུང་བ་ནི། རྒྱུ་ལས་སྐྱེ་བ་སྟེ། དེ་དག་གིས་སྤྱིར་མ་བྱུང་བ་དང་། རྒྱུ་
འབྲས་འཆོལ་བར་འབྱུང་བ་དང་། རྒྱུ་གཏན་མེད་ལས་འབྱུང་བ་སེལ་ལོ། །ཐོགས་མེད་ཀྱིས།
492



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
བདག་དང་ཆོས་རྒྱུ་མེད་པ་དང་། མི་མཐུན་པའི་རྒྱུ་ལས་བྱུང་བར་མངོན་པར་ཞེན་པ་སྤང་བའི་
ཕྱིར་རོ། །ཞེས་སོ། །
གཉིས་པ་ནི། ཡང་དག་པ་ཇི་ལྟ་བ་བཞིན་མཐོང་བ་ལ་སྒྲིབ་པས་མ་རིག་པ། རྣམ་ཤེས་
ལ་ལས་ཀྱི་ས་བོན་འདེབས་པས་འདུ་བྱེད། སྐྱེ་གནས་སུ་ཁྲིད་པར་བྱེད་པས་རྣམ་ཤེས། ལུས་
ཀུན་འཛིན་པས་མིང་གཟུགས། དབང་པོ་རྫོགས་པར་བྱེད་པས་སྐྱེ་མཆེད་དྲུག་གསུམ་འདུས་
ནས་གཅོད་པས་རེག་པ། ཉེ་བར་སྤྱོད་པས་ཚོར་བའོ། །ལས་ཀྱིས་བཏབ་པའི་ཡང་སྲིད་བསྡུས་
པས་སྲེད་པ། ཁམས་སོ་སོ་ལ་སྦྱོར་བས་ལེན་པ། ལས་ཀྱི་རྣམ་སྨིན་ཡང་སྲིད་པར་འབྱིན་པར་
མངོན་དུ་བྱེད་པས་སྲེད་པ། དུཁའི་ཕྱིར་སྐྱེ་བ་དང་། རྒ་ཤིས་འགྲོ་བ་རྣམས་ཉོན་མོངས་པར་
བྱེད་པའོ། །དེ་སྐད་དུ། །སྒྲིབ་པའི་ཕྱིར་དང་འདེབས་པའི་ཕྱིར། །ཁྲིད་པའི་ཕྱིར་དང་ཀུན་
འཛིན་ཕྱིར། །རྫོགས་བྱེད་ཕྱིར་དང་གསུམ་གཅོད་ཕྱིར། །ཉེ་བར་སྤྱོད་ཕྱིར་སྡུད་པའི་ཕྱིར། །
སྦྱོར་བའི་ཕྱིར་དང་མངོན་དུའི་ཕྱིར། །དུཁའི་ཕྱིར་ནི་འགྲོ་ཉོན་མོངས། །ཞེས་སོ། །གསུམ་
པ་ལ། དབྱེ་བ་དང་། བསྡུ་བ་གཉིས་སོ། །དང་པོ་ལ། ངོ་བོ་དང་། བྱེད་ལས་ཀྱི་དབྱེ་བ་
གཉིས་སོ། །དང་པོ་ལ། བདེན་པའི་གནས་ལུགས་ཡང་དག་པར་མི་ཤེས་པ་འདུ་བྱེད་ཀྱི་རྐྱེན་
དུ་གྱུར་པ་ནི། མ་རིག་པ་སྟེ། དེ་ལ་ལས་རྒྱུ་འབྲས་ལ་རྨོངས་པ་དང་། དེ་ཁོ་ན་ལ་རྨོངས་པ་
གཉིས་སོ། །མ་རིག་པས་ཀུན་ནས་བསླངས་པའི་ཟག་བཅས་ཀྱི་ལུས་འགྲུབ་པའི་རྒྱུ་ལུས་ངག་
ཡིད་གསུམ་གྱིས་བྱས་ཤིང་བསགས་པ་ནི། འདུ་བྱེད་དེ། དེ་ལ་བསོད་ནམས་དང་། བསོད་
ནམས་མ་ཡིན་པ་དང་། མི་གཡོ་བའི་ལས་གསུམ་མོ། །ལས་དེའི་ས་བོན་བསྒོས་པའི་སེམས་
སམ། ལས་དེ་དང་འབྲེལ་བའི་སེམས་ནི། རྣམ་ཤེས་ཏེ། དེ་ལ་གཉིས་ལས། རྒྱུའི་རྣམ་ཤེས་
ནི། ལས་དེ་དང་འབྲེལ་བའི་རྣམ་ཤེས། ཚེ་འདིའི་ཕུང་པོ་ལ་ཉིང་མཚམས་སྦྱོར་བའི་རྒྱུར་གྱུར་
པ། སྲེད་པའི་གྲོགས་བྱེད་པའི་ཚུལ་གྱིས་གནས་པའོ། །འབྲས་བུའི་རྣམ་ཤེས་ནི། ཚེ་འདིའི་
ཕུང་པོ་ལ་ཉིང་མཚམས་སྦྱར་བ་ན་མངལ་དུ་ལུས་གྲུབ་སྟེ། མེར་མེར་པོ་ལ་སོགས་པ་ནས་རྒ་
ཤིའི་བར་དུ་མིང་གཟུགས་དང་མདུང་ཁྱིམ་ལྟར་ཕན་ཚུན་བརྟེན་ཏེ་གནས་པའོ། །དེ་དུས་ཀྱི་
ཕུང་པོ་ལྔ་མིང་གཟུགས་ཡིན་ལ། མིང་ལ་ཚོར་བ། འདུ་ཤེས། འདུ་བྱེད། རྣམ་ཤེས་བཞི།
གཟུགས་ལ་འབྱུང་བ་དང། འབྱུང་བ་ལས་གྱུར་པ་གཉིས་སོ། །མིང་གཟུགས་འཕེལ་བས་རྣམ་
ཤེས་སྐྱེ་བའི་སྒོར་གྱུར་པ་ནི། སྐྱེ་མཆེད་དེ། མིག་ནས་ཡིད་ཀྱི་བར་དྲུག་གོ །དེ་རྣམས་སྨིན་པ་
493



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་
...
སལས་ཡུལ་དབང་རྣམ་ཤེས་གསུམ་འདུས་པ་ལས་སྐྱེས་པ་སྡུག་པ་ལ་སོགས་པའི་དོན་འཛིན་པ་ནི།
རེག་པ་སྟེ། ཚོར་བ་གསུམ་གྱི་རྒྱུ་གསུམ་མོ། །དེ་ལས་སེམས་གདུང་སོགས་སུ་ཉམས་སུ་མྱོང་བ་
ནི། ཚོར་བ་སྟེ། དེ་ལ་བདེ་སྡུག་བཏང་སྙོམས་གསུམ་མོ། །དེ་ལ་ཚོར་བ་བདེ་བ་ལས་མི་འབྲལ་
བར་འདོད། དུཁ་ལས་འབྲེལ་བར་མངོན་པར་འདོད། བཏང་སྙོམས་ལས་གཉིས་ཀར་མི་
འདོད་པ་སྲིད་པ་སྟེ། དེ་ལ་ཁམས་གསུམ་ལ་སྲེད་པ་གསུམ་མོ། །དེ་ལས་གང་འདོད་པ་ལ་
སོགས་པ་ལ་འདུན་ཅིང་ཆགས་པས་སྦྱོར་བ་ནི། ལེན་པ་སྟེ། དེ་ལ་འདོད་པའི་ཉེར་ལེན། ལྟ་
བའི་ཉེར་ལེན། ཚུལ་ཁྲིམས་དང་བརྟུལ་ཞུགས་ཀྱི་ཉེར་ལེན། བདག་ཏུ་སྨྲ་བའི་ཉེར་ལེན་
བཞིའོ། །དེ་ལྟར་འདུ་བྱེད་ཀྱི་ས་བོན་སྲེད་ལེན་གྱིས་གསོས་བཏབ་པས། འབྲས་བུ་སྐྱེད་པ་ལ་
མངོན་སུམ་དུ་ཕྱོགས་པ་ནི། སྲིད་པ་སྟེ། འདིས་བར་མ་ཆོད་པར་ཡང་སྲིད་པར་འབྱུང་བར་
བྱེད་པས་སྲིད་པ་སྟེ། དེ་ལ་སྔོན་དུས་ཀྱི་སྲིད་པ། སྐྱེ་བའི་སྲིད་པ། འཆི་བའི་སྲིད་པ། བར་
དོའི་སྲིད་པའོ། །དེའི་རྗེས་ཀྱི་རྣམ་ཤེས་དང་མིང་གཟུགས་ནས་ཚོར་བའི་བར་ཕུང་པོ་ལྔའི་རྒྱུན་
གསར་དུ་འབྱུང་བ་སྐྱེ་བ་སྟེ། སྒོ་ང་དང༌། མངལ་དང་། གཤེར་དང་། རྫུས་ཏེ་སྐྱེ་བ་
བཞིའོ། །དེ་ལས་ན་ཚོད་འགྱུར་བ་ནི། རྒ་བ་སྟེ། ཚེ་དང་། དབང་པོ་དང་ གཟུགས་དང་།
སྟོབས་དང་། དྲན་པ་དང་། ཤེས་རབ་དང་། བདེ་བ་འགྱུར་བ་སྟེ། བདུན་ནོ། །དེ་ནས་
ཕུང་པོ་འཇིག་པའི་ཚེ་ཟད་ནས་རིམ་གྱིས་ཤི་བ་དང་། འཆི་བའི་གནས་སྐབས་གཉིས་ཀ་ཤི་བ་
སྟེ། དེ་ལ་དུས་དང་། དུས་མིན་གཉིས་སོ། །རྒ་ཤི་གཉིས་ཡན་ལག་གཅིག་ཏུ་བྱེད་པ་ནི། རྒ་
བ་མེད་པར་འཆི་བ་སྲིད་པའི་ཕྱིར་རོ། །མྱ་ངན་དང་། སྨྲེ་སྔགས་འདོན་པ་དང་། དུ༔ཁ་དང་།
ཡིད་མི་བདེ་བ་དང་། འཁྲུག་པ་རྣམས་ཡན་ལག་ཏུ་མི་གཞག་སྟེ། འགའ་ཞིག་ཡིད་བདེ་ཞིང་
འཆི་བས་གདོན་མི་ཟ་བར་འབྱུང་བ་མིན་ཞིང་། གོ་རིམ་ཡང་མ་ངེས་པའི་ཕྱིར་རོ། །
གཉིས་པ་ནི། ཡན་ལག་རེ་རེས་ཀྱང་བྱ་བ་གཉིས་གཉིས་བྱེད་དེ། ཕྱི་མ་ཕྱི་མའི་རྐྱེན་
དང་། རིམ་པ་བཞིན་དུ་སྲིད་པ་ལ་སེམས་ཅན་རྣམས་རྨོངས་པར་བྱེད་པ་དང༌། འགྲོ་བ་
རྣམས་སུ་སེམས་ཅན་དག་རྣམ་པར་འབྱེད་པ་དང་ སེམས་ཅན་རྣམས་ཀྱི་ལས་ཀྱི་འཆིང་བ་
འཛིན་པ་དང་། སེམས་ཅན་རྣམས་ལུས་ལེན་དུ་འཇུག་པ་དང་ སེམས་ཅན་རྣམས་ལུས་
ཡོངས་སུ་རྫོགས་པར་ལེན་དུ་འཇུག་པ་དང་། ཡུལ་གྱི་ལོང་ས་སྤྱོད་ལ་སེམས་ཅན་རྣམས་འཛུད་
པ་དང། སྐྱེ་བ་དང་། ལོངས་སྤྱོད་ལ་སེམས་ཅན་རྣམས་འཛུད་པ་དང་། སེམས་ཅན་རྣམས་བ
."
494



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
1ཀྱི་སྐྱེ་བ་དྲན་པ་དང་། ཡང་སྲིད་པ་ལེན་པའི་ཕྱིར་སེམས་ཅན་རྣམས་ཀྱི་རྣམ་པར་ཤེས་པ་ཉེ་
བར་ལེན་པ་དང་བཅས་པར་བྱེད་པ་དང་། ཡང་སྲིད་པར་སེམས་ཅན་རྣམས་མངོན་དུ་ཕྱོགས་
པར་བྱེད་པ་དང་། མིང་དང་གཟུགས་དང་སྐྱེ་མཆེད་དྲུག་དང་རེག་པ་དང་ཚོར་བའི་རིམ་གྱིས་
སེམས་ཅན་རྣམས་མངོན་པར་འགྲུབ་པར་བྱེད་དོ། །རྒ་ཤི་ནི། ཡང་དང་ཡང་ན་ཚོད་འགྱུར་བ་
དང། སྲོག་འགྱུར་བ་ལ་སེམས་ཅན་རྣམས་སྦྱོར་བའོ། །
གཉིས་པ་ལ་བཞི་སྟེ། རྒྱུ་བདུན་དང་། ཡན་ལག་བཞི་དང་། ལམ་གསུམ་དང། ཉོན་
མོངས་པ་གཉིས་སུ་བསྡུ་བའོ། ། དང་པོ་ནི། ཕྱིན་ཅི་ལོག་གི་རྒྱུ། གཉིས་པ་འདེབས་པ།
གསུམ་པ་ཁྲིད་པ། བཞི་ལྔ་གཉིས་ཀུན་འཛིན་པ། དྲུག་བདུན་གཉིས་ཉེ་བར་སྤྱོད་པ། དེ་ནས་
གསུམ་སྡུད་པའི། ཐ་མ་གཉིས་སྐྱོ་བའི་རྒྱུ་སྟེ། ཡང་དག་པ་མ་ཡིན་པའི་ཀུན་ཏུ་རྟོག་པ་ལས་
བྱུང་བའོ། །དེ་སྐད་དུ། རྣམ་བདུན་ཡང་དག་མིན་རྟོག་ལས། ཞེས་སོ། །གཉིས་པ་ནི།
དང་པོ་གསུམ་འཕེན་པའི་ཡན་ལག །དེ་འོག་བཞི་འཕངས་པའི་ཡན་ལག །དེ་འོག་གསུམ་
མངོན་པར་འགྲུབ་པར་བྱེད་པའི་ཡན་ལག །ཐ་མ་གཉིས་མངོན་པར་གྲུབ་པའི་ཡན་ལག་གོ །
གསུམ་པ་ནི། མ་རིག་པ་སྲེད་པ་ལེན་པ་རྣམས། ཉོན་མོངས་པའི་ལམ་དང་ཉོན་མོངས་པ།
འདུ་བྱེད་སྲེད་པ། ལས་ཀྱི་ལམ་དང་། ལས་ཀྱི་ཉོན་མོངས་པ། ལྷག་མ་རྣམས་རྣམ་པར་སྨིན་
པའི་ལམ་དང་། ཚེའི་ཉོན་མོངས་སོ། །ཐོགས་མེད་ནི། རྣམ་ཤེས་ཀྱང་ལས་ཀྱི་ཉོན་མོངས་སུ་
བཞེད་དོ། །ཀླུ་སྒྲུབ་ཀྱིས། དང་པོ་བརྒྱད་པ་དགུ་ཉོན་མོངས། །གཉིས་པ་བཅུ་པ་ལས་ཡིན་
ཏེ། །ལྷག་མ་བདུན་ནི་དུཁ་ཡིན། །ཞེས་པ་དང་། ལམ་གསུམ་ཐོག་མཐའ་དབུས་མེད་
པ། །ཞེས་སོ། །བཞི་པ་ནི། ཉོན་མོངས་པའི་ཉོན་མོངས་དང་། ལས་ཀྱི་ཉོན་མོངས་ནི།
རྒྱུའི་ཉོན་མོངས་ཏེ། ཀུན་འབྱུང་། ཚེའི་ཉོན་མོངས་ནི། འབྲས་བུའི་ཉོན་མོངས་ཏེ། སྡུག་
བདེན་ནོ། །དེ་སྐད་དུ། རྣམ་གསུམ་རྣམ་གཉིས་ཀྱང་ཉོན་མོངས། །ཞེས་སོ། །བཞི་པ་ལ།
གོ་རིམ་དང་། ཐ་དད་དང་། རྐྱེན་བྱེད་ཚུལ་ངེས་པ་བསམ་པ་དང་། ལུགས་མཐུན་ལུགས་མི་
མཐུན་བསྟན་པ་དང་བཞིའོ། །དང་པོ་ལ། ལུགས་མཐུན་གྱི་དང་། ལུགས་མི་མཐུན་གྱི་གོ་
རིམ་མོ། །དང་པོ་ནི། སྔ་མ་སྔ་མ་ལས་ཕྱི་མ་ཕྱི་མ་སྐྱེ་བས་དོན་ལ་སྐྱེ་རིམ་ཡིན་ཏེ། ཐོག་མར་
ལུས་ལ་བདག་ཏུ་རྨོངས་པ་ལས་དང་པོ་དྲུག་འབྱུང་བ་ལུས་ཀྱི་རྐྱེན་དང་། དེ་རྗེས་ཚོར་བ་ལ་
སྲེད་པ་སྐྱེས་པ་ལས་ཕྱི་མ་རྣམས་འབྱུང་བ་ཡུལ་ལ་ཉེ་བར་སྤྱོད་པའི་རྐྱེན་གྱི་རིམ་པའོ། །གཉིས་
495



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
མཔ་ནི། རྟོག་པའི་གོ་རིམ་ཡིན་ཏེ། གང་ཟག་རྟོག་ལྡན་གཅིག་གིས། རྒ་ཤི་དུཁར་རིག་སྟེ།
དེ་སྐྱེ་བ་འགག་པས་འགོག་པར་རྟོགས། དེ་ཡང་སྲིད་པ་ནས་མ་རིག་པའི་བར་སྔ་མ་འགག་
པས་འགག་པར་རྟོགས་པས་དེ་ལྟར་བསྟན་ཏེ། བདེན་བཞིའི་རིམ་པ་བཞིན་ནོ། །གཉིས་པ་
ནི། ཡན་ལག་བཅུ་གཉིས་པོ་སྐད་ཅིག་མའི་ལུགས་ཀྱིས། ངོ་བོ་གཅིག་ལ་ལྡོག་པ་ཐ་དད།
གནས་སྐབས་པ་ནི། དངོས་པོ་ཐ་དད་ཁོ་ན། རྒྱུན་ཆགས་པས། འཕེན་པ་དང་། འཕངས་
པའི་ཡན་ལག་གཉིས་དངོས་པོ་ཐ་དད་དེ། སྐྱེ་བ་སྔ་མ་ནས་འདིར་འཕངས་པ་ཡིན་པས་སོ། །
མངོན་པར་འགྲུབ་བྱེད་དང་། གྲུབ་པའི་ཡན་ལག་ཐ་དད་དེ། ཚེ་འདིའི་ལས་ཀྱིས་ཕྱི་མ་འགྲུབ་
པར་བྱེད་པའི་ཕྱིར་རོ། །ཡིན་ལག་བཞི་པོའི་ནང་ཚན་རྣམས་ངོ་བོ་གཅིག་པ་དང་། ཐ་དད་པ་
ཅི་རིགས་པའོ། །གསུམ་པ་ནི། རིག་པ་རྣམས་བེམ་པོའི་བདག་རྐྱེན་དུ་འགྱུར་ཞིང་། རིག་
པའི་དམིགས་རྐྱེན། བདག་རྐྱེན། དེ་མ་ཐག་རྐྱེན་གསུམ་དུ་འགྱུར་རོ། །བེམ་པོ་རྣམས་ནི།
བེམ་པོའི་བདག་རྐྱེན་དང་། རིག་པའི་དམིགས་རྐྱེན་དང་བདག་རྐྱེན་དུ་འགྱུར་རོ། །ཐམས་
ཅད་ཀྱི་རྒྱུའི་རྐྱེན། རང་རང་གི་ས་བོན་ཀུན་གཞི་ལ་ཡོད་པ་དེ་ཡིན་པར་ས་སྡེར་བཤད་དོ། །
ཀུན་ལས་བཏུས་སུ། སྔ་མ་ཕྱི་མའི་རྒྱུའི་རྐྱེན་དུ་འགྱུར་བའང་བཤད་དོ། །འོ་ན། དབྱིག་
གཉེན་གྱིས། བདག་པོའི་རྐྱེན་ཏོ། །ཞེས་པ་དང་འགལ་ཞེ་ན། གཙོ་ཆེ་བ་ལ་དགོངས་པས་
སྐྱོན་མེད་དོ། །
བཞི་པ་ལ་གཉིས་ཏེ། ཀུན་ནས་ཉོན་མོངས་ཀྱི་དང་། རྣམ་བྱང་གི་ལུགས་འབྱུང་ལུགས་
ལྡོག་གོ །དང་པོ་ལ་སྔར་བཞིན་མ་རིག་པའི་རྐྱེན་གྱིས་འདུ་བྱེད་ཅེས་པ་ལ་སོགས་པ་ནི།
ལུགས་འབྱུང་ངོ་། །བདེན་པ་རྣམ་པར་གཞག་པའི་དབང་དུ་བྱས་ཏེ་བསྟན་པ། རྒ་ཤི་དང་།
རྒ་ཤི་ཀུན་འབྱུང་། རྒ་ཤི་འགོག་པ་དང་། རྒ་ཤི་འགོག་པ་དེར་འགྲོ་བའི་ལམ་ཞེས་སོགས་ནི།
ལུགས་ལྡོག་གོ །གཉིས་པ་ནི། མ་རིག་པ་འགག་པས་འདུ་བྱེད་འགོག་ཅེས་སོགས་ནི། ལུགས་
འབྱུང་ངོ་། །གང་འགག་པས་རྒ་ཤི་འགག །སྐྱེ་བ་འགག་པས་རྒ་ཤི་འགག་གོ །གང་འགག་
པས་སྐྱེ་བ་འགག །སྲིད་པ་འགག་པས་སྐྱེ་བ་འགག །ཞེས་སོགས་ལུགས་ལྡོག་གོ །འགྲེལ་པ་
ལ། མཉམ་རྗེས་གཉིས་ལས། མཉམ་གཞག་ནི། སྙོམས་པར་འཇུག་ཅེས་དྲང་ངོ༌། །གང་ན།
མཐོང་བའི་ལམ་བཟོད་པ་ཐོབ་ཟིན་པའི་རྣལ་འབྱོར་པ་དེའོ། །གང་ལ་ན། སེང་གེ་རྣམ་
བསྐྱིངས་ལའོ། །དེ་སེང་གེ་རྣམ་བསྒྱིངས་ཡིན་ཏེ། ཅིའི་ཕྱིར་ཞེ་ན། རྣམ་ཐར་བརྒྱུད་སྙོམས་
496



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
འཇུག་དགུའི་ངོ་བོར་གྱུར་པའི་མཐོང་ལམ་རྩེ་སྦྱོར་གྱི་ཏིང་ངེ་འཛིན་ཆོས་ཅན། སེང་གེ་རྣམ་
པར་བསྒྱིངས་པའི་ཏིང་ངེ་འཛིན་ཡིན་ཏེ། མཐོང་སྤང་ཉོན་མོངས་དང་། ཤེས་བྱའི་སྒྲིབ་པའི་
འཇིགས་པ་མེད་པའི་སྙོམས་འཇུག་ཡིན་པའི་ཕྱིར་རོ། །གཉིས་པ་ལ། ཡང་དག་པར་རྟོག་ཅེས་
དྲང་ངོ་། །གང་གི་ཚེ་ན། ཞུགས་ནས་དུས་ཕྱིས་རྗེས་ཐོབ་ཏུའོ། །གང་ལ་ན། རྟེན་ཅིང་
འབྲེལ་པར་འབྱུང་བ་ལའོ། །ཇི་ལྟར་ན། མ་རིག་པའི་རྐྱེན་གྱིས་འདུ་བྱེད་རྣམས་སོ། །སོགས་
པ་འདུ་བྱེད་ཀྱི་རྐྱེན་གྱིས་རྣམ་ཤེས་སོ། །ཞེས་བྱ་བ་ལ་སོགས་པ་ལུགས་དང་མཐུན་པ་དང་། སྐྱེ་
བ་འགག་པས་རྒ་ཤི་འགག་གོ །སོགས་པ་སྲིད་པ་འགག་པས་སྐྱེ་བ་འགག་གོ །ཞེས་བྱ་བ་ལ་
སོགས་པ་ལུགས་དང་མི་མཐུན་པར་རོ། །
གསུམ་པ་ལ་གསུམ་སྟེ། རྟེན་སྒོམ་པའི་ལམ། སྤང་བྱ་རྣམ་རྟོག །བརྟེན་པ་ཡོན་ཏན་
ནོ། །དང་པོ་ལ་གསུམ་ལས། སྔ་འགྲེལ་ནི་འཆད་དོ། །ཞེས་དྲང་ངོ༌། །གང་ན། སྤང་བྱ་
སྤངས་པ་དང་། ཆ་ཐ་མི་དད། ཡོན་ཏན་ཕུན་ཚོགས་ཀྱི་རྟེན་ཡང་ཡིན་ལ། རྩེ་སྦྱོར་གྱི་སྒོམ་ལམ་
སྙོམས་འཇུག་དགུས་བསྡུས་ཏེ། དེ་ ཐོད་རྒལ་གྱིས་བསྡུས་པས་སྒོམ་པའི་ལམ་ཡང་ཡིན་པ་
དེའོ། །གང་དུ་ན་ཚུལ་དེ་ལྟར་མཐོང་ངམ། རྩེ་སྦྱོར་བརྗོད་ནས་དེའི་རྗེས་སུའོ། །དེ་དང་པོར་
སྟོན་པ་ཅི་སྟེ་ཞེ་ན། མི་མཐུན་ཕྱོགས་སྒོམ་སྤང་སྤོང་བ་དང་། སོགས་པ་ཡོན་ཏན་བསྟན་པ་ནི།
རྟེན་སྒོམ་ལམ་གྲུབ་པ་སྔོན་དུ་འགྲོ་བ་ཅན་ཡིན་པའི་ཕྱིར་དང་། དེ་དང་པོར་བཤད་ན། གཞན་
གཉིས་ཀྱང་གོ་སླ་བས་སོ། །རྩ་བ་ལ། དངོས་དང་། རྩོད་སྤང་ངོ་། །དང་པོ་ལ་གཉིས་ཏེ།
སྦྱོར་བ་སེང་གེ་རྣམ་བསྒྱིངས་དང་། དངོས་གཞི་ཐོད་རྒལ་ལོ། །དང་པོ་ནི། འགོག་པ་དང་
བཅས་པའི་སྙོམས་འཇུག་དགུ་ལ་ལུགས་དང་མཐུན་པ་དང་། ལུགས་དང་མི་མཐུན་པར་
སྙོམས་པར་འཇུག་པ་གཉིས་སོ། །
གཉིས་པ་ལ་གསུམ་སྟེ། དངོས་གཞི་ཙམ་དང་། ཁྱད་པར་ཅན་དང། ཆེས་ཁྱད་པར་
ཅན་ནོ། །དང་པོ་ནི། བསམ་གཏན་དང་པོ་ནས་འགོག་པའི་བར་དུ་རེ་རེ་བརྒལ་ནས་སྙོམས་
པར་འཇུག་པ་སྟེ། རྣམ་པ་གཉིས་སུ་སོང་བའི་ཡ་གྱལ་སོང་བ་དང་པོའོ། །གཉིས་པ་ནི། དེའི་
འཕྲོ་ནས་འགོག་པ་ལས་ལངས་ཏེ་ བསམ་གཏན་དང་པོ་ལ། དེ་ནས་འགོག་པ་ལ། དེ་ནས་
གཅིག་བརྒལ་ནས་གཉིས་པ་ལ། དེ་ནས་འགོག་པ་ལ། དེ་ནས་གཉིས་བརྒལ་ནས་གསུམ་པ་
ལ། དེ་ནས་འགོག་པ་ལ། དེ་ནས་གསུམ་བརྒལ་དེ་བཞི་པ་ལ། དེ་ནས་འགོག་པ་ལ། དེ་ནས་༔
497



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱད་ལས། པོད་དགུ་པ།
བཞི་བརྒལ་ཏེ་ནམ་མཁའ་ལ། དེ་ནས་འགོག་པ་ལ། དེ་ནས་ལྔ་བརྒལ་ཏེ་རྣམ་ཤེས་ལ། དེ་
ནས་འགོག་པ་ལ། དེ་ནས་དྲུག་བརྒལ་ཏེ་ཅི་ཡང་ལ། དེ་ནས་འགོག་པ་ལ། དེ་ནས་བདུན་
བརྒལ་ཏེ་སྲིད་རྩེ་ལ། དེ་ནས་འགོག་པ་ལའོ། །འདིར་སྙོམས་འཇུག་བརྒྱུད་ཀའི་རྗེས་ལ་འགོག་
པ་དང་བཅས་པ་ལ་འཇུག་པ་ལ། དགུ་པ་ལ་མི་ནུས་ཏེ། འགོག་པ་ལས་འགོག་པར་ལྡང་བ་མི་
སྲིད་པའི་ཕྱིར་རོ། །དེས་ན་ཉེ་བའི་ཕྱིར་དང་། ཤུགས་ཀྱིས་དེ་ལས་ལངས་ནས་སྲིད་རྩེ་ལ། དེ་
ནས་འདོད་པའི་ཁམས་སུ་གཏོགས་པའི་རྣམ་པར་ཤེས་པ་མཉམ་གཞག་མིན་པ་གཅིག་གིས་
མཚམས་བཟུང་སྟེ་བརྒྱད་བརྒལ་ནས་འགོག་པ་ལ། དེ་ནས་མཉམ་པར་མ་བཞག་པ་ལ་གནས་
པ། སོང་བ་རྣམ་པ་གཉིས་པའོ། །
གསུམ་པ་ནི། འོང་པ་གཅིག་སྟེ། དེའི་འཕྲོ་ནས་གཅིག་བརྒལ་སྲིད་རྩེ་ལ། དེ་ནས་
འདོད་སེམས། དེ་ནས་གཉིས་བརྒལ་ཅི་ཡང་ལ། དེ་བཞིན་དུ་བརྒྱད་བརྒལ་ནས་དང་པོ་ལ།
དེ་ནས་འདོད་པའི་སེམས་ལ་གནས་པ་ནི། མཉམ་གཞག་དང་རྗེས་ཐོབ་རིགས་མི་འདྲ་བ་སྤེལ་
ནས་འགྲོ་བ་ནི། ཐོད་རྒལ་གྱི་སྙོམས་འཇུག་གོ །མདོ་ནི། སེང་གེ་རྣམ་པར་བསྒྱིངས་པའི་ཏིང་
ངེ་འཛིན་འདི་རྣམ་པར་དབྱེ་བ་བྱས་ནས་ཐོད་རྒལ་གྱི་ཏིང་ངེ་འཛིན་ལ་སྙོམས་པར་འཇུག་གོ །
ཞེས་སོ། །གཉིས་པ་ལ། འདོད་པའི་སེམས་ཏིང་ངེ་འཛིན་མ་ཡིན་པས་ཐོད་རྒལ་གྱི་སྙོམས་
འཇུག་ཏུ་འགལ་ཞེ་ན། སྙོམས་པར་འཇུག་པ་པོ་འཕོ་བ་ལ་སྙོམས་འཇུག་ཏུ་བཏགས་པའི་ཕྱིར་
སྐྱོན་མེད་དོ། །ཡང་། ཉན་ཐོས་པས་བསམ་གཏན་བཞི། གཟུགས་མེད་བཞི་སྟེ། བརྒྱད་
ཟག་བཅས་ལ་ཡར་སོང་མར་འོང་གཉིས། དེ་ནས་སྲིད་རྩེ་དོར་བ་བདུན་པོ་ལ་རེ་རེ་བར་དུ་བོར་
ནས་ཡར་སོང་མར་འོང་གཉིས། ཟག་མེད་བདུན་ལ་ཡར་སོང་མར་འོང་གཉིས། རེ་རེ་བོར་
བའི་ཡར་སོང་མར་འོང་གཉིས། ཟག་བཅས་ཟག་མེད་བདུན་པོ་སྤེལ་བ་ལ་རེ་རེ་བོར་བའི་ཡར་
སོང་མར་འོང་གཉིས་ཏེ། དབྱིན་གཉེན་གྱིས། ས་བརྒྱད་རྣམ་པ་གཉིས་འབྲེལ་དང་། །གཅིག་
བརྒལ་སོང་ཞིང་འོངས་ནས་ནི། །རིགས་མི་མཐུན་པ་གསུམ་པར་འགྲོ། ། ཐོད་རྒལ་གྱི་ནི་
སྙོམས་འཇུག་ཡིན། །ཞེས་པ་དང་འགལ་ལོ། །ཞེ་ན། སྐྱོན་མེད་དེ། ཐེག་པ་ཆེ་ཆུང་གི་
སྙོམས་འཇུག་མིང་འདྲ་ཡང་། དོན་མི་འདྲ་སྟེ། ཝཱ་ཡ་སྐྱ་དང་། བཱ་ཡ་སྱ་སྒྲ་མཚུངས་ཀྱང་དོན་
བྱ་རོག་དང་། འོ་ཐུག་མི་འདྲ་བ་བཞིན་ནོ། །འདི་ནི། འཕགས་པ་དང་ཤཱནྟི་པའི་བཤད་པ་སྟེ།
སློབ་དཔོན་དང་མི་མཐུན་ནོ། །འགྲེལ་པ་ལ། སྙོམས་པར་འཇུག་པའི་ཆོས་བཞི་སྟེ། གང་།
498



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གང་ལ། ཇི་ལྟར། དགོས་པ་ཅིའི་དོན་དུའོ། །དང་པོ་ནི། བྱང་སེམས་སྒོམ་ལམ་པ་རྣམས་
ནིའོ། །གཉིས་པ་ནི། གང་ལ་ན། བསམ་གཏན་བཞི་དང་། གཟུགས་མེད་པ་བཞི་དང་།
འགོག་པའི་མཚན་ཉིད་ཀྱི་སྙོམས་པར་འཇུག་པ་དགུ་ལའོ། ། གསུམ་པ་ནི། སྙོམས་འཇུག་
མངོན་དུ་བྱེད་པས་ཇི་ལྟར་འདོད་པ་བཞིན་ལན་མང་དུ་འཇུག་པ་སྟེ། འདི་ལ་སྦྱོར་དངོས་
གཉིས་སོ། །དང་པོ་ནི། བསམ་གཏན་དང་པོ་ནས་བཟུང་སྟེ་འགོག་པའི་བར་དུ་སོང་ནས།
དེའི་འོག་ཏུ་འགོག་པ་ནས་བཟུང་སྟེ། བསམ་གཏན་དང་པོའི་བར་དུ་འོང་སྟེ། དེ་ལྟར་ལུགས་
དང་མཐུན་པ་དང་། ལུགས་དང་མི་མཐུན་པ་རྣམ་པ་གཉིས་སོ། །
གཉིས་པ་ལ་གསུམ་སྟེ། དངོས་གཞི་ཙམ་དང་། ཁྱད་པར་ཅན་དང་། ཆེས་ཁྱད་པར་
ཅན་ནོ། །དང་པོ་ནི། སྙོམས་འཇུག་དགུ་ལ་ལུགས་དང་མཐུན་མི་མཐུན་གཉིས་ཀྱིས་ཡར་སོང་
ཞིང་། མར་འོང་པ་དག་གོ །གཉིས་པ་ནི། དེའི་རྗེས་ནས་ཡང་བསམ་གཏན་དང་པོ་ལ་
སྙོམས་པར་ཞུགས་ཏེ་དེ་ལས་ལངས་ནས་འགོག་པ་ལ་འཇུག་གོ །དེ་བཞིན་དུ་སྙོམས་འཇུག་རེ་
རེ་དང་། འགོག་པ་རེ་རེ་སྤེལ་ནས་འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཀྱི་བར་ལ་
འཇུག །དེ་ལས་འགོག་པ་ལ་སྙོམས་པར་ཞུགས་ཏེ། དེ་ལས་ལངས་ནས་དེ་མ་ཐག་པའི་སྙོམས་
པར་འཇུག་པ་སྲིད་རྩེ་ལ་དམིགས་ཏེ་འཇུག །དེ་ནས་འདོད་པ་ན་སྤྱོད་པ་རྣམ་པར་ཤེས་པ་ཐུན་
མཚམས་ཀྱི་ངོ་བོར་གཞག་ནས་ཐབས་མཁས་པའི་སྟོབས་ཀྱིས་ལངས་ཏེ་རྣམ་པར་ཤེས་པ་
མཉམ་པར་མ་གཞག་པ་འདོད་སེམས་དེ་ལྟ་བུ་རེ་མངོན་སུམ་དུ་བྱས་ནས་དེའི་འོག་ཏུ་འགོག་
པ་ལ་འཇུག །དེ་ནས་མཉམ་པར་མ་བཞག་པ་ལ་ནུད་ཆུང་སྟེ། ཁྲི་བརྒྱད་སྟོང་པར་བཤད་
དོ། །གསུམ་པ་ནི། དེའི་འོག་ཏུ་འགོག་པ་གཅིག་པུ་བོར་བ་འདུ་ཤེས་མེད་འདུ་ཤེས་མེད་མིན་
གྱི་སྐྱེ་མཆེད་ལའོ། །དེ་ནས་མཉམ་པར་མ་བཞག་པ་འདོད་སེམས་ལ། དེ་ནས་གཉིས་བོར།
ཅི་ཡང་མེད་པའི་སྐྱེ་མཆེད་ལའོ། །དེ་ནས་མཉམ་པར་མ་བཞག་པ་ལའོ། །དེ་བཞིན་དུ་བརྒྱུད་
པ་བསམ་གཏན་གཉིས་པའི་བར་དུ་བོར་ནས་བསམ་གཏན་དང་པོ་ལའོ། །དེ་ནས་མཉམ་པར་
མ་བཞག་པ་ལའོ། །མར་འོང་ལུགས་མི་མཐུན་ནོ། །དེ་ནས་སྔར་གྱི་དེ་ལྟར་གཅིག་བོར།
གཉིས་པ་ལ་འདོད་སེམས་སྤེལ། སོགས་པ་གཉིས་བོར། གསུམ་པ་ལ་སོགས་ནས་འགོག་པའི་
སྙོམས་འཇུག་པ་ལ་ཐུག་གི་བར་མཉམ་རྗེས་མི་འདྲ་བ་སྤེལ་བའི་སྒོ་ནས་འགྲོ་བས་ན་མི་འདྲ་བར་
འགྲོ་བ་ཐོད་རྒལ་གྱི་སྙོམས་འཇུག་གོ །བཞི་པ་ནི། སྙོམས་འཇུག་ལ་ཇི་ལྟར་འདོད་པ་བཞིན་
499



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
པདབང་ཐོབ་པ་ཉིད་ཀྱིས་མཚན་ཉིད་ཀྱི་ཆེད་དུའོ། །
གཉིས་པ་ལ་གསུམ། མཚམས་སྦྱར་ནི། ཚུལ་དེ་ལྟར་སྒོམ་པའི་ལམ་བརྗོད་ནས་དེ་ལ་
སྤང་བྱ་སྤང་བའི་ཕྱིར་མི་མཐུན་སྣ་ཚོགས་རྟོགས་པ་རྣམ་པ་བཞི་བརྗོད་དགོས་པས་དེ་སྟོན་
ནོ། །རྒྱས་བཤད་ལ་གཉིས་ཏེ། གཟུང་རྟོག་འཛིན་རྟོག་གོ །དང་པོ་ལ། གཉིས་ཏེ། འཇུག་
པ་དང་། ལྡོག་པ་གཟུང་རྟོག་གོ །དང་པོ་ལ་གསུམ་ལས། སྔ་འགྲེལ་ནི། རེ་ཞིག་གཟུང་རྟོག་
དང་པོ་དགུ་སྟོན་ནོ། །རྩེ་བ་ནི། རྟོག་པའི་ཡུལ། ངོ་བོ། སྦྱར་ཏེ་བཤད་པ། དེའི་གཉེན་པོ་
བཞིའོ། །དང་པོ་ནི། ཆོས་གཉིས། གང་ཟག་གཅིག་ཡོན་ཏན་གསུམ། ལམ་གསུམ་སྟེ།
དགུའི་མཇུག་ཏུ་ལ་སྦྱར་བའོ། །གཉིས་པ་ནི། གཟུང་བའི་རྣམ་རྟོག་འདི་གཅིག་སྟེ། དང་
པོར་འཇུག་པར་བྱའོ། །ཞེས་རྟོག་པའོ། །གསུམ་པ་ནི། རྟོག་པ་འདི་ནི། མཚན་གཞི།།
འཇུག་པ་གཟུང་རྟོག་ཏུ་མཚོན། དམིགས་ཡུལ་འཇུག་བྱ་ལ་དམིགས་ནས་བདག་གིས་འཇུག་
པར་བྱའོ། །ཞེས་འཁྲུལ་པ་མཚན་ཉིད་ཡིན་པས། ལ་འཇུག་སྦྱར་རྟོག་པ་ཞེས་ཐམས་ཅད་ལ་
སྦྱར་ཏེ། མདོར་བསྡུས་ཏེ། སྤྱིའི་མཚན་ཉིད་སྟོན་པའི་ཆོས་དང་། རང་གི་མཚན་ཉིད་རྒྱས་
པར་སྟོན་པ་སྟེ། མདོ་ནི། མདོ་དང་། རྒྱས་པས་ཀུན་ཆུབ་པར་བགྱིའོ། །ཞེས་སོ། །ཡུམ་ལ་
མི་སློབ་པ་སངས་རྒྱས་ཀྱིས་ཡོངས་སུ་མ་བཟུང་ཡང་བསྟན་པ་ལྟར་སློབ་ན། སངས་རྒྱས་ཀྱིས་
བཏང་བ་མེད་ཅིང་བཟུང་བ་སྟེ། མདོ་ནི། བྱང་སེམས་ཡུམ་ལ་སྤྱོད་པ་དེ་ལ་དགོངས་པ་མཛད་
དོ། །ཞེས་སོ། །ཡུམ་ལ་སྤྱོད་པ་ལ་སྦྱོར་ལམ་གྱི་དུས་ཀྱི་ཡོན་ཏན་ཉོན་མོངས་པ་དང་བྲལ་བ་
དོན་དམ་པར་མེད་ཅིང་ཀུན་རྫོབ་ཏུ་ཡོད་པ་སྟེ། མདོ་ནི་ཡུམ་ལ་སྤྱོད་པ་དེ་ལ་ཕན་ཡོན་འདི་
དག་ཡོད་པ་ཡིན་ནོ། །ཞེས་སོ། །ཡུམ་སྒྲུབ་པ་ཐུན་མོང་གི་དུས་ཀྱི་ཡོན་ཏན་སོགས་ཏེ། མདོ་
ནི། ཡུམ་མངོན་པར་སྒྲུབ་པ་དང་ཞེས་སོ། །དུས་གསུམ་པ་ཡུམ་སྒོམ་པའི་ལམ་གྱི་ཡོན་ཏན་
སོགས་ཏེ། མདོ་ནི། ཡུམ་སྒོམ་པར་བྱེད་པ་དེ་ལ་ཕན་ཡོན་འདི་དག་ཡོད་པར་རིགས་པར་
བྱའོ། །ཞེས་སོ། །ལེགས་པའི་ལམ་རྣམ་པ་གསུམ་སྟེ། ཞི་བ་ལ་སོགས་པས་མྱང་འདས་སུ་སྦྱོར་
བའི་ལམ་སྟེ། མདོ་ནི། སྙིང་པོ་མེད་པས་ཡུམ་ལ་སྤྱད་པར་བྱའོ། །ཞེས་སོ། །སྟོང་ཉིད་སྒྲུབ་
པའི་མཐོང་ལམ་སྟེ། མདོ་ནི། ནམ་མཁའ་སྟོང་པ་ཉིད་དུ་མངོན་པར་སྒྲུབ་པས་ཡུལ་མངོན་
པར་བསྒྲུབ་པར་བྱའོ། །ཞེས་སོ། །སྟོང་ཉིད་སྒོམ་པའི་ལམ་སྟེ། མདོ་ནི། ནམ་མཁའ་སྟོང་པ་
ཉིད་དུ་སྒོམ་པས་ཡུམ་ལ་བསླབ་པར་བྱའོ། །ཞེས་སོ། །
500



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
1བཞི་པ་ནི། སྒོམ་ལམ་གྱི་སྦྱོར་བ་ཉེར་བསྡོགས་ཀྱི་ལམ་གྱི་སྐབས་སུ་སྤོང་པས་དེའི་རྣམ་
པའི་སྤྱོད་ཡུལ་ཅན་ནོ། །འགྲེལ་པ་ལས། རྟོག་པའི་ཡུལ། རྟོག་པའི་ངོ་བོ། རྟོག་པའི་གཉེན་
པོ། རྟོག་པའི་དབྱེ་གྲངས་དང་བཞིའོ། །འོག་མ་གསུམ་ཡང་འདི་བཞིན་ནོ། །དང་པོ་ནི།
མདོར་བསྡུས་པ་ལ་དགའ་བའི་སེམས་ཅན་དབང་རྣོན་རྗེས་སུ་འཛིན་པའི་ཆོས་མདོར་བསྡུས་པ་
དང་། རྒྱས་པ་ལ་དགའ་བའི་སེམས་ཅན་དབང་རྟུལ་རྗེས་སུ་འཛིན་པས་ཆོས་རྒྱུས་པ་དང་།
སྟོན་པས་ཇི་སྐད་བཤད་པའི་དོན་ཕྱིན་དྲུག་ལ་ནན་ཏན་གྱིས་སྒྲུབ་པར་མི་བྱེད་པས་སངས་རྒྱས་
ཀྱིས་བཏང་སྟེ། ཡོངས་སུ་མ་བཟུང་ཡང་ལྡོག་པ་བཟུང་བ་དང་། ཉོན་མོངས་པ་རྒྱུ་ལས་བྱུང་བ་
དང་། རང་གི་ངང་གིས་འགག་པ་ཉིད་ཀྱིས། དོན་དམ་པར་སྦྱོར་ལམ་གྱི་ཡོན་ཏན་ཉོན་མོངས་
དང་བྲལ་བ་མེད་ཅིང་། ཀུན་རྫོབ་ཏུ་ཡོད་པ་དང་། ཡང་དག་པར་ན་ཉོན་མོངས་སྐྱེ་བའི་རྒྱུ་
དང་མི་ལྡན་པས་སྐྱེ་བ་མེད་པའི་ཕྱིར་མཐོང་ལམ་གྱི་ཡོན་ཏན་མེད་པ་དང་། མ་འོངས་པའི་ཉོན་
མོངས་པ་རྣམས་རང་བཞིན་གྱིས་གྲུབ་པ་མེད་པ་ཉིད་ཀྱིས་སྒོམ་ལམ་གྱི་ཡོན་ཏན་མེད་པ་དང་།
དངོས་པོ་ལ་ཕྱིན་ཅི་ལོག་མེད་པས་ཞི་བ་ཉིད་དང་། རྐྱེན་དབང་ཡིན་པས་ཡ་མ་བརླ་ལ་སོགས་
པས་མྱང་འདས་ལ་སྦྱོར་བའི་ལམ་དང་། སྟོང་པ་ཉིད་མངོན་སུམ་གྱིས་གསར་རྟོགས་ཀྱིས་ཡུམ་
མངོན་པར་སྒྲུབ་པ་ཉིད་ཀྱིས་མཐོང་ལམ་དང་། རང་བཞིན་མེད་པར་མཐོང་ཟིན་སྒོམ་པར་
བྱེད་པ་ཉིད་ཀྱིས་སྒོམ་ལམ་ལའོ། །གཉིས་པ་ནི། ཡུལ་དགུ་པོ་དེ་ལ་སྒྱུ་མ་ལྟ་བུར་བདག་གིས་
འཇུག་པར་བྱའོ། ། ཞེས་ གཟུང་བར་རྣམ་པར་རྟོག་ པ་དང་པོའོ། ། གསུམ་པ་ནི། ཉེར་
བསྡོགས་ཀྱི་གནས་སྐབས་འདིར་སྤང་པར་བྱ་བ་ཉིད་ཀྱིས་སྒོམ་པའི་ལམ་གྱི་སྦྱོར་བའི་གནས་
སྐབས་ཀྱི་ཡུལ་ཅན་ནོ། །བཞི་པ་ནི། ཡུལ་གྱི་དབྱེ་བས་རྣམ་པ་དགུའོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་གཟུང་རྟོག་དང་པོ་བསྟན་ནས་གཟུང་
བའི་རྣམ་རྟོག་གཉིས་པ་སྟོན་ནོ། །རྩེ་བ་ལ། ཡུལ། ངོ་བོ། སྦྱར་ཏེ་བཤད་པ། སྐབས་གང་དུ་
སྤོང་བའོ། །དང་པོ་ནི། ཚོགས་ལམ་གཉིས། སྦྱོར་ལམ་གཅིག །མཐོང་ལམ་གཅིག །སྒོམ་ནི།
ལམ་གཅིག །མི་སློབ་ལམ་གཅིག །དེ་དག་ལས་ལྡོག་པ་དང་། བསལ་བྱ་སྟེ། དགུ་ལ་མཇུག་
ཏུ་ལ་སྦྱར་བའོ། །གཉིས་པ་ནི། གཟུང་རྟོག་གཉིས་པ་ལྡོག་པ་གཟུང་རྟོག་ཏུ་ཤེས་པར་བྱའོ། །
གསུམ་པ་ནི། རྟོག་པ་འདི་དག་མཚན་གཞི། ལྡོག་པ་གཟུང་རྟོག་ཏུ་མཚོན། ཉན་རང་གི་
ཆོས་ལ་དམིགས་ནས་ལྡོག་པར་བྱའོ། །ཞེས་འཁྲུལ་པ་མཚན་ཉིད་ཡིན་པས། རེ་རེ་ལ་ལྡོག་བ
501



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
སོབྱར་རྟོག་པ་ཞེས་སྦྱར་ཏེ། ཚོགས་ལམ་དུ་བྱང་ཆུབ་ཀྱི་སེམས་མི་སྐྱེ་བ་སྟེ། མདོ་ནི། སེམས་
དང་པོ་བསྐྱེད་པ་ནས་ཉེ་བར་བཟུང་སྟེ། ཞེས་སོ། །ཟད་པ་དང་མི་སྐྱེ་བ་ཤེས་པའི་བྱང་ཆུབ་ཀྱི་
སྙིང་པོ་མངོན་སུམ་དུ་བྱའོ། །ཞེས་ཡིད་ལ་མི་བྱེད་པ་སྟེ། མདོ་ནི། བྱང་ཆུབ་ཀྱི་སྙིང་པོ་ཡིད་ལ་
མི་བྱེད་དོ། །ཞེས་སོ། །སྦྱོར་ལམ་པ་ཐེག་དམན་རང་གི་འབྲས་བུ་ཐོབ་པར་བྱའོ། །ཞེས་ཡིད་
ལ་བྱེད་པ་སྟེ། མདོ་ནི། ཡིད་ལ་བྱེད་པ་གཞན་གྱི་གོ་སྐབས་མི་འབྱེད་དོ། །ཞེས་སོ། །མཐོང་
ལམ་པ་རྫོགས་པའི་བྱང་ཆུབ་ལ་མི་དམིགས་ཤིང་ཐོབ་བྱར་ཡིད་ལ་མི་བྱེད་པ་སྟེ། མདོ་ནི། རྣམ་
མཁྱེན་ཡིད་ལ་བྱ་བ་མི་འདོར་བས་ཡུམ་ལ་སྤྱད་པར་བྱའོ། །ཞེས་སོ། །སྒོམ་ལམ་པ་གཟུགས་
སོགས་སུ་དམིགས་ཏེ་རྒྱུན་ལྡན་དུ་སྒོམ་པ་སྟེ། མདོ་ནི། སྒོམ་པར་བྱེད་པས་རྣམ་མཁྱེན་ཉིད་
འཐོབ་བམ་ཞེས་སོ། །མི་སློབ་ལམ་དུ་སྒོམ་པ་གཏུགས་པས་དམིགས་བཅས་སུ་སྒོམ་པ་མེད་པ་
སྟེ། མདོ་ནི། མ་བསྒོམས་པས་རྣམ་མཁྱེན་འཐོབ་བམ་ཞེས་སོ། །སྒོམ་མི་སྒོམ་དེ་དག་ལས་
ལྡོག་སྟེ་བར་ཆོད་ཡོད་མེད་འདྲེས་མར་སྒོམ་པ་སྟེ། མདོ་ནི། སྒོམ་པ་ཡང་མ་ལགས། མི་སྒོམ་
པ་ཡང་མ་ལགས་པས་རྣམ་མཁྱེན་ཉིད་འཐོབ་བམ་ཞེས་སོ། །དེ་བཞིན་ཉིད་ཇི་ལྟ་བ་བཞིན་གྱི་
དོན་མིན་པར་རྣམ་པར་རྟོག་པ་སྟེ། མདོ་ནི། དེ་བཞིན་ཉིད་ཇི་ལྟ་བ་བཞིན་ནོ། །ཞེས་སོ། །
ཉན་རང་ཞེས་ཀུན་གྱི་མགོར་སྦྱར་རོ། །བཞི་པ་ནི། སྒོམ་པའི་ལམ་གྱི་སེམས། ཟག་མེད་ཀྱི་ཡེ་
ཤེས་དང་། སེམས་བྱུང་ཤེས་རབ་སོགས་འཇུག་པའི་སྐབས་སུ་སྤོང་བས་དེའི་ཡུལ་ཅན་ཡིན་
པར་བཞེད་དོ། །འགྲེལ་པ་ལ་བཞིའི་དང་པོ་ནི། ཐེག་ཆེན་དགེ་བའི་བཤེས་གཉེན་དང་།
སོགས་པ་ཐབས་མཁས་སྙིང་རྗེ་སོགས་དང་བྲལ་བས་བྱང་ཆུབ་ཀྱི་སེམས་མི་སྐྱེ་བ་དང་། གཞན་
དོན་དུ་སངས་རྒྱས་ལ་དམིགས་པའི་བསོད་ནམས་འཁོར་གསུམ་དག་པས་ཁྱད་པར་དུ་འཕགས་
པ་མེད་པས་བྱང་ཆུབ་ཀྱི་སྙིང་པོ་ཡིད་ལ་མི་བྱེད་པ་དང་། གནས་སྐབས་ཉན་ཐོས་ཀྱི་རིགས་ཅན་
དུ་སྦྱོར་ལམ་ནས་ངེས་པའི་ཕྱིར་ཉན་ཐོས་དེའི་ཐེག་པའི་ལམ་གྱི་འབྲས་བུ་ལ་རེ་ཞིང་ཡིད་ལ་བྱེད་
པ་དང་། གནས་སྐབས་རང་སངས་རྒྱས་ཀྱི་རིགས་ཅན་ཉིད་ཀྱི་ཕྱིར་དེའི་ཐེག་པའི་འབྲས་བུ་
མངོན་སུམ་དུ་བྱེད་པ་དང་། གཞན་དོན་དུ་ཡུམ་སྒྲུབ་ཅིང་སློབ་པ་མེད་པས་ཡང་དག་པར་
རྫོགས་པའི་བྱང་ཆུབ་ཡིད་ལ་མི་བྱེད་པ་དང་། གཟུང་བ་སོགས་སུ་དམིགས་པ་དང་བཅས་པ་
ཉིད་ཀྱིས་གཟུགས་སོགས་སུ་དམིགས་ཏེ་སྒོམ་པ་དང་། གཟུང་བ་སོགས་དམིགས་པ་མེད་པ་
ཉིད་ཀྱིས་གཟུགས་སོགས་མི་དམིགས་ཤིང་སྒོམ་པ་མེད་པ་དང་། གཟུགས་སོགས་སུ་དམིགས་
502



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
Mཔ་ཡང་མེད་པས་མི་རྟག་སོགས་སྒོམ་པ་ཡང་མེད། གཟུགས་སོགས་མི་དམིགས་པ་ཡང་མེད་པ
པས་མི་རྟག་སོགས་སྒོམ་པ་མེད་པ་ཡང་མ་ཡིན་པ་དང་། གཟུང་བ་སོགས་བདེན་ནོ། །ཞེས་
ཕྱིན་ཅི་ལོག་ཏུ་མངོན་པར་ཞེན་པས་དེ་ཁོ་ནའི་དོན་ཇི་ལྟ་བ་བཞིན་མ་ཡིན་པ་ཉིད་ལའོ། །
གཉིས་པ་ནི། ཡུལ་དེ་དག་ལ་དངོས་པོ་ལ་སོགས་པར་ཞེན་པས་མ་རུངས་པར་འགྱུར་བས་
བདག་གིས་ལྡོག་པར་བྱའོ། །ཞེས་གཟུང་བར་རྣམ་རྟོག་གཉིས་པའོ། །གསུམ་པ་ནི། བར་
ཆད་མེད་ལམ་གྱི་གནས་སྐབས་དེ་ན་སྤང་བར་བྱ་བ་ཉིད་ཀྱིས་སྒོམ་ལམ་གྱིས་སེམས་དང་སེམས་
ལས་བྱུང་བ་འཇུག་པའི་གནས་སྐབས་ཀྱི་ཡུལ་ཅན་ནོ། །བཞི་པ་ནི། རྣམ་པ་དགུའོ། །
གཉིས་པ་ལ་གཉིས་ཏེ། རྫས་འཛིན་དང་། བཏགས་འཛིན་ནོ། །དང་པོ་ལ་གསུམ་
ལས། སྔ་འགྲེལ་ནི། དེ་ལྟར་གཟུང་རྟོག་གཉིས་པ་བསྟན་ནས་འཛིན་རྟོག་དང་པོ་སྟོན་ནོ། །
རྩ་བ་ལ་གསུམ་སྟེ། ཡུལ། ངོ་བོ། སྦྱར་ཏེ་བཤད་པའོ། །དང་པོ་ནི། ལ་མཇུག་ཏུ་སྦྱར་བ་
དགུ་སྟེ། ཡུལ་ཡུལ་ཅན་གཉིས་ལ་དང་པོ་གཉིས་ཡུལ། ཡུལ་ཅན་ལ་འཕགས་ལམ་ནི། ཤེས་
རབ་གསུམ། ཐབས་གཉིས་སོ། །སོ་སྐྱེའི་ལམ་ནི། ཕྱི་མ་གཉིས་སོ། །གཉིས་པ་ནི། འདིར་
རྟོག་དགུ་མཚན་གཞི། འཛིན་རྟོག་དང་པོ་རྫས་འཛིན་རྟོག་པར་མཚོན། སོ་སོ་སྐྱེ་བོའི་གང་
ཟག་རྫས་སུ་ཡོད་པ་ཉིད་འཛིན་པར་བྱེད་ཕ་ཡིན་ནོ། །ཞེས་འཁྲུལ་པ་མཚན་ཉིད་དུ་ཤེས་
བྱ་བར་བསྒྲགས་པ་ཡིན་ནོ། །གསུམ་པ་ནི། དེ་ལ་རྫས་ཀྱི་འཛིན་པར་རྟོག་ཅེས་ཀུན་ལ་སྦྱར་ཏེ།
རྟོག་པའི་སྤྱོད་ཡུལ་བདག་དང་། སེམས་ཅན་དང་། གང་ཟག་གི་ཐ་སྙད་དུ་བཏགས་པ་སྟེ།
མདོ་ནི། སེམས་ཅན་གྱི་ཁམས་སུ་གདགས་པར་མི་བྱའོ། །ཞེས་སོ། །གཟུགས་སོགས་ཆོས་ཀྱི་
ཐ་སྙད་དུ་བཏགས་པ་སྟེ། མདོ་ནི། གཟུགས་ལ་བསླབ་པ་དང་། ཞེས་སོ། །མཁྱེན་གསུམ་
ཀུན་རྫོབ་ཏུ་སྟོང་པ་ཉིད་ཡིན་པར་ཡོད་པ་སྟེ། མདོ་ནི། མི་དམིགས་པའི་ཚུལ་གྱིས་རྣམ་མཁྱེན་
བསྒོམ་པར་བྱའོ། །ཞེས་སོ། །ཆོས་རྣམས་ལ་མི་རྟག་སོགས་སུ་དམིགས་ཤིང་ཆགས་པ་སྟེ།
མདོ་ནི། དམིགས་པ་ལ་ཡང་མི་ཆགས་ཞེས་སོ། །ཐེག་ཆེན་པས་ཆོས་ཐམས་ཅད་རང་བཞིན་
མེད་པར་རབ་ཏུ་རྣམ་པར་འབྱེད་པའི་བདག་ཉིད་དེ། མདོ་ནི། དམིགས་པར་འགྱུར་བ་དེ་
ལྟར་ཆོས་རྣམས་རབ་ཏུ་དབྱེ་བར་མི་བྱའོ། །ཞེས་སོ། །ཉན་རང་ཀུན་ཕྱི་ནང་གི་དངོས་པོའི་
ཆེད་དུ་བྱ་བ་ལ་དམིགས་ཏེ་སྒྲུབ་པ་བྱེད་པ་སྟེ། མདོ་ནི། གཟུགས་ཀྱི་དོན་དུ་ཡུམ་ལ་མི་སྤྱོད་
ཅེས་སོ། །ཐེག་ཆེན་པས་ཐེག་པ་གསུམ་གྱི་ལམ་གྱིས་ངེས་པར་འབྱུང་བ་སྟེ། མདོ་ནི། ཐེག་པ་
503



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གསུམ་པོ་འདི་དག་རྣམ་པར་འགོད་པར་འགྱུར་རོ། །ཞེས་སོ། །སོ་སྐྱེས་གཞན་གྱིས་བྱིན་པའི་
ཡོན་སྦྱོང་ཞིང་དག་པར་ནུས་པ་མ་ཡིན་པ་སྟེ། མདོ་ནི། དེ་བཞིན་གཤེགས་པ་ལྷ་དང་བཅས་
པའི་འཇིག་རྟེན་གྱི་ཡོན་གནས་སུ་འགྱུར་རོ། །ཞེས་སོ། །ཕྱིན་དྲུག་གི་སྤྱོད་པ་འཁོར་གསུམ་དུ་
རྟོག་པའི་དྲི་མས་རྣམ་པར་འཁྲུག་པ་སྟེ། མདོ་ནི། འདི་ནི། ཡུམ་མོ། འདི་ནི། ཡུམ་གྱི་ཆོས་
ཉིད་དོ། །ཞེས་རྣམ་པར་དཀྲུག་པར་མི་བྱའོ། །ཞེས་སོ། །
འགྲེལ་པ་ལ་བཞི་ལས། དང་པོ་ནི། དོན་དམ་པའི་རྫས་སུ་ཡོད་པར་མི་སྐྱེ་བས་སེམས་
ཅན་དུ་བཏགས་པ་དང་། གཟུགས་སེམས་ཀྱི་སྣང་བ་ཙམ་དུ་ཟད་ཀྱི། ཕྱིའི་དོན་མེད་པའི་ཕྱིར་
ཆོས་སུ་བཏགས་པ་དང་། ཇི་ལྟ་ཇི་སྙེད་པ་ཐམས་ཅད་ཐོགས་མེད་དུ་འགྲོ་བའི་ཕྱིར་རྣམ་མཁྱེན་
ཉིད་དང་། སོགས་པ་ལམ་ཤེས་དང་། གཞི་ཤེས་ཀྱི་ཆོས་སེམས་བསྐྱེད་སོགས་སྟོང་པ་མ་ཡིན་
པ་དང་། ཉན་ཐོས་ཀྱི་རྣམ་པ་ཐམས་ཅད་དུ་གཟུང་འཛིན་དུ་མངོན་པར་ཞེན་པ་མ་སྤངས་པས་
ཆོས་གཟུགས་སོགས་ལ་ཆགས་པ་དང་། བྱང་སེམས་ཀྱི་གཟུང་འཛིན་ངོ་བོ་ཉིད་མེད་པར་རྟོག་
པས་ཆོས་རབ་ཏུ་རྣམ་པར་འབྱེད་པ་དང་། ཉན་རང་ཆེད་དུ་བྱ་བ་ཆེན་པོ་གསུམ་ལ་དམིགས་
པར་མི་བྱེད་པས་དངོས་པོའི་ཆེད་དུ་བྱ་བ་བྱེད་པ་དང་། བྱང་སེམས་གཞན་དོན་དུ་གཟུགས་ལ་
སོགས་པ་མི་དམིགས་པར་རྟོགས་པའི་ཕྱིར་ཐེག་པ་གསུམ་གྱིས་ངེས་པར་འབྱུང་བ་དང་། སོ་
སྐྱེས་ཆོས་ཉིད་མངོན་སུམ་དུ་རྟོགས་པ་ལ་ཡང་དག་པར་རབ་ཏུ་མ་ཞུགས་པ་ཉིད་ཀྱིས་ཡོན་མ་
དག་པ་དང་། སྦྱིན་བྱ་དང་། སྦྱིན་བྱེད་ལ་སོགས་པ་འཁོར་གསུམ་དུ་དམིགས་ཏེ་བསྒྲུབས་པས་
སྤྱོད་པ་རྣམ་པར་འཁྲུག་པ་ལའོ། །གཉིས་པ་ལ། སྔ་མ་མཐོང་ལམ་རྩེ་སྦྱོར་དུ་བསྟན་པ་བཞིན་
དུ་བདག་རྫས་སུ་ཡོད་པ་ཉིད་འཛིན་པར་བྱེད་པའོ། །ཞེས་རྣམ་པར་རྟོག་པའོ། །གསུམ་པ་ནི།
གཉེན་པོ་སྒོམ་པ་ལམ་གྱི་སྦྱོར་བའི་གནས་སྐབས་ཀྱི་ཡུལ་ཅན་ནོ། །བཞི་པ་ནི། རྣམ་པ་.
དགུའོ། །
གཉིས་པ་ལ་གཉིས་ལས། མདོར་བསྟན་པ་ལ་གསུམ་ལས། སྔ་འགྲེལ་ནི། དེ་ལྟར་
འཛིན་རྟོག་དང་པོ་བསྟན་ནས་འཛིན་པའི་རྣམ་རྟོག་གཉིས་པ་སྟོན་ནོ། །རྩ་བ་ལ། སེམས་
ཅན་གྱི་ཐ་སྙད་དུ་བཏགས་པ་དང༌། དེའི་རྣམ་འཇོག་གི་རྒྱུ་ཡུལ་དུ་ཡོད་པ་ཅན་རྫས་འཛིན་
ལས་གཞན་བཏགས་འཛིན་རྟོག་པ་རྣམ་པ་དགུ་ཆོས་ཅན། གཉེན་པོ་སྒོམ་པའི་ལམ་དང་
འབྲེལ་བའི་སྤང་བྱ་མི་མཐུན་ཕྱོགས་ཡིན་ཏེ། སྒོམ་ལམ་དེ་ཡིས་རྣམ་པར་འཇོམས་པའི་ཕྱིར་
504



༄༅ །jམངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
རོ། །འགྲེལ་པ་ལ། སྒོམ་ལམ་གྱི་མི་མཐུན་པའི་ཕྱོགས་འཛིན་རྟོག་གཉིས་པ་སེམས་ཅན་དུ་ཐ་
སྙད་བཏགས་པ་དང་། ཐ་སྙད་དེར་རྣམ་པར་གཞག་པའི་རྒྱུ་ཕྱིའི་དོན་མེད་པས་སེམས་ཀྱི་སྣང་
བ་ཙམ་གྱི་ཡུལ་ཅན་ཆོས་ཅན། སྒོམ་ལམ་དེ་དང་སྤང་སྦྱར་འགྲེལ་བ་ཡིན་ཏེ། སྒོམ་ལམ་གྱིས་
ཡང་དག་པར་སྤང་བར་བྱ་བ་ཡིན་པའི་ཕྱིར། དེ་ཡང་གྲངས་རྣམ་པར་དགུའོ། །རྒྱས་བཤད་ལ་
གསུམ་ལས། སྔ་འགྲེལ་ནི། རྟོག་པ་དེ་ཇི་ལྟར་རྣམ་པ་དགུ་ཡིན་ཞེ་ན། བར་སྐབས་ཀྱི་ཚིགས་
བཅད་གཉིས་གསུངས་པ། རྩ་བ་ལ། ཡུལ། ངོ་བོ། སྦྱར་ཏེ་བཤད་པའོ། །དང་པོ་ནི།
ཀུན་ཏུ་རྨོངས་པ་ལ་ཞེས་ཀུན་ལ་སྦྱར་ཏེ། རྨོངས་པའི་ཆོས་དང་ལྡན་པའི་གང་ཟག་བཏགས་
པར་ཡོད་པ་ཉིད་དུ་ཡུལ་དུ་བསྟན་པའོ། །ཡང་ན། རྨོངས་པའི་ཡུལ་ཡིན་པས་རྨོངས་པ་ལ་
ཞེས་བཏགས་པའོ། །འཕགས་པ་ནི། གཉིས་མེད་ལ་ཡན་ཆད་ཡུལ། ཀུན་རྨོངས་པ་ངོ་བོར་
འཆད་པར་གསལ་ལོ། །དེ་ཡང་སྒྲིབ་པ་ལ་རྨོངས་པ་གསུམ། གཉེན་པོ་ལ་གཅིག །ཤེས་བྱ་ལ་
ལྔའོ། །གཉིས་པ་ནི། རྣམ་རྟོག་འདི་དག་མཚན་གཞི། རྟོག་པ་ཐ་མ་བཏགས་འཛིན་རྟོག་
པར་མཚོན། སྣང་བ་ཙམ་གྱི་ཡུལ་ཅན་དུ་སྐྱེས་བུ་བཏགས་པ་བར་ཡོད་པ་ཉིད་དུ་འཛིན་པར་
བྱེད་པའོ། །ཞེས་འཁྲུལ་པ་མཚན་ཉིད་དུ་བཞེད་དོ། །གསུམ་པ་ནི། བཏགས་པའི་འཛིན་
པར་རྟོག་ཅེས་རེ་རེ་ལ་སྦྱར་ཏེ། ཀུན་མཁྱེན་གསུམ་གྱི་བདག་ཉིད་ལ་ཇི་ལྟ་བ་བཞིན་དུ་རང་
རང་དང་འབྲེལ་བའི་སྒྲིབ་པ་རྣམ་པ་གསུམ་སྟེ། མདོ་ནི། རྣམ་མཁྱེན་ཉིད་ནི། དེ་བཞིན་
གཤེགས་པ་རྣམས་ཀྱི་ཡིན་ནོ། །ཞེས་སོ། །སྒྲིབ་པ་ཐམས་ཅད་ཞི་བའི་ལམ་ཡུམ་སྟེ། མདོ་ནི།
ཞི་བའི་རྣམ་པས་རྣམ་མཁྱེན་ཉིད་ཅེས་བྱའོ། །ཞེས་སོ། །ཆོས་ཅན་གཟུགས་སོགས་དང་།
ཆོས་ཉིད་དེ་བཞིན་ཉིད་དང་། སོགས་པ་ཆོས་ཀྱི་དབྱིངས་ཡང་དག་པའི་མཐའ་རྣམས་
མཚུངས་པར་ལྡན་པ་སྟེ། དབྱེར་མེད་མི་ལྡན་པ་སྟེ། དབྱེར་མེད་པ་མ་ཡིན་པ་སྟེ། མདོ་ནི།
ཡུམ་འདིར་དེ་བཞིན་ཉིད་ཀྱང་ཆུད་ཅེས་སོ། །ཐེག་ཆེན་སྤངས་རྟོགས་གཞན་དང་མི་མཉམ་
ཞིང་ཐུན་མོང་མིན་པ་སྟེ། མདོ་ནི། སྡིག་པའི་གྲོགས་པོ་རྣམས་ཀྱིས་མི་ཆོད་མིང་ཕྲོག་པ་སྟེ་
ཞེས་སོ། །དུཁ་ལ་སོགས་པ་བདེན་བཞི་སྒྱུ་མ་ལྟ་བུ་སྟེ། མདོ་ནི། དུཁ་ཤེས་པའི་དོན་ལ་
སྤྱད་པར་བྱའོ། །ཞེས་སོ། །ཉོན་མོངས་པ་རྣམས་ཀྱི་རང་བཞིན་གདོད་ནས་ཟད་སྐྱེ་མེད་པ་སྟེ།
མདོ་ནི། འདོད་ཆགས་བདག་གི་དོན་ཞེའམ་དོན་མ་ཡིན་ཞེས་དཔྱད་པར་མི་བྱའོ། །ཞེས་
སོ། །གཟུང་འཛིན་གཉིས་སུ་མེད་པ་སྟེ། མདོ་ནི། གཉིས་སུ་མེད་པའི་ཆོས་ཀྱང་མི་དམིགས་4
505



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ན་ཐོབ་པར་འགྱུར་རོ། །ཞེས་སོ། །འགྲེལ་པ་ལ་བཞིའི་དང་པོ་ནི། ཕྱི་ནང་གི་དངོས་པོ་རྣམས་
ཀྱི་རྣམ་པ་དང་། རྟགས་དང་། མཚན་མ་ཐམས་ཅད་ཡོངས་སུ་མ་ཤེས་པས་རྣམ་མཁྱེན་ཉིད་
ཀྱི་སྒྲིབ་པ་ལ་ཀུན་ཏུ་རྨོངས་པ་དང་། ཐེག་པ་གསུམ་གྱི་ལམ་ཐམས་ཅད་ཡོངས་སུ་མ་ཤེས་པས་
ལམ་ཤེས་ཀྱི་སྒྲིབ་པ་ལ་དང་། གཞི་ཕྱི་ནང་གི་དངོས་པོ་ཙམ་ཐམས་ཅད་ཡོངས་སུ་མ་ཤེས་པས་
གཞི་ཤེས་ཉིད་ཀྱི་སྒྲིབ་པ་ལ་དང་། ལམ་ཡུལ་ཡོངས་སུ་མི་ཤེས་པས་སྤང་བྱ་ཐམས་ཅད་ཞི་བའི་
ལམ་དང་། གཟུགས་ལ་སོགས་པའི་ཤེས་བྱ་དང་ཆོས་ཉིད་དེ་བཞིན་ཉིད་དག་མཐའ་བྲལ་དུ་
ཡོངས་སུ་མ་ཤེས་པས་དེ་བཞིན་ཉིད་དང་། སོགས་པ་གཟུགས་སོགས་མཚུངས་པར་ལྡན་པ་
དང་མི་ལྡན་པ་བྲལ་བ་དང་། བདུད་དང་། སོགས་པ་མུ་སྟེགས་དང་ཐེག་པ་གཞན་གྱི་ཕྱིར་
རྒོལ་བའི་རང་གི་ངོ་བོ་རང་བཞིན་གྱིས་སྟོང་པའམ། གྲོགས་ཉིད་ཡོངས་སུ་མི་ཤེས་པས་མི་
མཉམ་པ་ཉིད་དང། བདག་དང་མི་རྟག་སོགས་དོན་ལ་སྒྲ་ཇི་བཞིན་དུ་འཛིན་པ་ཉིད་ཀྱིས་
དུཁ་ལ་སོགས་པའི་བདེན་པ་ལ་དང་། འདོད་ཆགས་དང་། སོགས་པ་ཞེ་སྡང་སོགས་ཀྱི་རང་
གི་ངོ་བོ་ཉིད་གློ་བུར་བར་ཡོངས་སུ་མ་ཤེས་པས་ཉོན་མོངས་པའི་རང་བཞིན་ལ་དང་། གཟུང་
འཛིན་གྱི་མཚན་ཉིད་གཉིས་ཀྱིས་སྟོང་པར་ཡོངས་སུ་མ་ཤེས་པས་གཉིས་སུ་མེད་པ་ལ་ཀུན་ཏུ་
རྨོངས་པ་ལའོ། །གཉིས་པ་ནི། སྔ་མ་བཞིན་དུ་སྐྱེས་བུ་བཏགས་པར་ཡོད་པ་ཉིད་འཛིན་པར་
བྱེད་པའོ། །ཞེས་རྣམ་པར་རྟོག་པ་ཐ་མའོ། །གསུམ་པ་ནི། སྒོམ་ལམ་གྱི་སེམས་སེམས་བྱུང་
འཇུག་པའི་གནས་སྐབས་ཀྱི་ཡུལ་ཅན་ནོ། །བཞི་པ་ནི། རྣམ་པ་དགུའོ། །དོན་བསྡུ་ནི། སྒོམ་
ལམ་གྱི་མི་མཐུན་ཕྱོགས་སོགས་རྟོག་པ་རྣམ་པ་བཞི་པོ་དེ་དག་སྤང་བ་ཉིད་དུ་གཉེན་པོ་སྒོམ་ལམ་
རྣམ་པ་བཞི་ཡང་སྤང་བྱ་དེའི་དབྱེ་བས་གཉེན་པོ་ཐ་དད་དོ། །ཞེས་བྱ་བ་ཁོང་དུ་ཆུད་པར་
བྱའོ། །
གསུམ་པ་ལ་གསུམ་ལས། སྔ་འགྲེལ་ནི། བྱང་སེམས་སྒོམ་ལམ་ཆེན་པོའི་ཆེན་པོ་ལ་
གནས་པ་ཆོས་ཅན། ཞེས་ཐེག་པ་གསུམ་གྱི་ཡོན་ཏན་ཕུན་ཚོགས་ཐམས་ཅད་བརྟེན་ནོ། །སྔ་
མ་མཐོང་ལམ་དུ་བསྟན་པ་བཞིན་དུ་སྒོམ་སྤང་རྣམ་རྟོག་བརྒྱ་རྩ་བརྒྱད་སྤངས་པ་དང་དུས་
མཉམ་པ་ཁོ་ནར་རྟོག་པ་དེ་དག་གིས་བསྡུས་པའི་སྒོམ་སྤང་ཉོན་མོངས་པ་བརྒྱ་རྩ་བརྒྱད་ཀྱང་
སྤངས་པའི་ཕྱིར་རོ། །ཞེས་བར་སྐབས་ཀྱི་ཚིགས་སུ་བཅད་པ་དག་གིས་གསུངས་པ། རྩ་བ་ལ་
རྟེན་པར་བྱེད་ཅེས་དྲང་ངོ་། །གང་ལ་ན། ངན་སོང་སྤངས་པའི་ལོ་མ་དང་། བདེ་འགྲོར་སྐྱེ་
506



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བའི་མེ་ཏོག་དང་། མྱང་འདས་ཀྱི་འབྲས་བུ་མཆོག་གིས་སྤ་བ་སྟེ། མཛེས་པའི་བསོད་ནམས་ཀྱི་
ཞིང་སེམས་དཔའ་ཆེན་པོ་དེ་ལ་ནིའོ། །གང་ན། རྣམ་པ་ཀུན་ཏུ་འགྲོ་བའི་བདེ་བ་སྒྲུབ་པར་
མཁས་པའི་ཡོན་ཏན་ཕུན་ཚོགས་དབང་པོ་ཡོངས་སུ་རྫོགས་པ་ལ་སོགས་པ་ཀུན་ནོ། །ཇི་ལྟར་
ན། རྒྱ་མཚོ་ཆེན་པོ་ལ་ཆུ་བོ་བཞི་འབབ་པ་བཞིན་དུའོ། །དེའི་རྒྱུ་མཚན་ལུང་ལས། བྱི་བ་ནེ་ཙོ་
ཕྱ་ག་བ། །ཧ་ཅང་ཆར་ཆེ་ཆར་ཆུང་དང་། །རྒྱལ་པོ་ངན་པར་གྱུར་པ་སྟེ། །འདི་དག་ལོ་ཀ་
ཡམས་ཞེས་བྱ། །ཞེས་པ་ལྟར་ཡོན་ཏན་ཕུན་སུམ་ཚོགས་པའི་གེགས་སམ། ཡམས་ནད་རྟོག་
པ་འདི་རྣམས་ཟད་པའི་ཕྱིར། དཔེར་ན། ནད་ཟད་ནས་ཡུན་རིང་ལོན་ནས་ནད་པ་དབུགས་
ཕྱིན་པའི་བདེ་བ་རྙེད་པ་བཞིན་ནོ། །མདོ་ནི། ལོ་མ་དང་། མེ་ཏོག་དང་། འབྲས་བུ་ལྟར་
སེམས་ཅན་ཐམས་ཅད་ལ་ཉེ་བར་འཚོ་བར་འགྱུར་རོ། །ཞེས་སོ། །འགྲེལ་པ་ལ། རྟེན་པར་
བྱེད་དོ། །ཞེས་དྲང་ངོ་། །གང་ལ་ན། བྱང་སེམས་སྒོམ་ལམ་ཆེན་པོའི་ཆེན་པོ་ལ་གནས་པ་
གཞན་དོན་གྱི་འབྲས་བུ་རབ་ཀྱི་མཐར་ཕྱིན་པ་ཐོབ་པ་དེ་དག་གིས་མཛེས་པར་གྱུར་པ་ལའོ། །
གང་ན། རྣམ་པ་ཐམས་ཅད་དུ་འགྲོ་བའི་བདེ་བ་སྐྱེད་པར་མཁས་པའི་ཡོན་ཏན་ཕུན་སུམ་
ཚོགས་པ་ཐེག་པ་གསུམ་གྱིས་བསྡུས་པ་ཐམས་ཅད་དོ། །རྒྱུ་གང་ལས་ན། སྙིང་རྗེས་སེམས་
ཅན་གཞན་གྱི་དབང་དུ་གྱུར་པའི་རྒྱུ་ལས་སོ། །ཇི་ལྟར་ན། རྒྱ་མཚོ་ཆེན་པོ་ཆུ་བོ་གངྒཱ། སིནྡྷ།
སཱི་ཏ། པཀྲུ་བཞི་ཆུ་གཡོག་དང་བཅས་ཏེ་འབབ་པ་བཞིན་དུ་རྣམ་པ་ཐམས་ཅད་དུ་མངོན་དུ་
འོང་བའི་རྣམ་པས་སོ། །དེའི་རྒྱུ་མཚན་ནི། སྔར་སྒོམ་ལམ་ལ་གོམས་པས་རྣམ་རྟོག་རིགས་
བཞི་པོ་ཡོན་ཏན་གྱི་འབྲས་བུ་ལ་འཚོ་བར་བྱེད་པ་ཉིད་ཀྱིས་ཡམས་ཀྱི་ནད་དུ་གྱུར་པ་འདི་རྣམས་
ཟད་པས་སོ། །ཁྱབ་པ་ཡོད་དེ། ཡོན་ཏན་ལ་གེགས་བྱེད་པ་མེད་པས་སོ། །དཔེར་ན། ནད་
གྲོལ་ནས་འཚོ་བ་རྙེད་པ་ན། ནད་པ་དགའ་བས་དབུགས་ཕྱིན་པ་ཐོབ་པ་བཞིན་ནོ། །
བཞི་པ་ལ་གསུམ་སྟེ། བར་ཆད་མེད་རྩེའི་ངོ་བོ། ཁྱད་པར་གྱི་ཆོས་དམིགས་རྣམ།
བསལ་བྱ་ལོག་སྒྲུབ་བོ། །དང་པོ་ལ་གསུམ་ལས། སྔ་འགྲེལ་ནི། དོན་གྱི་རིམ་པའང་སྒོམ་པའི་
ལམ་གྱི་རྗེས་ལ་བར་ཆད་མེད་ལམ་འབྱུང་བ་ཡིན་པས་བར་ཆད་མེད་པའི་ཏིང་ངེ་འཛིན་སྟོན་
ནོ། །རྩ་བ་ལ། བྱང་སེམས་རྡོ་རྗེ་ལྟ་བུའི་ཏིང་ངེ་འཛིན་ཆོས་ཅན། བར་ཆད་མེད་པའི་རྩེ་སྦྱོར་
གྱི་ངོ་བོ་ཡིན་ཏེ། བསྡུས་སྒོམ་རབ་ཏུ་གྱུར་པ་གང་ཞིག་སངས་རྒྱས་ཉིད་ཀྱི་བར་ཆད་མེད་པའི་
རྒྱུར་གྱུར་པའི་ཕྱིར་རོ། །དེ་ནི་བསོད་ནམས་མང་པོས་བསྟན་པས། མང་ཞེས་དྲང་ངོ་། །གང་
507



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།N
ན། འདིའི་རྒྱུ་སེམས་དང་པོ་བསྐྱེད་པའི་བསོད་ནམས་དང་། བར་ཆད་མེད་རྩེ་འདི་ཉིད་ཀྱི་
བསོད་ནམས་སོ། །གང་ལས་ན། རིམ་པ་བཞིན་སྟོང་གསུམ་གྱི་སྐྱེ་བོ་ཐམས་ཅད་ཉན་ཐོས་
དང་། བསེ་རུ་རང་རྒྱལ་གྱི་རྟོགས་པ་ཕུན་ཚོགས་ལ་བཀོད་པའི་དགེ་བ་དང་། བྱང་སེམས་སྐྱོན་
མེད་པ་དང་པོ་ཡན་ཆད་ལ་བཀོད་པའི་དགེ་བ་རྣམས་དཔེར་མཛད་ནས་སོ། །ཇི་ལྟར་ན་རིམ་
པ་ལྟར། ཆ་ལ་སོགས་པར་མི་འགྲོ་བར་ཏེ། མདོ་ནི། སྟོང་གསུམ་གྱི་སྟོང་ཆེན་པོའི་ལོ་ཀའི་
ཁམས་ཀྱི་སེམས་ཅན་དེ་དག་ཉན་ཐོས་ཀྱི་ཡོན་ཏན་དང་ལྡན་པར་གྱུར་པ་དེ་དག་གི་བསོད་
ནམས་ཀྱིས། བྱང་སེམས་སེམས་དང་པོ་བསྐྱེད་པའི་བསོད་ནམས་ཀྱི་བརྒྱའི་ཆར་ཡང་ཉེ་བར་
མི་འགྲོ་ཞེས་པ་དང་། བྱང་སེམས་སྐྱོན་མེད་པ་ལ་ཞུགས་པར་གྱུར་ཀྱང་དེ་དག་གི་བསོད་ནམས་
དེས་བྱང་སེམས་བྱང་ཆུབ་ཏུ་ཞུགས་པའི་བསོད་ནམས་ཀྱི་བརྒྱུའི་ཆར་ཡང་ཉེ་བར་མི་འགྲོའོ། །
ཞེས་སོ། །འོ་ན། འབྲས་བུ་སངས་རྒྱས་གང་ཞེ་ན། སངས་རྒྱས་དེ་ནི། རྣམ་པ་ཀུན་མཁྱེན་
པ་ཉིད་དོ། །འགྲེལ་པ་ལ། རྒྱུན་མཐའི་ཏིང་ངེ་འཛིན་གང་ཡིན་པ་དེ་ནི། མཚན་གཞི།
སྐབས་འདིར་བར་ཆད་མེད་པའི་ཏིང་ངེ་འཛིན་ཞེས་བྱའོ། །སངས་རྒྱས་ཉིད་ཐོབ་པའི་བར་
ཆད་མེད་པའི་དེ་མ་ཐག་རྐྱེན་དུ་གྱུར་པའོ། །དེའི་བསྐྱེད་བྱ་རྣམ་མཁྱེན་ཉིད་གང་ཡིན་པ་དེ་
སངས་རྒྱས་ཉིད་ཡིན་ནོ། །ཏིང་ངེ་འཛིན་དེའང་སྐྱེས་བུ་འགའ་ཞིག་གིས་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་རྣམས་ཉན་ཐོས་དང་། རང་སངས་རྒྱས་ལ་
བཀོད་པ་བས། འདིའི་རྒྱུ་མཐོང་ལམ་པ་བསོད་ནམས་མང་བ་དང་། སེམས་ཅན་དེ་དག་བྱང་
སེམས་སྐྱོན་མེད་པ་ལ་བཀོད་ནས་བསོད་ནམས་བསྐྱེད་པ་གང་ཡིན་པ་དེ་དཔེར་མཛད་ནས།
དེ་བས་འདི་ཁྱད་པར་དུ་འཕགས་པར་བསོད་ནམས་མང་བ་ཉིད་ཀྱིས་བསྟན་ནོ། །
གཉིས་པ་ལ་གསུམ་ལས། སྔ་འགྲེལ་ནི། བར་ཆད་མེད་པ་དེའི་དམིགས་པ་དང།
སོགས་པ་བདག་པོ་ལ་སོགས་ཇི་ལྟ་བུ་ཞིག་ཡིན་ཞེ་ན། བར་སྐབས་ཀྱི་ཚིགས་སུ་བཅད་པས་
དམིགས་པ་ལ་སོགས་པ་གསུངས་པ། རྩ་བ་ལ་གསུམ་སྟེ། སྤྱིར་རྒྱུ་རྐྱེན་གྱི་མཚན་ཉིད། གང་
གང་ལས་སྐྱེ་ཚུལ། གཞུང་ལ་སྦྱར་བའོ། །དང་པོ་ནི། ཉེར་ལེན་རྒྱུའི་མཚན་ཉིད། རྐྱེན་
རྣམས་ལ་ལྟོས་ནས་འབྲས་བུ་སྐྱེད་པ་དང་། རྐྱེན་གྱི་མཚན་ཉིད། ཉེར་ལེན་རྒྱུས་འབྲས་བུ་
སྐྱེད་པའི་གྲོགས་སུ་གྱུར་པ། ཁྱད་པར་དམིགས་རྐྱེན་གྱི་མཚན་ཉིད། བྱེད་རྒྱུའི་ཡན་ལག་གང་ཁུ
ཞིག །ཤེས་པ་ལ་རྣམ་པ་གཏོད་བྱེད། དེ་མ་ཐག་རྐྱེན་གྱི་མཚན་ཉིད། རིག་པ་གང་ཞིག །
508



༄༅ །།མངོན་པར་རྟོགས་པའི་རྒྱན་ཅེས་བྱ་པ་ཤེར་ཕྱིན་ལུང་གི་སྙེ་མ
རང་འགག་ནས་རིག་པ་གཞན་གྱིས་བར་མ་ཆོད་པར་རིག་པ་ཕྱི་མ་སྐྱེད་ནུས། བདག་རྐྱེན་གྱི་
མཚན་ཉིད། བྱེད་རྒྱུའི་ཡན་ལག་གང་ཞིག །འབྲས་བུ་རང་དབང་དུ་སྐྱེད་པའོ། །གཉིས་པ་
སེམས་དང་སེམས་བྱུང་ཐམས་ཅད་རྐྱེན་བཞི་ལས་སྐྱེ། འདུ་ཤེས་མེད་པའི་དང་། འགོག་
གཉིས་དམིགས་རྐྱེན་མ་ཡིན་པ་གསུམ་ལས་སྐྱེ། བེམ་པོ་རྣམས་རྒྱུ་དང་། བདག་རྐྱེན་ལས་སྐྱེ་
སྟེ། དབྱིག་གཉེན་གྱིས། བཞི་ཡིས་སེམས་དང་སེམས་བྱུང་རྣམས། །གསུམ་གྱིས་སྙོམས་པར་
འཇུག་རྣམ་གཉིས། །གཞན་ནི་གཉིས་པོ་དག་ལས་སྐྱེ། །ཞེས་སོ། །གསུམ་པ་ནི། རྣམ་
མཁྱེན་འདིའི་དམིགས་པའི་རྐྱེན་ཆོས་ཐམས་ཅད་ཡོད་མེད་ལ་སོགས་ཀྱི་དངོས་པོ་གང་ཡང་མེད་
པའི་རང་བཞིན་ནོ། །བདག་པོའི་རྐྱེན་ནི། ས་དང་པོ་ནས་རྒྱུན་མཐའི་བར་དུ་བདེན་གཉིས་
ཀྱི་ཆོས་ཉིད་ཡང་ཡང་བསྒོམས་ཏེ་འདྲིས་པར་བྱས་པ་མི་བརྗེད་པའི་དྲན་པ་ཡིན་པར་བཞེད་དེ།
རྣམ་པའམ་རང་བཞིན་སྤྲོས་པ་མ་ལུས་པ་རང་བཞིན་གྱིས་ཞི་བ་ཉིད་དོ། །རྒྱུ་རིགས། དེ་མ་
ཐག་རྐྱེན་བར་ཆད་མེད་རྩེའོ། །མདོ་ནི། རྣམ་མཁྱེན་ཉིད་འདིའི་དམིགས་པ་ནི། དངོས་པོ་
མེད་པའོ། །ཞེས་སོ། །འདི་འཕགས་པ་རྣམ་གྲོལ་སྡེའི་བཤད་པའོ། །འགྲེལ་པ་ལ། བར་ཆད་
མེད་པའི་ཏིང་ངེ་འཛིན་འདིའི་དམིགས་པའི་རྐྱེན་ཆོས་ཐམས་ཅད་དངོས་པོ་མེད་པར་དམིགས་
པ་ཡིན་ནོ། །བདག་པོའི་རྐྱེན། སྔར་གྱི་རྟོགས་པ་དྲན་པ་ཡིན་ནོ། །རྣམ་པ་ནི། དངོས་པོ་
འགོག་པ་མིན་པར་རང་བཞིན་གྱིས་ཞི་བ་ཉིད་ཡིན་ནོ། །རྣམ་མཁྱེན་དང་། བར་ཆད་མེད་རྩེ་
གཉིས་དམིགས་པ་དྲན་པ་རྣམས་མཚུངས་པས། སློབ་དཔོན་གྱི་འདི་ལའང་འགལ་བ་མེད་
དོ། །
གསུམ་པ་ལ་གཉིས་ཏེ། མདོར་བསྟན་ལ་གཉིས་ལས། རྩ་བ་ནི། རྣམ་མཁྱེན་ནམ།
བར་ཆད་མེད་རྩེ་འདིའི་དམིགས་པ་ལ་སོགས་པ་ནི། དངོས་པོ་ལ་སྒྲོ་སྐུར་དུ་རབ་ཏུ་སྨྲ་བ་རྣམས་
གཅིག་ནས་གཅིག་ཏུ་བརྒྱུད་མར་རྒོལ་ལོ། །འགྲེལ་པ་ལ་གསུམ་སྟེ། བསལ་བྱ། སེལ་བྱེད།
དེས་བསྙད་ཚུལ་ལོ། །དང་པོ་ནི། རྒོལ་ཞེས་དྲང་ངོ༌། །གང་ལ་ན། བར་ཆད་མེད་རྩེའི་
དམིགས་པ་ལ་སོགས་སྟོན་པའི་གནས་སྐབས་འདི་ལ་ནིའོ། །གང་ན། བདེན་གཉིས་རྣམ་
འབྱེད་ཀྱི་ཐབས་ལ་མཁས་པའི་བྱང་སེམས་མ་གཏོགས་པ་མི་མཁས་པ་སྒྲོ་སྐུར་དུ་རབ་ཏུ་སྨྲ་བ་
རྣམས་སོ། །ཇི་ལྟར་ན། རྩོད་པ་སྣ་ཚོགས་ཀྱིས་ཀླན་ཀའི་རྒོལ་བ་བརྒྱུད་མར་མང་པོར་འབྱུང་
བས་སོ། །དེའི་རྒྱུ་མཚན་ནི། རྟོག་གེའི་ཡུལ་མིན་པས་གཏིང་དཔག་དཀའ་བ་སྟེ། རྟོགས་
509
....



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
བ
4དཀའ་བའི་ཕྱིར་རོ། །གཉིས་པ་ནི། བདེན་གཉིས་རྣམ་འབྱེད་ཀྱི་ཐབས་ལ་མཁས་པས་ཀླན་ཀ་
དེ་དག་བསལ་བར་བྱ་སྟེ། བདེན་གཉིས་ལ་བརྟེན་ནས་མི་འགལ་བའི་ཚུལ་སྟོན་པའོ། །གསུམ་
པ་ནི། མདོ་ལས་རབ་འབྱོར་གྱི་ཚིག་གིས་ཀླན་ཀ་དང་། སྟོན་པས་དེའི་ལན་བསྟན་པ་འདི་ནི།
བར་ཆད་མེད་རྩེ་འདིའི་ཟབ་པ་རྟོགས་དཀའ་བ་ཉིད་བསྙད་ཅིང་བསྟན་ནོ། །སྙམ་དུ་བྱམས་
པས་དགོངས་པ་ཡིན་ནོ། །
རྒྱས་བཤད་ལ་གསུམ་ལས། སྔ་འགྲེལ་ནི། བདེན་གཉིས་རྣམ་འབྱེད་ཀྱི་ཐབས་ལ་
མཁས་པའི་བློའི་ནོར་གྱིས་ཕྱུག་པ་ཅན། བྱང་སེམས་རྣམས་ཀྱིས་འགལ་རྐྱེན་ལོག་པར་རྟོག་པ་
ཇི་ལྟ་བུ་ཞིག་བསལ་བས་ཏིང་ངེ་འཛིན་དེ་བསྐྱེད་པར་བྱ་ཞེ་ན། ཏིང་ངེ་འཛིན་གྱི་འོག་ཏུ་ལོག་
རྟོག་སྟོན་ནོ། །རྩ་བ་ལ། བསལ་བྱ་ཀླན་ཀ ། སེལ་བྱེད་ལན། དེ་གཉིས་སྦྱར་ཏེ་བཤད་
པའོ། །དང་པོ་ལ། ལོག་པར་རྟོག་པའི་ཆོས་བཞི་སྟེ། ཡུལ་གང་ལ། གང་ཟག་དང་། ཇི་
ལྟར། གྲངས་ངེས་སོ། །དང་པོ་ནི། ལ་མཇུག་ཏུ་སྦྱར་བ་བཅུ་དྲུག་གོ །གཉིས་པ་ནི། དོན་
དམ་ལ་བརྟེན་ནས་ཀུན་རྫོབ་དང་འགལ་བ་དང་། ཀུན་རྫོབ་ལ་བརྟེན་ནས་དོན་དམ་དང་
འགལ་བར་སྨྲ་བ་ཐབས་མི་མཁས་པ་རྣམས་སོ། །གསུམ་པ་ནི། འཕགས་པ་ལྟར་ན། རྣམ་
མཁྱེན་དངོས་སམ། སློབ་དཔོན་ལྟར་ན། རྣམ་ཀུན་མཁྱེན་ཉིད་ཀྱི་རྒྱུ་ལ་དེར་བཏགས་པ་བར་
ཆད་མེད་རྩེའི་རྟེན་ཅན་ཏེ། ཡུལ་ཅན། ཆོས་ཐམས་ཅད་ངོ་བོ་མེད་ན་རྣམ་མཁྱེན་གྱི་དམིགས་
པར་འགལ་ཞེས་སོགས་ཆོས་བཅུ་དྲུག་མི་སྲིད་པར་རྩོད་པའོ། །བཞི་པ་ནི། རྣམ་པ་བཅུ་དྲུག་
དག་ཏུ་བཞེད་དོ། །གཉིས་པ་ནི། ལང་གཤེགས་ལས། ཀུན་རྫོབ་ཏུ་ནི་ཐམས་ཅད་ཡོད། །
དམ་པའི་དོན་དུ་ཡོད་མ་ཡིན། །དེས་ན་དངོས་པོ་གཅིག་ཉིད་ལ། །ཡོད་དང་མེད་པ་ཇི་ལྟར་
འགལ། །ཞེས་པ་ལྟར། བདེན་པ་གཉིས་ལ་བརྟེན་ནས་མི་འགལ་བའི་ཚུལ་སྟོན་པ་ནི། ལན་
ནོ། །གསུམ་པ་ནི། རྣམ་མཁྱེན་གྱི་དམིགས་པ་མི་འཐད་པར་ཐལ། ཆོས་ཐམས་ཅད་ངོ་བོ་
མེད་པའི་ཕྱིར། ཞེ་ན། དོན་དམ་པར་གསང་བ་མེད། ཀུན་རྫོབ་ཏུ་རྟགས་མ་གྲུབ། དོན་
དམ་དུ་མེད་པའི་ཕྱིར་ཀུན་རྫོབ་ཏུ་མི་འཐད་པར་ཐལ་ཞེ་ན། ཁྱབ་པ་མེད་དེ། དོན་དམ་པར་
ཆོས་ཐམས་ཅད་དངོས་པོ་མེད་པ་ཉིད་ཀུན་རྫོབ་ཏུ་རྣམ་མཁྱེན་གྱི་དམིགས་པར་འཐད་དེ། དེ་
བཞིན་དུ་གཞན་ལའང་སྦྱར་རོ། །མདོ་ནི། འདུས་བྱས་དང་འདུས་མ་བྱས་ཀྱི་ཁམས་ཀྱང་
དངོས་པོ་མེད་པའོ། །ཞེས་སོ། །དམིགས་པ་དེའི་ངོ་བོ་ཉིད། རྣམ་མཁྱེན་གྱི་ཡུལ་དུ་ངེས་པར་།
:
510



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཟུང་བ་མེད་པར་ཐལ། དམིགས་པ་དངོས་པོ་ཡོད་མེད་གང་ཡང་མ་ཡིན་པས་ཤེས་བྱར་མ་
གྲུབ་པས་སོ། །ཞེ་ན། ཁྱབ་པ་མེད་དེ། དེ་ལྟ་བུའི་དེ་ཁོ་ན་དེ་རྣམ་མཁྱེན་གྱི་ཡུལ་ཆོས་ཉིད་ཀྱི་
ངོ་བོར་འཐད་དེ། མདོ་ནི། བྱང་ཆུབ་ཀྱི་ལམ་དེའང་དངོས་པོ་མེད་པའི་ངོ་བོ་ཉིད་དུ་རབ་ཏུ་
ཤེས་སོ། །ཞེས་སོ། །རྣམ་ཀུན་མཁྱེན་ཉིད་ཀྱི་ཡེ་ཤེས་མེད་པར་ཐལ། ཤེས་བྱ་དངོས་པོ་ཡོད་
མེད་གང་ཡང་མ་དམིགས་པའི་ཕྱིར། ཞེ་ན། དོན་དམ་པར་ཤེས་བྱ་འགའ་ཡང་མ་གཟིགས་
ཤིང་། ཀུན་རྫོབ་ཏུ་ལོ་ཀའི་ཐ་སྙད་དངོས་མེད་སོགས་རྟོགས་པ་རྣམ་མཁྱེན་གྱི་ཡེ་ཤེས་སུ་འཐད་
དོ། །མདོ་ནི། རྣམ་མཁྱེན་ཉིད་དེ་ལ་མི་རྟོག་གོ །ཞེས་སོ། །དམ་པའི་དོན་དང་ཀུན་རྫོབ་ཀྱི་
བདེན་པ་གཉིས་མེད་པར་ཐལ། སྤྲོས་བྲལ་དེ་བཞིན་ཉིད་ཡིན་པའི་ཕྱིར་ཞེ་ན། སྤྲོས་བྲལ་ཡིན་
པས་དེ་ལྟར་མ་རྟོགས་པའི་ཡུལ་ཀུན་རྫོབ་དང་། རྟོགས་པའི་ཡུལ་དོན་དམ་པའི་བདེན་པར་
འཐད་དོ། །མདོ་ནི། ཀུན་རྫོབ་ཀྱི་དེ་བཞིན་ཉིད་གང་ཡིན་པ་དེ་ཉིད་དོན་དམ་པའི་བདེན་པ་
ཡིན་ནོ། །ཞེས་སོ། །འདིའི་མཐའ་དཔྱད་པ་ལ་བདེན་གཉིས་ཀྱི་མཚན་ཉིད། མཚོན་བྱ།
མཚན་གཞིའོ། །མཚན་ཉིད་ལ། དོན་དམ་བདེན་པའི་མཚན་ཉིད་ནི། རང་བཞིན་སྤྲོས་བྲལ་
གང་ཞིག་ཡོངས་གཅོད་དུ་ཤེས་བརྗོད་གཞལ་བྱ་ལས་འདས་པ་སྟེ། ཀླུ་སྒྲུབ་ཀྱིས། གཞན་ལས་
ཤེས་མིན་ཞི་བ་དང་། །སྤྲོས་པ་རྣམས་ཀྱིས་མ་སྤྲོས་པས། །རྣམ་རྟོག་མེད་དོན་ཐ་དད་མིན། །
དེ་དེ་ཁོ་ནའི་མཚན་ཉིད་དོ། །ཞེས་སོ། །ཀུན་རྫོབ་བདེན་པའི་མཚན་ཉིད། རྟེན་འབྲེལ་སྣ་
ཚོགས་སུ་སྣང་བའོ། །བདེན་གཉིས་ལས། ཇི་ལྟར་སྣང་བ་འདི་ཁོ་ན། །ཀུན་རྫོབ་གཞན་ནི་
གཅིག་ཤོས་ཡིན། ། ཞེས་སོ། །འོ་ན། སྣང་བ་ལ་དོན་དམ་དུ་དོགས་པ་མངོན་སུམ་གྱིས་
ཁེགས་པར་ཐལ། མཚན་ཉིད་ཁེགས་པའི་ཕྱིར་ཞེ་ན། མཚན་ཉིད་ཀྱི་འབྲེལ་བ་ཤེས་པ
འདོད། མི་ཤེས་པ་ལ་ཁྱབ་པ་མེད་དོ། །དོན་དམ་སྤྲོས་བྲལ་མ་ཡིན་པར་ཐལ། མཚན་ཉིད་
ཡོད་པའི་ཕྱིར། ཞེ་ན། མཚན་ཉིད་སྒྲོ་མ་བཏགས་པར་ཡོད་པའི་རྟགས་མ་གྲུབ། དོན་དམ་གྱི་
སྤྱི་རྣམ་ལ་ཞེན་ནས་མཚན་ཉིད་ཡོད་པའི་ཕྱིར་ཞེ་ན། ཁྱབ་པ་མེད་དེ། རང་མཚན་ལ་མཚན་
ཉིད་ཡོད་པ་བཞིན་ནོ། །ཏིང་ངེ་འཛིན་རྒྱལ་པོར། ཡི་གེ་མེད་པའི་ཆོས་རྣམས་ལ། །ཉན་པ་
གང་དང་སྟོན་པ་གང་། །འགྱུར་བ་མེད་པ་སྒྲོ་བཏགས་ནས། །ཉན་ཅིང་སྟོན་པར་བྱེད་པའམ་
ཡིན། །ཞེས་སོ། །མཚོན་བྱ་ནི། ཡང་དག་པའི་དོན་ལ་སྒྲིབ་བྱེད་ཀྱི་བདེན་པ་ནི། ཀུན་རྫོབ་
བདེན་པ་སྟེ། བདེན་གཉིས་ལས། གང་ཞིག་གིས་སམ་གང་ཞིག་ལ། །ཡང་དག་སྒྲིབ་བྱེད་
511



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཀུན་རྫོབ་འདོད། །ཅེས་སོ། །འཕགས་པའི་ཡེ་ཤེས་དམ་པའི་ཡུལ་དུ་བསླུ་བ་མེད་པས་དོན་
དམ་བདེན་པ་སྟེ། ལང་གཤེགས་ལས། ཡེ་ཤེས་དམ་པ་བདག་མེད་པ། །སྣང་བ་མེད་ལ་མི་
གཟིགས་སོ། །ཞེས་སོ། །བདེན་གཉིས་ལས། བསླུ་བ་མེད་པའི་རིགས་པ་དེ། དོན་དམ་ཡིན་
ཏེ། ཞེས་སོ། །མཚན་གཞི་ལ། དབྱེ་གཞི། རྟེན་འབྲེལ་ཙམ་མོ། །དབྱེ་ངོ། དོན་དམ་དང་།
ཀུན་རྫོབ་བདེན་པ་གཉིས་སོ། །དོན་དམ་ལའང་རྣམ་གྲངས་དང་། རྣམ་གྲངས་མིན་པ་གཉིས་
སོ། །ཀུན་རྫོབ་ལ། ཡང་དག་དང་། ལོག་པའི་ཀུན་རྫོབ་གཉིས་སོ། །ཐ་དད་ནི། དོན་དམ་
པར་གཅིག་དང་ཐ་དད་ཀྱི་སྤྲོས་པ་དང་བྲལ་ལ། ཀུན་རྫོབ་ཏུ་དོན་དམ་དེ་ཀུན་རྫོབ་ལས་དེ་ཉིད་
དང་གཞན་དུ་བརྗོད་དུ་མེད་པ་སྟེ། དེ་ཉིད་ཡིན་པ་ལ་སྔར་ངོ་བོ་གཅིག་པ་ལ་བརྗོད་པའི་སྐྱོན་
གྱིས་རེག་ལ། གཞན་ཡིན་ན་དེ་གཉིས་ཆོས་ཅན། ཆོས་ཉིད་མེད་པར་ཐལ་བ་དང་། ཀུན་
རྫོབ་ལ་རིགས་པས་དཔྱད་པས་མ་རྙེད་པ་དོན་དམ་མིན་པར་ཐལ་བ་དང་། རིག་ཤེས་ཀྱིས་དོན་
དམ་རྟོགས་པས་ཀུན་རྫོབ་བདེན་པར་འཛིན་པ་མི་ཁེགས་པར་ཐལ་བ་དང་། སངས་རྒྱས་ཀྱིས་
བདེན་པ་གཉིས་ཐ་དད་དུ་དམིགས་པར་གྱུར་པ་དང་བཞིའོ། །འོ་ན། ཀླུ་སྒྲུབ་ཀྱིས། འདི་
ལྟར་སྣང་བའི་དངོས་པོ་ལ། །རིགས་པས་བརྟགས་ན་འགའ་མི་རྙེད། །མ་རྙེད་པ་དེ་དོན་དམ་
དེ། །ཡེ་ནས་གནས་པའི་ཆོས་ཉིད་དོ། །ཞེས་ངོ་བོ་གཅིག་ཏུ་བཤད་པ་དང་འགལ་ཞེ་ན། དེ་
ནི། དེ་ཉིད་དང་གཞན་དུ་བརྗོད་དུ་མེད་པའི་རིགས་པ་ཡིན་གྱི། ངོ་བོ་གཅིག་ཏུ་མ་བཤད་དེ།
མ་བཏགས་པ་དང་བཏགས་པ་གཅིག་ཏུ་འགལ་བས་སོ། །གྲངས་ངེས་ནི། བདེན་པ་བཞིར་
བྱས་པ་ལ་སྣང་བའི་ཡུལ་ལས་འདས་མ་འདས་གཉིས་ཡོད་པས་དང་པོ་དོན་དམ། གཉིས་པ་
ཀུན་རྫོབ། དང་པོ་ལའང་སྤྲོས་པ་མ་ལུས་པ་དང་བྲལ་བ་དང་། སྤྲོས་པ་ཕྱོགས་རེ་དང་བྲལ་བ་
གཉིས་སུ་ངེས་པས་དང་པོ་རྣམ་གྲངས་མ་ཡིན་པའི་དོན་དམ་སྟེ། དབུ་མ་སྣང་བར། དངོས་
དང་དངོས་མེད་ལ་སོགས་པའི། །སྤྲོས་པ་མ་ལུས་བྲལ་ཞིང་ཞི། །རང་གི་རྟོགས་པའི་དེ་ཁོ་
ན། །ཐ་སྙད་ལ་སོགས་སྤང་བར་བསྟན། །ཞེས་སོ། །གཉིས་པ་རྣམ་གྲངས་ཀྱི་དོན་དམ་སྟེ།
བཏགས་པ་བའོ། །བདེན་གཉིས་ལས། སྐྱེ་བ་ལ་སོགས་བཀག་པ་ཡང་། །ཡང་དག་པ་དང་
མཐུན་པའི་ཕྱིར། །དོན་དམ་ཡིན་པར་ཁོ་བོ་འདོད། །ཅེས་སོ། །གཉིས་པ་ལ། སྣང་བ་ལྟར་
དོན་བྱེད་ནུས་པ་ཡང་དག་ཀུན་རྫོབ། མི་ནུས་པ་ལོག་པའི་ཀུན་རྫོབ་སྟེ། བདེན་གཉིས་ལས།
།
སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་
512



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་སོ། །སྦྱོར་བ་མེད་པར་ཐལ། །སྦྱར་ས་སྦྱོར་
པོ། ཆེད་དུ་བྱ་བ་རྣམས་མེད་པའི་ཕྱིར་ཞེ་ན། ཁྱབ་པ་མེད་དེ། ཆོས་གསུམ་མེད་པར་རྟོགས་
ནས་ཅི་ལའང་མི་སྦྱོར་བ་ཉིད་སྦྱོར་བ་སྟེ། མདོ་ནི། བྱང་ཆུབ་ཀྱི་དོན་དུ་སྤྱོད་པ་དེའི་ཕྱིར་བྱང་
སེམས་ཀྱི་སྤྱོད་པ་ཞེས་བྱའོ། །ཞེས་སོ། །སངས་རྒྱས་དཀོན་མཆོག་མེད་པར་ཐལ། རྟོགས་བྱ་
ཅི་ཡང་མེད་པའི་ཕྱིར་ཞེ་ན། ཁྱབ་པ་མེད་དེ། དེ་རྟོགས་ནས་ཡང་དག་པའི་དོན་རྟོགས་པའི་
སངས་རྒྱས་སུ་འཐད་དེ། མདོ་ནི། ཡང་དག་པའི་དོན་རབ་ཏུ་རྟོགས་པ་དེའི་ཕྱིར་སངས་རྒྱས་
ཞེས་བྱའོ། །ཞེས་སོ། །ཆོས་དཀོན་མཆོག་མེད་པར་ཐལ། ཆོས་ཐམས་ཅད་མིང་ཙམ་དུ་ཟད་
པའི་ཕྱིར་ཞེ་ན། ཁྱབ་པ་མེད་དེ། དེའི་ཕྱིར་བྱང་ཆུབ་མིང་ཙམ་དུ་སྟོན་པ་དང་རྟོགས་པའི་ཆོས་
འཐད་དེ། མདོ་ནི། མིང་དང་མཚན་མ་ཙམ་དུ་རྟོགས་པར་བྱེད་དོ། །དེའི་ཕྱིར་བྱང་ཆུབ་
ཅེས་བྱའོ། །ཞེས་སོ། །དགེ་འདུན་དཀོན་མཆོག་མེད་པར་ཐལ། གཟུགས་ནས་རྣམ་མཁྱེན་
གྱི་བར་ལ་དམིགས་ནས་སྒོམ་པ་མེད་པའི་ཕྱིར་ཞེ་ན། ཁྱབ་པ་མེད་དེ། དེའི་ཕྱིར་མི་དམིགས་
པར་སྒོམ་པ་པོ་དགེ་འདུན་འཐད་དེ། མདོ་ནི། དམིགས་པའི་ཚུལ་གྱིས་ཉེ་བར་གནས་པ་མ་
ཡིན་ནོ། །ཞེས་སོ། །རྣམ་མཁྱེན་གྱི་རྒྱུ་ཐབས་ལ་མཁས་པ་མེད་པར་ཐལ། སྦྱིན་བྱ་སྦྱིན་བྱེད་
མེད་པའི་ཕྱིར་ཞེ་ན། མ་ཁྱབ་སྟེ། འཁོར་གསུམ་མི་དམིགས་པའི་ཕྱིན་དྲུག་ལ་སྤྱོད་པ་ཐབས་
བཅས་སུ་འཐད་དེ། མདོ་ནི། སྦྱིན་པ་ལའང་སྦྱིན་པའི་འདུ་ཤེས་སུ་མི་འགྱུར་རོ། །ཞེས་སོ། །
ཐུབ་པའི་རྟོགས་པ་མེད་པར་ཐལ། མཐའ་བཞི་རྟོགས་པ་མ་ཡིན་པའི་ཕྱིར་ཞེ་ན། མ་ཁྱབ་སྟེ།
དེའི་ཕྱིར་མུ་བཞི་དང་བྲལ་བ་ཡོད་མེད་མཉམ་ཉིད་དུ་རྟོགས་པར་འཐད་དེ། མདོ་ནི། སྤྲོས་པ་
མེད་ཅིང་སྤྲོས་པ་ཐམས་ཅད་དང་བྲལ་བ་ནི། མངོན་པར་རྟོགས་པའོ། །ཞེས་སོ། །རྟགས་
འཛིན་སོགས་ཕྱིན་ཅི་ལོག་མིན་པར་ཐལ། མི་རྟག་སོགས་མ་གྲུབ་པའི་ཕྱིར་ཞེ་ན། རྟག་མི་
རྟག་སོགས་གང་ཡང་མ་གྲུབ་པ་ལ་རྟག་པར་འཛིན་ སོགས་སྤྲོས་པ་འཐད་དེ། མདོ་ནི།
གཟུགས་རྟག་ཅེས་བྱ་བའམ། མི་རྟག་ཅེས་བྱ་བ་ནི། བྱང་སེམས་ཀྱི་སྤྲོས་པའོ། །ཞེས་སོ། །
སངས་རྒྱས་ཀྱི་ལམ་མིན་པར་ཐལ། ཤེས་རབ་ཀྱིས་ཉན་རང་གི་ལམ་སྒོམ་པའི་ཕྱིར་ཞེ་ན། ཁྱབ་
པ་མེད་དེ། ཐབས་ཀྱིས་མྱང་འདས་མངོན་དུ་མི་བྱེད་པ་སངས་རྒྱས་ཀྱི་ལམ་ཡིན་ནོ། །མདོ་ནི།
ཉན་ཐོས་དང་རང་སངས་རྒྱས་ཀྱི་ལམ་ཡོངས་སུ་རྫོགས་པར་བྱ་ཞིང་། ལམ་ཤེས་ཉིད་ཀྱི་ཡེ་ཤེས་
ཀྱིས་བྱང་སེམས་ཀྱི་སྐྱོན་མེད་པར་འཇུག་གོ །ཞེས་སོ། །སྤོང་བྱེད་གཉེན་པོ་དང་། སྤང་བྱ་མི་
,,་
513



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
.
མ
;མཐུན་ཕྱོགས་མེད་པར་ཐལ། བླང་དོར་མེད་པའི་ཕྱིར་ཞེ་ན། དོན་དམ་པར་བླང་དོར་མེད་
ཀྱང་ཀུན་རྫོབ་པའི་ངོར་དེ་ལྟར་མ་རྟོགས་པ་སྤང་བྱ། རྟོགས་པ་གཉེན་པོར་འཐད་དེ། མདོ་ནི།
འདོད་ཆགས་དང་ལྡན་པ་ཡང་མ་ཡིན། བྲལ་བ་ཡང་མ་ཡིན་ནོ། །ཞེས་སོ། །ཆོས་རྣམས་ཀྱི་
མཚན་ཉིད་མེད་པར་ཐལ། མཚན་གཞི་མེད་པའི་ཕྱིར་ཞེ་ན། དོན་དམ་དུ་འདོད་ཅིང་། ཀུན་
རྫོབ་ཏུ་མཚན་ཉིད་མེད་པ་ཉིད་མཚན་ཉིད་དུ་འཐད་དེ། མདོ་ནི། མཚན་ཉིད་མེད་པར་
མཚན་ཉིད་གཅིག་པས་ན་ཞེས་སོ། །ཡུམ་སྒོམ་པ་མེད་པར་ཐལ། བསྒོམ་བྱ་རང་སྤྱིའི་མཚན་
ཉིད་མེད་པའི་ཕྱིར་ཞེ་ན། དེའི་ཕྱིར་དེ་རྟོགས་ནས་སྒོམ་པ་འཐད་དེ། མདོ་ནི། མཚན་ཉིད་
མེད་པ་སྒོམ་པ་ནི། བྱང་སེམས་ཆེན་པོའི་ཡུམ་སྒོམ་པའོ། །ཞེས་སོ། །
འགྲེལ་པ་ལ་གསུམ་སྟེ། བསལ་བྱ་ཀླན་ཀ །སེལ་བྱེད་ལན། བསལ་ནས་ཏིང་ངེ་འཛིན་
སྐྱེད་ཚུལ་ལོ། །དང་པོ་ལ་ལྔ་སྟེ། ལོག་པར་རྟོག་པའི་ཡུལ། རྟོག་བྱེད་གང་ཟག །རྟོག་པའི་ངོ་
བོ། །རྟོག་པའི་གྲངས། རྟོག་ཚུལ་རྒྱས་པར་བཤད་པའོ། །དང་པོ་ནི། ལ་མཇུག་ཏུ་སྦྱར་བ་
བཅུ་དྲུག་གོ །གཉིས་པ་ནི། སྐྱེ་བོ་བྱང་སེམས་ཀྱི་ཐབས་ལ་མཁས་པ་འགལ་བ་འདྲ་ལ་མི་
འགལ་བའི་ཚུལ་མི་ཤེས་པའི་རྟོག་གེ་རབ་ཏུ་སྨྲ་བ་ཉིད་དང་། དབང་ཕྱུག་ལ་སོགས་པ་ཐམས་
ཅད་ཀྱིས་ལོག་པར་རྟོག་གོ །གསུམ་པ་ནི། བྱང་སེམས་ཀྱི་བར་ཆད་མེད་རྩེ་ལ་ཕན་ཚུན་འགལ་
བ་ལྟར་སྣང་ལ་མི་འགལ་བའི་དོན་སྒྲུབ་པས་དེ་ལ་མི་འཐད་པར་སེམས་པ་ཉིད་ཀྱིས་ལོག་པ་ཉིད་
ཡིན་ནམ་སྙམ་དུ་ཐེ་ཚོམ་དང་། ཡིད་གཉིས་སུ་གྱུར་པའི་ངོ་བོ་སྔར་ཇི་སྐད་བཤད་པའི་ཡུལ་བཅུ་
དྲུག་གི་ཡུལ་ཅན་ཉིད་ཀྱིས་རྣམ་མཁྱེན་ཉིད་བཏགས་པ་བ་བར་ཆད་མེད་རྩེའི་རྟེན་ཅན་ནོ། །
ཡང་ན། ལོག་རྟོག་དེ་དག་ཐེ་ཚོམ་གྱི་ངོ་བོ་ཡིན་ཏེ། ཕན་ཚུན་འགལ་བར་སྨྲ་བའི་དོན་གཞི་
གཅིག་ལ་བསྒྲུབས་ཤིང་དོན་ལ་དེ་མི་འཐད་པའི་ཕྱིར་རོ། །བཞི་པ་ནི། ལོག་པར་རྟོག་པ་བཅུ་
དྲུག་གོ །ལྔ་པ་ནི། རྣམ་མཁྱེན་གྱི་དམིགས་པ་འཐད་པ་མེད་པར་ཐལ། འདུས་བྱས་དང་
འདུས་མ་བྱས་ཀྱི་ཁམས་དག་དངོས་པོར་མེད་པའི་ཕྱིར། དམིགས་པའི་ངོ་བོ་ཉིད་ཡུལ་གྱི་རྣམ་
པར་ངེས་པར་གཟུང་བ་མེད་པར་ཐལ། རྣམ་པ་ཐམས་ཅད་དུ་ངོ་བོའམ་རང་བཞིན་མེད་པའི་
ཕྱིར་རོ། །རྣམ་མཁྱེན་ཉིད་ཀྱི་ཡེ་ཤེས་མེད་པར་ཐལ། དངོས་པོ་དང་དངོས་པོ་མེད་པ་གང་ཡང་
མ་རྟོགས་ཤིང་མི་དམིགས་པའི་ཕྱིར། ཀུན་རྫོབ་དང་དོན་དམ་པའི་བདེན་པ་གཉིས་མེད་པར་
ཐལ། དེ་བཞིན་ཉིད་དབྱེར་མེད་པའི་ངོ་བོ་ཉིད་ཡིན་པའི་ཕྱིར། སྦྱོར་བ་མེད་པར་ཐལ། སྦྱིན་**
པ
514
.



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པ་དང་། སོགས་པ་སྦྱིན་བྱེད་ལ་སོགས་པ་མི་དམིགས་པའི་ཕྱིར། སངས་རྒྱས་དཀོན་མཆོག་
མེད་པར་ཐལ། རྟོགས་པར་བྱ་བ་མེད་པའི་ཕྱིར། ཆོས་དཀོན་མཆོག་མེད་པར་ཐལ། དོན་ལ་
མེད་པར་མིང་དུ་བཏགས་པ་ཙམ་དུ་ཟད་པའི་ཕྱིར། དགེ་འདུན་དཀོན་མཆོག་མེད་པར་ཐལ།
ཕྱིའི་དོན་གཟུགས་ལ་སོགས་པའི་ཕུང་པོར་དམིགས་པ་བཀག་པའི་ཕྱིར། ཐབས་ལ་མཁས་པ་
མེད་པར་ཐལ། སྦྱིན་བྱ་དང་། སྦྱིན་བྱེད། སྦྱིན་པ་སོགས་མི་དམིགས་པའི་ཕྱིར། དེ་བཞིན་
གཤེགས་པའི་མངོན་རྟོགས་མེད་པར་ཐལ། དངོས་པོ་དང་དངོས་པོ་མེད་པ་དང་། ཡོད་མེད་
གཉིས་ཀའི་ངོ་བོར་རྟོག་པ་བཀག་པའི་ཕྱིར། རྟག་པ་དང་། ལ་སོགས་པ་བདེ་བ་སོགས་ཕྱིན་
ཅི་ལོག་མིན་པར་ཐལ། མི་རྟག་པ་ཉིད་ལ་སོགས་པའང་དྲང་དོན་ཡིན་གྱི་ཡང་དག་པར་སྤྲོས་པ་
སྟེ། ཕྱིན་ཅི་ལོག་ཏུ་རྣམ་པར་བཞག་པའི་ཕྱིར། སངས་རྒྱས་ཀྱི་ལམ་མེད་པར་ཐལ། ལམ་རྣམ་
པར་བསྒོམས་པའི་འབྲས་བུ་མངོན་དུ་མི་བྱེད་པའི་ཕྱིར། མི་མཐུན་ཕྱོགས་དང་གཉེན་པོ་མེད་
པར་ཐལ། དོར་བ་དང་བླང་བར་བྱ་བ་མེད་པའི་ཕྱིར། ཆོས་ཀྱི་མཚན་ཉིད་མེད་པར་ཐལ།
རྟེན་པ་ཆོས་ཅན་མེད་པའི་ཕྱིར། ཡུམ་སྒོམ་པ་མེད་པར་ཐལ། བསྒོམ་བྱ་རང་དང་སྤྱིའི་མཚན་
ཉིད་མི་འཐད་པའི་ཕྱིར་རོ། །གཉིས་པ་ནི། རྩོད་པའི་ཚུལ་ཏེ། བདེན་གཉིས་ལ་བརྟེན་བདེ་
བས་ན་ཀུན་རྫོབ་ཀྱི་སྒོ་ཅན་གྱི་ཀླན་ཀ་ལ་གོ་རིམ་བཞིན་དུ་དོན་དམ་པའི་སྒོ་ནས་ལན་གདབ་ལ།
དོན་དམ་པའི་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་གདབ་དགོས་པས་སྤང་གཉེན་མེད་
པར་ཐལ། བླང་དོར་མེད་པའི་ཕྱིར་ཞེ་ན། ཀུན་རྫོབ་ཏུ་རྟགས་མ་གྲུབ་ཅེས་པ་ལྟ་བུའོ། །
གསེར་གླིང་པས་བཅུ་པ་ལ་བདེན་པ་གཉིས་ཀའི་ལན་གདབ། བཅུ་གཉིས་པ་ལ་ཡང་དག་པ་
དང་ལོག་པའི་ཀུན་རྫོབ་ཀྱི་ལན་གདབ། དང་པོ་གསུམ་པ་བཞི་པ་ལྔ་པ་དྲུག་པ་མ་གཏོགས་པ་
རྣམས་ལ་ཀུན་རྫོབ་ཀྱི་ལན་དུ་བཞེད་ནའང་། ཕལ་ཆེར་ལ་ཀུན་རྫོབ་ཏུ་རྟགས་མ་གྲུབ། དོན་
དམ་པར་གསལ་བྱ་མེད། དོན་དམ་དུ་མེད་ཀྱང་ཀུན་རྫོབ་ཏུ་ཡོད་པས་མི་འགལ་ཞེས་ལན་
བཏབ་ན་ལེགས་སོ། །གསུམ་པ་ནི། བསྐྱེད་པར་བྱའོ། །ཞེས་དྲང་ངོ་། །གང་གིས་ན། བྱང་
སེམས་གཞན་དོན་དུ་བྱང་ཆུབ་ཀྱི་དགེ་བ་འདོད་པ་རྣམས་ཀྱིའོ། །རྒྱུ་གང་ལས་ན། ཀུན་རྫོབ་
དང་དོན་དམ་པའི་བདེན་པ་གཉིས་ཀ་ལ་བརྟེན་པའི་ཐབས་ལ་མཁས་པས་སྔར་གྱི་ལོག་རྟོག་དེ་
དག་རྣམ་པ་སྟོང་དུ་བསལ་བ་སྟེ། ལན་མི་ཟད་པ་མཚོན་པའམ། ཡང་ན། ཉེ་བའི་གདུལ་བྱ་
ལ་ལྟོས་ཏེ་བཅུ་དྲུག་ཏུ་བཤད་ཀྱི། དེར་མ་ཟད་པ་ཁྱབ་འཇུག་དང་། བདུད་ལ་སོགས་པའི་རྒོལ་བ
515



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ལཱབ་རྣམ་པ་སྟོང་དུ་བསལ་བ་སྔོན་དུ་འགྲོ་བས་རྣམ་མཁྱེན་དང་། བར་ཆད་མེད་རྩེ་ལ་འདི་ཡིན་
གྱི། གཞན་མིན་ནོ། །ཞེས་པ། ཡིད་ཆེས་པའི་ངེས་པས་རྣམ་པ་ཐམས་ཅད་དུ་ཡང་དག་པར་
བརྟན་པ་ཐོབ་པ་སྐྱེས་ནས་སོ། །གང་ན། བར་ཆད་མེད་པའི་ཏིང་ངེ་འཛིན་ཏེ། བདུད་
བཏུལ་ནས་རྡོ་རྗེ་ལྟ་བུ་སྒོམ་པའོ། །གསུམ་པ་ནི། ལྔ་པ་ནི། དྲུག་པ་ལ་ལྟོས་པའི་འོ། །གང་
གིས་དང་པོར་སྦྱོར་ལམ་དེ་ནས་ནི། །རྟོག་པ་འཇོམས་བྱེད་མཐོང་ལམ་སྒོམ་ལམ་དང་། །ལོག་
རྟོག་བསལ་ནས་བར་ཆད་མེད་ལམ་གྱི། །རྟོགས་པ་ལྷུན་གྲུབ་རྩེ་མོའི་སྦྱོར་བ་བསྒོམ། །བསྡུ་
བའི་ཚིགས་བཅད་དོ། །
གསུམ་པ་མཐར་གྱི་སྦྱོར་བ་ལ་བཞི་སྟེ། སྔ་འགྲེལ། རྩ་བ། འགྲེལ་པ། སྐབས་
བསྡུ་བའོ། །སྔ་འགྲེལ་ནི། སྒོམ་པར་བྱེད་ཅེས་དྲང་ངོ་། །གང་གིས་ན། རྩེ་སྦྱོར་ཐོབ་པའོ། །
གང་ན། ཚོགས་ཀྱི་ལམ་ལ་སོགས་པ་གནས་སྐབས་རེ་རེས་བསྟན་པའི་རང་བཞིན་ཇི་སྙེད་པ་སོ་
སོ་བ་དང་། ཆོས་ཉིད་རྣམ་པ་མི་རྟོག་པའི་ཡེ་ཤེས་བསྡུས་པ་ཉིད་དུ་མཉམ་རྗེས་ཀྱིས་རྟོགས་
པའི་དོན་རྣམས་སོ། །ཇི་ལྟར་ན། གྲངས་མེད་གསུམ་གྱི་གོ་རིམ་བཞིན་དུ་ཡིད་ཀྱིས་བཀླགས་
ནས་སོ། །ཅིའི་དོན་དུ་ནི། རྟོགས་པ་བརྟན་པོར་ཏེ། འབད་མེད་ལྷུན་གྲུབ་ཏུ་བྱ་བའི་ཕྱིར།
རྣམ་པར་ཏེ། སྔར་བས་ཁྱད་པར་དུ་འཕགས་པར་སྒོམ་པ་སྟེ། ཡིད་དེའི་སྐལ་བ་ཅན་ནམ།
དེའི་དངོས་པོར་བྱེད་པ་མཐར་གྱིས་པའི་མངོན་རྟོགས་སྟོན་ནོ། །རྩ་བ་ལ། བཞེད་ཅེས་དྲང་
ངོ་། །གང་ན། སྦྱིན་པ་དང་། ཤེས་རབ་དང་། བར་དག་གིས་བསྡུས་པ་ཚུལ་ ཁྲིམས།
བཟོད་པ། བརྩོན་འགྲུས། བསམ་གཏན་ཏེ། ཕྱིན་དྲུག་གོ །གསེར་གླིང་པས། བར་དག་
གིས་དྲན་པ་ཉེར་གཞག་སོགས་བསྡུས་ཞེས་པ་ནི། ནོར་བའོ། །སངས་རྒྱས་དང་། སོགས་པ་
ཆོས་ལ་སོགས་རྗེས་དྲན་དྲུག་དང་། ཆོས་ཐམས་ཅད་རང་བཞིན་གྱིས་དངོས་པོ་མེད་པའི་ངོ་བོ་
ཉིད་དུ་རིམ་གྱིས་སྒོམ་པ་རྩེ་སྦྱོར་གྱི་རྗེས་ནས་བསྟན་པ་དེའོ། །ཇི་ལྟར་ན། མཐར་གྱིས་པའི་བྱ་
བ་སྟེ། སྦྱོར་བའོ། །མདོ་ནི། མཐར་གྱིས་བྱ་བ་དང་། མཐར་གྱིས་བསླབ་པ་དང་། མཐར་
གྱིས་སྒྲུབ་པ་རྩོམ་མོ། །ཞེས་སོ། །འགྲེལ་པ་ལ། གསུམ་སྟེ། གང་། གང་དུ། ཇི་ལྟར་བཞེད་
པའོ། །
དང་པོ་ལ་གསུམ་སྟེ། ཕྱིན་དྲུག་དང་། རྗེས་དྲན་དྲུག་དང་། དངོས་མེད་ངོ་བོ་ཉིད་
དོ། །དང་པོ་ནི། སྒྲུབ་པར་བྱེད་ཅེས་དྲང་ངོ་། །གང་ན། ས་བཅུའོ། །གང་གིས་ན། སྦྱིན་.
516



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པའི་ཕར་ཕྱིན་ལ་སོགས་པ་འཁོར་གསུམ་རྣམ་པར་དག་པས་ཕར་ཕྱིན་ཡིན་པར་རབ་ཏུ་ཕྱེ་བ་
དྲུག །རྣམ་པར་ཐམས་ཅད་དུ་མ་ལུས་པར་ཡོངས་སུ་རྫོགས་པས་སོ། །ཇི་ལྟར་ན། ཡང་དག་
པར་ཏེ། རྫོགས་པར་རོ། །འོ་ན། ས་བཅུ་རྫོགས་པ་ལ་ཕར་ཕྱིན་བཅུ་དགོས་པར་བཤད་པ་
དང་འགལ་ལོ། །ཞེ་ན། སྐྱོན་མེད་དེ། ཐབས། སྟོབས། སྨོན་ལམ། ཡེ་ཤེས་ཀྱི་ཕར་ ཕྱིན་
བཞི་ནི། ཡུམ་གྱི་ནང་དུ་འདུས་པའི་ཕྱིར་རོ། །
གཉིས་པ་ལ། སངས་རྒྱས་རྗེས་སུ་དྲན་པ་རྣམ་པ་གསུམ་ནི། དྲན་པ་ཉེ་བར་གཞག་པ་
དང་། སོགས་པ་སྟོབས་ལྔའི་བར་ཡིད་ལ་མི་བྱེད་པར་དྲན་པ་ནི། གོ་རིམ་བཞིན་དུ་ངེས་འབྱེད་
ཆ་མཐུན་དང་། བྱང་ཆུབ་ཡན་ལག་གི་རྣམ་པར་དྲན་པ་མཐོང་ལམ་དང་། འཕགས་པའི་ལམ་
ཡན་ལག་བརྒྱད་པ་དྲན་པ་སྒོམ་ལམ་མཐར་གྱིས་པར་རྗོད་པར་བྱེད་དོ། །ལམ་དྲན་པས་སངས་
རྒྱུས་དྲན་པར་མི་འགྱུར་ཞེ་ན། སྐྱོན་མེད་དེ། ལམ་ཐམས་ཅད་ཆོས་སྐུའི་འཕྲིན་ལས་ཡིན་པས་
ལས་ཀྱི་བྱེད་པ་པོ་དྲན་པར་བྱ་བའི་ཕྱིར་དང་། ལམ་ཇི་ལྟ་བུ་ལས་བྱུང་བར་གྱུར་བ་ལམ་དང་
བཅས་པར་དྲན་པ་ནི། རབ་ཏུ་དང་བའི་རྒྱུ་ཡིན་པའི་ཕྱིར་རོ། །དེའང་དངོས་པོར་ཞེན་ན་
འཆིང་བས་དོན་དམ་པར་དྲན་པ་མེད་པའི་མཚན་ཉིད་ཀྱིས་དེ་དག་དང་ཏིང་ངེ་འཛིན་རྒྱལ་པོ་
ལས་འབྱུང་བ་ལྟར་དྲན་པར་བྱེད་པས་སོ། །དགེ་བ་ནི། ལྟུང་བ་ལས་འཛིན་པས་ཆོས། མི་
དགེ་བ་དང་། ལུང་དུ་མ་བསྟན་པ་ནི། རང་གི་མཚན་ཉིད་འཛིན་པའི་ཆོས། དེ་རྗེས་སུ་དྲན་
པ་ནི། དགེ་བའི་ཆོས་ནི། ཐོག་མར་དགེ་བ་སོགས་དང་། མི་དགེ་བ་ནི། སྤང་བྱར་རམ།
རང་བཞིན་མེད་པ་དང་། ལུང་མ་བསྟན་ནི། དེ་ལ་མི་འཇུག་ཅིང་དགེ་བ་ལ་འཇུག་པར་རོ། །
ཡང་ན། ཆོས་གསུམ་རང་གི་བློ་ལ་རག་ལས་ཀྱི། དོན་དམ་པར་གྲུབ་པ་མེད་དོ། །ཞེས་དྲན་པ་
ལ། དེ་ཡང་དོན་དམ་པར་དྲན་པ་མེད་པའི་མཚན་ཉིད་ཀྱིས་དྲན་པ་སྔར་གྱི་དེ་བཞིན་དུའོ། །
སྔ་མ་དགེ་འདུན་ཉི་ཤུའམ། ཕྱིར་མི་ལྡོག་ཏུ་བསྟན་པ་དེ་བཞིན་དུ་བྱང་སེམས་འཕགས་པ་ཕྱིར་
མི་ལྡོག་པའི་དགེ་འདུན་གྱི་ཐུན་མོང་གི་ཡོན་ཏན་ལེགས་པར་ཞུགས་པ་སོགས་དང་། ཐུན་མོང་
མིན་པའི་ཡོན་ཏན་ཕྱིར་མི་ལྡོག་པའི་ས་རབ་ཏུ་བརྙེས་པ་སོགས་དོན་དམ་པར་དྲན་པ་མེད་པའི་
མཚན་ཉིད་ཀྱིས་རྗེས་སུ་དྲན་པ་དང་། ཚུལ་ཁྲིམས་ནི། འགྱོད་པ་མེད་པས་རྒྱུད་བསིལ་བར་
བྱེད་པའི་ཞེས་སོགས་སོ། །གཏོང་བ་ནི། སྦྱིན་པ་ནི། མཛའ་བཤེས་འཕེལ་བར་བྱེད་པའོ། །
ཞེས་སོགས་དང། ལྷ་ནི། འཕགས་པ་གྲོལ་སྡེ་ལྟར་ན། ལྷར་སྐྱེས་པའི་འཕགས་པ། བོད་
517



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
3
:: 2ལྟར་ན། ལྷན་སྐྱེས། བར་སྣང་། རྣམ་དག །དོན་གྱི་ལྷའམ། ཆོས་བཤེས་ལྟར་ན། རྒྱལ་
ཆེན་རིགས་བཞི་སོགས་ཏེ། ལྷ་ནི། དགེ་བའི་ལས་ཁྱད་པར་ཅན་ལས་གྲུབ་པའོ། །ཞེས་།
སོགས་དང་། འཇམ་དབྱངས་སོགས་ཀྱི་ཡོན་ཏན་དོན་དམ་པར་དྲན་པ་མེད་པའི་མཚན་ཉིད་
ཀྱིས་རྗེས་སུ་དྲན་པ་སྔར་གྱི་དེ་བཞིན་དུའོ། །
གསུམ་པ་ནི། གཟུགས་ལ་སོགས་པ་ཀུན་བྱང་གི་ཆོས་ཐམས་ཅད་དངོས་པོ་མེད་པ་ཆོས་
དབྱིངས་ཀྱི་ངོ་བོ་ཉིད་དུ་མོས་པ་ཡིད་ལ་བྱེད་པས་ཁོང་དུ་ཆུད་ཅིང་། དེ་ཁོ་ན་ཉིད་ཡིད་ལ་བྱེད་
པས་རྟོགས་པ་སྟེ། བཅུ་གསུམ་པོ་གང་ཡིན་པ་དེ་ནིའོ། །གཉིས་པ་ནི། སྐབས་དྲུག་པ་འདིར་
རོ། །གསུམ་པ་ནི། མཐར་གྱིས་པའི་བྱ་བར་བྱམས་པས་བཞེད་པ་ཡིན་ནོ། །བཞི་པ་ལ།
དྲུག་པ་ནི། དང་པོ་ལྔ་ལ་ལྟོས་ནས་སོ། །སྐྱབས་གསུམ་ལ་བརྟེན་ལྷ་རྣམས་དབང་པོར་བཞ
ག །ཚུལ་ཁྲིམས་གཏོང་བ་གཞིར་བཟུང་ཕར་ཕྱིན་དྲུག །དངོས་མེད་ངོ་བོ་ཉིད་དུ་རྟོགས་པའི་
དོན། །རིམ་སྒོམ་བརྟན་བྱེད་གོ་རིམ་སྦྱོར་བ་སྒོམ། །བསྡུ་བའི་ཚིགས་བཅད་དོ། །
བཞི་པ་སྐད་ཅིག་ མའི་སྦྱོར་བ་ བསྟན་ པ་ ལ་གསུམ་སྟེ། འབྲེལ་བཀོད་པའི་
སྐད་ཅིག་མ་རྒྱས་པར་བཤད། སྐབས་བསྡུ་བའོ། །དང་པོ་ལ། ངོ་བོ་དང་།
དབྱེ་བ་གཉིས་སོ། །དང་པོ་ནི། སྒོམ་ཞེས་དྲང་ངོ་། །གང་གིས་ན། མཐར་གྱིས་པའི་མངོན་
རྟོགས་རྣམ་པར་སྒོམ་ཤིང་བསླབ་པ་རྒྱུན་མཐའ་བས་ནིའོ། །གང་གི་ཕྱིར་ན། ཤིན་ཏུ་གོམས་
པ་ལྷུན་གྲུབ་ལ་བརྟན་པ་ཐོབ་པར་བྱ་བའི་ཕྱིར་རོ། །གང་ན། མཁྱེན་གསུམ་བསྡུས་སྒོམ་དེ་
དག་ཉིད་དོ། །ཇི་ལྟར་ན། བྱ་རྫོགས་ཀྱི་སྐད་ཅིག་མ་གཅིག་གིས་སོ། །དེ་ནི་སྐད་ཅིག་མ་
གཅིག་གིས་མངོན་པར་རྫོགས་པར་བྱང་ཆུབ་པར་ཡིན་ནོ། །གཉིས་པ་ནི། སྐད་ཅིག་མ་དེ་
ཡང་ངོ་བོ་གཅིག་ལ་སྤྱིའི་མཚན་ཉིད་ཀྱིས་ཕྱེ་བ་རྣམ་པ་བཞི་ཡོད་པས་སོ། །གཉིས་པ་ལ་བཞི་སྟེ།
རྣམ་སྨིན་མིན་པ་དང་། རྣམ་སྨིན་དང་། མཚན་ཉིད་མེད་པ་དང། གཉིས་སུ་མེད་པའི་སྐད་
ཅིག་མའོ། །དང་པོ་ལ། དོན་དགོད་པ་དང། དེ་ཉིད་དཔེས་སྒྲུབ་པའོ། །
དང་པོ་ལ་གསུམ་ལས། སྔ་འགྲེལ་ནི། སྐད་ཅིག་བཞིའི་དང་པོ་ཟག་བཅས་ཀྱི་ལས་ཀྱི་
རྣམ་སྨིན་མིན་པ་ཉོན་མོངས་པ་དང་། རྣམ་རྟོག་གི་ཟག་པ་མེད་པའི་ཆོས་སྦྱིན་སོགས་ཐམས་
ཅད་སྐད་ཅིག་མ་གཅིག་ལ་རྟོགས་ནས་སྒོམ་པའི་མཚན་ཉིད་ཀྱི་སྐད་ཅིག་མ་གཅིག་པའི་མངོན་
པར་རྫོགས་པར་བྱང་ཆུབ་པའི་སྦྱོར་བ་བསྟན་ནོ། །རྩ་བ་ལ། ཤེས་པར་བྱ་ཞེས་དྲང་ངོ་། །མཚམས་སྦྱར།
་
518



༄༅ །།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
གང་དུ་ན། སྐབས་བདུན་པ་འདིར་ནིའོ། །གང་ན། ལྷའི་བུའི་བདུད་ཐུབ་པའི་བྱང་སེམས་ཀྱི་
རྟོགས་པའོ། །ཇི་ལྟར་ན། སྦྱིན་སོགས་ཟག་མེད་ཡེ་ཤེས་རེ་རེས་ཀྱང་ཟག་མེད་ཀྱི་ཆོས་ཀུན་
བསྡུས་པའི་ཕྱིར་ཟག་མེད་གཅིག་རྟོགས་པའི་སྐད་ཅིག་གཅིག་ལ་ཟག་མེད་ཐམས་ཅད་རྟོགས་
པར་རོ། །མདོ་ནི། སེམས་བསྐྱེད་པ་གཅིག་གིས་ཕྱིན་དྲུག་ཡོངས་སུ་རྫོགས་པར་བྱེད་དོ། །
ཞེས་སོ། །འགྲེལ་པ་ལ། རྒྱུན་མཐའི་ཐུབ་པ་བྱང་སེམས་ཀྱི་རྟོག་པ་མཚན་གཞི། རྣམ་སྨིན་
མིན་པའི་སྐད་ཅིག་གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བའོ། །ཞེས་བྱ་བར་
ངེས་པར་བྱའོ། །རྣམ་སྨིན་མིན་པའི་ཟག་པ་མེད་པའི་ཡེ་ཤེས་གཅིག་རྟོགས་པས་ཟག་མེད་
ཐམས་ཅད་གཅིག་ཅར་རྟོགས་ཏེ་སྒོམ་པ་མཚན་ཉིད་དོ། །དེ་མི་འཐད་དེ། མང་པོར་གཅིག་
འདུའོ། །གཅིག་ཏུ་མང་བ་མི་འདུའོ། །ཞེ་ན། མང་པོར་གཅིག་བསྡུས་པ་འབའ་ཞིག་ཏུ་མ་
ཟད་ཀྱི། འོན་ཀྱང་གཅིག་གིས་མང་པོ་བསྡུས་པའང་ཡོད་པས་བསྡུས་ཞེས་དྲང་ངོ་། །གང་ན།
ན་པ་ལ་སོགས་པ་ནས་དཔེ་བྱད་བཟང་པོ་བརྒྱད་ཅུའི་བར་གྱི་མཚན་ཉིད་ཀྱི་ཟག་མེད་ཀྱི་ཆོས་
རྣམས་སོ། །གང་གིས་ན། སྦྱིན་པ་ལ་སོགས་པའི་ཡེ་ཤེས་དམིགས་པར་བྱ་བའི་སྐད་ཅིག་མ་
གཅིག་པས་སོ། །དེའི་རྒྱུ་མཚན་ནི། དངོས་པོ་སོ་སོར་ཏེ། ཐ་དད་དུ་ངེས་པར་འཛིན་པའི་
ཕྱིན་ཅི་ལོག་དང་བྲལ་བ་ཐ་མི་དད་དུ་རྟོགས་པའི་ངོ་བོ་ཡིན་པའི་ཕྱིར་རོ། །དེ་ལུང་དང་སྦྱར་བ་
ན། ཨཱརྱ་དེ་བའི་གཞུང་ལུགས་ལས། ཆོས་ཀྱི་དབྱིངས་ཀྱི་ངང་གི་ངོ་བོར་གཅིག་པ་ལ་དགོངས་
ནས་དངོས་པོ་གཅིག་གི་ཆོས་ཉིད། དངོས་པོ་ཀུན་གྱི་ངོ་བོ་ཉིད་ཡིན་པས་དངོས་པོ་ཀུན་གྱི་
ཆོས་ཉིད་དངོས་པོ་གཅིག་གི་ངོ་བོ་ཉིད་དུ་འདུས་སོ། །དེའི་ཕྱིར་བློ་གང་གིས་དངོས་པོ་གཅིག་
གི་དེ་བཞིན་ཉིད་མཐོང་བ་དེ་ཡིས། དངོས་པོ་ཀུན་གྱི་ཆོས་ཉིད་དེ་བཞིན་ཉིད་དུ་མཐོང་ཞེས་
འབྱུང་བའི་ཕྱིར་རོ། །
གཉིས་པ་ལ་གསུམ་ལས། སྔ་འགྲེལ་ནི། ཡང་ཇི་ལྟར་ནི། ཟག་མེད་ཡེ་ཤེས་གཅིག་
དམིགས་ན། ཟག་མེད་ཐམས་ཅད་བསྡུས་ནས་རྟོགས་པ་ཡིན་ཞེ་ན། ལོག་པའི་དཔེས་བསྟན་
ནོ། །རྩ་བ་ལ། ཇི་ལྟར་ཏེ། དཔེར་ན། སྐྱེས་བུས་ཟོན་ཆེན་རྒྱུད་ཀྱི་ཟོ་བ་གཅིག་རྡོག་པ་
བས་གཅིག་གིས་བསྐྱོད་པ་ན། ཟོ་བ་ཐམས་ཅད་གཅིག་ཅར་འགུལ་བ་ལྟར། རྒྱུན་མཐར་ཡེ་
ཤེས་གཅིག་རྟོགས་པ་ན། ཡེ་ཤེས་ཐམས་ཅད་སྐད་ཅིག་གཅིག་ལ་ཤེས་པའང་དེ་བཞིན་ནོ། །
འགྲེལ་པ་ལ། མངོན་དུ་བྱེད་དོ། །ཞེས་དྲང་ངོ་། །གང་ན། ཟག་མེད་དུ་རིས་མཐུན་པ་
519



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ཐམས་ཅད་དོ། །རྒྱུ་གང་ལས་ན། སྐད་ཅིག་གཅིག་དང་ལྡན་པའི་ཤེས་རབ་ཀྱིས་ཆོས་ཐམས་
ཅད་རྟོགས་པར་གྱུར་ཅིག་པའི་སྔོན་གྱི་སྨོན་ལམ་གྱི་འཕེན་པ་དང་། ཆོས་དབྱིངས་གཅིག་ཡིན་
པའི་མཐུས་སོ། །ཇི་ལྟར་ན། ཟག་པ་མེད་པའི་ཡེ་ཤེས་གཅིག་དམིགས་ན། དེའི་སྐད་ཅིག་མ་
ཁོ་ན་ལ་སྟེ། དཔེར་ན་ནས་དེ་བཞིན་དུའོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་སྐད་ཅིག་དང་པོ་བསྟན་ནས་གཉིས་
པ་ཟག་མེད་རྣམ་བྱང་གི་ཕྱོགས་འབད་མེད་ལྷུན་གྲུབ་ཏུ་རྣམ་པར་སྨིན་པའི་ཆོས་ཉིད་ཀྱི་གནས་
སྐབས་ས་བརྒྱད་པ་ཡན་ཆད་ཀྱི་ཟག་པ་མེད་པའི་ཆོས་ཐམས་ཅད་སྐད་ཅིག་མ་གཅིག་ལ་རྟོགས་
པའི་མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པར་སྟོན་ནོ། །རྩ་
བ་ནི། རྒྱུན་མཐའི་ཡེ་ཤེས་ཆོས་ཅན། ཡུམ་སྐད་ཅིག་སྦྱོར་ཡིན་ཏེ། གང་གི་ཚེ་ཆོས་དཀར་པོ་
རྣམ་བྱང་ཐམས་ཅད་ཀྱི་རང་བཞིན། ཟག་མེད་ལྷུན་གྲུབ་ཏུ་རྣམ་པར་སྨིན་པའི་ཆོས་ཉིད་ཀྱི་
གནས་སྐབས་དྲི་བྲལ་སྐྱེས་པ་དེའི་ཚེ། དེ་དག་ཐམས་ཅད་སྐད་ཅིག་གཅིག་ལ་རྟོགས་ཏེ་སྒོམ་
པའི་ཕྱིར་རོ། །མདོ་ནི། རྣམ་པར་སྨིན་པ་ལས་བྱུང་བའི་བྱང་ཆུབ་ཀྱི་ལམ་དེས། ལམ་གྱི་རྣམ་
པར་ཤེས་པ་ཉིད་ལ་སྤྱོད་ཅིང་ཆོས་ཐམས་ཅད་ཀྱིས་ཡོངས་སུ་རྫོགས་པ་ཐོབ་ཅེས་སོ། །འགྲེལ་པ་
ལ། རྒྱུན་མཐའི་ཡེ་ཤེས་མཚན་གཞི། ཡུམ་སྐད་ཅིག་མ་གཅིག་པའི་མངོན་པར་རྫོགས་པར་
བྱང་ཆུབ་པར་མཚོན་ནོ། །མཚན་ཉིད་ནི། རྟོགས་ནས་སྒོམ་ཞེས་དྲང་ངོ་། །གང་ན། རྣམ་
པར་སྨིན་པའི་གནས་སྐབས་སུ་གྱུར་པའི་ཟག་མེད་རྣམས་སོ། །ཇི་ལྟར་ན། སྐད་ཅིག་མ་
གཅིག་ཁོ་ན་ལའོ། །གང་གི་ཚེ་ན། དཀར་བའི་ངོ་བོ་ཉིད་སྐྱེས་པ་དེའི་ཚེའོ། །དཀར་ཞེས་
དྲང་ངོ། །གང་ན། རྣམ་པར་བྱང་བའི་ཕྱོགས་རྣམ་པར་སྨིན་པའི་ཆོས་ཉིད་ཀྱི་གནས་སྐབས་
ནིའོ། །ཇི་ལྟར་ན། ས་རྡུལ་གྱི་དྲི་མ་ཐམས་ཅད་བྲལ་བས་སྟོན་ཀའི་ཟླ་བའི་འོད་བཞིན་དུ་ཤིན་
ཏུའོ། །དེའི་རྒྱུ་མཚན་ནི། བྱང་སེམས་ཀྱིས་ཆོས་དབྱིངས་རང་བཞིན་གྱིས་འོད་གསལ་བ་ལ་༡་ལ་གློ་
བུར་གྱི་དྲི་མའི་གཉེན་པོ་བསྒོམས་པས་མི་མཐུན་ཕྱོགས་དྲི་མ་ཐམས་ཅད་དང་བྲལ་བའི་ཕྱིར་
རོ། །
གསུམ་པ་ལ། སྔ་འགྲེལ་ནི། དེ་ལྟར་སྐད་ཅིག་གཉིས་པ་བསྟན་ནས་གསུམ་པ་ཀུན་
བྱང་མཚན་ཉིད་མེད་པར་ཆོས་ཐམས་ཅད་སྐད་ཅིག་མ་གཅིག་ལ་རྟོགས་པའི་མཚན་ཉིད་ཀྱི་
སྐད་ཅིག་མ་སྟོན་ནོ། །རྩ་བ་ལ། རྟོགས་ཞེས་དྲང་ངོ། །གང་ན། ཀུན་བྱང་གི་ཆོས་རྣམས་，
520



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པསོ། །རྒྱུ་གང་ལས་ན། ཕྱིན་ཅི་མ་ལོག་པའི་རྒྱུ་ཆོས་ཀུན་རྨི་ལམ་དང་འདྲ་བར་རྟོགས་པ་ལ་
གནས་ནས་ངོ་བོའི་རྒྱུ་སྦྱིན་སོགས་ཕྱིན་དྲུག་ལ་སྤྱོད་པ་ཡིས་སོ། །ཇི་ལྟར་ན། དོན་རྣམས་རང་
སྤྱིའི་མཚན་ཉིད་མེད་པ་ཉིད་བློ་སྐད་ཅིག་མ་གཅིག་གིས་སོ། །མདོ་ནི། ཆོས་ཐམས་ཅད་
མཚན་ཉིད་མེད་པར་ཤེས་པས་ཕར་ཕྱིན་དྲུག་མཚན་ཉིད་མེད་པར་ཤེས་སོ། །ཞེས་སོ། །
འགྲེལ་པ་ལ། མཚན་ཉིད་མེད་པ་ཉིད་དུ་ཤེས་པས་སྒོམ་ཞེས་དྲང་ངོ། །གང་ན། ཀུན་བྱང་གི་
ངོ་བོ་ཟག་པ་ཡོད་མེད་ཀྱི་ཆོས་རྣམས་སོ། །ཇི་ལྟར་ན། སྦྱིན་པ་ལ་སོགས་པའི་ངོ་བོ་ཉིད་སྟོང་
པ་ཉིད་དུ་ངེས་པར་རྟོགས་པའི་རྣམ་པ་ཅན་གྱི་བློ་སྐད་ཅིག་མ་གཅིག་ཁོ་ནས་ཆོས་ཐམས་ཅད་
ནི་མཚན་ཉིད་དམ་ངོ་བོ་ཉིད་མེད་པའོ། །ཞེས་སོ། །རྒྱུ་གང་ལས་ན། ཉེ་བར་ལེན་པ་འདོད་
འདུན་དང་བཅས་པའི་ཕུང་པོ་ལྔ་དང་། སོགས་པ་སྐྱེ་མཆེད་ལ་སོགས་པ་རྨི་ལམ་གྱི་ངོ་བོ་ཉིད་
དུ་གྱུར་པའི་ཆོས་ཐམས་ཅད་ལ་སྦྱིན་པ་ལ་སོགས་པ་ཕར་ཕྱིན་དྲུག་སྒྲུབ་པས་གནས་པའོ། །
སྐབས་གང་དུ་ན། སྔོན་ཆོས་ཐམས་ཅད་རྨི་ལམ་ལྟ་བུར་གོམས་པས་ཚོགས་གཉིས་རང་གི་རྒྱུད་
ལ་ཉམས་སུ་མྱོང་ཞིང་རྫོགས་པར་བྱས་ནས་རྟོགས་པའི་གནས་སྐབས་ནའོ། །དེ་ནི་མཚན་ཉིད་
མེད་པའི་སྐད་ཅིག་མ་ཡིན་ནོ། །
བཞི་པ་པ་ལ་གསུམ་ལས། སྔ་འགྲེལ་ནི། དེ་ལྟར་སྐད་ཅིག་མ་གསུམ་པ་བསྟན་ནས་བཞི་
པ་གཟུང་འཛིན་གཉིས་སུ་མེད་པའི་མཚན་ཉིད་དུ་ཆོས་ཐམས་ཅད་སྐད་ཅིག་མ་གཅིག་ལ་
རྟོགས་པའི་མཚན་ཉིད་ཀྱི་སྐད་ཅིག་མ་སྟོན་ནོ། །རྩ་བ་ལ། མཐོང་ཞེས་དྲང་ངོ༌། །གང་ན།
ཆོས་རྣམས་ཀྱི་དེ་ཁོ་ན་ཉིད་གཟུང་འཛིན་གཉིས་སུ་མེད་པའོ། །གང་གིས་ན། ཡེ་ཤེས་སྐད་
ཅིག་མ་གཅིག་གིས་སོ། །ཇི་ལྟར་ན། རྨི་ལམ་དང་། དེ་མཐོང་ཤེས་པ་ཉིད། གཉིད་སད་
པའི་གཟུང་འཛིན་གཉིས་ཀྱི་ཚུལ་དུ་མི་མཐོང་བ་ལྟར། ཆོས་ཐམས་ཅད་ཀྱང་དེ་བཞིན་དུའོ། །
མདོ་ནི། ཡུམ་དེ་ལ་གཉིས་སུ་མེད་དེ། གཉིས་སུ་བྱར་མེད་དོ། །ཞེས་སོ། །འགྲེལ་པ་ལ།
མཚོན་བྱ་ནི། སྐད་ཅིག་མ་ཡིན་ནོ། །དེའི་མཚན་ཉིད། རྟོགས་ནས་སྒོམ་ཞེས་དྲང་ངོ། །
གང་གིས་ན། དུས་ཡུན་རིང་མོ་ཞིག་ན་སྒོམ་པ་བར་ཆད་མེད་པར་གཟུང་འཛིན་གཉིས་སུ་སྣང་
བ་སྤོང་བའི་གཉེན་པོ་ལ་གོམས་པ་དབང་དུ་གྱུར་པས་གཟུང་འཛིན་གཉིས་སུ་སྣང་བའི་བག་
ཆགས་དྲུངས་ཕྱུང་བའི་བྱང་སེམས་ཀྱིས་སོ། །གང་གི་ཚེ་ན། གཟུང་བ་དང་འཛིན་པའི་ཚུལ་དུ་
རྨི་ལམ་ལ་གཟུང་བ་དང་། རྨི་ལམ་མཐོང་བ་ལ་འཛིན་པར་མི་མཐོང་བ་རྟོག་པ་སྤངས་པ་དེའི་
521



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
3པཚེའོ། །གང་ན། ཆོས་རྣམས་ཀྱི་དེ་ཁོ་ན་ཉིད་གཉིས་སུ་མེད་པའོ། །ཇི་ལྟར་ན། ཆོས་ཐམས་
ཅད་ཀྱང་རྨི་ལམ་དེ་ལྟ་བུའི་ཆོས་ཉིད་ཡིན་ཞེས་སྐད་ཅིག་མ་གཅིག་ཁོ་ནས་སོ། །གསུམ་པ་ནི།ནི
དང་པོ་དྲུག་ལ་ལྟོས་ནས་བདུན་པའོ། །རྟོགས་བྱ་རྣམ་སྨིན་རྣམ་སྨིན་མིན་པའི་ཆོས། །རྟོགས་
ཚུལ་མཚན་ཉིད་གཉིས་དང་གཉིས་མེད་པར། །རྟོགས་དུས་བྱ་རྫོགས་སྐད་ཅིག་གཅིག་ཉིད་
ལ། །རྟོགས་པ་མཁྱེན་གསུམ་མཐར་ཐུག་སྦྱོར་བ་བསྒོམ། །བསྡུ་བའི་ཚིགས་བཅད་དོ། །
འབྲས་བུ་ཆོས་ཀྱི་ སྐུ་བསྟན་པ། དེ་ལྟར་མཁྱེན་གསུམ་སྦྱོར་བཞིས་བསྒོམས་
པའི་མཐར་ཐུག་ཆོས་སྐུ་ལ་གསུམ་སྟེ། འགྲེལ་བཀོད་པས་མཚམས་སྦྱར། ཆོས་སྐུའི་ཡན་ལག་
རྒྱས་པར་བཤད། སྐབས་བསྡུ་བའོ། །དང་པོ་ནི། སྐད་ཅིག་མ་གཅིག་པའི་མངོན་པར་རྫོགས་
པ་བྱང་ཆུབ་རྣམ་པར་བསྒོམས་པའི་རྗེས་སུ་སྐད་ཅིག་མ་གཉིས་པ་ལ་ཟག་མེད་ཀྱི་ཆོས་བསགས་
པས་སྐུར་མངོན་པར་རྫོགས་པར་བྱང་ཆུབ་པ་ཡིན་ཏེ། དེ་ཡང་ངོ་བོ་ཉིད་ཀྱི་སྐུ་ལ་སོགས་པ་བཞི་
ཡིན་པས་རིམ་པ་ལྟར་སྟོན་ནོ། །གཉིས་པ་ལ་ལྔ་སྟེ། ངོ་བོ་ཉིད་དང་། ཆོས་དང་། ལོངས་
སྤྱོད་རྫོགས་པ་དང་། སྤྲུལ་པའི་སྐུ་དང་། ཆོས་སྐུ་མཛད་པའོ། །
དང་པོ་ལ་གསུམ་ལས། སྔ་འགྲེལ་ནི། སྐུ་བཞིའི་དང་པོའམ་མཆོག་གི་དོན་གྱིས་དང་པོ་
ཆོས་ཅན་ཁྱད་པར་ཅན་རྣམས་ཀྱི་ངོ་བོའམ་ཆོས་ཉིད་དུ་གྱུར་པའི་སྐུ་སྟོན་ནོ། །རྩ་བ་ནི། ཐུབ་
པའི་ཡེ་ཤེས་རྣམས་ཀྱི་ངོ་བོ་ཉིད་ཀྱང་ཡིན་ལ། སྐུ་ཡང་ཡིན་པ་ནི། ཟག་པ་མེད་པའི་ཆོས་བརྒྱ་
ཞེ་བཞི་པོ་གང་དག་ཐོབ་པར་གྱུར་པ་དེ་དག་དྲི་མ་རྣམ་པ་ཀུན་ཏུ་རྣམ་པར་དག་པ་དེ་དག་གི་
རང་བཞིན་ཏེ། ངོ་བོ་ཉིད་སྐྱེ་བ་མེད་པའི་མཚན་ཉིད་ཅན་ནོ། །མདོ་ནི། ཟག་པ་མེད་པའི་
ཆོས་རྨི་ལམ་ལྟ་བུ་དངོས་པོ་དང་མི་ལྡན་པ། དངོས་པོ་མེད་པའི་རང་བཞིན་ཅན། རང་གི་
མཚན་ཉིད་ཀྱིས་སྟོང་པ། རྣམ་པ་ཐམས་ཅད་དུ་ཡོངས་སུ་དག་པར་གྱུར་པ་དེ་དག་ཐམས་ཅད་
ཀྱི་རང་བཞིན་གང་ཡིན་པ་མཚན་ཉིད་གཅིག་པོ་འདི་ལྟ་སྟེ། མཚན་ཉིད་མེད་པ་དེ་ནི་དེ་བཞིན་
གཤེགས་པའོ། །ཞེས་སོ། །འགྲེལ་པ་ལ་གཉིས་ཏེ། ངོ་བོ་ཉིད་སྐུའི་རང་བཞིན་དང། ལྷག་
མ་དེ་ལས་ཐ་དད་དུ་བསྟན་པའོ། །དང་པོ་ནི། ཐུབ་པ་སངས་རྒྱས་བཅོམ་ལྡན་འདས་ཀྱི་ངོ་བོ་
ཉིད་ཀྱི་སྐུ་ནི། ཡེ་ཤེས་དང་སྤངས་པ་གཉིས་ཀྱི་ཆོས་ཉིད་ཡིན་པ་ལ། ཡེ་ཤེས་ནི། དྲན་པ་ཉེ་
བར་གཞག་པ་དང་། ལ་སོགས་པ་རྣམ་མཁྱེན་གྱི་བར་ལོ་ཀ་ལས་འདས་པའི་ཡེ་ཤེས་ཀྱི་བདག་
ཉིད་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་ཟག་པ་མེད་པ་རྣམས་སོ། །སྤངས་པ་ནི། སྒྲིབ་གཉིས་
522



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
མཀྱི་དྲི་མ་རྣམས་གློ་བུར་ཡིན་པ་ཉིད་ཀྱིས་རྣམ་པ་ཐམས་ཅད་དུ་རྣམ་པར་དག་ཅིང་། གདོད་མ་
ནས་རང་བཞིན་གྱིས་དབེན་པའི་མཚན་ཉིད་དུ་གྱུར་པ་སྟེ། ཤེས་སྒྲིབ་སྤངས་པ་གང་དག་ཡིན་
པ་དེ་དག་གི་རང་བཞིན་ཏེ། ངོ་བོ་ཉིད་རང་བཞིན་གྱིས་སྐྱེ་བ་མེད་པའི་ངོ་བོ་ཉིད་འདི། ངོ་བོ་
ཉིད་སྐུ་ཡིན་ཏེ། དེ་ནི། བཅོས་མ་མ་ཡིན་པའི་དོན་གྱིས་ལོ་ཀ་ལས་འདས་པའི་ལམ་མཉམ་
གཞག་རྣམ་པར་མི་རྟོག་པའི་ཡེ་ཤེས་ཀྱིས་འཐོབ་ཀྱི། སུས་ཀྱང་བྱས་པ་མ་ཡིན་པས་ལམ་དེས་
བསྐྱེད་ནས་ཐོབ་པ་མ་ཡིན་ཏེ། ལམ་དེ་སྐྱེད་པ་པོ་མིན་པའི་ཕྱིར་རོ། །འོན་ཀྱང་རྣམ་པར་ཤེས་
པ་སྟེ། ཡེ་ཤེས་སྒྱུ་མ་ལྟ་བུས་ཟག་མེད་ཀྱི་ཆོས་ཐམས་ཅད་ཇི་ལྟ་བ་བཞིན་དུ་རྟོགས་པས་དེ་
རྟོགས་པ་ལ་ཐོབ་པར་བཞག་གོ །གཉིས་པ་ལ། སྐུ་ལྷག་མ་གསུམ་པོ་ཆོས་ཅན། དོན་དམ་
པར་ཆོས་ཉིད་ཀྱི་ངོ་བོ་ཉིད་ཀྱི་སྐུ་དང་ཐ་མི་དད་དེ། ངོ་བོ་ཉིད་སྐུ་དེ་དག་གི་ཆོས་ཉིད་ཡིན་པའི་
ཕྱིར་ཏེ། ལུགས་ལས། གང་ཕྱིར་དྲི་མས་དབེན་པ་དགག་པ་དེ་དབེན་པར་གྱུར་པ་དགག་གཞི་
ཆོས་ཉིད་དེ་ལས་ཐ་མི་དད་པ་ཉིད་དུ་འདོད་ཅེས་འབྱུང་བའི་ཕྱིར་རོ། །ཡང་སྐུ་གསུམ་ཆོས་
ཅན། ངོ་བོ་ཉིད་སྐུ་དང་ཐ་དད་མེད་ཀྱང་ཐ་དད་པར་རྣམ་པར་བཞག་གོ །ཡང་དག་པའི་ཀུན་
རྫོབ་ཏུ་སྣང་བ་ཐ་དད་པའི་ཕྱིར། རང་ཇི་ལྟར་མོས་པས་རབ་ཏུ་ཕྱེ་བ་ནི། ཆོས་སྐུ་སངས་རྒྱས་
རྣམས་ཁོ་ན་དང་། ལོངས་སྐུ་བྱང་ཆུབ་སེམས་དཔའ་འཕགས་པ་ཡན་ཆད་ཁོ་ན་དང་། སྤྲུལ་སྐུ་
ཉན་ཐོས་འཕགས་པ་དང་། ལ་སོགས་པ་སོ་སོ་སྐྱེ་བོ་ལ་སོགས་པའི་སྤྱོད་ཡུལ་དུ་རྣམ་པར་
བཞག་པ་ཡིན་ནོ། །ཞེས་བསྟན་པའི་ཕྱིར་རོ། །
གཉིས་ཉིས་པ་ལ་གསུམ་སྟེ། རང་བཞིན་སྤྱིར་རྣམ་པར་བཞག དེའི་ཁྱད་པར་བཤད་པ།
དེ་ལ་རྩོད་པ་སྤང་བའོ། །དང་པོ་ལ། ཡེ་ཤེས་ངོ་བོ་ཉིད་སྐུ་ལས་ཐ་དད་པའི་སྐུར་བསྟན། ཐ་མི་
དད་པར་འདོད་པ་དགག །ཐ་དད་ལ་རྩོད་སྤོང་ངོ་། །
དང་པོ་ལ་གསུམ་ལས། སྔ་འགྲེལ་ནི། དེ་ལྟར་སྐུ་དང་པོ་བསྟན་ནས་གཉིས་པ་ཆོས་ཀྱི་
སྐུ་སྤྲོས་པ་མེད་པའི་ཡེ་ཤེས་ཀྱི་བདག་ཉིད། ཟག་པ་མེད་པའི་དྲན་པ་ཉེ་བར་གཞག་པ་ལ་སོགས་
པའི་ངོ་བོ། རྩ་བ་ལ། རེ་རེ་ལ་ཡེ་ཤེས་མཐར་ཐུག་པ་ལ་ཆོས་ཀྱི་སྐུ་ཞེས་བརྗོད་པ་ཡིན་ཞེས་སྦྱར་
ཏེ། སྔར་བཤད་པའི་བྱང་ཆུབ་ཕྱོགས་མཐུན་དང་། ཚད་མེད་བཞི་དང་། སྔར་བཤད་པའི་
རྣམ་པར་ཐར་པ་བརྒྱད་དང་། མཐར་གྱིས་གནས་པའི་སྙོམས་འཇུག་དགུའི་བདག་ཉིད་དང་།
ཟད་པར་ས་ལ་སོགས་པ་བཅུའི་བདག་ཉིད་དང་། དམིགས་པ་ཟིལ་གྱིས་གནོན་པའི་སྐྱེ་མཆེད་4
523



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
ནི་རབ་ཏུ་དབྱེ་བས་རྣམ་བརྒྱད་དང་། འོག་ནས་སྟོན་པའི་ཉོན་མོངས་མེད་པ་དང་། སྨོན་
ནས་མཁྱེན་པ་དང་། སྔར་བཤད་པའི་མངོན་ཤེས་དྲུག་དང་། སོ་སོ་ཡང་དག་པར་རིག་པ་བཞི་
དང། རྟེན། དམིགས་པ། ཐུགས་ཡེ་ཤེས་རྣམ་པ་ཐམས་ཅད་དུ་རྣམ་པར་དག་པ་བཞི་དང་།
ཚེ་ལ་དབང་བ་སོགས་དབང་བཅུ་དང་ སྔར་བཤད་པའི་སྟོབས་བཅུ་དང་། མི་འཇིགས་པ་
བཞི་དག་དང་། སྐུ་གསུང་ཐུགས་ཀྱི་སྐྱོན་བསྲུང་བ་མེད་པ་རྣམ་པ་གསུམ་དང་། ཆོས་ཉན་པ་
གུས་མ་གུས་ལ་ཆགས་སྡང་མེད་པའི་དྲན་པ་ཉེར་གཞག་རྣམ་པ་གསུམ་དང་། སེམས་ཅན་གྱི་
དོན་ལ་བསྙེལ་བ་མེད་པའི་ཆོས་ཉིད་དང་། སྒྲིབ་གཉིས་ཀྱི་བག་ཆགས་ཡང་དག་པར་བཅོམ་པ་
དང་། སྐྱེ་བོ་ལ་ཐུགས་རྗེ་ཆེན་པོ་དང་། ཐུབ་པ་ཁོ་ན་ཡོད་པའི་ཆོས་མ་འདྲེས་པ་བཅོ་བརྒྱད་
སྔར་བཤད་པ་གང་ཡིན་དང་། རྣམ་མཁྱེན། ལམ་ཤེས། གཞི་ཤེས་རྣམས་སོ། །དང་ནི།
ཟླས་དབྱེའོ། །མདོ་ནི། ཟག་པ་མེད་པའི་ཆོས་དེ་དག་ཀྱང་གང་ལགས། བཅོམ་ལྡན་འདས་
ཀྱིས་བཀའ་སྩལ་པ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང། ཞེས་པ་ནས། རྣམ་
པ་ཐམས་ཅད་མཁྱེན་ཉིད་དང་། ལམ་གྱི་རྣམ་པ་ཤེས་པ་ཉིད་དང་། ཐམས་ཅད་ཤེས་པ་ཉིད་
དེ། རབ་འབྱོར། འདི་དག་ནི། ཟག་པ་མེད་པའི་ཆོས་ཐམས་ཅད་ཅེས་བྱའོ། །ཞེས་སོ། །
འགྲེལ་པ་ལ། རྣམ་པར་བཤད་པའི་དྲན་པ་ཉེ་བར་གཞག་པ་ལ་སོགས་པ་ནས་འཕགས་པའི་
ལམ་ཡན་ལག་བརྒྱད་པའི་བར་བྱང་ཆུབ་ཀྱི་ཕྱོགས་རྣམས་ཀྱི་འབྲས་བུའི་ཆ་དང་། སྔ་མ་འཇུག་
སྒྲུབ་ཏུ་བཤད་པ་བཞིན་དུ་བྱམས་པ་ལ་སོགས་པ་ཚངས་པའི་གནས་པ་ 
རྣམས་དང་། ནང་
གཟུགས་ཅན་དང་གཟུགས་ཅན་མ་ཡིན་པར་འདུ་ཤེས་པས་ཕྱི་རོལ་གྱི་གཟུགས་རྣམས་ལ་ལྟ་བ་
ཞེས་བྱ་བ་གཉིས་དང་། སྡུག་པའི་རྣམ་པར་ཐར་པ་ལུས་ཀྱིས་མངོན་སུམ་དུ་བྱས་ཏེ་རྫོགས་པར་
བྱས་ནས་གནས་པ་ཞེས་བྱ་བ་གཅིག་དང་། ནམ་མཁའི་དང་། རྣམ་པར་ཤེས་པ་དང་། ཅི་
ཡང་མེད་པ་དང་། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཅེས་བྱ་བ་བཞི་དང་། འདུ་
ཤེས་དང་ཚོར་བ་འགོག་པ་ཞེས་བྱ་བ་གཅིག་སྟེ། དེ་ལྟར་རྣམ་པར་ཐར་པ་བརྒྱད་དང་།
གཟུགས་ཀྱི་ཁམས་ཀྱི་བསམ་གཏན་བཞི་དང་། གཟུགས་མེད་པའི་སྙོམས་པར་འཇུག་པ་བཞི་
དང་། འགོག་པའི་སྙོམས་པར་འཇུག་པ་སྟེ། དགུ་ནི། ངོ་བོ་ཞི་གནས་ལྷག་མཐོང་ངོ། །ཟད་
པར་ལ་བདུན་ཏེ། དབྱེ་བ་དང་། རྟེན་དང་། སྦྱོང་ཚུལ་དང་། གྲུབ་པའི་ཚད་དང་། ། མཚན་
མ་དང། བྱེད་པ་དང་། སྐྱེ་མཆེད་གཞན་ལ་ཟད་པར་མི་འཇོག་པའི་རྒྱུའོ། །དང་པོ་ནི། ཟད་.:
༔
...
524
::



༄༅།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
པར་ས་དང་། ཆུ་དང་། མེ་དང་། རླུང་དང་། སྔོན་པོ་དང་། སེར་པོ་དང་། དམར་པོ་དང་།
དཀར་པོ་དང་། ནམ་མཁའ་དང་། རྣམ་པར་ཤེས་པ་ཞེས་བྱ་བ་ཟད་པར་བཅུ་ནི། ངོ་བོ་ཞི་
ལྷག་གཉིས་སུ་ཐོགས་མེད་ཀྱིས་བཤད་དོ། །དབྱིག་གཉེན་གྱིས། བརྒྱུད་མ་ཆགས་པའི་དགེ་བ།
གཉིས་གཟུགས་མེད་ཀྱིས་དགར་པར་འཆད་དོ། །ཟད་པར་བཅུའོ་བརྒྱད་མ་ཆགས། །ཞེས་
སོ། །གཉིས་པ་ནི། བསམ་གཏན་བཞི་པ་བའི་དངོས་གཞི་དག་པ་ལ་བརྟེན་ནོ། །གསུམ་པ་
ནི། སའི་སྦྱོང་ཚུལ་ནི། བསམ་གཏན་ལ་བརྟེན་ནས་དམིགས་པའི་རྟེན་མེད་པར་སྦྱོར་བའི་
དུས་སུ་སས་ཤེས་བྱ་ཐམས་ཅད་ལ་ཁྱབ་པའི་མོས་པ་ཡིད་ལ་བྱེད་པ་སྔོན་དུ་བཏང་ནས། དངོས་
གཞིའི་དུས་སུ་ས་ཞེས་པའི་མིང་ཙམ་ལ་དམིགས་ནས་གོམས་པར་བྱེད་པའོ། །གཞན་རྣམས་
ནི། རིམ་པ་ལྟར་སྣོད་ཆུ་གཙང་མས་བཀང་བ་དང་། མེ་སྦར་བ་དང་། རླུང་ལུས་ལ་འཕོག་པ་
དང་། ཚོན་སྔོན་པོས་དཀྱིལ་འཁོར་བྱས་པ་དང་། སེར་པོ་དང་། དམར་པོ་དང་། དཀར་
པོས་བྱས་པ་དང་། མཐོ་གང་སོར་བཞི་ཙམ་པའི་བུ་ག་ནམ་མཁའ་དང་། བུམ་པའི་ནང་དུ་
མར་མེ་བཞག་པའི་འོད་རྩིག་ངོས་ལ་ཕོག་པ་རྣམས་དམིགས་པའི་རྟེན་དུ་བྱས་ཏེ། བསམ་
གཏན་ལ་བརྟེན་ནས་སྦྱོར་བའི་དུས་སུ་ཆུ་ལ་སོགས་པས་ཤེས་བྱ་ཐམས་ཅད་ལ་ཁྱབ་པར་མོས་པ་
ཡིད་ལ་བྱེད་པ་སྔོན་དུ་བཏང་ནས། དངོས་གཞིའི་དུས་སུ་ཆུ་ཞེས་པ་ལ་སོགས་པའི་མིང་ལ་
དམིགས་ནས་གོམས་པར་བྱེད་པའོ། །བཞི་པ་ནི། དམིགས་པ་བརྟེན་དུ་བྱས་པ་མཐོང་བ་ན།
ཇི་ལྟར་མོས་པ་བྱས་པ་བཞིན་དུ་ས་ལ་སོགས་པས་ཤེས་བྱ་ཐམས་ཅད་ལ་ཁྱབ་པར་སྣང་བའོ། །
ལྔ་པ་ལ། འཛིན་པའི་མཚན་མ་ནི། ཆུ་ལྦུ་བ་ཅན་དང་། མེ་དུ་བ་འཐུལ་བ་དང་།
རླུང་རླངས་པ་འཐུལ་བ་ལྟ་བུ་དང་། སྔོན་པོ་ལ་སོགས་མེ་ཏོག་སྔོན་པོ་དང་། གེ་སར་མེད་པའི་
སྔོན་པོ་སོགས་དང་། རྩིག་པའི་མཐའི་བུ་ག་སོགས་དང་འདྲ་བར་གྱུར་པ་སྐྱེད་ཀྱང་མི་འཕེལ་བ་
དང་། ས་ལ་སྐྱེས་པའི་དཀྱིལ་འཁོར་དང་འདྲ་བ་སོགས་ཏེ། མ་གྲུབ་པའི་རྟགས་སོ། །ནམ་
མཁའ་ལ་གནས་པའི་ནོར་བུའི་རླུང་ཡབ་ལྟ་བུ་དང་། ནམ་མཁའ་ལ་གནས་པའི་ཝ་བ་དམར་པོ་
ལྟ་བུ་དང་། འདུག་པ་ལྟར་མི་གཡོ་བ་དང་། དཀྱིལ་འཁོར་ལས་འཕགས་ནས་ནམ་མཁའ་ལ་
ནོར་བུའི་རླུང་ཡབ་ལྟར་སྣང་བ་དང་། ནམ་མཁའི་དཀྱིལ་འཁོར་ལྟ་བུར་གྱུར་ནས་གནས་ཤིང་
བསྐྱེད་ནས་འཕེལ་བ་དང་། སྣང་བའི་ཚོགས་སྟུག་པོ་རབ་ཏུ་དང་བ་རྣམས་སྣང་བའི་མཚན་མ་
སྟེ། གྲུབ་པའི་རྟགས་སོ། །སའི་མཚན་མ་མ་བཤད་དོ། །དྲུག་པ་ནི། རིམ་པ་ལྟར། ཆུ་སར་
525



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
སོ
གསྤྲུལ་ནས་གོམས་པ་འདོར་བ་སོགས་དང། ས་ཆུར་སྤྲུལ་ནས་བྱི་ཟུལ་བྱེད་པ་སོགས་དང་།
ཕུང་པོ་སྦྱོང་བ་སོགས་དང་། རླུང་ལྟར་མགྱོགས་པར་འགྲོ་བ་སོགས་དང༌། བཻ་ཌཱུརྱ་སྔོན་པོ
དང་། གསེར་དང་། པདྨ་རཱ་ག་དང་། ཤེལ་གྱི་ས་གཞིར་བསྒྱུར་བ་ལ་སོགས་པ་དང་། རྩིག་པ་
སོགས་ལ་ཐོགས་མེད་དུ་འགྲོ་བ་དང༌། རྨུགས་པ་དང་། གཉིད་རྒྱང་རིང་དུ་བྱེད་པ་ལ་སོགས་
པའོ། །བདུན་པ་ནི། གཟུགས་མེད་ཅི་ཡང་མེད་པ་དང་། སྲིད་རྩེ་གཉིས་ལ་ཟད་པར་མི་
གཞིག་སྟེ། སེམས་ནང་དུ་འདུས་ཤིང་མི་གསལ་བའི་ཕྱིར། དབང་པོ་ལྔ་ལ་མི་གཞག་སྟེ། ཕྱི་
རོལ་དུ་སྤྲོ་བར་མི་ནུས་པའི་ཕྱིར་རོ། །དྲི་རོ་གཉིས་ལ་མི་གཞག་སྟེ། གཟུགས་ཁམས་སུ་ཁྱབ་
པར་སྤྲོ་མི་ནུས་པའི་ཕྱིར་རོ། །སྒྲ་ལ་མི་གཞིག་སྟེ། རྒྱུན་མེད་པའི་ཕྱིར་རོ། །འཕགས་པས།
རྒྱུན་མི་ཆད་པར་ཁྱབ་པར་སྤྲོ་བས་ཟད་པར་གྱི་སྐྱེ་མཆེད་ཅེས་སོ། །དེ་དག་ཉན་རང་རང་དོན་
དུ་སྒོམ་ཞིང་རིང་ལ་སྒྲུབ་བོ། །བྱང་སེམས་གཞན་དོན་དུ་ཡིད་ལ་བྱེད་ཅིང་རང་གཞན་གཉིས་ཀ་
ལ་སྒྲུབ་བོ། །ཟིལ་གནོན་ནི། ནང་གཟུགས་སུ་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་ཁ་
དོག་བཟང་པོ་དང་། ཁ་དོག་ངན་པ་རྣམས་ལ་ལྟ་ཞིང་། གཟུགས་དེ་དག་ཟིལ་གྱིས་མནན་
ནས་ཤེས། ཟིལ་གྱིས་མནན་ནས་མཐོང་སྟེ། དེ་ལྟར་འདུ་ཤེས་པ་འདི་ནི། ཟིལ་གྱིས་གནོན་
པའི་སྐྱེད་མཆེད་དང་པོའོ། །དེ་བཞིན་དུ་ཕྱི་རོལ་གྱི་གཟུགས་ཆེན་པོ་ལ་སྦྱར་བ་གཉིས་པ།
ནང་གཟུགས་མེད་པར་འདུ་ཤེས་པས་སོ་སོར་ཆུང་ངུ་ལ་སྦྱར་བ་གསུམ་པ། ཆེན་པོ་ལ་སྦྱར་བ་
སྟེ། བཞི་དང་། དེ་ལ་གཟུགས་ཆུང་ངུ་ནི། བཅུད་ཀྱི་སེམས་ཅན་ནོ། །བཟང་ངན་ནི། ལྷ་
མིའི་འོ། །ཤེས་པ་ནི། ཞི་གནས་ཀྱིས་སོ། །མཐོང་བ་ནི། ལྷག་མཐོང་གིས་སོ། །ཆེན་པོ་ནི།
སྣོད་ཀྱི་གཟུགས་སོ། །བཟང་ངན་ནི། མཛེས་མི་མཛེས་སོ། །དང་པོ་གཉིས་པོ་ནི། གཟུགས་
ཅན་གཟུགས་ལ་ལྟ་བའི་རྣམ་ཐར་རོ། །ནང་གཟུགས་མེད་པར་འདུ་ཤེས་པས་ཕྱི་རོལ་གྱི་
གཟུགས་སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་རྣམས་ལ་
ལྟ་སྟེ། དཔེར་ན། ཟར་མའི་མེ་ཏོག་གམ། ཡུལ་ཝ་ར་ཎཱ་སིའི་རས་ཕུན་སུམ་ཚོགས་པ་སྔོན་
པོ། །ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་དེ་བཞིན་དུ། ནང་
གཟུགས་མེད་པར་འདུ་ཤེས་པས་སྔོན་པོ་སོགས་ལ་ལྟ་ཞིང་གཟུགས་དེ་དག་ཟིལ་གྱིས་མནན་
ནས་ཤེས། ཟིལ་གྱིས་མནན་ནས་མཐོང་སྟེ། དེ་ལྟ་བུར་འདུ་ཤེས་པ་འདི་ནི། ལྔ་པའོ། །དེ་
བཞིན་དུ་སེར་པོ་དོང་ཀའི་མེ་ཏོག་དང་སྦྱར་བ་དྲུག་པ། དམར་པོ་བནྡྷ་ཛི་བ་ཀའི་མེ་ཏོག་དང་
526



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
སྦྱར་བ་བདུན་པ། དཀར་པོ་སྐར་མ་པ་སངས་དང་སྦྱར་བ་བརྒྱད་པའོ། །དེ་ལ་སྔོན་པོ་་པོ་ནི།
སྤྱིར་བསྟན་པའོ། །ཁ་དོག་སྔོན་པོ་ནི། ལྷན་སྐྱེས་སོ། །སྔོན་པོ་ལྟ་བུར་སྟོན་པ་ནི་སྦྱར་བའི་
འོ། །འོད་སྔོན་པོ་བྱུང་བ་ནི། གཉིས་ཀའི་འོད་འཕྲོ་ཞིང་མདངས་གསལ་བའོ། །མེ་ཏོག་ནི་
ལྷན་སྐྱེས་ཀྱི་དཔེའོ། །རས་ནི། སྦྱར་བའི་དཔེའོ། །ཟིལ་གྱིས་མནན་ནས་ཤེས་ཞེས་བྱ་བ་ནི།
དབང་བསྒྱུར་ནས་སོ། །དེ་ལྟར་འདུ་ཤེས་པ་ནི། ཟིལ་གྱིས་གནོན་ནམ་མནོན་ཡང་རུང་སྟེ།
དེ་ལ་མངོན་པའི་ང་རྒྱལ་མེད་པའོ། །དེ་བཞི་ནི། ཁྱད་པར་སྡུག་པའི་རྣམ་ཐར་ལས་བྱུང་ཞིང་།
ཁྱད་པར་ནི། རྣམ་ཐར་གྱིས་སྒྲིབ་པ་ལས་ཐར་པར་བྱེད། ཟད་པར་གྱིས་དམིགས་པས་ཁྱད་
པར་བྱེད་དེ། ཟིལ་གནོན་གྱིས་དམིགས་པ་ལ་དབང་བསྒྱུར་ལ། ཐམས་ཅད་ངོ་བོ་ཞི་ལྷག་གོ །
ཁྱོད་ཀྱི་མཁྱེན་པས་ཤེས་བྱ་ཁྱབ། །ཐུབ་པས་སྒྲིབ་ཀུན་ངེས་པར་བཅོམ། །ལོ་ཀ་ཐམས་ཅད་
ཟིལ་གྱིས་གནོན། །ཐུགས་གྲོལ་ཁྱོད་ལ་ཕྱག་འཚལ་ལོ། །ཞེས་སོ། །བསམ་གཏན་ལ་བརྟེན་
པ་གང་ཟག་ཕ་རོལ་གྱི་རྒྱུད་དུ་གཏོགས་པའི་ཉོན་མོངས་པའི་དགྲའི་རྒྱུན་དྲུངས་འབྱིན་པའི་ཏིང་
ངེ་འཛིན་ཅེས་བྱ་བ་གང་ཡིན་པ་ཉོན་མོངས་པ་མེད་པ་ཏིང་ངེ་འཛིན་དང་། ཤེས་རབ་བོ། །
བསམ་གཏན་ལ་བརྟེན་ནས་ཡང་དག་པར་མཚན་མ་ཐམས་ཅད་དང་བྲལ་ཞིང་། ཆགས་པ་
བཅོམ་པའི་ཐེ་ཚོམ་སེལ་བར་མཛད་པ་འདི་ཤེས་པར་གྱུར་ཅིག་གི་སྨོན་ལམ་གྲུབ་པར་འཁོར་བ་
ཇི་སྲིད་པ་དང་། རྣམ་པར་གྲོལ་བ་ཇི་སྲིད་པའི་གནས་སྐབས་སུ་འཇུག་པ་ཞེས་བྱ་བ་སྨོན་
གནས་མཁྱེན་པ། ངོ་བོ་ཤེས་རབ་དང་། ཏིང་ངེ་འཛིན་ནོ། །སྔར་གདམས་ངག་ཏུ་བཤད་
པའི་མངོན་པར་ཤེས་པ་དྲུག་དང་། རྣམ་པར་བཤད་པའི་སོ་སོ་ཡང་དག་པར་རིག་པ་བཞི་ངོ་བོ་
ཤེས་རབ་དང་། ཏིང་ངེ་འཛིན་ནོ། །འདི་ཡན་ཆད་ཉན་ཐོས་ལའང་ཅུང་ཟད་ཡོད་དོ། །རྟེན་
ལུས་འདོར་ལེན་ལ་མངའ་བརྙེས་པ་དང་། དམིགས་པ་སྤྲུལ་པ་དང་བསྒྱུར་བ་ལ་མངའ་བརྙེས་
པ་དང་། ཐུགས་ཏིང་ངེ་འཛིན་ལ་མངའ་བརྙེས་པ་དང། ཡེ་ཤེས་ཇི་ལྟ་ཇི་སྙེད་པ་མཁྱེན་པ་ལ་
མངའ་བརྙེས་པ་སྟེ། ངོ་བོ་ཞི་གནས་དང་ལྷག་མཐོང་ངོ་། །ཚེ་ལ་དབང་བ་ནི། ཚེའི་འདུ་བྱེད་
བྱིན་གྱིས་བརླབས་ནས་ཇི་ལྟར་འདོད་པ་བཞིན་གནས་པའོ། །སེམས་ལ་དབང་བ་ནི། ཇི་
ལྟར་འདོད་པ་བཞིན་ཏིང་ངེ་འཛིན་ལ་སྙོམས་པར་འཇུག་གོ །ཡོ་བྱད་ལ་དབང་བ་ནི། ནམ་
མཁའ་མཛོད་ལ་མངའ་བརྙེས་པས་སེམས་ཅན་རྣམས་ལ་ནོར་གྱི་ཆར་འབེབས་ནུས་པའོ། །
འོན་ཀྱང་འགའ་ཞིག་ལ་མི་སྦྱིན་པ་ནི། བྱིན་ན་ཉེས་པར་འགྱུར་བའི་ཕྱིར་ཏེ། ཐོགས་མེད་ཀྱིས།
527



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ལས་དང་སྒྲིབ་དང་མངོན་གྱུར་དང་། །གསོག་དང་གནོད་བྱེད་མཐོང་བའི་ཕྱིར། །བྱང་ཆུབ་
སེམས་དཔའ་རྣམས་ཀྱིས་ནི། །སེམས་ཅན་ལོངས་སྤྱོད་མི་ཐོབ་བརྗོད། །ཅེས་སོ། །མདོ་ལས།
བློ་གྲོས་སྤངས་པ་རྣམས་ལ་ནོར་མེད་དགེ་འགྱུར་ཏེ། །དབུལ་གྱུར་ཉིད་ནི་བླ་ཡི་སྡིག་སྤྱོད་དེ་ལྟ་
མིན། །ཞེས་སོ། །དེ་གསུམ་སྦྱིན་པའི་བདག་འབྲས་སོ། །ལས་ལ་དབང་བ་ནི། ཁམས་དང་།
ས་དང་། སྐྱེ་གནས་དང་། འགྲོ་བ་དང་། གནས་སྐབས་གཞན་དུ་མྱོང་བར་འགྱུར་བའི་ལས་
གཞན་དུ་བསྒྱུར་བའོ། །བསམ་གཏན་ལས་མ་ཉམས་བཞིན་དུ་འདོད་པར་སྐྱེ་བའམ། ལོ་ཀའི་
ཁམས་ཐམས་ཅད་དུ་སྐྱེ་བ་ཀུན་ཏུ་སྟོན་པ་སྐྱེ་བ་ལ་དབང་བ་སྟེ། ཚུལ་ཁྲིམས་ཀྱི་འབྲས་བུའོ། །
ས་ལ་སོགས་པ་གསེར་ལ་སོགས་པར་མོས་པ་བཞིན་དུ་བསྒྱུར་ནུས་པའམ། སངས་རྒྱས་མང་པོ་
སྟོན་ནུས་པ་མོས་པ་ལ་དབང་བ་སྟེ། བཟོད་འབྲས་སོ། །བརྩོན་འགྲུས་ཀྱི་འབྲས་བུ་སྨོན་ལམ་
ལ་དབང་བ་ནི། རང་གཞན་གྱི་དོན་སྒྲུབ་པའི་སྨོན་ལམ་རྒྱ་ཆེན་པོ་ཇི་ལྟར་སྨོན་པ་བཞིན་འགྲུབ་
པའོ། །བསམ་གཏན་གྱི་འབྲས་བུ་རྫུ་འཕྲུལ་ལ་དབང་བ་ནི། སེམས་ཅན་འདུན་པའི་ཕྱིར་དུ་
མངོན་ཤེས་ལྔས་བསྡུས་པའི་རྫུ་འཕྲུལ་དུ་མ་སྟོན་ནུས་པའོ། ། ཡུམ་གྱི་འབྲས་བུ་ཡེ་ཤེས་ལ་
དབང་བ་ནི། འདོད་པ་བཞིན་སོ་སོ་ཡང་དག་པར་རིག་པ་ལ་སོགས་པ་མངོན་དུ་བྱེད་ནུས་
པའོ། །ཆོས་ལ་དབང་བ་ནི། ཡན་ལག་བཅུ་གཉིས་ཇི་ལྟར་རིགས་པར་སེམས་ཅན་རྣམས་ལ་
མིང་ཚིག་ཡི་གེའི་ཚོགས་གཞན་དང་གཞན་གྱིས་བསྟན་ནས་སེམས་ཚིམ་པར་བྱེད་ནུས་པ་སྟེ།
དབང་བཅུ་ས་བརྒྱད་པ་ནས་ཡོད་པར་བཤད་དོ། །སྔར་རྣམ་པར་བཤད་པའི་སྟོབས་བཅུ་དང་།
མི་འཇིགས་པ་བཞི་དང་། དེ་བཞིན་གཤེགས་པའི་སྐུ་དང་། གསུང་དང་། ཐུགས་ཀྱི་སྤྱོད་པ་
ཡོངས་སུ་དག་པས། དེ་བཞིན་གཤེགས་པས་འདི་ལ་ཕྱིན་ཅི་ལོག་གིས་ཀུན་ནས་བསླངས་པའི་
སྐུ་གསུང་ཐུགས་ཀྱི་ཀུན་ཏུ་སྤྱོད་པ་མུ་སྟེགས་ལ་སོགས་གཞན་གྱིས་ཡོངས་སུ་ཤེས་ཀྱིས་དོགས་
པའི་བསྙེངས་པ་སྟེ། འཇིགས་པས་བཅབ་པ་སྟེ། གསང་བར་བྱའོ། །སྙམ་པའི་དགོངས་པ་མི་
མངའ་བ་ཞེས་བྱ་བ་བསྲུང་བ་མེད་པ་རྣམ་པ་གསུམ་དང་། སྟོན་པ་ཐུགས་བརྩེ་བ་ཅན་ཆོས་
སྟོན་པ་ན། གུས་པས་ཉན་པར་འདོད་པ་དག་ལ་གོ་རིམ་བཞིན་དུ་རྗེས་སུ་ཆགས་པས་དབེན་པ་
ཁོ་ནར་ཤེས་བཞིན་དུ་བཏང་སྙོམས་སུ་དྲན་པ་དང་ལྡན་པར་གནས་སོ། །དེ་བཞིན་དུ་གུས་
པས་ཉན་པར་མི་འདོད་པ་དག་ལ་ཁོང་ཁྲོ་བས་དབེན་པ་དང་། ཕྱེད་གུས། ཕྱེད་མ་གུས་
གཉིས་ཀ་དག་ལ་ཆགས་སྡང་གཉིས་ཀས་དབེན་པ་ཁོ་ནར་བཏང་སྙོམས་སུ་དྲན་པ་དང་ལྡན་
528



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པར་གནས་སོ། །ཞེས་བྱ་བ་དྲན་པ་ཉེ་བར་གཞག་པ་རྣམ་པ་གསུམ་དང་། སེམས་ཅན་གྱི་དོན་
མཛད་པའི་དུས་ལས་སྐད་ཅིག་ཀྱང་མི་འདའ་བས་མཛད་པ་འབྲས་བུ་ཡོད་པའི་མཚན་ཉིད་ཅེས་
བྱ་བ་བསྙེལ་བ་མི་མངའ་བའི་ཆོས་ཉིད་དང་། ཉོན་མོངས་དང་། ཤེས་བྱའི་སྒྲིབ་པ་སྤངས་
བཞིན་དུ་མ་སྤངས་པ་ལྟ་བུར་སྤྱོད་པ་འབྱུང་བ་ནི། བག་ལ་ཉལ་གྱི་ངོ་བོ་དེའི་རྒྱུའམ། ས་བོན་
ཐུབ་པས་སྤངས་པས་བག་ཆགས་ཡང་དག་པར་བཅོམ་པ་དང་། སྐྱེ་བོ་མཐའ་དག་ལ་ཉིན་
མཚན་དུས་དྲུག་ཏུ་སུ་ནི་སྨིན། སུ་ནི་མ་སྨིན། སུ་ནི་མངོན་མཐོའི་སྣོད་ཅེས་སོགས་ཀྱིས་རྟག་
ཏུ་ཕན་པའི་བསམ་པས་གཟིགས་པ་ཉིད་ཅེས་བྱ་བ་སྐྱེ་བོ་ལ་ཐུགས་རྗེ་ཆེན་པོ་ཉིད་དང་། རྣམ་
པར་བཤད་པའི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། རྣམ་པ་ཐམས་ཅད་མཁྱེན་
པ་ཉིད་དང་། རྩི་བར་དང་ཞེས་བྱ་བའི་སྒྲས་བསྡུས་པ་དང་། ལམ་ཤེས་པ་ཉིད་དང་།
སོགས་པ་གཞི་ཤེས་སྔར་བཤད་པ་དག་ཀྱང་ཡིན་ཏེ། བྱང་ཆུབ་ཀྱི་ཕྱོགས་དང་མཐུན་པ་ལ་
སོགས་ཚད་མེད་པ་བཞི་ལ་སོགས་པ་ཕྱིན་ཅི་ལོག་གི་སྤྲོས་པ་མེད་པའི་ཡེ་ཤེས་ཀྱི་བོདག་ཉིད།
ཟག་བཅས་ཐམས་ཅད་གནས་གྱུར་པས་ཟག་མེད་དུ་གྱུར་པ་ཐམས་ཅད་ཀྱང་ངོ་བོ་ཉིད་ཀྱི་སྐུ་
ལས་གཞན་ཆོས་ཀྱི་སྐུར་མངོན་པར་རྫོགས་པ་ཡིན་ནོ། །ཞེས་བྱ་བ་ནི། མཁན་པོ་རྣམ་སྣང་
ངམ། ཡེ་ཤེས་ཟླ་བ་ལ་སོགས་ཁ་ཅིག་གི་དམ་བཅའོ། །
གཉིས་པ་ལ་གཉིས་ལས། འདོད་པ་བརྗོད་པ་ནི། འཕགས་པ་གྲོལ་སྡེ་ལ་སོགས་པ་
གཞན་དག་ནི། ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་
ཀུན་རྣམ་དག་པ། །དེ་དག་རང་བཞིན་མཚན་ཉིད་ཅན། །ཞེས་བྱ་བའི་ཚིགས་བཅད་ཀྱི་སྒྲ་ཇི་
ལྟ་བ་བཞིན་ཉིད་དུ་སངས་རྒྱས་ཀྱི་ས་ན་ལོ་ཀ་ལས་འདས་པའི་ཟག་པ་མེད་པའི་ཆོས་རྣམས་ཡོད་
པ་ཁོ་ནར་ཁས་བླངས་ནས་ངོ་བོ་ཉིད་སྐུ་ནི། ཟག་མེད་ཀྱི་ཆོས་དེ་དག་གི་རང་བཞིན་སྐྱེ་བ་མེད་
པའི་མཚན་ཉིད་ཅན་ངོ་བོ་ཉིད་སྐུ་ཡིན་པར་འདོད་དེ། ཟག་མེད་ཀྱི་ཆོས་ཉིད་ངོ་བོ་ཉིད་སྐུ་ཡིན་
ན། དེའི་ཆོས་ཅན། ཆོས་ཀྱི་སྐུ་གང་དག་གི་རང་བཞིན་ཅན། ངོ་བོ་ཉིད་ཀྱི་སྐུའི་མཚན་ཉིད་
ཅན་ཡིན་པའི་ཟག་པ་མེད་པའི་ཆོས་དེ་དག་ཀྱང་གང་དག་གཅིག་ཡིན་ཞེ་ན། དེའི་ལན་དུ་ཆོས་
ཅན་སྟོན་པ། བྱང་ཆུབ་མཆོག་མཐུན་ཚད་མེད་དང་། །ཞེས་བྱ་བའི་ཚིག་ལེའུར་བྱས་པ་ལ་
འཇུག་པར་བྱེད་དོ། །འོ་ན། ཆོས་སྐུ་ཞེས་བརྗོད་པ་ཡིན་ཞེས་པ་དང་འགལ་ལོ། །ཞེ་ན།
ཟག་མེད་དེ་ཉིད་ཀྱང་། དྷརྨ་ཏཱ་ཀཱ་ཡ་ཞེས་བྱ་བ་ཆོས་ཉིད་ཀྱི་སྐུ་ཡིན་པ་ལས། སྡེབ་སྦྱོར་གྱི་
529



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
..དབང་གིས་ངོ་བོའི་རྐྱེན་ཏཱ་ཕྱིས་ཏེ། མི་མངོན་པར་བྱས་ནས་དྷརྨ་ཀཱ་ཡ་ཞེས་བྱ་བ་ཆོས་ཀྱི་སྐུ་
ཞེས་བསྟན་ཏོ། །ཞེས་རྣམ་པར་བཤད་ནས། གཞན་དུ་ན། ངོ་བོ་ཉིད་བཀག་པར་འགྱུར་
ཞིང་། འདུས་བྱས་སུ་འགྱུར་རོ། །ཞེས་སོ། །གཉིས་པ་དེ་དགག་པ་ནི། སྐུ་བཞིར་འདོད་པ་
གཞན་དག་ན་རེ། རྣལ་འབྱོར་པའི་ཀུན་རྫོབ་ཏུ་གདུལ་བྱའི་ཚོགས་གཉིས་དང་རྗེས་སུ་མཐུན་
པར་དོན་ཁྱད་པར་ཅན་སྣང་བ་བསྐྱེད་པའི་སྒོ་ནས་ཆོས་སྟོན་པ་དང་། ལ་སོགས་པ་འོད་ཟེར་
འགྱེད་པ་ལ་སོགས་དོན་གྱི་བྱ་བ་མཛད་པའི་བདག་རྐྱེན་ཟག་བཅས་གནས་ཡོངས་སུ་གྱུར་པས་
ཟག་མེད་དུ་གྱུར་པ། གཟུང་འཛིན་གཉིས་སུ་མེད་པའི་སེམས་དང་སེམས་ལས་བྱུང་བ་གདོན་
མི་ཟ་བར་ཁས་བླངས་དགོས་པའི་ཡེ་ཤེས་རྣམས་ཆོས་ཅན། སྐུ་གསུམ་ལས་གཞན་ཡིན་པར་
ཐལ། ཇི་ལྟར་སྐུ་གསུམ་གྱིས་བསྡུས་ཏེ་མ་བསྡུས་པའི་ཕྱིར། ཁྱབ་ལ་སྐུ་གསུམ་ལས་མེད་པ་དེ་
དག་གི་ལྟར་ན་ཁས་བླངས། རྟགས་མ་གྲུབ་སྟེ། ཆོས་ཅན་ཆོས་ཉིད་ཐ་དད་མེད་པས་ངོ་བོ་
ཉིད་སྐུར་འདུས་སོ། །ཞེ་ན། འོ་ན་ལོངས་སྤྲུལ་ཡང་དེར་འདུ་བས་ངོ་བོ་ཉིད་སྐུ་གཅིག་པུར་
ཐལ་ལོ། །དེ་གཞན་ནས་སྐུ་གསུམ་དུ་བཤད་དོ། །འོ་ན། སྐུ་བཞིར་བཤད་པས་རིགས་པ་
མཚུངས་སོ། །ཞེས་ཟེར་རོ། །གསུམ་པ་ལ། རྩོད་ལན་གཉིས་ལས་དང་པོ་ནི། སྐུ་གསུམ་དུ་
འདོད་པ་ཁ་ཅིག་ན་རེ། ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་
ནི། །ཆོས་སྐུ་མཛད་པར་བཅས་པ་སྟེ། །རྣམ་པ་བཞིར་ནི་ཡང་དག་བརྗོད། །ཅེས་བྱ་བ་སྟོན་
པའི་ཚིག་ལེའུར་བྱས་པ་ལས། ངོ་བོ་ཉིད་ཅེས་བྱ་བའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་བྱ་
བའི་སྒྲ་མི་འབྱུང་བས་སྐུ་ནི། གསུམ་ཁོ་ནའོ། །ཁྱད་པ་ཡོད་དེ། ལུས་དང་ ཡན་ལག་རིམ་པ་
མཐུན་པར་གསུངས་པས་སོ། །དེས་ན། སྐུ་གསུམ་ལ་ཆོས་སྐུར་བརྡ་སྦྱར་ནས་མཛད་པ་དང་
བཅས་པ་བཞི་ཞེས་དོན་བསྡུར་གསུངས་སོ། །ཞེས་ཟེར་རོ། །ལན་ནི། བཞིར་སྨྲ་བ་གཞན་
དག་ན་རེ། དགོས་པ་ཉེ་བར་སྟོན་པའི་ཤུགས་ཀྱིས་ཆོས་སྐུ་མཛད་པ་དང་བཅས་པ་ཞེས་དེ་སྐད་
དུ་གསུངས་པ་ཡིན་ཏེ། ངོ་བོ་ཉིད་ཀྱི་སྐུ་དང་འབྲེལ་བའི་དོན་གྱིས་དེའི་རྗེས་སུ་ཐོབ་སྟེ། ཇི་
སྐད་དུ། གང་ཞིག་གང་དང་འབྲེལ་བ་དེ། །རིང་ན་འདུག་ཀྱང་དེ་དང་དེར། །ཞེས་སོ། །
དགོས་པ་ནི་ཚིག་ལེའུར་བྱས་པ་སྦྱར་བདེ་བའི་ངོར་རམ་ཕྱིར་དང་། ཡེ་ཤེས་ཁོ་ན་དང་མཛད་པ་
སྦྱར་བས། བྱེད་པ་པོ་དང་ལས་སུ་སྦྱར་བས་མཛད་པ་ཐམས་ཅད་ཆོས་སྐུའི་མཛད་པར་ཤེས་
པར་བྱ་བའི་ཕྱིར་རོ། །འོ་ན། རྒྱས་བཤད་དུའང་འོག་ཏུ་སྟོན་པར་རིགས་སོ། །ཞེ་ན། སྐུ་:...
530



༄༅ །།མངོན་པར་རྟོགས་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མཆོག་གི་རིམ་པ་བཞིན་བསྟན་པ་ཡིན་ནོ། །དགོས་པའི་དབང་གིས་ལུས་དང་ཡན་ལག་རིམ་པ་
མི་མཐུན་པ་ཡོད་དེ། ཡོངས་འཛིན་དང་རྟོག་པ་བཞིན་ནོ། །བཞི་ཡིན་པ་ལ་གནོད་བྱེད་མེད་
པ་དེའི་ཕྱིར་ཕྱོགས་གཞན་སྔར་ལས་སྐུ་བཞིར་གསུངས་པ་ཐམས་ཅད་མི་འགལ་བར་འགྱུར་
རོ། །ཞེས་ཟེར་རོ། །
གཉིས་པ་ལ་གཉིས་ཏེ། ཉོན་མོངས་མེད་པའི་དང༌། སྨོན་གནས་ཤེས་པའི་ཁྱད་པར་
རོ། །དང་པོ་ལ་གསུམ་ལས། སྔ་འགྲེལ་ནི། ཉན་ཐོས་ལ་སོགས་པའི་ཉོན་མོངས་པ་མེད་པའི་
ཏིང་ངེ་འཛིན་ལས་སངས་རྒྱས་ཀྱི་ཉོན་མོངས་པ་མེད་པའི་ཏིང་ངེ་འཛིན་ཁྱད་པར་དུ་བྱ་བའི་
ཕྱིར་བར་སྐབས་ཀྱི་ཚིགས་སུ་བཅད་པ། རྩ་བ་ནི། ཉན་ཐོས་ཉོན་མོངས་མེད་པའི་ཏིང་ངེ་
འཛིན་ནི། བདག་ལ་ལྟ་བའི་མིའི་ཉོན་མོངས་སྐྱེ་བའི་དམིགས་རྐྱེན་མི་བྱེད་པའི་སྒོ་ནས་གཞན་
གྱི་ཉོན་མོངས་སྐྱེ་བ་ཡོངས་སུ་སྤོང་བ་ཉིད་ཡིན་ལ། རྒྱལ་བའི་ཉོན་མོངས་པ་མེད་པ་ནི། གྲོང་
དང༌། སོགས་པ་ལྗོངས་སུ་བྱོན་ནས་ང་ལ་དམིགས་ནས་སེམས་ཅན་དེའི་ཉོན་མོངས་རྣམས་
རྒྱུན་ཆད་པར་གྱུར་ཅིག་ཅེས་ལྷག་པར་གཟིགས་ཤིང་རྒྱུན་གཅོད་པས་ཁྱད་པར་འཕགས་སོ། །
འགྲེལ་པ་ནི། ཞེས་བྱ་བ་གསུངས་ཏེ། ཉན་ཐོས་ལ་སོགས་པའི་ཉོན་མོངས་པ་མེད་པའི་ཏིང་ངེ་
འཛིན་ནི། བདག་མཐོང་བ་ལས་འགའ་ཞིག་གི་ཉོན་མོངས་པ་སྐྱེ་བར་གྱུར་ན་མི་རུང་ངོ་། །
ཞེས་མིའི་ཉོན་མོངས་པ་སྐྱེ་བ་ཡོངས་སུ་སྤོང་བ་ཉིད་ཡིན་ནོ། །དེ་བཞིན་གཤེགས་པ་རྣམས་ཀྱི་
ཉོན་མོངས་པ་མེད་པའི་ཏིང་ངེ་འཛིན་ནི། གྲོང་ལ་སོགས་པར་སྐྱེ་བོ་མཐའ་དག་ཉོན་མོངས་
པའི་རྒྱུན་དྲུངས་འབྱིན་པར་མཛད་པ་ཡིན་ནོ། །
གཉིས་པ་ལ་གསུམ་ལས། སྔ་འགྲེལ་ནི། ཉན་ཐོས་ལ་སོགས་པའི་སྨོན་གནས་ཤེས་པ་
བས་དེ་བཞིན་གཤེགས་པའི་སྨོན་གནས་མཁྱེན་པ་ཁྱད་པར་དུ་བསྟན་པའི་ཕྱིར་བར་སྐབས་ཀྱི་
ཚིགས་སུ་བཅད་པ། རྩ་བ་ནི། སངས་རྒྱས་སྨོན་གནས་མཁྱེན་པ་ནི་ཆོས་ཅན། ཉན་ཐོས་ཀྱི་
སྨོན་གནས་ཤེས་པ་ལས་ཁྱད་པར་འཕགས་ཏེ། ཁྱད་པར་ལྔ་དང་ལྡན་པའི་ཕྱིར། ལྔ་ནི། རང་
གི་ངང་གིས་འཇུག་པས་ལྷུན་གྱིས་གྲུབ་པ་དང་། རྒྱུན་མི་འཆད་པས་ཆགས་པ་སྤངས་པ་དང་།
ཤེས་བྱ་ཐམས་ཅད་ལ་ཐོགས་པ་མེད་པར་འཇུག་པ་དང༌། ཐུགས་མཉམ་གཞག་ལ་རྟག་ཏུ་
གནས་པ་དང་། མཁའ་མཉམ་གདུལ་བྱས་འདྲི་བ་ཀུན་གྱི་ལན་གཅིག་ཅར་འདེབས་པར་
བཞེད་དོ། །འཕགས་པ་གྲོལ་སྡེའི་ལུགས་སོ། །འགྲེལ་པ་ལ། ཞེས་བྱ་བ་གསུངས་ཏེ། དེ་
531



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་ད་གུ་པ།
..
Aབཞིན་གཤེགས་པའི་སྨོན་གནས་མཁྱེན་པ་ནི། འབད་པའི་མཚན་མ་མེད་པ་ཉིད་དུ་རང་གི་
ངང་གིས་འཇུག་པ་དང་། དངོས་པོ་ལ་བདེན་པར་མངོན་པར་མ་ཞེན་པས་གཟུགས་ལ་སོགས་
པ་ལ་ཆགས་པ་དང་བྲལ་བ་དང་། ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་
ཏེ་སྤངས་པས་ཤེས་བྱ་ཐམས་ཅད་ལ་ཐོགས་པ་མེད་པ་དང་། འཁོར་བ་ཇི་སྲིད་བར་གནས་པའི་
ཕྱིར་རྟག་ཏུ་གཞན་དོན་དུ་གནས་པ་དང་། ཡང་དག་པའི་སོ་སོ་རིག་པ་བཞི་བརྙེས་པས་འབ་འདྲི་
བའི་ལན་འདེབས་པར་མཛད་པ་ཡིན་པར་བཞེད་དོ། །ཉན་ཐོས་ལ་སོགས་པའི་ནི། རྒྱུ་མཚན་
ལྔ་ལས་ལྡོག་པ་ཉིད་ཀྱིས་ཁྱད་པར་ལྔ་ལྡན་དེ་མ་ཡིན་ནོ། །གསུམ་པ་ལ། ཆོས་སྐུ་རྟག་པ་དང་།
ཁྱབ་རྟག་གཉིས་ཀ་ལ་རྩོད་སྤང་ངོ་། །དང་པོ་ལ། རྩོད་ལན་གཉིས་ལས། རྩོད་པ་ནི། སངས་
རྒྱས་ཆོས་ཀྱི་སྐུ་ལ་བཞུགས་པ་ཆོས་ཅན། དུས་རྟག་ཏུ་ཇི་ལྟར་སེམས་ཅན་གྱི་དོན་མི་མཛད་དེ།
མཛད་པར་ཐལ། རྟག་ཏུ་ཐུགས་རྗེ་ཆེན་པོའི་ངོ་བོ་ཉིད་ནུས་ཅན་དང་ལྡན་པ་ཡང་ཡིན་པའི་
ཕྱིར། ཞེས་བྱ་བའི་ལན་གདབ་པའི་ཕྱིར་བར་སྐབས་ཀྱི་ཚིགས་སུ་བཅད་པ། ལན་ལ་གཉིས་ཏེ།
གདུལ་བྱ་ལ་ལྟོས་ཏེ་འདོད་པའི་ལན། གདུལ་བྱ་མིན་པ་ལ་ལྟོས་ཏེ་ཁྱབ་པ་མེད་པའི་ལན་ནོ། །
དང་པོ་ལ་གཉིས་ཏེ། རྩ་བ་ནི། སྣང་ངོ་། །ཞེས་དྲང་ངོ་། །གང་ན། སངས་རྒྱས་ཀྱི་མཛད་
པ་དེའོ། །གང་ལ་ན། གདུལ་བྱ་དག་མ་དག་དེ་དང་དེ་ལའོ། །དུས་གང་གི་ཚེ་ན་བྱ་བ་འཕྲིན་
ལས་མཛད་པས་ཕན་པར་གྱུར་པའི་ཚེའོ། །ཇི་ལྟར་ན། ལོངས་སྐུའི་གདུལ་བྱ་གང་ལ་ལོངས་
སྐུ་གང་དང་། སྤྲུལ་སྐུའི་གདུལ་བྱ་གང་ལ་སྤྲུལ་སྐུ་སོགས་སྐལ་བ་དང་འཚམ་པར་རོ། །རྒྱུ་གང་
ལས་ན། གདུལ་བྱ་དགེ་བས་ཡོངས་སུ་སྨིན་པར་གྱུར་པའི་རྒྱུ་ལས་སོ། །འགྲེལ་པ་ལ། མཛད་
ཅེས་དྲང་ངོ། །གང་ན། གཞན་དོན་གྱི་བྱ་བ་འཕྲིན་ལས་སོ། །རྒྱུ་གང་ལས་ན། སེམས་ཅན་
དེའི་དོན་བྱ་བའི་ཕྱིར་སེམས་ཅན་ཐམས་ཅད་ཀྱི་དོན་བྱེད་པར་གྱུར་ཅིག་གི་སྔོན་གྱི་སྨོན་ལམ་
གྲུབ་པས་འདུལ་བྱེད་ལ་ཡོད་པའི་རྒྱུ་དང་། གདུལ་བྱ་དགེ་བའི་བཤེས་གཉེན་དང་། ལ་སོགས་
ལ་གྲོགས་དམ་པ་དང་འཕྲད་པས། སྔོན་བསྐྱེད་པའི་དགེ་བའི་རྩ་བའི་ས་བོན་སངས་རྒྱས་དང་།
ལ་སོགས་པ་བྱང་སེམས་ལ་དམིགས་པའི་རྒྱུ་ཡོངས་སུ་བརྟས་པར་གྱུར་པ་ལས་སོ། །གང་ལ་ན།
གདུལ་བྱར་གྱུར་པའི་སེམས་ཅན་གང་ལའོ། །གང་གི་དུས་ན། ཆོས་སྟོན་པ་དང་། ལ་སོགས་
པ་བསོད་སྙོམས་བཞེས་པ་སོགས་མཛད་པས་ཡུལ་ཅན་དུ་འཕྲོད་པ་སྟེ། སྐྱེ་བ་ཐམས་ཅད་དུ་
ཕན་པར་གྱུར་པ་དེའི་ཚེའོ། །ཇི་ལྟར་ན། བཅོམ་ལྡན་འདས་དེ་དང་དེར་གདུལ་བྱའི་སྣང་བ་.
་ ་
532



༄༅།མངོན་པར་རྟོགས་པའི་རྒྱུན་ཅེས་བྱ་བ་ཤེར་ཕྱིན་ལུང་གི་སྙེ་མ།
དང་འཚམ་པར་རོ། །འོ་ན། རྟག་ཏུ་དོན་མཛད་པ་མི་སྣང་བས་བསལ་ལོ། །ཞེ་ན། བཅོམ་
ལྡན་འདས་དུས་ཐམས་ཅད་དུ་རྟོག་པ་མེད་བཞིན་དུ་དགོས་འདོད་འབྱུང་བ་ཡིད་བཞིན་གྱི་ནོར་
བུ་ལྟར་གཞན་དོན་མཛད་པའི་ནུས་པ་ཉེ་བར་གནས་ཀྱང་། སེམས་ཅན་རང་གི་ལས་ཀྱི་ཉེས་
བ་བསྐྱེད་པ་ལ་འཕྲིན་ལས་འཇུག་པའི་རྒྱུ་མ་ཚང་བས་འབྲས་བུ་སེམས་ཅན་སྨིན་པའི་འཕྲིན་
ལས་མཛད་པར་མ་སྣང་སྙམ་དུ་བྱམས་པས་དགོངས་པ་ཡིན་ནོ། །གཉིས་པ་ལ་གསུམ་ལས།
སྔ་འགྲེལ་ནི། དེ་ཇི་ལྟ་བུ་ཞིག་སྙམ་པ་ལ། བར་སྐབས་ཀྱི་ཚིགས་སུ་བཅད་པས་དཔེ། རྩ་བ་ལ།
དཔེར་ན། ལྷའི་རྒྱལ་པོས་ཆར་ཕབ་ཀྱང་ས་བོན་དུ་མི་རུང་བ་མེས་ཚིག་པ་ལ་མྱུ་གུ་སྔོན་པོ་མི་
འཁྲུངས་པ་ལྟར། ཐབས་མཁས་ལ་ཐུགས་རྗེ་ཆེ་བའི་སངས་རྒྱས་རྣམས་ནི་བྱོན་གྱུར་ཀྱང་།
དོན་ཁྱད་པར་ཅན་སྣང་བའི་སྐལ་བ་མེད་པས་འོད་ཟེར་འགྱེད་པ་སོགས་བཟང་པོ་མི་མྱོང་སྟེ།
ཇི་ལྟར་ཆུ་ཡི་སྣོད་ཆག་ན། །ཟླ་བའི་གཟུགས་བརྙན་མི་སྣང་བ། །དེ་བཞིན་སེམས་ཅན་ངན་པ་
ལ། །སངས་རྒྱས་གཟུགས་བརྙན་མི་སྣང་ངོ་། །ཞེས་སོ། །འགྲེལ་པ་ནི། ཞེས་བྱ་བ་གསུངས་
ཏེ། དཔེར་ན། ལྷའི་རྒྱལ་པོས་ཆར་ཕབ་ཏུ་ཟིན་ཀྱང་ཏིལ་ལ་སོགས་པའི་ས་བོན་རུལ་བའི་ངོ་བོ་
ལ་སོགས་པས་ས་བོན་མི་རུང་བར་གྱུར་པ་མི་འཁྲུངས་པ་དེ་བཞིན་དུ་སངས་རྒྱས་ཡིད་ལ་རེ་བ་
མཐའ་དག་ཡོངས་སུ་རྫོགས་པར་མཁས་པ་རྣམས་བྱུང་ཡང་སྐལ་བ་མེད་པས་དམ་པའི་ཆོས་
ཉན་པ་ལ་སོགས་པའི་བཟང་པོ་ཐོབ་པར་མི་འགྱུར་རོ། །གཉིས་པ་ལ། རྩོད་ལན་གཉིས་ལས།
དང་པོ་ནི། ཡེ་ཤེས་ཀྱི་བདག་ཉིད་ཀྱི་ཆོས་ཀྱི་སྐུ་ཆོས་ཅན། ཇི་ལྟར་ཁྱབ་པ་དང་རྟག་པ་ཞེས་
ཀྱང་བརྗོད་དེ་མ་ཡིན་པར་ཐལ། རྣལ་འབྱོར་པ་སོ་སོར་ངེས་པའི་རྒྱུད་ཀྱི་རྟེན་ཁོ་ན་ལ་ཡོད་པའི་
ཕྱིར་དང་། སྐད་ཅིག་རེ་རེ་ལ་འབྱུང་བའི་ཕྱིར་རོ། །ཞེ་ན། ལན་ལ། སྔ་འགྲེལ་ནི། དེའི་ལན་
བར་སྐབས་ཀྱི་ཚིགས་སུ་བཅད་པས་གསུངས་པ། རྩ་བ་ལ། སངས་རྒྱས་ཆོས་ཅན། ཁྱབ་པར་
ངེས་པར་བརྗོད་དེ། གདུལ་བྱའི་དོན་རྟག་ཏུ་མཛད་པ་དེ་ལྟར་ན། མཛད་པའི་འཕྲིན་ལས་རྒྱུ་
ཆེ་བའི་ཕྱིར་རོ། །སངས་རྒྱས་དེ་ཉིད་ཆོས་ཅན། རྒྱུན་རྟག་པ་ཞེས་ཀྱང་བརྗོད་པ་ཡིན་ཏེ།
འཁོར་བ་ཇི་སྲིད་པར་ཟད་པའམ་རྒྱུན་ཆད་པ་མེད་པའི་ཕྱིར་རོ། །འགྲེལ་པ་ལ། ཞེས་བྱ་བ་
ཡིན་ཏེ། དེ་ལྟར་རྟག་གནས་དང་ཞེས་པ་དང་། དེ་དང་དེ་ལ་སྣང་ངོ་ཞེས་ཇི་སྐད་བཤད་པའི་
ཚུལ་གྱིས་ཐམས་ཅད་དུ་གདུལ་བྱ་ལ་དོན་ཁྱད་པར་ཅན་དུ་སྣང་བའི་སྒོ་ནས་བྱ་བ་མཛད་པ་རྒྱ་ཆེ་
བའི་ཕྱིར་དང་རྒྱུན་ཆགས་སུ་འཁོར་བ་ཇི་སྲིད་པར་བཞུགས་ཀྱང་བཅོམ་ལྡན་འདས་ལ་ཟད་པ་ནོ
533



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
མི་མངའ་བའི་ཕྱིར་གོ་རིམ་བཞིན་དུ་སངས་རྒྱས་ཁྱབ་པ་དང་། རྟག་པ་ཞེས་མངོན་པར་བརྗོད་
དོ། །
གསུམ་པ་ལ་གཉིས་ཏེ། རང་བཞིན་མདོར་བསྟན། ཡོན་ཏན་རྒྱས་བཤད་དོ། །དང་
པོ་ལ་གསུམ་ལས། སྔ་འགྲེལ་ནི། དེ་ལྟར་སྐུ་གཉིས་པ་བསྟན་ནས་གསུམ་པ་ཐེག་ཆེན་གྱི་ཆོས་
ལ་རྫོགས་པར་ལོངས་སྤྱོད་པའི་སྐུ་གཟུགས་ཀྱི་སྐུའི་ངོ་བོ་ཉིད་མཚན་དང་དཔེ་བྱད་བཟང་པོས་
འབར་བ་སྟེ། གསལ་པའམ་མཛེས་པར་བརྒྱན་པའོ། །རྩ་བ་ལ། མཚན་ནི། སུམ་ཅུ་རྩ་
གཉིས་དང་། དཔེ་བྱད་བརྒྱད་ཅུས་བརྒྱན་པའི་གཟུགས་སྐུའི་བདག་ཉིད་འོག་མིན་ཁོ་ནར་
བཞུགས་པ་འདི་ཆོས་ཅན། ཐུབ་པའི་ལོངས་སྤྱོད་རྫོགས་སྐུར་བཞེད་དོ། །འཁོར་ས་བཅུའི་
བྱང་ཆུབ་སེམས་དཔའ་དང་ལྷན་ཅིག་ཏུ་ཐེག་ཆེན་གྱི་ཆོས་ལ་རྫོགས་པར་ཉེ་བར་ལོངས་ས་སྤྱོད་
པའི་ཕྱིར་རོ། །མདོ་ནི། བཅོམ་ལྡན་འདས་རྣམས་ཀྱི་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་
གཉིས་ཀྱིས་བརྒྱན་པ། དཔེ་བྱད་བཟང་པོ་བརྒྱད་ཅུས་བརྒྱན་པ། བྱང་ཆུབ་སེམས་དཔའ་
སེམས་དཔའ་ཆེན་པོ་རྣམས་ལ་ཐེག་པ་ཆེན་པོའི་ཆོས་ཀྱི་ལོངས་སྤྱོད་བླ་ན་མེད་པའི་དགའ་བ་
དང་། བདེ་བ་དང་། ཚིམ་པ་དང་། རབ་ཏུ་དགའ་བ་སྟོན་པར་མཛད་པར་འགྱུར་རོ། །ཞེས་
སོ། །འགྲེལ་པ་ལ། སྐྱེས་བུ་ཆེན་པོར་མཚོན་པར་བྱེད་པས་ན་མཚན། དེ་ཡང་སངས་རྒྱས་ཀྱི་
གསལ་ལ་རྫོགས་པ་ཡིན་ལ། བརྒྱ་བྱིན་སོགས་ཀྱི་དེ་ལས་ལྡོག་པའོ། །ཕ་རོལ་གྱི་རྒྱུད་ལ་བསྒོ་
ཞིང་ཞེན་པར་བྱེད་པས་སམ། ནང་གི་ཡོན་ཏན་གསལ་བར་བྱེད་པས་དཔེ་བྱད་བཟང་པོ་
བརྒྱད་ཅུའི་ངོ་བོ་ཉིད་འདི་ནི། བྱང་ཆུབ་སེམས་དཔའ་ཆེན་པོ་ས་བཅུ་ལ་བཞུགས་པ་རྣམས་
དང་ཐབས་གཅིག་ཏུ་ཐེག་པ་ཆེན་པོའི་ཆོས་ཀྱི་ལོངས་སྤྱོད་ཀྱི་དགའ་བ་དང་བདེ་བ་ཤིན་ཏུ་ཁ་ན་
མ་ཐོ་བ་མེད་པ་ཉེ་བར་སྤྱོད་པའི་ཕྱིར་སངས་རྒྱས་བཅོམ་ལྡན་འདས་ཀྱི་ལོངས་སྤྱོད་རྫོགས་པའི་
སྐུ་ཡིན་ནོ། །གཉིས་པ་ལ་གཉིས་ཏེ། མཚན་དང་། དཔེ་བྱད་དོ། །དང་པོ་ལ། མཚན་གྱི་
དབྱེ་བ་དང་། དེ་སྐྱེད་བྱེད་ཀྱི་རྒྱུའོ། །
དང་པོ་ལ་གསུམ་ལས། སྔ་འགྲེལ་ནི། མཚན་སུམ་ཅུ་རྩ་གཉིས་པོ་དེ་དག་གང་དག་
གཅིག་ཡིན་ཞེ་ན། རྩ་བ་ནི། དེ་བཞིན་གཤེགས་པའི་ཕྱག་གི་མཐིལ་ན་མཚོན་བྱའི་འཁོར་ལོ།
ཞབས་ཀྱི་མཐིལ་ན་འགྲོ་བ་འདྲེན་པའི་འཁོར་ལོ་རྩིབས་སྟོང་ལྡན། ལྟོ་བ་མུ་ཁྱུད་དང་བཅས་པ་
ཡོངས་སུ་རྫོགས་པས་མཚན་པ་དང་། རུས་སྦལ་གྱི་ལྟོ་བ་ལྟར་ཞབས་མཐིལ་མཉམ་པར་འཇོག་པ
534



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པ་དང་། ཕྱག་དང་ཞབས་ཀྱི་སོར་མོ་རིན་པོ་ཆེའི་དྲ་བས་འབྲེལ་བ་དང་། ཕྱག་ན། ཞབས་
བཅས་ཤིང་བལ་ལྟར་འཇམ་ཞིང་གཞོན་ཤ་ཆགས་པ་དང་། ལོངས་སྐུ་འདིའི་སྐུ་ནི། ཞབས་ཀྱི་
མཐིལ་གཉིས། ཕྱག་གི་མཐིལ་གཉིས། ཕྲག་པ་གཉིས། ལྟག་པ་སྟེ། བདུན་དག་མཐོ་བ་
དང་། ཞབས་མཐིལ་གྱི་དཀྱུས་དང་མཐོ་མཉམ་པས་སོར་མོ་རིང་དང། ཞབས་བཞི་ཆ་ཕྱིར་
འཕགས་པས་རྟིང་པ་ཡངས་པ་དང་། ཁྲུ་བདུན་ཡོད་པས་སྐུ་ཆེ་བ། ཡ་ཡོ་མེད་པས་དྲང་།
ཞབས་པུས་མོའི་ལྷ་ང་དང་། ལོང་བུ་ཕྱིར་འབུར་བ་མི་མངོན་པ་དང་། བ་སྤུ་ནི། གཡས་
ཕྱོགས་གྱེན་དུ་འཁྱིལ་ཞིང་ཕྱོགས་པ་སྟེ། བཅུ་ཚན་དང་པོའོ། །བྱིན་པ་མཉམ་ཞིང་རིམ་པར་
འཚམ་ལ་རྒྱས་ཤིང་ཟླུམ་པས་རི་དྭགས་ཨེ་ན་ཡ་བསེ་ཁ་སྒོའི་འདྲ་བ་དང་། མ་བཏུད་པར་ཕྱག་
མཐིལ་པུས་མོའི་ལྷ་ངར་སླེབ་པས་ཕྱག་རིང་ཞིང་མཛེས་པ་དང་། རྟ་ཅང་ཤེས་པ་ལྟར་འདོམས་
ཀྱི་སྦ་བ་སྟེ། གསང་བའི་མཚན་མ་སྦུབས་སུ་མཛེས་པར་ནུབ་པའི་མཆོག །པགས་པ་གསེར་
སྦྱངས་པའི་མདོག་ལྟ་བུ། པགས་པའི་སྐྱི་སྲབ་ཅིང་རྡུལ་གྱིས་མ་གོས་པ་དང་། བ་སྤུ་ནི། བུ་ག་
གཅིག་དང་གཉིས་མེད་པར་རེ་རེ་ནས་གཡས་ཕྱོགས་སུ་ལེགས་འཁྲུངས་དང་། ཞལ་གྱི་སྨིན་
མཚམས་ན་སྤུ་དཀར་འཇམ་གཡས་འཁྱིལ་ཉི་ཟླ་ལས་ལྷག་པའི་འོད་དང་ལྡན་པ་ནི། མཛོད་སྤུ་
སྟེ། དེས་བརྒྱན། སྐུ་རོ་སྟོད་འཕེལ་ཁ་ཆེ་བས་སེང་གེ་འདྲ་བ་དང་། ལོངས་སྐུ་འདིའི་དཔུང་
པའི་མགོ་མགྲིན་པ་དང་འབྲེལ་ཞིང་ཟླུམ་པར་གནས་པ་ཐལ་གོང་རྒྱས་པ་དང་། ཐལ་གོང་ནི།
བྲང་ངོ་། །བཅུ་ཚན་གཉིས་པ་ནི། ལོངས་སྐུ་འདི་ལ་ལྗགས་ནད་ཀྱིས་མ་ཉམས་ཤིང་རོ་མི་ཞིམ་
པ་རྟ་ཆག་ཀྱང་རོ་མཆོག་ཏུ་སྣང་བ་དང་། སྐུ་ནི། ཁྲུ་དང་འདོམ་གྱི་ཚད་དུ་མཉམ་པས་ཤིང་རྒྱ་
གྲོ་དྷ་ལྟར་མཆུ་ཞེང་གབ། གཙུག་ཏོར་ཟླུམ་ཞིང་མཉམ་པ་གཡས་སུ་འཁྱིལ་བ་སོར་བཞི་ཙམ་
འཕགས་པ་དབུར་ལྡན། ཨུཏྤལ་དམར་པོ་ལྟར་ལྗགས་རིང་ཞིང་མཛེས་པ་ནི། སྲབ་ལ་ཡངས་
པའོ། །ཀུན་ཤེས་པར་བྱ་ཞིང་རྣམ་པར་ཤེས་པར་བྱ་བ། མཉན་པར་འོས་ཤིང་མི་མཐུན་པ་
མེད་པ། ཟབ་ཅིང་དབྱངས་ཀྱི་རྗེས་སུ་འགྲོ་བ། མི་ཚུགས་ཤིང་རྣམ་པར་སྙན་པ། རེག་ཅིང་
ཁྱབ་པར་བྱེད་པ་སྟེ། ལྔ་ལྡན་ཚངས་དབྱངས་དང་། མེ་ལོང་ལྟར་ཟླུམ་ལ་རྒྱས་པས་འགྲམ་པ་
སེང་གེའི་འདྲ་དང་། ཚེམས་ཀུནྡ་ལྟར་ཤིན་ཏུ་དཀར་བ་དང་། མཐོ་དམན་མེད་པས་ཚད་
མཉམ་པ་དང་། མཚམས་མ་དོད་པས་ཐགས་བཟང་བ་དང་། བླ་རེག་ལྷག་ཆད་མེད་པར་ཉི་
ཤུ་ཉི་ཤུ་ཡོད་པས་གྲངས་ནི་བཞི་བཅུ་ཐམ་པ་ཚང་བ་དང་། བཅུ་ཚན་གསུམ་པའོ། །དཀར་
535



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ནག་མ་འདྲེས་དམར་པོའི་ར་རི་མེད་པས་སྤྱན་མཐོན་མཐིང་འདྲ་བ་དང་། སྤྱན་གྱི་སྟེང་འོག་གི་
རྫི་མ་གཞོལ་ཞིང་མ་འདྲེས་པ་བ་མཆོག་གི་རྫི་མ་འདྲ་བའོ། །དོན་བསྡུ་ནི། འདི་དག་སུམ་ཅུ་རྩ་
གཉིས་མཚན། འགྲེལ་པ་ལ། ཕྱེད་སྔ་མ་རྒྱུ་དང་། ཕྱི་མ་འབྲས་བུ་ཡིན་ནོ། །ཞེས་གསུངས་
ཏེ། བླ་མ་རྣམས་ལ་སྐྱེལ་བ་དང་བསུ་བ་ལ་སོགས་པ་ཆོས་ཉན་པ་དང་། གཙུག་ལག་ཁང་དུ་
འགྲོ་བ་དང་། གཡོག་འཁོར་བྱིན་པས་ཕྱག་དང་ཞབས་འཁོར་ལོའི་མཚན་དང་ལྡན་པ་ཉིད་
དང། སྡོམ་པ་གསུམ་གྱི་ཡི་དམ་ཡང་དག་པར་བླངས་པ་བརྟན་པ་ཉིད་ཀྱིས་རུས་སྦལ་བཞིན་དུ་
ཞབས་ཤིན་ཏུ་གནས་པ་ཉིད་དང་། སྦྱིན་པ་དང་། ཚིག་སྙན་པ། དོན་སྤྱོད་པ། དོན་མཐུན་
པ་སྟེ། བསྡུ་བའི་དངོས་པོ་བཞི་བསྟེན་པས་ཕྱག་དང་ཞབས་ཀྱི་སོར་མོ་ངང་པའི་རྒྱལ་པོ་ལྟ་བུར་
དྲ་བས་འབྲེལ་པ་ཉིད་དང་། བཟའ་བ་དང་། བཅའ་བ་དང་། ལ་སོགས་པ་མྱང་བ་དང་། དྲི་
རོ་རེག་བྱ་གྱ་ནོམ་པ་བྱིན་པས་ཕྱག་དང་ཞབས་འཇམ་ཞིང་གཞོན་ཤ་ཆགས་པ་ཉིད་དང་།
བལྡག་པ་དང་། ལ་སོགས་པ་བཏུང་བ་ཤིན་ཏུ་གྱ་ནོམ་པ་བྱིན་པས་ཕྱག་དང་། ཞབས་དང་།
ཕྲག་པ་དང་། ལྟག་པའི་ཕྱོགས་མཐོ་བའི་ཕྱིར་བདུན་མཐོ་བ་ཉིད་དང་། གསད་པར་བྱ་བ་
བཅིངས་པ་ལས་ཐར་བར་བྱས་པས་སོར་མོ་རིང་བ་ཉིད་དང་། སྲོག་བསྲུངས་ཏེ་འཚོ་བར་ཕན་
བཏགས་པ་ཉིད་ཀྱིས་རྟིང་པ་ཡངས་པ་ཉིད་དང་། སྲོག་གཅོད་པ་སྤངས་པ་ཉིད་ཀྱིས་སྐུ་ཁྱོན་ཆེ་
ཞིང་མི་འཁྱོག་པས་དྲང་བ་དང་། དགེ་བའི་ཆོས་ཡང་དག་པར་གསར་དུ་བླངས་ཤིང་བཟུང་
བས་ཞབས་ཀྱི་འབུར་བོ་མི་མངོན་པ་ཉིད་དང་། དགེ་བ་ཡང་དག་པར་བླངས་པ་ཡི་རང་གིས་
སྤེལ་ཞིང་མ་ཉམས་པར་བྱས་པས་སྐུའི་སྤུ་གྱེན་དུ་ཕྱོགས་པ་ཉིད་དང་། གསོ་བ་རིག་པ་དང་།
བཟོ་དང་། སོགས་པ་ལྷམ་གུས་པར་བྱས་ཏེ་བྱིན་པས་བྱིན་པ་རི་དྭགས་ཨེ་ན་ཡའི་ལྟ་བུ་དང་།
རང་ལ་ནོར་བདོག་པ་ལ་སློང་བའི་སྐྱེ་བོ་ལ་སྟེར་ཞིང་། མེད་ཅེས་ཕྱིར་མ་སྤངས་པས་ཕྱག་རིང་
ཞིང་མཛེས་པ་ཉིད་དང་། གཞན་མི་འབྱེད་ཅིང་བྱེ་བ་བསྡུམ་པ་དང་། སྐྱེ་བོ་ཐམས་ཅད་འཁྲིག་
པ་ལས་ཚངས་པར་སྤྱོད་པ་ཡང་དག་པར་ལེན་དུ་འཇུག་པ་དང་། གསང་བའི་གྲོས་ཀྱི་གསང་
ཚིག་བསྲུངས་པས་འདོམས་ཀྱི་སྦ་བ་སྦུབས་སུ་ནུབ་པ་ཉིད་དང་། དགབ་པ་དང་གདིང་བ་གྱ་
ནོམ་པ་བྱིན་པས་མདོག་གསེར་འདྲ་བ་ཉིད་དང་། ཁང་བཟང་དང་། ལ་སོགས་པ་གཞལ་ཡས་
ཁང་དང་། གནས་ཁོང་དམ་པ་བྱིན་པས་པགས་པ་འཇམ་པ་ཉིད་དང་། འདུ་འཛི་དང་།
སོགས་པ་རྣམ་གཡེང་ཡོངས་སུ་སྤངས་པས་སྤུ་རེ་རེ་ནས་གཡས་ཕྱོགས་སུ་འཁྱིལ་བ་ཉིད་དང་41
536



༄༅།།མངོན་པར་རྟོགས་པའི་རྒྱུན་ཅེས་བྱ་བ་ཐེར་ཕྱིན་ལུང་གི་སྙེ་མ།
།མཁན་སློབ་ཕ་མ་སོགས་སྐྱེ་བོ་བླ་མ་ཐམས་ཅད་བཀུར་བའི་གནས་ཇི་ལྟ་བ་བཞིན་དུ་བཀོད་པས
ཞལ་མཛོད་སྤུས་བརྒྱན་པ་ཉིད་དང་། རྣམ་པ་ཐམས་ཅད་དུ་ཁ་དྲག་གི་ཚིག་གིས་མུ་ཅོར་མི་སྨྲ་
ཞིང་གཞན་ཁྱད་དུ་མ་བསད་པས་རོ་སྟོད་སེང་གེའི་འདྲ་བ་ཉིད་དང་། སྙན་པར་སྨྲ་བ་དང་།
ལེགས་པར་སྨྲ་བའི་རྗེས་སུ་མཐུན་པར་སློབ་པར་བྱས་པས་པུས་མགོ་ཤིན་ཏུ་ཟླུམ་པ་ཉིད་དང་།
སྨན་དང་། ལ་སོགས་པ་རིམ་གྲོ་པ་སྨན་པ་ཕན་པའི་ཟས་སོགས་བྱིན་པས་ཐལ་གོང་རྒྱས་པ་
ཉིད་དང་སྐྱེ་བོ་ནད་པའི་གཡོག་དང་། རིམ་གྲོ་བྱས་པས་རོ་བྲོ་བའི་མཆོག་མཁྱེན་པ་དང་།
ནགས་ཚལ་དང་། ཀུན་དགའ་ར་བ་དང་། ལ་སོགས་པ་བསིལ་ཁང་དང་ཁྲོན་པ་སོགས་བྱེད་པ་
ཡང་དག་པར་ལེན་ཏུ་བཅུག་པས་ཤིང་ནྱ་གྲོ་དྷ་ལྟར་མཆུ་ཞེང་གབ་ཉིད་དང་། གཙུག་ལག་ཁང་
དང་། ལ་སོགས་པ་འདུག་གནས་སོགས་ལྷག་པར་བྱིན་པས་གཙུག་ཏོར་དང་ལྡན་པ་དང་།
འཇམ་པོ་དང་། ལ་སོགས་པ་སྙན་ལ་མཉེན་པར་གསུངས་པས་ལྗགས་རིང་བ་ཉིད་དང་
འཇིག་རྟེན་གྱི་ཁམས་མང་པོས་བར་ཆོད་པ་དང་། དྲུང་ན་གནས་པ་ཐམས་ཅད་ཀྱང་མཚུངས་
པར་སེམས་ཅན་ལ་དམ་པའི་ཆོས་གོ་བར་བྱས་པས་ཚངས་པའི་དབྱངས་ཉིད་དང་། ཚིག་
འཁྱལ་བ་སྤངས་ཤིང་། དུས་སུ་སྨྲ་བས་འགྲམ་པ་སེང་གེའི་འདྲ་བ་ཉིད་དང་། སྐྱེ་བོ་ཐམས་
ཅད་བཀུར་བ་ཉིད་དང་། ལ་སོགས་པ་མི་བརྙས་པས་ཚེམས་དཀར་བ་ཉིད་དང༌། ལོག་འཚོ་
སྤངས་པས་འཚོ་བ་རྣམ་པར་དག་པ་ཉིད་ཀྱིས་ཚེམས་མཉམ་པ་ཉིད་དང་། ཡུན་རིང་པོ་ནས་
བདེན་པའི་ཚིག་ཀུན་ཏུ་སྤྱོད་པས་ཚེམས་ཐགས་བཟང་བ་ཉིད་དང་། ཕན་ཚུན་འབྱེད་པ་ཕྲ་
མའི་ཚིག་སྤངས་པས་ཚེམས་བཞི་བཅུ་ཚང་བ་ཉིད་དང་། སེམས་ཅན་ཐམས་ཅད་ལ་བུ་གཅིག་
པ་དང་འདྲ་བར་བྱམས་པས་བལྟས་པས་སྤྱན་མཐོན་མཐིང་ཉིད་དང་། མི་སྡུག་པ་ལ་ཁོང་ཁྲོ་བ་
དང་། ལ་སོགས་པ་སྡུག་པ་ལ་ཆགས་པ་མེད་པར་རྨོངས་པ་མེད་པའི་སྤྱན་གྱིས་བལྟས་པས་རྫི་
མ་བའི་ལྟ་བུ་ཉིད་དོ། །
གཉིས་པ་ལ་གཉིས་ཏེ། རྒྱུ་རྫོགས་པས་མཚན་འགྲུབ་པར་བསྟན། སྒྲུབ་བྱེད་རྒྱུའི་དབྱེ་
བའོ། །དང་པོ་ལ་གསུམ་ལས། སྔ་འགྲེལ་ནི། རྒྱུ་གྲུབ་པས་མཚན་གྲུབ་པ་ཞེས་བར་སྐབས་ཀྱི་
ཚིགས་སུ་བཅད་པ། རྩ་བ་ལ། ཡང་དག་པར་འགྲུབ་བོ། །ཞེས་དྲང་ངོ་། །གང་ན། མཚན་
སོ་གཉིས་པོ་འདི་དག་གོ །གང་གིས་ན། མཚན་སོ་གཉིས་གང་དང་གང་གིས་སྒྲུབ་པར་བྱེད་
པའི་རྒྱུ་གང་ཡིན་པ་དེ་དང་དེ་ནི་རབ་ཏུ་རྫོགས་པས་སོ། །གང་ལ་ན། ལོངས་སྐུ་འདི་ལའོ། །
537



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
4
ལ
མའགྲེལ་པ་ལ། འབྱུང་བའི་ཆོས་གཉིས་ཀྱི་རྒྱུ་གང་གིས་ན། མཚན་གང་གི་སྒྲུབ་པར་བྱེད་པའི་རྒྱུ་
གང་ཡིན་པ་དེ་རབ་ཏུ་རྫོགས་པས་སོ། །གང་ན། མཚན་སུམ་ཅུ་རྩ་གཉིས་པོ་འདི་དག་གོ །
གཉིས་པ་ལོ་གསུམ་ལས། སྔ་འགྲེལ་ནི། རྒྱུ་གང་ཡིན་ཞེ་ན། དེའི་འོག་ཏུ་བར་སྐབས་
ཀྱི་ཚིགས་སུ་བཅད་པ་དག་གིས། རྩ་བ་ནི། བླ་མ་སྐྱེལ་ལ་སོགས་པ་དང་། །ཡང་དག་བླངས་
པ་བསྟེན་པ་དང་། །བསྡུ་བ་བསྟེན་དང་གྱ་ནོམ་པའི། །དངོས་པོ་སྦྱིན་དང་གསད་བྱ་བ། །
ཐར་བར་བྱེད་དང་དགེ་བ་ནི། །ཡང་དག་བླངས་པ་སྤེལ་ལ་སོགས། ། སྒྲུབ་བྱེད་རྒྱུ་ཡི་མཚན་
ཉིད་དོ། །འཕྲིན་ལས་ཀྱི་ཆོས་ཀྱི་སྦྱིན་པའི་བསྡུ་བའི་མདོ་ལས་ཇི་སྐད་འབྱུང་བ་བཞིན་ཤེས་པར་
བྱའོ། །འགྲེལ་པ་ནི། ཞེས་བྱ་བ་གསུངས་ཏེ། ཚིག་ལེའུར་བྱས་པ་འདི་གཉིས་ནི། གོང་ཉིད་
དུ་མཚན་བཤད་པར་བཀྲོལ་ཟིན་པས་ཡང་མི་བྲིའོ་ནི། མི་དགོས་པའི་རྒྱུ་མཚན་ནོ། །
གཉིས་པ་ལ་གསུམ་ལས། སྔ་འགྲེལ་ནི། དེ་ལྟར་སྐྱེས་བུ་ཆེན་པོ་དེ་དག་གསལ་བར་
བྱེད་པའི་མཚན་རྣམས་བརྗོད་ནས་བར་སྐབས་ཀྱི་ཚིགས་སུ་བཅད་པ་བཅུ་གཉིས་ཀྱིས་དེ་དག་
མཛེས་པར་བྱེད་པའི་དཔེ་བྱད་བཟང་པོ་གསུངས་པ། རྩ་བ་ལ། ཐུབ་པའི་ཞེས་ཀུན་ལ་སྦྱར་
བའི་བཅུ་ཚན་བརྒྱད་ལས། དང་པོ་ནི། སེན་མོ་ཟངས་མདོག་ལྟར་དམར་བ་དང་། མདངས་
དང་ལྡན་ཞིང་སྣུམ་པ་དང་། གཤོང་བུ་མེད་པས་མཐོ་བ་དང་། སེར་མོ་རྣམས་ཕན་ཚུན་ཟླུམ།
ཤས་ཁེངས་པས་རྒྱས། རྩ་བ་ནས་བྱིན་གྱིས་ཕྲ་བ་དང་། རྩ་བ་ལྟར་མི་མངོན་པ་དང་། རྩ་ལ་
མདུད་པ་མེད་པ་དང་། ལོང་བུ་ཆུང་ཤོས་སམ། ལོང་བུ་ནང་དུ་འབུར་བ་མི་མངོན་པ་དང་ཆེ་
ཆུང་རིང་ཐུང་མེད་པས་ཞབས་མཉམ་པ་དང་། གཉིས་པ་ལ། སེང་གེའི་སྟབས་ཀྱིས་བརྗིད་པ་
དང་། གླང་ཆེན་གྱི་སྟབས་ཀྱིས་ཐད་ཀར་དང་། བྱའི་སྟབས་ཀྱིས་ནམ་མཁའ་ལ་དང་ ཁྱུ་
མཆོག་གི་སྟབས་ཀྱིས་འཁོར་གྱི་སྣ་འདྲེན་ཞིང་གཤེགས་པ་དང༌། གཡས་ཕྱོགས་སུ་གཤེགས་
ཤིང་གཡས་ཕྱོགས་སུ་ལྡོག་པ་དང་། བལྟ་ན་མཛེས་པར་གཤེགས་པ་དང་། མི་གཡོ་བར་དྲང་
པོར་གཤེགས་པ་དང་། འགྱིང་ལེགས་པས་འཁྲིལ་བག་ཆགས་དང་། དྲི་མ་མེད་པས་བྱི་དོར་
བྱས་པ་འདྲ་བ་དང་། རིང་ཐུང་སྦོམ་ཕྲའི་ཆ་ཕྱེད་པས་རིམ་པར་འཚམ་པ་དང་། གསུམ་པ་ལ།
གློ་བུར་གྱི་དྲི་མ་མེད་པས་སྐུ་གཙང་དང་། རེག་ན་བདེ་བ་སྐྱེད་པས་འཇམ་པ་དང་། རང་
བཞིན་གྱིས་དྲི་མ་མེད་པས་དག་པའི་སྐུ། མཚན་ནི། ཆ་ཤས་ཡོངས་སུ་རྫོགས་པའི་ཆ་ནས་དཔེ་
བྱད་དང་ངོ༌། །སྐུ་ཁྱོན་ཆེ་བས་སྐུའི་ཁོག་ལག་ཁྱད་པར་ཡངས་ཤིང་བཟང་། གོམ་པ་ཆེ་ཆུང་་
།
...
.
538



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ
སྙོམས་པ་དང་། སྤྱན་གཉིས་ནི། རང་བཞིན་གྱིས་དག་པ་དང། འཇམ་ཞིང་མཉེན་པ་གཞོན་
ཤ་ཅན་ཉིད་དང་། སྐུ་ཤ་ཞུམ་པ་མེད་པ་དང་། སྐུ་ཤ་ཁེངས་པ་རྒྱས་པ་དང་། བཞི་པ་ལ། ཤ་
ལྷོད་པ་མིན་པས་ཤིན་ཏུ་གྲིམས་པའི་སྐུ་ཉིད་དང་། མཚན་དཔེའི་གནས་མ་འཆོལ་བར་རིང་ས་
རིང་། ཐུང་ས་ཐུང་བས་ཡན་ལག་དང་། ཉིང་ལག་ཤིན་ཏུ་རྣམ་འབྱེས་དང་། གཟིགས་པ་
སྤྱན་ལ་ལིང་ཏོག་དང་རབ་རིབ་ཀྱི་སྒྲིབ་པ་མེད་པར་མིག་སྣག་སོགས་དག་པ་དང་། དཀུའི་ཕྱལ་
ཟླུམ། རྐེད་པ་སྐབས་ཕྱིན་པ་དང་། རྐེད་པ་མ་རྙོངས་པ་བརྐྱང་པ་མིན་པའོ། །ཕྱག་མཐོ་
དམན་མེད་པས་ཕྱང་ངེ་བ་དང་། ལྟེ་བའི་གཏིང་རིང་ཞིང་ཟབ་པ་དང་། ལྟེ་བའི་རི་མོ་གཡས་
ཕྱོགས་སུ་འཁྱིལ་བ་དང་། སྤྱོད་ལམ་ཀུན་ནས་བལྟ་ན་སྡུག་པ་དང་། ལྔ་པ་ལ། སྒོ་གསུམ་གྱི་
ཀུན་སྤྱོད་གཙང་བ་དང་། སྐུ་ལ་ནི། རྨེ་བ་ནག་བག་ནི། ཤ་མཚན་མེད་པ་དང་། ཕྱག་ནི།
ཤིང་བལ་གྱི་འདབ་མ་ལྟར་འཇམ་པ་དང་། ཕྱག་རིང་ལ་འོད་ཀྱི་མདང་གསལ་བ་ཡོད་པ་དང་།
ཕྱག་གི་རི་མོ་གཏིང་ཟབ། རི་མོ་དཀྱུས་རིང་བ་དང་། ཞལ་ནི། ཚིགས་ཧ་ཅང་མི་རིང་བ་དང་།
མཆུ་ནི་མེ་ཏོག་བིམ་པ་ལྟར་དམར་བ་དང་། ཡང་ན། ཞལ་ལ་གཟུགས་ཀྱི་གཟུགས་བརྙན་སྣང་
བ་སྟེ། ཤཱནྟི་པས་ཞལ་གཟུགས་གཟུགས་བརྙན་འབྱུང་བ་དང། ཞེས་འདོན་ནོ། །ལྗགས་བདེ་
ཞིང་མཉེན་པ་དང་། ལྗགས་པད་འདབ་ལྟར་སྲབ་པ་དང་། དྲུག་པ་ལ། ལྗགས་ཁ་དོག་
དམར་བ་དང་། གླང་པོ་ཆེ་དང་འབྲུག་གི་སྒྲ་ལྟར་བརྗིད་ཆེ་བ་ཉིད་དང་། གསུང་སྙན་ཅིང་
མཉེན་ལ་འཇམ་པ་དང་། མཆེ་བ་བཞི་པོ་རྣམས་ལྔ་ལ་སྦྱར་ཏེ། ཕན་ཚུན་ཟླུམ་རྩེ་མོ་རྣོ་བ་དང་།
ཁ་དོག་དཀར་བ་དང་། རིང་ཐུང་སྦོམ་ཕྲའི་ཚད་མཉམ་པ་དང་། རྩ་བ་ནས་རྩེ་མོར་བྱིན་ནམ།
རིམ་གྱིས་ཕྲ་བ་དང། ཤངས་རྒྱུད་བཟང་ཞིང་དོད་པས་མཐོ་བ་དང་། ཤངས་མ་ཉམས་ཤིང་
སྣབས་ལ་སོགས་པས་མཆོག་ཏུ་དག་པ་དག་དང་ནི། བདུན་པ་ལ། སྤྱན་དཀྱུས་རིང་ཞིང་
ཡངས་པ་དང་། ཡས་མན་གྱི་རྫི་མའི་མཚམས་སྡུག་པ་དང་། སྤྱན་དཀར་ནག་འབྱེས་ཤིང་
པདྨའི་འདབ་མ་རངས་པ་འདྲ་བ་དང་། སྨིན་མ་ཞེས་བཞི་ལ་སྦྱར་ཏེ། གཡས་གཡོན་འབྲེལ་
བས་ཚུགས་རིང་བ་དང་། ཕྲ་ཞིང་མཉེན་པས་འཇམ་པ་དང་། མདོག་སྣུམ་པ་དང་། སྤུ་ནི་
རིང་ཐུང་སྦོམ་ཕྲ་མཉམ་པ་དང་། ཞབས་དང་མཉམ་པའི་ཕྱག་མང་བས་ཕྱག་རིང་ཞིང་ཤ་རྒྱས་
པ་དང་། སྙན་མཐོ་དམན་ཚེ་ཆུང་མཉམ་པ་དང་། སྙན་མ་འོན་པའམ་གནས་གྱུར་ཐོབ་པས་
ཉམས་པ་རྣམ་པར་སྤངས་པ་དང་། བརྒྱུད་པ་སྐྲ་མཚམས་དོད་པས་དཔྲལ་བ་ལེགས་པར་
539



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
འབྱེས་པ་དང་། ཟླ་བ་ཚེས་པ་ལྟར་དཔྲལ་བའི་དབྱེས་ཆེ་བ་དང་། དབུ་གདུགས་ལྟར་རྒྱས་པ་
དང་། དབུ་སྐྲ་ཞེས་དྲུག་ལ་སྦྱར་ཏེ། སྐྲ་དཀར་མེད་ཅིང་། ཁ་དོག་བུང་བ་ལྟར་ནག་སྟེ། སྐྲ་
མཚམས་སྟུག་པ་དང་། རེག་ན་བདེ་བས་འཇམ་པ་དང་། ཕན་ཚུན་མ་འདྲེས་པས་མ་
འཛིངས་དང་། ཁྲོ་བོ་ལྟར་གྱེན་དུ་མ་བརྗེས་པས་མི་བཤོར་བ་དང་། དྲི་ཞིམ་པོས་སྐྱེས་བུ་
གཞན་གྱི་ཡིད་འཕྲོག་ཅིང་དད་པར་བྱེད་པ་དང་། ཕྱག་ཞབས་ཀྱི་མཐིལ་ལམ་མཐེ་པོ་ལ་དཔལ་
བེའུ་དང་། མཐིལ་ལ་བཀྲ་ཤིས་ཏེ། གདུགས་སམ། རྫས་བརྒྱད་དམ། རི་མོ་གྲུ་བཞི་པ་དང་།
གཡུང་དྲུང་འཁྱིལ་བས་བརྒྱན་པའོ། །དོན་བསྡུ་ནི། དེ་དག་ནི། སངས་རྒྱས་དཔེ་བྱད་བཟང་
པོར་བཞེད། མཚན་དཔེ་འདི་དག་མཆོག་གི་སྤྲུལ་སྐུ་ལའང་ཡོད་དེ། རྒྱུད་བླར། སུམ་ཅུ་རྩ་
གཉིས་ཞེས་བྱ་བ། ། སྤྲུལ་པ་ཆོས་ལ་ རྫོགས་པར་ནི། ། ལོངས་སྤྱོད་རྫོགས་སྐུ་གཉིས་ལ
བརྟེན། །ཞེས་སོ། །དེ་དག་འགྲུབ་པའི་རྒྱུ་ནི། གཙོ་ཆེ་ཤོས་བཟོད་པའི་ཕ་རོལ་ཏུ་ཕྱིན་པ་སྟེ།
སྡུད་པར། བཟོད་ལ་གནས་པས་ལུས་འདི་ཡོངས་སུ་དག་འགྱུར་ཏེ། །སུམ་ཅུ་རྩ་གཉིས་མཚན་
དང་མཐུ་སྟོབས་ཕ་མཐའ་ཡས། །ཞེས་སོ། །ཕལ་པའི་ཚུལ་གྱིས་ཕ་རོལ་ཏུ་ཕྱིན་པ་དྲུག་ཀའི་
འབྲས་བུ་ཡིན་ཏེ། དཔེར་ན། མཛོད་སྤུ་ལ་དཀར་བ་དང་། གཡས་འཁྱིལ་དང་། མཛེས་པ་
དང་། རིང་བ་དང་། འཁྱིལ་ལེགས་པ་དང་། འོད་དང་ལྡན་པ་རྣམས་རིམ་པ་བཞིན་དུ་ཕར་
ཕྱིན་དྲུག་གི་འབྲས་བུའོ། །གཙོ་བོ་མཚན་གྱི་རྒྱུ་གང་ཡིན་པ་དེ་འཁོར་དཔེ་བྱད་ཀྱི་ཡང་ཡིན་ལ།
ཁྱད་པར་གྱི་རྒྱུ་ནི། མདོ་ལས། སྟན་རྒྱུ་སྣ་ཚོགས་ཆོས་ཀྱི་སྟན་དུ་འབུལ། །གཞན་ལ་བསྟི་
སྟངས་བྱེད་ལ་སྐྱོ་ངལ་མེད། །ཆོས་སྨྲ་བ་ལ་འཐབ་མོ་ངོར་མི་རྒོལ། །སེམས་ཅན་རྣམས་ཀྱིས་
བྱང་ཆུབ་འཛིན་དུ་འཇུག །འདི་བཞིས་ལུས་ལ་དཔེ་བྱས་བཟང་པོ་རྣམས། །འདི་ནི་དེ་ཡིས་
རྙེད་པར་དཀའ་བ་མེད། །ཅེས་སོ། །འགྲེལ་པ་ལ། ཕྱེད་སྔ་མ་རྣམས་ཕལ་ཆེར་ནང་གི་ཡོན་
ཏན། ཕྱི་མ་རྣམས་དེ་རྣམས་གསལ་བྱེད་ཀྱི་དཔེ་བྱེད་དུ་བཤད་དོ། །ལ་ལ་རྒྱུ་འབྲས་སུ་སྦྱར་
རོ། །དེ་བཞིན་གཤེགས་པ་ལ་འདུ་བྱེད་ཀྱི་དངོས་པོ་ཐམས་ཅད་ལ་འདོད་ཆགས་དང་བྲལ་བ་
བ་ཉིད་ཀྱིས། དེ་གསལ་བྱེད་རྟགས་སེན་མོ་ཟངས་ཀྱི་མདོག་ལྟ་བུ་ཉིད་དང་། སེམས་
ཅན་ཐམས་ཅད་ལ་ཕན་པ་དང་བདེ་བར་དགོངས་པའི་ལྷག་པའི་བསམ་པ་ཉིད་ཀྱིས་སེན་མོ་
མདོག་སྣུམ་པ་ཉིད་དང་། རིགས་དང་རྒྱུད་ཀྱི་མཆོག་རྒྱལ་རིགས་སོགས་ལས་སྐྱེས་པ་སེན་མོ་
མཐོ་བ་ཉིད་དང་། སྒོ་གསུམ་གྱི་ཚུལ་སྤྱོད་ལོག་པའི་ཁ་ན་མ་ཐོ་བ་མེད་པ་ཉིད་ཀྱིས་སོར་མོ་
540



༄༅ །མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ་
རྣམས་ཟླུམ་པ་ཉིད་དང་། དགེ་བའི་རྩ་བ་རྒྱ་ཆེན་པོ་བསགས་པ་ཉིད་ཀྱིས་སོར་མོ་རྣམས་རྒྱུས་
པ་ཉིད་དང་། ཡང་དག་པར་མཐར་གྱིས་ཏེ། བསླབ་པ་གསུམ་ལ་རིམ་གྱིས་སློབ་པར་ཞུགས་པ་
ཉིད་ཀྱིས་སོར་མོ་རྣམས་བྱིན་གྱིས་ཕྲ་བ་ཉིད་དང་། ལུས་དང་། ལ་སོགས་པར་ཡིད་ཀྱི་ལས་ཀྱི་
མཐའ་ངན་པ་དང་། ལོག་པར་འཚོ་བ་རབ་ཏུ་བསྲུང་བ་ཉིད་ཀྱིས་རྩ་མི་མངོན་པ་ཉིད་དང་།
སེམས་ཅན་རྣམས་ཀྱི་ཉོན་མོངས་པའི་མདུད་པ་སྟེ། ཀུན་ནས་དཀྲིས་པ་འགྲོལ་བ་ཉིད་ཀྱིས་རྩ་
མདུད་པ་མེད་པ་ཉིད་དང་། དགོངས་པ་དང་། ལྡེམ་དགོངས་སོགས་ཤིན་ཏུ་སྦས་པའི་ཆོས་
རྟོགས་པའི་བློ་གྲོས་ཅན་ཉིད་ཀྱིས་ལོང་བུ་མི་མངོན་པ་ཉིད་དང༌། བགྲོད་དཀའ་ཞིང་ཉམ་ང་བ།
འཁོར་བའི་གནས་ཐམས་ཅད་ལས་སྐྱེ་བོ་སྒྲོལ་བར་མཛད་པ་ཉིད་ཀྱིས་ཞབས་མི་མཉམ་པ་མེད་
པ་ཉིད་དང་། མི་ཟིལ་གྱིས་གནོན་ཅིང་འདུལ་བ་ལ་མཁས་པ་ཉིད་ཀྱིས་སེང་གེའི་སྟབས་སུ་
གཤེགས་པ་ཉིད་དང་། ཀླུ་ཟིལ་གྱིས་གནོན་ཅིང་འདུལ་བ་ལ་མཁས་པ་ཉིད་ཀྱིས་གླང་པོ་ཆེའི་
སྟབས་སུ་གཤེགས་པ་ཉིད་དང་། ནམ་མཁའ་ལ་གཤེགས་པར་མཁས་པ་ཉིད་ཀྱིས་ངང་པའི་
སྟབས་སུ་གཤེགས་པ་ཉིད་དང་། སྐྱེས་བུ་ཁྱུ་མཆོག་ཏུ་མཁས་པ་ཉིད་ཀྱིས་ཁྱུ་མཆོག་གི་སྟབས་
སུ་གཤེགས་པ་ཉིད་དང་། སངས་རྒྱས་པའི་བསྐོར་ཕྱོགས་ཀྱི་ལམ་དང་མཐུན་པར་གཤེགས་པ་
ཉིད་ཀྱིས་གཡས་ཕྱོགས་སུ་ལྡོག་ཅིང་གཤེགས་པ་ཉིད་དང་། བལྟ་ན་མཛེས་པར་མཁས་པ་ཉིད་
ཀྱིས་མཛེས་པར་གཤེགས་པ་ཉིད་དང་། རྟག་ཏུ་སེམས་རང་དོན་ནམ། ཕྱིན་ཅི་ལོག་གི་གྱ་གྱུ་
མི་མངའ་བ་ཉིད་ཀྱིས་མི་ཡོ་བར་གཤེགས་པ་ཉིད་དང་། ཤིན་ཏུ་དག་པའི་ཡོན་ཏན་ཡང་དག་
པར་བརྗོད་པར་མཛད་པ་ཉིད་ཀྱིས་སྐུ་འཁྲིལ་བག་ཆགས་པ་ཉིད་དང་། སྡིག་པ་མི་དགེ་བའི་
ཆོས་དང་མ་སྦགས་པ་ཉིད་ཀྱིས་སྐུ་བྱི་དོར་བྱས་པ་ལྟ་བུ་ཉིད་དང་། གདུལ་བྱའི་བློ་དང་འཚམ་
པའི་ཆོས་སྟོན་པར་མཛད་པ་ཉིད་ཀྱིས་སྐུ་རིམ་བར་འཚམ་པ་ཉིད་དང་། སྐུ་དང་། ལ་སོགས་
པ་གསུང་ཐུགས་ཀྱི་ཀུན་སྤྱོད་གཙང་བའི་ཕྱིར་སྐུ་རྣམ་པར་དག་པ་ཉིད་དང། རང་བཞིན་གྱིས་
ཐུགས་འཇམ་ཞིང་ཐུགས་རྗེ་ཅན་ཉིད་ཀྱི་ཕྱིར་སྐུ་འཇམ་པ་ཉིད་དང་། ཐུགས་རྗེ་རང་བཞིན་
གྱིས་རྣམ་པར་དག་པའི་ཕྱིར་སྐུ་རྣམ་པར་དག་པ་ཉིད་དང་། ཐེག་པ་གསུམ་གྱི་ཆོས་ཉོན་མོངས་
པ་འདུལ་བ་ཡོངས་སུ་རྫོགས་པའི་ཕྱིར་མཚན་རྫོགས་པ་ཉིད་དང་། རྒྱ་ཆེ་བས་ཡངས་ཤིང་ཡིད་
དུ་འོང་བས་མཛེས་པའི་ཡོན་ཏན་བརྗོད་པའི་ཕྱིར་སྐུའི་ཁོ་ལག་ཡངས་ཤིང་བཟང་པོ་ཉིད་དང་།
སེམས་ཅན་ཐམས་ཅད་ལ་ཐུགས་སྙོམས་པའི་ཕྱིར་གོམ་པ་སྙོམས་པ་ཉིད་དང་། གཞལ་བྱའི་
541



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གནས་གསུམ་ལ་ཚད་མ་གསུམ་གྱིས་མི་གནོད་པས་བརྗོད་པ་གསུམ་གྱིས་རྣམ་པར་དག་པའི་
ཆོས་སྟོན་པའི་ཕྱིར་སྤྱན་རྣམ་པར་དག་པ་ཉིད་དང་། ཆོས་དཔེས་བསྙད་དེ་གོ་སླ་བར་སྟོན་པའི་
ཕྱིར་སྐུ་ཤིན་ཏུ་གཞོན་ཤ་ཅན་ཉིད་དང་། ཐུགས་སེམས་ཅན་གྱི་དོན་ལ་རྟག་ཏུ་མ་ཞུམ་པའི་
ཕྱིར་སྐུ་ཞུམ་པ་མེད་པ་ཉིད་དང་། དགེ་བའི་རྩ་བ་ལོ་ཀ་ཐམས་ཅད་ལས་ཡང་དག་པར་འཕགས་
པའི་སྐུ་རྒྱས་པ་ཉིད་དང་། སྐྱེ་བ་ཕྱི་མ་མི་ལེན་པས་ཡང་སྲིད་པ་ཟད་པ་ཉིད་ཀྱིས་སྐུ་ཤིན་ཏུ་
གྲིམས་པ་ཉིད་དང་། རྟེན་ཅིང་འབྲེལ་བར་འབྱུང་བ་ལུགས་འབྱུང་ལུགས་ལྡོག་ཤིན་ཏུ་རྣམ་
པར་ཕྱེ་བ་སྟོན་པར་མཛད་པ་ཉིད་ཀྱིས་ཡན་ལག་དང་ཉིང་ལག་ཤིན་ཏུ་རྣམ་པར་འབྱེས་པ་ཉིད་
དང། སྒྲོ་སྐུར་མེད་པའི་ཚིག་དོན་ཤིན་ཏུ་རྣམ་པར་དག་པ་སྟོན་པས་གཟིགས་པ་རབ་རིབ་མེད་
ཅིང་རྣམ་པར་དག་པ་ཉིད་དང་། འཁོར་གྱི་སློབ་མ་ཚུལ་ཁྲིམས་ཕུན་སུམ་ཚོགས་པར་གྱུར་པ་
ཉིད་ཀྱིས་སྐུ་ཟླུམ་པ་ཉིད་དང་། འཁོར་བའི་སྐྱོན་སྐྱེ་རྒ་ན་འཆིས་མ་སྦགས་པ་ཉིད་ཀྱིས་སྐུ་
སྐབས་ཕྱིན་པ་ཉིད་དང། ང་རྒྱལ་གྱི་དྲེགས་པའམ་འགྱིང་བག་བཅོམ་པ་ཉིད་ཀྱིས་སྐུ་མ་རྙོངས་
པ་ཉིད་དང་། སྤོབས་པ་ཐོགས་པ་མེད་པས་ཆོས་ཟད་པ་རྣམ་པར་ལྡོག་པ་ཉིད་ཀྱིས་ཕྱུང་ངེ་བ་
ཉིད་དང་། ཆོས་ཟབ་མོ་སྟོང་ཉིད་སོགས་མངོན་སུམ་དུ་རྟོགས་པ་ཉིད་ཀྱིས་ལྟེ་བ་ཟབ་པ་ཉིད་
དང་། སློབ་མ་ལྟ་བ་མཐུན་པར་འཛིན་པར་གྱུར་པར་ཉིད་ཀྱིས་ལྟེ་བ་གཡས་ཕྱོགས་སུ་འཁྱིལ་བ་
ཉིད་དང་། འཁོར་སྤངས་རྟོགས་ཡོན་ཏན་གྱིས་ཀུན་ནས་མཛེས་པར་གྱུར་པ་ཉིད་ཀྱིས་ཀུན་
ནས་མཛེས་པ་ཉིད་དང་། ཐུགས་སྒྲིབ་པ་མེད་པས་གཙང་བ་ཉིད་ཀྱིས་ཀུན་ཏུ་སྤྱོད་པ་གཙང་བ་
ཉིད་དང་། འདུལ་བའི་དུས་ལ་མ་བབས་ན། བཏང་སྙོམས་སུ་འཇོག་པས་དུས་མ་ཡིན་པའི་
ཆོས་འདུལ་བ་དང་བྲལ་བ་ཉིད་ཀྱིས་སྐུ་ལ་སྨེ་བ་དང་གནག་བག་མེད་པ་ཉིད་དང་། ལུས་དང་།
ལ་སོགས་པ་སེམས་ཡང་ཞིང་ཟོ་མདོག་བདེ་བ་ཐོབ་པའི་ཆོས་སྟོན་པར་མཛད་པ་ཉིད་ཀྱིས་ཕྱག་
ཤིང་བལ་ལྟར་ཤིན་ཏུ་འཇམ་པ་ཉིད་དང་། བདག་གཞན་མཉམ་པར་བསྒོམས་པས་ཡོན་ཏན་
གྱི་མདངས་ཡོད་པའི་དགེ་སྦྱོང་ཆེན་པོ་སངས་རྒྱས་བརྙེས་པ་ཉིད་ཀྱིས་ཕྱག་གི་རི་མོ་མདངས་
ཡོད་པ་ཉིད་དང་། ཆོས་ཟབ་མོ་ལ་བརྟན་པས་གནས་པ་ཉིད་ཀྱིས་ཕྱག་གི་རི་མོ་ཟབ་པ་ཉིད་
དང། ཕུགས་སུ་ཕན་པ་ཕྱི་རྗེས་སུ་ཡང་དག་པར་ཡོངས་སུ་དག་པའི་ཆོས་སྟོན་པར་མཛད་པ་
ཉིད་ཀྱིས་ཕྱག་ངར་རིང་བ་ཉིད་དང་། གདུལ་བྱ་མང་པོ་ལ་བསླབ་པ་རབ་ཏུ་མང་པོ་ཀུན་སྟོན་
པར་མཛད་པ་ཉིད་ཀྱིས་ཞལ་ཧ་ཅང་མི་རིང་བ་ཉིད་དང་། སྣོད་བཅུད་ཀྱི་ལོ་ཀ་ཐམས་ཅད་
542



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཐེར་ཕྱིན་ལུང་གི་སྙེ་མ།
གཟུགས་ཅན་དང་འདྲ་བར་རྟོགས་པ་ཉིད་ཀྱིས་མཆུ་བིམ་པ་ལྟར་དམར་བ་ཉིད་དང་། ཚིག་
འཇམ་པ་སྔོན་དུ་བཏང་ནས་འདུལ་བ་ཉིད་ཀྱིས་ལྗགས་མཉེན་པ་ཉིད་དང་། ཡོན་ཏན་ཕྲ་མོའི་
ཚོགས་འཐད་པ་མང་བ་ཉིད་ཀྱིས་ལྗགས་སྲབ་པ་ཉིད་དང་། ཆོས་འདུལ་བ་བྱིས་པའི་སྐྱེ་བོ་
ཆགས་པ་ཅན་རྣམས་ ཀྱིས་ གཏིང་དཔག་དཀའ་བ་ ཉིད་ ཀྱིས་ལྗགས་དམར་ བ་ ཉིད་ དང་།
བསྙེངས་མའམ་བག་ཚ་བ་ཐམས་ཅད་མི་མངའ་བ་ཉིད་ཀྱིས་འབྲུག་གི་སྒྲ་དང་ལྡན་པ་ཉིད་དང།
སྙན་པ་དང་། ལ་སོགས་པ་མཉེན་འཇམ་པར་གསུངས་པ་ཉིད་ཀྱིས་གསུང་སྙན་ཅིང་མཉེན་ལ་
འཇམ་པ་ཉིད་དང་། མ་རིག་པ་ལ་སོགས་སྲིད་པར་ཀུན་ཏུ་སྦྱོར་བ་བསྡམས་པ་ཉིད་ཀྱིས་མཆེ་
བ་ཟླུམ་པ་ཉིད་དང་། དུག་གསུམ་ཤས་ཆེ་བའི་སྐྱེ་བོ་གདུལ་དཀའ་བ་འདུལ་བར་མཛད་པ་ཉིད་
ཀྱིས་མཆེ་བ་རྣོ་བ་ཉིད་དང་། ཆོས་འདུལ་བ་སྤང་བྱ་ཟད་པས་ཤིན་ཏུ་དཀར་བ་ཉིད་ཀྱིས་མཆེ་
བ་དཀར་བ་ཉིད་དང་། འཁོར་འདས་མཉམ་ཉིད་དུ་རྟོགས་པའི་ས་ལ་གནས་པ་ཉིད་ཀྱིས་མཆེ་
བ་མཉམ་པ་ཉིད་དང་། སློབ་ལམ་བཞི་མཐར་གྱིས་མངོན་པར་རྟོགས་པ་ཡི་གེར་རབ་ཏུ་སྟོན་
པར་མཛད་པ་ཉིད་ཀྱིས་མཆེ་བ་བྱིན་གྱིས་ཕྲ་བ་ཉིད་དང། ཤེས་རབ་མཆོག་རྣམ་མཁྱེན་ལ་
གནས་པ་ཉིད་ཀྱིས་ཤངས་མཐོ་བ་ཉིད་དང་། གདུལ་བྱའི་སྐྱེ་བོ་སྡིག་པ་མེད་པས་གཙང་མ་ཕུན་
སུམ་ཚོགས་པ་ཉིད་ཀྱིས་ཤངས་གཙང་བ་ཉིད་དང་། རྨད་དུ་བྱུང་བའི་ཆོས་ཤིན་ཏུ་རྒྱ་ཆེ་བའི་
ཕྱིར་སྤྱན་ཡངས་པ་ཉིད་དང་། སེམས་ཅན་གྱི་ཚོགས་འཁོར་བ་ནས་དྲངས་པ་ཉིད་ཀྱིས་རྫི་མ་
སྡུག་པ་ཉིད་དང་། འགྲོ་བ་གཞོན་ནུ་མ་ན་ཆུང་ངམ། མགུ་དཀའ་བ་ཐམས་ཅད་མངོན་པར་
མགུ་བ་ཉིད་ཀྱིས་སྤྱན་དཀར་ནག་འབྱེས་ཤིང་པདྨའི་འདབ་མ་རངས་པ་ལྟ་བུ་ཉིད་དང་། རྟག་
ཏུ་ཕྱི་རྗེས་སུ་མྱང་འདས་ལ་གཟིགས་པ་ཉིད་ཀྱིས་སྨིན་ཚུགས་རིང་བ་ཉིད་དང་། ཆོས་འདུལ་བ་
ཐབས་གནོད་འཛུགས་མེད་པའི་འཇམ་པོ་ལ་མཁས་པ་ཉིད་ཀྱིས་སྨིན་མ་འཇམ་པ་ཉིད་དང་།
ཐུགས་ཀྱི་རྒྱུད་དགེ་བའི་སྣུམ་གྱིས་བརླན་པ་ཉིད་ཀྱིས་སྨིན་མ་སྣུམ་པ་ཉིད་དང་། ཀུན་ཏུ་འཁོར་
བའམ་རང་དོན་གྱི་སྐྱོན་གཟིགས་པ་ཉིད་ཀྱིས་སྨིན་པའི་སྤུ་མཉམ་པ་ཉིད་དང་། མཆོག་ཏུ་
གནོད་པའི་ལས་མཚམས་མེད་སོགས་ཟློག་པར་མཛད་པ་ཉིད་ཀྱིས་ཕྱག་རིང་ཞིང་རྒྱས་པ་ཉིད་
དང་། འདོད་ཆགས་དང་། ལ་སོགས་པ་ཞེ་སྡང་ཉོན་མོངས་པའི་གཡུལ་ལས་རྣམ་པར་རྒྱལ་བ་
ཉིད་ཀྱིས་སྙན་མཉམ་པ་ཉིད་དང་། སེམས་ཅན་ཐམས་ཅད་ཀྱི་རྒྱུད་ཉོན་མོངས་དང་སྡིག་པ
མ་ཉམས་པར་མཛད་པ་ཉིད་ཀྱིས་སྙན་གྱི་དབང་པོ་མ་ཉམས་པ་ཉིད་དང་། གང་ཟག་དང་ཆོས་
543



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
སུ་ལྟ་བས་བྱས་པ་ཐམས་ཅད་ཀྱིས་གཞན་དུ་མི་འགྱུར་བ་ཉིད་ཀྱིས་དཔྲལ་བ་ལེགས་པར་འབྱེས་
པ་ཉིད་དང་། རྟག་ཆད་དུ་སྨྲ་བའི་ཕས་རྒོལ་ཐམས་ཅད་འཇོམས་པར་མཛད་པ་ཉིད་ཀྱིས་
དཔྲལ་བ་དབྱེས་ཆེ་བ་ཉིད་དང་། སྨོན་ལམ་གྱི་མཆོག་སེམས་བསྐྱེད་ཡོངས་སུ་རྫོགས་པ་ཉིད་
ཀྱིས་དབུ་ཤིན་ཏུ་རྒྱས་པ་ཉིད་དང་། ཡུལ་འདོད་པའི་ཡོན་ཏན་གྱི་དགའ་བ་ཟློག་པར་མཛད་པ་
ཉིད་ཀྱིས་དབུ་སྐྲ་བུང་བ་ལྟར་ནག་པ་ཉིད་དང་། མཐོང་བ་དང་སྒོམ་པས་སྤང་བར་བྱ་བའི་སྒྲིབ་
གཉིས་ཀྱི་བག་ལ་ཉལ་སྤངས་པ་ཉིད་ཀྱིས་དབུ་སྐྱ་སྟུག་པ་ཉིད་དང་། བསྟན་པའི་སྙིང་པོ་སྒྲོ་སྐུར་
མེད་པའི་བློ་འཇམ་པོས་ཡོངས་སུ་ཤེས་པ་ཉིད་ཀྱིས་དབུ་སྐྲ་འཇམ་པ་ཉིད་དང་། ཐུགས་འདོད་
ཆགས་དང་། ལ་སོགས་པ་རྟོག་པས་མ་འཁྲུགས་པ་ཉིད་ཀྱིས་དབུ་སྐྲ་མ་འཛིངས་པ་ཉིད་དང་།
རྟག་ཏུ་ཚིག་མི་བརླང་ཞིང་མི་རྩུབ་པ་ཉིད་ཀྱིས་དབུ་སྐྲ་མི་བཤོར་བ་ཉིད་དང་། བྱང་ཆུབ་ཡན་
ལག་གི་མེ་ཏོག་དྲི་ཞིམ་པོ་བཀྲམ་པ་ཉིད་ཀྱིས་སྐྱེ་བོ་ཐམས་ཅད་མཐུན་པར་བསྒྲུབས་པ་དབུ་སྐྲ་དྲི་
ཞིམ་པ་ཉིད་དང་། རྣམ་པ་ཐམས་ཅད་དུ་བལྟ་ན་མཛེས་པར་གྱུར་པ་ཉིད་ཀྱིས་ཕྱག་དང་ཞབས་
དཔལ་གྱི་བེའུ་བཀྲ་ཤིས་དང་གཡུང་དྲུང་འཁྱིལ་བས་བརྒྱན་པ་ཉིད་དང་།།
བཞི་པ་ལ་གསུམ་ལས། སྔ་འགྲེལ་ནི། དེ་ལྟར་སྐུ་གསུམ་བསྟན་ནས་བཞི་པ་སྤྲུལ་པའི་
སྐུ་འཕགས་པ་དང་བྱིས་པའི་སྐྱེ་བོ་ཐམས་ཅད་དང་ཐུན་མོང་དུ་སྣང་བ་དེ་སྟོན་ནོ། །རྩ་བ་ལ།
མཛད་པའི་སྐུ་དེ་ནི་ཐུབ་པའི་སྤྲུལ་སྐུ་ཡིན་པས་མཛད་ཅེས་དྲང་ངོ་། །གང་གིས་ན། བྱེད་པ་པོ་
སྤྲུལ་སྐུ་གང་གིས་སོ། །དུས་ནི། སྲིད་པ་ཇི་སྲིད་གནས་ཀྱི་བར་དུའོ། །གང་ལ་ན། ཡུལ་འགྲོ་
བ་ཐམས་ཅད་ལའོ། །གང་ན། ཕན་པ་སྣ་ཚོགས་དག་གོ །ཇི་ལྟར་ན། མཉམ་པ་ཉིད་
དུའོ། །རེས་འགའ་མི་མཛད་དམ་སྙམ་ན། མ་ཡིན་ཏེ། རྒྱུན་མི་འཆད་པར་མཛད་དོ། །
མདོ་ནི། ཕྱོགས་བཅུའི་ལོ་ཀ་ཁམས་དཔག་ཏུ་མེད་མཐའ་མེད་པར་དུས་ཐམས་ཅད་དུ་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་སྤྲུལ་པ་སྣ་ཚོགས་ཀྱི་
སྤྲིན་གྱིས་སེམས་ཅན་ཐམས་ཅད་ཀྱི་དོན་མཛད་དོ། །ཞེས་སོ། །འགྲེལ་པ་ལ། སྐུ་དེ་ནི་མཚན་
གཞིའོ། །མཚོན་བྱ་ནི། སངས་རྒྱས་བཅོམ་ལྡན་འདས་ཀྱི་སྤྲུལ་པའི་སྐུའོ། །མཚན་ཉིད་ནི།
མཛད་ཅེས་དྲང་ངོ། །གང་གིས་ན། ཤཱཀྱ་ཐུབ་པ་དང་། ལ་སོགས་པ་དྲི་ཟ་ལ་སོགས་པའི་
གཟུགས་གང་གིས་སོ། །དུས་འཁོར་བ་ཇི་སྲིད་བར་རོ། །ཡུལ་གང་དུ་ན། ལོ་ཀའི་ཁམས་
ཐམས་ཅད་དུའོ། །དོན་གང་དུ་ན། སེམས་ཅན་རྣམས་ཀྱི་འཕྲལ་དང་ཕུགས་ཀྱི་འདོད་པའི་1
;
544



]།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
དོན་ནོ། །ཇི་ལྟར་ན། མཉམ་པ་ཉིད་དུའོ། །འདི་ནི། རྒྱུན་ཆགས་པ་ཉིད་ཀྱིས་སྤྲུལ་སྐུ་རྒྱུན་
མི་འཆད་པར་བཞག་པ་ཡིན་ནོ། །
ལྔ་པ་ལ་གསུམ་ལས། སྔ་འགྲེལ་ལ། བཤད་ཟིན་གྱི་མཚམས་སྦྱོར་དང། འཆད་འགྱུར་
གྱི་མཚམས་སྦྱོར་རོ། །དང་པོ་ལ། སྐུ་གསུམ་བསྟན་ཅིང་བཤད་ནས་སོ། །སྐུ་གསུམ་པོ་གང་ཞེ་
ན། རང་བཞིན། རྒྱུ། ཡུལ་ཅན། ངོ་བོ་བཞི་ལས། དང་པོ་ནི། བཤད་རིམ་དེ་ལྟར། ངོ་བོ་
ཉིད་ཀྱི་སྐུའི་བདག་ཉིད་དེ། རྒྱུ་ནི། ཆོས་ཉིད་ཐབས་དང་བཅས་པ་བསྒོམ་པའི་སྟོབས་ལས་
བྱུང་བའོ། །ཡུལ་ཅན་ནི། རིམ་པ་ལྟར། སངས་རྒྱས་དང་། ལ་སོགས་པ་བྱང་སེམས་
འཕགས་པ་དང་། ཉན་ཐོས་སོགས་ཀྱི་སྤྱོད་ཡུལ་ཉིད་དུ་གྱུར་པའོ། །ངོ་བོ་ནི། མེ་ལོང་ཡེ་ཤེས་
ལ་ལྟོས་ནས་ཆོས་སྐུར་རབ་ཏུ་བཏགས་པ་དང་། ལ་སོགས་པ་མཉམ་ཉིད་དང་། སོར་རྟོག་ཡེ་
ཤེས་ལ་ལྟོས་ནས་ལོངས་སྐུ་དང། བྱ་གྲུབ་ཡེ་ཤེས་ལ་ལྟོས་ནས་སྤྲུལ་སྐུར་རབ་ཏུ་བཏགས་
པའོ། །གཉིས་པ་ནི། མཛད་པས་ན། ཞེས་དྲང་ངོ་། །བྱེད་པ་པོ་གང་གིས་ན། ཀུན་རྫོབ་ཏུ་
ཡེ་ཤེས་ཆོས་སྐུ་ཁོ་ནས་སོ། །ཇི་ལྟར་ན། ལོངས་སྐུ་དང་། ལ་སོགས་པ་སྤྲུལ་སྐུའི་སྣང་བ་
བསྐྱེད་པའི་སྒོ་ནས་སོ། །འཕྲིན་ལས་ཀྱི་ངོ་བོ་ནི། བྱ་བ་ཡིན་ལ། དེ་ལ་བྱེད་པ་པོ་ལ་ཡོད་པ་
བྱེད་པའི་ལས་དང་། བྱ་བའི་ཡུལ་གདུལ་བྱ་ལ་གྲུབ་པའི་དོན་བྱ་བ་ལ་ཡོད་པ་སྟེ། གཉིས་ལས།
ཤཱནྟི་པས་དང་པོ་ལ་འཆད་ཀྱང་སློབ་དཔོན་གྱིས་ཕྱི་མ་ལ་འཆད་པས་གདུལ་བྱའི་སྐྱེ་བོའི་སྣང་བ་
ལ་བརྟེན་པའི་ལས། བྱ་བ་ལས་ལ་གྲུབ་པ། ཡེ་ཤེས་དེའི་བདག་པོ་ལ་བརྟེན་ནས་བྱུང་བའོ། །
དེ་རྣམས་ནི། ཆོས་སྐུའི་འཕྲིན་ལས་ཡིན་ནོ། །ཞེས་སྟོན་ནོ། །རྩ་བ་ལ་གསུམ་སྟེ། དུས་ཀྱི་སྒོ་
ནས་མདོར་བསྟན། དབྱེ་བའི་སྒོ་ནས་རྒྱས་པར་བཤད། གྲངས་ཀྱི་སྒོ་ནས་དོན་བསྡུ་བའོ། །
དང་པོ་ནི། འཕགས་པ་གྲོལ་སྡེ་ལྟར་ན། སྤྲུལ་སྐུ། སློབ་དཔོན་ལྟར་ན། ཆོས་སྐུ་རྒྱུན་མི་
འཆད་པ་དེ་བཞིན་དུ་འཁོར་བ་དང་ནམ་མཁའ་ཇི་སྲིད་པར་ཆོས་སྐུ་འདིའི་འཕྲིན་ལས་རྒྱུན་མི་
འཆད་པར་མདོ་ལས་འདོད་དོ། །མདོ་ནི། སྦྱིན་པ་དང་སྦྱིན་པའི་འབྲས་བུ་དམའ་བ་དེ་
གཉིས་ལས་རྣམ་གྲངས་དུ་མས་བསྐྱེད་དེ་ཕུང་པོ་མ་ལུས་པའི་མྱ་ངན་ལས་འདས་པའི་དབྱིངས་
སུ་དབུགས་འབྱིན་ནོ། །ཞེས་སོ། །
གཉིས་པ་ལ་གསུམ་ཏེ། ལམ་གྱི་རྟེན་དང་། ལམ་དང་། ལམ་འབྲས་ལ་འགོད་པའོ། །
དང་པོ་ནི། ངན་སོང་གི་འགྲོ་བ་རྣམས་དེའི་དུཁ་ཞི་བར་བྱས་ནས་བདེ་འགྲོ་དང་། ལྷ་རྣམས་
545



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
༣འདོད་ཡོན་ལ་ཞེན་པ་དང་། ཚངས་པ་རྣམས་ལྟ་བ་དང་བྲལ་བར་བྱེད་པའམ། མི་རྣམས་བསྡུ་
བ་བཞིས་བསྡུས་ཏེ་དུཁ་ཞི་བ་ལ་འགོད་པ་སྟེ། ཤཱནྟི་པས་འདི་འོག་མ་ལ་སྦྱར་རོ། །མདོ་ནི།
རབ་སྦྱོར་འདི་ནི། སངས་རྒྱས་ཀྱི་སྤྱན་གྱིས་གཟིགས་ནས་ཕྱོགས་བཅུའི་ལོ་ཀའི་ཁམས་རྣམས་
ན་བྱང་ཆུབ་སེམས་དཔའ་ཆེན་པོ་གང་དག་བསམ་བཞིན་དུ་སེམས་ཅན་དམྱལ་བ་རྣམས་སུ་
སོང་སྟེ། ཞེས་སོ། །
གསུམ་པ་ལ་བཞི་སྟེ། ཚོགས་སྦྱོར་མཐོང་ལམ་སྒོམ་ལམ་ལ་འགོད་པའོ། །དང་པོ་ལ་
ལྔའི་དང་པོ། སེམས་ཅན་རྣམས་བསྡུ་བའི་དངོས་པོ་སྦྱིན་པ། ཚིག་སྙན་པ། དོན་སྤྱོད་པ།
དོན་མཐུན་རྣམ་པ་བཞི་ལ་འགོད་པ་སྟེ། དང་པོས་སྣོད་ཀྱི་དངོས་པོ་སྟེ། །གཉིས་པ་ཡིས་ནི་
མོས་པར་བྱེད། །གསུམ་པ་ཡིས་ནི་སྒྲུབ་པར་བྱེད། །བཞི་པ་ཡིས་ནི་སྦྱོང་བའོ། །ཞེས་སོ། །
མདོ་ནི། ཕྱོགས་བཅུའི་ལོ་ཀའི་ཁམས་ཀྱི་སེམས་ཅན་རྣམས་སྦྱིན་པ་དང་། ཞེས་སོ། །གཉིས་
པ་ཐོས་བསམ་གྱིས་ཀུན་ནས་ཉོན་མོངས་པ་དང་བཅས་པ་དོར་བྱ། རྣམ་བྱང་བླང་བྱར་རྟོགས་
པའོ། །མདོ་ནི། ཀུན་ནས་ཉོན་པ་མ་ཡིན། རྣམ་པར་བྱང་བ་མ་ཡིན་ཞེས་སོ། །གསུམ་པ་ལ།
བདག་ཇི་བཞིན་དུ་སེམས་ཅན་གྱི་དོན་སྒྲུབ་པ་ཚད་མེད་བཞི་སྟེ། མདོ་ནི། ཐབས་མཁས་པས་
སེམས་ཅན་རྣམས་ཡོངས་སུ་སྨིན་པར་བྱེད། ཅེས་སོ། །བཞི་པ་རང་གཞན་ཕྱིན་དྲུག་ལ་སྤྱོད་
པ་སྟེ། མདོ་ནི། བདག་ཀྱང་སྦྱིན་པ་གཏོང་བ་སྟེ། ཞེས་སོ། །ལྔ་པ་རང་གཞན་སངས་རྒྱས་ཀྱི་
ལམ་དགེ་བ་བཅུ་ནས་སངས་རྒྱས་ཀྱི་བར་ཏེ། མདོ་ནི། བདག་ཀྱང་དགེ་བ་བཅུའི་ལས་ཀྱི་ལམ་
ཡང་དག་པར་འཛིན་པ་ཡིན་ཞེས་སོ། །གཉིས་པ་ནི། གཟུང་འཛིན་གཉིས་རང་བཞིན་གྱིས་
སྟོང་པ་ཉིད་དུ་ལོ་ཀ་བའི་ལམ་གྱིས་རྟོགས་པ་སྟེ། མདོ་ནི། སེམས་ཅན་རྣམས་ཐབས་མཁས་
པས་རང་བཞིན་སྟོང་པ་ཉིད་དང་། རྒྱུ་དང་། འབྲས་བུ་ལ་སྦྱོར་ཞེས་སོ། ། གསུམ་པ་ནི།
གཟུང་འཛིན་གཉིས་སྟོང་མངོན་སུམ་དུ་རྟོགས་པས་མཐོང་སྤང་གཟུང་འཛིན་གཉིས་ཀྱི་ས་བོན་
ཟད་པ་སྟེ། མདོ་ནི། བྱང་ཆུབ་ནི། གཉིས་སུ་དབྱེར་མེད་པ་སྟེ་ཞེས་སོ། །
བཞི་པ་ལ་དྲུག་སྟེ། ས་ལྔ་པའི་བར་དང་། དྲུག་པ་དང་། བདུན་པ་དང་། བརྒྱད་པ་
དང་། དགུ་པ་དང་། བཅུ་པ་ལ་འགོད་པའོ། །དང་པོ་ནི། ཚུལ་ཁྲིམས་ནས་བསམ་གཏན་གྱི་
བར་བརྡར་བཏགས་པ་ཙམ་དུ་མངོན་སུམ་དུ་རྟོགས་པ་སྟེ། མདོ་ནི། གཟུགས་ཀྱང་ལོ་ཀ་པས་
ཐ་སྙད་དུ་བཏགས་པའོ། །ཞེས་སོ། །གཉིས་པ་ནི། ཤེས་རབ་ཀྱིས་བསྒོམ་བྱ་སྒོམ་པ་པོ་བསྒོམ་
546



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
པ་དམིགས་པ་མེད་པར་རྟོགས་པ་སྟེ། མདོ་ནི། སྦྱིན་པ་དང་། སྦྱིན་པའི་བདག་པོ་དང་།
ལེན་པ་ཡང་མི་དམིགས་སོ། །ཞེས་སོ། །གསུམ་པ་ནི། ཕར་ཕྱིན་དྲུག་གིས་ལུས་ཅན་རྣམས་
ནི་རྒྱུད་ཡོངས་སུ་སྨིན་པར་བྱེད་པ་སྟེ། མདོ་ནི། སེམས་ཅན་ཡོངས་སུ་སྨིན་པར་བྱེད་པ་སྟེ།
ཞེས་སོ། །
བཞི་པ་ལ་གཉིས་ཀྱི་དང་པོ། ཉན་རང་དང་ཐུན་མོང་མིན་པ་བྱང་ཆུབ་སེམས་དཔའི་
ལམ་དུ་ངེས་པ་སྟེ། མདོ་ནི། ཕར་ཕྱིན་དྲུག་ནི། བྱང་སེམས་ཀྱི་བྱང་ཆུབ་ཀྱི་ལམ་མོ། །ཞེས་
སོ། །གཉིས་པ་ནི། མངོན་པར་ཞེན་པ་མངོན་གྱུར་ཐམས་ཅད་ལྡོག་ནས་མི་རྟོག་ཡེ་ཤེས་ལྷུན་
གྲུབ་ཏུ་འཇུག་པ་སྟེ། མདོ་ནི། གང་ལ་ཡང་མངོན་པར་ཞེན་པ་མེད་དོ། །ཞེས་སོ། །ལྔ་པ་ནི།
སྨོན་ལམ་གྱི་མཐུས་བྱང་ཆུབ་ཐོབ་པ་ལྟར་མཛད་པ་བཅུ་གཉིས་སྟོན་པ་སྟེ། མདོ་ནི། བྱང་ཆུབ་
ཉིད་ཀྱང་ལམ་མོ། །ཞེས་སོ། །
དྲུག་པ་ལ་གསུམ་སྟེ། ས་བཅུ་ཐོབ་མ་ཐག་དང་། སྐྱེ་བ་གཅིག་གིས་ཐོགས་པ་དང་།
སྲིད་པ་ཐ་མ་པ་ལ་འགོད་པའོ། །དང་པོ་ནི། སངས་རྒྱས་ཀྱི་སྣོད་བཅུད་ཀྱི་ཞིང་རྣམ་པར་དག་
པ་སྟེ། མདོ་ནི། སངས་རྒྱས་ཀྱི་ཞིང་ཡོངས་སུ་དག་པར་བྱ་བའི་ཕྱིར་ཡོངས་སུ་བསྔོའོ། །ཞེས་
སོ། །འདིར་དབང་བསྐུར་བའི་ཚུལ་ལ་གཉིས་ཏེ། སྣང་བས་འཕྲིན་ལས་སྒྲུབ་པ་དང་། མཆོད་
པས་དབང་བསྐུར་ཐོབ་པའོ། །དང་པོ་ལ། སྣོད་དག་པ། བཅུད་དག་པའི་སྣང་བ། འཕྲིན་
ལས་སྒྲུབ་པ་གསུམ་ལས། དང་པོ་ནི། ས་བཅུ་ཐོབ་མ་ཐག་པའི་ཚེ་ཏིང་ངེ་འཛིན་བརྒྱ་སྟོང་ཕྲག་
བཅུའི་རྗེས་ལ་ཏིང་ངེ་འཛིན་ཐམས་ཅད་མཁྱེན་པའི་ཡེ་ཤེས་དང་ཁྱད་པར་མེད་པར་མངོན་པར་
དབང་བསྐུར་བ་དང་ལྡན་པ་ཞེས་བྱ་བ་ཐོབ་མ་ཐག་ཏུ་སྟོང་གསུམ་བྱེ་བའི་རྒྱུ་དང་མཉམ་པའི་
པདྨ་རིན་པོ་ཆེ་དུ་མས་སྤྲས་པའི་གདན་དང་། དེའི་འཁོར་དུ་སྟོང་གསུམ་དང་མཉམ་པའི་པདྨ་
བྱེ་བ་ཁྲག་ཁྲིག་གིས་གང་བར་སྣང་བའོ། །གཉིས་པ་ནི། རང་ཉིད་གདན་དེ་ལ་འཚམ་ཞིང་
རྐྱེན་དུ་བབ་པར་འདུག་ལ། འཁོར་གྱི་པདྨ་ལས་དགུ་པ་མན་ཆད་ཀྱི་བྱང་སེམས་བཞུགས་པས་
བསྐོར་ཏེ་འདུད་པར་སྣང་ངོ་། ། གསུམ་པ་ནི། བྱང་སེམས་དེའི་ཞབས་མཐིལ་གཉིས་དང་།
པུས་མོས་ལྷ་ང་གཉིས་དང་། ལྟེ་བ་དང་རྩིབས་ལོགས་གཉིས་དང་། ཕྱག་མཐིལ་གཉིས་ལས་
འོད་ཟེར་གྲངས་མེད་པ་བརྒྱ་སྟོང་ཕྲག་བཅུ་སྤྲོས་པས། རིམ་པ་བཞིན་དམྱལ་བ། དུད་འགྲོ།
ཡི་དྭགས། མི། ལྷ་དང་། ལྷ་མ་ཡིན་གྱིས་གནས་ཐམས་ཅད་སྣང་བར་བྱས་ནས་དུཁ་རྣམས་
547



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
བཞི་བར་བྱེད་དོ། །ཕྲག་པ་གཉིས་དང་། རྒྱབ་དང་མགུལ་གཉིས་དང་། ཞལ་ནས་འོད་ཟེར་
གྲངས་མེད་པ་བརྒྱ་སྟོང་ཕྲག་བཅུ་སྤྲོས་པས་ཕྱོགས་བཅུའི་ཉན་ཐོས་དང་། རང་རྒྱལ་དང་།
སེམས་དང་པོ་བསྐྱེད་པ་ནས་ས་དགུ་པའི་བར་གྱི་གནས་རྣམས་སྣང་བར་བྱས་ཤིང་རིམ་པ་
བཞིན་ཆོས་སྣང་བའི་སྒོ། ཞི་བ་ཏིང་ངེ་འཛིན་གྱི་ཚུལ་གྱི་སྒོ། ཐབས་ཤེས་རབ་ཀྱི་ཚུལ་གྱི་སྒོ་ཉེ་
བར་སྒྲུབ་བོ། །
གཉིས་པ་ལ་གཉིས་ཏེ། མཆོད་པ་དང་། དབང་བསྐུར་བའོ། ། དང་པོ་ནི། བྱང་
སེམས་དེའི་མཛོད་སྤུ་ནས་འོད་ཟེར་གྲངས་མེད་པ་བརྒྱ་སྟོང་ཕྲག་བཅུ་སྤྲོས་པས་ཕྱོགས་བཅུའི་
བདུད་ཐམས་ཅད་ཟིལ་གྱིས་མནན་ཏེ། དབང་བསྐུར་ཐོབ་པའི་བྱང་སེམས་རྣམས་སྣང་བར་
བྱས་ཏེ། དེ་དག་གི་ལུས་སུ་ནུབ་པར་བྱེད་དོ། །སྤྱི་གཙུག་ནས་འོད་ཟེར་མཐའ་ཡས་པ་
འཕྲོགས་ནས་ཕྱོགས་བཅུའི་དེ་བཞིན་གཤེགས་པའི་དཀྱིལ་འཁོར་ཐམས་ཅད་སྣང་བར་བྱས།
ལོ་ཀ་ལན་བཅུར་བསྐོར་ནས་སྟེང་གི་ནམ་མཁའ་ལ་འོད་ཟེར་གྱི་དྲ་བའི་དཀྱིལ་འཁོར་དུ་བྱས་ཏེ།
དེ་བཞིན་གཤེགས་པ་མཆོད། སེམས་ཅན་གྱི་དོན་བྱས་ནས། དེ་བཞིན་གཤེགས་པ་རྣམས་ཀྱི་
ཞབས་མཐིལ་དུ་ནུབ་པར་བྱེད་དོ། །གཉིས་པ་ནི། རྒྱལ་བ་སྲས་བཅས་དེ་དག་གིས། བྱང་
སེམས་དེ་དབང་བསྐུར་བའི་དུས་ལ་བབས་པར་གཟིགས་ནས། ཕྱོགས་བཅུ་ནས་ས་དགུ་པ་
མན་ཆད་ཀྱི་བྱང་སེམས་མཐའ་ཡས་པ་འོངས་ཏེ། བྱང་སེམས་དེ་ལ་བལྟ་ཞིང་མཆོད་དེ། ཏིང་
ངེ་འཛིན་སྟོང་ཕྲག་བཅུ་བཅུ་ལ་སྙོམས་པར་འཇུག་གོ །བྱང་སེམས་དབང་བསྐུར་ཐོབ་པ་རྣམས་
ཀྱི་དཔལ་བེའུ་དང་། རྡོ་རྗེ་དང་། བཀྲ་ཤིས་ལས་བདུད་ཀྱི་དགྲ་ལས་རྒྱལ་བ་ཞེས་བྱ་བའི་འོད་
ཟེར་གྲངས་མེད་པ་བརྒྱ་སྟོང་ཕྲག་བཅུ་དང་བཅས་པ་བྱུང་སྟེ། ཕྱོགས་བཅུར་སྣང་བར་བྱས།
ཆོ་འཕྲུལ་མུ་མེད་པ་བསྟན་ཏེ། བྱང་སེམས་དེའི་དཔལ་བེའུ་དང་། རྡོ་རྗེ་དང་། བཀྲ་ཤིས་སུ་
ནུབ་པས་མཐུ་སྟོབས་ལྷག་པར་འཕེལ་ལོ། །དེ་བཞིན་གཤེགས་པ་རྣམས་ཀྱི་མཛོད་སྤུ་ནས་
ཐམས་ཅད་མཁྱེན་པའི་མངོན་ཤེས་དང་ལྡན་པ་ཞེས་བྱ་བའི་འོད་ཟེར་གཅིག །འཁོར་འོད་
ཟེར་གྲངས་མེད་པ་བརྒྱ་སྟོང་ཕྲག་བཅུ་དང་བཅས་པ་བྱུང་སྟེ། ཕྱོགས་བཅུར་སྣང་བར་བྱས།
ལོ་ཀ་ལན་བཅུར་བསྐོར། ངན་སོང་ཞི་ཞིང་བསམ་པ་སྦྱངས་ཏེ། བདུད་ཟིལ་གྱིས་མནན་ནས་
བྱང་སེམས་དེའི་སྤྱི་བོར་ནུབ་ལ། འཁོར་གྱི་འོད་ཟེར་རྣམས་ནི། འཁོར་རྣམས་ཀྱི་སྤྱི་བོར་ནུབ་
བོ། །་
548



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
གཉིས་པ་ལ་གསུམ་གྱི་དང་པོ། སྐྱེ་བ་ཕྱི་མ་ལ་ཞིང་འདིར་དུས་འདིའི་ཚེ་སངས་རྒྱས་
འདི་ཞེས་བྱ་བར་འགྱུར་བར་ངེས་པ་སྟེ། མདོ་ནི། བྱང་སེམས་ཆེན་པོ་ནི། སངས་རྒྱས་ཀྱི་ཕུང་
པོར་ངེས་པའོ། །ཞེས་སོ། །གཉིས་པ་ལྷུན་གྲུབ་རྒྱུན་མི་འཆད་གཉིས་ཀྱིས་སེམས་ཅན་གྱི་དོན་
ནི་ཚད་མེད་པ་བྱེད་པ་སྟེ། མདོ་ནི། སེམས་ཅན་ཐམས་ཅད་ཀྱི་དོན་བྱེད་ཀྱང་དེས་རེག་པར་
འགྱུར་བ་མེད་དོ། །ཞེས་སོ། །གསུམ་པ་ནི། མངོན་ཤེས་ཆེན་པོའི་ལས་ལ་དབང་ཐོབ་པས་
སངས་རྒྱས་བསྟེན་པ་དང་། སོགས་པ་བསྙེན་བཀུར་བྱ་བ་སོགས་ཡོན་ཏན་དང་ཡེ་ཤེས་ཚད་
མེད་དེ། མདོ་ནི། མངོན་པར་ཤེས་པར་བྱ་བའི་ཆོས་གང་ཇི་སྙེད་པ་དེ་དག་བྱེད་དོ། །ཞེས་
སོ། །
གསུམ་པ་ལ་བཞི་སྟེ། ནུས་པ། རྟོགས་པ། སྤངས་པ། དག་པའི་རྒྱུ་ཚོགས་ཏེ། རེ་རེ་
ལ་གཉིས་གཉིས་སོ། །དང་པོ་ནི། ཚེ་འདི་ལ་བྱང་ཆུབ་ཆེན་པོ་ཐོབ་པའི་ཡན་ལག །སྦྱིན་
སོགས་དགེ་བ་ཁྱད་པར་ཅན་ཏེ། མདོ་ནི། གཞན་ཡང་འཁོར་བ་ལས་སྒྲོལ་བ་འདི་ནི། ལམ་
ཡང་དག་གི་དགེ་བའི་ཆོས་སོ། །ཞེས་སོ། །ཚོགས་གཉིས་ཀྱི་འབྲས་བུ་སངས་རྒྱས་ཐོབ་པས་
ལས་རྣམས་ཆུད་མི་ཟ་བ་སྟེ། མདོ་ནི། ཆུད་ཟོས་ཤིང་རྒྱུད་ལྔའི་འཁོར་བར་མི་ལྟུང་བ་དེ་ལྟར་
དོན་བྱེད་དོ། །ཞེས་སོ། །གཉིས་པ་ལ། ཇི་སྙེད་པ་རྟོགས་པ་ནི། བདེན་བཞི་མཉམ་ཉིད་དུ་
མཐོང་བ་སྟེ། མདོ་ནི། འཕགས་པའི་བདེན་པ་བཞི་ཁོང་དུ་ཆུད་པར་བྱའོ། །ཞེས་སོ། །
གསུམ་པ་ལ། འབྲས་བུ་རྟག་པར་འཛིན་སོགས་ཕྱིན་ཅི་ལོག་བཞིའི་ས་བོན་ནི། སྤངས་པ་སྟེ།
མདོ་ནི། བྱམས་པ་སེམས་ཅན་གྱི་དོན་ལས་བརྩམས་ཏེ་འཁོར་བ་ཡོངས་སུ་མི་གཏོང་བས་མྱ་
ངན་ལས་འདས་པ་མ་ཡིན་ནོ། །ཞེས་སོ། ། ཕྱིན་ཅི་ལོག་དེའི་གཞི་འམ། རྒྱུ་དངོས་པོར་
འཛིན་པའི་ཡུལ་དངོས་པོ་བདེན་པ་གཅིག་ཀྱང་མེད་པའི་ཚུལ་དུ་རྟོགས་པ་སྟེ། མདོ་ནི། ཡང་
དག་པའི་དོན་མཐོང་བས་ནི། ཀུན་ནས་ཉོན་མོངས་པའམ་རྣམ་པར་བྱང་བར་འགྱུར་བ་མེད་
དོ། །ཞེས་སོ། །བཞི་པ་ལ། རང་བཞིན་རྣམ་དག་ནི། ཐ་སྙད་ལ་བརྟེན་ནས་ཆོས་ཉིད་
མཉམ་པ་ཉིད་རྣམ་པར་བྱང་བ་བྱང་ཆུབ་ཀྱི་དངོས་རྒྱུར་གྱུར་པ་སྟེ། མདོ་ནི། ཆོས་ཐམས་ཅད་
ཀྱི་མཉམ་པ་ཉིད་གང་ཡིན་པ་དེ་ནི། ངས་རྣམ་པར་བྱང་བར་གསུངས་སོ། །ཞེས་སོ། །གློ་བུར་
དྲི་བྲལ་ནི། སྦྱིན་སོགས་རྣམ་བྱང་གི་ཚོགས་ཡོངས་སུ་རྫོགས་པ་སྟེ། མདོ་ནི། སྦྱིན་པའི་ཕར་
ཕྱིན་ཡོངས་སུ་རྫོགས་པར་བྱའོ། །ཞེས་སོ། །གཉིས་པ་ཡ་གྱལ་ཇི་ལྟ་བ་རྟོགས་པ་ནི། འདུས་
549



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱད་ལས། པོད་དགུ་པ།
བྱས་འཁོར་བ་དང་། འདུས་མ་བྱས་མྱང་འདས་ལ་ཐ་དད་ཡོངས་སུ་མི་ཤེས་ཤིང་མི་འཛིན་པར་
མཉམ་པ་ཉིད་དུ་རྟོགས་པ་སྟེ། མདོ་ནི། འདུས་མ་བྱས་ཀྱི་དབྱིངས་སུ་འགོད་པའང་དེ་བཞིན་
གཤེགས་པའི་ཁྱུ་མཆོག་གི་མཐུར་མི་འགྱུར་རོ། །ཞེས་སོ། །གསུམ་པ་ལ། སེམས་ཅན་ཐམས་
ཅད་མི་གནས་པའི་མྱ་ངན་འདས་ཆོས་སྐུ་ལ་འགོད་པ་སྟེ། མདོ་ནི། རྨོངས་པ་མེད་པའི་ཆོས་
ཅན་གྱི་མྱ་ངན་ལས་འདས་པ་སྟེ། ཆོས་དེ་ནི་མ་སྤྲུལ་པའོ། །ཞེས་སོ། །འགོད་ཅེས་པ་བར་པ་
ཐམས་ཅད་ལ་སྦྱར་རོ། །གསུམ་པ་ནི། ཆོས་ཀྱི་སྐུའི་འཕྲིན་ལས་ནི། དེ་འཇུག་པའི་ཡུལ་གྱི་
དབྱེ་བས་རྣམ་པ་ཉི་ཤུ་བདུན་དུ་འདོད་དོ། །འགྲེལ་པ་ལ་གསུམ་སྟེ། འཕྲིན་ལས་ཀྱི་དབྱེ་བ་
དང་། དེའི་དུས་དང་། རིམ་པ་དེས་གཞན་ཡང་མཚོན་པར་བསྟན་པའོ། །དང་པོ་ལ། སྔར་
བཞིན་གསུམ་ལས། ལམ་གྱི་རྟེན་ལ་འགོད་པ་ནི། མཛད་ཅེས་དྲང་ངོ་། །གང་གིས་ན། ཆོས་
སྐུས་སོ། །གང་གི་ཚེ་ན། འཕྲིན་ལས་ཀྱི་དང་པོར་རོ། །གང་ལ་ན། འགྲོ་བ་བཟང་པོ་ལྷ་མི་
དང་། བཟང་པོ་མ་ཡིན་པ་ངན་སོང་གསུམ་ལའོ། །གང་ན། འགྲོ་བ་དེ་དག་ལ་མངོན་པར་
ཞེན་པ་མེད་པར་གནས་པའི་མཚན་ཉིད་འགྲོ་བ་རབ་ཏུ་ཞི་བ་སྟེ། རྒྱུད་ལྔའི་ཉོན་མོངས་དང་།
དུཁ་ཞི་བའི་འཕྲིན་ལས་སོ། །ནས་ནི། མཚམས་སྦྱོར་རོ། །ལམ་ལ་འགོད་པ་ལ་བཞི་སྟེ།
ཚོགས་སྦྱོར་མཐོང་སྒོམ་ལའོ། །དང་པོ་ལ། སྦྱོར་བ། ལྟ་བ། སྤྱོད་པ་རྣམ་དག་གོ །དང་པོ་
ནི། སྦྱིན་པ་དང་། ལ་སོགས་པ་དོན་མཐུན་པའི་བར་བསྡུ་བའི་དངོས་པོ་བཞི་ལ་བཀོད་དོ། །
གཉིས་པ་ལ་བཞིའི་ནང་ནས་ཆོས་སྦྱིན་ནམ་སྙན་པར་སྨྲ་བ། ཐོས་པ་ལས་བྱུང་བ་དང་།
ལ་སོགས་པ་བསམ་བྱུང་གི་ཤེས་པས་མི་མཐུན་ཕྱོགས་དོར་བ་དང་གཉེན་པོར་བླང་བར་བྱ་བའི་
སྒོ་ནས་རྟོགས་པར་མཛད་ནས་སོ། །གསུམ་པ་ལ། གཞན་དོན། རང་དོན། གཉིས་དོན་གྱི་
སྤྱོད་པ་ལས། དང་པོ་ནི། སྒྱུ་མ་མཁན་སྒྱུ་མ་ལ་ཆགས་སྡང་མེད་པར་བཞིན་དུ་སེམས་ཅན་
རྣམས་ལ་རྗེས་སུ་ཆགས་པ་དང་། སོགས་པ་ཁོང་ཁྲོ་ལ་སོགས་པས་རྣམ་པར་དབེན་པ་ཉིད་
ཀྱིས། རྩ་བར། སེམས་ཅན་གྱི་དོན་ཞེས་སྨོས་ཏེ། གཞན་གྱི་དོན་བྱམས་པ་ལ་སོགས་པ་ཚད་
མེད་བཞིའི་མཚན་ཉིད། བསམ་པ་ཇི་ལྟ་བའི་བདག་ཉིད་ལ་བཀོད་དོ། །གཉིས་པ་ནི། དེའི་
རྗེས་ལ་གཙོ་ཆེར་རང་གི་དོན་དུ་གོམས་པར་བྱེད་པ་འཁོར་གསུམ་རྣམ་པར་དག་པས་རབ་ཏུ་ཕྱེ་
བའི་ཕ་རོལ་ཏུ་ཕྱིན་པ་དྲུག་ལ་གོམས་པ་ལ་འགོད་པའོ། །གསུམ་པ་ནི། དེའི་འོག་ཏུ་རང་དང་
གཞན་གྱི་དོན་སྒྲུབ་པའི་མཚན་ཉིད། རྩ་བར། སངས་རྒྱས་ལམ་ཞེས་སྨོས་ཏེ། སངས་རྒྱས་
550



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
།ལམ་གྱི་གཙོ་བོ་དགེ་བ་བཅུའི་ལས་ཀྱི་ལམ་ལ་འདོད་པའོ། །གཉིས་པ་ནི། ཚོགས་ལམ་གྱི་རྗེས་
དེ་ནས་གཟུང་འཛིན་གྱི་ཆོས་ཐམས་ཅད་རང་བཞིན་གྱིས་སྟོང་པ་ཉིད། ལོ་ཀ་པའི་རྟོགས་པས་
གོམས་པ་སྦྱོར་ལམ་ལའོ། །འདིར་ལོ་ཙཱ་བས་དང་པོ་གསུམ་ཚོགས་ལམ། དེ་ནས་བཞི་སྦྱོར་
ལམ་དུ་བཞེད་ལ། ཆོས་ཤེས་ཀྱིས་དང་པོ་ལྔ་ཚོགས་ལམ། དེ་ནས་གཉིས་སྦྱོར་ལམ་དུ་འདོད་
དེ། ཇི་ལྟར་རིགས་པར་སྦྱར་རོ། །གསུམ་པ་ལ། འགོད་པའི་ཆོས་བཞི་སྟེ། དུས་ནམ་གྱི་ཚེ།
གང་ལ་བརྟེན་ནས། སྐབས་གང་དུ། ཚུལ་ཇི་ལྟ་བུ་ལ་སྟེ། འོག་མ་རྣམས་ཀྱང་འདི་བཞིན་
ནོ། །དང་པོ་ནི། སྦྱོར་ལམ་དེའི་རྗེས་ལའོ། །གཉིས་པ་ནི། སྦྱིན་པའི་ཕ་རོལ་ཏུ་ཕྱིན་པ་ཤེས་
ཆེར་སྤྱོད་པ་ལ་བརྟེན་ནས་སོ། །གསུམ་པ་ནི། ས་དང་པོར་རོ། །བཞི་པ་ནི། ཆོས་ཀྱི་
དབྱིངས་ཀུན་ཏུ་འགྲོ་བར་རྟོགས་པའི་མཚན་ཉིད་གཟུང་འཛིན་གཉིས་སུ་མེད་པའི་ཆོས་མངོན་
དུ་བྱས་པ་ལའོ། །བཞི་པ་ལ། ས་ལྔ་པའི་བར་ལ་དང་། དྲུག་པ་དང། བདུན་པ། བརྒྱད་པ།
དགུ་པ། ས་བཅུ་ཐོབ་མ་ཐག་པ། སྐྱེ་བ་གཅིག་གིས་ཐོགས་པ། སྲིད་པ་ཐ་མ་པ་ལ་འགོད་
པའོ། །དང་པོ་ལ་བཞི་ལས། དུས་ནི། ས་དང་པོའི་རྗེས་དེ་ནས་སོ། །སྐབས་ནི། ས་གཉིས་
པ་དང་། ལ་སོགས་པ་ལྔ་པའི་བར་ལའོ། །རྟེན་ནི། ཚོགས་གཉིས་ཡོངས་སུ་རྫོགས་པའི་རྒྱུར་
གྱུར་པའི་ཚུལ་ཁྲིམས་དང་། ལ་སོགས་པ་བསམ་གཏན་གྱི་ཕ་རོལ་ཏུ་ཕྱིན་པ་ལ་བརྟེན་ནས་
སོ། །ཚུལ་ནི། ཚུལ་ཁྲིམས་སོགས་ཆོས་ཐམས་ཅད་བརྡའམ་ཐ་སྙད་དུ་བཏགས་པར་ཤེས་པ་ལ་
འགོད་དོ། །
གཉིས་པ་ལ། དུས་ནི། ས་ལྔ་པའི་རྗེས་སུའོ། །སྐབས་ནི། ས་དྲུག་པ་ལའོ། །རྟེན་ནི།
སྔར་ཕར་ཕྱིན་ལྔ་ལ་བརྟེན་པ་དེ་བཞིན་དུ་རིམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་
ནས་སོ། །ཚུལ་ནི། ཤེས་པ་འཛིན་པ་དང་། ཤེས་བྱ་གཟུང་བའི་དངོས་པོར་མངོན་པར་མ་
ཞེན་པའི་མཚན་ཉིད་གཟུང་འཛིན་གྱི་ཆོས་ཐམས་ཅད་དམིགས་སུ་མེད་པ་ལའོ། །གསུམ་པ་ལ།
དུས་ནི། ས་དྲུག་པ་དེའི་འོག་ཏུའོ། །སྐབས་ནི། ས་བདུན་པ་ལའོ། །རྟེན་ནི། ཐབས་ཀྱི་ཕ་
རོལ་ཏུ་ཕྱིན་པའི་སྟོབས་ཀྱིས་སོ། །ཚུལ་ནི། སེམས་ཅན་སྒྲིབ་པ་སྤང་བ་དང་གཉེན་པོར་སྤྱད་
དུ་རུང་བར་ཡོངས་སུ་སྨིན་པར་བྱེད་པ་ལའོ། །བཞི་པ་ལ། དུས་ནི། ས་བདུན་པའི་རྗེས་དེ་
ནས་སོ། །རྟེན་ནི། ཉན་རང་གི་ས་ཟིལ་གྱིས་གནོན་པའི་སྟོབས་ཀྱི་ཕ་རོལ་ཏུ་ཕྱིན་པའི་སྟོབས་
ཀྱིས་སོ། །སྐབས་ནི། ས་བརྒྱད་པ་ལའོ། །ཚུལ་ནི། ཉན་ཐོས་ལ་སོགས་པ་དང་སྤངས་རྟོགས་
551



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ་།
2
:..ཐུན་མོང་མ་ཡིན་པའི་བྱང་ཆུབ་སེམས་དཔའི་ལམ་མཚན་མེད་ཀྱི་དབྱིངས་ལ་གནས་ཀྱང་ཡང་
དག་པའི་མཐའ་མངོན་དུ་མི་བྱེད་པའོ། །དེ་ནས་ས་བརྒྱད་པ་དེ་ཉིད་ལ་དེ་བཞིན་གཤེགས་པ་
སོགས་ཆོས་ཐམས་ཅད་ལ་སྐྱབས་སོགས་སུ་མངོན་པར་ཞེན་པའི་ཆགས་པ་ཕྲ་མོ་སྤངས་པ་
ལའོ། །ལྔ་པ་ལ། དུས་ནི། ས་བརྒྱད་པ་དེའི་རྗེས་ལའོ། །སྐབས་ནི། ས་དགུ་པ་ལའོ། །
རྟེན་ནི། སྨོན་ལམ་གྱི་ཕ་རོལ་ཏུ་ཕྱིན་པའི་མཐུས་སོ། །ཚུལ་ནི། དེ་བཞིན་གཤེགས་པར་སྤྲུལ་
ནུས་པས་ན། གཟུགས་ཀྱི་སྐུར་བྱང་ཆུབ་པ་ཐོབ་པ་ལའོ། །དྲུག་པ་ལ། དུས་ནི། ས་དགུ་པ་
དེའི་འོག་ཏུའོ། །རྟེན་ནི། ལས་ལ་དབང་བའི་ཡེ་ཤེས་ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་
སོ། །སྐབས་ནི། ས་བཅུ་པ་ལའོ། །ཚུལ་ནི། སངས་རྒྱས་ཀྱི་ཞིང་སྣ་ཚོགས་རྣམ་པར་དག་པ་
ལ་བཀོད་ནས་སོ། །
བདུན་པ་ནི། ཡང་ས་བཅུ་པ་དེ་ཉིད་ལ་བྱང་ཆུབ་ལ་སྐྱེ་བ་གཅིག་གིས་ཐོགས་པའི་རང་
གི་ངོ་བོ་ཡང་དག་པར་རྫོགས་པའི་བྱང་ཆུབ་ཏུ་སར་ངེས་པ་མི་འགྱུར་བའི་ནུས་པ་དང་། སེམས་
ཅན་སྒྲོལ་བའི་ཡན་ལག་ཕྱོགས་བཅུའི་ལོ་ཀའི་ཁམས་ཀྱི་སེམས་ཅན་གྱི་དོན་ལྷུན་སྒྲུབ་རྒྱུན་མི་
འཆད་དུ་བྱེད་པ་དང་། སངས་རྒྱས་མཆོད་པའི་ཡན་ལག་ལོ་ཀའི་ཁམས་ཐམས་ཅད་དུ་སངས་
རྒྱས་ཀྱི་དྲུང་དུ་ཉེ་བར་འགྲོ་བ་དང་། ལ་སོགས་པ་མཆོད་པ་དང་། མངོན་ཤེས་ལ་སོགས་པ་
ཡོན་ཏན་ལ་བཀོད་དོ། །བརྒྱད་པ་ལ། སྐབས་ནི། སྔར་གྱི་དེ་ལྟ་བུའི་རིམ་པས་ཡང་ས་བཅུ་པ་
དེ་ཉིད་ལའོ། །ངོ་བོ་ནི། ཁྱད་པར་གྱི་ལམ་གྱི་རང་གི་ངོ་བོ་ལའོ། །ཚུལ་ནི། བརྒྱུད་ལས།
གཞན་འདྲེན་པའི་ནུས་པ་ཐེག་པ་གསུམ་གྱི་བྱང་ཆུབ་མཐའ་དག་འདྲེན་པར་བྱེད་པའི་ཆོས་ཀྱི་
མཚན་ཉིད་བྱང་ཆུབ་ཀྱི་ཡན་ལག་དང་། ཆུད་མི་ཟ་བའི་ནུས་པ་ཚོགས་གཉིས་ཀྱི་ལས་དང་།
བྱང་ཆུབ་ཀྱི་འབྲས་བུར་འབྲེལ་པའམ། ལས་དང་འབྲས་བུར་འབྲེལ་པའི་ཐ་སྙད་དང་ལྡན་པའི་
འགྲོ་བ་ལྔའི་འཁོར་བར་ཆུད་མི་ཟ་བ་དང་། ཇི་སྙེད་པ་རྟོགས་པ་བདེན་བཞིའི་དངོས་པོ་ཐམས་
ཅད་ཡང་དག་པ་ཇི་ལྟ་བ་བཞིན་དུ་རྟོགས་པ་དང་། འབྲས་བུ་སྤངས་པ་ངར་འཛིན་སོགས་ཕྱིན་
ཅི་ལོག་ཐམས་ཅད་སྤངས་པ་དང་། རྒྱུ་སྤངས་པ་ཕྱིན་ཅི་ལོག་གི་གཞིའམ་དམིགས་པ་བདེན་པ་
མེད་པར་སྤངས་པའི་ཡེ་ཤེས་དང་། རྒྱུའི་ཡོན་ཏན་རང་བཞིན་གྱིས་འོད་གསལ་ཞིང་ཡོངས་སུ་
དག་པའི་མཚན་ཉིད་ཀྱི་བྱང་ཆུབ་སེམས་དཔའི་རྣམ་པར་བྱང་བ་དང་། རྒྱུ་དངོས་སངས་རྒྱས་
ཀྱི་ས་དྲི་མ་ཐམས་ཅད་དང་བྲལ་བའི་རྣམ་པར་བྱང་བའི་རྒྱུའི་ཚོགས་དང་། ཇི་ལྟ་བ་རྟོགས་པ་
552



༄༅ །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
༩འཁོར་འདས་ཐམས་ཅད་སྟོང་པ་ཉིད་ཀྱི་ངོ་བོ་ཉིད་ཀྱིས་འདུས་བྱས་དང་འདུས་མ་བྱས་ཐ་མི་
དད་པར་ཡོངས་སུ་ཤེས་པ་ལ་བཀོད་ནས། ལམ་འབྲས་ལ་འགོད་པ་ནི། དེ་རྣམས་ཀྱི་རྗེས་ནས་
དེ་བཞིན་གཤེགས་པའི་ས་མི་གནས་པའི་མྱང་འདས་ལ་འགོད་པར་མཛད་དོ། །གཉིས་པ་ནི།
མཛད་པའི་རིམ་པ་དེ་ལྟར་ན། ཆོས་ཀྱི་སྐུ་རྟག་པ་བཞིན་དུ་དེའི་འཕྲིན་ལས་རྣམ་པ་ཉི་ཤུ་རྩ་
བདུན་ཡང་འཁོར་བ་ཇི་སྲིད་མ་སྟོང་བར་དུ་རྒྱུན་མི་འཆད་པར་བཞེད་པ་སྟེ། ལྷུན་གྱིས་གྲུབ་
པར་མཛད་པ་ཡིན་ནོ། །གསུམ་པ་ནི། དོན་བདུན་ཅུའི་དང་པོ་སེམས་བསྐྱེད་པ་དང་། ཐ་མ་
འཕྲིན་ལས་བསྟན་པ་ལ་རིམ་པ་སྟེ། ས་མཚམས་དངོས་སུ་བསྟན་པའི་རིམ་པས་ལྷག་མ་དེ་
གཉིས་ཀྱི་བར་གྱི་ཚིག་དོན་རེ་བརྒྱད་པོ་རྣམས་ཀྱི་གོ་རིམ་སྟེ། ས་མཚམས་ཀྱང་ཤུགས་ལ་ཁོང་དུ་
ཆུད་པར་བྱ་སྟེ། བསྟན་བཅོས་འདིར་ཚིག་མང་དུ་དོགས་ནས་སེང་བཟང་བདག་གིས་ནི་མ་
བྲིས་སོ། །གསུམ་པ་ནི། དང་པོ་བདུན་ལ་ལྟོས་ནས་བརྒྱད་པའོ། །ཆོས་དབྱིངས་དྲི་མེད་ཡེ་
ཤེས་ཆོས་ཀྱི་སྐུ། །ཟབ་པའི་ཚུལ་སྟོན་ལོངས་སྤྱོད་རྫོགས་པའི་སྐུ། །སྣ་ཚོགས་ཚུལ་སྟོན་སྤྲུལ་
པའི་སྐུ་ཐོབ་ནས། །མཛད་པ་ལྷུན་གྲུབ་རྒྱུན་འཆད་མེད་པར་བསྔོ། །བསྡུ་བའི་ཚིགས་བཅད་
དོ། །
གཉིས་པ་ལ་གསུམ་ལས། སྔ་འགྲེལ་ནི། རྒྱས་པ་ལ་དད་པའི་སེམས་ཅན་ལ་ཕན་
གདགས་པར་དེ་ལྟར་དོན་བརྒྱད་ཀྱིས་སྒོ་ནས་རྣམ་པར་བཤད་ནས། ཡང་གཞན་དུ་རྣམ་པར་
བཤད་པ། རྩ་བ་ལ། མཁྱེན་གསུམ་ནི། ཆོས་སུམ་ཅུས་མཚོན་པའི་གནས་ཡིན་པས་སོ། །
ཡུལ་གཞི་ལམ་རྣམ་གསུམ་མཚོན་པར་བྱེད་པས་མཚན་ཉིད་དོ། །ཡེ་ཤེས་ཞབས་བླང་དོར་གྱི་
མཚན་ཉིད་དོ། །ཞེས་སོ། །ཡང་ན། མཚན་ཉིད་ནི། རང་བཞིན་ཡིན་ལ། གཞན་གནས་
སྐབས་སོ། །མཁྱེན་གསུམ་དེ་ཡི་སྦྱོར་བ་རྣམ་ཀུན་དང་། མཁྱེན་གསུམ་དེ་ཡི་རབ་ཏུ་གྱུར་པ་རྩེ་
སྦྱོར། མཁྱེན་གསུམ་དེའི་གོ་རིམ་གྱི་སྒོམ་པ་མཐར་གྱིས་པ་དང་། མཁྱེན་གསུམ་དེའི་མཐར་
ཐུག་པའི་སྦྱོར་བ་སྐད་ཅིག་མ་དང་། གསུམ་པོ་དེའི་རྣམ་སྨིན་ནི། ཆོས་སྐུ། ཡུམ་རྒྱས་འབྲིང་
བསྡུས་གསུམ་གྱི་དོན་བསྡུས་པ་བརྒྱུད་ལས། གཞན་དེ་རྣམ་པ་དྲུག་གོ ། ཤཱནྟི་པས་དེ་འོག་མ་
བཞི་སྦྱོར་བ་ལ་འཆད་དོ། །འགྲེལ་པ་ལ། ཞེས་བྱ་བ་གསུངས་ཏེ། དང་པོ་རྣམ་པ་ཐམས་ཅད་
མཁྱེན་པ་ཉིད་དང་། ལ་སོགས་པ་ལམ་ཤེས། གཞི་ཤེས་ཏེ། ཐམས་ཅད་མཁྱེན་པ་ཉིད་
གསུམ་ནི་ཆོས་ཅན། སྦྱོར་བའི་མཚན་ཉིད་དོ། །སྦྱོར་བའི་ནུས་པ་མངོན་པར་མཚོན་པའི་ལ
553



ཉྩ།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དགུ་པ།
གནས་ཉིད་དམ་རྒྱུ་ཡིན་པའི་ཕྱིར་རོ། །སྔར་བཤད་པའི་རྣམ་པ་ཐམས་ཅད་མངོན་པར་རྫོགས་
པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་སྦྱོར་བའོ། །མཁྱེན་གསུམ་
ཐོས་བསམ་གྱིས་ཤེས་པ་དེ་ནས་བསྡུས་སྒོམ་ལ་དབང་ཐོབ་པར་བྱ་བའི་ཕྱིར་འདིས་ཐམས་ཅད་
མཁྱེན་པ་ཉིད་གསུམ་བསྡུས་ཏེ་སྒོམ་པ་ལ་སྦྱོར་བས་ནའོ། །སྔར་གྱི་རྩེ་མོའི་མངོན་པར་རྟོགས་
པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་རབ་ཀྱི་གནས་སྐབས་ཡིན་ནོ། །དེ་ནས་
བསྡུས་སྒོམ་ཤིན་ཏུ་གོམས་པ་ལ་དབང་ཐོབ་པ་ཕུལ་དུ་ཕྱིན་པར་འགྲོ་བའི་ཕྱིར། སྔར་གྱི་མཐར་
གྱིས་པའི་མངོན་པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་གོ་རིམ་གྱི་
གནས་སྐབས་མིན་ནོ། །དེ་ནས་རྩེ་སྦྱོར་གྱི་རྟོགས་པའི་དངོས་པོ་ངེས་པ་སྟེ། བརྟན་པ་སྐད་
ཅིག་མ་ཐོབ་པར་བྱ་བའི་ཕྱིར་མཁྱེན་གསུམ་གྱི་རྣམ་པ་རྣམ་ཀུན། རྩེ་སྦྱོར་གཉིས་ཀྱི་རྣམ་པ་
མཐའ་དག་བསྡུས་ཏེ་རྣམ་པར་བསྒོམ་པའི་དོན་གཞུང་སྲོང་བ་སྟེ། མཉམ་པར་རྒྱུན་ལྡན་དུ་
སྒོམ་པར་བྱེད་པས་སོ། །ཡང་དག་པར་སྐད་ཅིག་མ་གཅིག་པའི་མངོན་པར་རྫོགས་པར་བྱང་
ཆུབ་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་མཐར་ཐུག་པའི་གནས་
སྐབས་ཡིན་ནོ། །དེ་ནས་སློབ་ལམ་བློའི་ནུས་པ་ཁྱད་པར་དུ་འགྲོར་མེད་ཅིང་མཐར་ཐུག་པས་
སོ། །ཆོས་ཀྱི་སྐུ་མཛད་པ་དང་བཅས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་
སྦྱོར་བའི་རྣམ་པར་སྨིན་པ་ཡིན་ནོ། །དེ་ནི་བསྡུས་སྒོམ་དེའི་འབྲས་བུ་ཡིན་པས་སོ། །དོན་བསྡུ་
ནི། ཚུལ་དེ་ལྟར་ན། ཡུམ་གསུམ་པོ་ཐམས་ཅད་ཀྱི་དོན་བསྡུས་པ་གཞན་རྣམ་པ་དྲུག་སྟེ།
རྒྱས་པར་སྔ་མ་བརྒྱད་དུ་བསྟན་པ་ཁོ་ན་བཞིན་དུ་བཤད་པར་བྱ་བ་ཡིན་ནོ། །
གསུམ་པ་ལ་གསུམ་ལས། སྔ་འགྲེལ་ནི། དབང་འབྲིང་བར་མ་ལ་དགའ་བའི་སེམས་
ཅན་ལ་ཕན་གདགས་པར་དེ་ལྟར་དོན་བསྡུས་པ་དྲུག་གི་སྒོ་ནས་རྣམ་པར་བཤད་ནས་ཡང་
མདོར་བསྡུས་པ་ལ་དགའ་བའི་སེམས་ཅན་དབང་རྣོན་ལ་ཕན་གདགས་པར་གཞན་དུ་རྣམ་པར་
བཤད་པ། རྩ་བ་ལ། འཇུག་ཡུལ་མཁྱེན་པ་རྣམ་པ་གསུམ་ནི། སྦྱོར་བའི་ཡུལ་ལོ། །ཆོས་སྐུའི་
རྒྱུ་སྦྱོར་བ་བཞིའི་བདག་ཉིད་དང་ངོ། །སློབ་དཔོན་གྱིས་རྒྱུ་མཁྱེན་གསུམ་ལ་བཞེད་དོ། །ཆོས་
སྐུ་འཕྲིན་ལས་དང་བཅས་པ་ནི། འབྲས་བུ་སྟེ། ཡུམ་གསུམ་གྱི་དོན་བསྡུས་པ་བརྒྱུད་དང་།
དྲུག་ལས་གཞན་རྣམ་པ་གསུམ་མོ། །འགྲེལ་པ་ལ། ཞེས་བྱ་བ་གསུངས་ཏེ། དང་པོར་རྣམ་
པར་ཐམས་ཅད་མཁྱེན་པ་དང། ལ་སོགས་པ་ལམ་ཤེས་དང། གཞི་ཤེས་དང་། ཐམས་ཅད་།
༔
554



༄༅།།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
མཁྱེན་པ་ཉིད་ཀྱི་ངོ་བོ་ཉིད་ནི། སྦྱོར་བ་པོས་བླང་དོར་བྱ་བའི་སྒོ་ནས་འཇུག་པའི་ཡུལ། ཆོས་
སྐུའི་རྒྱུ་ཡིན་ནོ། ། ཡུལ་དེ་ལ་ཚུལ་ཇི་ལྟར་རབ་ཏུ་སྦྱོར་ཞེ་ན། ཞེས་དྲིས་ནས། ལན་ནི།
གསུམ་པོ་དེའི་འོག་ཏུ་རྣམ་པ་ཐམས་ཅད་མངོན་པར་རྫོགས་པར་རྟོགས་པ་ལ་སོགས་པ་མངོན་
པར་རྟོགས་པ་རྣམ་པ་བཞི་ནི། ཉམས་སུ་ལེན་པའི་སྦྱོར་བ་ཡིན་ནོ། །སྦྱོར་བ་དེ་ལྟ་བུ་དང་ལྡན་
པ་ཡང་ཡིན་ལ། རྒྱུ་ཡང་ཡིན་པས་སམ། ཡང་ན། སྦྱོར་བ་རྐྱེན། མཁྱེན་གསུམ་རྒྱུ་དེའི་
འབྲས་བུ་ཅི་ཡིན་ཞེ་ན། ལན་ནི། དེའི་འོག་ཏུ་ཆོས་ཀྱི་སྐུ་འཕྲིན་ལས་དང་བཅས་པ་ནི།
འབྲས་བུ་ཡིན་པས་སོ། །དོན་བསྡུ་ནི། རྒྱལ་བའི་ཡུམ་རྣམ་པ་གསུམ་གྱི་དོན་བསྡུས་པ་གཞན་
རྣམ་པ་གསུམ་སྟེ། དེ་ཁོ་ན་བཞིན་དུ་བཤད་པར་བྱ་བ་ཡིན་ནོ།
གསུམ་པ་ལ་ལྔ་སྟེ། བཤད་པར་བྱ་བའི་ཁྱད་པར། ཇི་ལྟར་བཤད་པའི་ཚུལ། དེའི་
བསོད་ནམས་བསྔོ་བ། ཁེངས་བསྐྱུངས་ཏེ་བཟོད་པར་གསོལ་བ། འབད་པ་དོན་ཅན་དུ་བསྟན་
པས་སྤྲོ་བ་སྒྲུབ་པའོ། །དང་པོ་ནི། ཀུན་གྱི་རྒྱན་དུ་འགྱུར་བར་ནི་རྣམ་པར་དབྱེ་ཞེས་པའི་
གཞུང་འཛུགས་པ་སྟེ། མདོ་གསུམ་པོ་ལ་ལ་སྟེ། བརྒྱད་སྟོང་པ་ལས། དངོས་པོ་བརྒྱད་ཀྱི་དོན་
ཙམ་དང་། གཞན་བར་མ་ལས། བརྒྱད་ཀྱི་ཚིག་རྫོགས་པ་དང་། གཞན་རྒྱས་པ་ལས་དོན་རེ་
རེའང་མིང་གི་རྣམ་གྲངས་མང་པོ་སྨོས་པས་བཤད་དེ། བསྟན་བཅོས་ལ་མཁས་པ་རྣམས་ཀྱིས་
ཡུམ་གསུམ་པོ་ཀུན་ལའང་དོན་བསྡུས་པ་བརྒྱད་པོ་དེ་ཙམ་དུ་ཤེས་པར་བྱའོ། །མངོན་རྟོགས་
བརྒྱད་དུ་འདུས་པ་དེ་ལྟ་མིན་ན། མདོ་གསུམ་པོ་ཐམས་ཅད་ཀྱི་མངོན་རྟོགས་ཀྱི་རིམ་པ་བསྟན་
བཅོས་འདིས་ལེགས་པར་བསྡུས་པ་མ་ཡིན་པར་ཐལ་ལོ། །ཡང་ན། ཚིག་རྒྱས་བསྡུས་མ་
གཏོགས་པ་དོན་ལ་ཁྱད་མེད་པ་དེ་ལྟ་མིན་ན། ཡུམ་རྒྱས་པ་དང་། བར་མ་ཐམས་ཅད་ཀྱི་དོན་
གྱི་རིམ་པ་བརྒྱད་སྟོང་པས་ལེགས་པར་བསྡུས་པ་མ་ཡིན་པར་ཐལ་ལོ། །འོ་ན། ཁྱད་པར་
གཏན་མེད་པས་ཟློས་སོ། །ཞེ་ན། ཡུམ་གསུམ་པོ་དེ་ལ་ཚིག་བསྡུས་པ་དང་། སོགས་པ་འབྲིང་
དང་། རྒྱས་པའི་རབ་ཏུ་དབྱེ་བའི་ཁྱད་པར་ཡོད་པས་མི་ཟློས་ཤིང་། ཚིག་གི་ཁྱད་པར་དེ་ཁོ་
ནར་ཟད་པས་དོན་ཁྱད་མེད་དོ། །
གཉིས་པ་ལ། བྱས་ཞེས་དྲང་ངོ་། །གང་གིས་ན། ཡུམ་གྱི་ཚིག་དོན་ལ་མཁས་པ་སེང་
གེ་བཟང་པོས་སོ། །གང་ན། རྒྱན་གྱི་ཚིག་ལེའུར་བྱས་པའི་འགྲེལ་པ་དོན་གསལ་བ་འདི་
ནིའོ། །གང་སྔོན་དུ་བཏང་ནས་ན། ཉེ་བར་འཛིན་པས་མཁན་པོ་ཡང་དག་རྣམ་སྣང་མཛད་།
པོ
555



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
དང་། བླ་མ་བཟང་པོ་འཕགས་པ་རྣམ་གྲོལ་སྡེའོ། །ཡང་ན། མཁན་པོ་ཡང་ཡིན། བླ་མ་ཡང་
ཡིན་པ་དེ་ལ་ཕྱག་འཚལ་ཏེ། གནང་བ་མནོས་ཤིང་གདམས་ངག་གནང་ནས་སོ། །ཚུལ་ནི།
མཚམས་སྦྱོར་ཚིག་དང་ངག་དོན་བརྒལ་ལན་དང་། སོགས་པ་སྡེབ་སྦྱོར་སྙན་ངག་སོགས་
སྦྱོར་བའམ། མདོའི་ཚིག་དང་། ངག་དོན་དང་། སོགས་པ་མིང་གི་རྣམ་གྲངས་དང་། བསྟན་
བཅོས་སྦྱོར་བ་མ་བྱས་པར་རོ། །གང་གི་དོན་དུ་ན། ངོ་བོ་དྲང་པོར་བསྟན་པས་གཞན་གྱིས་གོ་
སླ་བར་བྱ་བའི་ཕྱིར་རོ། །གང་གི་སྒོ་ནས་ན། འཕགས་པ་རྣམ་པར་གྲོལ་སྡེ་ཡི་འགྲེལ་པའི་མཐུ་
ཡི་སྟོབས་ཀྱིས་དོན་མཐོང་སྒོ་ནས་ནིའོ། །དགོས་པའི་གཞུང་འཛུགས་པའོ། །གསུམ་པ་ནི།
བསྔོ་རྒྱུ་འགྲེལ་པ་དེ་བསྡེབས་ཤིང་བརྩམས་པ་ལས་བྱུང་བའི་དགེ་བ་སེང་བཟང་བདག་གིས་གང་
ཐོབ་པ་དེ་ཡིས་སོ། །ཆེད་དུ་བྱ་བ་སྐྱེ་བོ་ཐམས་ཅད་ཀྱི་ཕྱིར་རམ། ཡང་ན། གང་ཟག་སྐྱེ་བོ་
ཐམས་ཅད་ཀྱིས་སོ། །བསྔོ་བའམ་ཐོབ་བྱ་བདེ་གཤེགས་ཆོས་སྐུ་ཐོབ་པར་ཤོག་ཅིག་གོ །བཞི་
པ་ལ། བཟོད་པར་མཛོད་ཅེས་དྲང་ངོ། །གང་ལ་ན། བསྟན་བཅོས་ཀྱི་བརྗོད་བྱ་མ་ལུས་པ་
བདག་གི་བློའི་སྤྱོད་ཡུལ་མ་ཡིན་པ་ལ། འོན་ཀྱང་རང་གིས་རྟོགས་པ་མི་བརྗེད་པ་དང་།
གཞན་ལའང་རྟོགས་པ་བསྐྱེད་པའི་དོན་གྱི་ངོར་བདག་གིས་འབད་ནས་བགྱིས་པའི་འགྲེལ་པ་ལ་
ནོར་བའི་ནོངས་པ་ཡོད་ན་དེ་ལའོ། །གང་ན། སྐྱེ་བོ་བློ་དང་ལྡན་པའི་མཁས་པ་རྣམས་སོ། །
སྤྱོད་ཡུལ་མིན་པའི་རྒྱུ་མཚན་ནི། བསྟན་བཅོས་ཀྱི་དོན་ནི་ཆོས་ཅན། བདག་གི་བློའི་སྤྱོད་ཡུལ་
གང་ན་ཡིན་ཏེ། མ་ཡིན་ནོ། །བདག་སོ་སོ་སྐྱེ་བོ་ཤེས་རབ་མི་གསལ་བའི་ཕྱིར་དང། བསྟན་
བཅོས་ཀྱི་དོན་ཀུན་ཕྱི་རོལ་ཏེ། ཤིན་ཏུ་ལྐོག་ཏུ་གྱུར་པའི་ཕྱིར་རོ། །ཁྱབ་པ་ཡོད་དེ། དེ་ལྟར་
ན། བདག་གིས་གང་ན་ཞིག་རྟོགས་ཏེ། མི་རྟོགས་པས་ཁྱབ་པའོ། །འོ་ན། སུའི་སྤྱོད་ཡུལ་
ཡིན། ཡོན་ཏན་གྱི་བདག་ཉིད་ཆེན་པོ་སངས་རྒྱས་བྱམས་པ་སོགས་འཕགས་པ་རྣམས་ཀྱི་བློའི་
སྤྱོད་ཡུལ་ལོ། །ལྔ་པ་ལ། མཐོང་བ་ཡིན་ཞེས་དྲང་ངོ༌། །གང་ན། ཀྱེ་མ་ནི། སྨད་པ། སྨོན་
པ། ཞུམ་པ། ངོ་མཚར་བ་བཞི་ལ་འཇུག་ཀྱང་། འདིར་ཕྱི་མའོ། །གཞུང་ལུགས་སྣ་ཚོགས་ཀྱི་
འདོད་ཚུལ་མི་འདྲ་བ་དུ་མས་ཡིད་སུན་ཅིང་དུབ་པ་བདག་གི་ངལ་བསོ་ཞིང་དབུགས་ཕྱིན་པའི་
གནས་ཡུམ་གྱི་གཞུང་ལུགས་ཀྱི་དོན་ནོ། །གང་གི་ཚེ་ན། དུས་ཡུན་རིང་མོ་ཞིག་ནས་བློ་སྦྱངས་
ཤིང་བྱམས་པས་རྗེས་སུ་བཟུང་བ་ནའོ། །གསུམ་པ་ལ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་
ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པ་སློབ་དཔོན་སེང་གེ་.
556



# །།མངོན་པར་རྟོགས་པའི་རྒྱན་ཅེས་བྱ་བ་ཤེར་ཕྱིན་ལུང་གི་སྙེ་མ།
བཟང་པོས་མཛད་པ་རྫོགས་སོ་ནི། འགྲེལ་པ་ཐར་ཕྱིན་པའོ། །རྒྱ་གར་གྱི་མཁན་པོ་བིདྨ་ཀ་ར་
པྲབྷ་ནི། རིག་པའི་འབྱུང་གནས་འོད་ཟེར་རམ། རིག་བྱེད་འོད་ཟེར་དང་། ཞུ་ཆེན་གྱི་ལོ་ཙཱ་
བ་བནྡྷེ་དཔལ་བརྩེགས་ཀྱིས་བོད་སྐད་དུ་བསྒྱུར་ཅིང་དག་པར་ཞུས་ཏེ་གཏན་ལ་ཕབ་པའོ། །
སླད་ཀྱི་ནི། དུས་ཕྱིས་ཀྱིའོ། །པཎྜི་ཏ་དཔལ་གོ་མི་ནི། བཙུན་པའམ། དགེ་བསྙེན་འཆི་མེད་
ལ་སོགས་པ་དང་། རྒྱལ་བས་ལུང་བསྟན་པའི་ལོ་ཙཱ་བ་དགེ་སློང་བློ་ལྡན་ཤེས་རབ་ཀྱིས་ལེགས་
པར་གཏན་ལ་ཕབ་པའོ། །
བདེ་གཤེགས་གསུང་མཆོག་མཆོག་ཏུ་ཟབ་པ་ཕ་རོལ་ཕྱིན་ཚུལ་ཚུལ་བཞིན་སྟོན་པ་
མངོན་རྟོགས་རྒྱན། །རྒྱུན་གྱི་ཚིག་དོན་དོན་བཞིན་འབྱེད་མཁས་མཁས་པའི་གཙུག་རྒྱུན་རྒྱན་
འགྲེལ་མཛད་པ་བཟང་པོའི་གཞུང་། །གཞུང་དོན་གསལ་བ་གསལ་བར་འགྲེལ་པའི་འགྲེལ་པ་
མཆོག་འདི་འདི་དང་གཞན་དུ་བདེ་བའི་དཔལ། །དཔལ་འབྱོར་མ་ལུས་ལུས་ཅན་ཀུན་ལ་ཀུན་
ནས་སྒྲུབ་བྱེད་སྒྲུབ་པའི་ལམ་མཆོག་རྩོམ་པ་འདི། །གཉིས་མེད་ཡེ་ཤེས་འགྲོ་བའི་དཔལ་མགོན་
སངས་རྒྱས་གོ་འཕང་སྐུ་བཞིའི་མཆོག་ནི་དོན་གཉེར་ཞིང་། །དར་རྒུད་བར་མའི་སྐྱེ་རྒུ་ཀུན་
མ་ལྟར་བརྩེ་བའི་སྙིང་རྗེའི་རྒྱལ་མཚན་ལེགས་བཟུང་ནས། །ཤཱཀྱ་སེང་གེ་རྒྱལ་བའི་དབང་པོ་
གང་དེའི་གསུང་རབ་མཚན་མ་མེད་པའི་ཆོས་ཀྱི་ཚུལ། །རྟོགས་པའི་བློ་ཅན་དུལ་ཞིང་བརྟན་ལ་
སྤོབས་པར་ལྡན་པས་མཐུན་རྐྱེན་བསྒྲུབས་ནས་བསྐུལ་བའི་ངོར། །གང་ཞིག་སྲིད་ན་མཁས་
པའི་མཆོག་གྱུར་ཚད་མའི་སྐྱེས་བུའི་གསུང་གི་བདུད་རྩི་ལེགས་འཐུངས་ཤིང་། །ཤེས་བྱའི་
གནས་རྣམས་ཕལ་ཆེར་ཤེས་ཀྱང་ང་རྒྱལ་མེད་ཅིང་མང་དུ་ཐོས་པས་མི་ངོམས་པ། །རང་གཞན་
གྲུབ་མཐའ་རྒྱ་མཚོའི་མཐར་ སོན་བུ་སྟོན་ ཁ་ ཆེས་མདོ་འགྲེལ་འགྲེལ་བཤད་མཛད་ པའི་
གཞུང་། །ཀུན་དང་མཐུན་ཞིང་རིགས་པས་གྲུབ་པ་མན་ངག་གིས་བརྒྱན་ལུང་གི་སྙེ་མ་འདི་
བྱས་སོ། །དེ་ཡི་དགེ་བ་པདྨོའི་གཉེན་གྱི་ཚ་ཟེར་གྱིས། ། བློ་གསལ་བློ་ཡི་གངས་རི་བཞུས་པའི་
གངྒཱའི་རྒྱུན། །མཐའ་ཡས་སེམས་ཅན་ཆུ་གཙང་ཚོགས་དང་ལྷན་གཅིག་ཏུ། །ཀུན་མཁྱེན་ཡེ་
ཤེས་རྒྱ་མཚོ་ཆེན་པོར་འཇུག་པར་ཤོག །ཡུམ་གྱི་དགོངས་པ་བྱིས་པའི་སྤྱོད་ཡུལ་མིན། །རྒྱལ་
ཚབ་དམ་པའི་གསུང་ནི་རབ་ཏུ་བརླིང་། །བདག་ནི་བློ་མིག་ཞན་པ་བྱིས་པའི་ཚུལ། །དེ་ཕྱིར་
འདི་ལ་ནོངས་པའི་ཚོགས་མཆིས་ན། །ནང་གི་གཟིགས་པ་དག་པ་འཕགས་པའི་ཚོགས། །བློ་
གྲོས་མཆོག་གྱུར་མཁས་པའི་སྐྱེ་བོ་རྣམས། །བཟོད་པར་རིགས་སོ་འོན་ཀྱང་ཆོས་ཚུལ་ལ། །ང
557
ka



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དགུ་པ།
ཚད་མར་གྱུར་པ་རྒྱལ་དང་རྒྱལ་སྲས་ཡིན། །དེང་སང་བདེ་བར་གཤེགས་པའི་བསྟན་པ་
འདི། །བ་མོ་ཕོག་པའི་པདྨ་བཞིན་དུ་རྙིང་། །སྡེ་སྣོད་འཛིན་པ་མང་དུ་ཐོས་པ་ཡང་། །ཉི་ཟེར་
ཕོག་པའི་ཀུནྡའི་ཚལ་བཞིན་ཟུམ། །བློ་གསལ་རྣམ་གྲོལ་དོན་གཉེར་སྐྱེ་བོ་ནི། །ཨུ་དུམ་ཝ་རའི་
མེ་ཏོག་བཞིན་དུ་དཀོན། །དེ་ཕྱིར་རྣམ་བཤད་ལུང་གི་སྙེ་མ་འདི། །གཞན་ལ་ཕན་པར་འགྱུར་
བ་དཀའ་མོད་ནའང་། །ལྟ་ངན་ཚང་ཚིང་སྲེག་པའི་གཟི་བརྗིད་ཅན། །ཡང་དག་དོན་གྱི་སྣང་
བ་སྐྱེད་བྱེད་པ། །ལུང་རིགས་ཚ་ཟེར་སྟོང་དང་ལྡན་པ་འདིས། །སྐལ་ལྡན་འགའ་ཡི་པད་ཚལ་
རྒྱས་པར་བྱེད། །དེ་ལྟའི་ཚུལ་འདིས་འཛིན་མའི་ཁྱོན་འདིར་ཆེ་བར་མངོན་རློམ་པའི། །འཇིག་
རྟེན་མེས་པོ་མེ་ཏོག་ལྟོ་ཅན་གངས་རིའི་བུ་མོའི་བདག །མདའ་ལྔ་པ་དང་ལྷ་ཡི་བླ་མར་སེར་སྐྱ་ལ་
སོགས་པའི། །ལྟ་ངན་སུན་འབྱིན་བདེ་གཤེགས་བསྟན་པ་ཉིན་མོར་བྱེད་པར་བསྔོ། །ཤེས་
རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་
འགྲེལ་པའི་རྒྱ་ཆེར་བཤད་པ་ལུང་གི་སྙེ་མ་ཞེས་བྱ་བ་འདི། སྒྲ་དང་། ཚད་མ་དང་། སྙན་ངག་
དང་། སྡེབ་སྦྱོར་དང་། ཚིག་གི་རྒྱུན་དང་། མིང་གི་མངོན་བརྗོད་ལ་སོགས་པ་ཐ་སྙད་ཀྱི་
གཙུག་ལག་རྣམས་ཕལ་ཆེར་ཤེས་ཤིང་། ནང་རིག་པའི་བསྟན་བཅོས་སྡེ་སྣོད་གསུམ་ལ་མཁས་
པ། ཤིན་ཏུ་ཟབ་པའི་སྡེ་སྣོད་ལ་ཡིད་ཆེས་རྙེད་པ། སྡོམ་པ་གསུམ་དང་ལྡན་པའི་དགེ་སློང་རིན་
ཆེན་གྲུབ་ཀྱིས། སངས་རྒྱས་ཀྱི་བསྟན་པ་ལོ་སུམ་སྟོང་བཞི་བརྒྱ་ལྔ་བཅུ་རྩ་གཉིས་འདས་པ། ས་
མོ་ལུག་གི་ལོ་དཔྱིད་ཟླ་འབྲིང་པོའི་ཚེས་གཅིག་ལ་རྫོགས་པར་བྲིས་པའོ། །འདིས་ཁམས་གསུམ་
སེམས་ཅན་ཐམས་ཅད་ཀྱི་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་མྱུར་དུ་སྐེམ་པར་གྱུར་ཅིག །
བྷ་ཝནྟུ་སརྦ་མངྒལཾ།། །།ཝ
2P
༡དེ་
HE
558



རྩོམ་སྒྲིག་འགན་འཁུར་པ། ཨ་ནན།
མདུན་ཤོག་ཇུས་འགོད་པ། བསྟན་པ་ཚེ་རིང་། ལི་ཅན་ཞུང་། རིག་འཛིན་དབང་མོ།
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་(པོད་དགུ་པ།)
མངོན་རྟོགས་རྒྱན།
མཁན་པོ་ཀུན་དགའ་བཟང་པོས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
སོན་ཧོ་གྲོང་ཁྱེར་ཡཱ་ཏུང་པར་འདེབས་ཚད་ཡོད་ཀུང་སིས་པར་བཏབ།
པར་གྲུངས། ༠༠༠༡ - ༢༠༠༠ དཔར་ཤོག ༣༦
༢༠༡༡ལོའི་ཟླ༥པར་པར་གཞི་དང་པོ་བསྒྲིགས།
༢༠༡༡ལོའི་ཟླ༥པར་པར་ཐེངས་དང་པོ་བཏག
ISBN 978 1.མ 80253. ཨ369 ཨ 1/j.. f13
རིན་གོང་(པོད་༡ - ༡༨བར)སྒོར། 680.00ག



图书在版编目(CIP) 数据
萨迦派十八部世传经典名著,第9部:藏文/堪布·更尔松保编一北京:
中国藏学出版社,2011.5
ISBN 978-7-80253 - 39 -1
1.0萨… I.O堪….0萨迦派一佛经一藏语 N. DB946.6
中国版本图书馆 CIP数据核字(2011)第1070106号
萨迦派十八部传世经典名著(9)
堪布,更尔松保编:21
中国藏学出版社出版发行
三河市华东印刷有限公司
开本:787mm x 1092mm/15
印数:00-2N册印张:
2011年5月第1版第二次印刷
ISBN 978 802583
定价(18卷,680.00元



co
STU
1838
ISBN 
978-3-80253 
314-1
定价
8800
元
911787802115336911
>
