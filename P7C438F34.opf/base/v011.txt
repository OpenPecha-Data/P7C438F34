༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W1PD152291
ImageGroup:12PD18417
LCCN:n/aISBN:9787802533691
Title:
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད།
dpal ldan sa skya pa'i gsung rab grags chen bco brgyad/
Author:
n/a
n/aDescriptor:
Original Publication:n/a n/a
Place:
pe cin/
Publisher:|krung go'i bod rig pa'i dpe skrun khang/
Date:2011
Volume:11
Total Volumes:18
TBRC Pages:2
Introductory Pages:n/a
Text Pages:In/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



དཔལ་ལྡན་ས་སྐྱ་པའི་གཞུང་རབ།
གྲགས་ཆེན་བཅོ་བརྒྱད།
ཡ ཚང@z་པསོ ང བ
པོད་བཅུ་གཅིག་པ།
དབུས་མཐའ་རྣམ་འབྱེད།
Tr



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། (པོད་བཅུ་གཅིག་པ།)
དབུས་འབྱེད་དང་། ཆོས་ཉིད་རྣམ་འབྱེད། རྒྱུད་བླ།
མཁན་པོ་ཀུན་དགའ་བཟང་པོས་བསྒྲིགས།
༢
ཀྲུང་གོའི་བོད་རིག་པ་དཔེ་སྐྲུན་ཁང་།



དཔལ་ལྡན་ས་སྐྱ་པའི་གསུང་རབ་གྲགས་
ཆེན་བཅོ་བརྒྱད་ཀྱི་དཔེ་ཚོགས།
བློ་འདོན་མཁན་པོ། མཁས་དབང་ཨ་པད་རིན་པོ་ཆེ།
མཁན་པོ་བསོད་ནམས་རྒྱ་མཚོ།
གཙོ་སྒྲིག་པ། མཁན་པོ་ཀུན་དགའ་བཟང་པོ།
ཡིག་སྒྲིག་དང་ཞུ་དག་པ། ངག་དབང་མཁས་གྲུབ། བསྟན་པ་ཚེ་རིང་། ཚེ་བརྟན་རྡོ་རྗེ།12༡ )H29
དཔེ་ཚོགས་ཀྱི་དཀར་ཆག
པོད་དང་པོ། སོར་ཐར་མདོ།
པོད་གཉིས་པ། འདུལ་བ་མདོ་རྩ།
པོད་གསུམ་པ། འདུལ་བ་མདོ་རྩ།
པོད་བཞི་པ། ཚད་མ་ཀུན་བཏུས།
པོད་ལྔ་པ། ཚད་མ་རྣམ་འགྲེལ།
པོད་དྲུག་པ། ཚད་མ་རྣམ་ངེས།
པོད་བདུན་པ། མངོན་པ་ཀུན་བཏུས།
པོད་བརྒྱད་པ། མངོན་པ་མཛོད།
པོད་དགུ་པ། མངོན་རྟོགས་རྒྱན།
པོད་བཅུ་པ། མདོ་སྡེ་རྒྱན།པོད་བཅུ་གཅིག་པ། དབུས་འབྱེད་དང༌།
ཆོས་ཉིད་རྣམ་འབྱེད། རྒྱུད་བླ།
པོད་བཅུ་གཉིས་པ། སྤྱོད་འཇུག
པོད་བཅུ་གསུམ་པ། དབུ་མ་རྩ་བ་ཤེས་རབ།
པོད་བཅུ་བཞི་པ། དབུ་མ་འཇུག་པ།
པོད་བཅོ་ལྔ་པ། དབུ་མ་བཞི་བརྒྱ་པ།
པོད་བཅུ་དྲུག་པ། ཚད་མ་རིགས་གཏེར།
པོད་བཅུ་བདུན་པ། སྡོམ་གསུམ།
པོད་བཅོ་བརྒྱད་པ། ལམ་རིམ།



ཀུན་མཁྱེན་རང་སྟོན་ཤཱཀྱ་རྒྱལ་མཚན་ལ་ན་མོ། །



388
གཞན་སྟོང་དབུ་མའི་དགོངས་དོན་ལ། ། འགྲེལ་མཛད་ཤེས་རབ་རྒྱལ་མཚན་འདུད།



༄༅དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
4དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་པོད་བཅུ་གཅིག་པའི་
ནང་དུ་ཆོས་ཚན་བཞི་བསྡུས་ཡོད། ཆོས་ཚན་དང་པོ་དོལ་པོ་བའི་རྒྱུད་བླ་དང་། ཆོས་ཚན་
གཉིས་པ་ཀུན་མཁྱེན་རང་སྟོན་ཆེན་པོའི་རྒྱུད་བླ་དང། ཆོས་ཚན་གསུམ་པ་དང་བཞི་བ་ཀུན་
མཁྱེན་རང་སྟོན་ཆེན་པོའི་གསུངས་དབུས་མཐའ་རྣམ་འབྱེད་དང་། ཆོས་ཉིད་རྣམ་འབྱེད་ཡིན།
ཆོས་ཚན་དང་པོའི་རྒྱུད་བླ་རྩོམ་པ་པོ་དོལ་པོ་པ་ཤེས་རབ་རྒྱལ་མཚན་ནི། ཇོ་ནང་པའི་གྲུབ་
མཐའ་གསར་དུ་སྤེལ་བ་པོ་ཡིན། ཁོང་འཁྲུངས་ཡུལ་ནི་གཙང་སྟོད་མངའ་རིས་དོལ་པོ་གྲུ་
གསུམ་དུ་གྲགས་པའི་ནང་ཚན་སྤུ་མདོ་ཞེས་པ་དེ་ཡིན། ཡབ་ནམ་སྟོན་ཡེ་ཤེས་དབང་ཕྱུག་ཅེས་
པ་གསང་སྔགས་རྙིང་མའི་བླ་མ་ཞིག་དང་། ཡུམ་བླ་མ་སྐྱི་སྟེངས་པའི་གཅེན་མོ་ཚུལ་ཁྲིམས་
རྒྱན་གཉིས་ཀྱི་སྲས་སུ་རབ་བྱུང་ལྔ་པའི་ཆུ་འབྲུག་སྟེ་སྤྱི་ལོ་༡༢༩༢ལོ་ལ་སྐུ་བལྟམས། ཞང་པོ་བླ་
མ་སྐྱི་སྟེངས་པས་ཤེས་རབ་མགོན་ཞེས་པའི་མཚན་གསོལ། གཅེན་མོ་རིན་ཆེན་དབྱིངས།
གཅུང་མོ་བསོད་ནམས་དབྱིངས་དང་བསོད་ནམས་ལྕམ་སྟེ་ཡབ་ཡུམ་གཅིག་པའི་མིང་སྲིང་
བཞིའི་སྟེང་། ཡབ་གཅིག་པའི་གཅུང་པོ་ཐར་པ་རྒྱལ་མཚན་བཅས་ཁྱོན་མིང་སྲིང་ལྔ་ལས་ཁོང་
ནི་གཉིས་པ་ཡིན། སྐུ་ན་གཞོན་པའི་དུས་ནས་ཡབ་ཡུམ་མདུན་སྦྱོར་ཀློག་སྦྱངས། རིང་མིན་
སྦྱོར་ཀློག་མཐར་ཕྱིན་ནས་འདོན་ཆོག་རྣམས་སྦྱངས། སྐབས་དེར་རབ་ཏུ་བྱུང་བར་འདོད་ནས་
ཡབ་ཡུམ་ལ་ཞུས་ཀྱང་། ཕ་ཤུལ་འཛིན་དགོས་གསུངས་ཏེ་གནང་བ་མ་ཐོབ། དགུང་གྲངས་
བཅུ་གསུམ་དུ་ཕེབས་པ་ན། གསང་སྟབས་ཀྱིས་སྐྱི་སྟེངས་དགོན་དུ་ཕེབས་ནས་རབ་བྱུང་སྒྲུབ་
པོ་བཅོ་ལྔ་དང་ལྷན་ཅིག་ཏུ་མཁན་པོ་ཚུལ་ཁྲིམས་སྙིང་པོའི་སྤྱན་སྔར་རབ་ཏུ་བྱུང་། ཡོ་བྱད་
རྣམས་སྐུ་ཞང་ནས་གནང་། རབ་བྱུང་གི་མཚན་ཤེས་རབ་རྒྱལ་མཚན་གསོལ། མཁན་པོའི་
མདུན་ནས་དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པའི་ཁྲིད་དང། འཇམ་དཔལ་གསང་ལྡན་
གྱི་དབང་སོགས་ཆོས་སྐོར་འགའ་ཞུས། བྱང་སེམས་ཀྱི་སྡོམ་པའང་མནོས། སྐྱི་སྟོན་འཇམ་
དབྱངས་པའི་མདུན་ནས་གསང་སྔགས་ཀྱི་སྡོམ་པ་བླངས་ཤིང་དབང་ལུང་སོགས་ཀྱང་མང་པོ་
1



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ཞུས། ཕ་མའི་
ཞལ་བཀོད་ལྟར་གསང་སྔགས་རྙིང་མའི་མཁས་ཆེན་བྱང་ཆུབ་སེང་གེ་དང་།
དེའི་ཐུགས་སྲས་སྟག་ ཤམ་པ་ཚུལ་ཁྲིམས་བཟང་པོ་གཉིས་ལས་རྙིང་ཆོས་མང་པོ་གསན།
གསང་སྔགས་རྙིང་མའི་ཟབ་ཆོས་མང་པོ་ཐུགས་སུ་ཆུད། འོན་ཀྱང་ཚད་མ་དང་དབུ་མ་མཛོད་
འདུལ་གྱི་གཞུང་ཆེན་དག་ལ་ཐོས་བསམ་རྣལ་མ་ཞིག་མཛད་རྒྱུའི་དགོངས་པ་རྒྱུན་ཆགས་སུ་
ཡོད་པས། དགུང་ལོ་བཅུ་དགུ་པར་ཕེབས་པ་ན། སྐྱི་སྟེངས་དགོན་དུ་ཕེབས་པའི་སྐབས་ཤིག་
ལ་གློ་བོ་བསམ་རྫོང་དུ་འགྲོ་བའི་འགྲུལ་པ་མང་པོ་མཐོང་། དེ་རྣམས་ལ་ཤོག་བུ་ཆག་པ་གཅིག་
བསྐུར། དེ་འཕྲལ་རང་ཁྱིམ་དུ་ཚུར་བྱོན་ཏེ་བླ་མ་མཁན་པོས་གནས་གཞན་དུ་མངགས་པ་ལྟར་
བྱས་ནས། ཡབ་ཡུམ་ལ་གསང་སྟབས་ཀྱིས་དར་འགའ་ཞིག་དང་ཟངས་ཆེ་བ་གཅིག་བསྣམས།
སྟག་ཤམ་པའི་ཉེ་གནས་ལ་རྩམ་པ་བྲེ་ལྔ་བསྐྱིས་ཏེ། མཚན་ཐོག་ཐག་ཏུ་འགྲུལ་པ་དེ་དག་གི་
རྗེས་དེད་དུ་སོང། བྱང་གྲོ་ཤོད་དུ་རྗེས་ཟིན་ཐུབ་པའི་ཐུགས་རེ་མཛད་ཀྱང་རྗེས་མ་ཟིན། ལ་
མཐོ་ཞིང་ལམ་ཐག་རིང། ལམ་རྒྱུས་མེད་སྟེང་འདྲི་སའང་མེད་པས་སྐུ་ངལ་ཤིན་ཏུ་ཆེན་པོ་
བྱུང། ཁོང་དེ་སྔ་རྐང་ཐང་ལ་ཐག་རིང་བྱོན་མ་མྱོང་ཞིང་འཁོས་ཀ་ཆུང་བས། སྔོན་སྤྱང་ཁུས་མི་
ཟོས་པའི་གནས་ཚུལ་ཐོས་མྱོང་བ་རྣམས་དྲན་པས་མཚན་མོར་འཇིགས་སྐྲག་གིས་མནར།
ཁོང་གི་བསམ་པར་ཕ་མའི་བཀའ་བཅག་པས་ལན་ནམ་སྙམ། ཕ་མའི་ཕྱོགས་སུ་ཕྱག་མང་པོ་
བཙལ་ནས་འཐོལ་བཤགས་ཕུལ། མཚན་མོ་ཡང་ནམ་ཕྱེད་པར་བྱོན་ནས་རྩྭ་ཕུང་གང་དུ་ཆེ་བ་
དེའི་གསེབ་ཏུ་ཉལ། རྡོ་བ་མང་པོ་མདུན་དུ་སྤུངས་ནས་སྤྱང་ཁུར་རྒོལ་བའི་གྲབས་མཛད།
འོན་ཀྱང་རིག་པའི་གནས་ཀུན་ལ་ཐོས་བསམ་མཐར་ཕྱིན་མཛད་རྒྱུའི་དགོངས་པ་ནི་ནམ་ཡང་
འགྱུར་བ་མེད་པ་ཞིག་ཡོད་སྟབས། ཉིན་མཚན་དྲུག་གི་རིང་དཀའ་བ་ཚད་མེད་མྱོང་མཐར།
ཁྱུ་མའི་ལ་རྩར་འགྲུལ་གྲོགས་རྣམས་ཀྱི་རྗེས་ཟིན། ཕྱི་ཉིན་སྔ་མོར་གློ་བོ་སྟོད་དུ་འབྱོར། སྐབས་
དེར་མཁས་མཆོག་འཇམ་དབྱངས་སྐྱི་སྟོན་གྲགས་པ་རྒྱལ་མཚན་པས་དབུས་གཙང་གི་དགེ་
བཤེས་དང་གྲྭ་པ་སློབ་གཉེར་བ་མང་པོ་ལ་ཚད་མ་རིག་རྒྱན། ཕར་ཕྱིན། མངོན་པ། སྤྱོད་
འཇུག་དང་རྡོ་རྗེའི་ཕྲེང་བ་སོགས་གཞུང་བཤད་མཛད་པའི་སྐབས་ལ་ཁེལ། བླ་མའི་ཞབས་ལ་
གཏུགས་ཏེ་གསན་སྦྱོང་མཛད། ཟླ་གཅིག་ལྷག་སོང་བ་ན་ས་སྐྱར་ཕེབས། སློབ་དཔོན་ཤེས་
རབ་བཟང་པོ་དང་ཉི་ཕུ་པ་གཞོན་ནུ་བཟང་པོ་གཉིས་ཀྱི་མདུན་དུ་ཚད་མ་དང། མཁན་པོ་བློ་
པ་ལས་ཕར་ཕྱིན། སྟེང་ཆེན་པ་འོད་མཛེས་དཔལ་ལས་སྒྲོལ་མ་ལས་སྣ་ཚོགས་ཀྱི་གྲོས་བསྟན་པ་ལ་
2



༄༅།་དཔེ་སྐྲུན་གསལ་བཤད།
རྒྱུད་ལུང་སོགས་གསན། ལོ་གཉིས་ཙམ་རིང་གཞུང་རྣམས་འབད་པས་སྦྱངས།
དགུང་ལོ་ཉེར་གཅིག་པར་ཕེབས་པ་ན། བླ་མ་འཇམ་པའི་དབྱངས་ནས་ས་སྐྱར་ཤོག་
གསུངས་པའི་འཕྲིན་འབྱོར་བས་དེ་འཕྲལ་ས་སྐྱར་ཕེབས། བླ་མ་འཇམ་པའི་དབྱངས་སྤྱན་སྔར་
དབང་རྗེས་གནང་། བཤད་ཁྲིད་མན་ངག སྒྲུབ་ ཐབས་དཔག་ཏུ་མེད་ པ་གསན་ཅིང་།
བྱམས་པའི་ཆོས་དེ་རྣམས་དང་སློབ་དཔོན་ཀླུ་སྒྲུབ་ཀྱི་གཞུང་རིགས་ཚོགས། བསྟོད་ཚོགས།
གཏམ་ཚོགས་སོགས་ཀྱི་ལུང་དང་བཤད་པ་རྒྱ་ཆེན་ཞུས། ལོ་གཉིས་རིང་འབད་པ་ཆེན་པོས་
སྦྱངས་ནས་མདོ་སྔགས་ཀྱི་གཞུང་མང་པོ་ཐུགས་སུ་ཆུད། ཡབ་ཡུམ་གྱིས་དངུལ་དངོས་གནང་
བ་གཞིར་བྱས་ནམས་དགོན་པར་རྟེན་བཞག་དང་གྲྭ་མང་ལ་མང་འགྱེད་བཏང་། མཁས་མང་
འཛོམས་པའི་དབུས་སུ་ཉིན་ཧྲིལ་པོ་གཅིག་ཡུན་ལ་གཞུང་མང་གི་བཤད་པ་མཛད། ཀུན་གྱིས་
བསྟོད་བསྔགས་ཀྱི་མེ་ཏོག་ཕྱོགས་ཀུན་གཏོར། དགུང་ལོ་ཉེར་གསུམ་པར་དབུས་གཙང་དུ་གྲྭ་
སྐོར་ལ་ཕེབས། བཙན་དགོན་པ། ཤཱཀྱ་གཞོན་ནུ། དོན་གྲུབ་དཔལ། རྒྱ་སྟོན་སོགས་དགེ་
བའི་བཤེས་གཉེན་མང་པོ་དང་འབེལ་གཏམ་གསུང་གླེང་མཛད་པས། མཁས་དབང་རྣམས་ཀྱི་
ཐུགས་འཕྲོག་སྟེ་བསྟོད་བསྔགས་མཛད་ཅིང་བསུ་སྐྱེལ་ཡང་ཐུན་མོང་མིན་པ་མཛད། དགོན་
གནས་གང་དུ་ཕེབས་ཀྱང་བསྙེན་བཀུར་ཚད་མེད་ཐོབ། མཁན་པོ་བསོད་ནམས་གྲགས་པ་
དང་། སློབ་དཔོན་མཆོག་སྦྱིན། དགེ་སློང་གི་དགེ་འདུན་བཞི་བཅུ་ཙམ་གྱི་དབུས་སུ་བསྙེན་
རྫོགས་ཀྱི་སྡོམ་པ་མནོས། ཚེ་གཅིག་རིང་བསད་ཤ་མི་གསོལ་བའི་དམ་བཅའ་མཛད། རྣལ་
འབྱོར་པ་ནག་འབུམ་ལས་ཞི་བྱེད་དང་གཅོད། རྫོགས་ཆེན་སྙན་བརྒྱུད་སོགས་ཞུས། བསམ་
སྡིངས་པ་མཁས་གྲུབ་ལས་ཕྱག་ཆེན་གའུ་མའི་སྐོར་གསན། དགུང་ལོ་སོ་གཅིག་གི་བར་ལོ་
བཅུའི་རིང་དབུས་གཙང་གི་ས་བཀའ་རྙིང་གསུམ་གྱི་མཁས་གྲུབ་ཡོད་ཚད་ལས་ཟབ་ཆོས་གསན་
པས། མདོ་སྔགས་ཀྱི་གཞུང་ལུགས་མ་ལུས་པར་མཁས་པའི་ཡང་རྩེར་སོན། དགུང་ལོ་སོ་
གཅིག་པར་ཇོ་མོ་ནང་དུ་བྱོན་ནས་ཆོས་རྗེ་ཡོན་ཏན་རྒྱ་མཚོའི་ཞབས་ལ་གཏུགས། ཀུན་སྤངས་
ཆོས་གྲགས་དཔལ་བཟང་པོ་ཡང་དེར་བཞུགས་པ་མཇལ་ཞིང་། བླ་མ་དེ་དག་གི་མདུན་ནས་མུ་
མཐུད་དེ་དུས་འཁོར་སོགས་ཟབ་ཆོས་མང་དུ་ཞུས། དགུང་ལོ་སོ་བཞི་པ་ལ་བླ་མའི་བཀའ་དང་།
བུ་སློབ་ཡོན་བདག་རྣམས་ཀྱི་ཞུ་བ་ནན་ཅན་ཕུལ་བར་བརྟེན་ཇོ་ནང་པའི་གདན་སར་ཕེབས།
སློབ་མ་རྣམས་ལ་མདོ་སྔགས་ཀྱི་གཞུང་བཤད། ཡོན་བདག་ཕོ་མོ་རྣམས་ལ་དབང་ལུང།
3



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་བཅུ་པ་གཅིག་པ།9
གཞོན་ཡང་དགེ་ཚུལ་སློང་གི་སྡོམ་པ་དང་བྱང་སེམས་ཀྱི་སྡོམ་པ་འབོགས་པ་སོགས་རྣམ་དཀར་
དགེ་བའི་འཕྲིན་ལས་རྒྱ་ཆེར་མཛད། དགུང་ལོ་སོ་དྲུག་པ་མེ་ཡོས་ལོར་ཆོས་རྗེ་ཡོན་ཏན་རྒྱ་མཚོ་
སྐུ་གཤེགས། རྗེ་ཡོན་ཏན་རྒྱ་མཚོའི་སྐུ་དྲིན་གསབ་པའི་ཕྱིར་དུ་མཆོད་རྟེན་ཆེན་པོ་དཔལ་ཡོན་
ཅན་བཞེངས་དགོས་པར་དགོངས་ནས། དགུང་གྲངས་སོ་དགུ་ལྕགས་རྟ་ལོའི་ཟླ་བ་གསུམ་པའི་
ཚེས་གསུམ་ལ་མཆོད་རྟེན་གྱི་རྨང་བཏིང་། མཆོད་རྟེན་ཕྱིར་མཆོད་རྟེན་ནང་ལྷ་ཁང་ཡིན་པ་
ཤིན་ཏུ་རྒྱ་ཆེན་པོ། གདན་ཁྲི་གྲུ་བཞིའི་ངོས་རེར་ཁྲུ་ཉིས་བརྒྱ་བཅོ་ལྔ་རེ་ཡོད་པ། གདན་ཁྲི་
ནས་གསེར་ཏོག་གི་རྩེ་མོའི་བར་དཔངས་སུ་ཁྲི་ཉིས་བརྒྱ་བཅོ་ལྔའི་མཐོ་ཚད་ལྡན་པ། ནང་གི་ལྷ་
ཁང་ཆིག་བརྒྱ་དང་བརྒྱད་ཀྱི་ནང་མདོ་དང་སྔགས་ཀྱི་ལྷ་སྐུ་དང་། དཀྱིལ་འཁོར། གསུང་རབ་
བཅས་མང་པོ་བཞེངས། ཉེ་སྐོར་གྱི་རྡོ་བཟོ། ཤིང་བཟོ། ལྷ་བཟོ། ལྕགས་ཟངས་གསེར་
བཅས་ཀྱི་མགར་བ་བཅས་མང་པོ་གདན་དྲངས་པ་མ་ཟད། ཡིག་མཁན་གདན་དྲངས་པའི་
ནང་ནས་རྒྱ་གར་གྱི་ཡི་གེ་མཁས་པ་བལ་པོའི་པཎྜི་ཏ་མཉྩ་ཤྲཱི་དང། གསེར་བཟོ་མཁས་པ་བལ་
པོའི་འབུ་ནུ། ཕྲ་བཟོ་མཁས་པ་བལ་པོ་རམྦྷ་ཏི་སོགས་བཟོ་བོ་མཁས་པ་གང་ན་སུ་ཡོད་ཚང་མ་
གདན་དྲངས། བུ་སློབ་ཡོན་བདག་དད་ལྡན་སྟོང་ཕྲག་མང་པོས་ཉིན་མཚན་གོ་སྦྲེལ་ཏེ་འབད་
ཅིང་། བླ་མ་རང་ཉིད་ཀྱང་རྡོ་བསྐྱ་བ་དང་རྩིག་པ་བརྩིག་པ་སོགས་ལ་ཞུགས་ནས། ལོ་བཞིའི་
རིང་དབྱར་དགུན་མེད་པར་བརྩིགས་པས། ཆུ་བྱ་ལོའི་ཟླ་བ་དྲུག་པར་མཆོད་རྟེན་ཆེན་པོ་
ཡོངས་སུ་གྲུབ་སྟེ། ཚེས་བཅུའི་ཉིན་རབ་གནས་མཛད། དེའི་ཚེ་ཁོང་གིས་རང་ཅག་གིས་
མཆོད་རྟེན་ཆེན་པོ་འདི་ཙམ་རྒྱ་ཆེན་པོ་བཞེངས་ཀྱང་འུ་ལག་མི་གཅིག་མ་བསྐུལ་ལ། ཁྲལ་ནས་
བྲེ་གང་ཡང་མ་བསྡུས་པས་སྡིག་པ་དང་མ་འདྲེས་པའི་དགེ་བ་ཡིན་གསུངས། གཞན་ཡང་ལྷ་
ཁང་དང་དཀྱིལ་འཁོར་རྒྱལ་བའི་བཀའ་དང་དགོངས་འགྲེལ་གྱི་གསུང་རབ་མང་པོ་བཞེངས།
མདོ་སྔགས་ཀྱི་འཆད་ཉན་རྒྱ་ཆེན་མཛད། སློབ་མ་སྒྲུབ་པ་ཉམས་ལེན་བྱེད་མཁན་དང་གཞུང་
ལུགས་རྒྱ་མཚོ་ལྟ་བུར་མཁས་པ་མང་པོ་སྤེལ། བོད་ལ་སྔར་མ་གྲགས་པའི་ལྟ་བ། དོན་དམ་
གཞན་སྟོང་དང་། ཀུན་རྫོབ་རང་སྟོང་གི་རྣལ་འབྱོར་སྤྱོད་པའི་དབུ་མའི་ལུགས་ཇོ་ནང་པའི་
གྲུབ་མཐའི་གཞི་བཏིང་། ལྟ་བ་དེ་སྒྲུབ་བྱེད་ཀྱི་བསྟན་བཅོས་མང་པོ་བརྩམས། མཁས་དབང་
དཔང་ལོ་ཆེན་པོས་ཀྱང་། བུ་དོལ་ཤེར་གསུམ་བསྟན་པའི་སྲོག་ཤིང་ཡིན། ཞེས་བསྟོད་པ་རྒྱ་
ཆེར་མཛད། དགུང་གྲངས་ཞེ་ལྔ་པ་ས་ཕོ་སྟག་ལོའི་ཟླ་བ་གསུམ་པར་ས་སྐྱ་དང་། ཆུ་བཟང་།



༄༅།།དཔེ་སྐྲུན་གསལ་བཤད།
ལྷ་རྩེ་རྫོང་། ཤངས། སྣར་ཐང་སོགས་དགོན་སྡེ་ཁག་ཀུན་ཏུ་ཞབས་ཀྱིས་བཅགས་ཏེ་སྐུ་
མཚམས་བཞུགས་པ་དང་། རྟེན་ངོ་མཚར་ཅན་བཞེངས་པ། བཀའ་བསྟན་འགྱུར་ལ་ཞིབ་
རྟོག་མཛད་པ། ཁྱད་པར་ཐུབ་པའི་སྐུ་དང་། འོད་དཔག་མེད། ཐུགས་རྗེ་ཆེན་པོ། འཇམ་
པའི་དབྱངས་སོགས་ཀྱི་སྐུ་མང་པོ་ཤིང་པར་དུ་བརྐོས་ནས་ཕྱོགས་ཀུན་ཁྱབ་པར་སྤེལ། དུས་ཀྱི་
འཁོར་ལོའི་སྐོར་ལ་བསྟན་བཅོས་སུམ་ཅུ་སོ་བརྒྱུད། གྲུབ་མཐའི་སྐོར་ལ་བསྟན་བཅོས་བཅུ་དྲུག
ཕར་ཕྱིན་སྐོར་ལ་བདུན། གསོལ་འདེབས་སྐོར་ཉེར་ལྔ། ཐུགས་རྗེ་ཆེན་པོའི་སྐོར་ཉེར་གསུམ།
བསྟོད་ཚོགས་སྐོར་བཅུ་བཞི། སྐུ་འབུམ་ཆེན་པོའི་སྐོར་ལྔ། རྡོ་རྗེ་ཕྲེང་བའི་སྐོར་གསུམ། སྤྲིང་
ཡིག་སྐོར་བརྒྱུད། གདམས་ངག་དང་དྲིས་ལན་སྐོར་བཅུ་གཉིས། རྣམ་ཐར་སོགས་སྣ་ཚོགས་
སྐོར་བཅུ་དྲུག སྨོན་ལམ་སྐོར་གསུམ། བཀྲ་ཤིས་སྐོར་བཞི་བཅས་ཁྱོན་སྡོམ་བསྟན་བཅོས་ཆིག་
བརྒྱ་བདུན་ཅུ་དོན་བཞི་ཡོད་པར་བཤད། མདོར་ན་འཆད་རྩོད་རྩོམ་གསུམ་གྱིས་དུས་འདའ་
བར་མཛད་དེ་མཁས་པའི་གྲགས་པ་རྒྱ་བོད་ཀུན་ཏུ་ཁྱབ། དགུང་ལོ་ང་གཅིག་པ་ཤིང་སྤྲེལ་ལོའི་
ཟླ་བ་དགུ་པར་གོང་མ་ཆེན་པོ་ཐོ་ཧུ་ཐེ་མུར་གྱིས་བུ་སྟོན་དང་ཁོང་གཉིས་ཀྱི་སྙན་པ་གསན་ནས།
ཛིབྷ་ལ་ཏུ་ཤི་དང་བྷ་ཐེ་ཚེ་དབེན་གྱིས་གཙོར་བྱས་པའི་གསེར་ཡིག་པ་གདན་འདྲེན་དུ་མངགས་
པ་འབྱོར། བུ་སྟོན་ཁོང་གཉིས་རྒྱུ་ནང་ དུ་ ཕེབས་འདུན་མེད་པར་བརྟེན། དབེན་པར་
མཚམས་བསྙེན་སྒྲུབ་མཛད་པའི་སྒོ་ནས་བྱོལ། ཁོང་དགུང་ལོ་དྲུག་ཅུ་རེ་གསུམ་དུ་ཕེབས་པ་
ཤིང་རྟ་ལོའི་ཟླ་བ་བཅུ་གཉིས་པར། ལོ་ཙཱ་བ་བློ་གྲོས་དཔལ་བཟང་གིས་གདན་ས་ལོ་བཅུ་བདུན་
མཛད་ནས་སྐུ་གཤེགས། དེ་དུས་དགུང་ལོ་བདུན་ཅུར་སོན། ཆོས་རྗེ་ཉིད་ཀྱིས་གཙོ་བོར་
མཛད་དེ་གཤེགས་རྫོགས་རྒྱས་པ་བསྒྲུབས། སྐབས་དེར་སྣར་ཐང་མཁན་པོ་མཆིམས་བློ་བཟང་
གྲགས་པ་སོགས་བུ་སློབ་དགེ་བའི་བཤེས་གཉེན་རྣམས་ཀྱིས། ཆོས་རྗེ་དོལ་པོ་པ་སྣར་ཐང་དུ་
གདན་དྲངས། དབུ་མ་དང་ལམ་གྱི་ཁྲིད་སོགས་གང་ལ་གང་འཚམ་གྱི་དམ་ཆོས་མང་
གསུངས། སྐབས་དེ་དག་ཏུ་གཙང་ལ་དུས་འཁྲུག་ཆེན་པོ་བྱུང་ཞིང་དགོན་སྡེ་གཙུག་ལག་ཁང་
དགེ་འདུན་བཅས་ལ་གནོད་པ་ཆེན་པོ་ཐེབས། ཆོས་རྗེ་པས་ཐུགས་སྐྱོ་བ་ཚད་མེད་མཛད།
དགུང་ལོ་རེ་བདུན་པ་ས་ཁྱིའི་ལོར་རྟ་ནག་རི་ཁུད་པས་གདན་དྲངས་པར་བརྟེན། ཟླ་བ་ལྔ་པའི་
ཚེས་བཅུ་དྲུག་ལ་རྟ་ནག་ཏུ་ཕེབས། ལོ་གཅིག་རིང་ཆོས་ཀྱི་འཁོར་ལོ་བསྐོར། ས་སྐྱའི་གདུང་
རྒྱུད་བསོད་ནམས་རྒྱལ་མཚན་ཡང་དེར་བྱོན་ནས་དམ་ཆོས་ཞུས་ཤིང་ཟང་ཟིང་གི་འབུལ་བ་རྒྱ་•པོ་
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ་
ཆེན་བསྟབས། ལོ་དེའི་ཟླ་བ་བཞི་པར་དབུས་ཀྱི་སློབ་མ་བུ་ཆེན་རྣམས་ཀྱིས་གདན་དྲངས་ཏེ།
ས་ཕག་ལོའི་ཟླ་བ་བཞི་པར་དོ་ལི་ལ་བཞུགས་ནས་དབུས་སུ་ཐེངས་གཉིས་པ་ཕེབས། གཡག་སྡེ་
དང་སྟོད་ལུང་སོགས་བརྒྱུད་ནས་ལྷ་སར་བྱོན། ཇོ་ཤཱཀ་རྣམ་གཉིས་གཙོས་པའི་རྟེན་བྱིན་ཅན་
རྣམས་ལ་མར་ཁལ་སུམ་བརྒྱ་ལྷག་གི་མར་མེ་སོགས་མཆོད་སྤྲིན་རྒྱ་ཆེན་སྤྲོས། དམར་པོ་རི་དང་
བྲག་ལྷ་ཀླུ་ཕུག ར་མོ་ཆེ་ཁང་གསར་བཅས་སུ་ཉམས་ལེན་ཟླ་བ་དྲུག་ཙམ་མཛད། དེ་ནས་
གསང་ཕུ་གླིང་སྟོད་སྨད། བདེ་བ་ཅན། ཚལ་གུང་ཐང་སོགས་དབུས་ཀྱི་དགོན་སྡེ་ཕལ་མོ་ཆེར་
བྱོན། དབུས་བཞུགས་ཀྱི་སློབ་མ་བུ་ཆེན་རྣམས་དང་། ཁམས་དང་གཙང་སོགས་ཐག་རིང་
ནས་ཕེབས་པའི་བླ་ཆེན་ཁག་བརྒྱ་སྟོང་མང་པོ་ལ་ཟབ་ལམ་གྱི་ཁྲིད་སོགས་ལན་གྲངས་དུ་མ་
གནང་། ཁྲིད་ཐེངས་རེ་ལ་བླ་ཆེན་དང་ཡོན་བདག་ཕོ་མོ་ཁྲི་མང་པོ་བྱུང་ཞིང་། ཉམས་ལེན་རྩེ་
གཅིག་བྱེད་མཁན་དང་མཁས་པར་གྱུར་པའི་སློབ་མ་ཤིན་ཏུ་མང་པོ་སྤེལ། དབུས་ཀྱི་དགོན་སྡེ་
རྣམས་སུ་ཕེབས་པའི་དུས་ན་དོ་ལི་ཁོ་ནར་བཞུགས་ཤིང་ལམ་བར་དད་ལྡན་ཕོ་མོ་ཁྲི་ཕྲག་གིས་
བསྒུགས་ནས་དོ་ལིའི་འོག་ཏུ་འཛུལ་ནས་བྱིན་རླབས་ཞུས། སྐབས་དེར་དབུས་གཙང་ཁམས་
གསུམ་ན་ཁོང་ལས་ཆེ་བའི་བླ་མ་མེད་པ་ལྟ་བུར་སྣང་། ལོ་གཅིག་ཙམ་འགོར་རྗེས་སྣར་ཐང་དང་
ཁྲོ་ཕུ་སོགས་བརྒྱུད་དེ་ལྕགས་བྱི་ལོའི་ཟླ་བ་ལྔ་པའི་ཚེས་བཅུ་དྲུག་ལ་ཇོ་ནང་རི་ཁྲོད་ཆེན་པོར་ཕྱག་
ཕེབས། སེར་སྐྱ་ཤིན་ཏུ་མང་པོས་སེར་ཕྲེང་བསྒྲིགས་ནས་བསུ་བར་ཞུས། བུ་ཆེན་དགེ་བའི་
བཤེས་གཉེན་དང་ཡོན་བདག་རྣམས་ལ་ཟང་ཟིང་གི་སྐྱེས་བཟང་པོ་གནང་། དེ་ནས་ལོ་ཕྱེད་
གཉིས་རིང་རི་ཁྲོད་ཆེན་པོར་བཞུགས་ཏེ། གཙོ་བོར་ཉམས་ལེན་ཐུགས་དམ་མཛད་ཅིང་
དགེ་ལས་ཀྱི་འཕྲོ་རྣམས་ཀྱང་གྲུབ་པར་མཛད། བར་བར་རྣམས་སུ་ཆོས་ཀྱི་འཁོར་ལོའང་ཅི་
རིགས་སུ་བསྐོར། དགུང་གྲངས་བདུན་ཅུར་ཕེབས་པ་ལྕགས་གླང་སྟེ་སྤྱི་ལོ་ ༡༣༦༡ལོའི་སྟོན་
ཁར་གདན་ས་པ་དཀོན་མཆོག་རྒྱལ་མཚན་ས་སྐྱར་ཕེབས་ནས་ཚུར་མ་བྱོན་པའི་བར་ལ་ཆོས་རྗེ་
པས་སྔོན་འགྲོའི་ཁྲིད་དང་ངེས་དོན་རྒྱུ་མཚོའི་ཁྲིད་གནང་། ངེས་དོན་རྒྱ་མཚོའི་ཁྲིད་ཕྱེད་ཙམ་
སོང་བ་ཟླ་བ་བཅུ་གཉིས་པའི་ཚེས་ལྔ་ཉིན་བླ་མས་དེ་དཔེ་ཆ་ཚགས་ལེགས་པར་གྱིས་གསུངས་
ནས་ཁྲིད་མཚམས་བཞག ཚེས་དྲུག་པའི་སྔ་དྲོར་བླ་བྲང་གཟིམ་ཁང་དུ་གཟུགས་སྐུའི་བཀོད་པ་
རེ་ཞིག་བསྡུས་སོ། །
དེ་ནས་ཐག་རིང་ན་གནས་པའི་བུ་སློབ་མཁན་ཆེན་ཕྱོགས་ལས་རྣམ་རྒྱལ་དང་། གདན་: :
:.
6



པེ་སྐྲུན་གསལ་བད་
ས་པ་དཀོན་རྒྱལ་སོགས་བསྒུགས་ནས་ཉིན་ཞག་བཅོ་ལྔའི་རིང་སྐུ་གདུང་གཟིམ་ཁང་དུ་བཞུགས་
བཅུག ཆུ་སྟག་ལོའི་ཟླ་བ་དང་པོའི་ཚེས་དྲུག་ལ་མཁན་ཆེན་ཕྱོགས་ལས་རྣམ་རྒྱལ་ཡབ་སྲས་
ཀྱིས་སྦྱིན་སྲེག་གི་ཆོ་ག་མཛད་དེ་གདུང་ཞུགས་ཕུལ། རིང་བསྲེལ་རྣམས་ཕྱོགས་མང་པོའི་བུ་
སློབ་རྣམས་ལ་བགོས་ཏེ་དད་རྟེན་དུ་བྱས་སོ། ། གསུང་ཆོས་ནི་གོང་དུ་སོང་བ་ལྟར་བསྟན་
བཅོས་ཆིག་བརྒྱ་དོན་བཞི་ཡོད་པར་གྲགས། བྱམས་ཆོས་སྡེ་ལྔའི་ཡ་གྱལ་རྒྱུད་བླ་མའི་གཞུང་རྩ་
བ་ནི། རྒྱལ་ཚབ་བྱམས་པ་མགོན་པོས་བརྩམས། དེ་བཞིན་གཤེགས་པའི་སྙིང་པོས་མདོའི་
དོན་དང་མཐུན་པ་ཐེག་ཆེན་གྱི་ལྟ་བ་བསྟན་པའི་གཞུང་། འདི་ཉིད་རྒྱ་གར་གྱི་པཎྜི་ཏ་ས་ཛ་ན་
དང་། བོད་ཀྱི་ལོ་ཙཱ་བ་རྔོག་བློ་ལྡན་ཤེས་རབ་ཀྱིས་བོད་སྐད་བསྒྱུར། ཐེག་པ་ཆེན་པོ་རྒྱུད་བླ་
མའི་བསྟན་བཅོས་ཀྱི་རྣམ་བཤད་སློབ་དཔོན་ཐོགས་མེད་ཀྱིས་མཛད། རྒྱ་གར་གྱི་པཎྜི་ཏ་ས་ཛ་
ན་དང་། བོད་ཀྱི་ལོ་ཙཱ་བ་རྔོག་བློ་ལྡན་ཤེས་རབ་ཀྱིས་བསྒྱུར། འདིའི་ཁོངས་སུ་ཀུན་མཁྱེན་རང་
སྟོན་ཆེན་པོའི་རྒྱུད་བླ་དང་། ཆོས་ཉིད་རྣམ་འབྱེད་དང་། དབུས་མཐའ་རྣམ་འབྱེད་རྣམས
བསྡུས་ཡོད། འདི་དག་ནི་བོད་ཀྱི་མཁས་དབང་ཐམས་ཅད་ཀྱིས་གཙིགས་སུ་འཛིན་པས་དངོས་
སུ་དཔར་དུ་བསྐྲུན་པ་ཡིན། མ་དཔེ་ནི་དོལ་པོ་པའི་རྒྱུད་བླ་ནི་མནའ་རྙིང་ཤིང་པར་ཞིག་ཡིན།
རང་སྟོན་གྱི་མཛད་པའི་རྒྱུད་བླ་དང་། འབྱེད་རྣམ་གཉིས་ཀྱི་མ་དཔེ་ནི་སྡེ་དགེའི་ཤིང་པར་ལྟར་
དུ་ཡིན། འོན་ཀྱང་ང་ཚོའི་ཤེས་ཡོན་ཞན་པའི་རྐྱེན་གྱིས་ནོར་སྐྱོན་གྱི་ཆ་ཡོད་ངེས་ལགས་ན།
རྒྱ་ཆེའི་གཟིགས་པ་པོ་རྣམས་ཀྱིས་དགོངས་འཆར་གང་མཆིས་ལྷུག་སྩོལ་གནང་རྒྱུའི་རེ་བ་ནན་
གྱིས་ཞུའོ། །
རྩོམ་སྒྲིག་པས།
T
Site



ਪਾਲ ਪਾਸ
ਇਸ ਨਗਰਸ ਨੂੰ ਸਭ ਨਾਲੋਂ
1123143658 5 ) A A
ਅਰਮਤਪ੍ਰਾਸਨ ਸਮਝ ਲE! ਪਰ ਬਿਲਾਓ
ਪਾਰਟੀ ਇਸ ਮ੬ ਇਸ
ਲਾਈ ਹੋਈ ਆਰ ਨੇ ਇਸ ਨੂੰ 21-62 ਤਨ ਨੂੰ
5 ਪਾ ਕੇ ਵੀ ਉਸ ਦੀ ਵਾਲਾ ਇਨਸਾਨ ਨੂੰ ਸਦਾ
ਵਰਗਾਂ ਨੂੰ ਸਨ । ਇਸ ਨ
ਨਾ ਉਸ ਨੂੰ ਕਾਲਾ ਨੂੰਹਨ ਨੇ ਜਾਣ
ਨ ਲਈ ਖਾਲਾਸਸ ਸ ਨਸਤਨਾਮ
ਇਸ ਦੇ ਇਸ ਪਰਤ ਬਣ ਚ 5 ਕਰੋਤੋਂ
ਨਸ
ਹੁਸਨਾ 5ਨ
ਵਿਆਨਾਂ ਨੂੰ ਸਦਾ ਇਸ ਛੁਰੂ ਸਾਲ ਦੀ ਤਨ
ਦੇ ਲਈ ਲE ਕੌਤਕ ਨਰਲ
Es Bar 17 ਸਟਾਰ ਨਾਲ 15 ਤੋਂ 2



༄༅།།གླེང་གཞི།
གླེང་གཞི།
༈ ཕན་བདེ་མ་ལུས་པ་འབྱུང་བའི་གཞི་སྒོ་གཅིག་པུར་གྱུར་པ། འདྲེན་མཆོག་མཉམ་མེད་
ཤཱཀྱའི་རྒྱལ་པོ་མཆོག་རྒྱ་གར་འཕགས་པའི་ཡུལ་དུ་ཐོག་མར་མཛད་པ་བཅུ་གཉིས་དང་བཅས་
པས་འགྲོ་བ་སེམས་ཅན་རྣམས་ཀྱི་བསོད་ནམས་ཀྱི་བགོ་སྐལ་དུ་སྐུ་འཁྲུངས། བར་དུ་ཚོགས་
གཉིས་རྒྱ་མཚོ་ལྟར་དུ་བསགས། ཐ་མར་མངོན་པར་རྫོགས་པར་སངས་རྒྱས་ཏེ་སྐྱེ་འགྲོའི་བློ་
དང་ཁམས་དབང་མོས་པ་ཇི་ལྟ་བ་བཞིན་དུ་དམ་པའི་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་
བསྐོར། དེའི་རྒྱལ་བསྟན་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད་དེང་དུས་འཛམ་གླིང་དུ་
དར་རྒྱས་ཤིན་ཏུ་ཆེ། མཆོག་གི་སྤྲུལ་བའི་སྐུ་རྣམས་དང༌། བླ་མ་དང་མཁན་པོ་དགེ་བའི་
བཤེས་གཉེན་རྣམས་ཀྱིས་འགྲོ་བ་རྣམས་ལ་སྨིན་གྲོལ་གྱི་ལམ་བཟང་དཔག་མེད་སྟེར་བའོ། །
ཁྱད་པར་དུ་བྱང་ཕྱོགས་གངས་ཅན་བོད་ཡུལ་དུ་ལོ་ཙཱ་བ་བཀའ་དྲིན་ཅན་རྣམས་ཀྱིས་རྒྱལ་བས་
གསུངས་པའི་མདོ་སྔགས་ཀྱི་བཀའ་དང་དེའི་དགོངས་འགྲེལ་གྱི་བསྟན་བཅོས་རྣམས་རྒྱ་སྐད་
ལས་བོད་སྐད་དུ་བུམ་པ་གང་བྱོལ་གྱི་ཚུལ་དུ་ཡང་དག་བསྒྱུར་ཞུས་ཀྱི་སྒོ་ནས་གཏན་ལ་ཕབ།
དེའི་དབང་ལུང་མན་ངག་ཁྲིད་སྙན་བརྒྱུད་དང་བཅས་པ་རྣམས་བླ་མ་གོང་མ་རིམ་བྱོན་ནས་
གཅིག་ནས་གཅིག་ཏུ་གསེར་གྱི་རྒྱུན་ཐག་ལྟར་བར་མ་ཆད་པ་ད་ལྟ་རང་ཅག་རྣམས་ཀྱི་རྩ་བའི་
བླ་མ་བར་དུ་བརྒྱུད་པ་ཡོད། ཡང་དག་གི་ལམ་འདི་ལ་བརྟེན་ནས་ཐུན་མོང་གི་དངོས་གྲུབ་
དང་། མཆོག་གི་དངོས་གྲུབ་ཐོབ་ནུས་པའི་སྐལ་ལྡན་གྱི་སློབ་མ་མང་པོ་བྱུང་བ་དང་འབྱུང་བར་
འགྱུར་བའོ། །
སངས་རྒྱས་ཀྱི་ཆོས་འདི་ཉིད་ཡུལ་གྲུ་གང་དུ་དར་བ་དང་། ཕྱོགས་གང་དུ་བཞུགས་ན་
རིས་མེད་འགྲོ་བ་རྣམས་ཀྱི་རྒྱུད་ལ་རང་བཞིན་བཅོས་མེད་ཀྱི་བྱམས་པ་དང་སྙིང་རྗེ་ལྡན་པ།
གཞན་ཕན་བྱང་ཆུབ་ཀྱི་སེམས་ཁོ་ན་གྱུར་པའི་ལྟ་བ་རྣམ་དག་འདི་ནི་འཛམ་གླིང་ཞི་བདེ་འབྱུང་
བའི་སྒོ་གཅིག་པུ་གྱུར་པའོ་ཞེས་གནའ་དེང་རྒྱལ་ཁབ་ཕྱི་ནང་གི་མཁས་པ་བློ་གཟུ་བོར་གནས་པ་



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
རྣམས་ཀྱིས་མུ་མཐའ་མེད་པའི་བསྟོད་བསྔགས་སྒྲོག་བཞིན་ཡོད་དོ། །
ཆོས་དེ་ཉིད་ཕྱིས་སུ་མཁས་པ་དང་ལོ་ཙཱ་རྣམས་ཀྱིས་བཀའ་བསྟན་སོ་སོར་ཕྱེས་ཏེ་རྒྱལ་
བས་གསུངས་པ་ལ་བཀའ་དང། པཎ་གྲུབ་རྣམས་ཀྱིས་གསུངས་པ་ལ་བསྟན་བཅོས་ཞེས་
གྲགས་སོ། །བཀའ་བསྟན་གྱི་གཞུང་ལུགས་རྒྱ་མཚོ་ལྟ་བུ་འདི་རྣམས་ནི་གཞན་ལ་ངོམ་ན་ངོམ་
རིན་ཡོད་པ་དང་། རང་གིས་ཉར་ན་ཉར་རིན་ཡོད་པའི་མེས་པོས་ཤུལ་བཞག་གི་རིག་གནས་
ཐུན་མོང་མ་ཡིན་པ་ཤ་སྟག་ཡིན་ནོ། །འདིའི་གཞུང་ལུགས་ཕལ་ཆེ་ཡི་ལུང་རྒྱུན་ཡང་མི་ཉམས་
པར་དེང་དུས་བར་དུ་བཞུགས་ཡོད་དོ། །ཆོས་དེ་རྣམས་བོད་དུ་འགྱུར་ཟིན་ནས་བཟུང་ད་
གཟོད་གསར་རྙིང་གི་གྲུབ་མཐའ་བྱུང་བ་ཡིན་ཏེ། མཁས་པ་དང་ལོ་ཙཱ་བ་རྣམས་ཀྱིས་འགྱུར་སྔ་
ཕྱིའི་ཁྱད་པར་གྱིས་འགྱུར་སྔོན་མའི་སྐོར་ལ་རྙིང་མ་དང་། དཔེར་ན་སྐ་ཅོག་ཞང་གསུམ་སོགས་
ཇོ་བོ་སྨྲི་ཏི་ཛྙཱ་ནའི་ཡན་ལ་བསྒྱུར་བའི་ཕུར་པ་དང་ཡང་དག་གི་སྐོར་སོགས་ཡིན། དེའི་རིང་
ལུགས་འཛིན་པ་ལ་རྙིང་མ་པ་ཞེས་གྲགས་སོ། །ཕྱི་འགྱུར་གསར་མ་པ་ཞེས་པ་ནི་དཔེར་ན་ལོ་ཙཱ་
བ་རིན་ཆེན་བཟང་པོ་དང་། རྔོག་ལོ་བློ་ལྡན་ཤེས་རབ་སོགས་ཀྱིས་བདེ་དགྱེས་གསང་གསུམ་
སོགས་འགྱུར་ཕྱི་མའི་སྐོར་རྣམས་ལ་ཕྱི་འགྱུར་གསར་མ། དེའི་རིང་ལུགས་འཛིན་པ་ལ་ཕྱི་
འགྱུར་གསར་མ་པ་ཞེས་ཡོངས་སུ་གྲགས་སོ། །ཕྱི་འགྱུར་གསར་མ་པ་ལ་ནང་གསེས་ཀྱི་དབྱེ་ན།
དཔལ་ལྡན་ས་སྐྱ་པ་དང་། འགྲོ་མགོན་བཀའ་བརྒྱུད་པ། རི་བོ་དགེ་ལུགས་པ་ཞེས་གྲུབ་མཐའ་
ཆེན་མོ་གསུམ་དུ་གྱེས་པ་ཡིན། དེ་ནས་ཕྱིས་སུ་མཁྱེན་ཀོང་རྣམ་གཉིས་ཀྱི་དུས་སུ་ཇོ་ནང་པ་
སོགས་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཅེས་གསུངས་ཡོད། གསར་རྙིང་གི་མཁས་དབང་
རྣམས་ཀྱིས་མཛད་པའི་རིན་ཐང་ཅན་གྱི་བརྩམས་ཆོས་ཀྱང་ཚད་གཞལ་དུ་མེད་པ་ཞིག་ཡོད་
དོ། །
ད་ལམ་གྲུབ་མཐའ་ཆེན་མོ་བཞིའི་ཡ་གྱལ་དཔལ་ལྡན་ས་སྐྱ་པ་ནི་སངས་རྒྱས་ཤཱཀྱ་ཐུབ་
པའི་ལུང་གིས་ཟིན་པའི་གྲུབ་མཐའ་ཞིག་ཡིན་ཏེ། འཇམ་དཔལ་རྩ་བའི་རྒྱུད་ལས། དེ་ནས་ཡི་
གེ་ས་དང་ཀ །དང་པོ་དག་ཏུ་བརྗོད་པ་དང༌། །ཞེས་སོ། །དཔལ་ས་སྐྱའི་ཆོས་བརྒྱུད་གང་
ལས་བྱུང་ཞེ་ན། རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པ་ནས་ག་ཡ་དྷ་ར་དང། འབྲོག་
མའི་ལོ་ཙཱ་བ་ནས་རིམ་བཞིན་གངས་ཅན་བསྟན་པའི་མངའ་བདག་ས་སྐྱ་པ་ཆེན་པོ་ཀུན་དགའ་
སྙིང་པོ་ལ་བཀའ་བབས་པའི་གསུང་ངག་རིན་པོ་ཆེ་ལམ་འབྲས་ཀྱི་གདམས་ངག་ཡིན། དེ་ལ་འ
A
2



༄༅ །།གླེང་གཞི།
ཟབ་པའི་ཆེ་བ་བཅུ་གཅིག་དང་། སྙན་བརྒྱུད་ཚད་མ་བཞི་དང་ལྡན་པ་ཡིན། དེར་ཕྱི་ནང་
གསང་བ་དེ་ཁོ་ན་ཉིད་མཐར་ཐུག་གི་རྟེན་འབྲེལ་ལྔ་ལ་བརྟེན་ནས་ས་ལམ་མཐར་ཕྱིན་པར་
བགྲོད་དེ་ཟུང་འཇུག་སྐུ་བཞིའི་དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ལ་ཚེ་འདི་ཉིད་ལ་
བཀོད་པའི་ཟབ་ལམ་གསང་བ་རྨད་དུ་བྱུང་བའོ། །དེ་འཛིན་གྱི་མཁས་དབང་རྣམས་ཀྱི་སྙན་
གྲགས་དབྱར་གྱི་རྔ་གསང་ལྟར་ཕྱོགས་ཀུན་ལྡིར་བའོ། །དྲི་མེད་རིང་ལུགས་འདི་ཉིད་ནི་ཐོག་
མར་འཁོན་དཀོན་མཆོག་རྒྱལ་པོ་དང་། དེ་འཛིན་གྱི་སྐྱེས་བུ་དམ་པ་ས་ཆེན་གོང་མ་རྣམ་ལྔ་
ནས་བཟུང་ད་ལྟའི་བདག་ཅག་རྣམས་ཀྱིས་སྐྱབས་མགོན། འཁོན་གྱི་གདུང་རྒྱུད་འཛིན་པ་
དཔལ་ས་སྐྱའི་ཁྲི་འཛིན་༧ངག་དབང་ཐེག་ཆེན་དཔལ་འབར་བར་དུ་མཁས་གྲུབ་ཀྱི་སྐྱེས་བུ་དམ་
པ་དེ་རྣམས་ཀྱིས་ལུང་རྟོགས་ཀྱི་བསྟན་པ་འདི་ཉིད་ནི་འཆད་རྩོད་རྩོམ་གསུམ་དང་། བཤད་
སྒྲུབ་ལས་གསུམ་དང་། ཐོས་བསམ་སྒོམ་གསུམ་སོགས་དམ་པའི་ཚུལ་དགུས་འཛིན་སྐྱོང་སྤེལ་
གསུམ་དུ་བསྐྱངས་པའོ། ། ས་སྐྱ་གོང་མ་ཡབ་སྲས་ཀྱི་སློབ་རྒྱུད་ལས་གངས་ཅན་བོད་ཀྱི་གྲུབ་
མཐའ་ཁག་ཕལ་མོ་ཆེ་བྱུང་བའི་ཚུལ་ནི་ལོ་རྒྱུས་དང་དེབ་ཐེར་ནང་དུ་གསལ་བ་ལྟར་ཡིན་ནོ། །
ས་སྐྱ་གོང་མ་རྣམ་ལྔའི་ཡ་གྱལ། སྐལ་ལྡན་འགྲོ་བ་རྣམས་མཐོང་ཐོས་ཙམ་གྱིས་ཚེ་འདི་
ལ་འཇའ་ལུས་མཁའ་སྤྱོད་ཞིང་དུ་གཤེགས་ནུས་པའི་འཇམ་མགོན་བླ་མ་ས་སྐྱ་པཎྜི་ཏ་ཀུན་
དགའ་རྒྱལ་མཚན་དཔལ་བཟང་པོ་མཆོག་གིས་དྲི་མེད་ཀྱི་ཆོས་བརྒྱུད་འདི་ཉིད་རྒྱ་གར་དང་རྒྱ་
ཡུལ་གཙོས་ཕྱོགས་བཅུའི་ཡུལ་གྲུ་མཐའ་དག་ལ་དར་ཞིང་རྒྱས་པར་མཛད་དེ། རྒྱ་གར་
འཕགས་པའི་ཡུལ་དུ་ཚད་མ་རིགས་གཏེར་སོགས་བོད་ཆོས་མང་པོ་རྒྱ་ཆོས་སུ་བསྒྱུར་བ་ཡིན།
རྒྱ་ཆོས་བོད་དུ་བསྒྱུར་བ་མང་ན་ཡང་། ། བོད་ཆོས་རྒྱ་ལ་བསྒྱུར་བ་ས་སྐྱ་པ། །ཞེས་སོ། །
མཁས་པ་རྣམས་ཀྱི་ངག་རྒྱུན་དུ་བྱུང་བ་ཡིན། རྒྱུ་ཆོས་བོད་དུ་བསྒྱུར་བའི་བོད་ཀྱི་གྲུབ་མཐའ་
ཁག་གི་མཁས་པ་ལོ་ཙཱ་བ་མང་པོ་བྱུང་ན་ཡང་། བོད་ཆོས་རྒྱ་ལ་བསྒྱུར་བའི་ཚད་ལྡན་གྱི་ལོ་རྒྱུས་
རྣམས་སུ་འཁོད་པའི་མཁས་པ་ས་སྐྱ་པཎྜི་ཏ་ཁོ་ན་ཙམ་ལས་མ་མཐོང་། རྒྱ་གར་འཕགས་པའི་
ཡུལ་དུ་ནང་པའི་པཎྜི་ཏ་གཅིག་གིས་ཀྱང་སྤོབས་པ་ཙམ་ཡང་འཕྲོག་མི་ནུས་པའི་མུ་སྟེགས་ཀྱི་
མཁས་པ་ཆེན་པོ་འཕྲོག་བྱེད་དགའ་བོ་ལ་བསྟན་པ་དཔང་འཇོག་སྟེ་རྩོད་པ་བྱས་པས་རིག་པ་
རྣམ་དག་གི་སྒོ་ནས་ཚར་བཅད་དེ་ནང་པའི་བསྟན་ཞབས་སུ་བཙུད་པ་ཡིན། དེང་དུས་ང་ཚོ་
བོད་གངས་ལྗོངས་སུ་གནག་རྫི་ཡན་ཆད་དུ་གྲགས་པའི་བཅུ་ཕྲག་རིག་གནས་ཞེས་པ་འདི་ནི་ས་
3



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
སྐྱ་པཎྜི་ཏ་མཆོག་གངས་ཅན་བོད་ཀྱི་བསོད་ནམས་ཀྱི་བགོ་སྐལ་དུ་ཕེབས་ནས་བཟུང་གཞི་ནས་
རིག་གཞུང་ཐམས་ཅད་བཅུ་ཕྲག་རིག་གནས་ཀྱི་ཁོངས་སུ་བསྡུས་ཏེ་ཁྲིད་རྒྱུན་གྱི་སྲོལ་གཏོད།
ཕྱིས་སུ་གྲུབ་མཐའ་ཁག་གི་མཁས་དབང་རྣམས་ཀྱིས་འདི་ལ་ཐོས་བསམ་བྱས་ཏེ་རིག་གནས་
བཅུ་ལ་མཁས་པ་ཡང་གནམ་གྱི་སྐར་ཚོགས་བཞིན་མང་པོ་བྱུང་དང་འབྱུང་བ་ཡིན། ཐོག་མར་
བོད་ཀྱི་མཐའ་བསྐོར་ལ་གནས་པའི་རྒྱ་དང་ཧོར་སོགས་ལ་ཆོས་བརྒྱུད་མང་པོ་སྤེལ། ཁྱད་པར་
དུ་རྒྱ་ཡི་རྒྱལ་པོ་སོགས་ལ་དབང་བསྐུར་དང་མཛའ་བཤེས་ཀྱི་འབྲེལ་བ་ཡང་བཙུགས་མཛད་པས་
གངས་ཅན་བོད་ཡུལ་འདི་ལ་ཆོས་སྲིད་གང་གི་ཐད་ནས་བཀའ་དྲིན་ཆེ་ཞིང་མཛད་འཕྲིན་ཉི་མ་
ལྟར་འཕེལ་བ་ཡིན་ནོ། །དེའི་རིང་ལུགས་འཛིན་པ་ལ་རྒྱལ་བས་ལུང་གིས་ཟིན་པའི་སྐྱེས་བུ་
དམ་པ་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙང་ངོར་དགོན་ཨེ་ཝཾ་ཆོས་ལྡན་ཕྱག་
བཏབ་ནས་བཟུང་བདག་ཅག་གི་རྩ་བའི་བླ་མ་མཁན་རབས་དོན་ལྔ་པ་འཇམ་དབྱངས་བསྟན་
པའི་ཉི་མའི་བར་དུ་དེའི་བསྟན་པ་འཛིན་པའོ། །ཚར་ཆེན་རྡོ་རྗེ་འཆང་བློ་གསལ་རྒྱ་མཚོས་ཚར་
པའི་སྲོལ་གཏོད། རོང་སྟོན་ཤེས་བྱ་ཀུན་གཟིགས་ཀྱིས་དཔལ་ནཱ་ལནྡྲའི་དགོན་པ་ཕྱག་བཏབ་
ནས་བཟུང་ད་ལྟའི་རང་ཅག་རྣམས་ཀྱི་རྩ་བའི་བླ་མ་མཁྱེན་རབ་ཐུབ་བསྟན་ལེགས་བཤད་རྒྱུ་
མཚོའི་བར་དུ་དེའི་བསྟན་པ་འཛིན་པའོ། །རྫོང་པ་ཀུན་དགའ་རྣམ་རྒྱལ་གྱིས་གོང་དཀར་ཆོས་
ལྡན་གྱི་དགོན་པ་བཏབ་ནས་བཟུང་རྫོང་སྤྲུལ་སྐུ་ཕྲེང་དྲུག་པ་བསྟན་འཛིན་འཇམ་དཔལ་ལུང་
རྟོགས་ཀྱི་བར་དུ་བསྟན་པ་སྐྱོང་བའོ། །
དཔལ་ལྡན་ས་སྐྱའི་གྲུབ་མཐའ་ཁག་ལ་ཡོངས་སུ་གྲགས་པའི་བཅུ་ཕྲག་རིག་མཛོད་ཆེན་
མོ་ལས་དཔལ་ལྡན་ས་སྐྱའི་གསུང་རབ་ཐུན་མོང་མདོ་ཡི་སྐོར་ལ་གྲགས་ཆེན་བཅོ་བརྒྱད་ཅེས་
གཞུང་ལུགས་བཅོ་བརྒྱད་བཤད་གྲྭ་ཁག་ལ་འཆད་སྲོལ་ཡོད་པ་ལྟར་ད་ལམ་ཕྱོགས་བསྒྲིགས་བྱས་
པ་ཡིན། དེའི་ཁྲིད་རྒྱུན་ནི་སྔོན་ནས་ད་ལྟའི་བར་དུ་མ་ཉམས་པ་ཡོད། དཔེ་ཚོགས་འདི་དག་
འགྲེམ་སྤེལ་བྱེད་ཐུབ་ན་འཆད་ཉན་བྱེད་མཁན་དང་ཞིབ་འཇུག་པ་རྣམས་ལ་རིན་ཐང་ཧ་ཅང་
ཆེ་སྙམ། སྤྱིར་དཔེ་ཆ་ཁ་ཤས་ཤིག་ཡོངས་གྲགས་སུ་ཡོད་ཀྱང་དེང་དུས་ཀྱི་གོམས་གཤིས་དབང་
གིས་སྔོན་མའི་དཔེ་ཆ་སྣ་རིང་ཅན་རྣམས་ལྟ་ཀློག་མི་བདེ་བ་ཡིན། དེའི་གྲུབ་མཐའ་ལ་སྔོན་
ནས་མཁས་པ་ཆེན་པོ་མང་པོ་བྱུང་ཡོད་ཀྱང་དཔེ་ཆ་མང་པོ་འགྲེམ་སྤེལ་མ་ཐུབ་པའི་དབང་གིས་
མཁས་པ་མེད་པ་ལྟར་དུ་གྱུར་ཡོད་དོ། །མ་འོངས་པ་དཔེ་ཆ་འདི་རྣམས་འཕྲུལ་པར་གྱི་སྟེང་དུ་



༄༅།།གླེང་གཞི།
དཔར་ཐུབ་ན་ལོ་རྒྱུས་ཐོག་ཏུ་ཆག་འཇིག་མེད་པར་ཡུན་རིང་གནས་ཐུབ་པ་དང་། དགོན་པའི་
བཤད་གྲྭ་ཁག་དང་། སློབ་གྲྭ་ཆེ་ཁག་གི་སློབ་དེབ་བྱས་ན་སྟབས་བདེ་བ་དང་། ཞིབ་འཇུག་པ་
རྣམས་ཀྱིས་ལྟ་ཀློག་བདེ་བ་དང་བཙལ་སླ་བའི་ཡོན་ཏན་མང་པོ་ལྡན་ནོ། །དཔེ་ཆ་ཉར་ཚགས་
ལ་དགའ་བའི་དད་ལྡན་ཞིག་ཡིན་ན་དེབ་འདི་རྣམས་སྒྲིག་གཞི་ལེགས་པའི་སྒོ་ནས་མཆོད་སྒམ་
ཐོག་ཏུ་འཇོག་ལ་ ཕྱག་འཚལ་བ་དང་མཆོད་པའི་ཡུལ་དུ་བྱས་ན་བསོད་ནམས་རྒྱ་ཆེན་པོ་
བསགས་པའི་དགེ་མཚན་མང་པོ་ཡོད་དོ། །
དཔལ་ལྡན་ས་སྐྱའི་གསུང་རབ་གྲགས་ཆེན་བཅོ་བརྒྱད་ཀྱི་པོད་གྲངས་ནི། པོད་དང་པོ་
སོ་ཐར་གྱི་མདོའི་ནང་དུ། སྤོས་ཁང་བ་རིན་ཆེན་རྒྱལ་མཚན་གྱིས་མཛད་པའི་སོར་ཐར་གྱི་
མདོའི་ལེགས་བཤད་འདུལ་བའི་སྡེ་སྣོད་མཛེས་པར་བྱེད་པའི་རྒྱན་དང་། ཀུན་མཁྱེན་བུ་སྟོན་
རིན་ཆེན་གྲུབ་ཀྱིས་མཛད་པའི་འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་དང་།
འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་པའི་ཆོ་ག འདུལ་བ་
སྤྱིའི་རྣམ་པར་གཞག་པ་འདུལ་བ་རིན་པོ་ཆེའི་མཛེས་རྒྱན། ལས་བརྒྱ་རྩ་གཅིག་གི་རྣམ་པར་
བཤད་པ་ཆོ་གའི་གསལ་བྱེད་ཡོད་དོ། །
པོད་གཉིས་པའི་འདུལ་བ་མདོ་རྩ་ལ། ཀུན་མཁྱེན་གོ་རམས་ཀྱི་སློབ་མ་ཀོང་སྟོན་དབང་
ཕྱུག་གྲུབ་ཀྱིས་མཛད་པའི་འདུལ་བ་མདོ་རྩའི་སྤྱི་དོན་ལེགས་བཤད་འོད་ཀྱི་སྣང་བ་ཚིག་དོན་
རབ་གསལ་ལོ། །
པོད་གསུམ་པའི་འདུལ་བ་མདོ་རྩ་ལ། ཀུན་མཁྱེན་མཚོ་སྣ་བས་མཛད་པའི་འདུལ་བ་
མདོ་རྩའི་རྣམ་བཤད་ཟླ་བའི་འོད་ཟེར་ལེགས་བཤད་ལུང་གི་རྒྱ་མཚོའོ། །
པོད་བཞི་བ་ཚད་མ་ཀུན་བཏུས་ཀྱི་འགྲེལ་བ་ལ། དགེ་བ་རྒྱ་མཚོ་ཡིས་མཛད་པའི་ཚད་
མ་ཀུན་བཏུས་ཀྱི་འགྲེལ་བ་རབ་ཏུ་བྱེད་པའི་རྒྱན་ནོ། །
པོད་ལྔ་པ་ཚད་མ་རྣམ་འགྲེལ་ལ། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་
འགྲེལ་གྱི་འགྲེལ་བ་རིགས་པའི་མཛོད།
པོད་དྲུག་པ་ཚད་མ་རྣམ་ངེས་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
ཚད་མ་རྣམ་པར་ངེས་པའི་མཚན་དོན་དང་། ཚད་མ་རྣམ་པར་ངེས་པའི་ཊིཀ་ཚིག་དོན་རབ་
གསལ།
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
Aཔོད་བདུན་པ་མངོན་པ་ཀུན་བཏུས་ལ། ས་བཟང་མ་ཏི་པཎ་ཆེན་བློ་གྲོས་རྒྱལ་མཚན་
གྱིས་མཛད་པའི་མངོན་པ་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་བའོ། །
པོད་བརྒྱད་པ་མངོན་པ་མཛོད་ལ། མཆིམས་ཆེན་ནམ་མཁའ་གྲགས་ཀྱིས་མཛད་པའི་
མངོན་པ་མཛོད་ཀྱི་འགྲེལ་བ་མངོན་པའི་རྒྱན།
པོད་དགུ་བ་མངོན་རྟོགས་རྒྱན་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
མངོན་རྟོགས་རྒྱན་གྱི་འགྲེལ་བ་ལུང་གི་སྙེ་མའོ། །
པོད་བཅུ་བ་མདོ་སྡེ་རྒྱན་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་མདོ་སྡེ་
རྒྱན་གྱི་རྣམ་བཤད་ཐེག་ཆེན་གསལ་བར་བྱེད་པའི་གནད་ཀྱི་སྒྲོན་མེའོ། །
པོད་བཅུ་གཅིག་པ་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱིས་མཛད་པའི་ཐེག་པ་
ཆེན་པོ་རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར། རོང་སྟོན་ཤེས་བྱ་ཀུན་
གཟིགས་ཀྱིས་མཛད་པའི་ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
དང་། ཡང་ཁོང་གིས་མཛད་པའི་དབུས་མཐའ་རྣམ་འབྱེད་མི་ཕམ་དགོངས་རྒྱན་དང་། ཆོས་
དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེའོ།
པོད་བཅུ་གཉིས་པ་སྤྱོད་འཇུག་ལ། རྒྱལ་སྲས་དངུལ་ཆུ་ཐོགས་མེད་ཀྱིས་མཛད་པའི་
སྤྱོད་འཇུག་གི་འགྲེལ་བ་ལེགས་བཤད་རྒྱ་མཚོ་དང་། ས་པཎ་གྱི་ཞལ་རྒྱུན་བཙུན་པ་རིན་ཆེན་
དཔལ་གྱིས་བྲིས་པའི་སྤྱོད་འཇུག་གི་ཟིན་བྲིས་འཇམ་དཔལ་ཞལ་ལུང་ངོ་། །
པོད་བཅུ་གསུམ་པ་རྩ་བ་ཤེས་རབ་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་
དབུ་མ་རྩ་བའི་རྣམ་བཤད་ཟབ་མོའི་དེ་ཁོ་ན་ཉིད་སྣང་བའོ། །
བ་་པོད་བཅུ་བཞི་པ་དབུ་མ་འཇུག་པ་ལ། ཀུན་མཁྱེན་གོ་རམས་བསོད་ནམས་སེང་གེ་ཡིས་
མཛད་པའི་ཟབ་མོ་དབུ་མའི་དེ་ཁོ་ན་ཉིད་སྤྱིའི་ངག་གིས་སྟོན་པ་ངེས་དོན་རབ་གསལ་དང་།
ལྟ་བའི་ཤན་འབྱེད་ཐེག་མཆོག་གནད་ཀྱི་ཟླ་ཟེར་རོ། །
པོད་བཅོ་ལྔ་པ་དབུ་མ་བཞི་བརྒྱ་པ་ལ། རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་
དབུ་མ་བཞི་བརྒྱ་པའི་འགྲེལ་པ་དང་། གྲགས་པ་བཟང་པོས་མཛད་པའི་རྣལ་འབྱོར་སྤྱོད་པའི་
བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེའོ། ། །
པོད་བཅུ་དྲུག་པ་ཚད་མ་རིགས་གཏེར་ལ། གློ་བོ་མཁན་ཆེན་བསོད་ནམས་ལྷུན་གྲུབ་
6



༄༅།།གླེང་གཞི།
ཀྱིས་མཛད་པའི་ཚད་མ་རིགས་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
དང་། བྱང་ཆུབ་དཔལ་བས་མཛད་པའི་ཚད་བསྡུས་ལེགས་བཤད་རིག་པའི་འོད་ཟེར་རོ། །
པོད་བཅུ་བདུན་པ་སྡོམ་གསུམ་ལ། སྤོས་ཁང་པ་རིན་ཆེན་རྒྱལ་མཚན་གྱིས་མཛད་པའི་
སྡོམ་པ་གསུམ་གྱི་རབ་ཏུ་དབྱེ་བའི་གཞུང་ལུགས་ལེགས་པར་བཤད་པའོ། །
པོད་བཅོ་བརྒྱད་པ་ལམ་རིམ་ནི་རྗེས་སུ་ཁ་སྣོན་བྱས། དེ་ཡང་བོ་དོང་པཎ་ཆེན་ཕྱོགས་
ལས་རྣམ་རྒྱལ་གྱིས་མཛད་པའི་སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་རྗེ་བཙུན་
གསང་བའི་བྱིན་རླབས་སོ། །
དཔལ་ལྡན་ས་སྐྱའི་མཁས་དབང་དེ་དག་གིས་མཛད་པའི་ཐུན་མོང་གཞུང་གི་སྐོར་ལ་
འགྲེལ་པ་མང་པོ་ཡོད་པ་རྣམས་ལས་འཆད་ཉན་གྱི་ཁྲིད་རྒྱུན་ཡོད་པ་དང་། གྲགས་ཆེན་མཁས་
པ་ཚད་ལྡན་གྱིས་མཛད་པ་རྣམས་ཕྱོགས་གཅིག་ཏུ་བསྡུས་པ་ཡིན། དེ་དག་གི་འཆད་ཉན་གྱི་
རྒྱུན་འཛིན་མཁན་བཤད་གྲྭ་ཁག་ནི་དཔལ་ལྡན་ས་སྐྱའི་གདན་ས་གོང་མ་ས་སྐྱ་གོང་གི་བཤད་གྲྭ།
གདན་ས་འོག་མ་གཙང་ངོར་དགོན་ཨེ་ཝཾ་ཆོས་ལྡན་གྱི་བཤད་གྲྭ། འབྲས་ཡུལ་སྐྱེས་ཚལ་གྱི་
བཤད་གྲྭ། དཔལ་ནཱ་ལེནྡྲའི་བཤད་གྲྭ། སྡེ་དགེ་རྫོང་སར་གྱི་བཤད་གྲྭ། སྒ་སྐྱེ་རྒུའི་བཤད་གྲྭ།
སྡེ་དགེ་དགོན་ཆེན་གྱི་བཤད་གྲྭ། སྡེ་དགེ་ཝ་རའི་བཤད་གྲྭ། ཨ་མདོ་དྷིཕུའི་བཤད་གྲྭ། གོ་
འཇོ་ཐང་སྐྱ་དགོན་པའི་བཤད་གྲྭ་སོགས་བཤད་གྲྭ་ཆེ་ཆུང་ཚང་མས་གྲགས་ཆེན་བཅོ་བརྒྱད་
འདིའི་སྟེང་ནས་འཆད་ཉན་བྱེད་སྲོལ་ཡོད། ད་ལྟའི་དུས་སུ་བསྟན་པ་ཉག་ཕྲ་བའི་དབང་གིས་
གྲགས་ཆེན་བཅོ་བརྒྱད་ཅེས་ཡོད་ཐོས་ཙམ་ལས་གཞུང་ཚང་མ་འཆད་ཉན་གནང་མཁན་ཉུང་
ངུའི་གནས་སུ་གྱུར། དེ་ལ་བརྟེན་ནས་ཕྲན་ཡང་འདི་ལྟ་བུ་ཞིག་བསྒྲིགས་འདོད་ཀྱི་བསམ་བློ་
ཡོད་པ་ལ་བརྟེན་ནས། དཔལ་ས་སྐྱའི་མཐོ་རིམ་སློབ་གྲྭའི་མཁན་ཆེན་རྒྱ་མཚོ་ལགས་ཀྱིས་
གྲགས་ཆེན་བཅོ་བརྒྱད་གནའ་སྔ་མོའི་འཆད་ཉན་གྱི་འགྲོས་ལྟར་བསྒྲིག་དགོས་ཚུལ་བཀའ་སློབ་
ཀྱང་གནང་བྱུང་། དེས་བསྐུལ་མ་ལ་བརྟེན་ནས་སྙིང་སྟོབས་བསྐྱེད་དེ་དངོས་སུ་བསྒྲིག་རྒྱུའི་
འཆར་གཞི་བཞག་པ་ཡིན། ཕྲན་པ་བལ་ཡུལ་དུ་གནས་བསྐོར་དུ་འགྲོ་སྐབས་དཔལ་ས་སྐྱའི་
མཁས་དབང་ཨ་པད་རིན་པོ་ཆེ་ལགས་ལ་གྲགས་ཆེན་བཅོ་བརྒྱད་སྒྲིག་ཚུལ་སོགས་བཀའ་འདྲི་
ཡང་ཡང་ཞུས་པས་ཁོང་ཡང་ཐུགས་དགྱེས་པོ་གནང་བ་མ་ཟད་གནའ་སྔ་མོའི་འཆད་ཉན་གྱི་གོ་
རིམ་དང་གཞུང་གང་བཞག་དགོས་ཚུལ་རྣམས་གསལ་བོ་གསུངས་བྱུང་། དང་པོ་ཁོང་གི་སྐུ་
7



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ་
...:མདུན་ནས་དབུ་བརྩམས་ཏེ་སྒྲིག་པ་ཡིན། ཁོང་གིས་ཕྱག་ཏུ་བཞུགས་པའི་གྲགས་ཆེན་བཅོ་
བརྒྱུད་ནང་དུ་འཇོག་འོས་པའི་དཔེ་ཆ་ཚང་མ་གནང་བྱུང་། :
དེ་ལས་གཞན་པའི་དཔེ་ཆ་རྣམས་མདོ་དབུས་ཁམས་སོགས་བོད་ཀྱི་ས་ཆ་དང་། གཞན་
ཡང་རྒྱ་ནང་གི་མི་རིགས་དཔེ་མཛོད་ཁང་སོགས་ས་ཆ་ག་ས་ག་ལ་ཉུག་སྟེ་ད་ལྟ་བསྒྲིགས་ཟིན་པ་
ཡིན། གཞུང་འདིའི་ནང་དུ་བཞག་འོས་པའི་དཔེ་ཆ་ཁ་ཤས་ཤིག་ད་ལྟ་ནུབ་ཟིན་པས་བཞུགས་
མི་འདུག་སྟེ། སྔོན་གྱི་མཁས་པ་རྣམས་ཀྱིས། ཚད་མ་ཉ་ལ་ཐུག འདུལ་བ་བྱ་ལ་ཐུག་ཅེས་
གསུངས་པ་ལྟར་ངག་རྒྱུན་དུ་གྲགས་ཅན་ཡིན་ཀྱང་བྱ་ཉ་གཉིས་ཀྱི་གསུང་འདུལ་བ་དང་ཚད་མ་
གཉིས་ཀྱི་དཔེ་ཆ་གཏན་ནས་མཇལ་རྒྱུ་མི་འདུག་པས་ནུབ་ཟིན་པ་ཡིན་ནམ་སྙམ། གལ་སྲིད་
མཁས་དབང་རྣམས་ཀྱི་ཕྱག་ཏུ་ཡོད་ན། ང་ཚོ་དཔལ་ལྡན་ས་སྐྱའི་རིག་གཞུང་ཕྱོགས་བསྒྲིགས་
ཀྱི་ལས་ཁུངས་ལ་འབྲེལ་བ་མཛད་རོགས་ཞུ། རིག་གཞུང་མུ་འབྲེལ་གྱི་དཔེ་ཆ་འདིའི་སྟེང་ནས་
འཆད་ཉན་མཛད་པའི་མཁན་དབང་རྣམས་ལ་ཚར་རེ་གཟིགས་འབུལ་ཞུ་རྒྱུ་ཡིན།
གྲགས་ཆེན་བཅོ་བརྒྱད་སྒྲིག་སྐབས་རོགས་སྐྱོར་གནང་མཁན་ནི། རྫོང་སར་བརྫོང་སར་བཤད་གྲྭའི་
མཁན་ཆེན་ཚེ་བརྟན་ལགས་ཀྱིས་མཆིམས་ཆེན་ནམ་མཁའ་གྲགས་ཀྱིས་མཛད་པའི་མངོན་
མཛོད་འགྲེལ་བ་དང་། ཀུན་མཁྱེན་རང་སྟོན་ཆེན་པོས་མཛད་པའི་བྱམས་ཆོས་སྡེ་ལྔ་དང་།
མཚོ་སྣ་བས་མཛད་པའི་མདོ་རྩ་བའི་མཆན་འགྲེལ་དང་། གོ་རམས་ཀྱི་སློབ་མ་ཀོང་སྟོན་གྱིས་
མཛད་པའི་མདོ་རྩའི་མཆན་འགྲེལ་དང་། ས་བཟང་མ་ཏི་པཎ་ཆེན་གྱིས་མཛད་པའི་མངོན་པ་
ཀུན་བཏུས་དང་། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་འགྲེལ་སོགས་གློག་
ཀླད་ནང་ལ་བླུགས་རྒྱུ་དང་ཞུ་དག་སོགས་རོགས་པ་གནང་བྱུང་བས་སྙིང་ནས་བཀའ་དྲིན་ཆེ་ཞུ།
སྒ་སྐྱེ་རྒུ་དོན་འགྲུབ་གླིང་གི་དབུ་གཙོ་ལྷན་དང་། བཤད་གྲྭའི་ལས་ཐོགས་མཁན་པོ་ཕུར་བུ་ལྷུན་
གྲུབ་དང་། གྲྭ་འཇིགས་མེད་ཚེ་རིང་། མཁྱེན་རབ་ནོར་བུ། ཀུན་དགའ་རྒྱལ་མཚན། བློ་
གྲོས་སོགས་ཀྱིས་རོགས་རམ་གནང་བར་བཀའ་དྲིན་ཆེ་ཞུ། གཙང་ངོར་དགོན་ཨེ་ཝཾ་ཆོས་ལྡན་
གྱི་མཁན་ཆེན་ཐུབ་བསྟན་སྙིང་པོའི་གཙོས་མཁན་པོ་རྣམས་ཀྱིས་ཞུ་དག་གི་རོགས་རམ་གང་
ཟབ་གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་བཀྲ་ཤིས་སྒང་དགོན་དབུ་གཙོ་ཟླ་
བ་ལགས་དང་། དཔལ་ལྡན་གྲགས་པ། ལྷག་བསམ་རྒྱལ་མཚན། ནོར་བུ་དབང་རྒྱལ།
འཕྲིན་ལས། ཀུན་བཟང་སོགས་ཀྱིས་ཞུ་དག་སྐབས་ལྷག་བསམ་ཟོལ་མེད་ཀྱིས་རོགས་རམ་.
"



༄༅ །།གླེང་གཞི།
གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་རྣམ་རྒྱལ་གསེར་ཁང་དགོན་གྱི་མཁན་
པོ་འཆི་མེད་ཚེ་དབང་གིས་ཞུ་དག་དང་དཔེ་ཆ་གཡར་རྒྱུ་སོགས་ལ་རོགས་རམ་གང་ཟབ་གནང་
བ་ལ་སྙིང་ནས་བཀའ་དྲིན་ཞུ་བ་དང་། མ་ཟད་དབུ་གཙོ་སངས་རྒྱས་གཙོས་གྲྭ་པ་རྣམས་ཀྱིས་
ལྷག་བསམ་ཟོལ་མེད་ཀྱིས་རོགས་རམ་གནང་བ་ལ་བཀའ་དྲིན་ཆེ་ཞུ། རྒྱ་ཡི་དགེ་བསྙེན་མཁྱེན་
རབ་དཔལ་ལྡན་(སྐུr-I)དང་། ཆིན་ཡུས་དང་། ཝམ་ཡམ་སོགས་ཀྱིས་དཔེ་སྐྲུན་གྱི་མ་རྩའི་
མཐུན་རྐྱེན་སྦྱར་བ་ལ་བཀའ་དྲིན་ཆེ་ཞུ། དམིགས་གསལ་ཞུ་དག་སྐབས་སུ་དཔེ་ཆ་ཁ་ཤས་ཤིག་
གནའ་རྙིང་གི་མ་དཔེ་རག་བྱུང་བས་མ་དཔེ་ཁ་ཤས་ཤིག་གཤིབ་བསྡུར་བྱས་ནས་ཞུ་དག་བྱས་པ་
ཡིན། ཁ་ཤས་ཤིག་མ་དཔེ་བྲིས་མ་ཡིན་སྟབས་ཡིག་མཁན་གྱིས་འབྲི་བའི་སྐབས་སུ་རང་གི་ཕ་
སྐད་སྒོ་ནས་བྲིས་པ་ཡིན་སྟབས་ཡིག་ནོར་མངོན་གསལ་དོད་པོ་ཅན་རྣམས་དག་བཅོས་ཅུང་
ཟད་བྱས་ཡོད། དཔེ་ཆ་ཁ་ཤས་ཤིག་དཔར་ཤིང་ཡིག་འབྲུ་ཟད་ནས་ཤོག་ངོས་རེ་ཟུང་ཙམ་ཚང་
མི་འདུག དེ་དག་གུག་རྟགས་ནང་དུ་མཆན་གྱི་སྒོ་ནས་མེད་ཚུལ་གསལ་བཤད་བྱས་ཡོད། ཡི་
གེ་ཞུ་དག་སྐབས་གཞུང་གི་གོ་བ་དང་དེང་རབས་ཀྱི་སུམ་རྟགས་དག་གསུམ་གྱི་འགྲོས་ལྟར་དུ་
དག་བཅོས་གང་ཐུབ་བྱས་ཡོད་ཀྱང་། ངེད་ཅག་རྣམས་ལ་ཡིད་ཆེས་ཀྱི་དད་པ་དང་ལྷག་བསམ་
ཡོད་པ་ཙམ་ལས་ཤེས་ཡོན་ཞན་པས་བློ་མིག་གིས་རྩེད་མ་ཆོད་པ་མང་པོ་ཡོད་ངེས་ལ་མཁྱེན་
ལྡན་མཁས་དབང་རྣམས་ཀྱིས་དགོངས་འཆར་ལྷུག་པོར་སྩོལ་བར་ཞུ།
ཆེད་ཞུར་རང་ལུགས་ལྟ་བ་འཛིན་པའི་དགོན་སྡེ་དང་བཤད་གྲྭ་པ་རྣམས་ཀྱིས་ཐུན་མོང་
མ་ཡིན་པའི་མེ་ཏོག་ཕོག་པའི་ལྷ་སྐལ། དཔལ་ལྡན་ས་སྐྱ་པའི་དྲི་མེད་ཀྱི་ལྟ་བ་རྣམ་དག་ལ་ཕ་
རྗེས་བུ་ཡིས་ཟིན་པར་བྱས་ཏེ་ཐོས་བསམ་སྒོམ་གསུམ་གྱི་ཉམས་ལེན་གྱི་སྡུག་རུས་བྱེད་རྒྱུ་ལ་མ་
འཆུགས་པར་ཞུ་མཁྱེན་མཁྱེན་མཁྱེན་ཞེས་བོད་རབ་བྱུང་བཅུ་བདུན་པའི་ལྕགས་ཡོས་སྤྱི་ལོ་
༢༠༡༡ལོའི་ཟླ་༤པའི་ཚེས་༣ཉིན་མཁན་མིང་དུ་འཛིན་པ་ཤཱཀྱའི་དགེ་སློང་ཀུན་དགའ་བཟང་
པོས་གུས་ཕུལ།



ਬਕਾ ਕੇ
ਇਸ ਦਾ ਇਲਾਜਨੂੰ ਅਲ
ਨਸ਼ਾਖਾ
SBE
ਉ ॥
ਨੂੰ ਹੋਰ
ਸੀ ?
ਪਲ ਸਨਮ
ਨਾ ਆਉਣ ਲਈ 28
ਸਿੰr ne
E



༄༅ །།དཀར་ཆག་
དཀར་ཆག
ཐེག་པ་ཆེན་པོ་རྒྱུད་བླ་མའི་བསྟན་བཅོས་ལེགས་བཤད་ཉི་མའི་
འོད་ཟེར་ཞེས་བྱ་བ་བཞུགས་སོ།།ཀུན་མཁྱེན་དོལ་པོ་པ་ཤེས་རབ་རྒྱལ་མཚན། (1)
མཆོད་པར་བརྗོད་པ།
(1)
དོན་དང་མཐུན་པའི་མཚན་གྱི་དོན།
(1)
དོན་མཆོག་ལྡན་པའི་བསྟན་བཅོས་དངོས་བཤད་པ།
(2)
ལུས་རྣམ་པར་བཞག་པ།
(2)
ཐོབ་བྱ་མཆོག་གསུམ་གྱི་ཡན་ལག་རྒྱས་པར་བཤད་པ།(4)
ཐོབ་ཚུལ་གནས་བཞིའི་ཡན་ལག་རྒྱུས་པར་བཤད་པ།(13)
ཆོས་ཀྱི་དབྱིངས་བཤད་པ།
(58)
བྱང་ཆུབ་ཆེན་པོ་ལ་གནས་པ་བྲལ་བ་དང་རྣམ་པར་སྨིན་པའི་འབྲས་བུས་བསྡུས་པའི་
ཡོན་ཏན་ཁྱད་པར་ཅན།(81)
ཡོན་ཏན་དེ་དག་ཐོབ་པའི་ནུས་པ།(96)
ཡོངས་སུ་རྫོགས་པའི་བྱ་བ་བཤད་པ།
(133)
དོན་དེ་ལེགས་པར་བསྒྱུར་བའི་ཚུལ་
(139)
ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་
བཤད་པ་བཞུགས་སོ།།རོང་སྟོན་ཤེས་བྱ་ཀུན་གཟིགས། ( 140)
བསྟན་བཅོས་ཀྱི་མཚན་དོན་བཤད་པ།(140)
ཚིག་དོན་སོ་སོར་དབྱེ་བ།
(142)
གསུམ་པ་ལོ་ཙཱ་བའི་འགྱུར་བྱང་སྨོས་པ།
(239)
1



༄༅།།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
9དབུས་དང་མཐའ་རྣམ་པར་འབྱེད་པའི་རྣམ་པར་བཤད་པ་མི་ཕམ་
དགོངས་རྒྱན་ཞེས་བྱ་བ་བཞུགས་སོ།།
རོང་སྟོན་ཤེས་བྱ་ཀུན་གཟིགས། - (242)
མཚན་བཤད་པ།(243)
གཞུང་གི་དོན་(243)
བསྟན་བཅོས་ཀྱི་ཆེ་བ་དང་དགོས་མེད་བསྟན་པ།(284)
ཆོས་དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་
ལྷའི་རྔ་བོ་ཆེ་ཞེས་བྱ་བ་བཞུགས་སོ།།
རོང་སྟོན་ཤེསབྱ་ཀུན་གཟིགས། (286)
མཚན་དོན་བཤད་པ།
(286)
བསྟན་བཅོས་ཀྱི་རང་བཞིན་བཤད་པ།
********* (287)
མཇུག་དོན།
(300).
ས་
ན པ ས བ
།1:|: : ,
་ ་ ་ : ,
ས་བ ་ ག ང :
ས བ བ
བ་
2



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
༄༅།།ཐེག་པ་ཆེན་པོ་རྒྱུད་བླ་མའི་བསྟན་བཅོས་
ལེགས་བཤད་ཉི་མའི་འོད་ཟེར་བཞུགས་སོ།།
དོལ་པོ་པ་ཤེས་རབ་རྒྱལ་མཚན་གྱིས་མཛད།
ལེགས་བཤད་ཉི་མའི་འོད་ཟེར་ཞེས་བྱ་བ། དཔལ་ལྡན་བླ་མ་དམ་པ་དང་། དཔལ་
ཡོངས་གྲུབ་ཐམས་ཅད་ལ་ཕྱག་འཚལ་ལོ། །ཡོད་པ་ལ་སྐུར་པ་མི་འདེབས་ཤིང་མེད་པ་ལ་སྒྲོ་མི་
འདོགས་པར་ཇི་ལྟར་གནས་པ་བཞིན་དུ་རྟོགས་ནས་སྟོན་པར་མཛད་པ་གང་ཡིན་པ་ཐམས་
ཅད་ལ་ཕྱག་འཚལ་མཆོད་ཅིང་བསྟོད་དེ་སྐྱབས་སུ་མཆིའོ། །གཤིས་ལུགས་ཟབ་མོ་མཐར་ཐུག་
ཐམས་ཅད་ཀྱི། །གཞི་འབྲས་མཐར་ཐུག་བདེ་གཤེགས་སྙིང་པོ་དང་། ལམ་གྱི་མཐར་ཐུག་རྡོ་
རྗེ་རྣལ་འབྱོར་ལའང་། །གུས་པས་བཏུད་ནས་དེ་དོན་བཤད་པར་འདོད། །ཀུན་རྫོབ་ཆོས་
རྣམས་ཀུན་གྱིས་སྟོང་པའི་གཞི། །འགྱུར་མེད་ཡོངས་གྲུབ་བཅུ་གཉིས་ལ་ཕྱག་འཚལ། །དེ་
ཐོབ་དེ་རྟོགས་དེ་སྟོན་སངས་རྒྱས་དང་། །བྱང་ཆུབ་སེམས་དཔའ་རྣམས་ལ་ཕྱག་འཚལ་ལོ། །
ཁྱད་པར་དེ་དོན་རབ་ཏུ་གསལ་མཛད་པ། །མི་ཕམ་མགོན་དང་ཐོགས་མེད་སྐུ་མཆེད་དང་། །
ཀླུ་སྒྲུབ་ཡབ་སྲས་ལ་སོགས་གཤིས་ལུགས་ཀྱི། །དོན་ཟབ་སྟོན་པ་ཀུན་ལ་ཕྱག་འཚལ་ནས། །
བདེ་གཤེགས་སྙིང་པོ་གསལ་བར་སྟོན་པའི་གཞུང་། །གང་ཡིན་དེ་ཡི་རྣམ་བཤད་མདོར་བསྡུས་
བྲི། །འདིར་ཐེག་པ་ཆེན་པོ་རྒྱུད་བླ་མའི་བསྟན་བཅོས། དཔལ་ལྡན་འཕགས་པ་ཐོགས་མེད་ཀྱི་
འགྲེལ་པ་དང་མཐུན་པར་འཆད་པ་ལ་དོན་རྣམ་པ་བཞི་སྟེ།
དོན་དང་མཐུན་ པའི་ མཚན་ གྱི་དོན། དོན་ཆེན་སྒྲུབ་པ་སྤྱིའི་ཕྱག །དོན་
མཆོག་ལྡན་པའི་བསྟན་བཅོས་དངོས། དོན་དེ་ལེགས་པར་བསྒྱུར་བའི་ཚུལ་ལོ། །མཚན་གྱི་
དོན་ནི། རྒྱ་གར་སྐད་དུ། མཧཱ་ཡཱ་ན་ཨུད་ཏ་ར་ཏན་ཏྲ་ཤy། བོད་སྐད་དུ། ཐེག་པ་ཆེན་པོ་
རྒྱུད་བླ་མའི་བསྟན་བཅོས་ཞེས་པའོ། །དོན་ཆེན་སྒྲུབ་པ་སྤྱིའི་ཕྱག་ནི་སངས་རྒྱས་དང་བྱང་ཆུབ་
1



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
སེམས་དཔའ་ཐམས་ཅད་ལ་ཕྱག་འཚལ་ལོ་ཞེས་སོ། །
ད་ནི་དོན་རྣམ་པ་གསུམ་གྱིས་དོན་ མཆོག་ ལྡན་པའི་ བསྟན་ བཅོས་དངོས་
བཤད་པར་བྱ་སྟེ། ལུས་ཉིད་རྣམ་པར་བཞག་པ་དང་། ཡན་ལག་རྒྱས་པར་བཤད་པ་དང་
ཡོངས་སུ་རྫོགས་པའི་བྱ་བས་སོ། །
ལུས་རྣམ་པར་བཞག་པ་ ལ་གསུམ་སྟེ། སྡོམ་གྱི་དོན་དང་། ལུང་དང་སྦྱར་བ་
དང་། གོ་རིམ་ངེས་ཚུལ་ལོ། །དང་པོ་ནི་སྡོམ་གྱི་དོན་རྒྱ་ཆེན་པོ་ལས་ཕྱུང་ནས་སློབ་མ་ལ་བྱིན་
པས་བདེ་བླག་ཏུ་རྟོགས་ཤིང་ཡན་ལག་རྒྱས་བཤད་ལ་སྒྲོ་འདོགས་དང་སྐུར་འདེབས་སྤང་བའམ།
འཆད་པ་པོས་ཀྱང་བསྟན་བཅོས་མ་འཛིངས་པར་བཤད་སླ་བའི་ཆེད་དུ་གཞུང་འདི་དོན་ཇི་ཙམ་
ཞིག་གིས་བསྡུས་པའི་ཚུལ་གསལ་བར་སྟོན་པ་ཡིན་ལ། དེ་ཡང་ཐོབ་པར་བྱ་བ་རང་གཞན་གྱི་
དོན་གཉིས་མཐར་ཕྱིན་པ་རྫོགས་པའི་སངས་རྒྱས་ཀྱི་དོན་དང་། འདོད་ཆགས་དང་བྲལ་བའི་
བདེན་པ་གཉིས་ཀྱི་མཚན་ཉིད་ཅན་དམ་པའི་ཆོས་ཀྱི་དོན་དང་། ཡེ་ཤེས་གཉིས་དང་ལྡན་པས་
ཕྱིར་མི་ལྡོག་པའི་ཚོགས་འཕགས་པའི་དགེ་འདུན་གྱི་དོན་དང་། དེ་རྣམས་ཐོབ་པའི་ཚུལ་ཡང་
དག་པར་རྟོགས་པར་བྱ་བའི་སེམས་ཅན་གྱི་ཁམས་སམ་དབྱིངས་རང་བཞིན་གྱིས་རྣམ་པར་
དག་པའི་དོན་དང་། རྟོགས་པའི་ངོ་བོ་ཁམས་དེ་ཉིད་དྲི་མ་དག་གིས་དག་པ་བླ་ན་མེད་པའི་
བྱང་ཆུབ་ཀྱི་དོན་དང་། རྟོགས་པའི་ཡན་ལག་བྱང་ཆུབ་ཆེན་པོ་དང་འབྲེལ་བ་བྲལ་བ་དང་རྣམ་
པར་སྨིན་པའི་འབྲས་བུས་བསྡུས་པའི་ཡོན་ཏན་གྱི་དོན་དང་། གཞན་གྱིས་རྟོགས་པར་བྱེད་
པའི་ཐབས་ཡོན་ཏན་གྱི་ནུས་པ་སངས་རྒྱས་ཀྱི་འཕྲིན་ལས་ལྷུན་གྱིས་གྲུབ་ཅིང་རྒྱུན་མི་འཆད་
པའི་དོན་ཐ་མའམ་ཕྱི་མར་བསྟན་པ་དང་བཅས་པ་སྟེ། འཆད་པར་འགྱུར་བའི་བསྟན་བཅོས་
མཐའ་དག་གི་ཡན་ལག་ཀུན་གྱི་ལུས་སམ་དངོས་པོ་ནི་མདོར་བསྡུས་པའི་ཚུལ་གྱིས་བསྟན་ན་རྡོ་
རྗེ་ལྟ་བུ་ཡི་ནི་གནས་སམ་ཚིག་བདུན་པོ་འདི་དག་གོ །ཞེས་པ་སྟེ། དོན་དེ་དག་ནི་བརྗོད་དུ་
མེད་ཅིང་སོ་སོ་རང་གིས་རིག་པར་བྱ་བ་ཡིན་པས་ཐོས་པ་དང་བསམ་པ་ལས་བྱུང་བའི་ཤེས་པས་
ཕིགས་པར་དཀའ་བའི་ཕྱིར་རྫས་ཀྱི་དངོས་པོ་རྡོ་རྗེ་རིན་པོ་ཆེ་ལྟ་བུ་སྟེ་རྒྱུད་ལས་ཀྱང་། རྡོ་རྗེ་མི་
ཕྱེད་ཞེས་བྱར་བརྗོད། །ཅེས་གསུངས་པ་ལྟར་རོ། །རྗོད་བྱེད་ཀྱི་ཡི་གེ་རྣམས་ཀྱང་དེ་དག་གི་
ལམ་གསལ་བར་སྟོན་ཅིང་གོ་བར་བྱེད་པས་ན་གནས་ཞེས་བྱ་སྟེ། བརྗོད་བྱ་རྣམས་རིམ་གྱིས་
རྟོགས་པའི་གཞིའམ་རྟེན་དུ་གྱུར་པའི་ཕྱིར་རོ། །ལུང་དང་སྦྱར་བ་ནི། རྡོ་རྗེའི་གནས་བདུན་པོ་.:
t
2



༄༅ །རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
༔འདི་དག་རང་གི་མཚན་ཉིད་དམ་ངོ་བོ་ཉིད་ཀྱི་རྗེས་སུ་འབྲེལ་བར་ལྷན་ཅིག་རྒྱུན་ཆགས་པའི་
ཚུལ་གྱིས་ཀྱང། འདིར་བསྟན་པའི་གོ་རིམ་ཇི་ལྟ་བ་བཞིན་དུ་བྱང་ཆུབ་སེམས་དཔའ་གཟུངས་
ཀྱི་དབང་ཕྱུག་རྒྱལ་པོས་ཞུས་པ་དེ་བཞིན་གཤེགས་པའི་ཐུགས་རྗེ་ཆེན་པོ་བསྟན་པ་ཞེས་གྲགས་
པའི་མདོར། གླེང་གཞི་ལས་ནི་རྡོ་རྗེའི་གནས་དང་པོ་དཀོན་མཆོག་གསུམ་བསྟན་པར་རིག་
པར་བྱ་སྟེ། དེ་ལས་ཇི་སྐད་དུ། བཅོམ་ལྡན་འདས་ཆོས་ཐམས་ཅད་མཉམ་པ་ཉིད་དུ་མངོན་
པར་རྫོགས་པར་སངས་རྒྱས་པ། ཆོས་ཀྱི་འཁོར་ལོ་ལེགས་པར་སྐོར་བ། སློབ་མའི་ཚོགས་ཤིན་
ཏུ་དུལ་བ་མཐའ་ཡས་པ་མངའ་བ་ཞེས་པ་ལ་སོགས་པས་སོ། །ལྷག་མའི་གནས་བཞི་ནི། གླེང་
གཞིའི་རྗེས་སུ་བློ་ལྡན་བྱང་ཆུབ་སེམས་དཔའི་ལམ་གྱི་ཆོས་ཡོན་ཏན་གྱི་དྲི་མ་ཡོངས་སུ་སྦྱོང་བ་
དྲུག་ཅུ་བསྟན་པས་དང་པོར་སངས་རྒྱས་ཀྱི་ཁམས་གསལ་བར་མཛད་དེ། ཆོས་ཀྱི་དབྱིངས་སུ་
བསྟོད་པ་ལས། ཁམས་ཡོད་ན་ནི་ལས་བྱས་པས། ། ས་ལེ་སྦྲམ་དག་མཐོང་བར་འགྱུར། །
ཁམས་མེད་ན་ནི་ལས་བྱས་ཀྱང་། །ཉོན་མོངས་ངལ་བ་ཙམ་དུ་ཟད། །ཅེས་གསུངས་པ་ལྟར།
དྲི་མ་སྦྱང་བར་བྱ་བའི་གཞི་ཆོས་ཀྱི་དབྱིངས་རང་བཞིན་གྱིས་དག་པ་སྙིང་པོར་ཡོད་པ་ལས། དེ་
མངོན་དུ་འགྱུར་བའི་ཆེད་དུ་ཡོངས་སུ་སྦྱོང་བའི་ཚུལ་སྟོན་པར་འཐད་པའི་ཕྱིར་རོ། །ཡོངས་སུ་
སྦྱོང་བ་དྲུག་ཅུ་པོ་གང་ཞེ་ན། བྱང་ཆུབ་སེམས་དཔའི་རྒྱན་རྣམ་པ་བཞི་དང་། སྣང་བ་རྣམ་པ་
བརྒྱད་དང་། སྙིང་རྗེ་ཆེན་པོ་བཅུ་དྲུག་དང་། ཕྲིན་ལས་སུམ་ཅུ་རྩ་གཉིས་སོ། །དེ་ནས་རྡོ་རྗེའི་
གནས་ཕྱི་མོ་གསུམ་ནི་རྒྱལ་བའི་ཆོས་ཀྱི་དབྱེ་བ་བརྒྱད་ཅུ་བསྟན་པ་ལས་རིག་པར་བྱ་སྟེ། དེ་ཡང་
དབྱིངས་བསྟན་པའི་རྗེས་སུ་བྱང་ཆུབ་ཆེན་པོའི་སྙིང་རྗེ་རྣམ་པར་བཅུ་དྲུག་བསྟན་པ་ལས་བྱང་
ཆུབ་གསལ་བར་མཛད་དོ། །དེའི་རྗེས་སུ་སྟོབས་བཅུ་དང་མི་འཇིགས་པ་བཞི་དང་། སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་བསྟན་པས་ཡོན་ཏན་གསལ་བར་མཛད་དེ་འཆད་པར་
འགྱུར་བ་ལྟར་རོ། །དེའི་རྗེས་སུ་དེ་བཞིན་གཤེགས་པའི་འཕྲིན་ལས་བླ་ན་མེད་པ་སུམ་ཅུ་རྩ་
གཉིས་བསྟན་པས་འཕྲིན་ལས་གསལ་བར་མཛད་དེ། རིགས་ཀྱི་བུ་དེ་བཞིན་གཤེགས་པའི་
ལས་ནི་སུམ་ཅུ་རྩ་གཉིས་པོ་འདི་དག་གོ་ཞེས་ལས་དང་ལས་ཅན་ལྷན་ཅིག་ཏུ་གསུངས་པས་
སོ། །གོ་རིམ་ངེས་ཚུལ་ནི། གང་གི་ཕྱིར་ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་
པ་སངས་རྒྱས་པ་ལས་ཆོས་ཀྱི་འཁོར་ལོ་ལེགས་པར་བསྐོར་བ་འབྱུང་ཞིང་། ཆོས་བསྟན་པ་ལྟར་
བསྒྲུབས་པ་ལས་སློབ་མ་འཕགས་པའི་ཚོགས་ཤིན་ཏུ་དུལ་བ་མཐའ་ཡས་པ་འབྱུང་ལ། ཚོགས་
3
…



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ལམ་
ONདགེ་འདུན་དུ་གྱུར་པ་ལས་རང་གི་སྙིང་པོ་ཡེ་ཤེས་ཀྱི་ཁམས་སྒྲིབ་པ་ཅི་རིགས་པས་དག་པའི་རྐྱེན་
དང་ལྡན་པ་ཐོབ་ནས། ། རིམ་གྱིས་ཏིང་ངེ་འཛིན་སྒོམས་པའི་མཐར་རང་བཞིན་ཆོས་ཀྱི་
དབྱིངས་ཡེ་ཤེས་དེ་ཉིད་གློ་བུར་དྲི་མ་མཐའ་དག་དང་བྲལ་བ་ཐོབ་པ་ནི་བྱང་ཆུབ་མཆོག་སྟེ། དེ་
དང་ལྷན་ཅིག་ཏུ་དེའི་ཡན་ལག་སྟོབས་ལ་སོགས་པའི་ཡོན་ཏན་ཚད་མེད་པ་རྣམས་ཀྱང་ཐོབ་
ནས་དེ་དག་གི་བྱ་བ་གདུལ་བྱར་གྱུར་པའི་སེམས་ཅན་ཀུན་གྱི་དོན་སྒྲུབ་པར་བྱེད་པའི་ཕྲིན་ལ་
ཀྱི་ཆོས་རྣམས་དང་ལྡན་པ་འབྱུང་བ་དེའི་ཕྱིར་བསྟན་བཅོས་ཀྱི་གོ་རིམ་དེ་ལྟར་བསྟན་པའོ། །
ད་ནི་ཡན་ལག་རྒྱས་པར་བཤད་པར་བྱ་བ་ལ་གཉིས། ཐོབ་བྱ་མཆོག་གསུམ་གྱི་
ཡན་ལག་རྒྱས་པར་བཤད་པ་དང་། ཐོབ་ཚུལ་གནས་བཞིའི་ཡན་ལག་རྒྱས་པར་བཤད་
པའོ། །ཐོབ་བྱ་ལ་གསུམ་སྟེ། མཆོག་གསུམ་སོ་སོའི་ངོ་བོ། སྐྱབས་གསུམ་རྣམ་པར་འཇོག་
ཚུལ། ངེས་པའི་ཚིག་གིས་བཤད་པའོ། །སོ་སོའི་ངོ་བོ་ལ་གསུམ་སྟེ། སྐྱབས་གནས་མཐར་
ཐུག་སངས་རྒྱས་དཀོན་མཆོག་གི་ངོ་བོ། དེའི་བསྟན་པ་དམ་ཆོས་དཀོན་མཆོག་གི་ངོ་བོ། དེ་
ཉིད་འཛིན་པ་དགེ་འདུན་དཀོན་མཆོག་གི་ངོ་བོའོ།– །སངས་རྒྱས་ལ་གསུམ་སྟེ། བསྟོད་པའི་སྒོ་
ནས་དངོས་པོ་བརྗོད་པ། དོན་དེ་རྣམ་པར་ཕྱེ་སྟེ་བསྟན་པར་དེ་དག་སྦྱར་ཏེ་རྒྱས་པར་བཤད་
པའོ། །དེ་ལ་བསྟོད་པ་ནི། སངས་རྒྱས་གང་ཞིག་ཐོག་མ་སྐྱེ་བ་དང་དབུས་གནས་པ་དང་
མཐའ་འཇིག་པ་སྟེ་འདུས་བྱས་ཀྱི་མཚན་ཉིད་གསུམ་མེད་པས་འདུས་མ་བྱས་པ་ཉིད་དང་།
སྤྲོས་པ་དང་རྣམ་པར་རྟོག་པ་ཉེ་བར་ཞི་བས་ལྷུན་གྱིས་གྲུབ་པ་ཉིད་དང་། སངས་རྒྱས་ཉིད་
ཀྱིས་གཞན་ལ་མ་ལྟོས་པར་སོ་སོ་རང་གིས་རིག་པའི་ཡེ་ཤེས་ཀྱི་རང་བྱུང་གི་རྣམ་པར་སངས་རྒྱས་
པས་གཞན་གྱི་རྐྱེན་གྱིས་རྟགས་པར་བྱ་བ་མ་ཡིན་པ་ཉིད་དང་། དེ་ལྟར་ཆོས་གསུམ་དང་ལྡན་
པས་རང་ཉིད་སངས་རྒྱས་ནས་ནི་ཤེས་བྱ་མཐའ་དག་མངོན་སུམ་དུ་རྟོགས་པས་མཁྱེན་པ་ཕུན་
སུམ་ཚོགས་པ་ཉིད་དང་། དེ་མ་རྟོགས་པའི་འགྲོ་བ་གཞན་དག་གིས་ཀྱང་རྟོགས་པར་བྱ་བའི་
ཕྱིར་དུ་འཁོར་བར་འཇིགས་པ་མེད་ཅིང་། ཕྱིར་མི་ལྡོག་པས་རྟག་པ་ཆོས་ཀྱི་སྐུ་མངོན་སུམ་དུ་
གྱུར་པའི་ལམ་སྟོན་པའི་ཕྱིར། ཐུགས་རྗེ་ཕུན་སུམ་ཚོགས་པ་ཉིད་དང་། དེ་ལྟ་བུའི་མཁྱེན་པ་
དང་བརྩེ་བའི་རལ་གྲི་དང་རྡོ་རྗེ་མཆོག་ལྟ་བུ་བསྣམས་ནས། གོ་རིམ་བཞིན་དུ་མཁྱེན་བརྩེ་རལ་
གྲི་ལྟ་བུས་ནི་སྡུག་བསྔལ་ཉེར་ལེན་གྱི་ཕུང་པོ་ཕྱི་མ་ལ་གཞན་བསྐྱེད་པའི་མྱུ་གུ་ལྟ་བུ་གཅོད་པར་
མཛད་པ་གཅིག་པུར་གྱུར་ཅིང་། མཁྱེན་བརྩེའི་རྡོ་རྗེ་ལྟ་བུས་ནི་བདག་དང་བདག་གིར་འཛིན་བ
བ
.:



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
པ་ལ་སོགས་སྣ་ཚོགས་པའི་ལྟ་བ་ནགས་ཐིབས་པོ་ལྟ་བུ་རྣམས་ཀྱིས་ཡོངས་སུ་བསྐོར་བའི་ཐེ་ཚོམ་
རྩིག་པ་བརྟན་པོ་དང་འདྲ་བ་འཇིག་པར་མཛད་པའི་ནུས་པ་ཕུན་སུམ་ཚོགས་པ་ཉིད་དེ། ཆོས་
དྲུག་དང་ལྡན་པའི་སྒོ་ནས་དོན་གཉིས་མཐར་ཕྱིན་པ་དེ་ལ་སྒོ་གསུམ་གུས་པས་འདུད་ཅེས་
པའོ། །དོན་དེ་རྣམ་པར་དབྱེ་སྟེ་བསྟན་པ་ནི། བཤད་མ་ཐག་པའི་གཞུང་འདིས་ཡོན་ཏན་
དྲུག་གམ་བརྒྱད་དང་ལྡན་པའི་སངས་རྒྱས་ཉིད་སྟོན་པ་སྟེ། རྒྱུ་རྐྱེན་གྱིས་མ་བསྐྱེད་པས་འདུས་
མ་བྱས་ཤིང་འགྱུར་བ་མེད་པའི་ཡོན་ཏན་དང་འབད་རྩོལ་མེད་པས་ལྷུན་གྱིས་གྲུབ་པའི་ཡོན་
ཏན་དང་། རང་གིས་རིག་པས་གཞན་གྱི་རྐྱེན་གྱིས་རྟོགས་པ་མིན་པའི་ཡོན་ཏན་དང་། དེ་
གསུམ་དང་ལྡན་པས་མཁྱེན་པའི་ཡོན་ཏན་དང་། གཞན་ཡང་དེ་ལ་འགོད་པས་ཐུགས་བརྩེ་
བའི་ཡོན་ཏན་དང་། གཞན་གྱི་སྡུག་བསྔལ་རྒྱུ་འབྲས་སྤོང་བས་ནུས་པར་ལྡན་པའི་ཡོན་ཏན་ཏེ་
རྫས་ཀྱིས་དབྱེ་བ་དྲུག་གམ་ལྡོག་པས་ཕྱེ་ན་སྔ་མ་གསུམ་རང་དོན་ཕུན་སུམ་ཚོགས་པའི་ཡོན་ཏན་
དང་། ཕྱི་མ་གསུམ་གཞན་དོན་ཕུན་སུམ་ཚོགས་པའི་ཡོན་ཏན་གཉིས་ཏེ་ཐམས་ཅད་བསྡུ་ན་
ཡོན་ཏན་བརྒྱད་དང་ལྡན་པའི་སངས་རྒྱས་ཉིད་དོ། །ཞེས་པའོ། །
དེ་དག་སྦྱར་ཏེ་རྒྱས་པར་བཤད་པ་ནི། བསྟོད་པར་བསྟན་པ་རྣམས་རྒྱུ་མཚན་དུ་བྱས་
ནས། དབྱེ་བར་བསྟན་པ་རྣམས་རིམ་གྱིས་སྒྲུབ་པས་འཆད་ཏེ། སངས་རྒྱས་ཀྱི་ནི་ཐོག་མ་དང་
དབུས་དང་མཐའ་མར་འདུས་བྱས་ཀྱི་ཆོས་སྐྱེ་བ་དང་གནས་པ་དང་འཇིག་པ་རྣམས་མེད་པའི་
རང་བཞིན་ཅན་ཡིན་པའི་ཕྱིར་འདུས་མ་བྱས་པའོ། །ལུས་ངག་གི་སྤྲོས་པ་དང་སེམས་ཀྱི་རྣམ་
པར་རྟོག་པ་ལ་སོགས་པ་འབད་རྩོལ་མ་ལུས་པ་ཉེ་བར་ཞི་བ་ཆོས་ཀྱི་སྐུའི་བདག་ཉིད་ཅན་ཡིན་
པའི་ཕྱིར་ན་འཕྲིན་ལས་ལྷུན་གྱིས་གྲུབ་པ་ཞེས་བྱ་བར་བརྗོད་དོ། །སོ་སོ་རང་གིས་རིག་པའི་
རང་བྱུང་གི་ཡེ་ཤེས་ཀྱིས་རྟོགས་པར་བྱ་བ་ཡིན་པའི་ཕྱིར་ན་གཞན་གྱིས་བརྗོད་པ་ལ་སོགས་པའི་
རྐྱེན་གྱིས་རྟོགས་པར་བྱ་བ་མིན་པའོ། །དེ་ལྟར་འདུས་མ་བྱས་པ་ལ་སོགས་པའི་ཡོན་ཏན་རྣམ་
པ་གསུམ་དང་ལྡན་པའི་ཆོས་ཀྱི་དབྱིངས་སེམས་ཅན་ཐམས་ཅད་ལ་ཁྱད་པར་མེད་པར་རྟོགས་
པའི་ཕྱིར་ན་མཁྱེན་པའི་ཡེ་ཤེས་ཕུན་སུམ་ཚོགས་པ་དང་ལྡན་པའོ། །གདུལ་བྱ་གཞན་དག་ཀྱང་
དག་པ་མཐར་ཕྱིན་པ་དེ་ལ་དགོད་པའི་ཆེད་དུ་སྐལ་བ་དང་མཐུན་པར་འཇིག་རྟེན་ལས་འ འདས་
པའི་ལམ་གསལ་བར་སྟོན་པར་མཛད་པའི་ཕྱིར་ན་ཐུགས་བརྩེ་བ་ཕུན་སུམ་ཚོགས་པ་དང་ལྡན་
པའོ། །ནུས་པའི་འཕྲིན་ལས་ཕུན་སུམ་ཚོགས་པ་དང་ལྡན་པ་ནི་བཤད་མ་ཐག་པའི་ཡེ་ཤེས་
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ཟླདང་ཐུགས་རྗེ་གཉིས་པོ་ཡིས་སེམས་ཅན་རྣམས་ཀྱི་སྡུག་བསྔལ་ཉེར་ལེན་གྱི་ཕུང་པོ་དང་། དེའི་
རྒྱུ་ཉོན་མོངས་པ་མཐའ་དག་སྤོང་བར་ནུས་པའི་ཕྱིར་རོ། །དེ་ལ་ཡོན་ཏན་དང་པོ་གསུམ་གྱིས་
ནི་རང་གི་དོན་ཕུན་སུམ་ཚོགས་པ་འགྲུབ་པ་ཡིན་ཏེ། ཆོས་ཀྱི་དབྱིངས་འདུས་མ་བྱས་ཤིང་ལྷུན་
གྱིས་གྲུབ་པ་རང་གིས་རིག་པའི་ཡེ་ཤེས་ཀྱི་སྤྱོད་ཡུལ་དུ་གྱུར་ཅིང་། ཟག་པ་དང་བཅས་པའི་རྒུད་
པ་མཐའ་དག་སྤངས་ནས་ཟག་པ་མེད་པའི་བདེ་བ་ཆེན་པོ་དང་ལྡན་པས་རང་གི་དོན་མཐར་
ཕྱིན་པའི་ཕྱིར་རོ། ། ཕྱི་མ་གསུམ་གྱིས་ནི་གཞན་གྱི་དོན་ཕུན་སུམ་ཚོགས་པ་སྒྲུབ་པ་ཡིན་ཏེ།
མཁྱེན་པའི་ཡེ་ཤེས་ཀྱིས་གདུལ་བྱའི་ཁམས་གཟིགས་པ་ལྟར། བརྩེ་བའི་ཐུགས་རྗེ་ཆེན་པོ་
ཞུགས་ནས་ཕྲིན་ལས་ཀྱིས་ཀྱང་ཇི་ལྟར་བཞེད་པ་བཞིན་དུ་འདོད་པའི་དོན་མ་ལུས་པ་སྒྲུབ་པར་
ནུས་པའི་ཕྱིར་རོ། །
དེའི་བསྟན་པ་དམ་ཆོས་དཀོན་མཆོག་གི་ངོ་བོ་ལ་བཞི་སྟེ། བསྟོད་པའི་སྒོ་ནས་དངོས་པོ་
བརྗོད་པ། དོན་དེ་རྣམ་པར་ཕྱེ་སྟེ་བསྟན་པ། དེ་དགི་བདེན་པ་གཉིས་སུ་བསྡུ་བ། དེ་རྣམས་
སྦྱར་ཏེ་རྒྱུ་མཚན་བཤད་པའོ། །དེ་ལ་བསྟོད་པ་ནི། དམ་པའི་ཆོས་གང་ཞིག་ཆོས་ཀྱི་དབྱིངས་
དེ་བཞིན་ཉིད་རང་བཞིན་དོན་དམ་པའི་བདེན་པ་སོ་སོ་རང་གིས་རིག་པའི་ཡེ་ཤེས་ཀྱི་སྤྱོད་ཡུལ་
དུ་ཡོད་པའི་ཕྱིར་མེད་པ་ཆད་པའི་མཐར་ལྷུང་བ་མིན་ཞིང་། ཀུན་རྫོབ་གློ་བུར་བའི་དངོས་པོར་
གདོད་མ་ནས་སྐྱེ་བ་མེད་པའི་ཕྱིར་ཡོད་པ་རྟག་པའི་མཐར་ལྷུང་བ་མིན་ལ། དེ་དག་སོ་སོ་མ་
ཡིན་པས་ཡ་གྱལ་ཁེགས་པའི་ཕྱིར་དང་ཕན་ཚུན་འགལ་བའི་ཕྱིར་ན་ཡོད་མེད་གཉིས་ཀ་ཚོགས་
པའི་གཞི་མཐུན་པའང་མ་ཡིན་ཞིང་། ཡོད་མེད་གཉིས་ཡིན་མ་གྲུབ་པས་དེ་བཀག་པའི་ཡོད་
མེད་གཉིས་ཀ་ལས་གཞན་པ་གཉིས་མ་ཡིན་དུའང་བརྟག་པར་མི་ནུས་པའི་ཕྱིར་མུ་བཞིའི་སྤྲོས་
པ་ལས་རྣམ་པར་གྲོལ་བ་དང་། བརྡ་དང་ཐ་སྙད་ཀྱིས་བརྗོད་དུ་མེད་ཅིང་ངག་གི་སྤྱོད་ཡུལ་ལས་
ཡང་དག་པར་འདས་པས་ངེས་པའི་ཚིག་དང་བྲལ་བ་དང་། དཔེ་དང་གཏན་ཚིགས་ལ་སོགས་
པས་བསྟན་པར་བྱ་བ་དང་། གཞན་རིག་གི་སྤྱོད་ཡུལ་མ་ཡིན་པས་འཕགས་པ་རྣམས་ཀྱིས་སོ་
སོ་རང་གིས་རིག་པར་བྱ་བ་ཡིན་པའི་ཕྱིར་བསམ་དུ་མེད་པ་ཉིད་དང་། འཁོར་བའི་རྩ་བ་ལས་
དང་ཉོན་མོངས་པ་དག་ཞི་བས་གཉིས་སུ་མེད་པ་ཉིད་དང་། དེ་དག་གི་རྒྱུ་ཚུལ་བཞིན་མ་ཡིན་
པའི་རྣམ་པར་རྟོག་པ་ཉེ་བར་ཞི་བས་རྟོག་པ་མེད་པ་ཉིད་དེ། འགོག་པའི་བདེན་པས་བསྡུས་པ་
དང་། ཉོན་མོངས་པ་དང་ཉེ་བའི་ཉོན་མོངས་པ་བག་ཆགས་དང་བཅས་པའི་དྲི་མ་མེད་པས་
6



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
རྣམ་པར་དག་པ་ཉིད་དང་། ཤེས་བྱའི་སྒྲིབ་པ་དང་བྲལ་བའི་ཡེ་ཤེས་རྣམ་པ་ཐམས་ཅད་མངོན་
སུམ་དུ་མཁྱེན་པའི་འོད་ཟེར་གྱི་སྣང་བ་དང་ལྡན་པས་གསལ་བ་ཉིད་དང་། དམིགས་པར་བྱ་
བའི་ཡུལ་ཀུན་ལ་སྡུག་པ་ལ་འདོད་ཅིང་ཆགས་པ་དང་། མི་སྡུག་པ་ལ་ཁྲོ་ཞིང་སྡང་བ་དང་།
བར་མ་ལ་རྨོངས་ཤིང་གཏི་མུག་པའི་རབ་རིབ་མུན་པ་ལྟ་བུ་རྣམས་རྣམ་པར་འཇོམས་པར་
མཛད་པས་གཉེན་པོར་གྱུར་པ་ཉིད་དེ། དོན་གསུམ་གྱིས་དམ་པའི་ཆོས་ཉི་མ་ལྟ་བུར་གྱུར་པ་
ལམ་གྱི་བདེན་པས་བསྡུས་པ་དེ་དག་ལ་ཀུན་ནས་དང་བས་འདུད་ཅེས་པའི་དོན་ཏོ། །
དོན་དེ་རྣམ་པར་ཕྱེ་སྟེ་བསྟན་པ་ནི། བཤད་མ་ཐག་པའི་གཞུང་འདིས་ཡོན་ཏན་དྲུག་
གམ་བརྒྱད་དང་ལྡན་པའི་ཆོས་དཀོན་མཆོག་སྟོན་པ་སྟེ། ཐ་སྙད་པའི་ཤེས་པས་བསམ་དུ་མེད་
པའི་ཡོན་ཏན་དང་། ལས་དང་ཉོན་མོངས་པ་གཉིས་སུ་མེད་པའི་ཡོན་ཏན་དང་། དེ་དག་གི་
རྒྱུ་ཚུལ་བཞིན་མ་ཡིན་པའི་རྣམ་པར་རྟོག་པ་མེད་པའི་ཡོན་ཏན་དང་། ཉོན་མོངས་པའི་དྲི་མ་
རྣམ་པར་དག་པའི་ཡོན་ཏན་དང་། ཡེ་ཤེས་ཀྱི་སྣང་བ་གསལ་བའི་ཡོན་ཏན་དང་། དུག་
གསུམ་གྱི་མུན་པ་འཇོམས་པ་གཉེན་པོའི་ཕྱོགས་ཀྱི་ཡོན་ཏན་ཉིད་ཀྱིས་རྫས་ཀྱི་དབྱེ་བ་དྲུག་གམ་
ལྡོག་པས་ཕྱེ་ན་སྔ་མ་གསུམ་འབྲས་བུ་གང་ཞིག་འདོད་ཆགས་དང་བྲལ་བར་བྱ་བ་འགོག་པའི་
བདེན་པ་དང་། ཕྱི་མ་གསུམ་རྒྱུ་གང་གིས་འདོད་ཆགས་དང་བྲལ་བར་བྱེད་པ་ལམ་གྱི་བདེན་པ་
སྟེ། རྣམ་པར་བྱང་བའི་བདེན་པ་གཉིས་ཀྱི་མཚན་ཉིད་ཅན་དང་བཅས་པའི་ཡོན་ཏན་བརྒྱད་
དང་ལྡན་པ་དེ་ནི་དམ་པའི་ཆོས་སོ་ཞེས་པའོ། །དེ་དག་བདེན་པ་གཉིས་སུ་བསྡུ་བ་ནི། འདོད
ཆགས་དང་བྲལ་བ་ཉིད་ལ་ཆོས་ཞེས་བརྗོད་པ་གང་ཡིན་པ་དེ་ནི་ཆགས་པ་དང་བྲལ་བའི་འབྲས་
བུས་འགོག་པའི་བདེན་པ་དང་། ཆགས་པ་དང་བྲལ་བར་བྱེད་པ་ལམ་གྱིས་བདེན་པ་དག་གིས་
བསྡུས་པ་ཡིན་ལ། གོ་རིམ་ཇི་ལྟ་བ་བཞིན་དུ་བདེན་པ་གཉིས་པོ་དེ་དག་ཀྱང་། བསམ་དུ་མེད་
པ་དང་། གཉིས་སུ་མེད་པ་དང་། རྟོག་པ་མེད་པའི་ཡོན་ཏན་གསུམ་གསུམ་གྱིས་དག་པ་
གཉིས་ལྡན་འགོག་པའི་བདེན་པ་བསྟན་པར་རིག་པར་བྱ་ཞིང་། དག་པ་དང་གསལ་བ་དང་
གཉེན་པོའི་ཡོན་ཏན་གསུམ་གྱིས་དག་པར་བྱེད་པ་ལམ་གྱི་བདེན་པ་བསྟན་པར་རིག་པར་
བྱའོ། །ཞེས་པའི་དོན་ཏོ། །དེ་རྣམས་སྦྱར་ཏེ་རྒྱུ་མཚན་བཤད་པ་ནི། བསྟོད་པར་བསྟན་པ་
རྣམས་རྒྱུ་མཚན་དུ་བྱས་ནས་ཡོན་ཏན་གྱི་དབྱེ་བ་རྣམས་རིམ་གྱིས་སྒྲུབ་ཅིང་འཆད་པ་སྟེ། ཐོབ་
བྱ་མཐར་ཐུག་འགོག་པའི་བདེན་པའི་ཆོས་ནི་ཡོད་པ་དང་། མེད་པ་དང་། ཡོད་མེད་གཉིས་
7



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
"..ཡིན་པ་དང་། གཉིས་ཀ་མ་ཡིན་པ་སྟེ། མུ་བཞིར་འཛིན་པའི་རྟོག་པའི་རྟོག་གེས་བརྟག་པར་
བྱ་བའི་ཡུལ་མིན་པའི་ཕྱིར་དང་། སྒྲ་དང་ཐ་སྙད་ངེས་པའི་ཚིག་ལ་སོགས་པས་བརྗོད་པར་བྱ་
བའི་ཡུལ་མིན་པའི་ཕྱིར་དང་། འཕགས་པས་མཉམ་པར་བཞག་པའི་སོ་སོ་རང་གིས་རིག་པའི་
ཡེ་ཤེས་ཀྱིས་མཁྱེན་པར་བྱ་བ་ཡིན་པའི་ཕྱིར་ཏེ། རྒྱུ་གསུམ་གྱིས་འཇིག་རྟེན་པའི་བློས་བསམ་དུ་
མེད་པ་ཉིད་ཡིན་ཞིང་། ལས་ཟག་པ་དང་བཅས་པ་དང་། དེ་ཀུན་ནས་སློང་བའི་ཉོན་མོངས་།
པ་ཞི་བ་ཉིད་ཀྱི་ཕྱིར་གཉིས་སུ་མེད་པ་ཉིད་ཡིན་ལ། དེ་དག་གི་རྒྱུ་ཚུལ་བཞིན་མ་ཡིན་པའི་རྣམ་
པར་རྟོག་པ་ཞི་བའི་ཕྱིར་རྟོག་པ་མེད་པ་ཉིད་ཡིན་ཏེ། ཇི་སྐད་དུ། ཤཱ་རིའི་བུ་འགོག་པ་ཞེས་བྱ་
བ་འདི་ནི་ཆོས་ཀྱི་སྐུ་སྟེ། གཉིས་སུ་མེད་པའི་ཆོས་ཅན་རྣམ་པར་མི་རྟོག་པའི་ཆོས་སོ། །ཞེས་
གསུངས་པ་ལྟར་རོ། །ཆོས་ཀྱི་སྐུ་འདི་ཐོབ་པར་བྱེད་པའི་རྒྱུ་མཐོང་བ་དང་བསྒོམ་པའི་ལམ་གྱི་
ཡོན་ཏན་དག་པ་དང་སོགས་པའི་སྒྲས་གསལ་བ་དང་གཉེན་པོས་ཏེ་རྣམ་པ་གསུམ་ནི་ཆོས་
མཐུན་པ་གསུམ་གྱིས་ཉི་མ་ཇི་ལྟ་བ་བཞིན་དུ་ཤེས་པར་བྱ་བ་ཡིན་ནོ། །དེ་ཡང་ཉི་མའི་དཀྱིལ་
འཁོར་རྣམ་པར་དག་པ་དང་ཆོས་མཐུན་པར་ཉེ་བའི་ཉོན་མོངས་པའི་དྲི་མ་ཐམས་ཅད་དང་
བྲལ་བ་དང་། གཟུགས་གསལ་བར་བྱེད་པ་དང་ཆོས་མཐུན་པར། ཤེས་བྱའི་རྣམ་པ་ཐམས་
ཅད་སྣང་བར་བྱེད་པ་དང་། མུན་པའི་གཉེན་པོ་དང་ཆོས་མཐུན་པར་དེ་བཞིན་ཉིད་མཐོང་
བའི་གེགས་ཐམས་ཅད་ཀྱི་གཉེན་པོ་བྱེད་པའི་ཕྱིར་རོ། །
དེ་ཉིད་འཛིན་པ་དགེ་འདུན་དཀོན་མཆོག་གི་ངོ་བོ་ལ་གསུམ་སྟེ། བསྟོད་པའི་སྒོ་ནས་
དངོས་པོ་བརྗོད་པ། ཡོན་ཏན་དེ་དག་གཉིས་སུ་སྒྲུབ་པ། དེ་རྣམས་སྦྱར་ཏེ་རྒྱས་པར་བཤད་
པའོ། །དེ་ལ་བསྟོད་པ་ནི། བྱང་ཆུབ་སེམས་དཔའ་ཕྱིར་མི་ལྡོག་པའི་སེམས་དེ་ནི་གཉེན་པོ་
རང་བཞིན་གྱིས་འོད་གསལ་བ་མངོན་སུམ་དུ་གྱུར་པས་ན་སྤང་བྱ་ཉོན་མོངས་པའི་ངོ་བོ་གདོད་
མ་ནས་སྐྱེ་བ་མེད་པར་གཟིགས་པས་བྱང་ཆུབ་སེམས་དཔའ་གང་དག་འགྲོ་བ་ཀུན་གྱི་རང་
བཞིན་གང་ཟག་དང་ཆོས་ཀྱི་བདག་མེད་པའི་མཐའ་འམ་ཆོས་ཉིད་སྤྲོས་པ་ཞི་བ་ཡང་དག་པ་ཇི་
ལྟ་བ་བཞིན་དུ་རྟོགས་པའི་སྒོ་ནས་ཇི་ལྟ་བ་མཁྱེན་པའི་ཡེ་ཤེས་དང་། ཆོས་ཅན་སེམས་ཅན་
ཐམས་ཅད་ལ་ཆོས་ཉིད་རྫོགས་པའི་ སངས་རྒྱས་ཀྱི་ཆོས་སྐུ་ཁྱབ་པར་རྗེས་སུ་ཞུགས་པར་
གཟིགས་པའི་སྒོ་ནས་ཇི་སྙེད་པ་མཁྱེན་པའི་ཡེ་ཤེས་ཏེ། དེ་དག་ཀྱང་རིམ་པ་ལྟར་ཡུལ་ལ་
ཆགས་པ་དང་ཐོགས་པའི་སྒྲིབ་པ་མེད་པའི་བློ་འཇིག་རྟེན་ལས་འདས་པའི་ཤེས་རབ་མངའ་བའི་
8



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
༔སྒོ་ནས་སེམས་ཅན་རྣམས་ཀྱི་ཆོས་ཀྱི་དབྱིངས་རྣམ་པར་དག་པ་མཁྱེན་པ་དང་། དེ་སེམས་ཅན་
མཐའ་ཡས་པ་ལ་ཁྱབ་པར་མཁྱེན་པའི་ཡུལ་ཅན་དང་ལྡན་པའི་ཕྱིར་ཤེས་བྱ་མཐའ་དག་ལ་ཡེ་
ཤེས་གཟིགས་པ་རྣམ་པར་དག་པ་མངའ་བས་ལུས་ཅན་ཐམས་ཅད་ཀྱི་སྐྱབས་གནས་མཆོག་ཏུ་
གྱུར་པ་དེ་ལ་ཀུན་ནས་དང་བས་འདུད་ཅེས་པའོ། །ཡོན་ཏན་དེ་དག་གཉིས་སུ་བསྡུ་བ་ནི།
བཤད་མ་ཐག་པའི་གཞུང་འདིས། ཡོན་ཏན་གཉིས་དང་ལྡན་པའི་དགེ་འདུན་དཀོན་མཆོག་
སྟོན་པ་སྟེ། ཡུལ་ཆོས་ཉིད་དེ་བཞིན་ཉིད་ཇི་ལྟ་བ་བཞིན་དུ་ཡོད་པ་ལ་དམིགས་ནས་འཕགས་པ་
རྣམས་ཀྱིས་གཞན་དང་ཐུན་མོང་མ་ཡིན་པར་ནང་སོ་སོ་རང་གི་རིག་པའི་ཡེ་ཤེས་ཀྱི་གཟིགས་པ་
ཆགས་པའི་སྒྲིབ་པས་དག་པའི་ཕྱིར་ཇི་ལྟ་བ་མཁྱེན་པའི་ཡེ་ཤེས་ཀྱི་ཡོན་ཏན་དང་། ཡུལ་ཆོས་
ཅན་སེམས་ཅན་ཇི་སྙེད་པ་ཐམས་ཅད་ལ་ཆོས་ཀྱི་དབྱིངས་ཁྱབ་པར་ཡོད་པ་ལ་ལ་དམིགས་ནས་
འཕགས་པ་རྣམས་ཀྱིས་གཞན་དང་ཐུན་མོང་མ་ཡིན་པར་ནང་སོ་སོ་རང་གི་ནི་ཡེ་ཤེས་ཀྱི་
གཟིགས་པ་ཐོགས་པའི་སྒྲིབ་པས་དག་པའི་ཕྱིར་ཇི་སྙེད་པ་མཁྱེན་པའི་ཡེ་ཤེས་ཀྱི་ཡོན་ཏན་ཏེ།
དེ་དག་དང་ལྡན་པའི་ཕྱིར་བློ་ལྡན་བྱང་ཆུབ་སེམས་དཔའ་རྫོགས་པའི་བྱང་ཆུབ་ཆེན་པོ་ལས་
ཕྱིར་མི་ལྡོག་པའི་ཚོགས་དགེ་འདུན་དཀོན་མཆོག་རྣམས་ཉན་རང་ལས་མཆོག་ཏུ་གྱུར་པས་བླ་
ན་མེད་པའི་ཡེ་ཤེས་ཀྱི་ཡོན་ཏན་དང་ལྡན་པ་ཉིད་དོ་ཞེས་པའོ། །
དེ་རྣམས་སྦྱར་ཏེ་རྒྱས་པར་བཤད་པ་ལ་བཞི་སྟེ། ཇི་ལྟ་བ་རྟོགས་ཚུལ་རྒྱས་པར་བཤད་
པ། ཇི་སྙེད་པ་རྟོགས་ཚུལ་རྒྱས་པར་བཤད་པ། དེ་དག་ཀྱང་རྣམ་པར་དག་པར་བསྟན་པ། དེ་
ཀུན་གྱི་སྐྱབས་གནས་མཆོག་ཏུ་བསྟན་པའོ། །དེ་ལ་ཇི་ལྟ་བ་རྟོགས་ཚུལ་ནི། འགྲོ་བ་ཐམས་
ཅད་ཀྱི་སེམས་ཀྱི་རང་བཞིན་གདོད་མ་ནས་སྤྲོས་པ་ཞི་བའི་ཆོས་ཉིད་ཅན་དུ་སོ་སོ་རང་རིག་ཡེ་
ཤེས་ཀྱིས་མངོན་སུམ་དུ་རྟོགས་པའི་ཕྱིར་ན་ཇི་ལྟ་བ་མཁྱེན་པའི་ཡེ་ཤེས་ཉིད་དོ་ཞེས་བྱ་བ་ཡིན་
ལ། དེ་ཡང་སེམས་རང་བཞིན་གྱིས་ནི་ཡོངས་སུ་དག་ཅིང་འོད་གསལ་བར་རྟོགས་པའི་ཕྱིར་
དང་། དེ་གློ་བུར་གྱི་ཉོན་མོངས་པ་གདོད་མ་ནས་མ་སྐྱེས་པས་ཟད་ཅིང་འགགས་པར་རྟོགས་
པའི་ཕྱིར་རོ། །ཞེས་པའོ། །ཇི་སྙེད་པ་རྟོགས་ཚུལ་ནི། ཡུལ་ཤེས་བྱའི་དངོས་པོ་ཐམས་ཅད་
དང་དེའི་མཐར་ཐུག་དེ་བཞིན་ཉིད་རྟོགས་པ་འཇིག་རྟེན་ལས་འདས་པའི་ཤེས་རབ་ཀྱི་བློས་
ཐམས་ཅད་མཁྱེན་པའི་ཆོས་ཉིད་དེ་བཞིན་གཤེགས་པའི་སྙིང་པོ་ནི་སེམས་ཅན་ཇི་སྙེད་པ་
ཐམས་ཅད་ལ་རང་བཞིན་དུ་ཁྱབ་པར་ཡོད་པ་སོ་སོ་རང་རིག་ཡེ་ཤེས་ཀྱིས་མངོན་སུམ་དུ་མཐོང་
9



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
བའི་ཕྱིར་ན། ཆོས་ཅན་ཇི་སྙེད་པ་ཡོད་པ་མཁྱེན་པའི་ཡེ་ཤེས་ཉིད་དོ། །ཞེས་པའོ། །
མཐོང་བ་དེ་ཡང་ས་དང་པོ་ནས་སྐྱེ་སྟེ། ཆོས་ཀྱི་དབྱིངས་ཀུན་ཏུ་འགྲོ་བའི་དོན་དུ་
རྟོགས་པའི་ཕྱིར་རོ། །དེ་དག་ཀྱང་རྣམ་པར་དག་པར་བསྟན་པ་ནི། དེ་ལྟར་ཇི་ལྟ་བ་དང་ཇི་
སྙེད་པ་མཁྱེན་པའི་ཡེ་ཤེས་ཀྱིས་འཇིག་རྟེན་ལས་འདས་པའི་ལམ་རྟོགས་པ་གང་ཡིན་པ་དེ་ནི་
གཞན་དང་ཐུན་མོང་མ་ཡིན་པར་འཕགས་པ་རྣམས་ཀྱིས་སོ་སོ་རང་རིག་པའི་ཡེ་ཤེས་ཀྱིས་
མཐོང་བ་ཉིད་ཡིན་ཞིང་། དེ་ཡང་ཐམས་ཅད་ལ་ཁྱབ་པར་རང་བཞིན་གྱིས་དྲི་མ་མེད་པའི་ཆོས་
ཀྱི་དབྱིངས་ལ་འཇུག་པས་ཆགས་པ་དང་བཅས་པ་ཉོན་མོངས་པའི་སྒྲིབ་པ་མེད་པ་དང་དེ་ཤེས་
བྱའི་དངོས་པོ་ཐམས་ཅད་ལ་ཁྱབ་པར་རྟོགས་པས་ཐོགས་པ་དང་བཅས་པའི་ཤེས་བྱའི་སྒྲིབ་པ་
མེད་པ་ཡིན་ལ། དེའི་ཕྱིར། ཡེ་ཤེས་གཉིས་པོ་དེ་ནི་ཉི་ཚེ་བའི་ཡེ་ཤེས་ཀྱིས་མཐོང་བ་ལ་ལྟོས་
ནས་ཤིན་ཏུ་རྣམ་པར་དག་པའང་ཡིན་ཞེས་སོ། །དེ་ཀུན་གྱི་སྐྱབས་གནས་སུ་བསྟན་པ་ནི། ཇི་
ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ཀྱིས་ཡུལ་ལ་གཟིགས་པ་ཆགས་པ་དང་ཐོགས་པའི་སྒྲིབ་
པས་རྣམ་པར་དག་པས་ན་སངས་རྒྱས་ཡེ་ཤེས་ཀྱི་གཟིགས་པ་བླ་ན་མེད་པ་དང་ཉེ་བར་གནས་
པར་གྱུར་པའི་ཕྱིར་ཆོས་ཉིད་མངོན་སུམ་དུ་མཐོང་བའི་འཕགས་པ་རྫོགས་པའི་བྱང་ཆུབ་ལས་
ཕྱིར་མི་ལྡོག་པ་རྣམས་ནི་ལུས་ཅན་ཀུན་འཁོར་བར་སྡུག་བསྔལ་གྱི་ཚོར་བ་ལས་སྐྱོབ་པའི་སྐྱབས་
གནས་སུ་གྱུར་པ་ཡིན་ནོ་ཞེས་པའོ། །
སྐྱབས་གསུམ་རྣམ་པར་འཇོག་ཚུལ་ལ་གསུམ་སྟེ། དགོས་པ་ལ་ལྟོས་ནས་གསུམ་དུ་
འཇོག་ཚུལ། ཕྱི་མ་གཉིས་གཏན་གྱི་སྐྱབས་གནས་མིན་ཚུལ། དོན་དམ་གྱི་སྐྱབས་གནས་
གཏན་ལ་དབབ་པའོ། །དེ་ལ་གསུམ་དུ་འཇོག་ཚུལ་ནི། སྐྱབས་གནས་མཐར་ཐུག་སྟོན་
སངས་རྒྱས་ཀྱི་ཡོན་ཏན་བསྟན་པའི་དོན་གྱིས་དེའི་ཡོན་ཏན་མཐོང་བ་ལས་ཐེག་པ་གསུམ་གྱི་
ནང་ནས་ཐེག་པ་ཆེན་པོ་པ་སངས་རྒྱས་ཉིད་དོན་དུ་གཉེར་བ་རྣམས་དང་། བྱེད་པ་གསུམ་གྱི་
ནང་ནས་སངས་རྒྱས་ལ་རྐང་གཉིས་རྣམས་ཀྱི་མཆོག་ཏུ་བྱི་བ་བྱེད་པར་མོས་པ་རྣམས་ཀྱི་དབང་
དུ་བྱས་ནས་སྐྱབས་གནས་གསུམ་གྱི་ནང་ནས་སངས་རྒྱས་ཉིད་སྐྱབས་གནས་དང་པོར་རྣམ་
པར་བཞག་པ་ཡིན་ཞིང་། དེའི་བསྟན་པ་དམ་པའི་ཆོས་ཀྱི་ཡོན་ཏན་བསྟན་པའི་དོན་གྱིས་དེའི་
ཡོན་ཏན་མཐོང་བ་ལས་ཐེག་པ་གསུམ་གྱི་ནང་ནས་རང་སངས་རྒྱས་ཀྱི་ཐེག་པ་པ། རང་ཉིད་
རྟེན་འབྲེལ་ཟབ་མོའི་ཆོས་རྟོགས་ཤིང་ཐོབ་པར་འདོད་པ་རྣམས་དང་། བྱེད་པ་གསུམ་གྱི་ནང་t
10



༄༅།།རྒྱུད་བླ་མའི་བསྟན་བཅོས་ལེགས་བཤད་གས་བཤད་ཉི་མའི་འོད་ཟེར།
ནས་ཆོས་ལ་འདོད་ཆགས་དང་བྲལ་བ་རྣམས་ཀྱི་མཆོག་ཏུ་བྱ་བ་མེད་པར་མོས་པ་རྣམས་
དབང་དུ་བྱས་ནས། སྐྱབས་གནས་གསུམ་གྱི་ནང་ནས་ཆོས་ནི་སྐྱབས་གནས་གཉིས་པར་རྣམ་
པར་བཞག་པ་ཡིན་ལ། བསྟན་པ་ལ་ཞུགས་པ་སློབ་མ་དགེ་འདུན་གྱི་ཡོན་ཏན་བསྟན་པའི་དོན་
གྱིས་དེའི་ཡོན་ཏན་མཐོང་བ་ལས་ཐེག་པ་གསུམ་གྱི་ནང་ནས་ཉན་ཐོས་ཀྱི་ཐེག་པ་པ། གཞན་
གྱིས་བསྟན་པའི་རྗེས་སུ་འབྲངས་ཏེ། དེ་ཉིད་ཐོབ་པར་འདོད་པ་རྣམས་དང་། བྱེད་པ་གསུམ་
གྱི་ནང་ནས་དགེ་འདུན་ལ་ཚོགས་རྣམས་ཀྱི་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་
བྱས་ནས་སྐྱབས་གནས་གསུམ་གྱི་ནང་ནས་དགེ་འདུན་ནི་སྐྱབས་གནས་གསུམ་པར་རྣམ་པར་
བཞག་པ་ཡིན་ཏེ། མདོར་བསྡུ་ན། དོན་རྣམ་པ་གསུམ་གྱིས་གང་ཟག་དྲུག་གི་དབང་དུ་བྱས་
ནས་སྐྱབས་གནས་གསུམ་དུ་རྣམ་པར་བཞག་པ་འདི་ནི་སེམས་ཅན་རྣམས་རིམ་གྱིས་གཞུག་
པའི་དོན་དུ་བསྟན་པའོ། །
ཕྱི་མ་གཉིས་གཏན་གྱི་སྐྱབས་གནས་མིན་ཚུལ་ནི། རེ་ཤིག་པའི་ཆོས་དང་དགེ་འདུན་
དག་མཐར་ཐུག་གི་སྐྱབས་གནས་མིན་ཞེས་སྟོན་པ་སྟེ། དེ་ལ་མིང་ཚིག་ཡི་གེའི་ཚོགས་ཀྱིས་
བསྡུས་པ་ལུང་གི་ཆོས་ནི། དོན་སྤྱི་ཙམ་རྟོགས་པའི་རྟེན་ཡིན་ཡང་ལམ་མངོན་པར་རྟོགས་པའི་
དུས་ན་ཆུ་བརྒལ་བའི་གཟིངས་བཞིན་དུ་སྤང་བར་བྱ་བ་ཡིན་པའི་ཕྱིར་དང། རྟོགས་པའི་ཆོས་
ཀྱང་གཉིས་ལས། གང་གིས་རྟོགས་པ་ལམ་གྱི་ཆོས་ནི་འདུས་བྱས་ཀྱི་མཚན་ཉིད་ཅན། མི་རྟག་
པ། མི་བདེན་པ། སྤྲིན་གྱི་མཚན་མ་ལྟ་བུར་བརྫུན་པ་བསླུ་བའི་ཆོས་ཅན་ཡིན་པའི་ཕྱིར་དང་།
དེས་རྟོགས་པ་འགོག་པའི་ཆོས་ནི་མཐར་ཐུག་པ་སངས་རྒྱས་ཉིད་ཡིན་ཡང་། ཉན་ཐོས་པའི་
ཚུལ་གྱིས་མར་མེ་རྒྱུན་བཅད་པ་བཞིན་དུ་ཉོན་མོངས་པ་དང་སྡུག་བསྔལ་མེད་པ་ཙམ་ཡིན་པའི་
ཕྱིར་དང་། དགེ་འདུན་ནི་དགྲ་བཅོམ་པ་སྲིད་པ་ཟད་པ་རྣམས་ཀྱང་། འདུ་བྱེད་རྣམས་ལ་རལ་
གྲི་གདེངས་པའི་གཤེད་མ་བཞིན་དུ་འཇིགས་པས་དེ་ལས་ངེས་པར་འབྱུང་བ་ཚོལ་ཞིང་བྱང་ཆུབ་
སེམས་དཔའ་རྣམས་ཀྱང་སློབ་པ་བྱ་བ་དང་བཅས་པས་འཇིགས་པ་མེད་པ་ཁྱུ་མཆོག་གི་སར་མ་
ཕྱིན་པས་ཐམས་ཅད་ཀྱང་འཇིགས་པ་དང་བཅས་པའི་སྒོ་ནས་སངས་རྒྱས་ལ་སྐྱབས་སུ་འགྲོ་
བའི་ཕྱིར་ན་ལུང་དང་མངོན་པར་རྟོགས་པའི་ཆོས་རྣམ་པ་གཉིས་དང་། སངས་རྒྱས་ལས་
གཞན་པའི་འཕགས་པའི་ཚོགས་དགེ་འདུན་རྣམས་ནི། རེ་ཤིག་པའི་སྐྱབས་གནས་ཡིན་གྱི།
མཐར་ཐུག་ཐོབ་པའི་དུས་ནའང་གཏན་གྱི་སྐྱབས་གནས་མཆོག་ཏུ་གྱུར་པ་ནི་མ་ཡིན་ནོ་ཞེས་
11



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
s
མཔའོ། །དོན་དམ་གྱི་སྐྱབས་གནས་གཏན་ལ་དབབ་པ་ནི། དམ་པའི་དོན་དུ་ན་འགྲོ་བ་མཐའ་
ཡས་པའི་སྡུག་བསྔལ་ལས་སྐྱོབ་ཅིང་འཇིགས་པ་མེད་པ་རྟག་པའི་སྐྱབས་གནས་མཆོག་ཏུ་གྱུར་
པ་ནི་རྫོགས་པའི་སངས་རྒྱས་ཉག་མ་གཅིག་པུ་ཉིད་ཡིན་ནོ། །འོན་ཀྱང་ཆོས་དང་དགེ་འདུན་
གནས་སྐབས་ཀྱི་སྐྱབས་གནས་སུ་གསུངས་པ་ནི། དེ་དག་མཐར་ཐུག་པ་སངས་རྒྱས་ཉིད་ཡིན་
ཏེ། སྔར་བཤད་པ་ལྟར་ཐོག་མཐའ་མེད་པ་ལ་སོགས་པས་རབ་ཏུ་ཕྱེ་བའི་ཐུབ་པ་ནི། རྣམ་
པར་བྱང་བའི་བདེན་པ་གཉིས་ཀྱི་མཚན་ཉིད་ཅན་འདོད་ཆགས་དང་བྲལ་བ་མཐར་ཕྱིན་པ་ཆོས་
ཀྱི་སྐུ་ཅན་ཡིན་པའི་ཕྱིར་དང་། ཐེག་པ་གསུམ་གྱི་ཚོགས་ཀྱང་སྤངས་རྟོགས་ཀྱིས་ཁྱད་པར་དུ་
བྱས་པ། དེའི་མཐར་ཐུག་པའང་སངས་རྒྱས་ཀྱི་ཆོས་སྐུ་མངོན་དུ་གྱུར་པ་ཉིད་ཡིན་པའི་ཕྱིར་
རོ། །ཞེས་པའོ། །ངེས་པའི་ཚིག་གིས་བཤད་པ་ན། རད་ནའི་སྒྲ་དཀོན་མཆོག་དང་རིན་ཆེན་
གཉིས་ཀ་ལ་འཇུག་པས་ན་འདིར་ཡང་ཆོས་མཐུན་པ་རྣམ་པ་དྲུག་གིས་དཀོན་མཆོག་ 
་གསུམ་
རིན་པོ་ཆེ་དང་འདྲ་བར་སྟོན་པའོ། །དེ་ཡང་རིན་པོ་ཆེ་འཇིག་རྟེན་ན་འབྱུང་བ་དཀོན་པ་དང་
ཆོས་མཐུན་པར། དཀོན་མཆོག་གསུམ་ཡང་བསྐལ་པ་མང་པོར་ཚོགས་གཉིས་ཀྱི་དགེ་བ་མ་
བསྒྲུབས་པ་རྣམས་ཀྱིས་ཕྲད་པ་ཙམ་ཡང་མི་འཐོབ་པས་འབྱུང་བ་དཀོན་པའི་ཕྱིར་དང་། རིན་
པོ་ཆེ་དག་པ་དྲི་མ་མེད་པ་དང་ཆོས་མཐུན་པར་དཀོན་མཆོག་གསུམ་ཡང་རྣམ་པ་ཐམས་ཅད་དུ་
ཉེས་པའི་དྲི་མ་མེད་པའི་ཕྱིར་དང། རིན་པོ་ཆེས་རྒུད་པ་སེལ་ཞིང་འབྱོར་པ་སྟེར་བའི་མཐུ་ཡོད་
པ་དང་ཆོས་མཐུན་པར། དཀོན་མཆོག་གསུམ་ཡང་མངོན་པར་ཤེས་པ་ལ་སོགས་པ་ཡོན་ཏན་
གྱི་ཚོགས་བསམ་གྱིས་མི་ཁྱབ་པའི་མཐུ་དང་ལྡན་པའི་ཕྱིར་དང་། རིན་པོ་ཆེ་འཇིག་རྟེན་གྱི་རྒྱན་
དུ་གྱུར་པ་དང་ཆོས་མཐུན་པར། དཀོན་མཆོག་གསུམ་གྱིས་ཀྱང་འགྲོ་བ་ཐམས་ཅད་ཀྱི་བསམ་
པ་དགེ་བའི་རྒྱུར་གྱུར་པས་འཇིག་རྟེན་པ་ཀུན་གྱི་རྒྱན་མཆོག་ཏུ་གྱུར་པའི་ཕྱིར་དང་། རིན་པོ་ཆེ་
བཅོས་མ་ལས་མཆོག་ཏུ་གྱུར་པས་ཆོས་མཐུན་པར་དཀོན་མཆོག་གསུམ་ཡང་འཇིག་རྟེན་ལས་
འདས་པ་ཡིན་པས་ཆོས་ཐམས་ཅད་ཀྱི་ནང་ནས་མཆོག་ཉིད་དུ་གྱུར་པའི་ཕྱིར་དང་། རིན་པོ་ཆེ་པ
སྟོད་སྨད་ལ་སོགས་པས་འགྱུར་བ་མེད་པ་དང་ཆོས་མཐུན་པར། དཀོན་མཆོག་གསུམ་ཡང་
འདུས་མ་བྱས་པའི་རང་བཞིན་ཡིན་པས་དད་པ་དང་མ་དད་པ་ལ་སོགས་པའི་རྐྱེན་གྱིས་ནམ་
ཡང་འགྱུར་བ་མེད་པའི་ཕྱིར་ན་རིན་པོ་ཆེ་དང་འདྲ་བས་དཀོན་མཆོག་ཉིད་ཅེས་པའོ། །
ད་ནི་གང་ཞིག་ཡོད་པ་ལས་འཇིག་རྟེན་དང་འཇིག་རྟེན་ལས་འདས་པའི་རྣམ་པར་དག་
12



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
བ
༔
.པ་ཐོབ་པའི་གནས་དཀོན་མཆོག་གསུམ་གྲུབ་པར་འགྱུར་བ་དེའི་དབང་དུ་བྱས་ནས། ཐོབ་
ཚུལ་གནས་བཞིའི་ཡན་ལག་རྒྱས་པར་བཤད་པ་ལ་གསུམ་སྟེ། ཐུན་མོང་དུ་བསྟན་
པ་དང་། སོ་སོའི་ངོ་བོ་དང་། དེ་དག་གི་ཕན་ཡོན་རྣམས་སོ། །ཐུན་མོང་དུ་བསྟན་པ་ལ་བཞི་
སྟེ། གནས་བཞི་དམ་པའི་ཡུལ་དུ་གྱུར་ཚུལ། དེ་དག་ཀྱང་བསམ་གྱིས་མི་ཁྱབ་པར་བསྟན་པ།
དེའི་རྒྱུ་མཚན་རྒྱས་པར་བཤད་པ། རྟོགས་ཚུལ་རྒྱུ་དང་རྐྱེན་གྱིས་རྣམ་པར་བཞག་པའོ། །དེ་
ལ་དམ་པའི་ཡུལ་དུ་གྱུར་ཚུལ་ནི། དྲི་མ་དང་བཅས་པའི་དེ་བཞིན་ཉིད་དང་ཞེས་པ་ནི། ཆོས་
ཀྱི་དབྱིངས་དེ་ཉིད་ཉོན་མོངས་པའི་སྦུབས་ལས་མ་གྲོལ་བ་སེམས་ཅན་གྱི་གནས་སྐབས་ལ་དེ་
བཞིན་གཤེགས་པའི་སྙིང་པོར་གསུངས་པ་གང་ཡིན་པའོ། །དྲི་མ་མེད་པའི་དེ་བཞིན་ཉིད་ནི་
སྙིང་པོ་ལ་མ་གོམས་པ་ལས་གློ་བུར་གྱི་དྲི་མ་མཐའ་དག་དང་བྲལ་བ་གནས་ཡོངས་སུ་གྱུར་པའི་
མཚན་ཉིད་སངས་རྒྱས་ཀྱི་སའི་ གནས་སྐབས་ལ་དེ་བཞིན་གཤེགས་པའི་ཆོས་ཀྱི་སྐུ་ཞེས་
གསུངས་པ་གང་ཡིན་པའོ། །དྲི་མ་མེད་པའི་སངས་རྒྱས་ཀྱི་ཡོན་ཏན་ནི། ཆོས་སྐུ་དེ་ཉིད་དང་
འབྲེལ་པའི་སྟོབས་བཅུ་དང་། མི་འཇིགས་པ་བཞི་དང་། མ་འདྲེས་པ་བཅོ་བརྒྱད་ལ་སོགས་པ་
བྲལ་བའི་འབྲས་བུ་དང་། མཚན་བཟང་པོ་སུམ་ཅུ་རྩ་གཉིས་ལ་སོགས་པ་སྨིན་པའི་འབྲས་བུས་
བསྡུས་པའི་སངས་རྒྱས་ཀྱི་ཆོས་གང་ཡིན་པའོ། ། རྒྱལ་བའི་མཛད་པ་ནི་སྟོབས་བཅུ་ལ་སོགས་
པའི་ཡོན་ཏན་དེ་རྣམས་ཡང་དག་པར་འགྲུབ་པའི་ནུས་པས་སོ་སོ་དང་མཐུན་པར་བླ་ན་མེད་
པའི་འཕྲིན་ལས་སེམས་ཅན་གྱི་དོན་ལྷུན་གྱིས་གྲུབ་ཅིང་རྒྱུན་མི་འཆད་པར་སྒྲུབ་པ་གང་ཡིན་
པའོ། །དེ་ལྟར་རྒྱུ་དང་རྐྱེན་གྱི་གནས་བཞི་པོ་གང་ལས་འབྲས་བུ་དཀོན་མཆོག་དགེ་བ་གསུམ་
འབྱུང་བའི་ཚུལ་འདི་ནི་ཆོས་ཉིད་དོན་དམ་པའི་བདེན་པ་མངོན་སུམ་དུ་གཟིགས་པའི་ཡེ་ཤེས་
མཐར་ཐུག་པ་དང་ལྡན་པས་སངས་རྒྱས་རྣམས་ཀྱི་སྤྱོད་ཡུལ་ཁོ་ན་ཡིན་ནོ་ཞེས་པའོ། །དེ་དག་
བསམ་མི་ཁྱབ་ཚུལ་ནི། འབྲས་བུ་དཀོན་མཆོག་གསུམ་པོ་འདི་འབྱུང་ཞིང་འགྲུབ་པའི་རིགས་
ཏེ། རྒྱུ་དང་རྐྱེན་དུ་གྱུར་པའི་གནས་བཞི་པོ་འདི་དག་གི་ཇི་ལྟ་བའི་དོན་ནི། ཤེས་བྱའི་རྣམ་པ་
ཐམས་ཅད་མངོན་སུམ་དུ་གཟིགས་པ་སངས་རྒྱས་རྣམས་ཁོ་ནའི་ཡེ་ཤེས་ཀྱི་སྤྱོད་ཡུལ་ཡིན་ཞིང་།
དེ་དག་གི་དོན་ཡང་། ཁམས་ལ་སོགས་པ་རྣམ་པ་བཞི་པོ་འདི་རྣམས་གོ་རིམ་ཇི་ལྟ་བ་བཞིན་དུ་
འཆད་པར་འགྱུར་བའི་རྒྱུ་མཚན་བཞི་དང་ལྡན་པ་ཡིས་ནི་ཕལ་པ་རྣམས་ཀྱིས་ཇི་ལྟ་བ་བཞིན་དུ་
བསམ་གྱིས་མི་ཁྱབ་བོ་ཞེས་པའོ། །སོ
13



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
པདེའི་རྒྱུ་མཚན་བཤད་པ་ནི། རྒྱུ་མཚན་བཞི་པོ་དག་གང་ཞེ་ན། དྲི་མ་དང་བཅས་པའི་
དེ་བཞིན་ཉིད་ཁམས་ཀྱི་དོན་ནི། 
སྤྱབས་རྗེ་
མས་
ཀུན་ནས་ཉོན་མོངས་པ་དུས་རང་བཞིན་གདོད་མ་
ནས་རྣམ་པར་དག་པ་ཡང་
དང་ལྡན་པ་ཡང་ཡིན་པའི་ཕྱིར། འགལ་བ་གཉིས་གཞི་གཅིག་ལ་འདུ་བ་ལྟར་སྣང་བས་བསམ་
གྱིས་མི་ཁྱབ་སྟེ། ཟབ་མོའི་ཆོས་ཀྱི་ཚུལ་ལ་མོས་པ་རང་སངས་རྒྱས་ཀྱི་སྤྱོད་ཡུལ་མ་ཡིན་པའི་ཕྱིར་
རོ། །དེ་ལྟར་ཡང་དཔལ་འཕྲེང་གིས་ཞུས་པའི་མདོ་ལས། ལྷ་མོ་ཆོས་འདི་གཉིས་ནི་རྟོགས་ཞུ
པར་དཀའ་བ་སྟེ། སེམས་རང་བཞིན་གྱིས་འོད་གསལ་བ་རྟོགས་པར་དཀའ་བ་དང་། སེམས་
དེ་ཉིད་ཉེ་བར་ཉོན་མོངས་པ་རྟོགས་པར་དཀའ་བའོ། །ལྷ་མོ་ཆོས་འདི་གཉིས་ཉན་པར་བྱེད་པ་
ནི་ཁྱོད་དམ་ཆོས་ཆེན་པོ་དང་ལྡན་པའི་བྱང་ཆུབ་སེམས་དཔའ་རྣམས་ཡིན་ནོ། །ལྷ་མོ་ལྷག་མ་
ཉན་ཐོས་དང་རང་སངས་རྒྱས་རྣམས་ཀྱིས་ནི་ཆོས་འདི་གཉིས་དེ་བཞིན་གཤེགས་པ་ལ་དད་
པས་རྟོགས་པར་བྱ་བ་ཉིད་དོ། །ཞེས་གསུངས་པ་ཡིན་ནོ།
དྲི་མ་མེད་པའི་དེ་བཞིན་ཉིད་བྱང་ཆུབ་ཀྱི་དོན་ནི། སྔར་གློ་བུར་གྱི་དྲི་མས་ཀུན་ནས་
ཉོན་མོངས་པ་ཅུང་ཟད་ཀྱང་མེད་པ་ཡང་ཡིན་ལ། ལམ་གོམས་པ་ལས་ཕྱིས་དྲི་མ་མཐའ་དག་
གིས་ཤིན་ཏུ་རྣམ་པར་དག་པར་འགྱུར་བ་ཡང་ཡིན་པའི་ཕྱིར་འགལ་བ་ལྟར་སྣང་བས་བསམ་
གྱིས་མི་ཁྱབ་སྟེ། གང་གི་ཕྱིར་སེམས་ནི་རང་བཞིན་གྱིས་འོད་གསལ་བ་སྟེ། དེ་ནི་དེ་ཁོ་ན་
བཞིན་ཤེས་སོ། །དེས་ན་སྐད་ཅིག་དང་ལྡན་པའི་ཤེས་རབ་ཀྱིས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ། །ཞེས་གསུངས་སོ། །དྲི་མ་མེད་
པའི་སངས་རྒྱས་ཀྱི་ཡོན་ཏན་གྱི་དོན་ནི། སྟོབས་བཅུ་ལ་སོགས་པ་དོན་དམ་པའི་ཡོན་ཏན་
རྣམས་མཐའ་གཅིག་ཏུ་ཀུན་ནས་ཉོན་མོངས་པ་དང་བཅས་པ་སོ་སོའི་སྐྱེ་བོའི་གནས་སྐབས་ན་
ཡང་རྣམ་པར་དབྱེ་བ་མེད་པའི་ཆོས་ཉིད་དུ་ཡོད་པ་ཡང་ཡིན་ལ། མངོན་དུ་གྱུར་པ་ཡང་མ་ཡིན་
པའི་ཕྱིར་འགལ་བ་ལྟར་སྣང་བས་བསམ་གྱིས་མི་ཁྱབ་པ་སྟེ། སངས་རྒྱས་ཕལ་པོ་ཆེའི་མདོ་ལས།
གང་ལ་དེ་བཞིན་གཤེགས་པའི་ཡེ་ཤེས་མཐའ་དག་རྗེས་སུ་མ་ཞུགས་པའི་སེམས་ཅན་དེ་ནི་
སེམས་ཅན་གྱི་རིས་ན་འགའ་ཡང་མེད་དེ། འོན་ཀྱང་འདུ་ཤེས་ཀྱི་འཛིན་པས་དེ་བཞིན་
གཤེགས་པའི་ཡེ་ཤེས་མི་མངོན་ནོ། །འདུ་ཤེས་ཀྱི་འཛིན་པ་དང་བྲལ་བ་ལས་ནི་ཐམས་ཅད་
མཁྱེན་པའི་ཡེ་ཤེས་རང་འབྱུང་གི་ཡེ་ཤེས་ཐོགས་པ་མེད་པར་རབ་ཏུ་འབྱུང་ངོ་ཞེས་པ་ལྟ་
14



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
བུའོ། །རྒྱལ་བའི་མཛད་པ་འཕྲིན་ལས་ཀྱི་དོན་ནི། འབད་རྩོལ་མེད་པར་ལྷུན་གྱིས་གྲུབ་ཅིང་
དུས་ཐམས་ཅད་དུ་རྒྱུན་མི་འཆད་པར་གདུལ་བྱའི་སྐལ་བ་དང་མཐུན་པར་རེ་འདོད་སྒྲུབ་པ་
ཡང་ཡིན་ལ། འདི་དང་འདི་བྱའོ་སྙམ་པ་ལ་སོགས་པའི་རྣམ་པར་མི་རྟོག་པ་ཡང་ཡིན་པའི་ཕྱིར་
འགལ་བ་ལྟར་སྣང་བས་བསམ་གྱིས་མི་ཁྱབ་སྟེ། གཟུངས་ཀྱི་དབང་ཕྱུག་རྒྱལ་པོས་ཞུས་ པའི་
མདོ་ལས། རིགས་ཀྱི་བུ་རྣམ་གྲངས་འདིས་ནི་འདི་ལྟར་རིག་པར་བྱ་སྟེ། དེ་བཞིན་གཤེགས་
པའི་ཕྲིན་ལས་ནི་བསམ་གྱིས་མི་ཁྱབ་པ་མཉམ་པ་ཉིད་རྗེས་སུ་ཐོབ་པ། ཐམས་ཅད་དུ་ཁ་ན་མ་
ཐོ་བ་མེད་པས། དུས་གསུམ་དང་འབྲེལ་པའི་དཀོན་མཆོག་གསུམ་གྱི་གདུང་རྒྱུན་མི་འཆད་
པར་བྱེད་པའོ། །བསམ་གྱིས་མི་ཁྱབ་པའི་འཕྲིན་ལས་གང་ལ་རབ་ཏུ་ཞུགས་པའི་དེ་བཞིན་
གཤེགས་པའི་སྐུ་ནམ་མཁའི་རང་བཞིན་ཡང་མི་འདོར་ལ། སངས་རྒྱས་ཀྱི་ཞིང་ཐམས་ཅད་
ཀུན་ཏུ་སྟོན་ཏོ། །གསུང་བརྗོད་དུ་མེད་པའི་ཆོས་ཉིད་ཀྱང་མི་འདོར་ལ། སྒྲ་རྣམས་རིག་པ་ཇི་
ལྟ་བ་བཞིན་དུ་སེམས་ཅན་རྣམས་ལ་ཆོས་ཀྱང་སྟོན་ཏོ། །ཐུགས་དམིགས་པ་ཐམས་ཅད་དང་
བྲལ་བ། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་དང་བསམ་པ་ཡང་རབ་ཏུ་ཤེས་སོ། །
ཞེས་གསུངས་པ་ལྟར་རོ། །རྒྱུ་དང་རྐྱེན་གྱི་རྣམ་བཞག་ནི། དོན་གྱི་གནས་བཞི་པོ་འདི་དག་
ལས་ཀྱང་། ཤེས་བྱ་ཐམས་ཅད་བསྡུས་པའི་ཕྱིར་ཏེ། དེ་ལ་དྲི་མ་དང་བཅས་པའི་ཁམས་རང་
བཞིན་གྱིས་རྣམ་པར་དག་པ་ནི་རྟོགས་པར་བྱ་བའི་གནས་སོ། །དྲི་མ་མཐའ་དག་དང་བྲལ་
བའི་བྱང་ཆུབ་ནི་རྟོགས་པའི་རང་གི་ངོ་བོའི་གནས་སོ། །བྱང་ཆུབ་དང་འབྲེལ་བའི་ཡོན་ཏན་
རྣམས་ནི། རྟོགས་པ་དེ་ཡི་ནི་ཡན་ལག་གི་གནས་སོ། །ཡོན་ཏན་གྱི་ནུས་པ་འཕྲིན་ལས་ནི་
གཞན་དག་ཀྱང་རྟོགས་པར་བྱེད་པའི་གནས་སོ། །དེའི་ཕྱིར་གནས་བཞི་པོ་འདི་དག་ལས་གོ་
རིམ་ཇི་ལྟ་བ་བཞིན་དུ་གནས་གཅིག་སྟེ་དྲི་མ་དང་བཅས་པའི་དེ་བཞིན་ཉིད་དེ་ནི་དག་པར་བྱ་
བའི་རྒྱུ་ཡིན་ཏེ། དེ་དྲི་མས་རྣམ་པར་དག་པ་ལས་དཀོན་མཆོག་གསུམ་འབྱུང་བའི་ཕྱིར་རོ། །
གནས་ཕྱི་མ་གསུམ་ནི་དག་པར་བྱེད་པའི་རྐྱེན་ཡིན་ནོ་ཞེས་པའོ། །སོ་སོའི་ངོ་བོ་ལ་བཞི་སྟེ།
རྟོགས་པར་བྱ་བ་ཆོས་དབྱིངས་ཀྱི་དོན། རྟོགས་པའི་ངོ་བོ་བྱང་ཆུབ་ཀྱི་དོན། རྟོགས་པའི་ཡན་
ལག་ཡོན་ཏན་གྱི་དོན། རྟོགས་པར་བྱེད་པ་འཕྲིན་ལས་ཀྱི་དོན་ནོ། །དེ་ལ་དྲི་མ་དང་བཅས་
པའི་དེ་བཞིན་ཉིད་ཀྱི་དབང་དུ་བྱས་ནས་སེམས་ཅན་ཐམས་ཅད་དེ་བཞིན་གཤེགས་པའི་སྙིང་
པོ་ཅན་དུ་བསྟན་པའི་ཕྱིར། རེ་ཤིག་དང་པོར་རྟོགས་པར་བྱ་བ་ཆོས་དབྱིངས་ཀྱི་དོན་ལ་བརྒྱད་༔
15



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
དེ། ཆོས་ཀྱི་དབྱིངས་ཀུན་ལ་ཁྱབ་ཚུལ། ཁྱབ་བྱེད་དེ་སྡོམ་གྱིས་མདོར་བསྟན་པ། སྡོམ་གྱི་དོན་
རྒྱས་པར་བཤད་པ། བཤད་པའི་དོན་བསྡུས་ཏེ་མཚམས་སྦྱར་བ། མཚམས་སྦྱར་བ་ལྟར་དཔེ་
ཡིས་བསྟན་པ། བསྟན་པའི་དོན་དད་པས་རྟོགས་ཚུལ། རྟོགས་བྱའི་སྟོང་ཉིད་ངོས་བཟུང་བ།
དེ་རྣམས་ཀྱིས་བཤད་པའི་དགོས་པའོ། །ཆོས་ཀྱི་དབྱིངས་ཀུན་ལ་ཁྱབ་ཚུལ་ནི་རྫོགས་པའི་
སངས་རྒྱས་ཀྱི་ཆོས་ཀྱི་སྐུ་ནི། ཆོས་ཐམས་ཅད་ལ་འཕྲོ་ཞིང་ཁྱབ་པའི་ཕྱིར་དང་། འཁོར་འདས་
ཐམས་ཅད་ཀྱི་ཆོས་ཉིད་དེ་བཞིན་ཉིད་ལ་རྣམ་པར་དབྱེ་བ་མེད་པའི་ཕྱིར་དང་། དེ་བཞིན་
གཤེགས་པའི་རིགས། ཆོས་ཀྱི་དབྱིངས་རང་བཞིན་གྱིས་དག་པ་སྒྲིབ་པ་སྦྱང་རུང་དུ་སེམས་
ཅན་ཐམས་ཅད་ལ་ཡོད་པའི་ཕྱིར་ན་ལུས་ཅན་ཀུན་ཀྱང་ཐོགས་མ་མེད་པ་ཉིད་ནས་དུས་རྟག་ཏུ་
རྒྱུན་མ་ཆད་པར་དོན་དམ་པའི་སངས་རྒྱས་ཀྱི་སྙིང་པོ་ཅན་ཡིན་ཏེ། མདོ་ལས། བཅོམ་ལྡན་
འདས་ཀྱིས་སེམས་ཅན་ཐམས་ཅད་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ནོ་ཞེས་པ་
ལྟར་རོ། །ཁྱབ་བྱེད་སྡོམ་གྱིས་མདོར་བསྟན་པ་ནི། འཆད་པར་འགྱུར་བ་རྣམས་ མདོར་བསྡུ་
ན། ཆོས་ཀྱི་སྐུ་དེ་བཞིན་ཉིད་རིགས་རང་བཞིན་གྱིས་རྣམ་པར་དག་པའི་བདག་ཉིད་ངོ་བོའོ་
དོན་དང་། ཁམས་ལ་ཡོད་པའི་གློ་བུར་གྱི་དྲི་མ་སེལ་བར་བྱེད་པའི་ཐབས་མོས་པ་ལ་སོགས་པ་
རྒྱུའི་དོན་དང་། དབྱིངས་དེ་ཉིད་གློ་བུར་གྱི་དྲི་མ་མཐའ་དག་དང་བྲལ་བ་ལས་སངས་རྒྱས་ཀྱི་
སར་ཡོན་ཏན་གྱི་ཕ་རོལ་ཏུ་ཕྱིན་པ་བཞི་ཐོབ་པ་འབྲས་བུའི་དོན་དང་། རིགས་ཡོད་པའི་རྒྱུ་
མཚན་གྱིས་འཁོར་བའི་སྐྱོན་མཐོང་ནས་ཡིད་འབྱུང་བ་དང་། མྱ་ངན་ལས་འདས་པའི་ཡོན་
ཏན་མཐོང་ནས་ཐོབ་པར་འདོད་པ་འགྲུབ་པ་ལས་ཀྱི་དོན་དང་། ཁམས་དེ་ཉིད་ལ་མོས་པ་ལ་
སོགས་པ་རྒྱུའི་ཡོན་ཏན་དང་། མངོན་པར་ཤེས་པ་ལ་སོགས་པ་འབྲས་བུའི་ཡོན་ཏན་རྣམས་
དང་ལྡན་པའི་དོན་དང་རྟེན་གྱི་གང་ཟག་གསུམ་ཆོས་ཅན་ཐ་དད་པའི་སྒོ་ནས་རྟེན་པ་ཆོས་ཉིད་
ཀྱང་གསུམ་དུ་རྣམ་པར་འབྱེད་པ་ལ་འཇུག་པའི་དོན་དང་། འཇུག་པའི་དོན་དེ་ཉིད་གཏན་ལ་
འབེབས་པ་རང་བཞིན་ཁྱད་པར་མེད་ཀྱང་གང་ཟག་གསུམ་གྱི་དབྱེ་བས་སྐབས་གསུམ་དུ་མིང་
ཙམ་ཐ་དད་པར་སྟོན་པ་གནས་སྐབས་ཀྱི་དོན་དང། དེ་བཞིན་དུ་གནས་སྐབས་ཐམས་ཅད་ལ་
ཆོས་ཀྱི་དབྱིངས་ནམ་མཁའ་ལྟར་རྗེས་སུ་ཞུགས་ཤིང་ཁྱབ་པ་ཀུན་ཏུ་འགྲོ་བའི་དོན་དང་། རྟེན་
ཐམས་ཅད་དུ་ཀུན་དུ་སོང་ཡང་དེ་དག་གི་སྐྱོན་དང་། ཡོན་ཏན་གྱིས་ནམ་ཡང་དུས་རྟག་ཏུ་མི་
འགྱུར་བའི་དོན་དང་། མི་འགྱུར་བའི་དེ་བཞིན་ཉིད་ལ་སྤངས་པ་དང་རྟོགས་པའི་ཡོན་ཏན་
16



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
རམཐར་ཐུག་པ་རྣམས་རྣམ་པར་དབྱེར་མེད་པའི་དོན་ཏེ། དོན་རྣམ་པ་བཅུ་ནི་ཆོས་ཉིད་དོན་
དམ་པའི་བདེན་པ་ཆོས་ཀྱི་དབྱིངས་རང་བཞིན་གྱིས་རྣམ་པར་དག་པའི་དགོངས་པའི་དོན་
ལེགས་པར་རྣམ་པར་ཕྱེ་སྟེ་གཏན་ལ་འབེབས་པ་ཡིན་པར་ཤེས་པར་བྱའོ་ཞེས་པའོ། །
སྡོམ་གྱི་དོན་རྒྱས་པར་བཤད་པ་ལ་བརྒྱད་དེ། ངོ་བོ་དང་རྒྱུ་ལས་དག་པའི་དོན། འབྲས་
བུ་དང་བྱེད་ལས་འགྲུབ་པའི་དོན། ཡོན་ཏན་གྱི་ཚོགས་དང་ལྡན་པའི་དོན། གང་ཟག་གི་དབྱེ་
བས་འཇུག་པའི་དོན། གནས་སྐབས་ཀྱི་མིང་ཙམ་ཕྱེ་བའི་དོན། ནམ་མཁའ་ལྟར་ཀུན་ཏུ་འགྲོ་
བའི་དོན། དུས་རྟག་ཏུ་འགྱུར་བ་མེད་པའི་དོན། ཡོན་ཏན་རྣམས་རྣམ་པར་དབྱེ་བ་མེད་པའི་
དོན་ནོ། །དག་པའི་དོན་ལ་གཉིས། དག་བྱ་དག་བྱེད་ཐུན་མོང་དུ་བསྟན་པ་དང་། སོ་སོའི་ངོ་
བོ་ཁྱད་པར་དུ་བཤད་པའོ། །དེ་ལ་ཐུན་མོང་དུ་བསྟན་པ་ནི། ནོར་བུ་རིན་ཆེན་རང་བཞིན་
གྱིས་དག་པ་དང་། ནམ་མཁའ་རང་བཞིན་གྱིས་དག་པ་དང་། ཆུ་རང་བཞིན་གྱིས་དག་པ་
བཞིན་དུ། དེ་བཞིན་གཤེགས་པའི་སྙིང་པོ་ཆོས་ཀྱི་དབྱིངས་ཀྱང་རྟག་ཏུ་རང་བཞིན་གྱིས་ཀུན་
ནས་ཉོན་མོངས་པའི་དྲི་མ་མེད་ཅིང་རྣམ་པར་དག་པ་ནི་ངོ་བོ་ཉིད་ཀྱི་དོན་ཡིན་ལ། ཐེག་པ་
ཆེན་པོའི་ཆོས་ལ་མོས་པ་དང་བདག་མེད་རྟོགས་པའི་ལྷག་པའི་ཤེས་རབ་དང་བདེ་བ་དང་ལྡན་
པའི་ཏིང་ངེ་འཛིན་ཚད་མེད་པ་དང་། སེམས་ཅན་ལ་དམིགས་པའི་སྙིང་རྗེ་ཆེན་པོ་རྣམས་ནི་གློ་
བུར་གྱི་དྲི་མ་རྣམ་པར་དག་པར་བྱེད་པའི་རྒྱུ་ཡིན་ཞིང་། དེ་རྣམས་ལས་བྱུང་བའི་བྱང་ཆུབ་ནི་
བྲལ་བའི་འབྲས་བུ་ཡིན་ནོ། །ཞེས་པའོ། །
སོ་སོའི་ངོ་བོ་ལ་གཉིས། དག་བྱ་ངོ་བོའི་དོན། དག་བྱེད་རྒྱུའི་དོན་ནོ། །དེ་ལ་ངོ་བོའི་
དོན་ནི། རང་བཞིན་གསུམ་པོ་འདི་དག་རང་གི་མཚན་ཉིད་ལས་བརྩམས་ནས་དེ་བཞིན་
གཤེགས་པའི་ཆོས་ཀྱི་སྐུ་ནི་བསམ་པའི་དོན་ཐམས་ཅད་ཡིད་བཞིན་དུ་འགྲུབ་པ་ལ་སོགས་པའི་
མཐུ་དང་ལྡན་པའི་ཕྱིར་ཡིད་བཞིན་གྱི་ནོར་བུ་རིན་པོ་ཆེ་དང་ཆོས་མཐུན་ཞིང་དེ་བཞིན་ཉིད་ནི་
གནས་སྐབས་ཐམས་ཅད་དུ་རང་བཞིན་གཞན་དུ་མི་འགྱུར་བའི་ཕྱིར་ན་ནམ་མཁའ་དང་ཆོས་
མཐུན་པ། རིགས་ནི་སེམས་ཅན་ཐམས་ཅད་ལ་ཁྱབ་པའི་སྙིང་རྗེས་བརླན་པ་དང་བཅས་པའི་
ངོ་བོའི་རང་བཞིན་ཡིན་པའི་ཕྱིར་ཆུའི་ཡོན་ཏན་དང་ཆོས་མཐུན་པ་ཉིད་དུ་རིག་པར་བྱ་སྟེ།
འདི་དག་ཐམས་ཅད་ཀྱང་སྤྱིའི་མཚན་ཉིད་ལས་བརྩམས་ནས་གཏན་དུ་དྲི་མ་མེད་ཅིང་རང་
བཞིན་གྱིས་ཡོངས་སུ་དག་པའི་ཕྱིར་ཡིད་བཞིན་གྱི་ནོར་བུ་དང་། ནམ་མཁའ་དང་ཆུ་རྣམས་
17
WWW.
,



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པ་གས་ཆེན་བཅོ་བརྒྱད་ལས། པོད་བཅུ་གཅིག་པ།
མ
།རང་བཞིན་གྱིས་དག་པའི་ཡོན་ཏན་དང་ཆོས་མཐུན་པ་ཉིད་དུ་རིག་པར་བྱའོ། །ཞེས་པའོ། །
རྒྱུའི་དོན་ལ་གཉིས། སྤང་བྱ་སྒྲིབ་པ་བཞི་སྤོང་ཚུལ་དང་། གཉེན་པོས་རྒྱལ་སྲས་སུ་
འགྱུར་ཚུལ་ལོ། །དེ་ལ་སྒྲིབ་པ་བཞི་སྤོང་ཚུལ་ནི། ཐེག་པ་ཆེན་པོའི་ཆོས་ལ་ཁོང་ཁྲོ་བ་དང་།
གང་ཟག་ལ་སོགས་པའི་བདག་ཏུ་བལྟ་བ་དང་། འཁོར་བའི་སྡུག་བསྔལ་གྱིས་འཇིགས་ནས་
རང་ཉིད་ཞི་བདེ་འདོད་པ་དང་། སེམས་ཅན་གྱི་དོན་སྒྲུབ་པ་ལྟོས་པ་མེད་པ་ཉིད་ནི་གོ་རིམ་
བཞིན་དུ་འདོད་ཆེན་པ་དང༌། མུ་སྟེགས་ཅན་དང་། ཉན་ཐོས་དང་རང་བྱུང་རང་སངས་རྒྱས་
རྣམས་ཀྱིས། དེ་བཞིན་གཤེགས་པའི་སྙིང་པོ་མངོན་སུམ་དུ་འགྱུར་བའི་གེགས་སྒྲིབ་པ་རྣམས་
བཞི་ཡིན་ལ། དེ་རྣམས་དག་པར་བྱེད་པའི་རྒྱུ་ནི་དམ་པའི་ཆོས་ལ་ལྷག་པར་མོས་པ་རྣམས་
དང་། ལ་སོགས་པའི་སྒྲས་ཤེས་རབ་ཀྱི་ཕ་རོལ་ཏུ་ཕྱིན་པ་དང་། ཏིང་ངེ་འཛིན་ཚད་མེད་པ་
དང་། སྙིང་རྗེ་ཆེན་པོ་སྟེ་ལམ་གྱི་ཆོས་ནི་རྣམ་པ་བཞི་པོ་ཉིད་རྟག་ཏུ་སྒོམ་པར་བྱེད་པའོ། །ཞེས་
པའི་དོན་ཏོ། །གཉེན་པོས་རྒྱལ་སྲས་སུ་འགྱུར་ཚུལ་ནི། དཔེར་ན་ས་བོན་དང་མ་དང་མངལ་
དང་མ་མ་སྟེ། ཆོས་བཞི་དང་ལྡན་པ་ལས་རྒྱལ་པོའི་སྲས་སུ་འགྱུར་བ་དང་འདྲ་བར། འདིར་
ཡང་ཐེག་པ་གསུམ་ལས་མཆོག་
རྣམས་ཀྱི་གཞིར་གྱུར་པ་ལས་ས་བོན་ལྟ་བུ་དང་། བདག་མེད་རྟོགས་པའི་ཤེས་རབ་ནི་སངས་
རྒྱས་ཀྱི་ཆོས་ཐམས་ཅད་བསྐྱེད་པར་བྱེད་པས་མ་ལྟ་བུ་དང་། ནམ་མཁའ་མཛོད་ལ་སོགས་པའི་
བསམ་གཏན་གྱི་བདེ་བ་ནི་མི་ཉམས་ཤིང་འཕེལ་བར་བྱེད་པས་མངལ་གྱི་གནས་ལྟ་བུ་དང་།
སྙིང་རྗེ་ཆེན་པོ་ནི་བསྐྱེད་བསྲིང་བར་བྱེད་པས་སྐྱོང་བའི་མ་མ་ལྟ་བུ་སྟེ། ཆོས་བཞི་དང་ལྡན་པ་
ཅན་གང་ཡིན་པ་དེ་དག་ནི་ཐུབ་པ་རྫོགས་པའི་སངས་རྒྱས་ཀྱི་ཐུགས་ལས་རྗེས་སུ་སྐྱེས་ཤིང་།
གདུང་འཚོབ་པར་བྱེད་པས་རྒྱལ་བའི་སྲས་བྱང་ཆུབ་དཔའ་ཡིན་ནོ། །ཞེས་པའོ། །
འབྲས་བུ་དང་བྱེད་ལས་འགྲུབ་པའི་དོན་ལ་གཉིས། འཐོབ་བྱ་འཐོབ་བྱེད་ཐུན་མོང་དུ་བསྟན་
པ་དང་། སོ་སོའི་ངོ་བོ་ཁྱད་པར་དུ་བཤད་པའོ། །དེ་ལ་ཐུན་མོང་དུ་བསྟན་པ་ནི། དེ་ལྟར་
གཉེན་པོ་བཞི་བསྒོམས་ནས་སྒྲིབ་པ་བཞི་སྦྱང་བ་ལས། དེ་བཞིན་གཤེགས་པའི་ཆོས་ཀྱི་སྐུ་
གཙང་བའི་ཕ་རོལ་ཏུ་ཕྱིན་པ་དང་། བདག་གི་ཕ་རོལ་ཏུ་ཕྱིན་པ་དང་། བདེ་བའི་ཕ་རོལ་ཏུ་
ཕྱིན་པ་དང་། རྟག་པ་ཉིད་ཀྱི་ཕ་རོལ་ཏུ་ཕྱིན་པ་སྟེ། དོན་དམ་པའི་ཡོན་ཏན་གྱི་ཕ་རོལ་ཏུ་ཕྱིན་
པ་བཞི་དང་ལྡན་པ་ཐོབ་པ་ནི་འབྲས་བུའི་དོན་ཡིན་ལ། འཁོར་བ་སྡུག་བསྔལ་བ་ལ་ཡིད་འབྱུང་་
པ་ཆེན་པོ་ལ་མོས་པ་ནི་ཡོན་ཏན་ཁྱད་པར་ཅན་
ན
ས་
18



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
བ་དང་། མྱ་ངན་འདས་པ་ཞི་བ་ལ་ཐོབ་པར་འདུན་པ་དང་། སྨོན་པའི་ལས་ཅན་ནི་ཁམས་
ཡོད་པའི་བྱེད་ལས་ཀྱི་དོན་ཡིན་ནོ། །ཞེས་པའོ། །
སོ་སོའི་ངོ་བོ་ལ་གཉིས། ཐོབ་བྱ་འབྲས་བུའི་དོན་དང་། ཐོབ་བྱེད་ལས་ཀྱི་དོན་ནོ། །
འབྲས་བུའི་དོན་ལ་གསུམ་སྟེ། སྤང་བྱ་ཕྱིན་ཅི་ལོག་སྤོང་ཚུལ། སྤངས་པས་འབྲས་བུ་བཞི་
འཐོབ་ཚུལ་ཐོབ་པ་མཐའ་གཉིས་ལས་གྲོལ་ཚུལ་ལོ། །དེ་ལ་སྤོང་ཚུལ་ནི། དེ་ཡང་མོས་པ་དང་།
ཤེས་རབ་དང་། བསམ་གཏན་དང་། སྙིང་རྗེ་སྟེ། ཆོས་ཀྱི་དབྱིངས་དག་པར་བྱེད་པའི་རྒྱུ་བཞི་
པོ་འདི་དག་གི་འབྲས་བུ་ནི་མདོར་བསྡུ་ན། གོ་རིམ་ཇི་ལྟ་བ་བཞིན་དུ་ཆོས་ཀྱི་སྐུ་ལ་མི་གཙང་བ་
དང་བདག་མེད་པ་དང་སྡུག་བསྔལ་བ་དང་མི་རྟག་པ་སྟེ་ཕྱིན་ཅི་ལོག་ཏུ་གྱུར་པ་རྣམ་པ་བཞི་ལས་
བཟློག་པའི་ཕྱིར། གཙང་བ་དང་། བདག་དང་། བདེ་བ་དང་། རྟག་པ་སྟེ། ཡོན་ཏན་གྱི་ཕ་
རོལ་ཏུ་ཕྱིན་པ་བཞི་དང་ལྡན་པའི་གཉེན་པོས་རབ་ཏུ་ཕྱེ་བ་ཉིད་ཐོབ་བོ། །ཞེས་པའོ། །འབྲས་
བུ་བཞི་ཐོབ་ཚུལ་ནི། འབྲས་བུ་མཐར་ཕྱིན་པ་དེ་བཞིན་གཤེགས་པའི་ཆོས་ཀྱི་སྐུ་དེ་ནི་སྤྱིའི་
མཚན་ཉིད་རང་བཞིན་གྱིས་གདོད་མ་ནས་ཡོངས་སུ་དག་པའི་ཕྱིར་དང་། ཁྱད་པར་གྱི་མཚན་
ཉིད་གློ་བུར་གྱི་དྲི་མ་བག་ཆགས་དང་བཅས་པ་མ་ལུས་པ་སྤུངས་པའི་ཕྱིར་གཙང་བའི་ཕ་རོལ་དུ་
ཕྱིན་པ་ཡིན་ལ། མུ་སྟེགས་ལ་སོགས་པས་བརྟགས་པའི་བདག་ཏུ་འཛིན་པའི་སྤྲོས་པ་དང་།
ཉན་ཐོས་ལ་སོགས་པས་བརྟགས་པའི་བདག་མེད་པར་འཛིན་པའི་སྤྲོས་པ་མཐའ་དག་ཉེ་བར་
ཞི་བས་ན། དམ་པའི་བདག་གི་ཕ་རོལ་དུ་ཕྱིན་པ་ཡིན་ཞིང་། སྡུག་བསྔལ་མ་ལུས་པ་འགགས་
པས་ཡིད་ཀྱི་རང་བཞིན་གྱི་ཕུང་པོ་དང་། ཀུན་འབྱུང་མཐའ་དག་སྤངས་པས་དེའི་རྒྱུ་མ་རིག་
བག་ཆགས་ཀྱི་སའི་ཉོན་མོངས་པ་དང་། ཟག་པ་མེད་པའི་ལས་ཐམས་ཅད་ཀྱང་ལོག་ཅིང་ཟད་
པའི་ཕྱིར་བདེ་བའི་ཕ་རོལ་ཏུ་ཕྱིན་པ་ཉིད་ཡིན་ནོ། །དེ་བཞིན་དུ་སྲིད་པ་འཁོར་བ་དང་ནི་ཞི་བ་
མྱ་ངན་ལས་འདས་པ་དག་མཐར་ཐུག་པའི་དོན་དུ་ན་རང་བཞིན་མཉམ་པ་ཉིད་དུ་རྟོགས་པའི་
ཕྱིར་དོན་གཉིས་རྒྱུན་མི་འཆད་ཅིང་རྟག་པའི་ཕ་རོལ་ཏུ་ཕྱིན་པ་ཡིན་ཏེ། དེ་ཡང་དོན་དམ་པའི་
དབྱིངས་ནི་རང་བཞིན་གྱིས་རྣམ་པར་དག་པའི་ཕྱིར། འཁོར་བ་མི་རྟག་པའི་སྐྱོན་དབྲི་བར་བྱ་
བ་ཅུང་ཟད་ཀྱང་མེད་པས་ཆད་པའི་མཐར་མ་ལྷུང་ཞིང་། གདོད་མ་ནས་ལྷུན་གྱིས་གྲུབ་པའི་
ཕྱིར། མྱ་ངན་ལས་འདས་པ་རྟག་པའི་ཡོན་ཏན་བསྣན་པར་བྱ་བ་ཅུང་ཟད་ཀྱང་མེད་པས་རྟག་
པའི་མཐར་མ་ལྷུང་བས། མཐའ་གཉིས་དང་བྲལ་བའི་མྱ་ངན་ལས་འདས་པ་ཉིད་དུ་གྲུབ་
19



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
པབོ། །ཞེས་པའོ། །
མཐའ་གཉིས་ལས་གྲོལ་ཚུལ་ནི། ཕུང་པོ་ལ་བདག་ཏུ་སྲེད་ཅིང་ཆགས་པ་བག་ལ་ཉལ་
དང་བཅས་པ་མ་ལུས་པ་བདག་མེད་རྟོགས་པའི་ཤེས་རབ་ཀྱིས་བཅད་དེ། སྤངས་པའི་ཕྱིར་
འདོད་ཆེན་པ་བཞིན་དུ་སྲིད་པའི་མཐར་ལྷུང་བ་མ་ཡིན་ལ། སྙིང་རྗེ་ཆེན་པོས་སེམས་ཅན་
ཐམས་ཅད་ལ་སྲེད་ཅིང་ཆགས་པས་དེ་དག་གི་དོན་སྒྲུབ་པའི་ཕྱིར་བརྩེ་ལྡན་བྱང་ཆུབ་སེམས་
དཔའ་རྣམས་ཉན་ཐོས་དང་རང་སངས་རྒྱས་བཞིན་དུ་སྡུག་བསྔལ་ཞི་བ་ཙམ་ཐོབ་པའི་མཐར་
ལྷུང་བ་ཡང་མིན་པ་དེ་ལྟར་ན། བདག་མེད་རྟོགས་པའི་ཤེས་རབ་ཀྱི་བློ་དང་། སེམས་ཅན་ལ་
དམིགས་པའི་བརྩེ་བ་སྙིང་རྗེ་ཆེན་པོ་སྟེ་བླ་ན་མེད་པའི་བྱང་ཆུབ་ཐོབ་པའི་ཐབས་ཁྱད་པར་ཅན་
གཉིས་པོ་དེ་དག་ལ་བརྟེན་ནས་གོམས་པར་བྱེད་པའི་རྒྱལ་སྲས་འཕགས་པ་རྣམས་ནི་སྲིད་པ་
འཁོར་བའམ་ཞི་བ་མྱ་ངན་ལས་འདས་པ་གང་རུང་གི་མཐའ་ལ་གནས་པར་མི་འགྱུར་ཞིང་མི་
གནས་པའི་མྱ་ངན་ལས་འདས་པ་མངོན་དུ་བྱེད་དོ། །ཞེས་པའོ། །ལས་ཀྱི་དོན་ལ། དབྱིངས་
མེད་ན་སྤོང་ལེན་མི་རྟོགས་པར་ཐལ་བ་དང་། རིགས་ཡོད་པས་སྐྱོན་ཡོན་རྟོགས་པའི་བྱེད་ལས་
སོ། །དེ་ལ་ཐལ་བ་ནི། གལ་ཏེ་སངས་རྒྱས་ཀྱི་ཁམས་སམ་དབྱིངས་རང་བཞིན་གྱིས་རྣམ་པར་
དག་པ་དེ་བཞིན་གཤེགས་པའི་སྙིང་པོ་མེད་ན་སེམས་ཅན་རྣམས་འཁོར་བ་སྡུག་བསྔལ་བའི་
ཉེས་དམིགས་མཐོང་བ་ལས་ཡིད་སྐྱོ་བར་ཡང་མི་འགྱུར་བར་ཐལ་ཞིང་མྱ་ངན་ལས་འདས་པ་ལ་
བདེ་བའི་ཕན་ཡོན་མཐོང་བ་ལས་དེ་ཐོབ་པ་ལ་ཕྱོགས་པའི་འདོད་པ་དང་། དེའི་ཐབས་ཚོལ་
བའི་དོན་དུ་གཉེར་བ་དང་། དེའི་དོན་ལ་སེམས་མངོན་པར་འདུ་བྱེད་པའི་སྨོན་པའང་ མེད་
པར་ཐལ་བར་འགྱུར་ཏེ་དེ་ལྟར་མ་ཡིན་ནོ། །ཞེས་པའོ། །བྱེད་ལས་ནི། སྲིད་པ་འཁོར་བ་དང་
ཞི་བ་མྱ་ངན་ལས་འདས་པ་དག་ལ་རིམ་པ་ཇི་ལྟ་བ་བཞིན་དུ་དེ་དང་དེའི་སྡུག་བསྔལ་བ་དང་།
བདེ་བའི་སྐྱོན་དང་ཡོན་ཏན་དག་མཐོང་ནས་སྲིད་པ་སྡུག་བསྔལ་གྱི་སྐྱོན་གྱིས་ཡིད་འབྱུང་བ་
དང་། མྱ་ངན་ལས་འདས་པའི་བདེ་བའི་ཡོན་ཏན་ལ་སྤྲོ་བ་འདི་དག་ནི་སངས་རྒྱས་ཀྱི་རིགས་
ཡོད་པ་ལས་འབྱུང་བ་ཡིན་ནོ། །རྒྱུ་མཚན་ནི། གང་གི་ཕྱིར་ཞེ་ན། བླང་དོར་གྱི་བློ་དེ་དག་རེ་
ཤིག་རྒྱས་འགྱུར་གྱི་རིགས་མེད་པའི་ལོག་སྲེད་ཅན་དག་ལ་ནི་ཇི་སྲིད་དུ། མཐུན་པར་གྱུར་པའི་
ཡུལ་ན་གནས་པ་དང་། །སྐྱེས་བུ་དམ་པ་ལ་ནི་བརྟེན་པ་དང་། །ཡང་དག་སྨོན་ལམ་སྔོན་ཡང་
དགེ་བ་བགྱིས། །འཁོར་ལོ་ཆེན་པོ་བཞི་ནི་ཁྱོད་ལ་མངའ། །ཞེས་པ་ལྟར་ཐེག་པ་གསུམ་ལས་མ
20



2༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
གང་ཡང་རུང་བའི་ཆོས་ལ་མོས་པ་མ་སྐྱེས་པ་དེ་སྲིད་དུ་སྲིད་ཞིའི་སྐྱོན་ཡོན་མཐོང་བ་འདི་མེད་
པའི་ཕྱིར་རོ། །ཞེས་པའོ། །
ཡོན་ཏན་གྱི་ཚོགས་དང་ལྡན་པའི་དོན་ལ། རྒྱུ་འབྲས་ཀྱི་ཡོན་ཏན་ཐུན་མོང་དུ་བསྟན་པ་
དང་། སོ་སོའི་ངོ་བོ་ཁྱད་པར་དུ་བཤད་པའོ། །དེ་ལ་ཐུན་མོང་དུ་བསྟན་པ་ནི། དཔེར་ན་རྒྱ་
མཚོ་ཆེན་པོ་སྣོད་རབ་ཏུ་ཡངས་པར་རིན་པོ་ཆེ་དང་ཆུ་དཔག་ཏུ་མེད་པ་འདུ་བ་བཞིན་དུ་ཆོས་ཀྱི་
དབྱིངས་ཀྱང་མོས་པའི་སྣོད་རབ་ཏུ་ཡངས་པར་ཤེས་རབ་དང་ཏིང་ངེ་འཛིན་དཔག་ཏུ་མེད་པའི་
ཡོན་ཏན་གྱི་རིན་ཆེན་དང་ཐུགས་རྗེའི་ཆུ་མི་ཟད་པའི་གནས་སུ་གྱུར་པའི་ཕྱིར་རྒྱུའི་ཡོན་ཏན་
དང་ལྡན་པའི་དོན་ཡིན་ལ། མངོན་པར་ཤེས་པ་དང་ཟག་པ་མེད་པའི་ཡེ་ཤེས་དང་། ཟག་པ་
མེད་པའི་སྤངས་པ་རྣམས་རྣམ་པར་དབྱེར་མེད་པའི་ཡོན་ཏན་དང་ལྡན་པའི་ངོ་བོ་ཉིད་ཡིན་
པའི་ཕྱིར་དཔེར་ན་མར་མེའི་སྣང་བ་དང་དྲོ་བ་དང་མདོག་རྣམས་རྣམ་པར་དབྱེར་མེད་
བཞིན་དུ་གནས་པ་ནི་ཆོས་ཀྱི་དབྱིངས་འབྲས་བུའི་ཡོན་ཏན་དང་ལྡན་པའི་དོན་ཏོ། །ཞེས་
པའོ། །
སོ་སོའི་ངོ་བོ་ལ། རྒྱུའི་ཡོན་ཏན་དང་ལྡན་པའི་དོན་དང་། འབྲས་བུའི་ཡོན་ཏན་དང་
ལྡན་པའི་དོན་ནོ། །དེ་ལ་རྒྱུའི་ཡོན་ཏན་ནི། ཆོས་སྐུ་རྣམ་པར་དག་པའི་རྒྱུ་དང། རྒྱལ་བའི་ཡེ་
ཤེས་ཐོབ་པའི་རྒྱུ་དང་། ཐུགས་རྗེ་ཆེན་པོ་འཇུག་པའི་རྒྱུའམ་ཁམས་ནི་མ་ལུས་པ་བསྡུས་ཤིང་
གནས་པའི་ཕྱིར་ན། སྣོད་ཡངས་པ་དང་རིན་ཆེན་དང་ཆུ་ཡོད་པ་སྟེ། ཆོས་མཐུན་པ་གསུམ་པོ་
ཡིས་ཆོས་ཀྱི་དབྱིངས་འདི་རྒྱུ་མཚོ་ཆེན་པོ་དང་ནི་མཚུངས་པར་བསྟན་ནོ། །ཞེས་པའོ། །
འབྲས་བུའི་ཡོན་ཏན་ནི། རང་བཞིན་གྱིས་དྲི་མ་མེད་པའི་གནས་དེ་བཞིན་གཤེགས་པའི་སྙིང་
པོ་ལ་ནི་མངོན་པར་ཤེས་པ་ལྔ་དང་། ཟག་པ་མེད་པའི་ཡེ་ཤེས་དང་དྲི་མ་མེད་པའི་དེ་བཞིན་
ཉིད་དང། གནས་མ་ལུས་པར་གྱུར་པའི་སྤངས་པ་རྣམས་རྣམ་པར་དབྱེར་མེད་པར་གནས་
པའི་ཕྱིར། དཔེར་ན་མར་མེ་ཡི་སྣང་བ་དང་དྲོ་བ་དང་མདོག་རྣམས་དབྱེར་མེད་པར་གནས་པ་
དང་ཆོས་མཚུངས་པ་ཅན་ཡིན་ནོ། །ཞེས་པའོ། །གང་ཟག་གི་དབྱེ་བས་འཇུག་པའི་དོན་ལ།
རྟེན་གསུམ་གྱི་འཇུག་པས་གསུངས་ཚུལ་དང་། དེ་རྣམས་ཀྱང་རིམ་གྱིས་དག་ཚུལ་ལོ། །
གསུམ་གྱིས་གསུངས་ཚུལ་ནི། སོ་སོ་སྐྱེ་བོའི་དེ་བཞིན་ཉིད་དང་། འཕགས་པའི་དེ་བཞིན་ཉིད་
དང་། རྫོགས་པའི་སངས་རྒྱས་ཀྱི་དེ་བཞིན་ཉིད་གསུམ་དུ་རབ་ཏུ་དབྱེ་བའི་འཇུག་པ་ལས་
21



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ་
!བརྩམས་ནས་དེ་ཁོ་ན་ཉིད་མངོན་སུམ་དུ་གཟིགས་པ་ཐམས་ཅད་མཁྱེན་པས་གདུལ་བྱར་གྱུར་
པའི་སེམས་ཅན་སྐལ་པ་དང་ལྡན་པ་རྣམས་ལ། རྒྱལ་བ་དེ་བཞིན་གཤེགས་པའི་སྙིང་པོ་ཆོས་ཀྱི་
ས་རང་བཞིན་གྱིས་རྣམ་པར་དག་པ་འདི་ཤིན་ཏུ་གསལ་བར་བསྟན་ནོ། །ཞེས་པའོ། །
རིམ་གྱིས་དག་ཚུལ་ནི། བྱིས་པ་སོ་སོའི་སྐྱེ་བོ་རྣམས་འདུ་ཤེས་དང་སེམས་དང་ལྟ་བ་ཕྱིན་ཅི་
ལོག་ཏུ་གྱུར་པ་ཡིན་ཅིང་། བདེན་པ་བཞིའི་ཆོས་ཉིད་དེ་བཞིན་ཉིད་མངོན་སུམ་དུ་མཐོང་བའི་
འཕགས་པ་རྣམས་ནི་དེ་དག་ལས་བཟློག་པ་སྟེ། འདུ་ཤེས་དང་སེམས་དང་ལྟ་བར་ཕྱིན་ཅི་མ་
ལོག་ཅིང་ཡང་དག་པ་མཐོང་བ་ཡིན་ལ། དེ་བཞིན་གཤེགས་པ་ནི་ཆོས་ཐམས་ཅད་ཇི་ལྟ་བ་
བཞིན་དུ་གཟིགས་པ་ཕྱིན་ཅི་མ་ལོག་ཅིང་སྒྲིབ་པ་གཉིས་བག་ཆགས་དང་བཅས་པ་བཅོམ་པས་
སྤྲོས་པ་མེད་པ་ཉིད་ཡིན་ཏེ། དེ་ལྟར་རྟེན་གྱི་གང་ཟག་གསུམ་དུ་རྣམ་པར་དབྱེ་བའི་སྒོ་ནས་
བརྟེན་པ་ཆོས་ཀྱི་དབྱིངས་དེ་བཞིན་ཉིད་ཀྱང་རྣམ་པ་གསུམ་དུ་འགྱུར་རོ། །ཞེས་པའོ། །འདི་
མན་ཆད་དོན་རྣམ་པ་བཞིས་ནི་འཇུག་པའི་དོན་ཉིད་ཚུལ་གཞན་གྱིས་འཆད་པ་སྟེ། གནས་
སྐབས་ཀྱི་མིང་ཙམ་གྱི་དོན་ལ། སྐབས་གསུམ་དུ་མིང་འདོགས་ཚུལ་དང་། མིང་གསུམ་གྱིས་
དོན་དྲུག་བསྡུས་ཚུལ་ལོ། །དེ་ལ་མིང་གསུམ་འདོགས་ཚུལ་ནི། དེ་བཞིན་གཤེགས་པའི་སྙིང་པོ་
དེ་གློ་བུར་གྱི་དྲི་མས་མ་དག་པ་དང། མ་དག་དག་པ་དང་ཤིན་ཏུ་རྣམ་དག་གི་གནས་སྐབས་
གསུམ་ལ་གོ་རིམ་ཇི་ལྟ་བ་བཞིན་དུ་སེམས་ཅན་དང་བྱང་ཆུབ་སེམས་དཔའ་དང་དེ་བཞིན་
གཤེགས་པ་ཞེས་བྱ་བའི་མིང་ཐ་དད་པ་གསུམ་གྱིས་བརྗོད་ཅིང་བསྟན་ཏོ། །ཞེས་པའོ། །
དོན་དྲུག་བསྡུས་ཚུལ་ནི། ངོ་བོ་ཉིད་ཀྱི་དོན་ལ་སོགས་པའི་སྒྲས་རྒྱུའི་དོན་དང་།
འབྲས་བུའི་དོན་དང་ལས་ཀྱི་དོན་དང་ལྡན་པའི་དོན་དང་འཇུག་པའི་དོན་ཏེ། དོན་འདི་དྲུག་
གིས་ནི་བསྡུས་ནས་གོང་དུ་རྒྱས་པར་བཤད་པའི་ཁམས་རང་བཞིན་གྱིས་རྣམ་པར་དག་པ་འདི་
ནི། མ་དག་པ་དང་། མ་དག་དག་པ་དང་། ཤིན་ཏུ་རྣམ་དག་གི་གནས་སྐབས་གསུམ་པོ་དག་
ཏུ་སེམས་ཅན་དང་བྱང་ཆུབ་སེམས་དཔའ་དང་། དེ་བཞིན་གཤེགས་པ་ཞེས་བྱ་བའི་མིང་
གསུམ་གྱིས་ནི་བཏགས་ནས་ཐ་དད་པ་ཙམ་དུ་བསྟན་པ་ཉིད་ཡིན་གྱི། དོན་གྱི་ངོ་བོ་ལ་ ཁྱད་
པར་ཅུང་ཟད་ཀྱང་ཡོད་པ་མ་ཡིན་ནོ། །ཞེས་པའོ། །ནམ་མཁའ་ལྟར་ཀུན་ཏུ་འགྲོ་བའི་དོན་
ལ། རྟོག་མེད་ཀྱིས་ཀུན་ལ་ཁྱབ་ཚུལ། སྤྱི་མཚན་ལ་དབྱེ་བ་མེད་ཚུལ་ལོ། །དེ་ལ་ཁྱབ་ཚུལ་ནི།
དཔེ་ཇི་ལྟར་ན་རྟོག་པ་མེད་ཅིང་སྒྲིབ་པ་མེད་པའི་བདག་ཉིད་ཅན་གྱི་ནམ་མཁའི་གཟུགས་ཅན་E
22



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
zཐམས་ཅད་ལ་དབྱེར་མེད་པར་ཀུན་དུ་རྗེས་སུ་སོང་ཞིང་ཁྱབ་པ་ལྟར། སེམས་ཀྱི་རང་བཞིན་
འོད་གསལ་གདོད་མ་ནས་དྲི་མ་མེད་པའི་ཆོས་ཀྱི་དབྱིངས་ཀྱང་དེ་བཞིན་དུ་གང་ཟག་གི་གནས་
སྐབས་ཐམས་ཅད་ལ་དབྱེར་མེད་ཅིང་ཀུན་དུ་འགྲོ་བར་ཁྱབ་པ་ཉིད་དོ། །ཞེས་པའོ། །དབྱེ་བ་
མེད་པའི་ཚུལ་ནི། ཆོས་ཀྱི་དབྱིངས་རང་བཞིན་གྱིས་རྣམ་པར་དག་པ་དེ་ནི་ཆོས་ཐམས་ཅད་ཀྱི་
སྤྱིའི་མཚན་ཉིད་དམ་ཆོས་ཉིད་ཡིན་པའི་ཕྱིར་ཉེས་པ་དང་བཅས་པའི་སོ་སོ་སྐྱེ་བོ་དང་ཡོན་ཏན་
དང་ལྡན་པའི་བྱང་ཆུབ་སེམས་དཔའ་དང་། ཡོན་ཏན་མཐར་ཐུག་པའི་དེ་བཞིན་གཤེགས་
པའི་གནས་སྐབས་ཐམས་ཅད་ལ་མཚུངས་པར་རྗེས་སུ་ཞུགས་ཤིང་ཁྱབ་པ་ཡིན་ཏེ། དཔེར་ན་
གཟུགས་ཀྱི་རྣམ་པ་དམན་པ་སའི་སྣོད་དང་། བར་མ་ཟངས་ཀྱི་སྣོད་དང་། མཆོག་གསེར་གྱི་
སྣོད་ཐམས་ཅད་ལ་ནམ་མཁའ་རྗེས་སུ་སོང་ཞིང་ཁྱབ་པ་བཞིན་ནོ། །ཞེས་པའོ། །དུས་རྟག་ཏུ་
འགྱུར་བ་མེད་པའི་དོན་ལ། འགྱུར་མེད་ཀྱི་གནས་སྐབས་བསྟན་པ། དེའི་ཚུལ་རྒྱས་པར་
བཤད་པའོ། །དེ་ལ་གནས་སྐབས་བསྟན་པ་ནི། ཆོས་ཀྱི་དབྱིངས་དེ་སྔར་ཉེས་པ་དང་བཅས་པ་
ལས། ཕྱིས་ཡོན་ཏན་དང་ལྡན་པར་འགྱུར་བའི་ཕྱིར་འགྱུར་བ་དང་བཅས་པ་ཡིན་ནམ་སྙམ་ན་
མ་ཡིན་ཏེ། སྔར་མ་དག་པའི་གནས་སྐབས་ན་ཉོན་མོངས་པ་ལ་སོགས་ཉེས་པ་རྣམས་སྤང་རུང་
གློ་བུར་བ་ཉིད་དང་ལྡན་པ་ཡིན་གྱིས། རང་བཞིན་དུ་གནས་པ་མ་ཡིན་པའི་ཕྱིར་དང་། ཕྱིས་
དག་པའི་གནས་སྐབས་ན་སྟོབས་ལ་སོགས་པའི་ཡོན་ཏན་མངོན་སུམ་དུ་གྱུར་པ་རྣམས་རང་
བཞིན་དུ་གདོད་མ་ཉིད་ནས་ལྡན་པ་ཡིན་གྱི་གློ་བུར་དུ་སྐྱེས་པ་མ་ཡིན་པའི་ཕྱིར་ན། ཇི་ལྟར་
སྔར་འཁོར་བའི་ཁམས་སུ་ཡོད་པ་ཇི་ལྟ་བ་བཞིན་ཕྱིས་མྱ་ངན་ལས་འདས་པ་ན་ཡང་དེ་བཞིན་དུ་
གནས་ཤིང་ནམ་ཡང་འགྱུར་བ་མེད་པ་ནི་ཆོས་ཀྱི་དབྱིངས་འདིའི་ཆོས་ཉིད་དམ་རང་བཞིན་ཉིད་
དོ། །ཞེས་པའོ། །
རྒྱས་པར་བཤད་པ་ལ་གསུམ་སྟེ། སྒྲིབ་པས་མ་དག་པའི་གནས་སྐབས་ནའང་འགྱུར་བ་
མེད་ཚུལ། མ་དག་དག་པའི་གནས་སྐབས་ནའང་འགྱུར་བ་མེད་ཚུལ། ཤིན་ཏུ་རྣམ་དག་གི་
གནས་སྐབས་ནའང་འགྱུར་བ་མེད་ཚུལ། དང་པོ་ནམ་མཁའ་ལ་འགྱུར་བ་མེད་ཚུལ་དང་། དེ་
རྣམས་ཀྱི་ཁྱད་པར་བཤད་པའོ། །འགྱུར་བ་མེད་ཚུལ་ལ་མདོར་བསྟན་པ། རྒྱས་པར་བཤད་པ།
དོན་བསྡུ་བ་ལ་གསུམ་ལས། མདོར་བསྟན་པ་ནི། དཔེ་ཇི་ལྟར་ན་འདུས་མ་བྱས་པའི་ནམ་
མཁའ་གཟུགས་ཅན་འདུས་བྱས་ཐམས་ཅད་ལ་ཁྱབ་པར་ཀུན་དུ་སོང་བ་ཡིན་ཡང་ཕྲ་བ་སྟེ་
23



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ང་གཟུགས་ཅན་རགས་པ་མ་ཡིན་པའི་ཕྱིར། གཟུགས་ཀྱི་ཉེས་པ་མི་རྟག་པ་ལ་སོགས་པ་ནམ་ཡང་
ཉེ་བར་གོས་པ་མེད་པ་དེ་བཞིན་དུ། སེམས་ཅན་ཐམས་ཅད་ལ་སེམས་ཀྱི་རང་བཞིན་དུ་ཁྱབ་
པར་གནས་པའི་འོད་གསལ་ཆོས་ཀྱི་དབྱིངས་དེ་བཞིན་གཤེགས་པའི་སྙིང་པོ་འདི་
བཞིན་གྱིས་རྣམ་པར་དག་པའི་ཕྱིར། སེམས་ཅན་གྱི་ཉེས་པ་ཉོན་མོངས་པ་ལ་སོགས་པས་ནམ་
ཡང་ཉེ་བར་གོས་པ་མེད་ཞེས་པའོ། །
རྒྱས་པར་བཤད་པ་ལ་ལྔ་སྟེ། ཆོས་ཅན་ལ་སྐྱེ་འཇིག་སྣང་ཚུལ། ཆོས་ཉིད་ལ་འཇིག་པ་
མེད་ཚུལ། དེ་དག་གི་གནས་ལུགས་བསྟན་པ། གློ་བུར་བས་འཁོར་བར་འགྱུར་ཚུལ། རང་
བཞིན་ལ་འགྱུར་བ་མེད་ཚུལ་ལོ། །དེ་ལ་སྐྱེ་འཇིག་སྣང་ཚུལ་ནི། དཔེ་ཇི་ལྟར་ན་ཕྱི་རོལ་སྣོད་ཀྱི་
འཇིག་རྟེན་འདི་རྣམ་པ་ཐམས་ཅད་དུ་ནམ་མཁའ་གོ་ཕྱེ་བ་ལ་ནི་བརྟེན་ནས། དང་པོར་སྐྱེ་ཞིང་
འཆགས་ལ། མཐར་འཇིག་ཅིང་འགག་ཀྱང་ནམ་མཁའ་ལ་སྐྱེ་འཇིག་མེད་པ་དེ་བཞིན་དུ་རྒྱུ་
།
དང་རྐྱེན་གྱིས་མངོན་པར་འདུས་མ་བྱས་པ་ཆོས་ཀྱི་དབྱིངས་དེ་བཞིན་གཤེགས་པའི་སྙིང་པོ་
འགྱུར་བ་མེད་པ་ལ་བརྟེན་ནས། ནང་སེམས་ཅན་གྱི་དབང་པོ་རྣམས་ནི་དང་པོ་སྐྱེ་ཞིང་འཕེལ་
ལ་མཐར་འཇིག་ཅིང་འགག་ཀྱང་ཆོས་ཉིད་ལ་སྐྱེ་འཇིག་ཡོད་པ་མ་ཡིན་ནོ། །ཞེས་པའོ། །ཆོས་
ཉིད་ལ་འཇིག་པ་མེད་ཚུལ་ནི། དཔེ་ཇི་ལྟར་ན་འདུས་བྱས་ཀྱི་དངོས་པོ་རྣམས་དུས་མཐའ་དང་
དམྱལ་བ་དང་རང་བཞིན་པའི་མེ་གསུམ་གྱིས་འཚིག་ཀྱང་འདུས་མ་བྱས་པའི་ནམ་མཁའ་མེ་
གསུམ་པོ་རྣམས་ཐམས་ཅད་ཀྱིས་སྔོན་ཆད་ནམ་ཡང་ཚིག་པ་མེད་པ་དེ་བཞིན་དུ་སེམས་ཅན་
རྣམས་འཆི་བ་ལ་སོགས་པའི་མེ་གསུམ་གྱིས་འཚིག་ཀྱང་སྙིང་པོ་ཆོས་ཀྱི་དབྱིངས་འདི་ནི་འཆི་བ་
དུས་མཐའི་མེ་དང་། ན་བ་དམྱལ་བའི་མེ་དང་། རྒ་བ་རང་བཞིན་པའི་མེ་དང་གསུམ་པོ་
རྣམས་ཀྱིས་ནམ་ཡང་མི་འཚིག་པ་ཉིད་དོ། །ཞེས་པའོ། །
དེ་དག་གི་གནས་ལུགས་བསྟན་པ་ལ། དཔེ་དང་། དོན་དང་། དེ་དག་སྦྱར་བའོ། །
དེ་ལ་དཔེ་ནི། འཇིག་རྟེན་གྱི་ཁམས་ཆགས་ན་སའི་དཀྱིལ་འཁོར་ཆེན་པོ་ནི་ཆུའི་
དཀྱིལ་འཁོར་ལ་བརྟེན་ཅིང་། ཆུ་ཡང་རླུང་གི་དཀྱིལ་འཁོར་ལ་བརྟེན་ལ་རླུང་ནི་ནམ་མཁའ་ལ་
བརྟེན་ནས་རབ་ཏུ་གནས་པ་ཉིད་ཡིན་ཡང་། ནམ་མཁའ་ནི་རྒྱུ་དང་རྐྱེན་ལ་ལྟོས་པ་མེད་པའི་
ཕྱིར། རླུང་གི་དཀྱིལ་འཁོར་དང་ཆུའི་ཕུང་པོ་དག་དང་སའི་ཁམས་ལ་སོགས་པ་འདུས་བྱས་ཀྱི་
དངོས་པོ་གང་ལ་ཡང་བརྟེན་ནས་རབ་ཏུ་གནས་པ་ནི་མ་ཡིན་ཞེས་པའོ། །དོན་ནི། དཔེ་དེ་ཤིང་གནས་པ
24



༄༅ །རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
བཞིན་དུ་ཕུང་པོ་ལྔ་དང་ཁམས་བཅོ་བརྒྱད་དང་དབང་པོ་དང་། ཡུལ་གྱི་སྐྱེ་མཆེད་བཅུ་གཉིས་
ཟག་པ་དང་བཅས་པས་བསྡུས་པའི་སྐྱེ་བའི་ཀུན་ནས་ཉོན་མོངས་པ་རྣམས་ནི། དེ་དག་བསྐྱེད་
པའི་རྒྱུ་ལས་དང་ཀུན་ནས་ཉོན་མོངས་པ་དག་ལ་གནས་ལས་དང་ཉོན་མོངས་པ་དང་མི་རྟག་པ་
ལ་རྟག་པར་འཛིན་པ་ལ་སོགས་པ་ཚུལ་བཞིན་མིན་པ་ཡིད་ལ་བྱེད་པའི་རྣམ་པར་རྟོག་པ་ལ་
བརྟེན་ནས་རྟག་ཏུ་གནས་ལ། ཚུལ་བཞིན་མ་ཡིན་པའི་ཡིད་ལ་བྱེད་པ་ནི་སེམས་ཀྱི་རང་བཞིན་
འོད་གསལ་བ་ཆོས་ཀྱི་དབྱིངས་རང་བཞིན་གྱིས་རྣམ་པར་དག་པ་ལ་བརྟེན་ནས་རབ་ཏུ་གནས་
མོད། འོན་ཀྱང་སེམས་ཀྱི་རང་བཞིན་འོད་གསལ་དོན་དམ་པའི་དེ་བཞིན་ཉིད་ནི་འདུས་མ་
བྱས་པ་ཉིད་ཀྱི་ཕྱིར། ཚུལ་བཞིན་མ་ཡིན་པ་ཡིད་ལ་བྱེད་པ་དང་ཉོན་མོངས་པ་ལས་དང་སྐྱེ་བའི་
ཀུན་ནས་ཉོན་མོངས་པ་གློ་བུར་བའི་ཆོས་རྣམས་ནི་ཐམས་ཅད་ལ་ནམ་ཡང་བརྟེན་ནས་གནས་
པ་མེད་པ་ཉིད་དོ། །ཞེས་པའོ། །དེ་དག་སྦྱར་བ་ནི། སའི་དཀྱིལ་འཁོར་ཆུ་ལ་བརྟེན་ནས་
ཆགས་པ་དང་འདྲ་བར་ཉེ་བར་ལེན་པ་དང་བཅས་པའི་ཕུང་པོ་ལྔ་དང་སྐྱེ་མཆེད་བཅུ་གཉིས་
དང་། ཁམས་བཅོ་བརྒྱད་པོ་རྣམས་ལས་དང་ཉོན་མོངས་པ་ལ་བརྟེན་ནས་འགྲུབ་པར་ཤེས་
པར་བྱ་ཞིང་ཆུའི་ཁམས་ཀྱིས་སའི་དཀྱིལ་འཁོར་འགྲུབ་པའི་རྐྱེན་བྱེད་པ་དང་འདྲ་བར་ལུས་ཅན་
རྣམས་ཀྱི་ལས་ཟག་པ་དང་བཅས་པ་དང་། ཉོན་མོངས་པ་རྣམས་ནི་ཕུང་པོ་དང་སྐྱེ་མཆེད་དང་
ཁམས་རྣམས་འགྲུབ་པར་བྱེད་པའི་རྐྱེན་དུ་ཤེས་པར་བྱ་སྟེ། ཚུལ་བཞིན་མ་ཡིན་པའི་ཡིད་ལ་
བྱེད་པ་ནི་ལས་དང་ཉོན་མོངས་པ་ཀུན་ནས་སློང་བའི་ཕྱིར་རླུང་གི་ཁམས་ཀྱིས་ཆུའི་དཀྱིལ་
འཁོར་གྱི་རྟེན་བྱེད་པ་དང་འདྲ་བར་བལྟ་ཞིང་རིག་པར་བྱའོ། །སེམས་ཀྱི་རང་བཞིན་དེ་བཞིན་
གཤེགས་པའི་སྙིང་པོ་ནི་ནམ་མཁའི་ཁམས་ཀྱིས་ཐམས་ཅད་ཀྱི་རྟེན་བྱེད་ཀྱང་གང་ལ་ཡང་མི་
གནས་པ་བཞིན་དུ་གློ་བུར་བ་རྣམས་ཀྱི་བརྟེན་བྱེད་ཀྱང་རང་གི་ངོ་བོ་དེ་ཉིད་གཞི་གང་ལ་ཡང་
བརྟེན་པ་ཅན་མ་ཡིན་ཞིང་གང་དུ་ཡང་གནས་པ་མེད་དོ། །ཞེས་པའོ། །གློ་བུར་བས་འཁོར་
བར་འགྱུར་ཚུལ་ནི། དཔེར་ན་རླུང་གི་དཀྱིལ་འཁོར་ནམ་མཁའ་ལ་གནས་པ་ལྟར་དངོས་པོའི་
གནས་ལུགས་དང་མི་མཐུན་པར་འཛིན་པ་ཚུལ་བཞིན་མ་ཡིན་པ་ཡིད་ལ་བྱེད་པའི་རྣམ་པར་
རྟོག་པ་ནི། སེམས་ཀྱི་རང་བཞིན་འོད་གསལ་བ་ཆོས་ཀྱི་དབྱིངས་ལ་སྒྲིབ་པའི་ཚུལ་གྱིས་རབ་ཏུ་
གནས་ས་ཏེ་རླུང་གིས་ཆུའི་རྟེན་བྱེད་པ་དང་འདྲ་བར་ཚུལ་བཞིན་མ་ཡིན་པའི་ཡིད་ལ་བྱེད་པ་
རྣམས་ཀྱིས་འཁོར་བར་སྐྱེ་བའི་རྒྱུ་ལས་ཟག་པ་དང་བཅས་པ་དང་། དེ་ལ་སོགས་པ་ཉོན་མོངས་
25



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ལ
ངཔ་འདོད་ཆགས་ལ་སོགས་རྣམས་ཀྱིས་གོ་སྐབས་རབ་ཏུ་ཕྱེ་ཞིང་འཕེལ་བར་བྱས་ལ། ཆུའི་ཕུང་
པོ་བསྲུབས་པ་ལས་ས་གཞི་ཆེན་པོ་འགྲུབ་པ་བཞིན་དུ་ལས་དང་ཉོན་མོངས་པའི་ཆུ་ལས་ནི་ཕུང་
པོ་དང་། སྐྱེ་མཆེད་དང་། ཁམས་ཟག་པ་དང་བཅས་པ་སྡུག་བསྔལ་གྱིས་བསྡུས་པའི་སྐྱེ་བ་
རྣམས་འབྱུང་ཞིང་། མདོར་ན་ནམ་མཁའ་འདུས་མ་བྱས་པའི་དབྱིངས་སུ་དུས་ཀྱི་དབང་གིས་
སྣོད་ཀྱི་འཇིག་རྟེན་ཏེ། སྔར་ཡོད་གསར་དུ་འཇིག་པ་དང་། སྔར་མེད་གསར་དུ་འཆགས་པར་
འགྱུར་བ་ལྟར། ཟག་པ་མེད་པའི་ཆོས་ཀྱི་དབྱིངས་སུའང་སེམས་ཅན་རྣམས་རྣམ་པར་རྟོག་པ་
དང་ཀུན་ནས་ཉོན་མོངས་པ་གསུམ་འཁོར་བའི་དབང་གིས་དང་པོར་སྐྱེ་བ་དང་། མཐར་
འཇིག་པར་འགྱུར་བ་ཡིན་ནོ། །ཞེས་པའོ། །རང་བཞིན་ལ་འགྱུར་བ་མེད་ཚུལ་ནི། སེམས་ཀྱི་
རང་བཞིན་འོད་གསལ་ཆོས་ཀྱི་དབྱིངས་གང་ཡིན་པ་དེ་ནི་ནམ་མཁའི་ཁམས་འདུས་མ་བྱས་པ་
ལྟར་ཉེར་ལེན་གྱི་རྒྱུ་ལ་ལྟོས་པ་མེད་ཅིང་། ལྷན་ཅིག་བྱེད་པའི་རྐྱེན་ལ་ལྟོས་པ་མེད་དེ། དེས་ན་
དེ་དག་ཚོགས་པ་ལའང་ལྟོས་པ་མེད་ཅིང་། དེའི་ཕྱིར་དང་པོ་སྐྱེ་བ་དང་མཐར་འཇིག་པ་དང་།
བར་དུ་གནས་པའང་ཡོད་པ་མ་ཡིན་པས་འདུས་བྱས་ཀྱི་ཆོས་གསུམ་གྱིས་ནམ་ཡང་འགྱུར་བ་
མེད་པ་ཉིད་དོ། །ཞེས་པའོ། །
དོན་བསྡུ་བ་ནི། སེམས་ཅན་ཐམས་ཅད་ཀྱི་སེམས་ཀྱི་རང་བཞིན་འོད་གསལ་དེ་བཞིན་
གཤེགས་པའི་སྙིང་པོ་གང་ཡིན་པ་དེ་ནི་ནམ་མཁའི་རང་བཞིན་སྤྲིན་དང་དུ་བ་ལ་སོགས་པས་མི་
འགྱུར་བ་བཞིན་དུ། སྒྲིབ་པ་དག་པ་དང་མ་དག་པ་ལ་སོགས་པས་ནམ་ཡང་འགྱུར་བ་མེད་པ་
ཉིད་དེ། ཡང་དག་པ་མིན་པར་འཛིན་པའི་རྟོག་པ་ཚུལ་བཞིན་མ་ཡིན་པ་ཡིད་ལ་བྱེད་པ་ལས་
བྱུང་བའི་འདོད་ཆགས་དང་ཞེ་སྡང་དང་གཏི་མུག་ལ་སོགས་པ་ཉོན་མོངས་པའི་ཀུན་ནས་ཉོན་
མོངས་པ་དང་། ལས་ཀྱི་ཀུན་ནས་ཉོན་མོངས་པ་དང་། སྐྱེ་བའི་ཀུན་ནས་ཉོན་མོངས་པ་
རྣམས་ཀྱིས་བསྡུས་པ་སྤང་རུང་གློ་བུར་གྱི་དྲི་མ་རྣམས་ཀྱིས་ཆོས་ཉིད་དེ་གཏན་དུ་ཀུན་ནས་ཉོན་
མོངས་པར་མི་འགྱུར་ཞིང་རང་བཞིན་གྱིས་ཡོངས་སུ་དག་པའི་ཕྱིར་རོ། །ཞེས་པའོ། །དེ་
རྣམས་ཀྱི་ཁྱད་པར་བཤད་པ་ལ། འགྱུར་མེད་སྐྱེ་འཇིག་གིས་དབེན་པའི་ཁྱད་པར་དང་།
འགྱུར་བ་མེ་གསུམ་དང་མཐུན་པའི་ཁྱད་པར་རོ། །དེ་ལ་སྐྱེ་འཇིག་གིས་དབེན་པ་ནི། ལས་
དང་ཉོན་མོངས་པ་ཆུའི་ཕུང་པོ་སོགས་དང་འདྲ་བའི་ཚོགས་རྣམས་ཀྱིས་སེམས་ཀྱི་རང་བཞིན་
འོད་གསལ་ཆོས་ཀྱི་དབྱིངས་འདི་ནི་སྔར་མེད་པ་གསར་དུ་མངོན་པར་བསྐྱེད་ཅིང་འགྲུབ་པ་ཡང་པ
.
.
W...
.
26



༄༅ །རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
མིན་ཏེ། འདུས་མ་བྱས་པ་ཉིད་ཀྱི་ཕྱིར་རོ། །དེ་བཞིན་དུ་ཆོས་ཉིད་འདི་འཆི་བ་དུས་མཐའི་མེ་
དང་། ན་བ་དམྱལ་བའི་མེ་དང་། རྒ་བའི་རང་བཞིན་གྱི་མེ་མི་ཟད་ཅིང་ཤིན་ཏུ་དྲག་པ་མཐའ་
ཡས་པས་ཀྱང་འཚིག་པའམ་འཇིག་པར་མི་འགྱུར་ཏེ། རང་བཞིན་གཞན་དུ་མི་འགྱུར་བ་ཉིད་
ཀྱི་ཕྱིར་རོ། །མེ་གསུམ་དང་མཐུན་པ་ནི། དུས་ཀྱི་མཐར་འཇིག་རྟེན་གྱི་ཁམས་འགག་པར་
བྱེད་པའི་མེ་དང་། སེམས་ཅན་དམྱལ་བ་རྣམས་བསྲེག་པར་བྱེད་པའི་མེ་དང་། རང་བཞིན་ཐ་
མལ་གྱི་བུད་ཤིང་ལ་བརྟེན་ནས་འབར་བའི་མེ་གསུམ་པོ་འདི་རྣམས་ནི་སྲོག་འགྱུར་བ་འཆི་བའི་
མེ་དང་། ཁམས་འགྱུར་བ་ན་བའི་མེ་དང་། ན་ཚོད་འགྱུར་བ་རྒ་བའི་མེ་གསུམ་པོ་རྣམས་གོ་
རིམ་ཇི་ལྟ་བ་བཞིན་དུ་སྦྱར་ནས་དེ་དག་དང་ཕན་ཚུན་ཆོས་མཐུན་ཅིང་འདྲ་བར་ཤེས་པར་
བྱའོ། །མ་དག་དག་པའི་གནས་སྐབས་ནའང་འགྱུར་བ་མེད་ཚུལ་ལ། སྐྱེ་སོགས་ཀྱིས་མི་འགྱུར་
བའི་དོན་དངོས་བསྟན་པ། ས་བཅུར་རྒྱལ་སྲས་ཀྱིས་ཡོན་ཏན་ངོས་བཟུང་བའོ། །
དོན་དངོས་བསྟན་པ་ལ། མི་འགྱུར་ཡང་འགྱུར་བར་སྣང་ཚུལ། དེའི་དོན་རྒྱས་པར་
བཤད་པའོ། །དང་པོ་སྣང་ཚུལ་ནི། བྱང་ཆུབ་སེམས་དཔའ་འཕགས་པ་རྣམས་ཕུང་པོ་གསར་
དུ་གྲུབ་པའི་སྐྱེ་བ་དང་། རྒྱུན་འགགས་པའི་འཆི་བ་དང་། སྡུག་བསྔལ་བསྐྱེད་པའི་ན་བ་དང་།
རྒྱུན་འགྱུར་བའི་རྒ་བ་རྣམས་ལས་གྲོལ་བ་དེ་བཞིན་གཤེགས་པའི་སྙིང་པོ་ཆོས་ཀྱི་དབྱིངས་འདི་
ཡི་རང་བཞིན་ནམ་གནས་ལུགས་ཇི་ལྟ་བ་བཞིན་དུ་དེ་ཁོ་ན་ཉིད་མངོན་སུམ་དུ་རྟོགས་ཏེ་
གནས་པའི་ཕྱིར་རོ། །ལས་དང་ཉོན་མོངས་པའི་དབང་གིས་སྐྱེ་བ་ལ་སོགས་པའི་ཕོངས་ཤིང་
སྡུག་བསྔལ་བ་དང་བྲལ་བ་རྣམ་པར་དག་ཅིང་འགྱུར་བ་མེད་པ་ཡང་ཡིན་ལ། དེ་ལྟ་ན་ཡང་ཆོས་
ཀྱི་དབྱིངས་ཇི་ལྟ་བ་བཞིན་དུ་རྟོགས་པ་དེའི་རྒྱུས་བློ་ལྡན་བྱང་ཆུབ་སེམས་དཔའ་རྣམས་དེ་ལྟར་
མ་རྟོགས་པའི་འགྲོ་བ་རྣམས་ལ་སྡུག་བསྔལ་མཐའ་དག་དང་བྲལ་བར་འདོད་པའི་སྙིང་རྗེ་ཆེན་
པོ་བསྐྱེད་དེ་གནས་པའི་ཕྱིར་རོ། །གཞན་དོན་དུ་སྨོན་ལམ་ལ་སོགས་པའི་དབང་གིས་བསམས་
བཞིན་དུ་སྲིད་པར་སྐྱེ་བ་དང་། རྟག་འཛིན་ལས་བཟློག་པའི་ཆེད་དུ་འཆི་བ་དང་། ན་བ་དང་
རྒ་བ་ལ་སོགས་པས་བརྟེན་ཅིང་འཁོར་བར་གནས་པས། གཞན་སྣང་ལ་མ་དག་ཅིང་འགྱུར་བ་
དང་བཅས་པར་ཡང་སྣང་བ་ཉིད་དོ། །ཞེས་པའོ། །
རྒྱས་བཤད་ལ། སྡུག་བསྔལ་གྱིས་འགྱུར་བ་མེད་ཚུལ། སྙིང་རྗེ་ལས་འགྱུར་བར་སྣང་
ཚུལ་ལོ། །དེ་ལ་འགྱུར་བ་མེད་ཚུལ་ནི། ཡིད་ཀྱི་རང་བཞིན་གྱི་ལུས་ཐོབ་པའི་བྱང་ཆུབ་ སེམས་
27



པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
དཔའ་འཕགས་པའི་ཚོགས་མ་ལུས་པས་རང་དབང་མེད་པར་འཆི་བའི་སྡུག་བསྔལ་དང་། ན་
བའི་སྡུག་བསྔལ་དང་རྒ་བའི་སྡུག་བསྔལ་རྣམས་རྩ་བ་ནས་སྤངས་པ་ཡིན་ཏེ། དེ་དག་གི་རྒྱུ་ནི་
ཚུལ་བཞིན་མ་ཡིན་པ་ཡིད་ལ་བྱེད་པ་དང་། ལས་དང་ཉོན་མོངས་པ་དང་དེའི་དབང་གིས་
འཁོར་བར་སྐྱེ་བ་ཡིན་ལ། བྱང་ཆུབ་སེམས་དཔའ་དེ་ལ་ནི་རྒྱུ་དེ་རྣམས་མེད་པའི་ཕྱིར་འབྲས་བུ་
སྡུག་བསྔལ་གྱིས་འགྱུར་བ་དེ་ཡང་མེད་དོ། །ཞེས་པའོ། །འགྱུར་བར་སྣང་ཚུལ་ནི། རྒྱལ་སྲས་
འཕགས་པ་རྣམས་ཆོས་ཀྱི་དབྱིངས་སྐྱེ་བ་མེད་ཅིང་འགྱུར་བ་མེད་པ་ཇི་ལྟ་བ་བཞིན་དུ་ཡང་དག་
པ་མངོན་སུམ་དུ་མཐོང་བའི་ཕྱིར། འཁོར་བར་རང་དབང་མེད་པར་སྐྱེ་བ་ལ་སོགས་པའི་སྡུག་
བསྔལ་རྣམས་ལས་འདས་ཤིང་རྣམ་པར་གྲོལ་བར་གྱུར་ཀྱང་། དེ་ལྟར་མ་རྟོགས་པའི་སེམས་
ཅན་ལ་སྙིང་རྗེ་ཆེན་པོའི་བདག་ཉིད་དུ་གྱུར་པ་ལས་ནི་བསམས་བཞིན་དུ་སྲིད་པར་སྐྱེ་བ་དང་།
འཆི་བ་དང་ན་བ་དང་རྒ་བ་ལ་སོགས་པ་རྣམ་པར་འགྱུར་བ་དུ་མའི་སྣང་བར་སྟོན་ཅིང་སྐལ་བ་
དང་མཐུན་པར་གདུལ་བྱ་ཡོངས་སུ་སྨིན་པར་མཛད་པ་ཡིན་ནོ། །ཞེས་པའོ། །ས་བཅུར་རྒྱལ་
སྲས་ཀྱི་ཡོན་ཏན་ངོས་བཟུང་བ་ལ་ལྔ་སྟེ། དང་པོ་སེམས་བསྐྱེད་སྐྱེས་པའི་ཡོན་ཏན། སྤྱོད་པ་
མཆོག་ལ་ཞུགས་པའི་ཡོན་ཏན། ཕྱིར་མི་ལྡོག་པ་ཐོབ་པའི་ཡོན་ཏན། སྐྱེ་བ་ཐ་མར་གྱུར་པའི་
ཡོན་ཏན། དོན་གཉིས་འགྲུབ་པའི་ཁྱད་པར་བསྟན་པའོ། །དེ་ལ་དང་པོ་སེམས་བསྐྱེད་སྐྱེས་
པའི་ཡོན་ཏན་བསྟན་པ་ནི། ས་དང་པོ་ལ་གནས་པའི་རྒྱལ་སྲས་བྱང་ཆུབ་སེམས་དཔའ་རྣམས་
སྐྱེ་བ་ལ་སོགས་པས་འགྱུར་བ་མེད་པའི་སེམས་ཀྱི་ཆོས་ཉིད་དབྱིངས་རང་བཞིན་གྱིས་རྣམ་པར་
དག་པ་འདི་མངོན་སུམ་དུ་གསར་དུ་རྟོགས་ནས་རང་ཉིད་སྐྱེ་རྒ་ན་འཆིའི་སྡུག་བསྔལ་མཚན་
ཉིད་པ་རྣམས་ལས་གྲོལ་ཡང་མ་རིག་པའི་ལིང་ཏོག་གིས་ཤེས་རབ་ཀྱི་མིག་ལྡོངས་པའི་སེམས་
ཅན་གཞན་རྣམས་ཀྱི་སྐྱེ་བ་དང་ལ་སོགས་པ་སྟེ་རྒ་བ་དང་ན་བ་དང་འཆི་བའི་ཚུལ་དག་ཏུ་ནི་
མཐོང་ཞིང་སྣང་བས་གདུལ་བྱ་རྣམས་ཡོངས་སུ་སྨིན་པར་བྱེད་པ་གང་ཡིན་པ་དེ་ངོ་མཚར་ཞིང་
རྨད་དུ་འབྱུང་བ་ཉིད་དེ། དེ་བཞིན་དུ་སྡིག་ཏོ་མི་དགེ་བའི་ཆོས་ལས་རིང་དུ་འཕགས་པའི་སྤྱོད་
ཡུལ་ཆོས་ཉིད་མངོན་སུམ་དུ་མཐོང་ཞིང་སྐྱེ་འཆི་ལས་གྲོལ་བའི་གོ་འཕང་ཐོབ་པ་གང་ཡིན་པ་དེ་
ཉིད་བྱིས་པ་སོ་སོའི་སྐྱེ་བོ་སྐྱེ་འཆི་ལས་མ་གྲོལ་བ་རྣམས་ཀྱི་སྤྱོད་ཡུལ་དུ་སྐྱེ་བ་ལ་སོགས་པའི་རྣམ་
འཕྲུལ་དུ་མ་སྟོན་ཅིང་གདུལ་བྱ་རྣམས་ཡོངས་སུ་སྨིན་པར་བྱེད་དེ། རྒྱུ་མཚན་དེ་ཉིད་ཀྱི་ཕྱིར་ན་
འགྲོ་བ་མ་ལུས་པའི་གཉེན་ནམ་རྩ་ལག་མཆོག་ཏུ་གྱུར་པ་བྱང་ཆུབ་སེམས་དཔའ་རྣམས་ཀྱིས་
28
..



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
མ
སབསྡུ་བའི་དངོས་པོས་གཞན་གྱི་དོན་སྒྲུབ་པའི་ཐབས་ལ་མཁས་པ་དང་། དེ་ཀུན་ནས་སློང་བའི་
སྙིང་རྗེ་ཆེན་པོ་ནི་མཆོག་ཏུ་གྱུར་པ་ཡིན་ནོ། །ཞེས་པའོ། །སྤྱོད་པ་མཆོག་ལ་ཞུགས་པའི་ཡོན་
ཏན་ནི། ས་གཉིས་པ་ནས་བདུན་པའི་བར་ལ་གནས་པའི་བྱང་ཆུབ་སེམས་དཔའ་དེ་ནི། ཤེས་
རབ་ཀྱི་སྟོབས་ཀྱིས་འཇིག་རྟེན་པའི་སྤྱོད་པ་ཐམས་ཅད་ལས་ཡང་དག་པར་འདས་ཀྱང་། སྙིང་
རྗེའི་དབང་གིས་འཇིག་རྟེན་པས་མི་གཡོས་པར་གདུལ་བྱ་འཇིག་རྟེན་པ་རྣམས་ཡོངས་སུ་སྨིན་
པའི་དོན་དུ་འཇིག་རྟེན་ན་སྐྱེ་བ་ལ་སོགས་པའི་ཚུལ་བཟུང་ནས་འཇིག་རྟེན་གྱི་ཉེས་པའི་དྲི་མས་
ཅུང་ཟད་ཀྱང་མ་གོས་པར་བྱང་ཆུབ་སེམས་དཔའི་སྤྱོད་པ་བརླབས་པོ་ཆེ་རྣམས་སྤྱོད་དེ་དཔེ་ཇི་
ལྟར་ན་མེ་ཏོག་པདྨ་རྣམས་ཆུའི་ནང་དུ་སྐྱེས་པ་ཡིན་ཀྱང་ཆུའི་སྐྱོན་ནམ་དྲི་མ་ལ་སོགས་པས་
གོས་པ་མེད་པ་དེ་བཞིན་དུ་རྒྱལ་སྲས་འཕགས་པ་འདི་ནི་གཞན་དོན་ལ་འཇིག་རྟེན་དུ་སྐྱེས་ཀྱང་
འཇིག་རྟེན་པའི་སྐྱོན་གྱི་ཆོས་ཉོན་མོངས་པ་ལ་སོགས་པ་རྣམས་ཀྱིས་ནམ་ཡང་མི་གོས་པ་ཉིད་
དོ། །ཞེས་པའོ། །ཕྱིར་མི་ལྡོག་པ་ཐོབ་པའི་ཡོན་ཏན་ནི། ས་བརྒྱད་པ་ལ་གནས་པའི་བྱང་
ཆུབ་སེམས་དཔའ་རྣམས་གཞན་གྱི་དོན་བྱ་བ་བསྒྲུབ་པ་ལ་དུས་རྟག་ཏུ་རང་གི་བློ་འབད་རྩོལ་
མེད་པར་དཔེར་ན་བུད་ཅིང་སྐམ་པོ་ལ་མེ་སྟོབས་ལྡན་རང་ཤུགས་ཀྱིས་འབར་བ་བཞིན་དུ་ནི་
འབར་བའི་ཚུལ་གྱིས་འཇུག་པ་དང་། དེར་མ་ཟད་དེ་དང་ཅིག་ཅར་དུ་སྤྲོས་པའི་མཚན་མ་ཉེ་
བར་ཞི་བའི་བསམ་གཏན་ཏིང་ངེ་འཛིན་གྱི་སྙོམས་འཇུག་ལ་དུས་རྟག་ཏུ་རྒྱུན་མི་འཆད་པར་
སྙོམས་པར་ཞུགས་པའང་ཡིན་ནོ། །ཞེས་པའོ། །
སྐྱེ་བ་ཐ་མ་པར་གྱུར་པའི་ཡོན་ཏན་ནི། ས་བཅུ་ལ་གནས་པའི་བྱང་ཆུབ་སེམས་དཔའ་
རྣམས་སྔོན་ས་དགུ་པ་མན་ཆད་ཀྱི་སྨོན་ལམ་ལ་སོགས་པའི་འཕེན་པའི་དབང་གིས་ལྷུན་གྱིས་
གྲུབ་པར་འཇུག་པ་དང་ནི། ཀུན་སློང་གི་རྣམ་པར་རྟོག་པ་ཐམས་ཅད་གནས་ཡོངས་སུ་གྱུར་
པའི་ཚུལ་གྱིས་སྤངས་ཏེ་བྲལ་བའི་ཕྱིར་ན། སྲིད་པ་ཐ་མ་པ་དེ་ནི་གདུལ་བྱ་ལུས་ཅན་རྣམས་
ཡོངས་སུ་སྨིན་པའི་དོན་དུ་འབད་པ་དང་རྩོལ་བ་བྱེད་དགོས་པ་ཡོད་པ་མ་ཡིན་ཞིང། དེ་ལྟར་
ན་ཡང་གསུང་གི་འཕྲིན་་་ལས་བསམ་པ་དང་མཐུན་པར་ཆོས་བསྟན་པ་དང་། སྐུ་ཡི་འཕྲིན་ལས་
སྐལ་བ་དང་མཐུན་པར་གཟུགས་ཀྱི་སྐུའི་སྤྲུལ་པ་རྣམ་པ་དུ་མ་སྟོན་པ་དག་དང་ནི། གཞན་དོན་
གྱི་སྤྱོད་པ་རླབས་པོ་ཆེ་དང། འཆག་པ་དང་བཞེངས་པ་ལ་སོགས་པའི་སྤྱོད་ལམ་སྣ་ཚོགས་པ་
རྣམས་ཀྱིས་ཀྱང་རུང་སྟེ། གདུལ་བྱ་གང་ཞིག་ཚུལ་ཇི་ལྟར་ཐབས་གང་གིས་འདུལ་བ་རྣམས་
29



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
རྒྱལ་སྲས་དེས་ནི་འཕྲིན་ལས་དེ་ཇི་ལྟར་འོས་པ་དེ་ལྟ་ཉིད་དུ་ཡང་དག་པར་རབ་ཏུ་ཤེས་སོ། །
འབད་པ་མེད་ཅིང་སྣ་ཚོགས་པར་འཇུག་པ་དེ་ལྟར་ན་ཡུལ་ནམ་མཁའི་མཐས་ཀླས་ཀྱི་འགྲོ་བ་
མཐའ་པོ་རྣམས་ལ་དུས་རྟག་ཏུ་ཚུལ་འབད་རྩོལ་མེད་པས་ལྷུན་གྱིས་གྲུབ་པར་ཐམས་ཅད་དུ་
དོན་ཡོད་ཅིང་ཐོགས་པ་མེད་པའི་སྒོ་ནས་བྱེད་པ་པོ་བློ་ལྡན་བྱང་ཆུབ་སེམས་དཔའ་དེ་ཡི་ནི།
ཆེད་དུ་བྱ་བ་གདུལ་བྱ་སེམས་ཅན་རྣམས་ཡོངས་སུ་སྨིན་པའི་ཆེད་དུ་རང་གི་ངོ་བོས་དེ་དག་གི་
དོན་སྒྲུབ་པའི་འཕྲིན་ལས་ནི་ཡང་དག་པར་ཏེ་ཕྱིན་ཅི་མ་ལོག་པར་འཇུག་པ་ཉིད་དོ། །ཞེས་
སོ། །
དོན་གཉིས་འགྲུབ་པའི་ཁྱད་པར་བསྟན་པ་ནི། ས་བཅུ་པ་ལ་གནས་པའི་བྱང་ཆུབ་
སེམས་དཔའ་འཕྲིན་ལས་འཇུག་པའི་ཚུལ་འདི་ནི་རྗེས་ཐོབ་ཏུ་གཞན་ཡོངས་སུ་སྨིན་པར་བྱེད་
པ་ལ་ལྟོས་ནས་སྤངས་རྟོགས་མཐར་ཕྱིན་པ་དེ་བཞིན་གཤེགས་པ་རྣམས་དང་ཡང་གདུལ་བྱར་
གྱུར་པའི་སེམས་ཅན་རྣམས་འཁོར་བ་སྡུག་བསྔལ་ཀྱི་རྒྱ་མཚོ་ལས་ཡང་དག་པར་སྒྲོལ་བ་ལ་
འཇིག་རྟེན་ན་ནི་ལྷུན་གྱིས་གྲུབ་ཅིང་རྒྱུན་མི་འཆད་པས་མཉམ་པ་ཉིད་ཡིན་ཏེ། མངོན་པར་
ཤེས་པ་དྲུག་དང་། དབང་བཅུ་ལ་སོགས་པའི་ཡོན་ཏན་གྱི་ཁྱད་པར་ཅན་རྣམས་འཐོབ་པའི་
ཕྱིར་རོ། །གཞན་དོན་ལ་སངས་རྒྱས་དང་མཚུངས་པ་དེ་ལྟ་མོད་ཀྱི་རང་དོན་སྤངས་རྟོགས་ཀྱི་
ཡོན་ཏན་ལ་ལྟོས་ནས་ཁྱད་པར་ཤིན་ཏུ་ཆེ་བ་ཡིན་ཏེ། དཔེར་ན་སའི་དཀྱིལ་འཁོར་ཆེན་པོ་དང་
རྡུལ་ཕྲན་གྱི་ཁྱད་པར་ཙམ་དང། རྒྱ་མཚོ་ཆེན་པོ་དང་བ་ལང་གི་རྨིག་རྗེས་ཀྱི་ཆུའི་ཁྱད་པར་
གང་ཡིན་པ་དེ་ཙམ་དུ་རྫོགས་པའི་སངས་རྒྱས་ཀྱི་མཐར་ཕྱིན་པའི་ཡོན་ཏན་དང་བྱང་ཆུབ་
སེམས་དཔའ་ས་བཅུ་པའི་ལམ་གྱི་ཡོན་ཏན་གྱི་ཁྱད་པར་ཡང་དེ་ཙམ་ཤིན་ཏུ་ཆེ་བ་ཉིད་དོ། །
ཞེས་པའོ། །དེ་ཡང་བྱང་ཆུབ་སེམས་དཔའ་རྣམས་ཀྱིས་ནི་མ་རིག་པའི་བག་ཆགས་ཀྱི་ས་ལ་
སོགས་པའི་སྒྲིབ་པ་ཤིན་ཏུ་ཕྲ་བ་རྣམས་མ་སྤངས་ཤིང་། དེ་བཞིན་གཤེགས་པས་ནི་དེ་དག་ཀྱང་
སྤངས་པས་ཆོས་ཀྱི་སྐུ་ཡོན་ཏན་གྱི་ཕ་རོལ་དུ་ཕྱིན་པ་བཞི་དང་ལྡན་པ་ཐོབ་པའི་ཕྱིར་རོ། །
ཤིན་ཏུ་རྣམ་དག་གི་གནས་སྐབས་ནའང་འགྱུར་བ་མེད་ཚུལ་ལ། འགྱུར་མེད་ཀྱི་རྒྱུ་
།
མཚན་མདོར་བསྟན་པ་དང་། དེའི་དོན་རྒྱས་པར་བཤད་པའོ། །དེ་ལ་མདོར་བསྟན་པ་ནི།
ཆོས་ཀྱི་དབྱིངས་ཤིན་ཏུ་རྣམ་པར་དག་པའི་གནས་སྐབས་དེ་བཞིན་གཤེགས་པའི་ཆོས་ཀྱི་སྐུ་དེ་
ནི། ལུས་གཞན་དོར་ནས་གཞན་དུ་འགྱུར་བ་མིན་པའི་བདག་ཉིད་རྟག་པའི་དོན་ཅན་ཡིན་ཏེ།འ
30
SMI



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ཕུང་པོ་ལྷག་མ་མེད་པར་མྱ་ངན་ལས་འདས་པའི་དབྱིངས་སུ་ཡང་མི་ཟད་པས་དོན་དམ་པའི་
ཡོན་ཏན་གྱི་ཆོས་ཚད་མེད་པ་རྣམས་དང་ལྡན་པའི་ཕྱིར་རོ། །དེ་བཞིན་དུ་འགྲོ་བ་ཐམས་ཅད་
ཀྱི་མི་བསླུ་བའི་སྐྱབས་གནས་མཆོག་ཏུ་གྱུར་པ་བསྟན་པའི་དོན་ཅན་ཡིན་ཏེ། ཕྱི་མའི་མཐའ་
མེད་པ་མུར་ཐུག་པ་འཁོར་བ་ཇི་སྲིད་པར་སྐྱོབ་པའི་ཡོན་ཏན་རྣམས་དང་ལྡན་པའི་ཕྱིར་རོ། །
དྲི་མ་མེད་པའི་ཆོས་དབྱིངས་དེ་ནི་དུས་རྟག་ཏུ་འཁོར་བ་དང་མྱ་ངན་ལས་འདས་པ་གཉིས་སུ་
མེད་པའི་རང་བཞིན་ཞི་བའི་དོན་ཅན་ཡིན་ཏེ། དེ་དག་གི་ཉེས་དམིགས་དང་ཕན་ཡོན་ལ་རྣམ་
པར་མི་རྟོག་པའི་ཡོན་ཏན་དང་ལྡན་པའི་ཕྱིར་རོ། །གཏན་དུ་འཇིག་པ་མེད་པའི་ཆོས་ཉིད་
གཡུང་དྲུང་གི་དོན་ཆེན་ཉིད་ཀྱང་ཡིན་ཏེ། ལས་དང་ཉོན་མོངས་པས་མངོན་པར་འདུས་མ་
བྱས་པའི་རང་བཞིན་གྱི་ཡོན་ཏན་དང་ལྡན་པའི་ཕྱིར་རོ། །ཞེས་པའོ། །
རྒྱས་པར་བཤད་པ་ལ་གསུམ་སྟེ། སྐྱེ་སོགས་དང་བྲལ་བའི་དོན། དོན་བསྡུས་ཏེ་
མཚམས་སྦྱར་བ། རྟག་སོགས་སུ་འཇོག་པའི་རྒྱུའོ། །སྐྱེ་སོགས་དང་བྲལ་བའི་དོན་ལ་གཉིས་
ཏེ། སོ་སོར་བསྟན་པ། སྦྱར་ཏེ་རྒྱས་པར་བཤད་པའོ། །དེ་ལ་སོ་སོར་བསྟན་པ་ནི། ཤིན་ཏུ་
རྣམ་པར་དག་ཅིང་རང་བཞིན་གྱིས་འོད་གསལ་བའི་སྙིང་པོ་འདི་ནི་དང་པོར་སྐྱེ་བ་མེད་ཅིང་
མཐར་འཆི་བ་མེད་ལ་བར་དུ་ན་བའི་གནོད་པ་མེད་པ་དང་འགྱུར་བ་དང་རྒ་བ་མེད་པ་ཉིད་ཡིན་
ཏེ་དེ་ནི་གོ་རིམ་ཇི་ལྟ་བ་བཞིན་དུ་རྟག་པའི་ཕྱིར་དང་བརྟན་པའི་ཕྱིར་དང་ཞི་བའི་ཕྱིར་དང་
གཡུང་དྲུང་ཡིན་པའི་ཕྱིར་ཞེས་པའོ། །སྦྱར་ཏེ་བཤད་པ་ནི། དེ་བཞིན་གཤེགས་པའི་ཁམས་དེ་
ནི་ཐོག་མར་ཡིད་ཀྱི་རང་བཞིན་གྱི་ལུས་ཀྱིས་ཀྱང་སྐྱེ་བ་མེད་པ་ཉིད་ཡིན་ཏེ། མི་འགྱུར་ཞིང་རྟག་
པའི་ཕྱིར། དེ་བཞིན་དུ་ཐ་མར་བསམ་གྱིས་མི་ཁྱབ་པར་ཡོངས་སུ་འགྱུར་བའི་འཆི་འཕོ་བ་ཡིས་
ཀྱང་དབྱིངས་དེ་ནི་མི་འཆི་བ་ཉིད་ཡིན་ཏེ། མི་བསླུ་ཞིང་བརྟན་པའི་ཕྱིར་བར་དུ་མ་རིག་པའི་
བག་ཆགས་ཀྱི་སྒྲིབ་པ་ཕྲ་མོའི་ནད་རྣམས་ཀྱིས་ཀྱང་གནོད་པ་མེད་པ་ཉིད་ཡིན་ཏེ། གཉིས་
འཛིན་ལ་སོགས་ཞི་བ་ཉིད་ཀྱི་ཕྱིར་རོ། །ཟག་པ་མེད་པའི་ལས་མངོན་པར་འདུ་བྱེད་པ་རྣམས་
ཀྱིས་ཀྱང་རྒ་བ་མེད་པ་ཉིད་ཡིན་ཏེ། མི་འཇིག་ཅིང་གཡུང་དྲུང་ཉིད་ཀྱི་ཕྱིར་ཞེས་པ་སྟེ། དེ་ལྟར་
ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་ལ་སོགས་པས་ཀྱང་འགྱུར་བ་མེད་ན། ཐ་མལ་པའི་སྐྱེ་བ་
ལ་སོགས་པས་མི་འགྱུར་བ་ལྟ་སྨོས་ཀྱང་ཅི་དགོས་ཞེས་པའོ། །དོན་བསྡུས་ཏེ་མཚམས་སྦྱར་བ་
ནི། རྟག་པ་ལ་སོགས་པའི་རྒྱུ་མཚན་གྱིས་སྐྱེ་བ་མེད་པ་ལ་སོགས་པ་སྒྲུབ་པ་དེ་ལ་གཞན་འགྱུར་སོ
31



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ
མིན་བདག་ཅེས་པ་ལ་སོགས་པའི་ཚིག་རྐང་རེ་རེས་མདོར་བསྟན་པའི་རྒྱས་བཤད། མི་ཟདེ་
ཅེས་པ་ལ་སོགས་པའི་ཚིག་རྐང་པ་གཉིས་དང་དེ་བཞིན་དུ་མཐའི་ཞེས་པ་ལ་སོགས་པའི་ཚིག་
རྐང་པ་གཉིས་དང་། རྣམ་པར་ཞེས་པ་ལ་སོགས་པའི་ཚིག་རྐང་པ་གཉིས་པ་དང། མ་བཅོས་
ཞེས་པ་ལ་སོགས་པའི་ཚིག་རྐང་པ་གཉིས་ཀྱི་གོ་རིམ་ཇི་ལྟ་བ་བཞིན་དུ་རྒྱུ་རྐྱེན་གྱིས་མངོན་པར་
འདུས་མ་བྱས་པ་ཟག་པ་མེད་པའི་ཆོས་ཀྱི་དབྱིངས་དེ་བཞིན་གཤེགས་པའི་སྙིང་པོ་ལ་ནི་རྟག་
པའི་དོན་དང་། ལ་སོགས་པ་སྟེ་བརྟན་པའི་དོན་དང་ཞི་བའི་དོན་དང་། གཡུང་དྲུང་གི་དོན་
རྣམས་མདོ་ཇི་ལྟ་བ་བཞིན་དུ་ཤེས་པར་བྱའོ། །ཞེས་པའོ། །རྟ་སོགས་སུ་འཇོག་པའི་རྒྱུ་མཚན་
ནི། དབྱིངས་རང་བཞིན་གྱིས་རྣམ་པར་དག་པ་མངོན་སུམ་དུ་གྱུར་པའི་ཆོས་སྐུ་དེ་ནི། ལྷག་མ་
མེད་པའི་མྱ་ངན་ལས་འདས་པའི་དབྱིངས་སུ་ཡང་མི་ཟད་པའི་ཡོན་ཏན་མཐའ་ཡས་པ་དང་
ལྡན་པའི་ཕྱིར་ནམ་ཡང་གཞན་དུ་འགྱུར་བ་མིན་པའི་བདག་ཉིད་རྟོག་པའི་དོན་དང་ལྡན་པ་
དང་། འཁོར་བའི་མཐའི་མུ་དང་མཚུངས་པར་རྒྱུན་མི་འཆད་ཅིང་རྗེས་སུ་འཛིན་པའི་ཕྱིར།
གཏན་དུ་མི་བསླུ་བའི་སྐྱབས་ཀྱི་བདག་ཉིད་བརྟན་པའི་དོན་དང་ལྡན་པ་དང་། མཐའ་གཉིས་
སུ་རྣམ་པར་མི་རྟོག་པའི་རང་བཞིན་ཡིན་པའི་ཕྱིར། སྲིད་ཞི་གཉིས་སུ་མེད་པའི་ཆོས་ཉིད་ཞི་
བའི་དོན་དང་། རྒྱུ་རྐྱེན་གྱིས་མ་བཅོས་ཤིང་འདུས་མ་བྱས་པའི་ཡོན་ཏན་དང་ལྡན་པ་ཉིད་ཀྱི་
ཕྱིར་ན། གཏན་དུ་འཇིག་པ་མེད་པའི་དོན་ནི་གཡུང་དྲུང་གི་དོན་དང་ལྡན་པ་ཉིད་དོ། །ཞེས་
པའོ། །ཡོན་ཏན་རྣམ་པར་དབྱེ་བ་མེད་པའི་དོན་ལ། མིང་དོན་གྱི་སྒོ་ནས་མདོར་བསྟན། དེ་
དག་གི་ངོ་བོ་རྒྱས་པར་བ.བཤད་པའོ། །དེ་ལ་མདོར་བསྟན་ནི། གང་གི་ཕྱིར་དེ་བཞིན་གཤེགས་
པའི་སྙིང་པོ་ཤིན་ཏུ་རྣམ་པར་དག་པའི་གནས་སྐབས་དེ་ཉིད་ནི་སངས་རྒྱས་ཐམས་ཅད་ཀྱི་ཆོས་
ཀྱི་སྐུ་ཡིན་ཞིང་། དེ་བཞིན་དུ་དེ་ནི་དེ་བཞིན་གཤེགས་པ་ཡང་ཡིན་ལ། དེ་ནི་འཕགས་པའི་
བདེན་པ་དང་། དོན་དམ་པའི་མྱ་ངན་ལས་འདས་པ་ཡང་ཡིན་པས་དེ་རྣམས་མིང་གི་རྣམ་
གྲངས་ཙམ་ཡིན་པ་དེའི་ཕྱིར། དཔེར་ན་ཉི་མའི་དཀྱིལ་འཁོར་དང་འོད་ཟེར་དག་དབྱེར་མེད་པ་
བཞིན་དུ། སྟོབས་བཅུ་ལ་སོགས་པའི་དོན་དམ་པའི་ཡོན་ཏན་རྣམས་རྣམ་པར་དབྱེར་མེད་
པས་ན་རྫོགས་པའི་སངས་རྒྱས་ཉིད་ལས་མ་གཏོགས་པའི་མྱ་ངན་ལས་འདས་པ་མཚན་ཉིད་པ་
གཞན་མེད་པ་ཉིད་དོ། །ཞེས་པའོ། །
རྒྱས་པར་བཤད་པ་གསུམ་སྟེ། མིང་གི་རྣམ་གྲངས་རྒྱས་པར་བཤད་པ། དོན་གྱི་ངོ་བོ་
32



༄༅ །]རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
བརྒྱས་པར་བཤད་པ། དེ་དག་དཔེ་ཡིས་ངེས་པར་བྱ་བའོ། །མིང་གི་རྣམ་གྲངས་ལ། དོན་
བཞིའི་དབང་གིས་མིང་བཞིར་གསུངས་ཚུལ། དེ་རྣམས་དོན་དང་སྦྱར་ཏེ་བཤད་པའོ། །དེ་ལ་
མིང་བཞིར་གསུངས་ཚུལ་ནི། མདོར་བསྡུས་ན་ཟག་པ་མེད་པའི་ཆོས་ཀྱི་དབྱིངས་དེ་བཞིན་
གཤེགས་པའི་སྙིང་པོ་ལ་ནི། སངས་རྒྱས་ཀྱི་ཆོས་དབྱེར་མེད་པ་ལ་སོགས་པ་འཆད་པར་འགྱུར་
བའི་དོན་གྱི་ཆ་ཐ་དད་པའི་རབ་ཏུ་དབྱེ་བ་རྣམ་པ་བཞིས་དེ་དང་མཐུན་པར་ཆོས་ཀྱི་སྐུ་ལ་སོགས་
པ་བཤད་མ་ཐག་པའི་མིང་གི་རྣམ་གྲངས་བཞིར་ནི་རིག་པར་བྱའོ། །ཞེས་པའོ། །དོན་དང་
སྦྱར་བ་ནི། དབྱིངས་རང་བཞིན་གྱིས་རྣམ་པར་དག་པ་དེ་ཉིད། སངས་རྒྱས་ཀྱི་ཆོས་སྟོབས་ལ་
སོགས་པ་དོན་དམ་པའི་ཡོན་ཏན་རྣམས་དང་རྣམ་པར་དབྱེར་མེད་པའི་དོན་དང་ལྡན་པའི་ཆ་
ནས་ཆོས་ཀྱི་སྐུ་ཞེས་པ་དང་། སངས་རྒྱས་དེའི་རིགས་ཐོག་མ་མེད་པ་ནས་གནས་པའི་ཆོས་
ཉིད་དེ་ཇི་ལྟ་བ་བཞིན་མངོན་སུམ་དུ་ཐོབ་པའི་དོན་དང་ལྡན་པའི་ཆ་ནས་དེ་བཞིན་གཤེགས་པ་
ཞེས་པ་དང་། སྙིང་པོ་དེ་ཉིད་ནམ་ཡང་བརྫུན་པ་མེད་ཅིང་རྟག་ཏུ་བསླུ་བ་མེད་པ་ལ་གཞན་དུ་
མི་འགྱུར་བའི་ཆོས་ཉིད་འཕགས་པའི་ཡེ་ཤེས་ཀྱི་སྤྱོད་ཡུལ་དུ་གྱུར་པའི་དོན་དང་ལྡན་པའི་ཆ་
ནས་འཕགས་པའི་བདེན་པ་ཞེས་པ་དང་། དབྱིངས་དེ་ཉིད་ཡེ་གདོད་མ་ནས་རང་བཞིན་གྱིས་
རྣམ་པར་དག་ཅིང་གློ་བུར་གྱི་དྲི་མ་མཐའ་དག་ཉེ་བར་ཞི་བ་ཉིད་ཀྱི་དོན་དང་ལྡན་པའི་ཆ་ནས་
མྱ་ངན་ལས་འདས་པ་ཉིད་དོ། །ཞེས་པའོ། །
དོན་གྱི་ངོ་བོ་རྒྱས་པར་བཤད་པ་ལ་གཉིས་ཏེ། གཉིས་མེད་ཀྱི་དོན་རྒྱས་པར་བཤད་པ་
དང་། མྱང་འདས་ཀྱི་དོན་རྒྱས་པར་བཤད་པའོ། །དེ་ལ་གཉིས་མེད་ཀྱི་དོན་ནི། ཤེས་བྱ་ཇི་ལྟ་
བ་དང་ཇི་སྙེད་པའི་ཆོས་ཐམས་ཅད་ཀྱི་རྣམ་པ་ཀུན་མངོན་སུམ་དུ་མཁྱེན་པས་མངོན་པར་
རྫོགས་པར་བྱང་ཆུབ་པ་ལ་ནི་སངས་རྒྱས་ཞེས་བྱ་བ་དང། གློ་བུར་དྲི་མ་སྒྲིབ་པ་གཉིས་བག་
ཆགས་དང་བཅས་པ་མ་ལུས་པ་སྤངས་པ་ལ་ནི་མྱ་ངན་ལས་འདས་པ་ཞེས་བྱ་སྟེ། དེ་ལྟར་ན་
རྟོགས་པ་མཐར་ཕྱིན་པ་ལ་བརྟགས་པ་རྫོགས་པའི་སངས་རྒྱས་དང་། སྤངས་པ་མཐར་ཕྱིན་པ་
ལ་བརྟགས་པའི་མི་གནས་པའི་མྱ་ངན་ལས་འདས་པ་དག་ནི་མིང་གི་ཐ་དད་པ་ཙམ་དུ་ཟད་ཀྱི།
དེ་བཞིན་གཤེགས་པའི་ཁམས་ཀྱི་དོན་གཅིག་ལ་ཡང་དག་པར་འདུ་བའི་ཕྱིར། འཕགས་པའི་
ཡེ་ཤེས་དམ་པའི་སྤྱོད་ཡུལ་གྱི་དོན་དུ་ཟག་པ་མེད་པའི་དབྱིངས་སུ་རྣམ་པར་དབྱེར་མེད་ཅིང་
བཅད་དུ་མེད་ལ་གཉིས་སུ་མེད་པ་ཉིད་དོ། །ཞེས་པའོ། །མ
ཏྟཾ
33



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
མྱང་འདས་ཀྱི་དོན་ནི། རྒྱ་ཆེ་ཞིང་རིགས་མཐའ་དག་མ་ཚང་བ་མེད་པས་རྣམ་པ་ཐམས་
ཅད་པའི་ཡོན་ཏན་དང་། གསལ་བ་མཐའ་ཡས་ཤིང་གཞལ་དུ་མེད་པས་ན་གྲངས་མེད་པའི་
ཡོན་ཏན་དང་ཟབ་ཅིང་དཔག་དཀའ་བས་ན་བསམ་དུ་མེད་པའི་ཡོན་ཏན་དང་། སྒྲིབ་པ་
གཉིས་བག་ཆགས་དང་བཅས་པ་རྣམ་པར་པས་ན་དྲི་མ་མེད་པའི་ཡོན་ཏན་རྣམས་དང་། ཟག་
པ་མེད་པའི་དབྱིངས་སུ་རྣམ་པར་དབྱེ་བ་མེད་པའི་མཚན་ཉིད་ཅན་གྱི་ཆོས་སྐུ་མངོན་སུམ་དུ་
གྱུར་པ་ལ་ནི་ཐར་པ་མྱ་ངན་ལས་འདས་པ་མཐར་ཕྱིན་པ་ཞེས་བྱ་སྟེ། ཐར་པ་མཚན་ཉིད་པ་
གང་ཡིན་པ་དེ་ནི་དེ་བཞིན་ཉིད་མངོན་སུམ་དུ་རྟོགས་པའི་ཆ་ནས་དེ་བཞིན་གཤེགས་པ་་ཉིད་
ཀྱང་ཡིན་ནོ། །ཞེས་པའོ། །དེ་དག་དཔེ་ཡིས་དེས་པར་བྱ་བ་ལ། རི་མོའི་དཔེས་ངེས་པར་བྱ་
བ་དང་། ཉི་མའི་དཔེས་ངེས་པར་བྱ་བའོ། །དེ་ལ་རི་མོའི་དཔེ་ནི། དཔེ་ཇི་ལྟར་ན་ལྷ་ལ་
སོགས་པའི་རི་མོ་འབྲི་བར་བྱེད་པའི་མཁན་པོ་མགོ་དང་ལག་ལ་སོགས་པའི་ཡན་ལག་གཞན་
དང་གཞན་གྱི་བྱེ་བྲག་རེ་རེ་ཁོ་ན་ལ་མཁས་པ་དག་ལས་རི་མོ་མཁན་གང་ཞིག་མགོ་བོ་ལྟ་བུའི་
ཡན་ལག་གང་རུང་གཅིག་ཤེས་པ་དེ་གཞན་དུ་སོང་ན་དེའི་སྐལ་བ་ངེས་པར་འཛིན་ཞིང་འབྲི་བ་
མེད་པར་འགྱུར་རོ། །ཞེས་སྤྱིར་བསྟན་ཏེ། དེ་ནས་རེ་ཤིག་ཅིག་ནས་རས་གཞི་འདི་ལ་རི་མོ་
མཁན་ཁྱེད་ཀུན་གྱིས་རྒྱལ་པོ་ངའི་གཟུགས་ནི་རྫོགས་པར་བྲིས་ཤིག་ཅེས་པའི་མངའ་བདག་རྒྱལ་
པོ་ཆེན་པོས་རི་མོ་མཁན་དེ་དག་ལ་བཀའ་ཡིས་བསྒོ་ཞིང་རས་གཞི་ནི་བྱིན་པར་གྱུར་པ་དང་།
དེ་ནས་བཀའ་ལུང་དེ་ནི་ཐོས་པར་གྱུར་ཏེ་རང་རང་གིས་གང་དང་གང་ཤེས་པའི་རི་མོ་དེ་དང་དེ་
འབྲི་བའི་ལས་ལ་རབ་ཏུ་སྦྱོར་རོ། །རི་མོ་དེ་ལ་མངོན་པར་སྦྱོར་ཞིང་འབྲི་བ་པོ་རྣམས་ལས་མགོ་
བོ་ལྟ་བུ་ཤེས་པ་གཅིག་ཅིག་གནས་དེ་ནས་ཡུལ་གཞན་དུ་སོང་བར་གྱུར་ན་མགོ་བོ་འབྲི་བ་པོ་དེ་
ནི་ཡུལ་གཞན་སོང་བས་ན་རི་མོ་མཁན་གཅིག་པུ་དེ་མ་ཚང་བའི་ཕྱིར་རྒྱལ་པོའི་གཟུགས་ཀྱི་རི་མོ་
དེ་མགོ་བོ་ལ་སོགས་པ་ཡན་ལག་ཐམས་ཅད་ཡོངས་སུ་རྫོགས་པར་མི་འགྱུར་བ་བཞིན་དུ་ཞེས་
གཙུག་ན་རིན་པོ་ཆེས་ཞུས་པའི་མདོ་ལས། དོན་འདི་མཚོན་པའི་དཔེར་བྱས་སོ། །ཡན་ལག་
དེ་རྣམས་ཐམས་ཅད་རྫོགས་པར་འབྲི་བར་བྱེད་པ་པོ་རི་མོ་མཁན་མང་པོས་ཉེ་བར་མཚོན་པའི་
དོན་གང་དག་ཡིན་པ་ནི་གང་ལ་ཡང་ཆགས་པ་མེད་པའི་སྦྱིན་པ་དང་། ཉེས་པའི་དྲི་མ་མེད་
པའི་ཚུལ་ཁྲིམས་དང་། ནམ་དུ་ཡང་འཁྲུག་པ་མེད་པའི་བཟོད་པ་དང་། ལ་སོགས་པའི་སྒྲས་
དགེ་བ་ལ་སྤྲོ་བའི་བརྩོན་འགྲུས་དང་། དམིགས་པ་ལ་རྩེ་གཅིག་པའི་བསམ་གཏན་དང། ཆོས་
34



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
༌ཚང་བ་རབ་ཏུ་རྣམ་པར་འབྱེད་པའི་ཤེས་རབ་སྟེ། ཐབས་ཀྱི་རྣམ་པ་ཀུན་གྱི་མཆོག་དང་ལྡན་པའི་སྟོང་
པ་ཉིད་ཆོས་ཀྱི་སྐུ་མངོན་སུམ་དུ་གྱུར་པ་ནི་ལེགས་པར་བྲིས་པའི་རྒྱལ་པོའི་གཟུགས་ཡོངས་སུ་
རྫོགས་པ་ལྟ་བུར་བརྗོད་དོ། །ཞེས་པའོ། །མདོར་ན་འབྲིང་པོ་གཅིག་མ་ཚང་ཡང་རི་མོ་ཡོངས་
སུ་རྫོགས་པར་མི་འགྱུར་ཞིང་། ཐམས་ཅད་ཚང་བ་ལས་རྫོགས་པར་འགྲུབ་པ་དེ་བཞིན་དུ་
ཐབས་ཀྱི་རྣམ་པ་གཅིག་མ་ཚང་ནའང་ཡོན་ཏན་ཡོངས་སུ་མི་རྫོགས་ཤིང་། ཐམས་ཅད་
ལས་ཡོན་ཏན་མ་ལུས་པ་ཡོངས་སུ་རྫོགས་པར་འགྲུབ་ལ། དེ་དག་དང་དབྱེར་མེད་པའི་ཐར་པ་
མྱ་ངན་ལས་འདས་པ་ནི་མཐར་ཕྱིན་པའི་འབྲས་བུར་ཐམས་ཅད་ལ་མཚུངས་པ་ཉིད་དེ། ཞེས་
བྱའོ། །ཉི་མའི་དཔེ་ལ། ཆོས་མཐུན་བཞིན་ཉི་མ་དང་མཚུངས་པར་བསྟན་པ་དང་། སངས་
རྒྱུས་ལས་གཞན་པའི་མྱང་འདས་མེད་ཚུལ་ལོ། །དེ་ལ་ཉི་མ་དང་མཚུངས་པ་ནི། ཡོན་ཏན་
རྣམ་པ་བཞི་དང་དབྱེར་མེད་པའི་ཤེས་རབ་གང་ཡིན་པ་དང་། ཡེ་ཤེས་གང་ཡིན་པ་དང་།
རྣམ་པར་གྲོལ་བ་གང་ཡིན་པ་རྣམས་ནི་གོ་རིམ་ཇི་ལྟ་བར་གསལ་བར་བྱེད་པ་དང་། འཕྲོ་བར་
བྱེད་པ་དང་། དག་པར་བྱེད་པའི་ཕྱིར་དང་གསུམ་ཀ་ཡང་ཐ་དད་པ་མེད་པའི་ཕྱིར་ན་འོད་
གསལ་བ་དང་། ཟེར་འཕྲོ་བ་དང་། ཉི་མའི་དཀྱིལ་འཁོར་དག་པ་དང་། དེ་གསུམ་ཐ་དད་
མེད་པ་རྣམས་དང་ཆོས་མཚུངས་སོ། །ཞེས་པའོ། །སངས་རྒྱས་ལས་གཞན་པའི་མྱང་འདས་
མེད་ཚུལ་ནི། ཐོག་མ་མེད་པ་ནས་ཉེ་བར་གནས་པའི་ཁམས་རང་བཞིན་གྱིས་རྣམ་པར་དག་པ་
དེ་བཞིན་གཤེགས་པའི་སྙིང་པོ་ལ་སྟོབས་ལ་སོགས་པ་དོན་དམ་པའི་ཡོན་ཏན་ཐམས་ཅད་
དབྱེར་མེད་ཅིང་དེ་མངོན་དུ་གྱུར་པ་ནི་ཐར་པ་མཐར་ཐུག་པ་ཡིན་པ་ངེས་ན་ཤེས་བྱ་ཐམས་ཅད་
ལ་ཆགས་པ་མེད་པའི་ཡེ་ཤེས་གཟིགས་པ་མངའ་བ་རྫོགས་པའི་སངས་རྒྱས་ཉིད་མ་ཐོབ་པར་
སྒྲིབ་པ་ཐམས་ཅད་ལས་རྣམ་པར་གྲོལ་བའི་མྱ་ངན་ལས་འདས་པ་མཐར་ཕྱིན་པ་མི་ཐོབ་སྟེ།
དཔེར་ན་འོད་གསལ་བ་དང་འོད་ཟེར་འཕྲོ་བཞིན་པ་སྤངས་ནས་ནི་ཉི་མའི་དཀྱིལ་འཁོར་རྣམ་
པར་དག་པ་ལྟ་བར་མི་ནུས་པ་བཞིན་ཞེས་པའོ། །བཤད་པའི་དོན་བསྡུས་ཏེ་མཚམས་སྦྱར་བ་
ནི། གོང་དུ་རྒྱས་པར་བསྟན་པའི་ཚུལ་དེ་ལྟར་ན་ཕྱི་མའི་མཐའི་མུ་དང་མཚུངས་པར་རྟག་པའི་
ཆོས་ཉིད་རྒྱལ་བ་དེ་བཞིན་གཤེགས་པའི་སྙིང་པོ་ཆོས་ཀྱི་དབྱིངས་དེ་ནི་གཏན་ལ་འབེབས་པའི་
ཚུལ་ལམ་རྣམ་པར་བཞག་པ་ནི་ངོ་བོའི་དོན་ནས་ཡོན་ཏན་དབྱེར་མེད་པའི་དོན་གྱི་བར་རྣམ་པ་
བཅུ་ཞེས་བྱ་བས་ལེགས་པར་བརྗོད་ཅིང་གསལ་བར་བྱས་སོ། །ཞེས་པ་ནི་བཤད་ཟིན་པ་རྣམས་
35



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ཀྱི་དོན་བསྡུ་བ་ཡིན་ལ། ཐོག་མ་མེད་པའི་དུས་ནས་ཉེ་བར་གནས་ཀྱང་མ་འབྲེལ་བའི་རང་
བཞིན་གློ་བུར་གྱི་དྲི་མ་ཉོན་མོངས་པའི་སྦུབས་བྱེ་བ་མཐའ་ཡས་པས་བསྟུམས་པའི་ནང་ན་
གནས་པ་ཐོག་མ་མེད་པ་ནས་ཉེ་བར་གནས་ཤིང་འབྲེལ་བའི་རང་བཞིན་དག་པའི་ཆོས་ཉིད་
སྙིང་པོ་དེ་རྣམ་པ་གསལ་བར་མཚོན་པར་བྱེད་པའི་དཔེ་དགུ་པོ་དེ་དག་གིས་ནི་དེ་བཞིན་
གཤེགས་པའི་སྙིང་པོའི་མདོ་ཇི་ལྟ་བ་བཞིན་དུ་ཤེས་པར་བྱའོ་ཞེས་པ་ནི། འཆད་པར་འགྱུར་བ་
རྣམས་ཀྱི་མཚམས་སྦྱར་བའོ། །མཚམས་སྦྱར་ལྟར་དཔེ་ཡིས་བསྟན་པ་ལ། དྲི་བཅས་ཀྱི་དེ་
བཞིན་ཉིད་ཐུན་མོང་གི་ཆོས་མཐུན་སྦྱར་བ་དང་། དྲི་མ་དང་སྙིང་པོ་གཉིས་སོ་སོའི་ཆོས་མཐུན་
སྦྱར་བའོ། །
ཐུན་མོང་གི་ཆོས་མཐུན་ལ། འགྲོ་བ་ལ་དབྱིངས་ཀྱིས་ཁྱབ་ཚུལ་མདོར་བསྟན་པ། དེའི་
དཔེ་དོན་རྒྱས་པར་བཤད་པ། བསྡུས་ཏེ་ཐོག་མ་མེད་ཚུལ་བསྟན་པའོ། །མདོར་བསྟན་པ་ནི།
སངས་རྒྱས་ཀྱི་སྐུ་མཚན་དང་དཔེ་བྱད་ཀྱིས་བརྒྱན་པ་མེ་ཏོག་པདྨ་མདོག་ངན་ཞིང་ཁ་ཟུམ་པ་
རྣམས་ཀྱི་ནང་ན་ཡོད་པ་ཇི་ལྟ་བ་བཞིན་དུ་གློ་བུར་གྱི་དྲི་མ་ཉོན་མོངས་པས་སྒྲིབས་པའི་སེམས་
ཅན་ལ་ཆོས་ཀྱི་དབྱིངས་རང་བཞིན་གྱིས་རྣམ་པར་དག་པ་དེ་བཞིན་གཤེགས་པའི་སྙིང་པོ་འདི་
གནས་ཤིང་། དེ་བཞིན་དུ་སྦྱར་ཏེ་སྦྲང་རྩི་རོ་བཅུད་ཕུན་སུམ་ཚོགས་པ་དང་ལྡན་པ་སྦྲང་མའི་
ཚོགས་དུ་མས་སྐོར་བའི་དབུས་ན་ཡོད་པ་དང་། གྲ་མ་དང་སྐྲུན་པའི་དབུས་ལ་སཱ་ལུ་ལ་སོགས་
པའི་འབྲུའི་སྙིང་པོ་མ་ཉམས་པ་ཡོད་པ་དང་། མི་གཙང་བའི་འདམ་རྫབ་ཆེན་པོའི་ནང་ན་
གསེར་སྦྲམ་བཟང་པོ་མི་འགྱུར་བ་ཡོད་པ་དང་། ས་མང་པོས་གཡོགས་པའི་འོག་ལ་རིན་པོ་ཆེའི་
གཏེར་ཆེན་པོ་མི་ཟད་པ་ཡོད་པ་དང་། ལྗོན་ཤིང་གི་མྱུ་གུ་ལ་སོགས་པ་རིམ་གྱིས་སྐྱེ་བའི་ནུས་པ་
འབྲས་ཆུང་ས་བོན་དང་ཤུན་པའི་ནང་ན་ཡོད་པ་དང་། གོས་ཧྲུལ་དྲི་མ་ཅན་གྱིས་བསྐུམས་པའི་
ནང་ན་རིན་པོ་ཆེ་ལས་གྲུབ་པའི་རྒྱལ་བའི་སྐུ་གཟུགས་ཡོད་པ་དང་ནི། དེ་བཞིན་དུ་བུད་མེད་
དོག་དང་ཆ་ལུགས་ལ་སོགས་པ་ངན་མའི་ལྟོ་བའམ་མངལ་ན་མིའི་བདག་པོ་འཁོར་ལོས་
བསྒྱུར་བའི་རྒྱལ་པོ་ཡོད་པ་དང༌། ལུགས་གཏོང་བའི་དུས་ཀྱི་ས་འདམ་ནག་པོའི་ནང་ལ་རིན་
ཆེན་གསེར་ལས་བྱས་པའི་གཟུགས་བརྙན་ཡོད་པ་ཇི་ལྟ་བར་གློ་བུར་གྱི་ཉོན་མོངས་པའི་དྲི་མས་
བསྒྲིབས་པའི་སེམས་ཅན་རྣམས་ལ་དེ་བཞིན་དུ་སངས་རྒྱས་ཀྱི་ཁམས་སམ་དབྱིངས་རང་བཞིན་
གྱིས་རྣམ་པར་དག་པ་དེ་བཞིན་གཤེགས་པའི་སྙིང་པོ་འདི་ངེས་པར་གནས་སོ། །ཞེས་པའོ། །མདོ
-
36



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
སྦྱར་ཏེ་བཤད་པ་ནི། རང་བཞིན་གྱིས་རྣམ་པར་དག་པ་ལ་སྒྲིབ་པར་བྱེད་པ་གློ་བུར་གྱི་དྲི་མ་
ཉོན་མོངས་པ་རྣམས་ནི་མེ་ཏོག་པདྨ་དང་སྲོག་ཆགས་སྦྲང་མ་གྲ་མ་ལ་སོགས་པའི་སྦྱིན་པ་དང་།
མི་གཙང་བའི་རྫོབ་དང་། སའི་ཕུང་པོ་དང་། འབྲས་ཤུན་དང་། གོས་རུལ་པོ་དང་། མགོན་
མེད་པ་ལ་སོགས་པའི་སྡུག་བསྔལ་འབར་བས་མངོན་པར་གདུང་བའི་བུད་མེད་ངན་མ་དང་།
ས་འདམ་ནག་པོའི་ཁམས་རྣམས་དང་མཚུངས་ལ། སངས་རྒྱས་ཀྱི་སྐུ་དང་སྦྲང་རྩི་དང་འབྲུའི་
སྙིང་པོ་དང་གསེར་སྦྲམ་དང་རིན་པོ་ཆེའི་གཏེར་དང་ནྱ་གྲོ་དྷ་ལ་སོགས་པའི་ལྗོན་ཤིང་དང་།
རིན་ཆེན་ལས་བྱས་པའི་སྐུ་གཟུགས་དང་། གླིང་བཞིའི་བདག་པོ་འཁོར་ལོས་བསྒྱུར་བའི་
མཆོག་དང་རིན་ཆེན་གསེར་གྱི་གཟུགས་བརྙན་རྣམས་དང་དྲི་མ་མེད་ཅིང་རྣམ་པར་དག་པའི་
ཁམས་མཆོག་ཏུ་གྱུར་པ་དེ་བཞིན་གཤེགས་པའི་སྙིང་པོ་མཚུངས་པ་ཉིད་དོ། །ཞེས་པའོ། །
དེའི་དཔེ་དོན་རྒྱས་པར་བཤད་པ་ལ་དགུ་སྟེ། པད་ངན་ལ་སངས་རྒྱས་དང་། སྦྲང་མ་ལ་སྦྲང་རྩི་
དང་། སྦྱིན་པ་ལ་སྙིང་པོ་དང་། མི་གཙང་བ་ལེ་གསེར་སྦྲུམ་དང་། ས་གཞི་ལ་གཏེར་ཆེན་དང་།
ཤུན་པ་ལ་མྱུ་གུ་དང་། གོས་ཧྲུལ་ལ་སྐུ་གཟུགས་དང་། བུད་མེད་ལ་རྒྱལ་པོ་དང་། ས་འདམ་ལ་
གསེར་གཟུགས་ལྟར་སེམས་ཅན་ལ་ཆོས་ དབྱིངས་ གནས་ཚུལ་ལོ། ། ཐམས་ཅད་ ལ་ཡང་
དབྱིངས་ཀྱི་དྲི་མ་སྦྱོང་ཚུལ་རྒྱས་པར་བཤད་པ་དང་། སླར་ཡང་ལེགས་པར་སྦྱར་ཏེ་གསལ་བར་
བྱ་བའོ། །
སྔ་མ་ལའང་མཚོན་པར་བྱེད་པའི་དཔེ་དང༌། མཚོན་པར་བྱ་བའི་དོན་ནོ། །དེ་ལ་པད་
ངན་ལ་སངས་རྒྱས་ལྟར་སེམས་ཅན་ལ་ཆོས་དབྱིངས་གནས་ཚུལ་གྱི་དཔེ་ནི། ཇི་ལྟར་ན་མདོག་
ངན་པ་ཅན་གྱི་པད་མའི་འདབ་མ་རྣམས་ཀྱིས་བཏུམས་པའི་ཁོང་ན་གནས་པ་མཚན་དང་དཔེ་
བྱད་གཟི་བརྗིད་སྟོང་ཕྲག་མང་པོ་དག་གིས་འབར་ཞིང་གསལ་བའི་དེ་བཞིན་གཤེགས་པའི་སྐུ་
ནི་དྲི་མ་མེད་པའི་ལྷའི་མིག་དང་ལྡན་པའི་མངོན་ཤེས་ཅན་གྱི་མིས་ལེགས་པར་མཐོང་ནས་
གཞན་དག་ལ་ཡང་བསྟན་པའི་ཆེད་དུ་ཆུ་སྐྱེས་ཀྱི་འདབ་མའི་སྦུབས་ནས་སངས་རྒྱས་ཀྱི་སྐུ་དེ་
འབྱིན་པར་བྱེད་པ་ལྟར་རོ། །ཞེས་པའོ། །དེས་མཚོན་པའི་དོན་ནི། དེ་བཞིན་དུ་བདེ་བར་
གཤེགས་པའི་ཆོས་ཀྱི་སྐུ་རང་བཞིན་གྱིས་རྣམ་པར་དག་པ་ཉིད་ཀྱང་ཐ་ན་མནར་མེད་པའི་
སེམས་ཅན་དམྱལ་བར་གནས་པ་རྣམས་ལའང་ཁྱབ་པའི་ཚུལ་དུ་སངས་རྒྱས་ཀྱི་ཡེ་ཤེས་ཀྱི་སྤྱན་
གྱིས་རང་གཞན་ཐམས་ཅད་ཀྱིས་ཆོས་ཉིད་དེ་བཞིན་གཤེགས་པའི་སྙིང་པོ་ཡོད་པར་གཟིགས་ཏེ་་
37



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ངཤིན་ཏུ་སྒྲིབ་པ་མེད་ཅིང་ཕྱི་མའི་མཐར་འཁོར་བ་ཇི་སྲིད་དུ་མཚུངས་པའི་མུར་གནས་ནས་
སེམས་ཅན་གྱི་དོན་མཛད་པར་བཞེད་པའི་སྙིང་རྗེ་ཆེན་པོའི་བདག་ཉིད་ཅན་རྣམས་གཞན་དག་
ལ་ཡང་ཆོས་ཀྱི་དབྱིངས་གསལ་བར་སྟོན་པའི་ཆེད་དུ་སྒྲིབ་པ་གློ་བུར་གྱི་དྲི་མ་རྣམས་ལས་ནི་
གདུལ་བྱར་གྱུར་པ་རྣམས་རིམ་གྱིས་གྲོལ་བར་བྱེད་པ་ཉིད་དོ། །ཞེས་པའོ། །སླར་ཡང་བཤད་
པ་ནི། ཇི་ལྟར་ན་ཁ་དོག་མི་སྡུག་པའི་མེ་ཏོག་པདྨ་རྣམས་ཁ་ཟུམ་པ་ལ་ཡོང་བའི་བདེ་བར་
གཤེགས་པའི་སྐུ་མཚན་དང་དཔེ་བྱད་ཀྱིས་བརྒྱན་པ་ནི་པདྨ་དེའི་ཁོང་ན་གནས་པར་ལྷའི་མིག་
གི་མངོན་པར་ཤེས་པ་དང་ལྡན་པ་དག་གིས་དེ་མཐོང་ནས་སྐུ་དེ་གསལ་བར་བྱ་བའི་ཆེད་དུ་སྒྲིབ་
བྱེད་འདབ་མའི་སྦུབས་རྣམས་ངེས་པར་གཅོད་ཅིང་སེལ་བར་བྱེད་པ་ལྟར་ཉོན་མོངས་པ་འདོད་
ཆགས་དང་ཞེ་སྡང་ལ་སོགས་པ་གློ་བུར་གྱི་དྲི་མའི་སྦུབས་མཐའ་ཡས་པ་རྣམས་ཀྱིས་བསྒྲིབས་
པའི་རྫོགས་པའི་ སངས་རྒྱས་ཀྱི་སྙིང་པོ་ཆོས་ཀྱི་དབྱིངས་འགྲོ་བ་མཐའ་དག་ལ་ཡོད་པར་
གཟིགས་ཏེ་དེ་མ་རྟོགས་པ་རྣམས་ལ་ཚད་མེད་པའི་ཐུགས་རྗེས་ཐུབ་པའི་དབང་པོ་ཡང་སྐུའི་
སྒྲིབ་བྱེད་པདྨའི་འདབ་མ་སེལ་བ་དེ་བཞིན་དུ་སེམས་ཅན་རྣམས་ཀྱི་སྒྲིབ་པ་གློ་བུར་གྱི་དྲི་མ་ཉོན་
མོངས་པ་དེ་ནི་ངེས་པར་འཇོམས་པའི་ཆེད་དུ་འཕྲིན་ལས་འཇུག་པར་མཛད་དོ། །ཞེས་
པའོ། །སྦྲང་མ་ལ་སྦྲང་རྩི་ལྟར་སེམས་ཅན་ལ་ཆོས་དབྱིངས་གནས་ཚུལ་ལའང་། དཔེ་ནི། ཇི་
ལྟར་ན་སྲོག་ཆགས་སྦྲང་མའི་ཚོགས་ཀྱིས་ཡོངས་སུ་བསྐོར་ཞིང་བསྲུང་བར་འགྱུར་བའི་སྦྲང་རྩི་རོ་
བཅུད་ཕུན་སུམ་ཚོགས་པ་དང་ལྡན་པ་ནི་སྐྱེས་བུ་སྦྲང་རྩི་བརྟག་པ་ལ་མཁས་པ་སྦྲང་རྩི་དེ་དོན་
དུ་གཉེར་བ་ཡིས། སྲུང་མས་གཡོགས་པའི་དབུས་ན་ཡོད་པར་མཐོང་ནས་དུ་བ་གཏོང་བ་ལ་
སོགས་པའི་ཐབས་རྣམ་པ་སྣ་ཚོགས་ཀྱིས་སྦྲང་རྩི་དེ་དང་སྲོག་ཆགས་སྲུང་མའི་ཚོགས་ཀུན་ནས་
རབ་ཏུ་བྲལ་བར་བྱས་ཏེ། སྦྲང་རྩི་ཐོབ་པར་བྱེད་པ་ལྟར། ཞེས་པའོ། །དེའི་དོན་ནི་དྲང་སྲོང་
ཆེན་པོ་རྫོགས་པའི་སངས་རྒྱས་ཀྱིས་ཤེས་བྱའི་རྣམ་པ་ཀུན་མངོན་སུམ་དུ་མཁྱེན་པ་སངས་རྒྱས་
ཀྱི་སྤྱན་གྱིས་དེ་བཞིན་གཤེགས་པའི་ཁམས་སོ་སོ་རང་གིས་རིག་པར་བྱ་བའི་ཡེ་ཤེས་སྦྲང་རྩི་དང་
འདྲ་བ་འདི་ཐམས་ཅད་ལ་ཁྱབ་པར་གཟིགས་ནས་དབྱིངས་དེའི་སྒྲིབ་པ་གློ་བུར་གྱི་དྲི་མ་སྦྲང་མ་
དང་འདྲ་བ་རྣམས་ས་བོན་དང་བཅས་པ་གཏན་ནས་རབ་ཏུ་སྤོང་བའི་ལམ་སྟོན་ཞིང་ཆོས་ཀྱི་སྐུ་
མངོན་སུམ་དུ་གྱུར་པར་མཛད་པ་ཡིན་ནོ། །ཞེས་པའོ། །སླར་ཡང་བཤད་པ་ནི། ཇི་ལྟར་ན་
སྦྲང་རྩི་ཕུན་སུམ་ཚོགས་པ་སྲོག་ཆགས་སྲུང་མ་བྱེ་བ་ཁྲག་ཁྲིག་སྟོང་ཕྲག་མང་པོས་བསྒྲིབས་པ་:
བ
38



༄༅།། རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ཞིག་སྦྲང་རྩི་དོན་དུ་གཉེར་བའི་མིས་མཐོང་ནས་ཕྱི་རོལ་གྱི་སྦྲང་མ་དེ་དག་ཐབས་སྣ་ཚོགས་ཀྱིས་
བསལ་ཏེ། རང་ཇི་ལྟར་འདོད་པ་བཞིན་དུ་སྨན་དང་ཟ་བ་ལ་སོགས་པ་སྦྲང་རྩིའི་བྱ་བ་བྱེད་པ་
དེ་བཞིན་དུ་ལུས་ཅན་རྣམས་ཀྱི་སེམས་ཀྱི་རང་བཞིན་ཟག་པ་མེད་པའི་ཡེ་ཤེས་དེ་བཞིན་
གཤེགས་པའི་སྙིང་པོ་ནི་སྦྲང་མའི་རྩི་དང་འདྲ་ལ། གློ་བུར་གྱི་དྲི་མ་ཉོན་མོངས་པ་སྦྲང་མ་དང་
འདྲ་བ་དེ་རྣམས་འཇོམས་ཤིང་ཆོས་ཀྱི་དབྱིངས་མངོན་སུམ་དུ་བྱེད་པའི་ཐབས་ལ་མཁས་པ་
རྒྱལ་བ་རྫོགས་པའི་སངས་རྒྱས་ནི་སྦྲང་རྩི་ལེན་པའི་སྐྱེས་བུ་ཇི་ལྟ་བ་བཞིན། ཞེས་པའོ། །
སྦྱིན་པ་ལ་སྙིང་པོ་ལྟར་སེམས་ཅན་ལ་ཆོས་དབྱིངས་གནས་ཚུལ་གྱི་དཔེ་ནི། ཇི་ལྟར་ན་ནི
ཕྱིའི་སྐྲུན་པ་དང་ལྡན་པའི་སཱ་ལུ་ལ་སོགས་པ་འབྲུའི་སྙིང་པོ་ནི་ཇི་སྲིད་དུ་སྐྲུན་པ་ལས་མ་གྲོལ་བ་
དེ་སྲིད་དུ་མི་རྣམས་ཀྱི་ནི་ཡོངས་སུ་ལོངས་སྤྱད་པར་བྱ་བའི་དངོས་པོ་བཟང་པོར་མི་འགྱུར་ཞིང་
སྦུན་པ་དང་བྲལ་ན་བཟའ་བ་ལ་སོགས་པའི་མཆོག་ཏུ་འགྱུར་བས་ན། ལོངས་སྤྱད་པར་བྱ་བ་
ཟས་དང་སྐོམ་ལ་སོགས་མགྲོན་དུ་གཉེར་བའི་མི་གང་ཡིན་པ་དེ་དག་གིས་ནི་ཕྱི་རོལ་སྦྱིན་པའི་
ནང་ནས་འབྲུའི་སྙིང་པོ་དེ་འབྱིན་པར་བྱེད་པ་ལྟར། ཞེས་པའོ། །དེའི་དོན་ནི། དེ་བཞིན་དུ་
སེམས་ཅན་རྣམས་ཀྱི་ཉོན་མོངས་ཀྱི་དྲི་མ་གློ་བུར་བ་རྣམས་དང་འདྲེས་པ་རྒྱལ་བ་རྫོགས་པའི་
སངས་རྒྱས་ཀྱི་སྙིང་པོ་རང་བཞིན་གྱིས་རྣམ་པར་དག་པའང་ཇི་སྲིད་དུ་སྒྲིབ་པ་ཉོན་མོངས་པའི་
དྲི་མ་དང་འདྲེས་པ་ལས་མ་གྲོ་བ་དེ་སྲིད་དུ། རྒྱལ་བ་དེ་བཞིན་གཤེགས་པའི་མཛད་པ་ཕྲིན་
ལས་མཐའ་ཡས་པ་རྣམས་འདོད་པ་དང་གཟུགས་དང་གཟུགས་མེད་པའི་སྲིད་པ་གསུམ་དུ་སྟོན་
པར་མི་བྱེད་ཅིང་སྒྲིབ་པ་དང་བྲལ་བ་ལས་ནི་སངས་རྒྱས་ཀྱི་ཕྲིན་ལས་ཀྱང་སྤྲོ་བ་ཉིད་དོ། །ཞེས་
པའོ། །
སླར་ཡང་བཤད་པ་ནི། ཇི་ལྟར་ན། འབྲུའི་གྲ་མ་དང་བཅས་པའི་འབྲས་ས་ལུ་དང་བྲ་
བོ་ནས་འབྲས་ལ་སོགས་པ་རྣམས་རང་རང་གི་སྦྱིན་པ་ལས་ནི་མ་བྱུང་ཞིང་ལོངས་སྤྱད་དུ་རུང་
བར་ལེགས་པར་མ་བསྒྲུབས་པའི་སྙིང་པོ་རྣམས་ནི་མི་རྣམས་ཀྱིས་ནི་ལོངས་སྤྱད་པར་བྱ་བའི་
བཟའ་བ་ལ་སོགས་པ་རོ་ཞིམ་པོ་དང་ལྡན་པའི་དངོས་པོར་མི་འགྱུར་བ་ལྟར། དེ་བཞིན་དུ་
སེམས་ཅན་རྣམས་ཀྱི་རང་བཞིན་དུ་ཁྱབ་པར་ཡོད་པ་ཆོས་ཐམས་ཅད་ཀྱི་དབང་ཕྱུག་དེ་བཞིན་
གཤེགས་པའི་སྙིང་པོ་ཉོན་མོངས་པའི་སྦྱིན་པ་དང་འདྲ་བ་ལས་མ་གྲོལ་ལུས་སམ་སྐུ་ཡང་ཉོན་
མོངས་པ་བཀྲེས་པ་དང་འདྲ་བའི་གདུང་བ་མཐའ་ཡས་པ་ཡིས་ཉེན་ཞིང་གདུངས་པའི་འགྲོ་བ་
39



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
རྣམས་ལ་དམ་པའི་ཆོས་ཀྱི་དགའ་བ་དང་བདེ་བའི་རོ་ཆེན་པོ་སྟེར་བར་འགྱུར་བ་མིན་ལ། ཉོན་
མོངས་པ་སྤངས་པ་ལས་ནི་ཆོས་རྒྱ་ཆེན་པོ་སྟོན་པ་ཉིད་དོ། །ཞེས་པའོ། །མི་གཙང་བ་ལ་གསེར་
སྦྲམ་ལྟར་སེམས་ཅན་ལ་ཆོས་དབྱིངས་གནས་ཚུལ་གྱི་དཔེ་ནི། ཇི་ལྟར་ན་ཕན་ཚུན་ལམི་སྲང་དུ་
རབ་ཏུ་རྒྱུ་ཞིང་འགྲོ་བའི་ཚེ་མིའི་སྐྱེས་བུ་འགའ་ཞིག་གིས་ནོར་གྱི་དངོས་པོ་གསེར་སྦྲམ་ཆེན་པོ་
ཞིག་ཡོད་ལ། བརྗེད་ངས་པ་ལ་སོགས་པའི་དབང་གིས་མི་གཙང་བའི་ལྗན་ལྗིན་རུལ་པ་མང་
པོས་གང་བའི་གནས་སུ་ལྷུང་ཞིང་སྟོར་བར་གྱུར་པ་ལས་རང་བཞིན་གཞན་དུ་མི་འགྱུར་བས་མི་
འཇིག་པའི་ཆོས་ཅན་གྱི་གསེར་བཟང་པོ་དེ་ནི་གནས་དེར་སྔ་མ་ཇི་ལྟ་བ་དེ་བཞིན་དུ། ལོ་བརྒྱ་
ཕྲག་མང་པོ་དག་ཏུ་གནས་པ་ན་རེ་ཤིག་ལྷའི་མིག་རྣམ་པར་དག་པ་དང་ལྡན་པའི་ལྷ་ཡིས་
གནས་དེར་ནི་གསེར་དེ་ཡོད་པ་མཐོང་ནས་ཕན་པའི་བསམ་པས་འགའ་ཞིག་ལ་མི་གཙང་བའི་
གནས་འདི་ན་ཡོད་པའི་གསེར་བཟང་པོ་རིན་ཆེན་གྱི་མཆོག་ཏུ་གྱུར་པ་འདི་ལོང་ལ་ཕྱི་རོལ་གྱི་
འདམ་རྫབ་རྣམས་རྣམ་པར་སྦྱངས་ཏེ་རིན་ཆེན་གྱིས་སྒྲུབ་པར་བྱ་བ་སྐུ་གཟུགས་དང་རྒྱུན་ལ་
སོགས་པ་རྣམས་ཇི་ལྟར་འདོད་པ་བཞིན་དུ་གྱིས་ཤིག་ཅེས་སྨྲ་བ་ལྟར། ཞེས་པའོ། །དེའི་དོན་
ནི། དེ་བཞིན་དུ་རྒྱལ་བའི་དབང་པོ་ཐུབ་པས་ཀྱང་མི་གཙང་བ་དང་འདྲ་བའི་གློ་བུར་གྱི་དྲི་མ་
ཉོན་མོངས་པ་རྣམས་སུ་བྱིང་བའི་སེམས་ཅན་རྣམས་ལ་ཡོད་པའི་ཡོན་ཏན་ཆོས་ཀྱི་དབྱིངས་དེ་
བཞིན་ཉིད་གསེར་བཟང་པོ་ལྟ་བུ་ནི་ཐམས་ཅད་ལ་ཁྱབ་པར་གཟིགས་ནས་ཉོན་མོངས་པ་
འདམ་རྫབ་དང་འདྲ་བ་དེ་རྣམས་དག་པར་བྱ་བའི་ཕྱིར་དུ་གདུལ་བྱར་གྱུར་པའི་སྐྱེ་དགུ་རྣམས་
ལ་དམ་པའི་ཆོས་ཆུའི་ཆར་པ་དང་འདྲ་བོ་རབ་ཏུ་འབེབས་ཤིང་སྟོན་པར་མཛད་དོ། །ཞེས་
པའོ། །
སླར་ཡང་བཤད་པ་ནི། ཇི་ལྟར་ན་མི་གཙང་བའི་ལྗན་ལྗིན་རུལ་པའི་ནང་དུ་ལྷུང་ཞིང་
སྟོར་བའི་གསེར་བཟང་པོ་ནི་དུས་ཕྱིས་ལྷ་ཡིས་མཐོང་བར་གྱུར་པས་མི་གཙང་བའི་འདམ་དེ་
ཀུན་ཏུ་དག་པར་བྱ་བའི་ཕྱིར་མཐོང་ནས་མཆོག་ཏུ་མཛེས་པའི་གསེར་དེ་མི་ལ་ནན་གྱིས་སྟོན་པ་
ལྟར། དེ་བཞིན་དུ་རྫོགས་པའི་སངས་རྒྱས་རྒྱལ་བས་ཀྱང་ཉོན་མོངས་པ་མི་གཙང་བའི་འདམ་
རྫབ་ཆེན་པོ་དང་འདྲ་བ་མང་པོར་ལྷུང་བར་གྱུར་པ་རྫོགས་པའི་སངས་རྒྱས་ཀྱི་སྙིང་པོ་དེ་བཞིན་
ཉིད་རིན་པོ་ཆེ་དང་འདྲ་བ་སེམས་ཅན་རྣམས་ལ་ཁྱབ་པར་གཟིགས་ནས་དབྱིངས་དེའི་གློ་བུར་
གྱི་དྲི་མ་ཉོན་མོངས་པ་རྣམས་དག་པར་བྱ་བའི་ཕྱིར་གདུལ་བྱར་གྱུར་པའི་ལུས་ཅན་རྣམས་ལ་
40



ཉྩ༔ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
སྐལ་བ་དང་འཚམ་པར་དམ་པའི་ཆོས་སྟོན་པར་མཛད་དོ། །ཞེས་པའོ། །ས་གཞི་ལ་གཏེར་
ཆེན་ལྟར་སེམས་ཅན་ལ་ཆོས་དབྱིངས་གནས་ཚུལ་གྱི་དཔེ་ནི། ཇི་ལྟར་ན་བཀྲེས་ཤིང་ཕོངས་
པས་ཉེན་པའི་མི་དབུལ་པོ་འགའ་ཞིག་གིས་རང་གི་ཁྱིམ་གྱི་ནང་ས་མང་པོས་ནོན་པའི་འོག་ན་ཅི་
འདོད་པའི་ལོངས་སྤྱོད་མི་ཟད་པ་དང་ལྡན་པའི་རིན་པོ་ཆེའི་གཏེར་ཆེན་པོ་ནི་ཡོད་པར་གྱུར་ལ།
དེ་ལྟ་ནའང་མི་དབུལ་པོ་དེས་གཏེར་ཆེན་པོ་དེ་རང་གི་ཁང་པ་ན་ཡོད་པར་མི་ཤེས་ཏེ། གཏེར་
དེ་ཡང་མི་དེ་ལ་ང་ས་འོག་འདིར་ཡོད་ཀྱིས་ཐོན་ལ་ཅི་དགའ་བར་སྤྱོད་ཅིག་ཅེས་མི་སྨྲ་བས་རིན་
པོ་ཆེའི་གཏེར་ཡོད་བཞིན་དུ་དབུལ་བའི་སྡུག་བསྔལ་མྱོང་བ་ལྟར། ཞེས་པའོ། །དེའི་དོན་ནི།
དེ་བཞིན་དུ་སེམས་ཅན་རྣམས་ཀྱི་ཡིད་ཀྱི་ནང་དུ་ཆུད་པར་འགྱུར་བའི་རིན་ཆེན་གྱི་གཏེར་ལྟ་བུ་
རང་བཞིན་གྱིས་རྣམ་པར་དག་ཅིང་དྲི་མ་མེད་པས་དོན་དམ་པའི་ཡོན་ཏན་གསར་དུ་བཞག་
པར་བྱ་བ་དང་སྐྱོན་སྔར་ཡོད་པ་སེལ་བར་བྱ་བ་མེད་པའི་ཆོས་ཉིད་རང་བཞིན་དུ་གནས་པའི་
རིགས་དེ་བཞིན་གཤེགས་པའི་སྙིང་པོ་ཉིད་ཀྱང་གློ་བུར་གྱི་དྲི་མས་བསྒྲིབས་པའི་ཕྱིར་རང་གི་
རང་བཞིན་དུ་ཡོད་པར་མ་རྟོགས་པས་ན། ཟག་པ་མེད་པའི་ཡོན་ཏན་གྱི་འབྱོར་པས་དབུལ་བ་
སྲིད་པའི་སྡུག་བསྔལ་ནི་རྣམ་པ་མང་པོ་མཐའ་ཡས་པ་རྣམས་སུ་དུས་རྒྱུན་མི་འཆད་པ་ཉིད་དུ་སྐྱེ་
དགུ་མང་པོ་འདིས་ཉམས་སུ་མྱོང་ངོ། །ཞེས་པའོ། །
སླར་ཡང་བཤད་པ་ནི། ཇི་ལྟར་ན་མི་དབུལ་པོའི་ཁྱིམ་གྱི་ནང་སའི་འོག་ཏུ་ནི་རིན་ཆེན་
ཟད་མི་ཤེས་པའི་གཏེར་ཆེན་པོ་ཆུད་པར་གྱུར་པ་ལས་མི་དབུལ་པོ་དེ་ལ་ནི་རིན་ཆེན་གྱི་གཏེར་
གྱིས་ཀྱང་བདག་འདི་ན་ཡོད་ཅེས་བརྗོད་པར་མི་བྱེད་ཅིང་གཏེར་དེ་ནི་རང་གི་ཁྱིམ་ན་ཡོད་པར་
མི་དེ་ཡིས་ཀྱང་ཤེས་པ་མིན་པས་དབུལ་བའི་སྡུག་བསྔལ་ལས་མ་ཐར་བ་ལྟར། དེ་བཞིན་དུ་ཟག་
པ་མེད་པའི་ཡོན་ཏན་མཐའ་ཡས་པ་དང་ལྡན་པའི་ཆོས་ཀྱི་དབྱིངས་ཀྱི་གཏེར་རང་གི་ཡིད་ཀྱི་
ཁྱིམ་ན་གནས་ཀྱང་། དེ་ལྟར་མ་ཤེས་པའི་སེམས་ཅན་རྣམས་ནི་གཏེར་ཡོད་ཀྱང་མ་རྙེད་པའི་
དབུལ་པོ་ལྟ་བུ་སྟེ་སྐྱེས་བུ་མཁས་པ་འགའ་ཞིག་གིས་གཏེར་འདོན་པའི་ཐབས་སློབ་པ་དང་འདྲ་
བར་གདུལ་བྱར་གྱུར་པའི་སེམས་ཅན་དེ་དག་རྣམས་ཀྱིས་ཆོས་ཀྱི་དབྱིངས་ཀྱི་གཏེར་དེ་གློ་བུར་
གྱི་དྲི་མའི་ས་འོག་ནས་བཏོན་ནས་དག་པ་གཉིས་ལྡན་གྱི་ཆོས་སྐུ་མངོན་སུམ་དུ་ཐོབ་པར་བྱ་
བའི་ཕྱིར་འཇིག་རྟེན་གྱི་ཁམས་མཐའ་ཡས་པ་དག་ཏུ་ནི་དྲང་སྲོང་ཆེན་པོ་རྫོགས་པའི་སངས་
རྒྱས་ཡང་དག་པར་བལྟམས་ནས་དམ་པའི་ཆོས་སྟོན་པར་མཛད་དོ། །ཞེས་པའོ། །ཤུན་པ་ལ་
41



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
མྱུ་གུ་ལྟར་སེམས་ཅན་ལ་ཆོས་དབྱིངས་གནས་ཚུལ་གྱི་དཔེ་ནི། ཇི་ལྟར་ན། ཨ་མྲ་དང་ཏཱ་ལ་ལ་
སོགས་པའི་ཤིང་གི་འབྲས་ཐུན་རྣམས་ཀྱི་ནང་ལ་ཡོད་པའི་ས་བོན་གྱི་མྱུ་གུ་རྐྱེན་དང་ཕྲད་ན་མྱུ་
གུ་འབྱུང་ལ་གེགས་ཀྱིས་འཇིག་པ་མེད་པའི་ཆོས་ཅན་རྣམས་ཀྱིས་ས་གཤིན་པོ་རྨོས་ལེགས་པ་
དང་ཆུ་དུས་སུ་ཐོངས་པ་དང་ལུད་མང་བ་ལ་སོགས་པ་མཐུན་པའི་རྐྱེན་རྣམས་དང་ལྡན་པ་ལས་
ལྗོན་ཤིང་གི་རྒྱལ་པོ། ཕུན་སུམ་ཚོགས་པའི་དངོས་པོ་དང་ལྡན་པའི་དངོས་པོར་རིམ་གྱིས་
འགྲུབ་པ་ལྟར། ཞེས་པའོ། །དེའི་དོན་ནི། སེམས་ཅན་རྣམས་ཀྱི་མ་རིག་པ་ལ་སོགས་པའི་
ཉོན་མོངས་པ་གློ་བུར་གྱི་དྲི་མ་འབྲིས་ཤུན་གྱི་ལྤགས་པའི་སྦུབས་དང་འདྲ་བའི་ནང་དུ་ཆུད་པའི་
ཆོས་ཀྱི་དབྱིངས་སམ་ཁམས་དགེ་བ་དེ་བཞིན་གཤེགས་པའི་སྙིང་པོ་ཡང་རྐྱེན་ཚང་བ་ལས་ལྗོན་
ཤིང་རིམ་གྱིས་གྲུབ་པ་དེ་བཞིན་དུ། བསོད་ནམས་དང་ཡེ་ཤེས་ཀྱི་ཚོགས་གཉིས་འགྲུབ་པའི་
དགེ་བ་དེ་དང་དེ་ལ་དེ་བརྟེན་ནས་ས་དང་ལམ་རྣམས་རིམ་གྱིས་བགྲོད་དེ་ཐུབ་པའི་རྒྱལ་པོ་
རྫོགས་པའི་སངས་རྒྱས་ཀྱི་དངོས་པོར་འགྱུར་ཞེས་པའོ། །སླར་ཡང་བཤད་པ་ནི། དཔེར་ན།
བརླན་པར་བྱེད་པ་ཆུ་དང་། སྨིན་པར་བྱེད་པ་ཉི་མའི་འོད་དང་། མི་འདུལ་བར་བྱེད་པ་རླུང་
དང་། འཛིན་པར་བྱེད་པ་ས་དང་། སོས་ཀ་ལ་སོགས་དྲོ་བའི་དུས་དང་། གོ་སྐབས་འབྱེད་པ་
ནམ་མཁའ་ལ་སོགས་པའི་རྐྱེན་རྣམས་ཀྱིས་ཏཱ་ལ་དང་ནི་ཨ་མ་ལ་སོགས་པའི་འབྲས་ཐུན་གྱི་
སྦུབས་ཀྱི་གསེབ་ནས་འབྲས་བུ་ཤིང་གི་དངོས་པོར་རིམ་གྱིས་སྐྱེ་བ་ཇི་ལྟ་བར་སེམས་ཅན་རྣམས་
ཀྱི་ཉོན་མོངས་པ་གློ་བུར་བ་འབྲས་ཤུན་གྱི་ལྤགས་པ་དང་འདྲ་བའི་ནང་དུ་ཆུད་པའི་རྫོགས་པའི་
སངས་རྒྱས་ཀྱི་སྙིང་པོ་ས་བོན་གྱི་མྱུ་གུ་དང་འདྲ་བ་ཡང་རྐྱེན་ཚོགས་པ་ལས་ཤིང་སྐྱེ་བ་དེ་བཞིན་
དུ་ཐར་པའི་རྒྱུར་གྱུར་པའི་ཚོགས་གཉིས་ཀྱི་དགེ་བའི་རྐྱེན་དེ་དང་དེ་ལས་ཆོས་ཀྱི་དབྱིངས་
མངོན་སུམ་དུ་མཐོང་བ་རིམ་གྱིས་འཕེལ་ནས་རྫོགས་པའི་སངས་རྒྱས་ཀྱི་འབྲས་བུ་ཐོབ་པར་
འགྱུར་བ་ཡིན་ནོ། །ཞེས་པའོ། །གོས་རུལ་ལ་སྐུ་གཟུགས་ལྟར་སེམས་ཅན་ལ་ཆོས་ཀྱི་དབྱིངས་
གནས་ཚུལ་གྱི་དཔེ་ནི། ཇི་ལྟར་ན་རིན་ཆེན་སྣ་ཚོགས་ལས་བྱས་པའི་རྒྱལ་བ་དེ་བཞིན་གཤེགས་
པའི་སྐུ་གཟུགས་མཆོག་ཏུ་གྱུར་པ་ཞིག་གོས་རུལ་བའི་དྲི་མ་ངན་པ་རྣམས་ཀྱིས་ནི་སྡུམས་པར་
གྱུར་པ་དེ་ལམ་གྱི་བཞི་མདོར་གནས་ཀྱང་མི་རྣམས་ཀྱིས་མ་མཐོང་བ་ལས་རེ་ཤིག་གཅིག་ན་ལྷ་
ཡིས་དེ་མཐོང་བར་གྱུར་ནས་སྒྲིབ་བྱེད་ངན་པ་དེ་ལས་གྲོལ་བར་བྱ་བའི་ཕྱིར་དུ་ལམ་གྱི་དབུས་ན་
གནས་པའི་སྐུ་གཟུགས་ཀྱི་དོན་དེ་མི་དེ་དག་ལ་སྨྲ་ཞིང་སྟོན་པར་བྱེད་པ་ལྟར་ཞེས་པའོ། །དེའི་*
42



༄༅ །རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
}དོན་ནི། ཤེས་བྱ་ཐམས་ཅད་ལ་ཐོགས་པ་མེད་པར་གཟིགས་པ་སངས་རྒྱས་ཡེ་ཤེས་ཀྱི་སྤྱན་
མངའ་བས་ཀྱང་འདོད་ཆགས་ལ་སོགས་པ་རྣམ་པ་སྣ་ཚོགས་ཀྱིས་ཉོན་མོངས་པ་གློ་བུར་བ་
རྣམས་ཀྱིས་སྙམས་པའི་བདེ་བར་གཤེགས་པའི་སྙིང་པོ་དངོས་པོ་ཉིད་ནི། ཐ་ན་བཤང་བའི་
སྲིན་བུ་ལ་སོགས་པ་དུད་འགྲོར་གྱུར་པ་རྣམས་ལ་ཡང་ཁྱབ་པར་གཟིགས་ནས་སྐུ་གཟུགས་ཀྱི་
སྒྲིབ་བྱེད་སེལ་བ་དེ་བཞིན་དུ་ཆོས་ཀྱི་དབྱིངས་དེ་གློ་བུར་གྱི་དྲི་མ་ལས་ཐར་བར་བྱ་བའི་དོན་དུ།
ལམ་ཉམས་སུ་ལེན་པའི་ཐབས་དམ་པའི་ཆོས་ཀྱི་སྒོ་མཐའ་ཡས་པ་རྣམས་སྟོན་པར་མཛད་
དོ། །ཞེས་པའོ། །སླར་ཡང་བཤད་པ་ནི། ཇི་ལྟར་ན་རིན་ཆེན་གྱི་རང་བཞིན་ལས་གྲུབ་པའི་
དེ་བཞིན་གཤེགས་པའི་སྐུ་གཟུགས་མཛེས་པ་ཞིག་དྲི་མ་ངན་པ་ཅན་གྱི་གོས་རུལ་བ་རྣམས་ཀྱིས་
སྟུམས་པར་གྱུར་པ་ལམ་གྱི་བཞི་མདོ་དག་ན་གནས་པ་ལས་ལྷའི་མིག་རྣམ་པར་དག་པ་དང་ལྡན་
པའི་ལྷག་འགའ་ཞིག་གིས་དེ་མཐོང་ནས་སྒྲིབ་བྱེད་ངན་པ་དེ་ལས་ཐར་བར་བྱ་བའི་ཕྱིར་དུ་མི་
རྣམས་ལ་གསལ་བར་སྟོན་པ་ལྟར། དེ་བཞིན་དུ་ཉོན་མོངས་པ་གོས་རུལ་བ་དང་འདྲ་བའི་
སྒྲིབས་པ་རྣམས་ཀྱིས་སྟུམས་ཤིང་སྲིད་པ་འཁོར་བའི་ལམ་ན་གནས་པའི་ཁམས་དེ་བཞིན་
གཤེགས་པའི་སྙིང་པོ་ནི། ཐ་ན་དུད་འགྲོ་ལ་སོགས་པ་དམན་པ་རྣམས་ལ་ཡང་ཡོད་པར་
གཟིགས་ནས་གློ་བུར་གྱི་དྲི་མ་ལས་ཐར་བར་བྱ་བའི་ཕྱིར་དུ་རྒྱལ་བ་རྫོགས་པའི་སངས་རྒྱས་ཀྱིས་
གདུལ་བྱའི་སྐལ་བ་དང་མཐུན་པར་དམ་པའི་ཆོས་སྟོན་པར་མཛད་དོ། །ཞེས་པའོ། །བུད་
མེད་ལ་རྒྱལ་པོ་ལྟར་སེམས་ཅན་ལ་ཆོས་དབྱིངས་གནས་ཚུལ་གྱི་དཔེ་ནི། ཇི་ལྟར་ན་མི་མོ་
གཟུགས་བྱད་ངན་ཞིང་མགོན་དང་སྐྱབས་མེད་པ་འགའ་ཞིག་མགོན་མེད་པ་རྣམས་ཀྱི་འདུག་
གནས་འགྲོན་ཁང་དང་བཞི་མདོ་ལ་སོགས་པ་རྣམས་སུ་ནི་འདུག་པར་གྱུར་ལ་རང་གི་མངལ་གྱི་
འཁོར་ལོས་སྒྱུར་བའི་རྒྱལ་པོའི་དཔལ་དང་ལྡན་པར་གྱུར་པའི་ཁྱེའུ་མཚན་དང་ལྡན་པ་ནི་འཛིན་
པར་བྱེད་པས་ཀྱང་མངལ་སྦུབས་ཀྱིས་བསྒྲིབས་པའི་ཕྱིར་རང་ཉིད་ཀྱི་ལྟོ་བ་ན་ཡོད་པའི་སེམས་
ཅན་དེ་མིའི་བདག་ཡིན་པར་མི་ཤེས་པས་གཞན་གྱིས་བརྙས་པ་ལ་སོགས་པའི་འཇིགས་པ་དང་
བཅས་ཤིན་སྡུག་བསྔལ་བར་གྱུར་པ་ལྟར་ཞེས་པའོ། །དེའི་དོན་ནི། སྲིད་པ་འཁོར་བའི་གནས་
རྣམ་པ་སྣ་ཚོགས་པར་སྐྱེ་བ་རྣམས་སྡུག་བསྔལ་དང་བཅས་པའི་ཕྱིར། མགོན་དང་སྐྱབས་མེད་
པའི་ཁྱིམ་ན་གནས་པ་ཇི་ལྟ་བ་བཞིན་ཏེ་གློ་བུར་གྱི་ཉོན་མོངས་པ་མ་དག་པའི་སེམས་ཅན་
རྣམས་ནི་མགོན་སྐྱབས་ཡོད་ཀྱང་མ་ཤེས་པའི་ཕྱིར། མངལ་ན་རྒྱལ་པོ་དང་ལྡན་པའི་ཕྱིར་བུད་
43



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
མེད་ཇི་ལྟ་བ་བཞིན་ཡིན་ཞིང་། བུད་མེད་དེ་ལ་རྒྱལ་པོ་གང་ཞིག་ཡོད་པས་མགོན་དང་བཅས་
པར་འགྱུར་བ་ལྟར། སེམས་ཅན་དེ་ལ་ཆོས་ཉིད་གང་ཞིག་ཡོད་པས་མགོན་གྱི་མཆོག་དང་
བཅས་པར་གྱུར་པ་རང་བཞིན་གྱིས་རྣམ་པར་དག་ཅིང་དྲི་མ་མེད་པའི་ཁམས་དེ་བཞིན་
གཤེགས་པའི་སྙིང་པོ་ནི་མངོན་སུམ་དུ་གྱུར་པས་ན་འཇིགས་པ་ཐམས་ཅད་ལས་སྐྱོབ་པའི་ཕྱིར་
ཐ
བུད་མེད་དེའི་མངལ་ན་གནས་པའི་རྒྱལ་པོ་ཇི་ལྟ་བ་བཞིན་ནོ། །ཞེས་པའོ། །
སླར་ཡང་བཤད་པ་ནི། ཇི་ལྟར་ན་བུད་མེད་ལུས་ལ་དྲི་མ་དང་བཅས་པའི་གོས་རུལ་བ་
གྱོན་ཅིང་ཁ་དོག་དང་དབྱིབས་ལ་སོགས་པ་མི་སྡུག་པའི་གཟུགས་དང་ལྡན་པ་འགའ་ཞིག་སའི་
བདག་པོར་གྱུར་པའི་ཁྱེའུ་མངལ་གྱི་ནང་ན་གནས་ཀྱང་དེ་མ་རྟོགས་པའི་ཕྱིར་མགོན་དང་
སྐྱབས་མེད་པའི་ཁང་པར་གནས་ཏེ་གཞན་གྱིས་བརྙས་པ་ལ་སོགས་པའི་སྡུག་བསྔལ་མཆོག་ཏུ་
མང་པོ་མྱོང་བ་ལྟར། དེ་བཞིན་དུ་བདག་རང་གི་ནང་ན་སེམས་ཀྱི་རང་བཞིན་འོད་གསལ་དུ་
གནས་པའི་མགོན་སངས་རྒྱས་ཉིད་ཡོད་པར་གྱུར་ཀྱང་དེ་མ་རྟོགས་པའི་ཕྱིར་མགོན་དང་སྐྱབས་
མེད་པའོ་སྙམ་པའི་བློ་རང་ལྡན་པའི་འགྲོ་བ་རྣམས་ནི་ཉོན་མོངས་པ་གློ་བུར་བ་རྣམས་ཀྱི་དབང་
གིས་ཡིད་རབ་ཏུ་མ་ཞི་བས་ལས་ཟག་པ་དང་བཅས་པ་སྤྱོད་ཅིང་། དེའི་རྒྱུས་འཁོར་བར་
འཇིགས་པ་ལ་སོགས་པའི་སྡུག་བསྔལ་མྱོང་བའི་གཞི་ལ་གནས་པ་ཡིན་ནོ། །ཞེས་པའོ། །ས་
འདམ་ལ་གསེར་གཟུགས་ལྟར་སེམས་ཅན་ལ་ཆོས་དབྱིངས་གནས་ཚུལ་ལའང་། དབྱིངས་ཀྱི་
དྲི་མ་སྤྱོད་ཚུལ་རྒྱས་པར་བཤད་པ་ལ་གཉིས་ཏེ། མཚོན་པར་བྱེད་པའི་དཔེ་དང་། དེས་མཚོན་
པར་བྱ་བའི་དོན་ནོ། །དེ་ལ་དང་པོ་མཚོན་པར་བྱེད་པའི་དཔེ་ནི། ཇི་ལྟར་ན་ས་འདམ་གྱི་ནང་
གི་གསེར་ཞུན་མ་ལས་བྱས་པའི་གཟུགས་བརྙན་ཚད་དང་མཚན་ཉིད་རྒྱས་ཤིང་མཛེས་པ།
རང་གི་ངོ་བོ་དྲི་མ་ཉེ་བར་ཞི་བས་རྣམ་པར་དག་པ་ཡིན་ཡང་ཕྱི་རོལ་ནས་ལུགས་ཀྱི་ས་འདམ་
ནག་པོས་གཡོགས་པའི་རང་བཞིན་ཅན་དག་ཤེས་ལྡན་འགའ་ཞིག་གིས་མཐོང་ནས། དེ་ལྟར་
ཤེས་པའི་སྐྱེ་བོ་དག་ནང་གི་གསེར་བཟང་པོ་དེའི་དྲི་མ་སྦྱང་ཞིང་དག་པར་བྱ་བའི་ཕྱིར་དུ་ཕྱི་རོལ་
གྱི་ས་འདམ་ནག་པོ་པོ་ལ་སོགས་པའི་སྒྲིབ་པ་རྣམས་སེལ་བར་བྱེད་པ་ལ་ཐབས་སྣ་ཚོགས་བྱེད་པ་
ལྟར། ཞེས་པའོ། ། དེས་མཚོན་པར་བྱ་བའི་དོན་ནི། སེམས་ཀྱི་རང་བཞིན་དེ་བཞིན་
གཤེགས་པའི་སྙིང་པོ་ནི་གདོད་མ་ནས་འོད་གསལ་ཞིང་རྣམ་པར་དག་པ་དང་། འདོད་ཆགས་
ལ་སོགས་པ་ཉོན་མོངས་པའི་དྲི་མ་རྣམས་ཀྱང་ནི་སྤང་དུ་རུང་བའི་གློ་བུར་བ་ཡིན་པར་ནི་རྣམ་
44



༄༅ །རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
པར་གཟིགས་པར་གྱུར་ནས། རིན་ཆེན་གསེར་བཟང་པོ་ལ་བྱས་པའི་གཟུགས་བརྙན་འབྱུང་
བའི་གནས་ས་འདམ་གྱིས་གཡོགས་པའི་གོང་བུ་ལྟ་བུའི་སེམས་ཅན་རྣམས་ཆོས་ཀྱི་དབྱིངས་
མཐོང་བའི་སྒྲིབ་པ་གློ་བུར་གྱི་དྲི་མ་དག་ལས་རྣམ་པར་སྦྱོང་བར་བྱེད་པའི་ཐབས་དམ་པའི་ཆོས་
སྟོན་པར་མཛད་པ་ནི་བྱང་ཆུབ་མཆོག་ཏུ་མངོན་པར་རྫོགས་པར་སངས་རྒྱས་པ་ཡིན་ནོ། །
ཞེས་པའོ། །སླར་ཡང་ལེགས་པར་སྦྱར་ཏེ་གསལ་བར་བྱ་བ་ནི། ཇི་ལྟར་ན་རང་བཞིན་གྱིས་དྲི་
མ་མེད་ཅིང་རྣམ་པར་དག་པའི་གསེར་བཟང་པོ་འོད་རབ་ཏུ་འབར་བ་ལས་བྱས་ཤིང་ལུགས་
གཏོང་བའི་དུས་ཀྱི་ས་འདམ་ནག་པོའི་ནང་དུ་ཆུད་པར་གྱུར་པའི་གཟུགས་བརྙན་གྱི་རང་གི་ངོ་
བོ་དྲི་མ་ཉེ་བར་ཞི་བ་དེའི་རང་བཞིན་རིན་ཆེན་གྱི་གཟུགས་བརྙན་རྟོག་པ་ལ་མཁས་པའི་སྐྱེས་བུ་
བློ་དང་ལྡན་པས་རིག་ནས་སྒྲིབ་བྱེད་ས་འདམ་ལ་སོགས་པའི་དྲི་མ་དག་རིམ་གྱིས་སེལ་བར་བྱེད་
པའི་ཐབས་རྡེག་སྤྱད་དལ་བུས་བསྣུན་པ་ལ་སོགས་པ་བྱེད་པ་ལྟར། དེ་བཞིན་དུ་ཤེས་བྱའི་རྣམ་
པ་ཀུན་མངོན་སུམ་དུ་མཁྱེན་པ་སངས་རྒྱས་ཀྱི་ཡེ་ཤེས་ཀྱིས་ཀྱང་དྲི་མ་རང་བཞིན་གྱིས་དག་པའི་
གསེར་བཟང་པོའི་གཟུགས་བརྙན་དང་འདྲ་བར་ཉོན་མོངས་པ་གདོད་མ་ནས་ཞི་བའི་ཡིད་ཀྱི་
ཆོས་ཉིད་དེ་བཞིན་གཤེགས་པའི་སྙིང་པོ་ནི་སེམས་ཅན་ཐམས་ཅད་ལ་ཁྱབ་པ་ཉིད་དུ་མཁྱེན་
པར་གྱུར་ནས་རང་རང་གི་སྐལ་བ་དང་མཐུན་པར་ཆོས་འཆད་པའི་ཚུལ་གྱིས་ཐབས་ས་འདམ་
སེལ་བའི་བརྡེག་སྤྱད་དང་འདྲ་བ་སྒྲུབ་པས་རང་བཞིན་མངོན་སུམ་དུ་འགྱུར་བའི་སྒྲིབ་པ་གློ་བུར་
གྱི་དྲི་མ་དག་རི་སེལ་བར་མཛད་པ་ཉིད་དོ། །ཞེས་པའོ། །
བསྡུས་ཏེ་ཐོག་མ་མེད་ཚུལ་བསྟན་པ་ནི། པདྨ་མདོག་ངན་པ་ཅན་དང་སྲོག་ཆགས་བུང་
བ་དང་། འབྲུའི་སྦྱིན་པ་དང་ནི་མི་གཙང་བའི་འདམ་དང་། ས་གཞི་དང་ཤིང་གི་འབྲས་ཐུན་
དང། གོས་རུལ་དྲི་མ་ཅན་དང་། བུད་མེད་ཀྱི་མངལ་དང་། ས་འདམ་ནག་པོའི་སྦུབས་ན་
ཡང་ཞེས་པ་རྣམས་དྲི་མ་མཚོན་པའི་དཔེ་ཡིན་ཞིང་། མཚན་དཔེས་བརྒྱན་པའི་སངས་རྒྱས་ཇི་
ལྟ་བ་བཞིན་དང་། རོ་བཅུད་དང་ལྡན་པའི་སྦྲང་རྩི་ཇི་ལྟ་བ་དང་། འབྲས་ལ་སོགས་པའི་སྙིང་
པོ་ཇི་ལྟ་བ་བཞིན་དང་། གཞན་དུ་མི་འགྱུར་བའི་གསེར་སྦྲམ་ཇི་ལྟ་བ་བཞིན་དང་། ཟད་མི་
ཤེས་པའི་གཏེར་ཆེན་པོ་ཇི་ལྟ་བ་བཞིན་དང་། འབྲས་བུ་དང་བཅས་པའི་ལྗོན་ཤིང་ཇི་ལྟ་བ་
བཞིན་དང་། རིན་ཆེན་གྱི་སྐུ་གཟུགས་མཛེས་པ་ཇི་ལྟ་བ་བཞིན་དང་། འཁོར་ལོ་ཡིས་དབང་
བསྒྱུར་བའི་རྒྱལ་པོ་ཇི་ལྟ་བ་བཞིན་དང་། གསེར་བཟང་པོའི་གཟུགས་བརྙན་ཇི་ལྟ་བ་བཞིན་དུ་ལྟ
45
SAN



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ཞེས་པ་རྣམས་སྙིང་པོ་མཚོན་པའི་དཔེ་ཡིན་ལ། དེ་དག་གིས་ཉེ་བར་མཚོན་པའི་དཔེ་ནི།
སེམས་ཅན་གྱི་ཁམས་དེ་བཞིན་ཉིད་ཀྱི་སྒྲིབ་བྱེད་ཉོན་མོངས་པའི་སྦུབས་རྣམས་ནི་རང་བཞིན་
ལམ་འབྲེལ་བས་ན་གློ་བུར་བ་ཡིན་ཡང་ཆོས་ཀྱི་དབྱིངས་དང་ལྷན་ཅིག་ཐོག་མ་མེད་པ་ནས། ཉེ་
བར་གནས་པ་ཡང་ཡིན་ལ། དེ་རྣམས་གང་ན་ཡོད་པ་དེ་ན་སེམས་ཅན་གྱི་སེམས་ཀྱི་རང་
བཞིན་དེ་བཞིན་གཤེགས་པའི་སྙིང་པོ་གདོད་མ་ནས་དྲི་མ་མེད་པ་དང་ལྷན་ཅིག་སྐྱེས་པའི་ཡེ་
ཤེས་ནི་ཐོག་མ་མེད་པ་ནས་ཉེ་བར་གནས་པ་ཡིན་པར་བརྗོད་དོ། །ཞེས་པའོ། །
དྲི་མ་དང་སྙིང་པོ་གཉིས་སོ་སོའི་ཆོས་མཐུན་སྦྱར་བ་ལ་གཉིས་ཏེ། གློ་བུར་དྲི་མ་ཁྱད་
པར་དུ་མཚོན་ཚུལ། རང་བཞིན་ཆོས་དབྱིངས་ཁྱད་པར་དུ་མཚོན་ཚུལ་ལོ། །དྲི་མ་མཚོན་ཚུལ་
ལ་བཞི་སྟེ། སྒྲིབ་བྱེད་དྲི་མའི་རྣམ་པར་དབྱེ་བ། དེས་འགྲོ་བའི་དབྱིངས་ལ་སྒྲིབ་ཚུལ། སོ་སོའི་
དཔེ་དོན་རྒྱས་པར་སྦྱར་བ། སླར་ཡང་དེ་རྣམས་སྤྱིའི་དོན་བསྡུ་བའོ། །དེ་ལ་སྒྲིབ་བྱེད་དྲི་མའི་
དབྱེ་བ་ནི། ཆོས་ཀྱི་དབྱིངས་རང་བཞིན་གྱིས་རྣམ་པར་དག་པ་ལ་སྒྲིབ་པར་བྱེད་པའི་གློ་བུར་གྱི་
དྲི་མ་རྣམས་ནི། རིགས་ཀྱི་སྒོ་ནས་མདོར་བསྡུ་ན་རྣམ་པ་དགུ་སྟེ། དེ་ཡང་འཇིག་རྟེན་པའི་
འདོད་ཆགས་དང་བྲལ་བའི་རྒྱུ་ལ་ཡོད་པའི་མི་གཡོ་བའི་འདུ་བྱེད་ཀྱི་རྒྱུ་གཟུགས་དང་གཟུགས་
མེད་པའི་ཁམས་སྒྲུབ་པར་བྱེད་པ་འཇིག་རྟེན་ལས་འདས་པའི་ཡེ་ཤེས་ཀྱིས་གཞོམ་པར་བྱ་བ་
གང་ཡིན་པ་དེ་དག་ནི་འདོད་ཆགས་ཀྱི་བག་ལ་ཉལ་དང། ཞེ་སྡང་གི་བག་ལ་ཉལ་དང་།
རྨོངས་པ་གཏི་མུག་གི་བག་ལ་ཉལ་ཏེ་དེ་དག་གི་གནས་ངན་ལེན་ནམ། ས་བོན་གསུམ་པོ་རེ་
རེར་བགྲངས་པ་དང་། འདོད་ཆགས་ལ་སོགས་པ་དང་མ་བྲལ་བའི་རྒྱུད་ལ་ཡོད་པའི་བསོད་
ནམས་དང་བསོད་ནམས་མ་ཡིན་པའི་འདུ་བྱེད་ཀྱི་རྒྱུ་འདོད་པའི་ཁམས་འབའ་ཞིག་སྒྲུབ་པར་
བྱེད་པ། མི་སྡུག་པ་ལ་སོགས་པ་སྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་དག་ནི།
འདོད་ཆགས་དང་ཞེ་སྡང་དང་གཏི་མུག་དེའི་ཀུན་ནས་ལྡང་བ་དྲག་པོ་སྟེ། དུག་གསུམ་མངོན་
གྱུར་རྣམས་གཅིག་ཏུ་བྱས་པ་དང་། དགྲ་བཅོམ་པ་རྣམས་ཀྱི་རྒྱུད་ལ་ཡོད་པ་ཟག་པ་མེད་པའི་
ལས་ལ་འཇུག་པའི་རྒྱུ། ཡིད་ཀྱི་རང་བཞིན་གྱི་ལུས་སྒྲུབ་པར་བྱེད་པ་བྱང་ཆུབ་ཆེན་པོའི་ཡེ་ཤེས་
ཀྱིས་གཞོམ་པར་བྱ་བ་གང་ཡིན་པ་དེ་ནི་མ་རིག་བག་ཆགས་ཀྱི་སས་བསྡུས་པ་དང་། ཐུན་མོང་
དུ་སོ་སོ་སྐྱེ་བོ་སློབ་པའི་རྒྱུད་ལ་ཡོད་པའི་ཆོས་ཉིད་བདེན་པ་མངོན་སུམ་དུ་མཐོང་བའི་ཡེ་ཤེས་
ཀྱིས་གཞོམ་པར་བྱ་བ་གང་ཡིན་པ་དེ་ནི་མཐོང་བས་སྤང་བར་བྱ་བ་དང་། འཕགས་པས་སློབ་་
46



བྱ
༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
21པའི་རྒྱུད་ལ་ཡོད་པའི་ཆོས་ཉིད་མངོན་སུམ་དུ་མཐོང་ཟིན་སྒོམ་པའི་ལམ་གྱི་ཡེ་ཤེས་ཀྱིས་གཞོམ་
པར་བྱ་བ་གང་ཡིན་པ་དེ་ནི་སྒོམ་པས་སྤང་བར་བྱ་བ་དང་། ཁྱད་པར་དུ་མཐར་ཕྱིན་པ་མ་ཡིན་
པའི་བྱང་ཆུབ་སེམས་དཔའི་རྒྱུད་ལ་ཡོད་པ་ས་དང་པོ་ནས་བདུན་པའི་བར་གྱི་མི་མཐུན་ཕྱོགས་
དག་པ་ས་གསུམ་སྒོམ་པའི་ཡེ་ཤེས་ཀྱིས་གཞོམ་པར་བྱ་བ་གང་ཡིན་པ་དེ་ནི་མ་དག་པའི་ས་ལ་
བརྟེན་པའི་སྤང་བར་བྱ་བ་དང་། མཐར་ཕྱིན་པའི་བྱང་ཆུབ་སེམས་དཔའི་རྒྱུད་ལ་ཡོད་པའི་
དག་པ་ས་གསུམ་གྱི་མི་མཐུན་ཕྱོགས་རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་པར་བྱ་བ་གང་
ཡིན་པ་དེ་ནི་དག་པའི་ས་ལ་བརྟེན་པའི་སྤང་བར་བྱ་བ་རྣམས་སོ། །དེ་ལྟར་ན་རགས་པ་རྟོགས་
སླ་བའི་དབང་དུ་བྱས་ནས་འདོད་ཆགས་ལ་སོགས་པའི་དྲི་མ་རྣམ་དགུ་ནི་པད་མའི་སྦུབས་དང་
སྦྲང་མ་ལ་སོགས་པའི་དཔེ་རྣམ་པ་དགུ་པོ་ཡིས་གོ་རིམ་ཇི་ལྟ་བར་མཚོན་ཞིང་གསལ་བར་རབ་ཏུ་
བསྟན་ཏེ། དེ་བཞིན་གཤེགས་པའི་སྙིང་པོ་དེ་ལ་སྒྲིབ་པར་བྱེད་པ་ཉེ་བའི་ཉོན་མོངས་པའི་
སྦུབས་ཀྱིས་ནི་རྫས་ཀྱི་དབྱེ་བས་རབ་ཏུ་ཕྱེ་ན་བརྒྱད་ཁྲི་བཞི་སྟོང་དང་། དབྱེ་བ་མཐའ་ཡས་པ་
ལས་འདས་པ་ལ་སོགས་པར་འགྱུར་ཏེ། དེ་བཞིན་གཤེགས་པའི་ཡེ་ཤེས་ཀྱི་དབྱེ་བ་མཐའ་ཡས་
པ་བཞིན་ནོ། །དེ་ཡིས་དབྱིངས་ལ་སྒྲིབ་ཚུལ་ནི། བཅོམ་ལྡན་འདས་ཀྱིས་སེམས་ཅན་ཐམས་
ཅད་དེ་བཞིན་གཤེགས་པའི་སྙིང་པོ་ཅན་ནོ། །ཞེས་བཀའ་སྩལ་པ་གང་ཡིན་པ་དེ་ལ་སྒྲིབ་པར་
བྱེད་པ་གློ་བུར་གྱི་དྲི་མི་རྣམ་པ་དགུ་པོ་འདི་དག་གིས་སྒྲིབ་པར་བྱ་བ་སེམས་ཅན་གྱི་རིས་བྱིས་པ་
སོ་སོའི་སྐྱེ་བོ་རྣམས་དང་། ཉན་ཐོས་དང་རང་སངས་རྒྱས་ཀྱི་དགྲ་བཅོམ་པ་རྣམས་དང་།
ཐུན་མོང་དུ་སློབ་པའི་ལམ་ལ་གནས་པ་རྣམས་དང་ཁྱད་པར་དུ་བྱང་ཆུབ་སེམས་དཔའ་བློ་ལྡན་
རྣམས་རྣམ་པར་མ་དག་པ་ཉིད་དེ། དེ་ཡང་གོ་རིམ་ཇི་ལྟ་བ་བཞིན་དུ་སྒྲིབ་པ་དང་པོ་བཞིའི་
དུག་གསུམ་གྱི་བག་ལ་ཉལ་རྣམས་ཀྱིས་ཁམས་གོང་མའི་བྱིས་པ་རྣམས་མ་དག་ཅིང་། དེ་དག་
ཀུན་ནས་ལྡང་བ་དྲག་པོས་འདོད་ཁམས་ཀྱི་བྱིས་པ་རྣམས་མ་དག་དང་། མ་རིག་བག་ཆགས་
ཀྱི་ས་གཅིག་གིས་དགྲ་བཅོམ་པ་རྣམས་མ་དག་པ་དང་ནི། དེ་བཞིན་མཐོང་བས་སྤང་བར་བྱ་བ་
རྣམས་དང་། སྒོམ་པས་སྤང་བར་བྱ་བ་གཉིས་ཀྱིས་སོ་སོའི་སྐྱེ་བོ་སློབ་པ་དང་། འཕགས་པ་
སློབ་པ་གཉིས་མ་དག་པ་དང་། མ་དག་པའི་ས་བདུན་ལ་བརྟེན་པའི་དྲི་མ་དང་། དག་པ་ས་
གསུམ་ལ་བརྟེན་པའི་དྲི་མ་གཉིས་ཀྱིས་མཐར་མ་ཕྱིན་པ་དང་མཐར་ཕྱིན་པའི་བྱང་ཆུབ་སེམས་
དཔའ་རྣམས་མ་དག་ཅིང་། གང་ཟག་དེ་དང་དེ་ལ་སྤང་བྱ་དེ་དང་དེ་གཙོ་ཆེ་བར་ལྡན་པས།གྱི
བ
47



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ཆོས་ཀྱི་དབྱིངས་མཐར་ཐུག་པ་མངོན་སུམ་དུ་འགྱུར་བའི་གེགས་བྱས་པ་ཉིད་ཀྱི་ཕྱིར་རོ། །ཞེས་
པའོ། །
།སོ་སོའི་དཔེ་དོན་རྒྱས་པར་སྦྱར་བ་ནི། ཇི་ལྟར་ན་མེ་ཏོག་པད་མ་འདམ་རྫབ་ལས་
གསར་དུ་སྐྱེས་ཏེ་ལྟ་བ་པོའི་མདུན་དུ་གྱུར་མ་ཐག་ན་ཡིད་རབ་ཏུ་དགའ་བར་བྱེད་པ་དང་། ཕྱི་
ནས་རིང་པོ་མི་ཐོགས་པར་བརྙིངས་ཤིང་དགའ་བ་མེད་པར་གྱུར་པ་ལྟར་ཉོན་མོངས་པ་འདོད་
ཆགས་ཀྱི་བག་ལ་ཉལ་ཡང་ཚུལ་བཞིན་མ་ཡིན་པ་ཡིད་ལ་བྱེད་པ་ལས་སྐྱེས་པའི་ཆགས་པ་མངོན་
སུམ་དུ་གྱུར་པ་ན་དགའ་བ་དང། ཕྱི་ནས་འགགས་པ་ན་དགའ་བ་མེད་པའི་ཕྱིར་པད་མ་
མཐོང་བའི་དགའ་བ་དེ་བཞིན་ནོ། །ཞེས་པས་འདོད་ཆགས་ཀྱི་བག་ལ་ཉལ་ནི་པད་མ་ལྟ་བུ་
དང་། དེ་བཞིན་དུ་སྦྱར་ཏེ་ཇི་ལྟར་ན་སྦྲང་རྩི་ལ་ཆགས་པའི་སྲོག་ཆགས་སྦྲང་མ་ནི་གཞན་གྱིས་
སྦྲང་རྩི་བླངས་པ་ན་ཡིད་ཞེ་སྡང་གིས་ཤིན་ཏུ་འཁྲུགས་ཏེ་མདུང་བརྡེག་ཅིང་ཟུག་ངུ་བསྐྱེད་པ
ལྟར། དེ་བཞིན་དུ་ཉོན་མོངས་པ་ཞེ་སྡང་གི་བག་ལ་ཉལ་འཕེལ་བ་ལས་ཁོང་ཁྲོ་མངོན་དུ་སྐྱེས་
པས་ན་ཡང་། རང་གཞན་གྱི་སྙིང་ལ་སྡུག་བསྔལ་ཟུག་ངུ་བསྐྱེད་པར་བྱེད་དོ། །ཞེས་པས་ཞེ་
སྡང་གི་བག་ལ་ཉལ་ནི་སྦྲང་མ་ལྟ་བུ་དང་། ཇི་ལྟར་ན་འབྲས་ལ་སོགས་པ་འབྲུའི་སྙིང་པོ་ནི་ཕྱི་
རོལ་གྱི་གྲ་མ་དང་གོངས་མ་ལ་སོགས་པ་སྦྱིན་པས་སྒྲིབས་པས་མི་མཐོང་བ་ལྟར། དེ་བཞིན་དུ་
དེ་བཞིན་གཤེགས་པའི་སྙིང་པོ་ཆོས་ཀྱི་དབྱིངས་རང་བཞིན་གྱིས་འོད་གསལ་བའི་དོན་མཐོང་བ་
ཡང་མ་རིག་པ་གཏི་མུག་གི་བག་ལ་ཉལ་ལ་སོགས་པ་སྒོ་ངའི་སྦུབས་དང་འདྲ་བ་རྣམས་ཀྱིས་
སྒྲིབས་པས་མི་མཐོང་བར་བྱས་སོ། །ཞེས་པ་གཏི་མུག་གི་བག་ལ་ཉལ་ནི་སྐྲུན་པ་ལྟ་བུ། ཇི་
ལྟར་ན་མི་གཙང་བའི་དངོས་པོ་ནི་ཡིད་དུ་འོང་བའི་མི་མཐུན་པའི་ཕྱོགས་ཉམ་ང་བའི་གནས་
ཡིན་པ་དེ་བཞིན་དུ་འདོད་པའི་ཁམས་ལ་ཆགས་པ་དང་བཅས་པ་རྣམས་ཀྱིས་འདོད་པའི་ཡོན་
ཏན་བརྟེན་པ་ལ་སོགས་པ་ཉེས་སྤྱོད་མང་པོའི་རྒྱུ་ཡིན་པའི་ཕྱིར། ཉོན་མོངས་པ་དུག་གསུམ་
གྱིས་ཀུན་ནས་ལྡང་བ་སྟེ་མངོན་གྱུར་དྲག་པོ་རྣམས་ནི་མི་གཙང་བའི་ཕུང་པོ་ཆེན་པོ་དང་འདྲ་
བར་ཉོན་མོངས་ཤིང་ཡིད་འབྱུང་བར་བྱ་བའི་གནས་ཡིན་ནོ། །ཞེས་པས་དུག་གསུམ་མངོན་
གྱུར་ནི་མི་གཙང་བ་ལྟ་བུ་དང་། ཇི་ལྟར་ན་ནོར་ཟད་མི་ཤེས་པའི་གཏེར་ཆེན་པོ་ནི་ས་མང་པོས་
སྒྲིབས་ཤིང་སྦས་པ་ན་དབུལ་པོ་རྣམས་ཀྱིས་ནོར་ཡོད་པར་མི་ཤེས་ཤིང་། གཏེར་དེ་ནི་མི་ཐོབ་པ་
ལྟར། དེ་བཞིན་དུ་དབུལ་པོ་དང་འདྲ་བའི་སྐྱེ་བོ་རྣམས་ལ་ཡོན་ཏན་ཟད་མི་ཤེས་པ་དང་ལྡན་
48



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
པའི་རང་འབྱུང་གི་ཡེ་ཤེས་མཐོང་བ་ཉིད་མ་རིག་བག་ཆགས་ཀྱི་ས་ཡིས་བསྒྲིབས་པས་མི་མཐོང་
བར་བྱའོ། །ཞེས་པས་མ་རིག་བག་ཆགས་ཀྱིས་བསྡུས་པ་ནི་ས་ལྟ་བུ་དང་། ཇི་ལྟར་ན་ལྗོན་
ཤིང་གི་མྱུ་གུ་དང་སྡོང་བུ་དང་ཡལ་ག་ལ་སོགས་པ་རིམ་གྱིས་སྐྱེ་བ་ས་བོན་གྱི་ཤུན་པ་རྣམས་རིམ་
གྱིས་གཅོད་པར་བྱེད་པ་ལྟར། དེ་བཞིན་དུ་ཆོས་ཀྱི་དབྱིངས་དོན་དམ་པའི་དེ་ཁོ་ན་ཉིད་རིམ་
གྱིས་མཐོང་བ་ཡིས། །མཐོང་བས་སྤང་བར་བྱ་བའི་ཉོན་མོངས་པ་རྣམས་ནི་རིམ་གྱིས་ལྡོག་པར་
འགྱུར། ཞེས་པས་མཐོང་སྤངས་རྣམས་ནི་འབྲས་ཤུན་ལྟ་བུ་དང་། འཕགས་པའི་ལམ་བདེན་
པ་བཞིའི་ཆོས་ཉིད་མངོན་སུམ་དུ་མཐོང་བ་དང་འབྲེལ་པ་ལས་ཕུང་པོ་ལྔ་བདག་དང་བདག་
གིར་འཛིན་པའི་འཇིག་ཚོགས་སུ་ལྟ་བ་ལ་སོགས་པའི་སྤང་བྱའི་སྙིང་པོའམ་གཙོ་བོ་མཐོང་
སྤངས་སྤང་བར་བྱ་བ་དག་བཅོམ་པ་རྣམས་ཀྱི་རྒྱུད་ལ་ཡོད་པ་ཆོས་ཉིད་མངོན་སུམ་གྱིས་མཐོང་
ཟིན་སྒོམ་པའི་ལམ་ཡེ་ཤེས་ཀྱིས་སྤངས་པར་བྱ་བ་རྣམས་ནི། རགས་པ་ཟད་པའི་ལྷག་མ་ཡིན་
པའམ་དྲི་མ་དང་བཅས་པའི་གོས་རུལ་པ་དག་དང་མཚུངས་པར་བསྟན་ཏོ། །ཞེས་པས་སྒོམ་
སྤོངས་རྣམས་ནི་གོས་རུལ་ལྟ་བུ་དང་། མ་དག་པའི་ས་བདུན་ལ་བརྟེན་པའི་དྲི་མ་རྣམས་ནི་
མཐོང་བྱ་ལ་སྒྲིབ་ཅིང་འབད་རྩོལ་དང་བཅས་པས་མངལ་སྦུབས་ཀྱི་དྲི་མ་དག་དང་མཚུངས་ལ།
མངལ་སྦུབས་བྲལ་བ་དང་འདྲ་བར་དྲི་མ་དེ་དག་ལས་རྣམ་པར་གྲོལ་བ་ལས་ས་བརྒྱུད་པ་ལ་
སོགས་པར་འབད་རྩོལ་མེད་ཅིང་། ལྷུན་གྱིས་གྲུབ་པར་རྣམ་པར་མི་རྟོག་པའི་ཡེ་ཤེས་མངོན་
སུམ་དུ་གྱུར་པ་ནི་འཁོར་ལོས་བསྒྱུར་བའི་རྒྱལ་པོ་རྣམ་པར་སྨིན་ཞིང་སྐྱེས་པ་ཇི་ལྟ་བ་བཞིན་
ནོ། །ཞེས་པས་ས་བདུན་ལ་བརྟེན་པའི་དྲི་མ་ནི་མངལ་སྦུབས་ལྟ་བུ་དང་། དག་པ་ས་གསུམ་
ལ་རྗེས་སུ་འབྲེལ་པའི་དྲི་མ་ཕྲ་མོ་རྣམས་ནི་འབད་རྩོལ་མེད་པར་སྤང་བར་ནུས་པས་གསེར་གྱི་
གཟུགས་ས་འདམ་ཅུང་ཟད་ཀྱིས་གོས་པ་བཞིན་དུ་ཤེས་པར་བྱ་སྟེ། དེ་ཡང་གཉེན་པོ་བདག་
ཉིད་ཆེན་པོ་རྣམས་ཀྱི་རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་པར་བྱ་བ་ཡིན་ནོ། །ཞེས་པ་ས་
གསུམ་ལ་འབྲེལ་བའི་དྲི་མ་ནི་ས་འདམ་ལྟ་བུ་སྟོན་པའོ། །སླར་ཡང་སྤྱིའི་དོན་བསྡུ་བ་ནི། གོང་
དུ་ཆོས་མཐུན་རྒྱས་པར་སྦྱར་བའི་ཚུལ་དེ་ལྟར་ན་འདོད་ཆགས་དང་ཞེ་སྡང་ལ་སོགས་པ་ཆོས་ཀྱི་
དབྱིངས་ལ་སྒྲིབ་བྱེད་གློ་བུར་གྱི་དྲི་མ་རྣམ་པ་དགུ་ནི། གོ་རིམ་ཇི་ལྟ་བ་བཞིན་དུ་པདྨ་དང་སྦྲང་
མ་ལ་སོགས་པའི་དཔེ་དགུ་པོ་གང་དག་དང་ཆོས་མཚུངས་པ་ཉིད་དོ། །ཞེས་པའི་དོན་ཏོ། །
རང་བཞིན་ཆོས་དབྱིངས་ཁྱད་དུ་མཚོན་ཚུལ་ལ་གསུམ་སྟེ། ཆོས་གསུམ་དཔེ་དགུས་m
49



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ས། པོད་བཅུ་གཅིག་པ།
མཚོན་ཚུལ་མདོར་བསྟན་པ། དེའི་དོན་སོ་སོར་དབྱེ་བ། ཕྱེ་བའི་ངོ་བོ་རྒྱས་པར་བཤད་
པའོ། །དེ་ལ་མདོར་བསྟན་པ་ནི། འཆད་པར་འགྱུར་བའི་རང་བཞིན་རྣམ་པ་གསུམ་གྱིས་
བསྡུས་པའི་ཁམས་དེ་བཞིན་གཤེགས་པའི་སྙིང་པོ་ནི་སངས་རྒྱས་ཀྱི་སྐུ་དང་སྦྲང་རྩི་ལ་སོགས་པ་
སྙིང་པོ་མཚོན་པར་བྱེད་པའི་དཔེ་དགུ་པོ་རྣམས་དང་ཆོས་མཚུངས་སོ། །ཞེས་པའོ། །དབྱེ་བ་
ནི། རང་བཞིན་གསུམ་གང་ཞེ་ན། ཆོས་ཀྱི་དབྱིངས་དེ་བཞིན་གཤེགས་པའི་སྙིང་པོ་འདིའི་
རང་བཞིན་ནི་རང་བྱུང་གི་ཡེ་ཤེས་ཆོས་ཀྱི་སྐུ་དང་གཞན་དུ་མི་འགྱུར་བ་དེ་བཞིན་ཉིད་དང་།
སངས་རྒྱས་འགྲུབ་པའི་རིགས་ཀྱང་སྟེ་རྣམ་པ་གསུམ་མོ། །དེ་རྣམས་དཔེ་དགུས་ཇི་ལྟར་མཚོན་
སྙམ་ན། རང་བཞིན་གསུམ་པོ་དེ་ནི་གོ་རིམ་ཇི་ལྟ་བ་བཞིན་དུ་སངས་རྒྱས་ཀྱི་སྐུ་དང་། སྦྲང་རྩི་
དང་འབྲུའི་སྙིང་པོའི་དཔེ་གསུམ་གྱིས་དབྱིངས་དེ་ཆོས་ཀྱི་སྐུའི་རང་བཞིན་ཅན་དུ་ཤེས་པར་བྱ་
ཞིང། གསེར་གྱི་དཔེ་གཅིག་གིས་དེ་བཞིན་ཉིད་ཀྱི་རང་བཞིན་ཅན་དུ་ཤེས་པར་བྱ་བ་དང་ནི།
དེ་བཞིན་དུ་གཏེར་དང་ཤིང་ལྗོན་པ་དང་། རིན་པོ་ཆེའི་སྐུ་དང་། འཁོར་ལོས་བསྒྱུར་བ་དང་།
གསེར་གྱི་གཟུགས་ཀྱི་དཔེ་ལྔ་རྣམས་ཀྱིས་ནི་སྐུ་གསུམ་འགྲུབ་པའི་རིགས་ཀྱི་རང་བཞིན་དུ་ཤེས་
པར་བྱའོ་ཞེས་སོ། །
རྒྱས་བཤད་ལ་གསུམ་སྟེ། ཆོས་སྐུའི་དཔེ་དོན་རྒྱས་པར་བཤད་པ། དེ་བཞིན་ཉིད་ཀྱི་
དཔེ་དོན་བསྟན་པ། རིགས་ཀྱི་དཔེ་དོན་རྒྱས་པར་བཤད་པའོ། །ཆོས་སྐུའི་དཔེ་དོན་ལ་
གཉིས། ཆོས་སྐུའི་རྣམ་དབྱེ་བསྟན་པ། དེ་དག་དཔེ་དང་སྦྱར་བའོ། །དེ་ལ་དབྱེ་བ་ནི། རང་
བཞིན་ཆོས་སྐུ་དེ་ཡང་དངོས་དང་བཏགས་པའི་དབྱེ་བས་རྣམ་པ་གཉིས་སུ་ཤེས་པར་བྱ་སྟེ།
ཆོས་ཀྱི་དབྱིངས་དེ་བཞིན་གཤེགས་པའི་སྙིང་པོ་ཤིན་ཏུ་དྲི་མ་མེད་ཅིང་རང་བཞིན་གྱིས་འོད་
གསལ་བ་ཉིད་སངས་རྒྱས་རྣམས་ཀྱི་སོ་སོ་རང་གིས་རིག་པའི་ཡེ་ཤེས་ཀྱི་སྤྱོད་ཡུལ་དུ་གྱུར་པ་
མཚན་ཉིད་པ་རྟོགས་པ་ཆོས་སྐུ་དང། དེ་རྟོགས་པའམ་ཐོབ་པའི་རྒྱུ་མཐུན་པ་གདུལ་བྱའི་སྐལ་
བ་ཇི་ལྟ་བར་རྣམ་པར་རིག་པ་འབྱུང་བའི་ལུང་གི་ཆོས་རྣམས་ནི་བཏགས་པ་བསྟན་པ་ཆོས་
སྐུའོ། །དེ་དག་ནི་བརྗོད་པར་བྱ་བ་དང་བརྗོད་པར་བྱེད་པའམ་འབྲས་བུ་དང་རྒྱུའི་དབྱེ་བས་
ཀྱང་རབ་ཏུ་ཕྱེ་བར་བལྟའོ། །བསྟན་པ་ཆོས་སྐུ་ཡང་རྣམ་པ་གཉིས། དེ་ཁོ་ན་ཉིད་དོན་དམ་
པའི་བདེན་པའི་དབང་དུ་བྱས་ནས། བྱང་ཆུབ་སེམས་དཔའི་སྡེ་སྣོད་ལས་བརྩམས་ཏེ། ཟབ་
པའི་ཆོས་ཀྱི་ཚུལ་སྟོན་པ་དང་། སེམས་ཅན་སྣ་ཚོགས་པའི་བསམ་པ་དང་མཐུན་པར་ཀུན་རྫོབ་7
50



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ཀྱི་བདེན་པའི་དབང་དུ་བྱས་ནས་མདོ་སྡེ་ལ་སོགས་པ་གསུང་རབ་ཡན་ལག་བཅུ་གཉིས་
བརྩམས་ཏེ་རྒྱ་ཆེ་བ་སྣ་ཚོགས་པའི་ཚུལ་ནི་སྟོན་པའོ། ། ཞེས་པའོ། །དཔེ་དང་སྦྱར་བ་ནི།
རྟོགས་པར་བྱ་བ་རང་བཞིན་གྱིས་རྣམ་པར་དག་པའི་ཆོས་ཀྱི་སྐུ་དེ་ནི་འཇིག་རྟེན་གྱི་ཆོས་ཐམས་
ཅད་ལས་ཡང་དག་པར་འདས་པ་ཡིན་པའི་ཕྱིར་འཇིག་རྟེན་ན་ཆོས་ཀྱི་སྐུ་འདི་ལ་མཚོན་པར་
ནུས་པའི་དཔེ་ནི་འགའ་ཡང་མི་དམིགས་པས་པདྨའི་ནང་ན་གནས་པའི་དེ་བཞིན་གཤེགས་པ་
རང་བྱུང་གི་སྐུ་ཉིད་དང་ཁམས་རང་བཞིན་གྱིས་རྣམ་པར་དག་པ་གཉིས་པོ་ཕྱོགས་རེ་ཙམ་འདྲ་
བ་ཉིད་དུ་བསྟན་པ་ཡིན་ལ། དེ་རྟོགས་པའི་རྒྱུ་མཐུན་པ་གཏིང་དཔག་དཀའ་ཞིང་ཕན་ཡོན་
དང་ལྡན་པས་ཕྲ་མོ་ཟབ་མོ། །དོན་དམ་པའི་ཚུལ་བསྟན་པ་ནི་ཆོས་ཐམས་ཅད་དེ་བཞིན་ཉིད་
དུ་རོ་གཅིག་པར་སྟོན་པའི་ཕྱིར་སྦྲང་རྩི་རྣམས་མངར་ཞིང་ཞིམ་པ་ཉིད་དུ་རོ་གཅིག་པ་ཇི་ལྟ་བ་
བཞིན་ཏེ་རྒྱ་ཆེ་བ་གསུང་རབ་ཡན་ལག་བཅུ་གཉིས་ལ་སོགས་པ་ཐབས་ཀྱི་རྣམ་པ་སྣ་ཚོགས་པའི་
ཚུལ་བསྟན་པ་ནི་སྙིང་པོའི་དོན་རྟོགས་པའི་ཆེད་དུ་རིམ་གྱིས་དྲང་བའི་དོན་སྣ་ཚོགས་དང་
འབྲེལ་བའི་ཕྱིར། ཤུན་པ་སྣ་ཚོགས་པའི་སྦུབས་ན་ཉེ་བར་སྤྱད་བྱ་འབྲུའི་སྙིང་པོ་གནས་པ་ཇི་ལྟ་
བ་བཞིན་དུ་ཤེས་པར་བྱའོ། །ཞེས་པའོ། །དེ་བཞིན་ཉིད་ཀྱི་དཔེ་དོན་བསྟན་པ་ནི། དེ་བཞིན་
གཤེགས་པ་རྣམས་བྱོན་ཡང་རུང་། མ་བྱོན་ཡང་རུང་། ཆོས་རྣམས་ཀྱི་ཆོས་ཉིད་འདི་ནི་
གནས་པའོ། །ཞེས་གསུངས་པ་ལྟར། སེམས་ཀྱི་རང་བཞིན་གང་ཡིན་པ་དེ་ནི་ཉོན་མོངས་
པས་སྡུག་བསྔལ་བ་མཐའ་ཡས་པ་རྗེས་སུ་འབྲེལ་པ་ན་ཡང་རྣམ་པར་དག་ཅིང་འོད་གསལ་བ་
འགྱུར་བ་མེད་པའི་ཕྱིར་དེ་བཞིན་ཉིད་ཅེས་བྱ་ཞིང་། དེ་ཉིད་གསེར་བཟང་པོ་མི་འགྱུར་བ་དང་
འདྲ་བར་གནས་སྐབས་ཐམས་ཅད་དུ་རང་བཞིན་གཞན་དུ་འགྱུར་བ་མེད་པ་དང་གསེར་མཛེས་
པ་དང་འདྲ་བར་རང་བཞིན་གྱིས་དགེ་ཞིང་མཆོག་ཏུ་གྱུར་པ་དང་། གསེར་དྲི་མ་མེད་པ་དང་
འདྲ་བར་གདོད་མ་ནས་ཉོན་མོངས་པ་མེད་ཅིང་རྣམ་པར་དག་པའི་ཕྱིར་ན་ཆོས་ཀྱི་དབྱིངས་དེ་
བཞིན་ཉིད་འདི་གསེར་བཟང་པོ་རྣམས་ཀྱི་ནི་གཟུགས་དང་ཆོས་མཚུངས་པར་བརྗོད་པ་ཡིན་
ཞེས་པའོ། །
རིགས་ཀྱི་དཔེ་དོན་རྒྱས་པར་བཤད་པ་ལ་གསུམ་སྟེ། རིགས་གཉིས་དཔེ་ཡིས་བསྟན་པ་
དང་། དེ་ལས་སྐུ་གསུམ་འཐོབ་ཚུལ། དེ་རྣམས་དཔེ་དང་སྦྱར་བའོ། །དེ་ལ་རིགས་གཉིས་
དཔེས་བསྟན་པ་ནི། དཔེར་ན་འབད་རྩོལ་གྱིས་གསར་དུ་མ་བསྒྲུབས་ཤིང་ལོངས་སྤྱོད་ཟད་མི་:
51



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིབ་པ།
*ཤེས་པ་དང་ལྡན་པའི་གཏེར་ཆེན་པོ་སའི་འོག་ན་རང་བཞིན་གྱིས་གནས་པ་དང་། འབད་རྩོལ་
གྱིས་བསྒྲུབ་པས་འབྲས་བུ་དང་བཅས་པའི་ཤིང་ལྗོན་པ་སྐྱེད་མོས་ཚལ་དུ་རིམ་གྱིས་སྐྱེ་བ་ཇི་ལྟ་བ་
བཞིན་དུ་སྐུ་གསུམ་འབྱུང་དུ་རུང་བའི་སངས་རྒྱས་ཀྱི་རིགས་དེ་ཡང་རྣམ་པ་གཉིས་སུ་ཤེས་པར་
བྱ་སྟེ། ཐོག་མ་མེད་པའི་དུས་ནས་སེམས་ཀྱི་རང་བཞིན་དུ་ཉེ་བར་གནས་པའི་ཆོས་ཀྱི་དབྱིངས་
རྣམ་པར་དག་པ་རང་བཞིན་གྱི་རིགས་དང་། དེ་ལ་དམིགས་ཏེ་ཐོས་པ་ལ་སོགས་པ་བྱས་པས་
འབད་རྩོལ་གྱིས་གསར་དུ་ཡང་དག་པར་བླངས་པ་ལས་བྱུང་བའི་དགེ་བ་ཐར་པའི་ཆ་དང་
མཐུན་པས་མཆོག་ཏུ་གྱུར་པ་རྒྱས་འགྱུར་གྱི་རིགས་ཉིད་དོ། །ཞེས་པའོ། །སྐུ་གསུམ་འཐོབ་
ཚུལ་ནི། རྒྱུ་རང་བཞིན་དང་རྒྱས་པའི་རིགས་འདི་གཉིས་ལས་འབྲས་བུ་རྫོགས་པའི་སངས་
རྒྱས་ཀྱི་སྐུ་གསུམ་ཐོབ་པར་འདོད་པ་ཡིན་ལ། དེ་ཡང་དང་པོར་རང་བཞིན་དུ་གནས་པའི་
རིགས་དེ་ཉིད་ཡེ་ཤེས་ཀྱི་ཚོགས་མང་པོས་མཐར་ཕྱིན་པར་བྱས་ནས་གློ་བུར་གྱི་དྲི་མ་མཐའ་དག་
དང་བྲལ་བ་ལས་སྐུ་ནི་དང་པོ་དག་པ་གཉིས་ལྡན་ཆོས་ཉིད་ངོ་བོ་ཉིད་ཀྱི་སྐུ་ནི་འཐོབ་པ་སྟེ།
གཉིས་པ་རྒྱས་འགྱུར་གྱི་རིགས་འཕེལ་བ་ལས་བསོད་ནམས་ཀྱི་ཚོགས་མཐར་ཕྱིན་པ་ཡིས་ནི་སྐུ་
ཕྱི་མ་གདུལ་བྱ་ཉེ་བ་དང་རིང་བ་ལ་སྣང་བ་ལ་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་གཉིས་
པོ་ཐོབ་བོ། །ཞེས་པའོ། །དཔེ་དང་སྦྱར་བ་ནི། དོན་དམ་པའི་ངོ་བོ་ཉིད་ཀྱི་སྐུ་རང་བཞིན་
གྱིས་འོད་གསལ་ཞིང་ཡོན་ཏན་གྱི་དཔལ་གྱིས་མཆོག་ཏུ་མཛེས་པ་ནི་རིན་ཆེན་ལས་གྲུབ་པའི་
སངས་རྒྱས་ཀྱི་སྐུ་དང་འདྲ་བར་ཤེས་པར་བྱ་སྟེ། གདོད་མ་ནས་རང་བཞིན་གྱིས་ནི་གྲུབ་པ་ཡིན་
ཞིང་འབད་རྩོལ་གྱིས་གསར་དུ་བྱས་པ་མིན་པའི་ཕྱིར་དང་། སྟོབས་ལ་སོགས་པའི་ཡོན་ཏན་གྱི་
རིན་ཆེན་ཟད་མི་ཤེས་པ་རྣམས་ཀྱི་གཏེར་ལྟ་བུ་ཡིན་པའི་ཕྱིར་རོ། །ཟབ་པ་དང་རྒྱ་ཆེ་བའི་ཆོས་
ཐེག་པ་ཆེན་པོའི་རྒྱལ་སྲིད་ཀྱི་དཔལ་འབྱོར་ཆེན་པོ་དང་ལྡན་པའི་ཕྱིར་དག་པ་ལ་སྣང་བ་ལོངས་
སྤྱོད་རྫོགས་པའི་སྐུ་ནི་འཁོར་ལོས་བསྒྱུར་བའི་རྒྱལ་པོ་རིནཔོ་ཆེ་སྣ་བདུན་དང་གླིང་བཞི་ལ་སོགས་
པའི་འབྱོར་བ་ལ་ལོངས་སྤྱོད་པ་ཇི་ལྟ་བ་བཞིན་ནོ། །དོན་དམ་པའི་སྐུ་མངོན་སུམ་དུ་གྱུར་པའི་
ནུས་པ་ལ་བརྟེན་ནས་གདུལ་བྱའི་བློ་ངོར་གང་ལ་གང་འདུལ་གྱི་གཟུགས་བརྙན་གྱི་ནི་རྣམ་པ་
ཙམ་ཤར་བའི་རང་བཞིན་ཡིན་པའི་ཕྱིར། ཐུན་མོངས་སུ་སྣང་བ་སྤྲུལ་བའི་སྐུ་ནི་གསེར་གྱི་
གཟུགས་བརྙན་ལྟ་བུའོ། །ཞེས་པའོ། །བསྟན་པའི་དོན་དད་པས་རྟོགས་ཚུལ་ནི། གདོད་མ་
ནས་ལྷུན་གྱིས་གྲུབ་ཅིང་རྐྱེན་གཞན་དག་ལས་གསར་དུ་སྐྱེས་པ་མ་ཡིན་པ་རང་བྱུང་རྫོགས་པའི་ཚོ
.
52



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།ཡ
སངས་རྒྱས་རྣམས་ཀྱི་ཆོས་ཉིད་དོན་དམ་པའི་བདེན་པ་དེ་བཞིན་གཤེགས་པའི་སྙིང་པོ་དེ་ནི།
སོ་སོའི་སྐྱེ་བོ་དང་། ཉན་ཐོས་དང་། རང་སངས་རྒྱས་དང་། ཐེག་པ་ལ་གསར་དུ་ཞུགས་པའི་
བྱང་ཆུབ་སེམས་དཔའ་རྣམས་ཀྱིས་ངེས་པའི་དོན་གྱི་གསུང་རབ་དང་དེ་དག་གི་དགོངས་འགྲེལ་
འདི་ལྟ་བུ་ལ་བརྟེན་ནས། དད་ཅིང་མོས་ལ་ཡིད་ཆེས་པ་ཉིད་ཀྱིས་སྤྱིའི་ཚུལ་དུ་རྟོགས་པར་བྱ་
བ་ཡིན་གྱིས། ཟབ་མོའི་དེ་ཁོ་ན་ཉིད་ལྟ་བ་ལ་མིག་དང་མི་ལྡན་པའི་ཕྱིར། ཇི་ལྟ་བ་བཞིན་
མངོན་སུམ་དུ་རྟོགས་པ་ནི་མ་ཡིན་ཏེ། དཔེར་ན་ཉི་མའི་དཀྱིལ་འཁོར་དག་ཅིང་གསལ་ལ་འོད་
ཟེར་རབ་ཏུ་འབར་བཞིན་པ་དེ་སྐྱེ་བོ་མིག་མེད་པར་གྱུར་པས་ནི་མངོན་སུམ་དུ་མཐོང་བ་མེད་པ་
ཇི་ལྟ་བ་བཞིན་ནོ། །ཞེས་པའོ། །རྟོགས་བྱའི་དོན་སྟོང་ཉིད་ངོས་གཟུང་བ་ནི། མཐའ་གཉིས་
དང་བྲལ་བའི་སྟོང་པ་ཉིད་ཀྱི་ཚུལ་གང་ཞེ་ན། རང་བཞིན་གྱིས་ཡོངས་སུ་དག་པ་དེ་བཞིན་
གཤེགས་པའི་ཁམས་དོན་དམ་པའི་བདེན་པ་དེ་བཞིན་ཉིད་འདི་ལ་སྔར་ཡོད་བསལ་བར་བྱ་བ་
ཀུན་ནས་ཉོན་མོངས་པའི་སྐྱོན་ཅི་ཡང་མེད་དེ། གདོད་མ་ནས་གློ་བུར་གྱི་དྲི་མ་མཐའ་དག་དང་
བྲལ་བ་ནི་འདིའི་རང་བཞིན་ཡིན་པའི་ཕྱིར་རོ། །དེ་བཞིན་དུ་རྣམ་པར་བྱང་བའི་ཡོན་ཏན་སྔར་
མེད་བཞག་པར་བྱ་བའང་ཅུང་ཟད་མེད་དེ། སྟོབས་ལ་སོགས་པ་དོན་དམ་པའི་ཡོན་ཏན་
རྣམས་གདོད་མ་ནས་ལྷུན་གྱིས་གྲུབ་ཅིང་རྣམ་པར་དབྱེ་བ་མེད་པའི་ཆོས་ཉིད་ནི་འདིའི་རང་
བཞིན་ཡིན་པའི་ཕྱིར་རོ། །དེ་ལྟར་ཡུལ་མཐའ་གཉིས་དང་བྲལ་བ་ཡང་དག་པའི་དོན་ཆོས་ཀྱི་
དབྱིངས་དེ་བཞིན་ཉིད་ལ་ཡུལ་ཅན་དོན་དམ་ཤེས་པའི་ཤེས་རབ་ཡང་དག་པ་ཉིད་ཀྱིས་མངོན་
སུམ་དུ་བལྟས་ཤིང་མཉམ་པར་བཞག་པ་ལས་གོམས་པ་རབ་ཏུ་གྱུར་པ་དང་། ཡང་དག་པའི་
ཆོས་ཉིད་ཇི་ལྟ་བའི་དོན་མངོན་སུམ་དུ་མཐོང་བའི་ཡེ་ཤེས་རིམ་གྱིས་སྐྱེས་ནས་སྤང་བྱ་གློ་བུར་
གྱི་དྲི་མ་ལས་རྣམ་པར་གྲོལ་བ་ཐོབ་སྟེ། དེ་ཡང་མཐོང་ལམ་དུ་མཐོང་སྤང་གི་དྲི་མ་ལས་རྣམ་
པར་གྲོལ་བ་དང་། སྒོམ་ལམ་དུ་སྒོམ་སྤང་གི་དྲི་མ་ལས་རྣམ་པར་གྲོལ་བ་དང་། མཐར་ཕྱིན་
པའི་ལམ་དུ་སྒྲིབ་གཉིས་བག་ཆགས་དང་བཅས་པ་མཐའ་དག་ལས་རྣམ་པར་གྲོལ་བར་འགྱུར་
རོ། །དེའི་ཕྱིར་ཆོས་ཉིད་ལས་ཐ་དད་དུ་རྣམ་པར་དབྱེ་བ་དང་བཅས་པ་སོ་སོར་འབྲལ་ཤེས་
པའི་མཚན་ཉིད་ཅན་སྤང་རུང་གློ་བུར་གྱི་དྲི་མ་འདུས་བྱས་ཀུན་རྫོབ་ཀྱི་ཆོས་རྣམ་དག་གིས་
ཁམས་དེ་བཞིན་གཤེགས་པའི་སྙིང་པོ་སྟོང་པའི་ཕྱིར་ཡོད་པའི་མཐའ་དང་བྲལ་བར་མཐོང་གི་
ཆོས་ཉིད་ལས་ཐ་དད་དུ་རྣམ་པར་དབྱེར་མེད་ཅིང་སོ་སོར་འབྲལ་མི་ཤེས་པའི་མཚན་ཉིད་ཅན་
53



༄༅ །།དང་ཙལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
སྤང་དུ་མི་རུང་བའི་རང་བཞིན་དོན་དམ་བླ་ན་མེད་པ་སངས་རྒྱས་ཀྱི་ཆོས་སྟོབས་ལ་སོགས་པའི་
ཡོན་ཏན་མཐའ་ཡས་པ་རྣམས་ཀྱིས་ནི་ཆོས་ཀྱི་དབྱིངས་སྟོང་པ་མ་ཡིན་པའི་ཕྱིར་མེད་པའི་
མཐའ་དང་ཡང་བྲལ་བ་ཡིན་ལ། ཕན་ཚུན་འགལ་བའི་ཕྱིར་ཡོད་མེད་གཉིས་ཡིན་གྱི་མཐའ་
ལས་ཀྱང་གྲོལ་ཞིང་། དེ་ཉིད་ཀྱི་ཕྱིར་དེ་དཀག་པའི་གཉིས་མ་ཡིན་གྱི་མཐའ་ལས་ཀྱང་གྲོལ་བས།
མཐའ་གཉིས་སམ་མུ་བཞི་ལས་རྣམ་པར་གྲོལ་བའི་སྟོང་པ་ཉིད་ཕྱིན་ཅི་མ་ལོག་པའི་ཚུལ་ནི་འདི་
ཁོ་ནའོ། །ཞེས་པའོ། །
དེ་རྣམས་ཀྱིས་བཤད་པའི་དགོས་པ་བསྟན་པ་ལ་གཉིས་ཏེ། དྲིས་ལན་གྱི་དགོས་པ་
མདོར་བསྟན་པ་དང་། དེའི་དོན་རྒྱས་པར་བཤད་པའོ། །མདོར་བསྟན་པ་དྲི་བ་ནི། དཔེར་
ན་མི་བརྟན་ཞིང་རང་བཞིན་མེད་པ་སྤྲིན་གྱི་རྣམ་པ་ཇི་ལྟ་བ་བཞིན་དང་། ལོངས་སྤྱད་ཅིང་
ཉམས་སུ་མྱོང་ཡང་རང་བཞིན་མེད་པ་རྨི་ལམ་གྱི་སྣང་བ་ཇི་ལྟ་བ་བཞིན་དང་། སྣ་ཚོགས་སུ་།
སྣང་ཡང་རང་བཞིན་མེད་པ་སྒྱུ་མའི་གཟུགས་བརྙན་ཇི་ལྟ་བ་བཞིན་དུ། བཀའ་བར་པ་མཚན་
ཉིད་མེད་པ་སྟོན་པའི་མདོ་སྡེ་རྒྱལ་བའི་ཡུམ་རྒྱས་འབྲིང་ལ་སོགས་པ་དེ་དང་དེར་ཤེས་པར་བྱ་བ་
གཟུགས་ནས་རྣམ་མཁྱེན་གྱི་བར་ཆོས་ཐམས་ཅད་སྣང་ཡང་རྣམ་པ་མ་ལུས་པ་ཀུན་དུ་སྟོང་ཞིང་
རང་བཞིན་མེད་པའོ། །ཞེས་རྒྱ་ཆེར་གསུངས་ནས་སླར་ཡང་བཀའ་ཐ་མ་དོན་དམ་རྣམ་པར་
ངེས་པའི་གསུང་རབ་དེ་བཞིན་གཤེགས་པའི་སྙིང་པོའི་མདོ་ལ་སོགས་པ་རབ་ཏུ་མང་པོ་འདིར་
རྒྱལ་བ་རྫོགས་པའི་སངས་རྒྱུས་བདེན་པ་གསུང་བ་རྣམས་སེམས་ཅན་ཐམས་ཅད་ལ་སངས་
རྒྱས་ཀྱི་སྙིང་པོ་ཆོས་ཀྱི་དབྱིངས་རང་བཞིན་གྱིས་རྣམ་པར་དག་ཅིང་འོད་གསལ་བ་གདོད་མ་
ནས་ལྷུན་གྱིས་གྲུབ་པར་ཡོད་དོ་ཞེས་ཅི་སྟེ་གསུང་། སྔར་མེད་པར་གསུངས་པ་དང་འདིར་ཡོད་
པར་གསུངས་པ་དག་འགལ་བ་མ་ཡིན་ནམ་ཞེ་ན། ལན་ནི། འགལ་བའི་སྐྱོན་ཡོད་པ་མ་ཡིན་
ཏེ། སྔར་མེད་པར་གསུངས་པ་ནི་བདེན་དངོས་སུ་འཛིན་པ་དགག་པའི་ཆེད་དུ་གློ་བུར་གྱི་དྲི་མ་
མེད་པར་བསྟན་པ་ཡིན་ལ། འདིར་ཡོད་པར་གསུངས་པ་ནི་དགོས་པ་ཁྱད་པར་ཅན་ལྔའི་ཆེད་
དུ་ཆོས་ཀྱི་དབྱིངས་ཡོད་པར་བསྟན་པའོ། །ཞེས་འཆད་པ་སྟེ། དེ་ཡང་དེ་བཞིན་གཤེགས་པའི་
སྙིང་པོ་ཡོད་པར་མ་བསྟན་ན། སེམས་ཅན་རྣམས་དོན་དམ་པའི་སངས་རྒྱས་དེ་ཉིད་རང་ལ་
ཡོད་པར་མ་ཤེས་པས་བདག་ལྟ་བུས་བྱང་ཆུབ་སྒྲུབ་པར་མི་ནུས་སྙམ་དུ་སེམས་ཞུམ་ཞིང་། ལམ་
ལ་འཇུག་པར་མི་སྤྲོ་བའི་ཉེས་པ་དང་། གཞན་ལ་ཡོད་པར་མ་ཤེས་པས་སེམས་ཅན་འདི་དག་
54



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ནི་དམན་པའོ་སྙམ་དུ་བསམས་ནས་དེ་དག་ལ་བརྙས་པ་བྱེད་ཅིང་མི་གུས་པའི་ཉེས་པ་དང་།
རང་གཞན་ཐམས་ཅད་ལ་ཡོད་པར་མ་ཤེས་པས་ཡང་དག་པ་མིན་པ་བཅོས་མ་གློ་བུར་གྱི་དྲི་མ་
རྣམས་རང་བཞིན་དུ་བདེན་པ་མེད་པ་ལ་ཡོད་དམ་སྙམ་དུ་འཛིན་ཅིང་སྒྲོ་འདོགས་པའི་ཉེས་པ་
དང་། ཡང་དག་པའི་ཡོན་ཏན་རྣམས་དང་དབྱེར་མེད་པའི་ཆོས་ཀྱི་དབྱིངས་གདོད་མ་ནས་
ཐམས་ཅད་ལ་ཁྱབ་པར་ཡོད་པ་ལ་མེད་དམ་སྙམ་དུ་འཛིན་ཅིང་། སྐུར་པ་འདེབས་པའི་ཉེས་པ་
དང་། བདག་གཞན་གྱི་རང་བཞིན་ཆོས་ཀྱི་དབྱིངས་སུ་མཉམ་པར་མ་ཤེས་པས་བདག་ཉིད་ལ་
ཆགས་པ་ལྷག་པར་འཕེལ་བའི་ཉེས་པ་སྟེ་སྐྱོན་ནམ་ཉེས་དམིགས་ལྔ་པོ་འདི་རྣམས་གང་ཟག་གི་
རིགས་གང་དག་ལ་ཤས་ཆེར་ཡོད་པ་དེ་དག་དེ་རྣམས་སྤངས་ནས་བྱང་ཆུབ་ཐོབ་པར་འདོད་
པའི་སྤྲོ་བ་དང་། སེམས་ཅན་ཐམས་ཅད་ལ་གུས་པ་དང་། གློ་བུར་བ་མེད་པར་རྟོགས་པའི་
ཤེས་རབ་དང་། རང་བཞིན་ཡོད་པར་རྟོགས་པའི་ཡེ་ཤེས་དང་། བདག་གཞན་མཚུངས་པ་
ཤེས་པའི་བྱམས་པ་ཆེན་པོ་རྣམས་བསྐྱེད་པའི་དོན་དུ་དེ་བཞིན་གཤེགས་པའི་སྙིང་པོ་ཆོས་ཉིད་
དེ་བཞིན་ཉིད་ཐམས་ཅད་ལ་ཁྱབ་པར་ཡོད་པར་གསུངས་ཞེས་པའོ། །
རྒྱས་བཤད་ལ་གཉིས། གཞན་དུ་སྟོང་ཉིད་གསུངས་པའི་དགོངས་པ་བཤད་པ། རྒྱུད་
འདིར་ཆོས་དབྱིངས་གསུངས་པའི་ཕན་ཡོན་བསྟན་པའོ། །དེ་ལ་དགོངས་པ་བཤད་པ་ནི། དེ་
ལྟར་དེ་བཞིན་གཤེགས་པའི་སྙིང་པོ་ཡོད་པ་ཉིད་ངེས་པའི་དོན་ཡིན་ན། རྒྱལ་བའི་ཡུམ་ལ་
སོགས་པ་ལས། ཆོས་ཐམས་ཅད་སྟོང་པ་ཉིད་དེ་སྤྲིན་དང་རྨི་ལམ་དང་སྒྱུ་མ་བཞིན་དུ་སྣང་ཡང་
རང་བཞིན་མེད་པའོ། །ཞེས་གསུངས་པའི་དགོངས་པ་གང་ཡིན་ཞེ་ན། ཕྱིན་ཅི་ལོག་མེད་པའི་
དམིགས་པ་ཡང་དག་པའི་མཐའ་དོན་དམ་ཆོས་ཀྱི་དབྱིངས་འདུས་མ་བྱས་པ་ནི་ཀུན་རྫོབ་
འདུས་བྱས་གློ་བུར་གྱི་དྲི་མ་སྐྱེ་བ་དང་འཇིག་པ་དང་གནས་པའི་རྣམ་པར་སྣང་བ་ཐམས་ཅད་
ཀྱིས་དབེན་ཞིང་སྟོང་པ་ལ་དགོངས་ནས་རང་བཞིན་མེད་པར་གསུངས་པ་སྟེ། གང་གིས་སྟོང་
པའི་གློ་བུར་གྱི་དྲི་མ་འདུས་བྱས་རྣམས་ཀྱང་གང་ཡིན་སྙམ་ན། འདོད་ཆགས་ལ་སོགས་པ་ཉོན་
མོངས་པའི་ཀུན་ནས་ཉོན་མོངསཔ་དང་། མི་དགེ་བ་ལ་སོགས་པ་ལས་ཀྱི་ཀུན་ནས་ཉོན་མོངས་
པ་དང་། དེ་དག་གི་རྣམ་པར་སྨིན་པ་ཕུང་པོ་ལ་སོགས་པའི་དོན་སྐྱེ་བའི་ཀུན་ནས་ཉོན་མོངས་
པ་རྣམས་ཡིན་ལ། དེ་རྣམས་ཀྱང་རིམ་པ་ལྟར་སྤྲིན་ལ་སོགས་པའི་དཔེ་གསུམ་པོ་རྣམས་ཇི་ལྟ་
བ་བཞིན་དུ་མཚུངས་པར་བརྗོད་དོ། །དེ་ལ་ཉོན་མོངས་པ་ནི་སེམས་ཅན་གྱི་རང་བཞིན་ནམ་
55



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
མཁའ་ལྟ་བུ་ལ་ཁྱབ་པར་སྒྲིབ་པ་གློ་བུར་བ་ཡིན་པའི་ཕྱིར་སྤྲིན་དང་འདྲ་ཞིང་དེས་ཀུན་ནས་
བླངས་པ་བྱ་བའི་ལས་ཟག་པ་དང་བཅས་པ་ནི། ཕྱིན་ཅི་ལོག་གི་བློས་བསྐྱེད་ཅིང་འཁྲུལ་པའི་
ཡུལ་ཡིན་པའི་ཕྱིར་རྨི་ལམ་གྱི་ལོངས་སྤྱོད་ཇི་ལྟ་བ་བཞིན་ཡིན་ལ། ཉོན་མོངས་པ་དང་ལས་དང་
ཟག་བཅས་ཀྱི་འབྲས་བུ་རྣམ་པར་སྨིན་པ་ཕུང་པོ་ལ་སོགས་པའི་དོན་ནི་རྐྱེན་ལ་ལྟོས་ནས་སྣ་
ཚོགས་སུ་སྣང་ཡང་དཔྱད་ན་རང་བཞིན་བདེན་པ་མེད་པའི་ཕྱིར་སྒྱུ་མ་དང་སྤྲུལ་པ་ལ་སོགས་པ་
བཞིན་ནོ། །ཞེས་པའོ། །
ཕན་ཡོན་བསྟན་པ་ལ་གསུམ་སྟེ་ཉེས་པ་སྤང་བའི་དོན་དུ་ཆོས་དབྱིངས་གསུངས་ཚུལ།
སྤང་བྱ་ཉེས་པ་ལྔ་པོ་ཇི་ལྟར་འབྱུང་ཚུལ། ཉེས་པ་སྤངས་པས་ཕན་ཡོན་མྱུར་དུ་འཐོབ་ཚུལ་
ལོ། །དེ་ལ་ཆོས་དབྱིངས་གནས་ཚུལ་ནི། གདུལ་བྱ་རྣམས་རིམ་གྱིས་དྲང་བའི་ཕྱིར། བཀའ་
དང་པོ་བདེན་པ་བཞིའི་ཆོས་ཀྱི་འཁོར་ལོ་བསྐོར་བ་ལ་འགའ་ཞིག་གཟུགས་སོགས་བདེན་པར་
ཡོད་དམ་སྙམ་དུ་མངོན་པར་ཞེན་ན་དེ་སྤང་བའི་ཆེད་དུ་སྔར་བཀའ་བར་པ་མཚན་ཉིད་མེད་
པའི་ཆོས་ཀྱི་འཁོར་ལོ་བསྐོར་བའི་སྐབས་སུ་ནི་ཆོས་ཐམས་ཅད་སྟོང་པ་ཉིད་དང་སྣང་ཡང་ར
བཞིན་མེད་པ་སྤྲིན་དང་རྨི་ལམ་དང་སྒྱུ་མ་ལྟ་བུའོ་ཞེས་དེ་ལྟར། ངོ་བོ་ཉིད་མེད་པ་གཙོ་ཆེར་
སྟོན་པའི་རྣམ་བཞག་མཛད་ནས། དེ་ཙམ་གྱིས་བརྩོན་པ་མི་འདོར་བར་སླར་ཡང་མཆོག་ཏུ་
ཟབ་པ་སྟོན་པས་ན། བླ་མའམ་འཁོར་ལོ་གསུམ་ལས་ཐ་མ་དོན་དམ་རྣམ་པར་ངེས་པའི་ཆོས་
ཀྱི་འཁོར་ལོ་སྟོན་པས་ན་ཕྱི་མ་སྟེ། ཆོས་ཀྱི་དབྱིངས་རྒྱུན་མི་འཆད་པ་སྟོན་པས་ན་རྒྱུད་དང་འདྲ་
བར་མཐར་ཐུག་པའི་དོན་འཆད་པའི་སྐབས་འདིར་ནི་རང་གི་སེམས་ཞུམ་པའི་འདུ་ཤེས་དང་།
གཞན་དག་ལ་བརྙས་པར་བྱེད་པ་དང་། དྲི་མ་ཡོད་པར་འཛིན་པ་དང་། ཆོས་ཀྱི་དབྱིངས་མེད་
པར་འཛིན་པ་དང་། བདག་ལ་ཆགས་པ་ལྷག་པ་སྟེ་སྐྱོན་ནམ་ཉེས་པ་ལྔ་པོ་འདི་དག་སྤངས་
ནས་སྔོ་བ་ལ་སོགས་པའི་ཡོན་ཏན་རྣམས་ཐོབ་པར་བྱ་བའི་ཕྱིར་ཁམས་རང་བཞིན་གྱིས་རྣམ་
པར་དག་པ་དེ་བཞིན་གཤེགས་པའི་སྙིང་པོ་ཐམས་ཅད་ལ་ཁྱབ་པར་ཡོད་པ་ཉིད་དོ་ཅེས་དཔེ་
དང་རྒྱུ་མཚན་ལ་སོགས་པ་རྣམ་པ་མང་པོས་ཤིན་དུ་གསལ་བར་བསྟན་པ་ཡིན་ནོ་ཞེས་པའོ། །
ཉེས་པ་ཇི་ལྟར་འབྱུང་ཚུལ་ནི། འདི་ལྟར་སངས་རྒྱས་ཀྱི་སྙིང་པོ་དེ་ནི་སེམས་ཅན་ཐམས་ཅད་ལ་
ཁྱབ་པར་ཡོད་དོ་ཞེས་བྱ་བར་མ་བསྟན་ན་ཐོས་པར་ཡང་མི་འགྱུར་ལ། དེ་ལྟར་མ་ཐོས་པར་
བདག་ལྟ་བུས་བླ་ན་མེད་པའི་བྱང་ཆུབ་གང་ལས་ཐོབ་སྙམ་དུ་རང་བརྙས་ཤིང་སྒྱིད་ལུག་པའི་
56



༄༅ །། རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ཉེས་པ་ཡིས་སེམས་ནི་ཞུམ་ཞིང་ཡིད་ཆད་པ་འགའ་ཞིག་ལ་རང་གི་རང་བཞིན་དོན་དམ་པའི་
སངས་རྒྱས་མངོན་སུམ་དུ་འགྱུར་བར་བྱའོ་སྙམ་པའི་བྱང་ཆུབ་ཀྱི་སེམས་ཁྱད་པར་ཅན་ནི་སྐྱེ་
བར་མི་འགྱུར་བའི་ཉེས་པ་འབྱུང་ཞིང་། ཡང་གང་ལ་ལ་ཞིག་ལ་གཞན་དོན་དུ་སངས་རྒྱས་སྒྲུབ་
པར་བྱའོ་སྙམ་དུ་བྱང་ཆུབ་ཀྱི་སེམས་ཅུང་ཟད་ཙམ་སྐྱེས་པས་ཀྱང་། བདག་ནི་ཐེག་པ་ཆེན་པོ་ལ་
གནས་པས་མཆོག་གམ་རག་ཅེས་བྱ་བར་རློམ་ཞིང་སེམས་ཁེངས་པ་ནི། གཞན་བྱང་ཆུབ་ཏུ་
སེམས་མ་བསྐྱེད་པ་རྣམས་ལ་དེ་བཞིན་ཉིད་ཡོད་པར་མ་ཤེས་པས་འདི་དག་ནི་དམན་པའོ་སྙམ་
པའི་འདུ་ཤེས་རབ་ཏུ་འཇུག་པའི་ཉེས་པ་འབྱུང་ལ། དེ་ལྟར་སངས་རྒྱས་ཀྱི་སྙིང་པོ་མེད་པར་
སེམས་པའི་གང་ཟག་དེ་ལ་ནི་སྒྲོ་འདོགས་སྐུར་འདེབས་དང་བྲལ་བ་ཡང་དག་པའི་ཤེས་པ་མི་སྐྱེ་
བ་དེས་ན་ཡང་དག་པ་མིན་པ་ཀུན་རྫོབ་གློ་བུར་གྱི་དྲི་མ་རྣམས་བདེན་པར་ཡོད་པར་འཛིན་ཅིང་
སྒྲོ་འདོགས་པའི་ཉེས་པ་དང་། ཡང་དག་པའི་དོན་ཆོས་ཀྱི་དབྱིངས་དོན་དམ་པའི་ཡོན་ཏན་
དང་བཅས་པ་ལྷུན་གྱིས་གྲུབ་པར་གནས་པ་ནི་རིག་པར་མི་འགྱུར་ཞིང་སྐུར་བ་འདེབས་པའི་
ཉེས་པའང་འབྱུང་སྟེ། ལེགས་པར་སྤྱད་ན་རྒྱུ་དང་རྐྱེན་གྱི་བཅོས་མ་དང་སྤང་རུང་གློ་བུར་བ་
ཉིད་ཡིན་པའི་ཕྱིར་སེམས་ཅན་གྱི་སྐྱོན་གློ་བུར་གྱི་དྲི་མ་དེ་ཡང་དག་པར་ཡོད་པ་ཉིད་མིན་ཞིང་
ཡང་དག་པར་ན་ཉེས་པ་གློ་བུར་བ་དེ་གང་ཟག་དང་ཆོས་ཀྱི་བདག་གཉིས་སུ་མེད་པའི་ཕྱིར་
སྟོབས་ལ་སོགས་པ་དོན་དམ་པའི་ཡོན་ཏན་རྣམས་རང་བཞིན་གྱིས་རྣམ་པར་དག་པར་ཡོད་པ་
ཉིད་ཡིན་ནོ། །དེ་ལྟར་ཡང་དག་པ་མིན་པའི་ཉེས་པ་གློ་བུར་བ་རྣམས་རང་བཞིན་དུ་ཡོད་པ་
འཛིན་ཅིང་སྒྲོ་འདོགས་ལ། ཡང་དག་པའི་ཡོན་ཏན་དང་བཅས་པའི་ཆོས་ཀྱི་དབྱིངས་གདོད་མ་
ནས་ལྷུན་གྱིས་གྲུབ་པར་གནས་པ་ལ་མེད་དོ། །ཞེས་སྐུར་པ་འདེབས་པས་ན་བློ་ལྡན་བྱང་ཆུབ་
སེམས་དཔའ་རྣམས་བདག་ཉིད་དང་སེམས་ཅན་ནི་རང་བཞིན་དོན་དམ་པའི་སངས་རྒྱས་སུ་
མཚུངས་པར་མཐོང་བའི་བྱམས་པ་ཆེན་པོ་ཐོབ་པར་མི་འགྱུར་ཞིང་། བདག་ལ་ཆགས་པ་ལྷག་
པའི་ཉེས་པ་རྣམས་འབྱུང་ངོ་། །ཞེས་པ་སྟེ། དེ་བས་ན་ཉེས་པ་དེ་དག་སྤང་བའི་དོན་དུ་ཆོས་
ཀྱི་དབྱིངས་གསལ་བར་བསྟན་ཏོ། །ཞེས་པའོ། །
སྤངས་པས་ཕན་ཡོན་ཐོབ་ཚུལ་ནི། འདི་ལྟར་དེ་བཞིན་གཤེགས་པའི་ཆོས་ཀྱི་དབྱིངས་
དེ་ནི་སེམས་ཅན་ཐམས་ཅད་ལ་ཁྱབ་པར་ཡོད་དོ་ཞེས་བྱ་བར་ངེས་པའི་དོན་གྱི་གསུང་རབ་
རྣམས་ལས་བསྟན་ཅིང་གདུལ་བྱར་གྱུར་པ་རྣམས་ཀྱིས་ལེགས་པར་ཐོས་པ་ལས། རང་གི་རང་
57



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
༩
:བཞིན་མངོན་སུམ་དུ་གྱུར་པ་ནི་བྱང་ཆུབ་ཆེན་པོའོ་སྙམ་པས་ལམ་གྱི་དཀའ་སྤྱད་ལ་སྤྲོ་བ་དང་།
གཞན་གྱི་རང་བཞིན་ཡང་སངས་རྒྱས་སུ་ཤེས་པས་སྟོན་པ་ཇི་ལྟ་བ་བཞིན་དུ་གུས་པ་དང་།
ཀུན་རྫོབ་གློ་བུར་གྱི་དྲི་མ་བདག་གཉིས་སུ་མེད་པ་ལ་མེད་པར་ཤེས་པའི་ཤེས་རབ་དང་། དོན་
དམ་ཆོས་ཀྱི་དབྱིངས་རང་བཞིན་དུ་ཡོད་པ་ལ་ཡོད་པར་ཤེས་པའི་ཡེ་ཤེས་དང་། བདག་གཞན་
གྱི་རང་བཞིན་སངས་རྒྱས་སུ་མཚུངས་པར་མཐོང་བ་ལས་གཞན་ལ་ཕན་པར་འདོད་པའི་བྱམས་
པ་ཆེན་པོ་རྣམས་སྐྱེ་ཞིང་། དེ་ལྟར་ཡོན་ཏན་གྱི་ཆོས་ལྔ་སྐྱེས་པའི་ཕྱིར་ཕན་ཡོན་དེ་དག་ལས་ནི་
སེམས་ཞུམ་པ་ལ་སོགས་པ་ཁ་ན་མ་ཐོ་བ་མེད་ཅིང་ཐམས་ཅད་སངས་རྒྱས་ཀྱི་སྙིང་པོ་ཅན་དུ་
མཚུངས་པར་ལྟ་སྟེ། སྐྱོན་གློ་བུར་གྱི་དྲི་མ་རྣམས་མེད་ཅིང་ཡོན་ཏན་རང་བཞིན་གྱིས་དག་པ་
དང་ལྡན་པ་རྣམས་ཡོད་པར་རྟོགས་པ་དང་། བདག་ཉིད་དང་སེམས་ཅན་རྣམས་དེ་བཞིན་
གཤེགས་པའི་སྙིང་པོ་ཅན་དུ་མཚུངས་པར་མཐོང་བའི་བྱམས་པ་ཆེན་པོ་དེ་ལས་ལམ་རིམ་གྱིས་
བསྒྲུབས་པས་འབྲས་བུ་དོན་གཉིས་མཐར་ཕྱིན་པ་བླ་ན་མེད་པའི་སངས་རྒྱས་ཉིད་ནི་གདོན་མི་
ཟ་བར་མྱུར་དུ་ཐོབ་པར་འགྱུར་རོ། །ཞེས་པའོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་
དཀོན་མཆོག་གི་རིགས་རྣམ་པར་དབྱེ་བ་ལས། དེ་བཞིན་གཤེགས་པའི་སྙིང་པོའི་སྐབས་ཏེ།
ལེའུ་དང་པོའི་རྣམ་པར་བཤད་པའོ།། །།
༈ ད་ནི་ཆོས་ཀྱི་དབྱིངས་དེ་དྲི་མ་མཐའ་དག་དང་བྲལ་བ་ལས་སངས་རྒྱས་བཅོམ་ལྡན་
རྣམས་ཀྱི་ཟག་པ་མེད་པའི་དབྱིངས་ལ་གནས་མ་ལུས་པ་ཡོངས་སུ་གྱུར་པའི་འབྲས་བུའི་དབང་
དུ་བྱས་ནས། རྟོགས་པའི་ངོ་བོ་བྱང་ཆུབ་ཀྱི་དོན་ལ་གསུམ་སྟེ། བཤད་བྱ་དོན་གྱི་རྣམ་དབྱེ་
མདོར་བསྟན་པ། འཆད་ཚུལ་སྡོམ་དུ་བསྡུས་ཏེ་བསྟན་པ། དེ་དག་སྦྱར་ཏེ་རྒྱས་པར་བཤད་
པའོ། །དེ་ལ་དོན་གྱི་རྣམ་དབྱེ་ནི། ཡོངས་སུ་ཤེས་པར་བྱ་བའི་དངོས་པོ་དྲི་མ་མེད་པའི་དེ་
བཞིན་ཉིད་མཐར་ཕྱིན་པའི་འབྲས་བུ་བྱང་ཆུབ་ཆེན་པོ་ཉིད་ཡོངས་སུ་ཤེས་པར་བྱ་བའི་དོན་
རྣམ་པ་བརྒྱད་ལས་བརྩམས་ཏེ་འཆད་པའོ། །དེའང་སྔར་བཤད་པའི་ཆོས་ཀྱི་དབྱིངས་རང་
བཞིན་གྱིས་རྣམ་པར་དག་པ་ཡང་ཡིན་པ་དེ་གློ་བུར་གྱི་དྲི་མ་མཐའ་དག་ལས་རྣམ་པར་གྲོལ་ནས་
དག་པ་གཉིས་ལྡན་དུ་གནས་ཡོངས་སུ་གྱུར་པ་ནི་བྱང་ཆུབ་ཀྱི་ངོ་བོ་ཉིད་དུ་རིག་པར་བྱ་སྟེ།སུ
དག་པ་གཉིས་ལྡན་དེ་ཐོབ་པར་བྱེད་པའི་ཐབས་མཉམ་གཞག་རྣམ་པར་མི་རྟོག་པ་འཇིག་རྟེན་
ལས་འདས་པའི་ཡེ་ཤེས་དང་། རྗེས་ཐོབ་འཇིག་རྟེན་པའི་ཡེ་ཤེས་གཉིས་ཟུང་དུ་འབྲེལ་བར་
58



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར
fབསྒོམ་པ་ནི་རྒྱུའི་དོན་ཏོ། །ཡེ་ཤེས་དེ་དག་གོམས་པ་མཐར་ཕྱིན་པ་ལས། ཉོན་མོངས་དང་
ཤེས་བྱའི་སྒྲིབ་པ་བག་ཆགས་དང་བཅས་པའི་དྲི་མ་མཐའ་དག་དང་བྲལ་བ་ནི་འབྲས་བུའི་དོན་
ཏོ། །ཉོན་མོངས་པའི་སྒྲིབ་པ་དང་བྲལ་བས་ཟག་པ་དང་བཅས་པའི་རྒུད་པ་ཐམས་ཅད་ལས་
འདས་ཏེ། ཟག་པ་མེད་པའི་འབྱོར་པ་མཐའ་ཡས་པ་ཐོབ་པས་རང་གི་དོན་ཕུན་སུམ་ཚོགས་པ་
འགྲུབ་ཅིང་། ཤེས་བྱའི་སྒྲིབ་པ་དང་བྲལ་བས་ཐམས་ཅད་དུ་ཐོགས་པ་མེད་པར་འཇུག་པའི་
གཞན་གྱི་དོན་ཕུན་སུམ་ཚོགས་པ་སྒྲུབ་པ་ནི་ལས་ཀྱི་དོན་ནོ། །དོན་གཉིས་ཕུན་སུམ་ཚོགས་པ་
དེ་དག་འགྲུབ་པར་བྱེད་པའི་རྟེན་བསམ་གྱིས་མི་ཁྱབ་པའི་ཡོན་ཏན་ཚད་མེད་པ་རྣམས་དང་
ལྡན་པ་ནི་ལྡན་པའི་དོན་ནོ། །ཡོན་ཏན་དང་ལྡན་པའི་བྱང་ཆུབ་དེ་ཉིད་གཏིང་དཔག་དཀའ་
བས་ན་ཟབ་པ་ཆོས་ཀྱི་སྐུ་དང་། མཐུ་ལ་སོགས་པའི་ཡོན་ཏན་མང་པོ་མངའ་བས་ན། རྒྱ་ཆེ་བ་
ལོངས་སྤྱོད་རྫོགས་པའི་སྐུ་དང་། སྐལ་བ་དང་མཐུན་པར་གཞན་གྱི་དོན་འབའ་ཞིག་མཛད་
པས་ན་བདག་ཉིད་ཆེན་པོ་སྤྲུལ་པའི་སྐུ་སྟེ། རྣམ་པ་གསུམ་གྱིས་རབ་ཏུ་ཕྱེ་བ་ནི་འཇུག་པའི་
དོན་ནོ། །སྐུ་གསུམ་པོ་དེ་ཡང་ནི་ནམ་མཁའ་ཇི་སྲིད་པ་དང་འགྲོ་བ་ཇི་སྲིད་པའི་དུས་དང་
མཚུངས་པར་འཇུག་ཅིང་གནས་པ་ནི་རྟག་པའི་དོན་ནོ། །དེ་དག་གི་ཇི་ལྟར་བ་ཉིད་ཀྱི་ཚུལ་
ཡང་སངས་རྒྱས་ལས་གཞན་པའི་སྤྱོད་ཡུལ་མ་ཡིན་ཞིང་། རྟོགས་པར་དཀའ་བ་ནི་བསམ་གྱིས་
མི་ཁྱབ་པའི་དོན་ཏེ། དེ་ལྟར་དོན་རྣམས་པ་བརྒྱད་ཀྱིས་བཤད་པར་བྱའོ། །ཞེས་པའོ། །སྡོམ་
དུ་བསྡུ་བ་ནི། དེ་ལྟར་ན་དབྱིངས་རང་བཞིན་གྱིས་རྣམ་པར་དག་པ་ལས་སྤང་བྱ་གློ་བུར་གྱི་དྲི་
མ་དང་བྲལ་བ་དག་པ་གཉིས་ལྡན་ངོ་བོ་ཉིད་ཀྱི་དོན་དང་། དེ་ཐོབ་པར་བྱེད་པ་མཉམ་གཞག་
དང་རྗེས་ཐོབ་ཀྱི་ལམ་ཉམས་སུ་ལེན་པ་རྒྱུའི་དོན་དང་། ལམ་བསྒོམས་པ་ལས་སྒྲིབ་པ་གཉིས་ཀྱི་
དྲི་མ་དང་བྲལ་བ་འབྲས་བུའི་དོན་དང། སྒྲིབ་པ་སྤངས་པ་ལས་རང་གཞན་གྱི་དོན་གཉིས་
འགྲུབ་པར་བྱེད་པ་ལས་ཀྱི་དོན་དང་། དེ་དག་གི་རྟེན་བསམ་གྱིས་མི་ཁྱབ་པའི་ཡོན་ཏན་རྣམས་
དང་ལྡན་པའི་དོན་དང་། དེ་ཡང་ངོ་བོ་ཉིད་དང་ལོངས་སྤྱོད་རྫོགས་པ་དང་སྤྲུལ་པ་སྟེ་སྐུ་གསུམ་
གྱི་རབ་ཏུ་དབྱེ་བས་འཇུག་པའི་དོན་དང་། དེ་རྣམས་ཀྱང་འགྲོ་བ་དང་ནམ་མཁའ་ཇི་སྲིད་པར་
རྟག་པའི་དོན་དང་། མཐར་ཕྱིན་པ་ཇི་ལྟ་བའི་ཚུལ་ནི། ཕལ་པ་རྣམས་ཀྱིས་བསམ་གྱིས་མི་
ཁྱབ་པའི་དོན་ཏེ། དོན་བརྒྱད་པོ་རྣམས་ཉིད་ཀྱིས་འབྲས་བུ་མཐར་ཐུག་པ་སངས་རྒྱས་ཀྱི་སར་
ནི་རྣམ་པར་བཞག་པ་ཡིན་ནོ། །ཞེས་པའོ། །བ
59



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
རྒྱས་པར་བཤད་པ་ལ་བརྒྱད་ཡོད་ཀྱང་། དང་པོ་གཉིས་ལྷན་ཅིག་ཏུ་འཆད་པས་རེ་ཤིག་
དོན་རྣམ་པ་བདུན་ཏེ། དག་ཐོབ་ལས་ངོ་བོ་རྒྱུའི་དོན། དྲི་མ་དང་བྲལ་བ་འབྲས་བུའི་དོན།
རང་གཞན་གྱི་དོན་གཉིས་ལས་ཀྱི་དོན། དེའི་རྟེན་ཡོན་ཏན་དང་ལྡན་པའི་དོན། སྐུ་གསུམ་གྱི་
དབྱེ་བས་འཇུག་པའི་དོན། ཇི་སྲིད་དུ་དེ་དག་རྟག་པའི་དོན། ཇི་ལྟ་བ་བཞིན་བསམ་གྱིས་མི་
ཁྱབ་པའི་དོན་ནོ། །ངོ་བོ་དང་རྒྱུའི་དོན་ལ་གཉིས། དག་པ་འཐོབ་ཚུལ་མདོར་བསྟན་པ། དེ་
ཉིད་རྒྱས་པར་བཤད་པའོ། །དེ་ལ་མདོར་བསྟན་ནི། སེམས་ཀྱི་རང་བཞིན་གདོད་མ་ནས་འོད་
གསལ་བའོ། །ཞེས་ངེས་པའི་དོན་གྱི་གསུང་རབ་རྣམས་ལས་བརྗོད་པ་གང་ཡིན་པ་དེ་ཉིད་ཉི་
མ་བཞིན་དུ་ཤེས་པར་བྱའོའི་དེ་ཁོ་ན་ཉིད་གསལ་བའི་རྟོགས་པ་དང་ནམ་མཁའ་བཞིན་དུ་རང་
བཞིན་གྱིས་རྣམ་པར་དག་པའི་སྤངས་པ་གཉིས་དང་ལྡན་པ་ཡིན་ལ། དེ་ཡང་སྔར་སེམས་ཅན་
གྱི་གནས་སྐབས་སུ་གློ་བུར་གྱི་དྲི་མ་ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པ་སྤྲིན་
ཚོགས་སྟུག་པོ་དང་འདྲ་བའི་སྒྲིབ་པ་ཡིས་ནི་བསྒྲིབས་པར་གྱུར་པ་ལས་མཐར་ཡང་དག་པའི་
ལམ་གྱིས་དྲི་མ་མཐའ་དག་མེད་པར་བྱས་ཏེ་སྤངས་པ་དང་སངས་རྒྱས་ཀྱི་ཡོན་ཏན་སྟོབས་ལ་
སོགས་པ་མ་ལུས་པ་ཀུན་དང་དབྱེར་མི་ཕྱེད་པར་ལྡན་ཞིང་། སྐྱེ་བ་དང་རྒ་དང་འཆི་བ་རྣམས་
ལས་གྲོལ་བས་རྟག་ཅིང་བརྟན་ལ་གཡུང་དྲུང་གི་ངོ་བོར་གྱུར་པའི་སངས་རྒྱས་ཉིད་ཐོབ་པ་ནི་
དག་པ་གཉིས་ལྡན་ངོ་བོའི་དོན་ཡིན་ཞིང་། དེ་ལྟ་བུའི་བྱང་ཆུབ་དེ་ནི་བྱང་ཆུབ་སེམས་དཔའ་
རྣམས་ཀྱི་མཉམ་བཞག་ཏུ་ཆོས་ཉིད་ཇི་ལྟ་བའི་དོན་ལ་དམིགས་ཏེ་རྣམ་པར་མི་རྟོག་པའི་ཡེ་ཤེས་
དང་། རྗེས་ཐོབ་ཏུ་ཆོས་ཅན་ཇི་སྙེད་པའི་དོན་ལ་དམིགས་ཏེ་རབ་ཏུ་རྣམ་པར་འབྱེད་པའི་ཡེ་
ཤེས་དག་ལ་བརྟེན་ནས་ལམ་ཉམས་སུ་བླངས་པ་ལས་རིམ་གྱིས་འཐོབ་པར་འགྱུར་བའི་རྒྱུའི་
དོན་ཡིན་ནོ། །ཞེས་པའོ། །
རྒྱས་བཤད་ལ་གཉིས། དག་པ་གཉིས་ལྡན་ངོ་བོའི་དོན་དང་། འཐོབ་བྱེད་ཡེ་ཤེས་རྒྱུའི་
དོན་ནོ། །ངོ་བོའི་དོན་ལ་གཉིས། དངོས་དང་། ཁྱད་པར་རོ། །དེ་ལ་དངོས་ནི། དོན་དམ་
པའི་སངས་རྒྱས་ཉིད་ནི་རང་བཞིན་རྣམ་པར་དག་པའི་ངོ་བོ་ཐམས་ཅད་དབྱེར་མེད་པས་
གནས་པ་ལས་མཐར་གློ་བུར་གྱི་དྲི་མ་དང་ཡང་བྲལ་ནས་དག་པ་གཉིས་དང་ལྡན་པའི་ཆོས་ཀྱིས་
རབ་ཏུ་ཕྱེ་བ་ཡིན་ལ། དེ་ཡང་ཉི་མ་རང་བཞིན་གྱིས་འོད་གསལ་བྱ་དང་། ནམ་མཁའ་རང་
བཞིན་གྱིས་རྣམ་པར་དག་པ་ཇི་ལྟ་བ་བཞིན་དུ་ཡེ་ཤེས་ཀྱི་འོད་གསལ་བའི་རྟོགས་པ་དང་སྒྲིབ་པ་
60



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
གཉིས་རྣམ་པར་དག་པའི་སྤངས་པ་སྟེ། སྤངས་རྟོགས་ཕུན་སུམ་ཚོགས་པ་གཉིས་ཀྱི་མཚན་
ཉིད་དང་ལྡན་པ་ཉིད་དོ་ཞེས་པའོ། །ཁྱད་པར་ལ་གཉིས་ལས། རང་བཞིན་འོད་གསལ་གྱི་ཁྱད་
པར་ནི། ཟག་པ་མེད་པའི་དབྱིངས་རང་བཞིན་གྱིས་འོད་གསལ་བའི་ཆོས་སྐུ་དེ་ནི་རྒྱུ་དང་རྐྱེན་
གྱིས་མངོན་པར་འདུས་བྱས་པ་མིན་ཞིང་། སེམས་ཅན་ཐམས་ཅད་ཀྱི་རང་བཞིན་དུ་དབྱེར་
མེད་པར་འཇུག་པ་ཅན་ཡང་ཡིན་ལ། དེ་ཉིད་ཆུ་བོ་གངྒཱའི་ཀླུང་གི་ནི་རྡུལ་གྱི་གྲངས་ལས་ཀྱང་
འདས་ཤིང་ཚད་མེད་པའི་སངས་རྒྱས་ཀྱི་ཡོན་ཏན་སྟོབས་ལ་སོགས་པའི་ཆོས་རྣམས་ཀུན་དང་
གདོད་མ་ནས་ལྷུན་གྱིས་གྲུབ་པར་ལྡན་པ་ཉིད་ཡིན་ནོ། །ཞེས་པའོ། །གློ་བུར་དྲི་བྲལ་གྱི་ཁང་
པར་ནི། དྲི་མ་རྣམས་རང་བཞིན་གྱིས་ནི་གདོད་མ་ནས་བདེན་པར་མ་གྲུབ་པའི་ཕྱིར་དང་།
པ་དག་པའི་གནས་སྐབས་ཐམས་ཅད་ལ་ཁྱབ་པར་བྱེད་པའི་ཕྱིར་དང་། སྤང་དུ་རུང་བས་གློ་
བུར་བ་ཉིད་ཡིན་པའི་ཕྱིར་ཏེ། རྒྱུ་མཚན་གསུམ་པོ་རྣམས་ཀྱིས་ཐར་པའི་གེགས་ཉོན་མོངས་
པའི་སྒྲིབ་པ་དང་། ཐམས་ཅད་མཁྱེན་པའི་གེགས་ཤེས་བྱའི་སྒྲིབ་པ་གཉིས་པོ་དག་སེམས་ཅན་
གྱི་གནས་སྐབས་དེར་སྤྲིན་གྱིས་ཉི་མ་དང་ནམ་མཁའ་ལ་སྒྲིབ་པ་དང་འདྲ་བར་རང་བཞིན་འོད་
གསལ་ལ་སྒྲིབ་པར་བརྗོད་པ་ཡིན་ལ། སྒྲིབ་པ་དེ་དག་སྤངས་པ་ལས་ནི་དག་པ་གཉིས་ལྡན་དུ་
འགྱུར་བ་ཉིད་དོ། །ཞེས་པའོ། །
འཐོབ་བྱེད་ཡེ་ཤེས་རྒྱུའི་དོན་ནི། ཉོན་མོངས་པ་ཤེས་བྱའི་སྒྲིབ་པ་གཉིས་པོ་དང་བྲལ་བ་
ཡིས་འབྲས་བུ་རྣམ་པར་གྲོལ་བ་དང་། ཆོས་ཀྱི་སྐུ་མངོན་སུམ་དུ་བྱེད་པའི་རྒྱུ་ནི་ཇི་ལྟ་བ་དང་ཇི་
སྙེད་པ་རྟོགས་པའི་ཡེ་ཤེས་གཉིས་ཟུང་དུ་འབྲེལ་བར་བསྒོམས་པ་ཡིན་ཏེ། དེ་ཡང་བྱང་ཆུབ་
སེམས་དཔའ་རྣམས་ཀྱི་མཉམ་གཞག་ཏུ་ཁམས་གསུམ་པའི་གཉེན་པོ་རྣམ་པར་མི་རྟོག་པའི་ཡེ་
ཤེས་བསྒོམས་པས་གཙོ་ཆེར་ཉོན་མོངས་པའི་སྒྲིབ་པ་སྦྱོང་བ་དང་། དེ་ཡི་ནི་རྗེས་ཐོབ་ཏུ་ཟབ་
དང་རྒྱ་ཆེ་བ་ལ་སོགས་པ་ཤེས་བྱ་ཇི་སྙེད་པའི་དོན་རྣམ་པར་འབྱེད་པའི་ཡེ་ཤེས་བསྒོམས་པ་ལ་
གཙོ་ཆེར་ཤེས་བྱའི་སྒྲིབ་པ་སྦྱོང་བས་དེ་དག་ནི་ཡེ་ཤེས་གཉིས་ཡིན་པར་འདོད་ཅིང་ དེ་དང་
རྗེས་སུ་འབྲེལ་བའི་ལམ་སྒྲུབ་པ་ལ་འབད་པར་བྱའོ། །ཞེས་པའོ། །
དྲི་མ་དང་བྲལ་བ་འབྲས་བུའི་དོན་ལ་གཉིས། དྲི་མེད་དཔེ་ཡིས་མདོར་བསྟན་པ་དང་།
རྒྱུ་མཚན་རྒྱས་པར་བཤད་པའོ། །དེ་ལ་མདོར་བསྟན་ནི། དཔེར་ན་རྙོག་པའི་དྲི་མ་མེད་ཅིང་
ཆུ་མང་པོ་དང་ལྡན་ལ་རིམ་གྱིས་རྒྱས་པའི་མེ་ཏོག་པད་མས་ཁྱབ་པར་ཁེབས་པའི་མཚོ་མཛེས་པ་
61



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ་
ཇི་ལྟ་བ་བཞིན་དུ་ཉོན་མོངས་པ་འདོད་ཆགས་ལས་རྣམ་པར་གྲོལ་བ་དང་། གཟའ་སྒྲ་གཅན་གྱི་
ཁ་ནང་ནས་ཐར་བའི་ཟླ་བ་ཡོངས་སུ་རྫོགས་ཤིང་ཉ་གང་བ་ལྟ་བུ་ཉོན་མོངས་པ་ཞེ་སྡང་ལས་གྲོལ་
བ་དང་སྤྲིན་གྱི་ཚེགས་སྟུག་པོ་དང་འདྲ་བའི་ཉོན་མོངས་པ་གཏི་མུག་དག་ལས་རྣམ་པར་གྲོལ་
བའི་རྒྱུ་མཚན་གྱིས་ཉི་མའི་དཀྱིལ་འཁོར་འོད་གསལ་བ་ལྟ་བུར་ནི་གློ་བུར་གྱི་དྲི་མ་མེད་ཅིང་
སྤངས་རྟོགས་ཕུན་སུམ་ཚོགས་པའི་ཡོན་ཏན་མཐར་ཐུག་པ་རྣམས་དང་ལྡན་པའི་ཕྱིར་ཇི་ལྟ་བ་
དང་ཇི་སྙེད་པ་གཟིགས་པའི་འོད་ཟེར་གྱི་སྡང་བ་དང་ལྡན་པའི་རྫོགས་པའི་སངས་རྒྱས་དེ་ཉིད་
དེ། ཞེས་པ་དང་། ཡང་ཇི་ལྟར་ན་པདྨའི་སྦུབས་ལས་གྲོལ་བ་ཐུག་པ་ཁྱུ་མཆོག་སངས་རྒྱས་ཀྱི་
སྐུ་ལྟ་བུ་ནི། གློ་བུར་གྱི་དྲི་མ་ལས་གྲོལ་བའི་རྒྱལ་བ་ཉིད་ཡིན་ལ། དེ་བཞིན་དུ་སྦྱར་ཏེ། སྦྲང་མ་
དང་བྲལ་བའི་སྦྲང་རྩི་ལྟ་བུ་དང་། སྦྱིན་པ་ལས་བྱུང་བའི་འབྲུའི་སྙིང་པོ་ལྟ་བུ་དང་། མི་གཙང་
བའི་འདམ་རྫབ་དང་བྲལ་བའི་རིན་ཆེན་གསེར་བཟང་པོ་ལྟ་བུ་དང་། ས་འོག་ནས་ཕྱུང་བའི་
རིན་པོ་ཆེའི་གཏེར་ཆེན་པོ་ལྟ་བུ་དང་། ས་བོན་ལས་འཁྲུངས་ཤིང་འབྲས་བུ་དང་ལྡན་པའི་ཤིང་
ལྗོན་པ་ཇི་ལྟ་བ་བཞིན་དང་། གོས་རུལ་དང་བྲལ་ཞིང་དྲི་མ་མེད་པའི་རིན་ཆེན་ལས་གྲུབ་པའི་
བདེ་བར་གཤེགས་པའི་སྐུ་གཟུགས་ལྟ་བུ་དང་ནི། དེ་བཞིན་དུ་མངལ་ནས་འཁྲུངས་པའི་ས་
བདག་འཁོར་ལོས་བསྒྱུར་བ་ལྟ་བུ་དང། ས་འདམ་ནག་པོ་དང་བྲལ་བའི་གསེར་གྱི་གཟུགས་
བརྙན་དང་འདྲ་བར་དྲི་མ་མཐའ་དག་ལས་རྣམ་པར་གྲོལ་བ་ནི་མི་མཐུན་པའི་ཕྱོགས་ལས་རྒྱལ་
བ་རྫོགས་པའི་སངས་རྒྱས་ཉིད་ཡིན་ནོ། །ཞེས་པའོ། །
རྒྱས་པར་བཤད་པ་ལ་གསུམ་ལས། ཡེ་ཤེས་ལ་སྐུ་གཉིས་འབྱུང་ཚུལ་ནི། ཆོས་ཀྱི་
དབྱིངས་རང་བཞིན་གྱིས་རྣམ་པར་དག་པ་ཉིད་ཆུ་མཚོ་རྙོག་པས་དག་པ་དང་། སོགས་པའི་
སྒྲས་ཟླ་བ་སྒྲ་གཅན་ལས་ཐར་བ་དང་། ཉི་མ་སྤྲིན་ལས་གྲོལ་བ་བཞིན་དུ་སྡུག་པ་ལ་འདོད་
ཆགས་པ་དང་། སོགས་པའི་སྒྲས་མི་སྡུག་པ་ལ་ཞེ་སྡང་བ་དང་། བར་པ་ལ་གཏི་མུག་པ་སྟེ་གློ་
བུར་གྱི་དྲི་མས་ཉོན་མོངས་པ་དུག་གསུམ་ལས་ཀྱང་དག་ནས་སྤངས་པ་ཕུན་སུམ་ཚོགས་པ་དང་
ལྡན་པ་རྣམ་པར་གྲོལ་བའི་སྐུ་ཐོབ་པ་ནི་རྒྱུ་མང་པོ་ཡོད་ཀྱང་མདོར་བསྡུ་ན་མཉམ་གཞག་འཇིག་
རྟེན་ལས་འདས་པ་རྣམ་པར་མི་རྟོག་པའི་ཡེ་ཤེས་བསྒོམས་པ་ཉིད་ཀྱིས་ཉོན་མོངས་པའི་སྒྲིབ་པ་
དང་བྲལ་བའི་འབྲས་བུ་མངོན་སུམ་དུ་གྱུར་པ་ཡིན་པར་རབ་ཏུ་བརྗོད་ཅིང་། 
ནང་དུ་
ས་པ་ཕུན་སུམ་ཚོགས་པའི་ཡོན་ཏན་གྱི་རྟེན་སྟོང་པ་ཉིད་འོད་གསལ་རྣམ་པ་ཀུན་གྱི་མཆོག་
62



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
༔
་ཡིན་ལ།དང་ལྡན་པའི་སངས་རྒྱས་ཀྱི་སྐུ་ནི་སྐལ་བ་དང་མཐུན་པར་སོ་སོ་རང་གིས་རེག་པའི་ཡེ་ཤེས་ཀྱི་
སྤྱོད་ཡུལ་དུ་ངེས་པར་མཐོང་བ་དེ་ནི་རྗེས་ལས་ཐོབ་པའི་འཇིག་རྟེན་པའི་ཡེ་ཤེས་ཀྱིས་ཟབ་པ་
དང་རྒྱ་ཆེ་བའི་ཆོས་ལ་ཐོས་པ་ལ་སོགས་པ་གོམས་པར་བྱས་པས་ཤེས་བྱའི་སྒྲིབ་པ་དང་བྲལ་བའི་
འབྲས་བུ་མངོན་སུམ་དུ་གྱུར་པ་ཡིན་པར་ཡང་བསྟན་ཏེ། ཞེས་པའོ། །
དུག་གསུམ་སྤངས་པས་དོན་གཉིས་འགྲུབ་ཚུལ་ནི། རང་གི་རྒྱུད་ལ་ཁམས་གསུམ་པའི་
རྗེས་སུ་ཆགས་པའི་འདོད་ཆགས་སེམས་རྙོག་པར་བྱེད་པའི་རྡུལ་དང་འདྲ་བ་རྣམས་ནི། མ་
ལུས་པར་སྤངས་པའི་ཕྱིར་དང་། གདུལ་བྱ་གཞན་མང་པོ་ཡི་ནི་རྒྱུད་མེ་ཏོག་པདྨ་དང་འདྲ་བ་ལ་
ཆོས་བསྟན་པས་བསམ་གཏན་ཏིང་ངེ་འཛིན་གྱི་ཆུ་ནི་འབབ་ཅིང་ཞི་གནས་ལྷག་མཐོང་གིས་
བརླན་པར་བྱེད་པའི་ཕྱིར་དང། དོན་གཉིས་མཐར་ཕྱིན་པའི་སངས་རྒྱས་དེ་ནི་ཆུ་དག་པས་
ཡོངས་སུ་གང་ཞིང་པདྨ་མང་པོས་ཁེབས་པའི་རྫིང་བུ་ཡིད་དུ་འོང་བ་དང་མཚུངས་པ་
དེ་བཞིན་དུ་སྦྱར་ཏེ། རང་གི་རྒྱུད་ཡིད་དུ་མི་འོང་བ་ལ་ཀུན་ནས་མནར་སེམས་པའི་ཞེ་སྡང་
གདུག་པ་ཅན་སྒྲ་གཅན་ལྟ་བུའི་སྒྲིབ་པ་ལས་རྣམ་པར་གྲོལ་བས་གཞན་རྒྱུད་ལ་སྡུག་བསྔལ་དང་
བྲལ་བར་འདོད་པའི་སྙིང་རྗེ་ཆེན་པོ་དང་། ཕན་པ་དང་ཕྲད་པར་འདོད་པའི་བྱམས་པ་ཆེན་པོ་
འོད་ཟེར་དང་འདྲ་བ་རྣམས་ཀྱིས་གདུལ་བྱའི་འགྲོ་བ་མཐའ་དག་ལ་ཁྱབ་པར་མཛད་དེ་རྗེས་སུ་
འཛིན་པའི་ཕྱིར་ན་དོན་གཉིས་མཐར་ཕྱིན་པའི་སངས་རྒྱས་དེ་ནི་དྲི་མ་མེད་པའི་ཟླ་བ་ཉ་གང་བ་
གཟའ་ལས་ཐར་བ་ཇི་ལྟ་བ་བཞིན་ཡིན་ཞིང་རང་གི་རྒྱུད་ཁམས་གསུམ་པའི་མི་ཤེས་པ་གཏི་མུག་
སྤྲིན་གྱི་ཚོགས་སྟུག་པོ་དང་འདྲ་བའི་སྒྲིབ་པ་ལས་རྣམ་པར་གྲོལ་བས་གདུལ་བྱའི་འགྲོ་བ་ཤིན་ཏུ་
མང་བར་དེ་དག་གི་རྒྱུད་དང་མཐུན་པར་ཆོས་བསྟན་པས་ཡེ་ཤེས་ཀྱི་འོད་ཟེར་རྣམས་ཀྱིས་མི་
ཤེས་པའི་མུན་པ་མཐའ་དག་སེལ་བར་མཛད་པའི་ཕྱིར། དོན་གཉིས་མཐར་ཕྱིན་པའི་སངས་
རྒྱས་ཉིད་དེ་ནི་དྲི་མ་མེད་ཅིང་འོད་གསལ་བའི་ཉི་མ་སྤྲིན་ལས་གྲོལ་བ་ཇི་ལྟ་བ་བཞིན་ནོ། །ཞེས་
པའོ། །དྲི་མ་དག་པས་སྙིང་པོ་འཐོབ་ཚུལ་ནི། གཞན་གང་དང་ཡང་མི་མཉམ་ཞིང་སངས་རྒྱས་
ཁོ་ན་དང་མཉམ་པའི་ཡོན་ཏན་གྱི་ཆོས་དང་ལྡན་པའི་ཕྱིར་དང་དམ་པའི་ཆོས་ཟབ་མོའི་རོ་
བཅུད་ཕུན་སུམ་ཚོགས་པ་ནི་གདུལ་བྱའི་སྐྱེ་བོ་ལ་སྦྱིན་པར་མཛད་པའི་ཕྱིར་དང་། སྒྲིབ་པ་
གཉིས་བག་ཆགས་དང་བཅས་པའི་ཤུན་པ་དང་ནི་བྲལ་བའི་ ཕྱིར་དང་། མཐར་ཕྱིན་པའི་
སངས་རྒྱས་དེ་ནི་གོ་རིམ་བཞིན་དུ་པདྨ་ལས་འཐོན་པའི་བདེ་བར་གཤེགས་པ་དང་། སྦྲང་མ་
63



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
དང་བྲལ་བའི་སྦྲང་རྩི་དང་། སྦྱིན་པ་ལས་བྱུང་བའི་འབྲུའི་སྙིང་པོ་ཇི་ལྟ་བ་བཞིན་ནོ། །དེ་
བཞིན་དུ་སྦྱར་ཏེ། རང་བཞིན་གྱིས་དྲི་མ་མེད་ཅིང་གློ་བུར་བའི་སྐྱོན་ལས་ཀྱང་རྣམ་པར་དག་
པའི་ཕྱིར་དང་། ཡོན་ཏན་གྱི་ནོར་རྫས་ཟད་མི་ཤེས་པ་རྣམས་ཀྱིས་ནི་གདུལ་བྱའི་དབུལ་བ་དང་
ཕོངས་པ་མཐའ་དག་སེལ་བར་བྱེད་པའི་ཕྱིར་དང་། གདུལ་བྱ་རྣམས་ལ་སྡུག་བསྔལ་ལས་རྣམ་
པར་གྲོལ་བའི་བདེ་ཆེན་གྱི་འབྲས་བུ་སྦྱིན་པར་བྱེད་པའི་ཕྱིར་ན། སྒྲིབ་པ་ལས་གྲོལ་བའི་སངས་
རྒྱུས་དེ་ནི། མི་གཙང་བས་དག་པའི་གསེར་བཟང་པོ་དང་། སའི་སྦུབས་ནས་འཐོན་པའི་
གཏེར་ཆེན་པོ་དང་། འབྲས་བུ་དང་བཅས་པའི་ཤིང་ལྗོན་པ་ཇི་ལྟ་བ་བཞིན་ཡིན་ལ། དགོས་
འདོད་འབྱུང་བའི་རིན་ཆེན་ལྟ་བུར་ཡོན་ཏན་ཚད་མེད་པ་དང་ལྡན་པའི་ཆོས་ཀྱི་སྐུ་མངོན་སུམ་
དུ་གྱུར་པའི་ཕྱིར་དང་གདུལ་བྱའི་གཙོ་བོ་རྐང་གཉིས་པ་རྣམས་ཀྱི་བདག་པོའམ་འདྲེན་པ་མཆོག་
ཏུ་གྱུར་པ་ལོངས་སྤྱོད་རྫོགས་པའི་སྐུ་འཐོབ་པའི་ཕྱིར་དང་། རིན་ཆེན་གསེར་ལས་བྱས་པའི་
གཟུགས་བརྙན་གྱི་རྣམ་པ་ལྟ་བུར་རྣམ་འཕྲུལ་སྣ་ཚོགས་པའི་སྤྲུལ་པའི་སྐུ་སྟོན་པའི་ཕྱིར་ན་སྐུ་
གསུམ་ཡོངས་སུ་རྫོགས་པའི་སངས་རྒྱས་དེ་ནི་གོས་རུལ་དང་བྲལ་བའི་རིན་ཆེན་གྱི་སྐུ་དང་།
མངལ་སྒྲུབས་དང་བྲལ་བའི་འཁོར་ལོ་བསྒྱུར་བའི་རྒྱལ་པོ་དང་། ས་འདམ་དང་བྲལ་བའི་གསེར་
གྱི་གཟུགས་བརྙན་ཇི་ལྟ་བ་བཞིན་ཡིན་ནོ། །ཞེས་པའོ། །
རང་གཞན་གྱི་དོན་ལ་གཉིས། དོན་གཉིས་འགྲུབ་ཚུལ་མདོར་བསྟན་པ་དང་། དེ་ཉིད་
རྒྱས་པར་བཤད་པའོ། །དེ་ལ་མདོར་བསྟན་ནི། ཟག་པ་བག་ཆགས་དང་བཅས་པ་ཅུང་ཟད་
ཀྱང་མེད་པའི་སྤངས་པ་མཐར་ཕྱིན་པ་དང་། ཤེས་བྱ་ཇི་ལྟ་བ་དང་། ཇི་སྙེད་པ་མཐའ་དག་ལ་
ཁྱབ་པའི་རྟོགས་པ་མཐར་ཕྱིན་པ་སྟེ། སྤངས་རྟོགས་ཕུན་སུམ་ཚོགས་པ་དང་ལྡན་པའི་དོན་
དམ་པའི་སངས་རྒྱས་དེ་ནི་གཏན་དུ་འཇིག་པ་མེད་ཅིང་འདུས་མ་བྱས་པའི་ཆོས་ཅན་ཡིན་ཏེ།
རྒ་བ་མེད་པས་བརྟན་པ་དང་། ན་བ་མེད་པས་ཞི་བ་དང་། སྐྱེ་བ་མེད་པས་རྟག་པ་དང་།
འཆི་བ་མེད་པས་འཕོ་བ་མེད་པ་ཉིད་ཡིན་པའི་ཕྱིར་རོ། །དེ་ལྟ་བུའི་སངས་རྒྱས་ཐོབ་པ་ནི།
རང་གི་དོན་མཐར་ཕྱིན་པར་བྱེད་ལ་དེ་ཉིད་དཀར་པོའི་ཆོས་ཐམས་ཅད་ཀྱི་གནས་ཡིན་པས་
གཞན་གྱི་དོན་མཐར་ཕྱིན་པར་བྱེད་དེ། ཆོས་ཉིད་དེ་བཞིན་ཉིད་ཀྱི་ངང་དུ་གཤེགས་པའི་
སངས་རྒྱས་ནི་འདུས་མ་བྱས་ནམ་མཁའ་ཡིས་གོ་སྐབས་ཕྱེ་བས་གཟུགས་མཐོང་བ་ལ་སོགས་
པའི་བྱ་བ་འཇུག་པ་ཇི་ལྟ་བ་བཞིན་དུ་སྐལ་བ་དང་ལྡན་པའི་སྐྱེ་བོ་དམ་པ་ཡི་དབང་པོ་དྲུག་
64



༄༅།།རྒྱུད་བླ་མའི་བསྟན་བཅོས་ལེགས་བཤད་ཨ་ལེགས་བཤད་ཉི་མའི་འོད་ཟེར
རམཆོག་ཏུ་གྱུར་པ་ལས་སོ་སོ་དང་མཐུན་པའི་སྤྱོད་ལམ་གྱི་དོན་ཉམས་སུ་མྱོང་ཞིང་རྟོགས་པར་
འགྱུར་བའི་རྒྱུ་མཛད་པའི་ཕྱིར་རོ། །དེ་ཡང་འདི་ལྟར་གདུལ་བྱ་རྣམས་ཀྱི་མིག་གི་དབང་པོ་
མཆོག་ཏུ་གྱུར་པས་འབྱུང་བ་བཞི་ལས་གྱུར་ཅིང་རྡུལ་ཕྲ་རབ་བསགས་པ་མ་ཡིན་ལ། དབང་
འབྱོར་བའི་སངས་རྒྱས་ཀྱི་གཟུགས་རྣམ་པ་སྣ་ཚོགས་པའི་དོན་ལ་ལྟ་བ་དང་། རྣ་བའི་དབང་པོ་
མཆོག་ཏུ་གྱུར་པས་རྟག་ཏུ་མཚན་མ་མེད་ཅིང་ཡང་དག་པའི་དམ་པའི་ཆོས་ཀྱི་གཏམ་བཟང་པོ་
ནི་འཇིག་རྟེན་པའི་ཆོས་དང་མ་འདྲེས་པ་གཙང་མའི་དོན་ལ་ཉན་པ་དང་། སྣའི་དབང་པོ་
མཆོག་ཏུ་གྱུར་པས་བདེ་བར་གཤེགས་པའི་ཚུལ་ཁྲིམས་ཀྱི་དྲི་ཡིད་དུ་འོང་བ་ནམ་ཡང་ཉེས་པའི་
དྲི་མས་མ་གོས་པ་གཙང་མའི་དོན་ལ་སྣོམ་པ་དང་། ལྕེའི་དབང་པོ་མཆོག་ཏུ་གྱུར་པས་འཕགས་
པ་ཆེན་པོ་རྣམས་ཀྱིས་ལོངས་སྤྱད་པར་བྱ་བ་དམ་པའི་ཆོས་ཀྱི་རོ་མཆོག་བདུད་རྩི་ལྟ་བུའི་དོན་ལ་
མྱོང་བ་དང༌། ལུས་ཀྱི་དབང་པོ་མཆོག་ཏུ་གྱུར་པས་ཏིང་ངེ་འཛིན་ཤིན་ཏུ་སྦྱངས་པ་ལས་འབྱུང་
བ་ཡང་དག་པའི་རེག་བྱའི་བདེ་བ་ཆེན་པོ་ཟག་པ་མེད་པའི་དོན་ཉམས་སུ་མྱོང་བ་དང་། ཡིད་
ཀྱི་དབང་པོ་མཆོག་ཏུ་གྱུར་པས་ཆོས་ཐམས་ཅད་ཀྱི་གནས་ལུགས་གདོད་མ་ནས་རང་གི་ངོ་བོ་
ཉིད་ཀྱིས་ཟབ་ཅིང་རྟོགས་པར་དཀའ་བའི་ཚུལ་བདག་མེད་པའི་དོན་ལ་རྟོགས་པ་ཁྱད་པར་ཅན་
སྐྱེ་བའི་རྒྱུར་གྱུར་པ་སྟེ། དེ་ཡང་ཆོས་ཉིད་ཀྱི་རིགས་པ་ལ་བརྟེན་ནས་ཞིབ་མོར་བསམས་ཤིང་
རྣམ་པར་དཔྱད་པ་ན། གཞན་དོན་མཐར་ཐུག་པའང་དོན་དམ་ཟག་པ་མེད་པའི་བདེ་བ་ཆེན་
པོ་ཉམས་སུ་མྱོང་བར་མཛད་པ་ཉིད་ཡིན་ཏེ། དོན་དམ་པའི་དེ་བཞིན་གཤེགས་པ་ནི་འདུས་མ་
བྱས་ནམ་མཁའ་ཇི་ལྟ་བ་བཞིན་དུ་སྐྱེ་བ་དང་འཇིག་པ་དང་གནས་པ་ལ་སོགས་པ་འདུས་བྱས་
ཀྱི་རྒྱུན་རྣམས་དང་བྲལ་ཞིང་། འགྱུར་བ་མེད་པ་ལྷུན་གྱིས་གྲུབ་པ་ཉིད་ཡིན་པའི་ཕྱིར་རོ། །
ཞེས་པའོ། །
རྒྱས་བཤད་ལ་གསུམ་ལས། དོན་གཉིས་འགྲུབ་ཚུལ་རྣམ་དབྱེ་དང་བཅས་པ་ སྤྱིར་
བསྟན་པ་ནི། བྱེད་ལས་མང་པོ་ཡོད་ཀྱང་མདོར་བསྡུ་ན་སློབ་ལམ་དུ་ཇི་ལྟ་བ་དང་ཇི་སྙེད་པ་
རྟོགས་པའི་ཡེ་ཤེས་གཉིས་པོ་ཟུང་དུ་འབྲེལ་བར་བསྒོམས་པའི་བྱ་བའི་ལས་སུ་སྐུ་གཉིས་པོ་འདི་
ནི་འགྲུབ་པར་ཤེས་པར་བྱ་སྟེ། དེ་ཡང་མཉམ་གཞག་ཏུ་ཆོས་ཉིད་ཇི་ལྟ་བའི་དོན་ལ་རྣམ་པར་
མི་རྟོག་པའི་ཡེ་ཤེས་གོམས་པ་ལས། གློ་བུར་གྱི་དྲི་མ་ལས་རྣམ་པར་གྲོལ་བའི་སྐུ་སྤངས་པ་
མཐར་ཕྱིན་པ་ནི་ཡོངས་སུ་རྫོགས་པར་ཐོབ་པ་དང་། རྗེས་ཐོབ་ཏུ་ཟབ་པ་དང་རྒྱ་ཆེ་བའི་ཆོས་༔
65



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
::ལ་སོགས་པ་ཇི་སྙེད་པ་རྟོགས་པའི་ཡེ་ཤེས་གོམས་པ་ལས་སྟོབས་ལ་སོགས་པ་ཡོན་ཏན་གྱི་རྟེན་
དུ་གྱུར་པའི་ཆོས་ཀྱི་སྐུ་རྟོགས་པ་མཐར་ཕྱིན་པ་ནི་དྲི་མ་ཡོངས་སུ་སྦྱོང་ཞིང་། སྦྱངས་པ་ལྟར་དྲི་
མ་མེད་པ་མངོན་སུམ་དུ་ཐོབ་པར་འགྱུར་བའོ། །དེ་ལ་སྒྲིབ་པ་ལས་རྣམ་པར་གྲོལ་བའི་སྐུ་དང་
ཡེ་ཤེས་ཀྱི་རྟེན་དུ་གྱུར་པ་ཆོས་ཀྱི་སྐུ་དག་ནི་སོ་སོར་ཟག་པ་མེད་པ་དང་ཁྱབ་པའི་རྣམ་པ་གཉིས་
པོ་རེ་རེ་དང་ལྡན་ཞིང་། ཐུན་མོང་དུ་འདུས་མ་བྱས་པའི་རྣམ་པ་གཅིག་དང་ལྡན་པར་ཤེས་
པར་བྱ་སྟེ། འདི་ལྟར་རྣམ་པར་གྲོལ་བའི་སྐུ་ནི་ཟག་པ་ཅུང་ཟད་ཀྱང་མེད་པའི་སྤངས་པ་དང་
ལྡན་པའི་ཕྱིར་དང། ཆོས་ཀྱི་སྐུ་ནི་ཤེས་བྱ་མཐའ་དག་ལ་ཁྱབ་པའི་རྟོགས་པ་དང་ལྡན་པའི་ཕྱིར་
དང༌། གཉིས་ཀ་རྒྱུ་རྐྱེན་གྱིས་མངོན་པར་འདུས་མ་བྱས་པའི་རང་བཞིན་ཅན་ཡིན་པའི་ཕྱིར་
རོ། །དེ་དག་གིས་ནི་རང་གི་དོན་ཕུན་སུམ་ཚོགས་པ་བསྟན་ཅིང་། དེ་ཉིད་དཀར་པོའི་ཆོས་
ཐམས་ཅད་ཀྱི་གནས་ཉིད་ཡིན་པའི་ཕྱིར། གཞན་གྱི་དོན་ཕུན་སུམ་ཚོགས་པའང་བྱེད་དོ། །
ཞེས་པའོ། །
རང་དོན་ཕུན་ཚོགས་ཁྱད་པར་དུ་བཤད་པ་ནི། གློ་བུར་གྱི་ཉོན་མོངས་པ་རྣམས་ནི་བག་
ཆགས་དང་བཅས་པ་མ་ལུས་པ་རྩ་བ་ནས་འགགས་ཤིང་སྤུངས་པའི་ཕྱིར་རྣམ་པར་གྲོལ་བའི་སྐུ་
ནི་ཟག་པ་མེད་པའི་རྣམ་པ་དང་ལྡན་པ་ཡིན་ཏེ། དེ་བཞིན་དུ་ཇི་ལྟ་བ་མཁྱེན་པ་ནི་ཕྱིན་ཅི་ལོག་
ཟད་པས་ཡུལ་ལ་ཆགས་པ་མེད་པའི་ཕྱིར་དང་། ཇི་སྙེད་པ་མཁྱེན་པ་ནི་རྣམ་པ་ཐམས་ཅད་
མངོན་སུམ་དུ་གྱུར་པས་ཡུལ་ལ་ཐོགས་པ་མེད་པའི་ཕྱིར་ན་ཆོས་ཀྱི་སྐུ་ནི་ཡེ་ཤེས་ཀྱི་རྟོགས་པས་
ཤེས་བྱ་མཐའ་དག་ལ་ཁྱབ་པའི་རྣམ་པ་དང་ལྡན་པ་ཉིད་དུ་འདོད་ཅིང་གཉིས་ཀའང་གཏན་དུ་
འཇིག་པའམ་འགྱུར་བ་མེད་པའི་རང་བཞིན་ཅན་ཡིན་པའི་ཕྱིར། རྒྱུ་རྐྱེན་གྱི་མངོན་པར་འདུས་
མ་བྱས་པའི་རྣམ་པ་དང་ལྡན་པ་ཡིན་ནོ། །དེ་ལ་འཇིག་པ་མེད་པ་ཉིད་ནི་འདུས་མ་བྱས་ཀྱི་རྒྱུ་
མཚན་མདོར་བསྟན་པ་སྟེ་བརྟན་པ་དང་སོགས་པའི་སྒྲས་ཞི་བ་རྟག་པ་དང་འཕོ་བ་མེད་པ་
རྣམས་ཀྱིས་ནི་འཇིག་པ་མེད་དེ་རྒྱས་པར་བཤད་པ་ཉིད་དོ། །དེའང་ལྡོག་ཕྱོགས་ངོས་གཟུང་
ནས་འཆད་པས་འདུས་བྱས་ཀྱི་དངོས་པོ་རྣམས་ལ་འཇིག་པའི་ཚུལ་རྣམ་པ་བཞིར་ཤེས་པར་བྱ་
སྟེ། བརྟན་པ་ལས་བཟློག་སྟེ་མི་བརྟན་པ་དང་། སོགས་པའི་སྒྲས་ཞི་བ་ལས་བཟློག་སྟེ་མ་ཞི་བ་
དང་། རྟག་པ་ལས་བཟློག་སྟེ་མི་རྟག་པ་དང་། འཕོ་མེད་དག་ལས་བཟློག་སྟེ་འཕོ་བ་རྣམས་
ཡོད་པའི་ཕྱིར་རོ། །བཞི་པ་གང་ཞེ་ན། འདུ་བྱེད་རྣམས་ཡོངས་སུ་སྨིན་ཏེ་རུལ་ནས་མྱགས་…
བ
66



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
སྐྱེ་པའི་རྒ་བ་དང་། ཁམས་རྣམ་པར་འགྱུར་བ་སྡུག་བསྔལ་བའི་ན་བ་དང་། སྲིད་པ་སྔ་མ་རྒྱུན་
ཆད་ཅིང་ཕྱི་མ་འགྲུབ་པའི་སྐྱེ་བ་དང་། བསམ་གྱིས་མི་ཁྱབ་ཅིང་རྣམ་པ་སྣ་ཚོགས་པར་འགྱུར་
བའི་འཆི་འཕོ་སྟེ་བཞིའོ། །རྣམ་པར་གྲོལ་བ་དང་ཆོས་ཀྱི་སྐུ་ལ་ནི་འཇིག་པ་བཞི་པོ་དེ་རྣམས་
མེད་པའི་ཕྱིར་ན། རིམ་པ་ལྟར་རྒ་བ་མེད་པས་བརྟན་པ་དང་། ན་བ་མེད་པས་ཞི་བ་དང་།
བ་མེད་པས་རྟག་པ་དང་། འཆི་བ་མེད་པས་འཕོ་བ་མེད་པར་ཤེས་པར་བྱའོ། །ཞེས་པའོ། །
གཞན་དོན་ཕུན་ཚོགས་ཁྱད་པར་དུ་བཤད་པ་ནི། དེ་ལྟར་དྲི་མ་མེད་པའི་སྤངས་པ་དང་
ཡེ་ཤེས་མངོན་སུམ་དུ་གྱུར་པའི་རྟོགས་པ་དེ་དག་ནི་གདུལ་བྱའི་སྐལ་བ་དང་མཐུན་པ་རྣམས་ཀྱི་
རྒྱུད་ལ་དཀར་པོ་དགེ་བའི་ཆོས་ཡོན་ཏན་ཁྱད་པར་ཅན་རྣམས་ཀྱི་འབྱུང་བའི་རྟེན་ནམ་གཞི་
ཡིན་པའི་ཕྱིར་ན་གཞན་དོན་ཕུན་སུམ་ཚོགས་པའི་གནས་ཀྱང་ཡིན་ནོ། །དེ་ཡང་དཔེ་ཇི་ལྟར་
བསྐྱེད་བྱེད་ཀྱི་རྒྱུ་མིན་ཅིང་གཟུགས་སོགས་ཀྱི་མཚན་མ་མེད་པའི་ནམ་མཁའ་ནི་མིག་གི་དབང་
པོས་གཟུགས་མཐོང་བ་དང་། སྒྲ་དང་། དྲི་དང་རོ་དང་རེག་བྱ་དང་ཆོས་རྣམས་ནི། རིམ་པ་
བཞིན་རྣ་བས་ཐོས་པ་དང་ལ་སོགས་པའི་སྒྲས་སྣས་ཚོར་བ་དང་། ལྕེས་མྱོང་བ་དང་། ལུས་
ཀྱིས་རེག་པ་དང༌། ཡིད་ཀྱིས་རྟོགས་པའི་གོ་འབྱེད་པའི་སྒོ་ནས་རྒྱུ་ཡིན་པར་འཇོག་པ་ལྟར།
དོན་དེ་བཞིན་དུ་སངས་རྒྱས་ཀྱི་སྐུ་གཉིས་པོ་མཐོང་བ་ལ་སྒྲིབ་པ་མེད་པར་འགྱུར་བའི་སྦྱོར་བ་
ལམ་ཉམས་སུ་བླངས་པ་ལས་བརྟན་པ་རྒྱལ་བའི་སྲས་སྐལ་བ་དང་ལྡན་པ་རྣམས་ཀྱི་དབང་པོ་
དྲུག་མཆོག་ཏུ་གྱུར་པའི་སྤྱོད་ཡུལ་གྱི་དོན་ལ་ཀུན་རྫོབ་ཏུ་གཟུགས་ཀྱི་སྐུ་མཐོང་བ་ལ་སོགས་པའི་
དབང་གིས་མཚན་དང་དཔེ་བྱད་ལ་སོགས་པ་ཟག་པ་མེད་པའི་ཡོན་ཏན་སྐྱེ་བའི་རྒྱུ་བྱེད་ཅིང་།
དོན་དམ་དུ་ཆོས་སྐུ་མཐོང་བ་ལ་སོགས་པས་སྟོབས་མི་འཇིགས་པ་ལ་སོགས་པ་ཟག་པ་མེད་པའི་
ཡོན་ཏན་མཐའ་ཡས་པ་དག་མངོན་སུམ་དུ་སྐྱེ་བ་ཡི་ནི་རྒྱུ་བྱེད་པ་ཡིན་ནོ། །ཞེས་པའོ། །
དེའི་རྟེན་ཡོན་ཏན་དང་ལྡན་པའི་དོན་ལ་གཉིས་མིང་གི་རྣམ་གྲངས་མདོར་བསྟན་པ་
དང་། རྒྱུ་མཚན་རྒྱས་པར་བཤད་པའོ། །དེ་ལ་མདོར་བསྟན་ནི། ཐོས་པ་ལ་སོགས་བསམ་དུ་
མེད་པ་ཉིད་དང་། སྐྱེ་བ་མེད་པས་རྟག་པ་དང་། རྒ་བ་མེད་པས་བརྟན་པ་དང་། ན་བ་མེད་
པས་ཞི་བ་དང་། འཆི་བ་མེད་པས་གཡུང་དྲུང་ཉིད་དང་། སྡུག་བསྔལ་མེད་པས་རབ་ཏུ་ཞི་བ་
དང་། ཇི་སྙེད་པ་མཁྱེན་པས་ཤེས་བྱ་ལ་ཁྱབ་པ་དང་། ཇི་ལྟ་བ་མཁྱེན་པས་རྟོག་པ་དང་བྲལ་
བདག་དང་ཉོན་མོངས་པའི་སྒྲིབ་པ་སྤངས་པས་ནམ་མཁའ་བཞིན་དུ་ཆགས་པ་མེད་པ་དང་།
67



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ང
>ཤེས་བྱའི་སྒྲིབ་པ་སྤངས་པས་ཡུལ་དུས་ཀུན་དུ་ཐོགས་པ་མེད་པ་དང་། སྙོམས་འཇུག་གི་སྒྲིབ་པ་
སྤངས་པས་རྩུབ་པའི་རེག་བྱ་སྤངས་པ་ཉིད་དང་། གཟུགས་དང་བྲལ་བས་བལྟར་མེད་པ་དང་།
མཚན་མ་དང་བྲལ་བས་གཟུང་དུ་མེད་པ་དང་། རང་བཞིན་གྱིས་དག་པས་དགེ་བ་དང། གློ་
བུར་གྱི་དྲི་མས་དག་པས་དྲི་མ་མེད་པ་ཉིད་དེ། དོན་དམ་པའི་ཡོན་ཏན་གྱི་རྣམ་གྲངས་བཅོ་ལྔ་
དང་ལྡན་པ་དེ་ནི་བྱང་ཆུབ་ཆེན་པོ་ཐོབ་པའི་སངས་རྒྱས་ཉིད་ཡིན་ནོ། །ཞེས་པའོ། །
རྒྱས་པར་བཤད་པ་ལ་གཉིས། ཡོན་ཏན་དེ་དག་གང་ལ་ལྡན་ཚུལ། ལྡན་པའི་ཡོན་
ཏན་ངེས་པར་བྱ་བའོ། །དེ་ལ་ལྡན་ཚུལ་ནི། སྤངས་པ་དང་རྟོགས་པའི་བདག་ཉིད་རྣམ་པར་
གྲོལ་བའི་སྐུ་དང་། ཆོས་ཀྱི་སྐུ་གཉིས་པོ་དག་གིས་རང་གི་དོན་དང་གཞན་གྱི་དོན་ཕུན་སུམ་
ཚོགས་པ་འགྲུབ་པ་བསྟན་ཏེ། སྤང་བྱའི་འཆིང་བ་མཐའ་དག་ལས་རྣམ་པར་གྲོལ་བ་རང་གི་
དོན་འགྲུབ་ཅིང་། རྟོགས་པའི་ཆོས་སྐུའི་ཡོན་ཏན་ལ་བརྟེན་པའི་འཕྲིན་ལས་ཀྱིས་གཞན་དོན་
འགྲུབ་པའི་ཕྱིར་རོ། །དེ་ལྟར་རང་གི་དོན་དང་གཞན་གྱི་དོན་གཉིས་ཀ་འགྲུབ་པའི་རྟེན་དུ་
གྱུར་པའི་སྐུ་གཉིས་པོ་དེ་ལ་ནི་བློས་བསམ་གྱིས་མི་ཁྱབ་པ་ལ་སོགས་པའི་ཡོན་ཏན་གྱི་ཆོས་བཅོ་
ལྔ་དང་ལྡན་པར་ཤེས་པར་བྱའོ། །ཞེས་པའོ། །ལྡན་པའི་ཡོན་ཏན་ངེས་པར་བྱ་བ་ལ་གཉིས།
ཟབ་པའི་རྒྱུ་མཚན་རྒྱས་པར་བཤད་པ་དང་། ཕྱི་མ་རྣམས་ཀྱི་རྒྱུ་མཚན་བཤད་པའོ། །ཟབ་པ་
ལ་གསུམ་ལས། བསམ་མི་ཁྱབ་ཚུལ་སྤྱིར་བསྟན་པ་ནི། ཆོས་ཀྱི་སྐུ་ཡོངས་སུ་རྫོགས་པ་སྟེ།
ཐམས་ཅད་མཁྱེན་པའི་ཡེ་ཤེས་ཁོ་ནའི་སྤྱོད་ཡུལ་དུ་གྱུར་པ་ཡིན་ཞིང་། དོན་དམ་པའི་སངས་
རྒྱས་ནི་ཐོས་པ་ལས་བྱུང་བ་ལས་སོགས་པའི་ཤེས་རབ་གསུམ་གྱི་སྤྱོད་ཡུལ་དུ་མིན་པའི་ཕྱིར་ན་
མཐར་ཐུག་པ་ཡེ་ཤེས་ཀྱི་སྐུ་དེ་སངས་རྒྱས་ལས་གཞན་པའི་ལུས་ཅན་རྣམས་ཀྱིས་ནི་འདིའོ་ཞེས་
ཇི་ལྟ་བ་བཞིན་དུ་བསམ་གྱིས་མི་ཁྱབ་པའི་ཡོན་ཏན་དང་ལྡན་པར་རྟོགས་པར་བྱའོ་ཞེས་
པའོ། །
ཁྱད་པར་རྒྱས་པར་བཤད་པ་ནི། ཤེས་རབ་གསུམ་གྱིས་སྤྱོད་ཡུལ་མ་ཡིན་པའི་ཚུལ་ཇི་
ལྟར་ཞེ་ན། དོན་དམ་པའི་སངས་རྒྱས་དེ་ནི་ཤིན་ཏུ་ཆེས་ཕྲ་ཞིང་རྟོགས་པར་དཀའ་བའི་ཕྱིར་ན་
ཐོས་པ་ལས་བྱུང་བའི་ཤེས་རབ་ཀྱི་སྤྱོད་ཡུལ་དུ་གྱུར་པ་མིན་ཏེ། དེ་བཞིན་དུ་དོན་དམ་པའི་
བདེན་པ་སོ་སོ་རང་རིག་ཡེ་ཤེས་ཀྱིས་རྟོགས་པར་བྱ་བ་ཡིན་པའི་ཕྱིར་ན། བསམས་པ་ལས་བྱུང་
བའི་ཤེས་རབ་ཀྱི་སྤྱོད་ཡུལ་མིན་ཞིང་། ཆོས་ཉིད་དེ་བཞིན་ཉིད་དུ་ཟབ་ཅིང་གཏིང་དཔག་..!
68



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
དཀའ་བས་མཐར་ཐུག་པ་ཡིན་པའི་ཕྱིར་ན། འཇིག་རྟེན་པའི་སྒོམ་པ་ལས་བྱུང་བའི་ཤེས་རབ་
ལ་སོགས་པ་རྣམ་པར་ཤེས་པ་ཐམས་ཅད་ཀྱི་སྤྱོད་ཡུལ་དུ་གྱུར་པ་མ་ཡིན་ནོ། །ཞེས་པའོ། །རྒྱུ་
མཚན་དཔེ་དང་སྦྱར་བ་ནི། དེ་ལྟར་སངས་རྒྱས་དེ་ཕལ་པ་རྣམས་ཀྱིས་རྟོགས་པར་དཀའ་བའི་
རྒྱུ་མཚན་གང་གི་ཕྱིར་སྙམ་ན། ཁ་དོག་དང་དབྱིབས་ལ་སོགས་པའི་གཟུགས་སྣ་ཚོགས་པ་ལ་
དམུས་ལོང་རྣམས་ཀྱིས་སྔར་ཅུང་ཟད་ཀྱང་མཐོང་མ་མྱོང་བ་ཇི་ལྟ་བ་བཞིན་དུ། བྱིས་པ་སོ་སོའི་
སྐྱེ་བོ་མ་ལུས་པས་དྲི་མ་མེད་པའི་དེ་བཞིན་ཉིད་དེ་སྔོན་ཅུང་ཟད་ཀྱང་མངོན་སུམ་དུ་མཐོང་མ་
མྱོང་བའི་ཕྱིར་དང་། བཙས་མ་ཐག་པའི་ཁྱིམ་ན་གནས་པའི་བུ་ཆུང་གིས་ཉི་མའི་འོད་ཟེར་གྱི་
གཟུགས་ཅུང་ཟད་མཐོང་ཡང་ཡོངས་སུ་རྫོགས་པར་བལྟ་མི་ནུས་པ་བཞིན་དུ། རྒྱལ་སྲས་
འཕགས་པ་ས་བཅུ་པ་ལ་གནས་པས་ཀྱང་ཆོས་ཀྱི་སྐུ་ཅུང་ཟད་མངོན་སུམ་དུ་མཐོང་ཡང་།
ཡོངས་སུ་རྫོགས་པར་མངོན་སུམ་དུ་བལྟ་མི་ནུས་པའི་ཕྱིར་རོ། །ཞེས་པའོ། །
ཕྱི་མ་རྣམས་ཀྱི་རྒྱུ་མཚན་ལ་གསུམ་ལས། མི་འགྱུར་བའི་ཡོན་ཏན་ནི། དྲི་མ་མེད་པའི་
སངས་རྒྱས་དེ་གདོད་མ་ནས་རྒྱུ་རྐྱེན་ལས་སྐྱེ་བ་དང་བྲལ་བའི་ཕྱིར་བརྟག་པའི་ཡོན་ཏན་དང་
ལྡན་པ་སྟེ། གང་ལ་སྐྱེ་བ་མེད་པ་དེ་ལ་འགག་པ་མེད་པའི་ཕྱིར་ན་བརྟན་པའི་ཡོན་ཏན་དང་
ལྡན་པ་ཡིན་ཞིང་། སྐྱེ་བ་དང་འགག་པ་གཉིས་ཀྱིས་མ་ཞི་བར་བྱེད་པ་མེད་པའི་ཕྱིར་ན་སངས་
རྒྱས་དེ་ཞི་བའི་ཡོན་ཏན་དང་ལྡན་པ་སྟེ། དེ་བས་ན་གཡུང་དྲུང་གི་ཡོན་ཏན་དང་ལྡན་པ་ཡིན་
ཏེ། ཆོས་ཉིད་རང་བཞིན་གྱིས་མྱ་ངན་ལས་འདས་པ་གདོད་མ་ནས་གནས་ཤིང་འགྱུར་བ་མེད་
པ་ཉིད་ཀྱི་ཕྱིར་རོ། །ཞེས་པའོ། །སྤངས་རྟོགས་ཀྱི་ཡོན་ཏན་ནི། སངས་རྒྱས་དེ་སྡུག་བསྔལ་
ཐམས་ཅད་རབ་ཏུ་ཞི་བའི་བདེ་བ་ཆེན་པོའི་ཡོན་ཏན་དང་ལྡན་པ་ཡིན་ཏེ། སྤངས་བྱ་མ་ལུས་
པ་འགགས་པའི་འགོག་པའི་བདེན་པ་མཐར་ཐུག་པ་མངོན་སུམ་དུ་གྱུར་པའི་ཕྱིར་རོ། །དེ་
བཞིན་དུ་ཤེས་བྱའི་རྣམ་པ་ཐམས་ཅད་མངོན་སུམ་དུ་རྟོགས་པའི་ཕྱིར་ན་ཇི་སྙེད་པ་མཁྱེན་པའི་
ཤེས་བྱ་མཐའ་དག་ལ་ཁྱབ་པའི་ཡོན་ཏན་དང་ལྡན་པ་ཉིད་ཡིན་ཞིང་། དམིགས་པ་དང་མཚན་
མ་གང་ལ་ཡང་གནས་པ་མེད་པའི་ཕྱིར་ན་ཇི་ལྟ་བ་མཁྱེན་པ་རྟོག་པ་མེད་པའི་ཡོན་ཏན་དང་
ལྡན་པ་ཡིན་ཏེ། དེ་དག་གི་བདེ་བ་དང་རྟོགས་པའི་ཁྱད་པར་རོ། །གཞན་ཐར་པའི་གེགས་
ཉོན་མོངས་པའི་སྒྲིབ་པ་བག་ཆགས་དང་བཅས་པ་སྤངས་པའི་ཕྱིར་ཇི་ལྟ་བ་འི་དོན་ལ་ཆགས་པ་
མེད་པའི་ཡོན་ཏན་དང་། ཐམས་ཅད་མཁྱེན་པའི་གེགས་ཤེས་བྱའི་སྒྲིབ་པ་ཀུན་མ་ལུས་པ་རྣམ་
69



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
པར་དག་པའི་ཕྱིར་ཇི་སྙེད་པའི་དོན་ལ་ཐམས་ཅད་དུ་ནི་ཐོགས་པ་མེད་པའི་ཡོན་ཏན་དང་།
བྱིང་རྒོད་གཉིས་ལ་སོགས་པའི་སྙོམས་འཇུག་གི་སྒྲིབ་པ་མེད་པས་ལུས་སེམས་འཇམ་ཞིང་ཏིང་
ངེ་འཛིན་ལས་སུ་རུང་བའི་ཕྱིར་རྩུབ་པའི་རེག་བྱ་དང་བྲལ་བའི་ཡོན་ཏན་དང་ལྡན་པ་ཡིན་ཏེ།
དེ་དག་ནི་སྤངས་པའི་ཕྱིར་རོ། །ཞེས་པའོ། །དག་པའི་ཡོན་ཏན་ནི། དོན་དམ་པའི་སངས་
རྒྱས་དེ་རྡུལ་ཕྲ་རབ་བསགས་པའི་གཟུགས་མེད་ཅིང་འདུས་བྱས་ཀྱི་ཆོས་ལས་རྣམ་པར་འདས་
པའི་ཕྱིར་ཐ་མལ་པའི་དབང་པོས་བལྟར་མེད་པ་ནི་སྟོབས་དང་ལྡན་པ་ཉིད་ཡིན་ཏེ། དེ་བཞིན་
དུ་གཏན་ཚིགས་ལ་སོགས་པའི་མཚན་མ་མེད་ཅིང་རྣམ་ཤེས་ཀྱི་ཆོས་ལས་རྣམ་པར་དག་པའི་
ཕྱིར་ཐ་མལ་པའི་བློས་གཟུང་དུ་མེད་པའི་ཡོན་ཏན་དང་ལྡན་པ་ཡིན་ལ། དོན་དམ་པའི་དགེ་
བའི་ཡོན་ཏན་དང་ལྡན་པ་ཡིན་ཏེ། ཆོས་ཀྱི་དབྱིངས་རང་བཞིན་གྱིས་རྣམ་པར་དག་པ་དང་
ལྡན་པའི་ཕྱིར་དང་། ཤིན་ཏུ་དྲི་མ་མེད་པའི་ཡོན་ཏན་དང་ལྡན་པ་ཡིན་ཏེ། གློ་བུར་གྱི་དྲི་མ་
བག་ཆགས་དང་བཅས་པ་མ་ལུས་པ་སྤངས་ནས་རྣམ་པར་དག་པའི་ཕྱིར་རོ། །ཞེས་པའོ། །
སྐུ་གསུམ་གྱི་དབྱེ་བས་འཇུག་པའི་དོན་ལ་གཉིས། མཚན་ཉིད་ཀྱི་རྣམ་གྲངས་མདོར་
བསྟན་པ། དེའི་དོན་རྒྱས་པར་བཤད་པའོ། །མདོར་བསྟན་པ་ལ་གསུམ་ལས། ངོ་བོ་ཉིད་ཀྱི་
སྐུ་མཚན་ཉིད་ལྔ་དང་ལྡན་པ་ཡིན་ཏེ། དེའང་ཐོག་མ་སྐྱེ་བ་དང་དབུས་གནས་མཐར་འཇིག་པ་
སྟེ་འདུས་བྱས་ཀྱི་ཆོས་ཉིད་གསུམ་མེད་ཅིང་མངོན་པར་འདུས་མ་བྱས་པའི་མཚན་ཉིད་ད་
་དང་།
ཟག་པ་མེད་པའི་ཆོས་དབྱིངས་དང་། མཐར་ཕྱིན་པའི་ཡེ་ཤེས་ཐམས་ཅད་གཅིག་ཏུ་འདྲེས་
པས་རྣམ་པར་དབྱེར་མེད་པའི་མཚན་ཉིད་དང་། ཡོད་པ་དང་མེད་པ་ལས་རྣམ་པར་གྲོལ་བས་
སྒྲོ་འདོགས་པ་དང་བསྐུར་བ་འདེབས་པའི་མཐའ་གཉིས་སུ་ལྷུང་བ་མེད་པའི་མཚན་ཉིད་དང་།
ཉོན་མོངས་པ་དང་ཤེས་བྱ་དང་སྙོམས་འཇུག་གི་སྒྲིབ་པ་གསུམ་དང་བྲལ་བའི་མཚན་ཉིད་དང་།
ཉོན་མོངས་པའི་དྲི་མ་མེད་ཅིང་རྣམ་པར་རྟོག་པའི་སྤྱོད་ཡུལ་དུ་བྱར་མེད་པའི་ཆོས་ཀྱི་དབྱིངས་
རང་བཞིན་གྱིས་རྣམ་པར་དག་པ་གང་ཡིན་པ་དེ་ཉིད་རྟོགས་པ་དུས་རྟག་ཏུ་ཆོས་ཉིད་ལ་མཉམ་
པར་བཞག་པའི་རྣལ་འབྱོར་པ་དེ་བཞིན་གཤེགས་པ་ཡིས་མངོན་སུམ་དུ་མཐོང་བ་འོད་གསལ་
བའི་མཚན་ཉིད་ཅན་ནོ། །དེ་བཞིན་དུ་དེ་ནི་ཡོན་ཏན་ལྔ་དང་ལྡན་པར་རིག་པར་བྱ་སྟེ། ངོ་བོ་
རྒྱ་ཆེ་བས་རྟགས་ཀྱིས་གཞལ་དུ་མེད་པའི་ཡོན་ཏན་དང་གྲངས་ཀྱི་ཚད་བཟུང་བར་མི་ནུས་པ་ཆུ་
བོ་གངྒཱའི་ཀླུང་གི་བྱེ་མའི་གྲངས་ལས་ཀྱང་འདས་པའི་ཡོན་ཏན་དང་། རྟོག་གེའི་སྤྱོད་ཡུལ་མ་ན
ཛ
70



» ༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ཡིན་པའི་བློས་བསམ་དུ་མེད་པའི་ཡོན་ཏན་དང་། གཞན་དང་ཐུན་མོང་མ་ཡིན་ཞིང་རབ་ཀྱི་
མཐར་ཐུག་པས་མཉམ་པ་མེད་པའི་ཡོན་ཏན་ཏེ། རྟོགས་པ་ཕུན་སུམ་ཚོགས་པའི་ཡོན་ཏན་
རྣམས་དང་ལྡན་ཞིང་། དེ་བཞིན་གཤེགས་པའི་ཤིན་ཏུ་དྲི་མ་མེད་པའི་ཆོས་ཀྱི་དབྱིངས་མངོན་
སུམ་དུ་གྱུར་པ་དེ་ནི་སྒྲིབ་གཉིས་བག་ཆགས་དང་བཅས་པའི་ཉེས་པ་རྣམས་མ་ལུས་པར་སྤངས་
པས་སྤངས་པ་ཕུན་སུམ་ཚོགས་པའི་ཡོན་ཏན་དང་ལྡན་པའོ། །ཞེས་པའོ། ། ལོངས་སྤྱོད་
རྫོགས་པའི་སྐུ་ཡང་ཁྱད་པར་ལྔ་དང་ལྡན་ཏེ། དེ་ཡང་ཐེག་པ་ཆེན་པོ་ཟབ་པ་དང་རྒྱ་ཆེ་བ་སྣ་
ཚོགས་པའི་དམ་པའི་ཆོས་ཀྱི་འོད་ཟེར་གྱི་སྣང་བ་འགྱེད་པས་གསུང་གི་བརྗོད་པ་རྒྱུན་མི་འཆད་
པ་དང་། དམ་པའི་ཆོས་ཀྱི་འོད་ཟེར་རམ་མཚན་དང་དཔེ་བྱད་བཟང་པོའི་འོད་ཟེར་མཐའ་
ཡས་པ་མངའ་བའི་སྐུས་སྣང་བ་སྣ་ཚོགས་པ་སྟོན་པ་རྒྱུན་མི་འཆད་པ་དང་། གདུལ་བྱའི་འགྲོ་བ་
མཆོག་ཏུ་གྱུར་པ་མང་པོའི་ཆེད་དུ་རྣམ་པར་གྲོལ་བའི་དོན་སྒྲུབ་པ་ལ་བརྩོན་པར་མཛད་པའི་
འཕྲིན་ལས་རྒྱུན་མི་འཆད་པ་དང་། དེ་ལྟར་མཛད་པ་ལའང་ཡིད་བཞིན་གྱི་ནོར་བུའི་རྒྱལ་པོས་
རེ་འདོད་སྐོང་བ་ཇི་ལྟ་བ་བཞིན་ཏེ། རྟོག་པ་དང་རྩོལ་བས་མངོན་པར་འདུ་བྱེད་པ་མེད་ཅིང་
ལྷུན་གྱིས་གྲུབ་པར་འཇུག་པ་དང་། གདུལ་བྱ་རྣམས་ཀྱི་བསམ་པའི་དབང་གིས་ཁ་དོག་དང་
ཚང་ལ་སོགས་པ་སྣ་ཚོགས་པའི་དངོས་པོར་སྟོན་ཀྱང་དེའི་རང་བཞིན་དུ་བདེན་པ་མིན་པའི་
ཁྱད་པར་རྣམས་དང་ལྡན་པའོ། །ཞེས་པའོ། །
སྤྲུལ་པའི་སྐུ་ནི་ཆོས་གསུམ་དང་ལྡན་པ་སྟེ། དེའང་འཇིག་རྟེན་ཐ་མལ་པ་ལམ་ལ་མ་
ཞུགས་པ་རྣམས་སྲིད་པ་གསུམ་ལ་སྐྱོ་བ་བསྐྱེད་ནས་ཞི་བ་མྱ་ངན་ལས་འདས་པའི་ལམ་ལ་འཇུག་
པར་མཛད་པ་དང་། ཐར་པའི་ལམ་ལ་ཞུགས་པ་རྣམས་ཐེག་པ་ཆེན་པོ་ཟབ་པ་དང་རྒྱ་ཆེ་བ་ལ
བཀོད་ནས་རབ་ཏུ་སྨིན་པར་མཛད་པ་དང་། ཐེག་ཆེན་གྱིས་རབ་ཏུ་སྨིན་པ་རྣམ་པར་དག་པའི་
ས་ལ་རིམ་གྱིས་བཀོད་ནས་རྣམ་པར་གྲོལ་བར་ལུང་སྟོན་པར་མཛད་པ་རྣམས་ཡིན་ལ། དེ་ལྟར་
འཕྲིན་ལས་ཕུན་སུམ་ཚོགས་པའི་རྒྱུར་གྱུར་ཅིང་གདུལ་བྱའི་དབང་གིས་སྣ་ཚོགས་སུ་སྣང་བའི་
གཟུགས་སྤྲུལ་པའི་སྐུ་གང་ཡིན་པ་དེ་ཡང་སྐུ་སྔ་མར་མ་ཟད་ཆོས་ཀྱི་སྐུ་འགྱུར་བ་མེད་པའི་
དབྱིངས་འདིར་ནི་འཁོར་བ་ཇི་སྲིད་པར་རྟག་ཏུ་རྒྱུན་མི་འཆད་པར་གནས་ཏེ། དཔེར་ན་
འདུས་མ་བྱས་ནམ་མཁའི་ཁམས་སུ་འདུས་བྱས་གཟུགས་ཀྱི་ཁམས་རྣམས་ཀྱི་སྐྱེ་འཇིག་རྒྱུན་མི་
འཆད་པ་ཇི་ལྟ་བ་བཞིན་ནོ། །ཞེས་པའོ། །ང
71



༄༅༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
རྒྱུས་བཤད་ལ་གསུམ་སྟེ། ཐུན་མོངས་ཀྱི་དབྱེ་བ། སོ་སོའི་རྣམ་བཞག །དེ་དག་གི་
དོན་བསྡུ་བའོ། །དེ་ཡང་དབྱེ་བ་ནི། གཞན་གྱི་རྐྱེན་ལ་རག་མ་ལས་པས་ན་རང་བྱུང་རྣམས་ཀྱི་
ཤེས་བྱ་ཐམས་ཅད་མཁྱེན་པ་ནི་ཡེ་ཤེས་དང་ལྡན་པ་ལ་སྤངས་རྟོགས་མཐར་ཕྱིན་པའི་ཆ་ནས་
སངས་རྒྱས་ཉིད་ཅེས་གང་བརྗོད་པར་བྱ་བ་སྲིད་ཞིའི་མཐའ་གཉིས་ལ་མི་གནས་པས་མཆོག་ཏུ་
མྱ་ངན་ལས་འདས་ཤིང་། རྟོག་གེའི་སྤྱོད་ཡུལ་ལས་འདས་པས་བསམ་དུ་མེད་པ་དང་། འཁོར་
བའི་གཡུལ་ལས་རྒྱལ་བས་དགྲ་བཅོམ་པ་སོ་སོ་རང་གིས་རིག་པའི་བདག་ཉིད་དུ་གྱུར་པའི་བྱང་
ཆུབ་ཆེན་པོ་དེ་ལ་དབྱེ་བ་བྱས་ནས། རྟོགས་པར་དཀའ་བས་ཟབ་པའི་ཡོན་ཏན་དང་། མཐུ་
དང་ལྡན་པས་རྒྱ་ཆེ་བའི་ཡོན་ཏན་དང་། སྐལ་བ་དང་མཐུན་པས་བདག་ཉིད་ཆེན་པོའི་ཡོན་
ཏིན་གྱི་ཆོས་གསུམ་པོ་རྣམས་ཀྱིས་རབ་ཏུ་ཕྱེ་བའི་ཕྱིར་གོ་རིམ་བཞིན་དུ་ཟབ་པ་རང་བཞིན་ནམ་
ངོ་བོ་ཉིད་ཀྱི་སྐུ་དང་། ལ་སོགས་པའི་སྒྲས་རྒྱ་ཆེ་བ་ལོངས་སྤྱོད་རྫོགས་པའི་སྐུ་དང་བདག་ཉིད་
ཆེན་པོ་སྤྲུལ་པའི་སྐུ་སྟེ་སྐུ་གསུམ་པོ་དག་གིས་རང་གཞན་གྱི་དོན་ལྷུན་གྱིས་གྲུབ་ཅིང་རྒྱུན་མི་
འཆད་པར་འཇུག་གོ །ཞེས་པའོ། །
རྣམ་བཞག་ལ་གསུམ་སྟེ། ངོ་བོ་ཉིད་སྐུའི་རྣམ་བཞག །ལོངས་སྤྱོད་རྫོགས་པའི་སྐུའི་
རྣམ་བཞག །སྤྲུལ་པ་སྐུའི་རྣམ་བཞག་གོ །ངོ་བོ་ཉིད་སྐུའི་རྣམ་བཞག་ལ་གཉིས་ཏེ། མཚན་
ཉིད་དང་ཡོན་ཏན་མདོར་བསྟན་པ་དང་། དེ་དག་གི་ངོ་བོ་རྒྱས་པར་བཤད་པའོ། །མདོར་
བསྟན་ནི། དེ་ལྟར་མཐར་ཕྱིན་པའི་བྱང་ཆུབ་ལ་དབྱེ་བ་བྱས་ནས། སྐུ་གསུམ་ཡོད་པ་དེ་ལ་
སངས་རྒྱས་རྣམས་ཀྱི་ནི་རང་དོན་ཕུན་སུམ་ཚོགས་པ་ངོ་བོ་ཉིད་ཀྱི་སྐུ་དེ་འདུས་མ་བྱས་པ་ལ་
སོགས་པའི་མཚན་ཉིད་དམ་ཁྱད་པར་ལྔ་དང་ལྡན་ཞིང་ཡོན་ཏན་ཤིན་ཏུ་མང་ཡང་མདོར་བསྡུ་
ནི་གཞལ་དུ་མེད་པ་ལ་སོགས་པའི་ཡོན་ཏན་རྣམ་པ་ལྔ་དང་ནི་དབྱེར་མེད་པར་ལྡན་པ་ཉིད་དུ་
རིག་པར་བྱའོ། །ཞེས་པའོ། །རྒྱས་པར་བཤད་པ་ལ་གསུམ་ལས། མཚན་ཉིད་རྒྱས་པར་
བཤད་པ་ནི། དོན་དམ་པ་ངོ་བོ་ཉིད་ཀྱི་སྐུ་དེ་འདུས་བྱས་ཀྱི་ཆོས་སྐྱེ་བ་དང་གནས་པ་དང་
འཇིག་པ་རྣམས་ཀྱིས་དབེན་པས་འདུས་མ་བྱས་ཤིང་འགྱུར་བ་མེད་པའི་མཚན་ཉིད་དང་།
ཟག་པ་མེད་པའི་ཆོས་དབྱིངས་དང་། མཐར་ཕྱིན་པའི་ཡེ་ཤེས་ཐམས་ཅད་གཅིག་ཏུ་འདྲེས་
པས་རྣམ་པར་དབྱེར་མེད་པའི་མཚན་ཉིད་དང་། ཀུན་རྫོབ་ཀྱི་ངོ་བོར་མེད་ཅིང་དོན་དམ་པའི་
ངོ་བོར་ཡོད་པས་སྒྲོ་འདོགས་པ་དང་སྐུར་བ་འདེབས་པའི་མཐའ་གཉིས་པོ་དག་ནི་རྣམ་པར་
72



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
སྤངས་པའི་མཚན་ཉིད་དང་། འདོད་ཆགས་ལ་སོགས་པ་ཉོན་མོངས་པའི་སྒྲིབ་པ་དང་། ཉོན་
མོངས་པ་ཅན་མ་ཡིན་ཡང་ཤེས་བྱ་ཤེས་པའི་གེགས་སུ་གྱུར་པ་ཤེས་བྱའི་སྒྲིབ་པ་དང་། དེའི་ཁྱད་
པར་ཏིང་ངེ་འཛིན་ལ་ཇི་ལྟ་བར་འདོད་པ་བཞིན་སྙོམས་པར་འཇུག་པ་མི་ཤེས་པ་སྙོམས་འཇུག་
གི་སྒྲིབ་པ་གསུམ་ལས་ནི་ངེས་པར་གྲོལ་ཏེ། སྒྲིབ་པ་མེད་པའི་མཚན་ཉིད་དང་། ཉོན་མོངས་
པའི་དྲི་མ་མེད་ཅིང་རྣམ་པར་རྟོག་པའི་སྤྱོད་ཡུལ་དུ་དབྱེར་མེད་པ་དང་། ཐབས་དང་ཤེས་རབ་
ཟུང་དུ་འབྲེལ་བ་ལ་རྟག་ཏུ་སྙོམས་པར་འཇུག་པའི་རྣལ་འབྱོར་པ་མཐར་ཕྱིན་པ་རྣམས་ཀྱི་སོ་སོ་
རང་གིས་རིག་པའི་ཡེ་ཤེས་ཀྱི་སྤྱོད་ཡུལ་ཡིན་པའི་ཕྱིར། ཟབ་པའི་ཆོས་ཀྱི་དབྱིངས་གདོད་མ་
ནས་ངོ་བོ་ཉིད་ཀྱིས་ནི་རྣམ་པར་དག་པའི་ཕྱིར་ན་རང་བཞིན་གྱིས་འོད་གསལ་བའི་མཚན་ཉིད་
དེ་ཁྱད་པར་ལྔ་དང་ལྡན་པའོ། །ཞེས་པའོ། །
ཡོན་ཏན་རྒྱས་པར་བཤད་པ་ནི། རྟགས་ཀྱིས་གཞལ་དུ་མེད་པའི་ཡོན་ཏན་དང་།
གྲངས་ཀྱིས་བགྲང་དུ་མེད་པའི་ཡོན་ཏན་དང་། བློས་བསམ་དུ་མེད་པའི་ཡོན་ཏན་དང་།
གཞན་ཡང་མཉམ་པ་མེད་པའི་ཡོན་ཏན་དང་། རྣམ་པར་དག་པ་མཐར་ཐུག་པའི་ཡོན་ཏན་
རྣམས་དང་ཡང་དག་པར་ན། ངོ་བོ་ཉིད་ཀྱི་སྐུ་དེ་དབྱེར་མེད་པར་ལྡན་པ་ཡིན་ཏེ། དེ་ཡང་ངོ་
བོ་ནམ་མཁའ་ལྟར་རྒྱ་ཆེ་བའི་ཕྱིར་དང་གྲངས་འདིའོ་ཞེས་ཡོངས་སུ་ཆད་པ་མེད་པའི་ཕྱིར་དང་།
རྣམ་པ་ཐམས་ཅད་དུ་རྟོག་གེའི་སྤྱོད་ཡུལ་ནི་མིན་པའི་ཕྱིར་དང་། སངས་རྒྱས་འབའ་ཞིག་ལ་
མངའ་བའི་ཡོན་ཏན་ཡིན་པའི་ཕྱིར་དང་། སྒྲིབ་པ་གཉིས་བག་ཆགས་དང་བཅས་པ་མ་ལུས་
པར་སྤངས་པའི་ཕྱིར་རོ། །དེ་བས་ན་གཞལ་དུ་མེད་པ་ལ་སོགས་པའི་ཡོན་ཏན་རྣམས་གོ་རིམ་
ཇི་ལྟ་བ་བཞིན་དུ་རྒྱ་ཆེ་བ་ལ་སོགས་པའི་རྒྱུ་མཚན་ལྔ་དང་སྦྱར་ཏེ་རིག་པར་བྱའོ། །ཞེས་
པའོ། །
ལོངས་སྤྱོད་རྫོགས་པའི་སྐུ་ལ་གསུམ་ལས། རྣམ་བཞག་རྒྱས་པར་བཤད་པ་ནི། ཐེག་པ་
ཆེན་པོ་ཟབ་པ་དང་རྒྱ་ཆེ་བ་སྣ་ཚོགས་པའི་ཆོས་ཀྱི་འབྱོར་པ་ལ་རྫོགས་པར་ལོངས་སྤྱོད་ཅིང་
གནས་པའི་ཕྱིར་གསུང་གི་གདམས་ངག་བརྗོད་པ་རྒྱུན་མི་འཆད་པ་དང་། གཟུགས་ཀྱི་སྐུའི་
རང་བཞིན་མཚན་དང་དཔེ་བྱད་ལ་སོགས་པའི་ཆོས་དང་ལྡན་པ་ནི་སྐལ་བ་དང་ལྡན་པ་རྣམས་
ལ་རྟག་ཏུ་སྣང་བའི་ཕྱིར། སྐུའི་སྣང་བ་སྟོན་པ་རྒྱུན་མི་འཆད་པ་དང་། སེམས་ཅན་ཐམས་ཅད་
སྡུག་བསྔལ་ལས་བསྒྲལ་བར་བཞེད་པའི་ཐུགས་རྗེ་ཆེན་པོ་རྣམ་པར་དག་པའི་རྒྱུ་མཐུན་ང
ག
་པའི་
73



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
.འབྲས་བུ་སྐལ་བ་དང་ལྡན་པའི་འགྲོ་དོན་རྒྱུན་མི་འཆད་པའི་ཕྱིར་ཐུགས་རྗེས་འཕྲིན་ལས་
མཛད་པ་རྒྱུན་མི་འཆད་པ་དང་། དེ་དག་ཀྱང་རྣམ་པར་རྟོག་པ་དང་འབད་རྩོལ་མེད་ཅིང་རང་
གིས་ངང་གིས་ང་གིས་ལྷུན་གྱིས་གྲུབ་པར་གདུལ་བྱ་རྣམས་ཀྱི་འདོད་པ་ཇི་ལྟ་བ་བཞིན་དུ་རེ་བ་ཡོངས་སུ་
སྐོང་བའི་ཕྱིར་མངོན་པར་འདུ་བྱེད་པ་དང་། གཞིའི་ཁ་དོག་གི་དབང་གིས་ཡིད་བཞིན་གྱི་ནོར་
བུ་སྣ་ཚོགས་སུ་སྣང་ཡང་དེའི་ངོ་བོ་མ་ཡིན་པ་ལྟ་བུར་གདུལ་བྱ་མཐའ་ཡས་པའི་ཁམས་དང་།
བསམ་པ་མོས་པའི་དབང་གིས་ཁ་དོག་དང་ཚད་ལ་སོགས་པ་རྫུ་འཕྲུལ་སྣ་ཚོགས་པའི་རྣམ་པར་
སྣང་ཡང་དེའི་ངོ་བོ་མ་ཡིན་པ་སྟོན་པ་སྟེ། དེ་ལྟར་ཁྱད་པར་ལྔ་དང་ལྡན་པའི་ཚུལ་གྱིས་ཐེག་པ་
ཆེན་པོའི་ཆོས་ལ་རྫོགས་པར་ལོངས་སྤྱོད་པའི་སྐུར་རྣམ་པར་གནས་པ་ཡིན་ནོ། །ཞེས་པའོ། །
སླར་ཡང་བསྡུས་ཏེ་བསྟན་པ་ནི། དེ་ལྟར་གསུང་གི་གདམས་ངག་བརྗོད་པ་རྒྱུན་མི་
འཆད་པ་དང་། སྐུའི་སྣང་བ་སྟོན་པ་རྒྱུན་མི་འཆད་པ་དང་། ཐུགས་རྗེས་འཕྲིན་ལས་མབ་མཛད་པ་
རྒྱུན་མི་འཆད་པ་དང་། དེ་དག་ལ་འབད་རྩོལ་གྱིས་མངོན་པར་འདུ་བྱེད་པ་མེད་ཅིང་ལྷུན་གྱིས་
གྲུབ་པ་དང་། སྐལ་བའི་དབང་གིས་སྣ་ཚོགས་སུ་སྣང་ཡང་དེའི་ངོ་བོ་ཉིད་ཡིན་པ་སྟོན་པ་སྟེ།
ཆོས་ལྔ་པོ་དེ་དག་ལ་ལོངས་སྤྱོད་རྫོགས་པའི་སྐུ་འཆད་པའི་སྐབས་འདིར་ནི་སྣ་ཚོགས་པ་ལ་
སོགས་པའི་ཁྱད་པར་རྣམ་པ་ལྔར་བརྗོད་པར་བྱའོ། །ཞེས་པའོ། །ཁྱད་པར་རྐྱེན་ལས་སྣང་
ཚུལ་ནི། དཔེ་ཇི་ལྟར་ན་འོག་གཞིའི་རས་ཀྱི་ཚོན་ནི་ཁ་དོག་སྣ་ཚོགས་པའི་རྐྱེན་གྱིས་སྟེང་གི་
ནོར་བུ་རིན་པོ་ཆེ་ཁ་དོག་སྣ་ཚོགས་པ་དེའི་དངོས་པོ་མིན་ཡང་། དང་བའི་དབང་གིས་སྣ་ཚོགས་
སུ་སྣང་བ་ལྟར། དོན་དེ་བཞིན་དུ་གདུལ་བྱའི་འགྲོ་བ་རྣམས་ཀྱི་ཁམས་དང་བསམ་པ་དང་མོས་
པ་ལ་སོགས་པའི་རྐྱེན་སྣ་ཚོགས་པས་ཐུགས་རྗེ་ཆེན་པོས་སྐྱེ་དགུ་ལ་ཁྱབ་པའི་བདག་ཉིད་རྫོགས་
པའི་སངས་རྒྱས་རྣམས་ཀྱང་སྣ་ཚོགས་པ་དེའི་དངོས་པོ་མིན་ཡང་ཁ་དོག་དང་ཚད་ལ་སོགས་
པའི་རྣམ་འཕྲུལ་པར་སྣང་ངོ། །ཞེས་པའོ། །
སྤྲུལ་པའི་སྐུ་ལ་གཉིས། མཆོག་གི་སྤྲུལ་སྐུས་མཛད་པ་བཅུ་གཉིས་སྟོན་ཚུལ། དེའི་བྱེད་ན
ལས་གདུལ་བྱ་རིམ་གྱིས་འདྲེན་ཚུལ་ལོ། །དེ་ལ་མཛད་པ་བཅུ་གཉིས་སྟོན་ཚུལ་ནི། སྟོན་ཞེས་
འོག་ནས་འབྱུང་བ་གསལ་བྱེད་དུ་སྦྱར་ཏེ་བཤད་པར་བྱའོ། །དེ་ཡང་རྒྱུ་གང་ལ་སྟོན་ན།
མཐའ་ཡས་པའི་སེམས་ཅན་ཐམས་ཅད་ལ་བསམ་གྱིས་མི་ཁྱབ་པའི་ཐུགས་རྗེ་ཆེན་པོས་རྗེས་སུ་
་
གཟུང་བར་བཞེད་པའི་རྒྱུ་ལ་སོགས་ཚུལ་ཇི་ལྟ་བར་སྟོན་པ་འཇིག་རྟེན་གྱི་ཁམས་ཇི་སྙེད་པ་
74



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
མཁྱེན་པའི་ཡེ་ཤེས་ཀྱིས་གདུལ་བྱར་གྱུར་པའི་འཇིག་རྟེན་མ་ལུས་པ་ཀུན་ལ་ལེགས་པར་
གཟིགས་ནས་ནི་ཇི་ལྟ་བ་མཁྱེན་པའི་ཡེ་ཤེས་ཀྱི་སྐུ་འགྱུར་བ་མེད་པའི་ངང་དུ་མཉམ་པར་བཞག་
པ་ལས་ནམ་ཡང་མ་གཡོས་པར་རོ། །དོན་གང་དག་སྟོན་ན། སྤྲུལ་པའི་རང་བཞིན་རྣམ་པ་སྣ་
ཚོགས་པ་རྣམས་ཀྱིས་རྨད་དུ་བྱུང་བའི་མཛད་པ་བཅུ་གཉིས་ཡང་དག་པར་སྟོན་པ་སྟེ། དེ་ཡང་
ཤཱཀྱའི་རྒྱལ་པོ་ལྟ་བུ་ལ་ཉེ་བར་མཚོན་ནས་བདག་ཉིད་ཆེན་པོ་དེས། དགའ་ལྡན་པའི་ལྷའི་སྐྱེ་བ་
དམ་པ་ཏོག་དཀར་ཞེས་བྱ་བར་མངོན་པར་སྐྱེ་བའི་ཚུལ་བསྟན་ནས་ལྷའི་ཚོགས་རབ་ཏུ་མང་པོ་
སྨིན་གྲོལ་ལ་བཀོད་པ་དང་། དགའ་ལྡན་གྱི་གནས་ནས་འཛམ་བུའི་གླིང་དུ་འཕོ་བའི་མཛད་པ་
དང་། ཡུམ་གྱིས་ལྷུམས་སུ་འཇུག་པའི་མཛད་པ་དང༌། ལྷུམས་ནས་བལྟམས་པའི་མཛད་པ་
དང་། བཟོའི་གནས་ལ་མཁས་པའི་མཛད་པ་དང་། བཙུན་མོའི་འཁོར་གྱི་ནང་དུ་དགྱེས་པར་
རོལ་བའི་མཛད་པ་དང་། བཙུན་མོ་དང་བཅས་པའི་ཁབ་ནས་ངེས་པར་འབྱུང་བའི་མཛད་པ་
དང་། དཀའ་བ་སྤྱད་པའི་མཛད་པ་དང་། བྱང་ཆུབ་ཀྱི་སྙིང་པོ་རྡོ་རྗེའི་གདན་དུ་གཤེགས་པའི་
མཛད་པ་དང་། བདུད་ཀྱི་སྡེ་དཔུང་དང་བཅས་པ་བྱམས་པའི་ཤུགས་ཀྱིས་འཇོམས་པའི་མཛད་
པ་དང་། མངོན་པར་རྫོགས་པར་ནི་བྱང་ཆུབ་ཆེན་པོ་བརྙེས་པའི་མཛད་པ་དང་། ཆོས་ཀྱི་
འཁོར་ལོ་རིམ་པ་གསུམ་དུ་བསྐོར་བའི་མཛད་པ་དང་། ཡོངས་སུ་མྱ་ངན་ལས་འདས་པར་
གཤེགས་པའི་མཛད་པ་རྣམས་སོ། །གནས་གང་དུ་སྟོན་ན། ཡོངས་སུ་མ་དག་པའི་ཞིང་མི་
མཇེད་འཇིག་རྟེན་གྱི་ཁམས་ལ་སོགས་པ་མཐའ་ཡས་པ་རྣམས་སུའོ། ། དུས་ཇི་སྲིད་སྟོན་ན།
གདུལ་བྱ་འཁོར་བའི་སྲིད་པ་ཇི་སྲིད་མ་སྟོངས་པར་གནས་པའི་བར་དེ་སྲིད་དུ་རྒྱུན་མི་འཆད་
པའི་ལྷུན་གྱིས་གྲུབ་པར་སྟོན་ཏོ། །ཞེས་པའོ། །
གདུལ་བྱ་རིམ་གྱིས་འདྲེན་པ་ལ་གསུམ་སྟེ། ཕལ་པ་ཐེག་དམན་ལ་འཇུག་ཚུལ། ཐེག་
དམན་ཐེག་ཆེན་གྱིས་སྨིན་ཚུལ། ཐེག་ཆེན་རྣམ་གྲོལ་ལ་སྦྱོར་ཚུལ་ལོ། །དེ་ལ་ཐེག་དམན་ལ་
འཇུག་ཚུལ་ནི། འདུས་བྱས་ཐམས་ཅད་མི་རྟག་པ་དང་། ཟག་པ་དང་བཅས་པ་ཐམས་ཅད་
སྡུག་བསྔལ་བ་དང་། ཆོས་ཐམས་ཅད་བདག་མེད་པ་དང་། མྱ་ངན་ལས་འདས་པ་ནི་མཆོག་
ཏུ་ཞི་ཞིང་བདེ་བའོ་ཞེས་པ་ལ་སོགས་པ་ཆོས་རྣམས་ཀྱི་སྡོམ་ཆེན་པོ་རྣམས་སྟོན་པའི་སྒྲ་ཡིས་
གདུལ་བྱ་འདུལ་བའི་ཐབས་མཁྱེན་པ་སངས་རྒྱས་རྣམས་ཀྱིས་གདུལ་བྱའི་སེམས་ཅན་འཁོར་བ་
ལ་ཆགས་པ་རྣམས་ལ་སྲིད་པ་གསུམ་གྱི་ཉེས་དམིགས་མང་དུ་གསུངས་ཤིང་། སྐྱོ་བ་སྐྱེད་ནས་
75



༄༅༄༅།།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
རེ་ཤིག་དང་པོ་འཁོར་བའི་སྐྱོན་ཉེ་བར་ཞི་བ་ཙམ་གྱིས་མྱ་ངན་ལས་འདས་པ་ཉན་ཐོས་དང་རང་
སངས་རྒྱས་ཀྱི་ལམ་ལ་ཡང་རབ་ཏུ་འཇུག་པར་མཛད་ཞེས་པའོ། །ཐེག་ཆེན་གྱིས་སྨིན་ཚུལ་ནི།
རང་ཉིད་ཀྱི་འཁོར་བའི་སྡུག་བསྔལ་ཉེ་བར་ཞི་བར་བྱེད་པའི་ཐབས་ཉན་ཐོས་དང་རང་སངས་
རྒྱས་ཀྱི་ལམ་ལ་རབ་ཏུ་ཞུགས་པ་ལས་དགྲ་བཅོམ་པ་དང་རང་བྱང་ཆུབ་ཐོབ་པ་ན། མཐར་ཕྱིན་
པའི་གོ་འཕང་མ་ཐོབ་ཀྱང་མྱ་ངན་ལས་འདས་པ་ཐོབ་བོ་སྙམ་པའི་འདུ་ཤེས་ཅན་རྣམས་ལ།
དམ་པའི་ཆོས་པདྨ་དཀར་པོའི་མདོ་དང་། མྱ་ངན་ལས་འདས་པ་ཆེན་པོའི་མདོ་ལ་སོགས་པ་
རྣམས་ལས་ཆོས་ཐམས་ཅད་ཀྱི་དེ་ཁོ་ན་ཉིད་སྟོང་པ་དང་སྙིང་རྗེ་ཟུང་དུ་འཇུག་པར་སྟོན་པའི་
ཐེག་པ་ནི་གཅིག་ཁོ་ན་ཡིན་ལ། དེ་བགྲོད་པའི་མྱ་ངན་ལས་འདས་པའང་གཅིག་ཁོ་ནའོ་ཞེས་
པར་བསྟན་པ་ཡིས་ཉན་ཐོས་དང་རང་སངས་རྒྱས་དེ་དག་སྔར་མྱ་ངན་ལས་འདས་པ་མཐར་
ཐུག་པ་མ་ཐོབ་པ་ལ་ཐོབ་པར་འཛིན་པ་དེ་ལས་བཟློག་སྟེ་ཐབས་སེམས་ཅན་ཐམས་ཅད་ལ་སྒྲོལ་
བར་འདོད་པའི་སྙིང་རྗེ་ཆེན་པོ་དང་ཤེས་རབ་ཀྱིས་ཆོས་ཐམས་ཅད་སྟོང་པ་ཉིད་དུ་རྟོགས་པ་ལ་
བརྟེན་ནས་བསོད་ནམས་དང་ཡེ་ཤེས་ཀྱི་ཚོགས་གཉིས་ཡོངས་སུ་གཟུང་བས་ཐེག་པ་གསུམ་
ལས་མཆོག་ཏུ་གྱུར་པ་ཐེག་པ་ཆེན་པོ་ལ་སྨིན་པར་མཛད་དེ་ཡང་དག་པའི་ལམ་ལ་བཀོད་པར་
མཛད་དོ། །ཞེས་པའོ། །
རྣམ་གྲོལ་ལ་སྦྱོར་ཚུལ་ནི། དེ་ལྟར་ཐེག་པ་ཆེན་པོའི་ལམ་ལ་རིམ་གྱིས་སྨིན་པར་མཛད་
ནས་ས་བརྒྱད་པ་ལ་སོགས་པ་ཐོབ་པ་དང་། ཞིང་ཁམས་འདི་ཞེས་བྱ་བར་མིང་འདི་ཞེས་བྱ་བ་
དང་ལྡན་པས་དུས་འདི་ཙམ་ཞིག་ན། བསྐལ་པ་འདི་ཞེས་བྱ་བ་ལ་འཚང་རྒྱུ་ཞིང་། འཁོར་འདི་
སྙེད་དང་བཅས་ཤིང་དམ་པའི་ཆོས་ཀྱང་འདི་སྲིད་དུ་གནས་པར་འགྱུར་རོ། །ཞེས་བྱ་བ་ལ་
སོགས་པ་རྣམ་པར་གྲོལ་བའི་བྱང་ཆུབ་གསུམ་ལས་མཆོག་ཏུ་གྱུར་པ་བླ་ན་མེད་པའི་ཆོས་ཀྱི་རྒྱལ་
པོར་ལུང་སྟོན་པར་མཛད་དོ་ཞེས་པ་སྟེ། དེ་ཡང་ཞིང་དང་མིང་དང་ནི། །དུས་དང་བསྐལ་པའི་
མིང་དང་ནི། །འཁོར་དང་དམ་པའི་ཆོས་དག་ཀྱང་། །གནས་པའི་སྒོ་ནས་དེར་འདོང་ངོ་། །
ཞེས་པ་ལ་སོགས་པ་གསུངས་པ་ལྟར་རོ།
དོན་བསྡུ་བ་ལ་གཉིས་་བ་ལ་གཉིས་ལས། རྒྱུ་མཚན་དང་སྦྱར་ཏེ་གསུམ་དུ་བསྡུ་བ་ནི། ཕྲ་ཞིང་
རྟོགས་པར་དཀའ་བས་ན་ཟབ་པའི་ཕྱིར་དང་གཞན་གྱི་དོན་སྒྲུབ་པའི་མཐུ་ནི་ཕུན་སུམ་ཚོགས་
པ་དང་ལྡན་པའི་ཕྱིར་དང། བྱིས་པ་སོ་སོའི་སྐྱེ་བོ་རྣམས་ཀྱི་བསམ་པའི་དོན་དང་མཐུན་པར་G
co
ས
76



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
.
སྣང་བ་དག་བསྟན་པས་འཁོར་བ་ལས་རབ་ཏུ་འདྲེན་པའི་ཕྱིར་ན། སྐུ་གསུམ་པོ་འདི་དག་གྲངས་ཅི་ལྟ་བ་
བཞིན་དུ་སྦྱར་ཏེ་ཟབ་པ་ངོ་བོ་ཉིད་ཀྱི་སྐུ་དང་། རྒྱ་ཆེ་བ་ལོངས་སྤྱོད་རྫོགས་པའི་སྐུ་དང་།
བདག་ཉིད་ཆེན་པོ་སྤྲུལ་པའི་སྐུ་རྣམས་སུ་ཤེས་པར་བྱའོ། །ཞེས་པའོ། །གནས་ཚུལ་དང་སྦྱར་
ཏེ་གཉིས་སུ་བསྡུ་བ་ནི། སངས་རྒྱས་ཀྱི་སྐུ་འཆད་པའི་སྐབས་འདིར་ནི་དང་པོ་ཟབ་པའི་སྐུ་དེ་
ཆོས་ཀྱི་སྐུར་ཤེས་པར་བྱ་སྟེ། ཆོས་ཐམས་ཅད་ཀྱི་རང་བཞིན་ཡིན་ཞིང་། གཞན་རིག་གི་སྤྱོད་
ཡུལ་མ་ཡིན་པའི་ཕྱིར་རོ། །ཕྱི་མ་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་དག་ནི་གཟུགས་
ཀྱི་སྐུ་ཡིན་ཏེ་སྐལ་བ་རང་མཐུན་པར་གདུལ་བྱ་ལ་སྣང་བའི་ཕྱིར་རོ། །དེ་དག་ཀྱང་དཔེར་ན་
འདུས་མ་བྱས་ནམ་མཁའི་དབྱིངས་ལ་ནི་འདུས་བྱས་ཀྱི་གཟུགས་སྣ་ཚོགས་གནས་པ་ཇི་ལྟ་བ་
བཞིན་དུ། དང་པོ་ཆོས་ཀྱི་སྐུ་འགྱུར་བ་མེད་པའི་དབྱིངས་ལ་ནི་ཐ་མ་གཟུགས་ཀྱི་སྐུ་སྣ་ཚོགས་སུ་
བ་དག་གནས་པ་ཡིན་ནོ། །ཞེས་པའོ། །
ཇི་སྲིད་དུ་དེ་དག་རྟག་པའི་དོན་ལ་གཉིས། རྟག་པའི་རྒྱུ་མཚན་མདོར་བསྟན་པ་དང་
དེ་ཉིད་རྒྱས་པར་བཤད་པའོ། །དེ་ལ་མདོར་བསྟན་ནི། གང་ལ་ཡང་ཆགས་པ་མེད་པར་དམ་
པའི་ཆོས་འཛིན་པ་ལ་སོགས་པ་རྒྱུ་མཐའ་ཡས་པ་ལས་གྲུབ་པའི་འབྲས་བུ་ཡིན་པའི་ཕྱིར་ན།
གཟུགས་ཀྱི་སྐུས་གཞན་དོན་མཛད་པ་རྟག་ཏུ་རྒྱུན་མི་འཆད་པ་དང་། དེ་བཞིན་དུ་སྦྱར་ཏེ།
སེམས་ཅན་མ་ལུས་པ་འདུལ་བར་ཞལ་གྱིས་བཞེས་ཤིང་། གདུལ་བྱའི་སེམས་ཅན་ལ་ཟད་པ་
མེད་པའི་ཕྱིར་དང་། གཞན་དོན་སྒྲུབ་པའི་ཀུན་སློང་སེམས་ཅན་ཐམས་ཅད་ལ་ཐུགས་བརྩེ་བ་
ཆེན་པོ་རྒྱུན་མི་འཆད་པའི་ཕྱིར་དང་། གཞན་དོན་སྒྲུབ་པའི་ཐབས་རྫུ་འཕྲུལ་གྱི་རྐང་པ་ལ་
དབང་འབྱོར་བ་ཐོབ་པའི་ཕྱིར་དང་། འཁོར་བ་དང་མྱ་ངན་ལས་འདས་པའི་རང་བཞིན་གཉིས་
སུ་མེད་པར་མཁྱེན་པས་ནམ་ཡང་སྐྱེ་བ་མེད་པའི་ཕྱིར་དང་། ཟག་པ་མེད་པའི་ཏིང་ངེ་འཛིན་གྱི་
བདེ་བ་ཕུན་སུམ་ཚོགས་པ་དང་ལྡན་པས་སྡུག་བསྔལ་གྱིས་གནོད་པ་མེད་པའི་ཕྱིར་དང་། ཆོས་
ཐམས་ཅད་ཀྱི་དབང་ཕྱུག་འཇིག་རྟེན་དུ་ཞུགས་ཀྱང་དེའི་ཉེས་པས་ནམ་ཡང་མི་གོས་པའི་ཕྱིར་
ན་གཟུགས་ཀྱི་སྐུས་གཞན་དོན་མཛད་པ་རྟག་ཏུ་རྒྱུན་མི་འཆད་ཅིང་། འཆི་བ་མེད་པའི་གོ་
འཕང་བརྙེས་པས་འཆི་བའི་བདག་པོའི་བདུད་བཅོམ་པའི་ཕྱིར་དང་། གདོད་མ་ནས་འདུས་མ་
བྱས་པས་འདུས་བྱས་ཀྱི་ངོ་བོར་མེད་པའི་ཕྱིར་དང་ཕྱི་མའི་མཐར་ཐུག་པར་འཇིག་རྟེན་ཐམས་
ཅད་ཀྱི་སྐྱབས་དང་མགོན་པོར་གྱུར་པའི་ཕྱིར་ན། ཆོས་ཀྱི་སྐུ་འགྱུར་བ་མེད་པས་རྟག་པ་ཡིན་ཏེ།བ
7



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས༔ པོད་བཅུ་གཅིག་པ
.མདོར་ན་རྒྱུ་མཚན་རྣམ་པ་བཅུས་དེ་བཞིན་གཤེགས་པའི་སྐུ་གསུམ་པོ་འདི་རྟག་པ་ ཉིད་དོ། །
ཞེས་པའོ། །
རྒྱས་བཤད་ལ་གསུམ་ལས། གཟུགས་སྐུ་རྟག་པའི་རྒྱུ་མཚན། ཆོས་སྐུ་རྟག་པའི་རྒྱུ་
མཚན། དེ་རྣམས་སྤྱིའི་དོན་བསྡུ་བའོ། །དེ་ལ་གཟུགས་སྐུ་རྟག་པའི་རྒྱུ་མཚན་ནི། སྔར་སློབ་
ལམ་གྱི་གནས་སྐབས་སུ་ལུས་མགོ་བོ་ལ་སོགས་པ་རྣམས་དང་སྲོག་ཚེའི་རྒྱུན་ཉིད་དང་། ལོངས་
སྤྱོད་རིན་པོ་ཆེ་ལ་སོགས་པ་རྣམས་གང་ལ་ཡང་ཆག་པ་མེད་པར་ཡོངས་སུ་བཏང་ནས་དམ་པའི་
ཆོས་འཛིན་པ་ལ་སོགས་པ་རྒྱུ་མཐའ་ཡས་པ་ལས་གྲུབ་པའི་ཕྱིར་ན། གཟུགས་ཀྱི་སྐུ་དེ་དག་
རྟག་ཏུ་རྒྱུན་མི་འཆད་པ་དང་། དེ་བཞིན་དུ་སྦྱར་ཏེ། སེམས་ཅན་ཇི་སྙེད་པ་ཀུན་ལ་ཕན་པ་རྒྱ་
ཆེན་པོ་སྒྲུབ་པར་བྱ་བའི་ཕྱིར་དང་པོར་སེམས་ཅན་མ་ལུས་པ་འཁོར་བ་ལས་བསྒྲལ་བར་བྱའོ། །
ཞེས་རང་གིས་ཇི་ལྟར་དམ་བཅས་པའི་དོན་མཐར་ཕྱིན་པར་མཛད་ཅིང་། གདུལ་བྱ་ལ་ཟད་པ་
མེད་པའི་ཕྱིར་དང་། རྫོགས་པའི་སངས་རྒྱས་ཉིད་ལ་ཉོན་མོངས་པའི་སྒྲིབ་པས་གཙང་བ་དང་།
ཤེས་བྱའི་སྒྲིབ་པ་རྣམ་པར་དག་པའི་ཐུགས་རྗེ་ཆེན་པོ་རྒྱུན་མི་འཆད་པར་སེམས་ཅན་མཐའ་
དག་ལ་རབ་ཏུ་འཇུག་པ་མངའ་བའི་ཕྱིར་དང་། གཅིག་ཏུ་བསྒྱུར་ཞིང་མང་པོར་སྤྲུལ་པ་ལ་
སོགས་པ་རྫུ་འཕྲུལ་དང་དེའི་རྐང་པའི་ཏིང་ངེ་འཛིན་རྣམས་ལ་དབང་འབྱོར་བས་སྐལ་བ་དང་
འཚམས་པར་གཟུགས་སྐུའི་སྣང་བ་སྟོན་པ་ནི་སངས་རྒྱས་དེ་ཡིས་འཁོར་བ་ཇི་སྲིད་ཀྱི་བར་དུ་
གནས་ཤིང་རྒྱུན་མི་འཆད་པར་སྤྱོད་པར་ནུས་པའི་ཕྱིར་དང་། མཁྱེན་པའི་ཡེ་ཤེས་རྣམ་པར་
དག་པས་སྲིད་པ་འཁོར་བ་དང་ཞི་བ་མྱ་ངན་ལས་འདས་པ་དག་རང་བཞིན་གཉིས་སུ་འཛིན་པ་
ལས་གྲོལ་ནས་གཉིས་མེད་དུ་རྟོགས་པས་གཞན་གྱི་དོན་ལ་སྐྱོ་བ་དང་བྲལ་བའི་ཕྱིར་དང་། དུས་
རྟག་ཏུ་བསམ་གྱིས་མི་ཁྱབ་ཅིང་མཐའ་ཡས་པའི་ཏིང་ངེ་འཛིན་ཟག་མེད་ཀྱི་བདེ་བ་ཕུན་སུམ་
ཚོགས་པ་རྣམས་དང་ལྡན་པས་དཀའ་སྤྱད་ཀྱི་སྡུག་བསྔལ་གྱིས་གནོད་པ་མེད་པའི་ཕྱིར་དང་།
གཞན་དོན་དུ་འཇིག་རྟེན་ན་ནི་བཞུགས་ཤིང་། དེ་དག་གི་སྐལ་བ་དང་མཐུན་པར་སྤྱོད་པ་ནི་
འཇིག་རྟེན་པའི་ཆོས་ཉོན་མོངས་པ་དང་ལས་དང་སྡུག་བསྔལ་ལ་སོགས་པ་རྣམས་ཀྱིས་གོས་པ་
མེད་པའི་ཕྱིར་ན། གཟུགས་ཀྱི་རང་བཞིན་སྐུ་གཉིས་ཀྱིས་སེམས་ཅན་གྱི་དོན་མཛད་པ་རྟག་ཏུ་
རྒྱུན་མི་འཆད་པ་ཉིད་དོ། །ཞེས་པའོ། །ཆོས་སྐུ་རྟག་པའི་རྒྱུ་མཚན་ནི། དེ་བཞིན་གཤེགས་པ་
རྣམས་ཀྱི་ཆོས་ཀྱི་སྐུ་མངོན་སུམ་དུ་གྱུར་པ་དེ་གཉེན་པོ་མཐར་ཕྱིན་པའི་གོ་ནས་མི་འགྱུར་ཞིང་
78



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
རྟག་པ་ཡིན་ནོ། །ལས་དང་ཉོན་མོངས་པས་འཆི་འཕོ་བ་མེད་ཅིང་། སྐྱེ་འགག་མ་ལུས་པ་ཉེ་
བར་ཞི་བའི་མྱ་ངན་ལས་འདས་པ་མཆོག་ལ་གནས་པའི་གོ་འཕང་ཐོབ་པ་ལ་འཆི་བདག་གི་
བདུད་ནམ་ཡང་རྒྱུ་བ་མེད་པའི་ཕྱིར་རོ། །དེ་བཞིན་དུ་རང་བཞིན་གྱིས་ཀྱང་རྟག་པ་ཡིན་ཏེ།
རྒྱུ་རྐྱེན་གྱིས་མངོན་པར་འདུས་མ་བྱས་པའི་རང་བཞིན་ཅན་གྱི་ཐུབ་པ་ཆོས་ཀྱི་སྐུ་གདོད་མ་ནས་
འདུས་བྱས་ཀྱི་མཚན་ཉིད་ཐམས་ཅད་རབ་ཏུ་ཞི་བའི་བདག་ཉིད་ཅན་ཡིན་པའི་ཕྱིར་རོ། །མི་
བསླབས་ཀྱང་རྟག་པ་ཡིན་ཏེ། རྟག་ཏུ་རྒྱུན་མི་འཆད་པར་སྐྱབས་མེད་པའི་སེམས་ཅན་མཐའ་
ཡས་པ་རྣམས་ཀྱི་ནི་སྐྱབས་དང་མགོན་དང་དཔུང་གཉེན་ལ་སོགས་པ་མཐར་ཐུག་པར་འཐད་
པ་ཡིན་པའི་ཕྱིར་རོ། །ཞེས་པའོ། །དེ་རྣམས་སྤྱིའི་དོན་བསྡུ་བ་ནི། རྒྱུ་མཐའ་ཡས་པ་དང་
ཞེས་པ་ལ་སོགས་པ་དང་པོ་ཡི་ནི་རྒྱུ་མཚན་རྣམ་པ་བདུན་གྱིས་གཟུགས་ཀྱི་སྐུའི་གཞན་དོན་རྟག་
ཏུ་རྒྱུན་མི་འཆད་པ་ཉིད་ཡིན་ཏེ། འཆི་བའི་བདུད་བཅོམ་པ་དང་། ཞེས་པ་ལ་སོགས་པ་རྒྱུ་
མཚན་ཕྱི་མ་གསུམ་གྱིས་སྟོན་པ་སངས་རྒྱས་ཀྱི་ནི་ཆོས་ཀྱི་སྐུ་འགྱུར་བ་མེད་ཅིང་རྟག་པ་ཉིད་
བསྟན་པ་ཡིན་ནོ། །ཞེས་པའོ། །
ཇི་ལྟ་བ་བཞིན་བསམ་གྱིས་མི་ཁྱབ་པའི་དོན་ལ་གཉིས། བསམ་མི་ཁྱབ་ཚུལ་མདོར་
བསྟན་པ་དང་། རྒྱུ་མཚན་རྒྱས་པར་བཤད་པའོ། །དེ་ལ་མདོར་བསྟན་ནི། གནས་མ་ལུས་པ་
ཡོངས་སུ་གྱུར་པས་རབ་ཏུ་ཕྱེ་བ་དྲི་མ་མེད་པའི་དེ་བཞིན་ཉིད་བྱང་ཆུབ་ཆེན་པོ་དེ་སྒྲའི་བརྗོད་བྱ་
ལས་འདས་ཤིང་། ངག་གི་སྤྱོད་ཡུལ་མིན་པའི་ཕྱིར་དང་། སོ་སོ་རང་གིས་རིག་པར་བྱ་བ་དོན་
དམ་པའི་བདེན་པ་དག་པ་གཉིས་ལྡན་གྱིས་བསྡུས་པའི་ཕྱིར་དང་། རྣམ་པར་རྟོག་པས་བརྟག་
པར་བྱ་བའི་གནས་སམ་ཡུལ་མིན་པའི་ཕྱིར་དང་། འཇལ་བར་བྱེད་པའི་དཔེ་དང་རྟགས་ལ་
སོགས་པ་ཐམས་ཅད་ལས། ཡང་དག་པར་འདས་པའི་ཕྱིར་དང་། འཇིག་རྟེན་ལས་འདས་པ་
རབ་ཀྱི་མཐར་ཕྱིན་པ་བླ་ན་མེད་པ་ཡིན་པའི་ཕྱིར་དང༌། །སྲིད་པ་འཁོར་བ་དང་ཞི་བ་མྱ་ངན་
ལས་འདས་པའི་མཐའ་གཉིས་ཀྱིས་མ་བསྡུས་པའི་ཕྱིར་ན། རྒྱལ་བ་རྫོགས་པའི་སངས་རྒྱས་ཁོ་
ནའི་ཐམས་ཅད་མཁྱེན་པའི་ཡེ་ཤེས་ཀྱི་སྤྱོད་ཡུལ་ཡིན་གྱི་འཕགས་པ་ས་ཆེན་པོ་ལ་གནས་པ་
རྣམས་ཀྱིས་ཀྱང་། ཇི་ལྟར་བཞིན་དུ་བསམ་གྱིས་མི་ཁྱབ་པ་ཉིད་དེ། ཕལ་པ་རྣམས་ཀྱིས་
བསམ་གྱིས་མི་ཁྱབ་པ་ལྟ་སྨོས་ཀྱང་ཅི་དགོས་ཞེས་པའོ། །
རྒྱས་པར་བཤད་པ་ལ་གསུམ་ལས། རྒྱུ་མཚན་རྣམས་རིམ་པ་ལྟར་བཤད་པ་ནི། སྐུ་
79



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
：
@གསུམ་ཡོངས་སུ་རྫོགས་པའི་བྱང་ཆུབ་དེ་སངས་རྒྱས་ལས་གཞན་རྣམས་ཀྱིས་འདིའོ་ཞེས་ཇི་ལྟ་
བ་བཞིན་དུ་བསམ་དུ་མེད་པ་ཡིན་ཏེ། ངག་གི་ཡུལ་མ་ཡིན་ཞིང་སྒྲས་བརྗོད་དུ་མེད་པའི་ཕྱིར་
རོ། །དེ་བཞིན་དུ་ནི་སྒྲས་བརྗོད་དུ་མེད་པ་ཉིད་ཡིན་ཏེ། དོན་དམ་པའི་བདེན་པ་སོ་སོ་རང་
གིས་རིག་པར་བྱ་བ་ཡིན་པའི་ཕྱིར་རོ། །དེ་ཉིད་དོན་དམ་པའི་བདེན་པ་ཡིན་ཏེ། རྣམ་པར་
རྟོག་པས་བརྟག་པར་བྱ་བའི་གནས་མིན་པའི་ཕྱིར་རོ། །དེ་ཉིད་རྟོགས་པས་བརྟག་པར་བྱ་བ་
མིན་ཏེ། འཇིག་རྟེན་པའི་དཔེ་དང་གཏན་ཚིགས་ལ་སོགས་པས་རྗེས་སུ་དཔག་པར་བྱ་བ་མིན་
པའི་ཕྱིར་རོ། །དེ་ཉིད་རྗེས་སུ་དཔག་པར་བྱ་བ་མིན་ཏེ། འཇིག་རྟེན་ལས་འདས་ཤིང་བླ་ན་
མེད་པ་ཡིན་པའི་ཕྱིར་རོ། །དེ་ཉིད་བླ་ན་མེད་པ་ཡིན་ཏེ། སྲིད་པ་འཁོར་བ་དང་ཞི་བ་མྱ་ངན་
འདས་པ་དག་གིས་མ་བསྡུས་པའི་ཕྱིར་རོ། །དེ་ཡང་སྲིད་ཞིས་མ་བསྡུས་པ་ཡིན་ཏེ། དེ་དག་གི་
མཐའ་གཉིས་ལ་གནས་པ་མེད་པའི་ཕྱིར་རོ། །མི་གནས་པ་ཡང་ཡིན་ཏེ། ཞི་བའི་མཐའ་ལ་
གཉིས་
བསྡུ་བ་ནི། ངག་ཡུལ་མིན་ཕྱིར་ཞེས་པ་ལ་སོགས་པའི་རྒྱུ་མཚན་ལྔ་པོ་དག་གིས་ཤིན་ཏུ་ཕྲ་ཞིང་ཡོན་ཏན་དང་སྲིད་པའི་རང་བཞིན་ལ་སྐྱོན་དུ་རྟོག་པ་མེད་པའི་ཕྱིར་རོ། ། 
༢)
ཟབ་ལ་གཏིང་དཔག་དཀའ་བའི་ཕྱིར་ཆོས་ཀྱི་སྐུ་ཕལ་པ་རྣམས་ཀྱིས་འདིའོ་ཞེས་བསམ་གྱིས་མི་
ཁྱབ་པའི་རྒྱུ་མཚན་བསྟན་པ་སྟེ། སྲིད་ཞིས་མ་བསྡུས་པའི་ཕྱིར་ཞེས་པའི་རྒྱུ་མཚན་དྲུག་པས་
སྲིད་ཞིའི་ཆོས་སྐྱེ་འགག་ལ་ སོགས་པ་སྣང་ཡང་དེའི་དངོས་པོར་བདེན་པ་མིན་པའི་ ཕྱིར་
གཟུགས་ཀྱི་སྐུའི་རྣམ་འཕྲུལ་མཐའ་ཡས་པ་རྣམས་བསམ་གྱིས་མི་ཁྱབ་པའི་རྒྱུ་མཚན་བསྟན་
པའོ། །ཞེས་པའོ། །ཡོན་ཏན་ལས་བསམ་མི་ཁྱབ་ཚུལ་ནི། ཤེས་བྱ་ཇི་ལྟ་བ་དང་། ཇི་སྙེད་
པའི་དོན་ཐམས་ཅད་མངོན་སུམ་དུ་རྟོགས་པས་བླ་ན་མེད་པའི་མཁྱེན་པའི་ཡེ་ཤེས་དང་སེམས་
ཅན་ཐམས་ཅད་འཁོར་བའི་སྡུག་བསྔལ་ལས་བསྒྲལ་བར་བཞེད་པས་མཐའ་ཡས་པའི་བརྩེ་བའི་
ཐུགས་རྗེ་ཆེན་པོ་འཕྲིན་ལས་ལ་སོགས་པའི་ཡོན་ཏན་ཚད་མེད་པ་རྣམས་ཀྱིས་ཡོན་ཏན་མཐར་
ཕྱིན་པའི་ཕ་རོལ་ཏུ་ཕྱིན་པའི་ཕྱིར། རྒྱལ་བ་རྣམས་ཀྱིས་བྱང་ཆུབ་ཆེན་པོ་བརྙེས་པ་འདི་ནི་
སངས་རྒྱས་ལས་གཞན་པ་རྣམས་ཀྱིས་ཀྱང་ཇི་ལྟ་བ་བཞིན་བསམ་གྱིས་མི་ཁྱབ་སྟེ། དེས་ན་
གཞན་ལ་རག་མ་ལུས་པར་རང་ཉིད་ཀྱིས་བསྒོམས་པ་ལས་བྱུང་བ་སངས་རྒྱས་རྣམས་ཀྱང་རྣམ་
གཞག་རྣམ་པ་བརྒྱད་ཀྱི་ཐ་མ་བསམ་གྱིས་མི་ཁྱབ་པའི་ཚུལ་ལམ། ཡང་ན་སེམས་དང་པོ་བསྐྱེད་
པ་ལ་སོགས་པ་ལ་ལྟོས་ནས་མངོན་པར་རྫོགས་པར་བྱང་ཆུབ་པའི་ཚུལ་འདི་ནི། དྲང་སྲོང་བྱང་
80



འ
༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
པཆུབ་སེམས་དཔའ་ཆེན་པོ་དག་པའི་ས་ལ་གནས་ཤིང། དབང་བཅུ་ཐོབ་པ་རྣམས་ཀྱིས་ཀྱང་
མངོན་སུམ་དུ་རིག་པ་མིན་ན་ཕལ་པ་རྣམས་ཀྱིས་ལྟ་སྨོས་ཀྱང་ཅི་དགོས། རིག་པར་འདོད་པ་
རྣམས་ཀྱིས་ནི་སངས་རྒྱས་ཐོབ་བྱའོ། །ཞེས་པའོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་
དཀོན་མཆོག་གི་རིགས་རྣམ་པར་དབྱེ་བ་ལས། བྱང་ཆུབ་ཀྱི་སྐབས་ཏེ་ལེའུ་གཉིས་པའི་རྣམ་
པར་བཤད་པའོ།། །།
༈ ད་ནི་བྱང་ཆུབ་ཆེན་ པོ་ ལ་ གནས་ པ་ བྲལ་བ་ དང་ རྣམ་ པར་ སྨིན་པའི་
འབྲས་བུས་ བསྡུས་ པའི་ ཡོན་ཏན་ཁྱད་པར་ཅན་ རྣམས་ཀྱི་དབང་དུ་བྱས་ནས།
རྟོགས་པའི་ཡན་ལག་ཡོན་ཏན་གྱི་དོན་ལ་གཉིས། སྐུ་གཉིས་དང་སྦྱར་ཏེ་གྲངས་ཀྱི་དབྱེ་བ་དང་།
ཕྱེ་བའི་ཡོན་ཏན་གཏན་ལ་དབབ་པའོ། །དབྱེ་བ་ལ་གཉིས་ལས། སྐུ་དང་ཡོན་ཏན་ཕྱེ་སྟེ་
བསྟན་པ་ནི། སངས་རྒྱས་ཞེས་པའང་རང་དོན་ཕུན་སུམ་ཚོགས་པ་དང་། གཞན་དོན་ཕུན་
སུམ་ཚོགས་པ་མཐར་ཕྱིན་པས་རབ་ཏུ་ཕྱེ་བ་ཡིན་ལ། དེ་ཡང་རྟེན་རང་དོན་དོན་དམ་པ་ཆོས་
ཀྱི་སྐུ་དང་ནི། དེ་ལ་བརྟེན་པའི་གཞན་དོན་ཀུན་རྫོབ་གཟུགས་ཀྱི་སྐུ་དེ་ཉིད་དེ། སྐུ་གཉིས་ཀྱི་
བདག་ཉིད་ཅན་ཡིན་ཞིང་། དེ་དག་ལ་ཡོད་པ་ལ་བརྟེན་པའི་ཡོན་ཏན་ལ་ཕྱེ་ནའང་ཆོས་སྐུ་ལ་
ཡོད་པ་བྲལ་བའི་འབྲས་བུའི་ཡོན་ཏན་སུམ་ཅུ་རྩ་གཉིས་དང་། གཟུགས་སྐུ་ལ་ཡོད་པ་རྣམ་པར་
སྨིན་པའི་འབྲས་བུ་ནི་ཡོན་ཏན་སུམ་ཅུ་རྩ་གཉིས་ཏེ། གཉིས་ཀ་སྡོམས་པ་ལས་ཡོན་ཏན་གྱི་
དབྱེ་བ་དྲུག་ཅུ་རྩ་བཞི་པོ་འདི་དག་ཡིན་ནོ། །ཞེས་པའོ། །དེ་དག་སོ་སོར་སྦྱོར་བ་ནི། བདག་
ཉིད་ཀྱི་ནི་དོན་ཕུན་སུམ་ཚོགས་པ་ཐམས་ཅད་འབྱོར་པའི་ཞིང་ལྷུན་གྱིས་གྲུབ་པའི་གནས་སམ་
གཞི་ནི་འཕགས་པའི་ཡེ་ཤེས་དམ་པའི་སྤྱོད་ཡུལ་གྱི་དོན་དུ་ཆོས་ཀྱི་སྐུ་མངོན་སུམ་དུ་གྱུར་པ་ཉིད་
ཡིན་ཏེ། དྲང་སྲོང་ཆེན་པོ་རྫོགས་པའི་སངས་རྒྱས་རྣམས་ཀྱི་བརྡ་ཙམ་ཐ་སྙད་ཙམ་དུ་བསྟན་
པའི་གཟུགས་ཀྱི་སྐུ་ནི་གདུལ་བྱ་ཕ་རོལ་པོ་རྣམས་ཀྱི་དོན་ཕུན་སུམ་ཚོགས་པ་ཐམས་ཅད་འབྱུང་
ཞིང་ལྷུན་གྱིས་གྲུབ་པའི་གནས་སམ་གཞི་ཡིན་ལ། དེ་དག་ལས་དང་པོར་གྱུར་པའི་ཆོས་ཀྱི་སྐུ་ནི་
སྟོབས་བཅུ་དང་མི་འཇིགས་པ་བཞི་ལ་སོགས་པ་ཡེ་ཤེས་ཀྱི་ཚོགས་བསགས་པ་ལས་སྒྲིབ་པ་དང་
བྲལ་བ་ཙམ་གྱིས་རབ་ཏུ་ཕྱེ་བའི་ཡོན་ཏན་རྣམས་དང་། རྣམ་པར་དབྱེར་མེད་པར་ལྡན་ཞིང་།
གཉིས་པ་གཟུགས་ཀྱི་སྐུ་ནི་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ལ་སོགས་པ་བསོད་ནམས་
ཀྱི་ཚོགས་བསགས་པ་ལས་རིམ་གྱིས་རྣམ་པར་སྨིན་པའི་ཡོན་ཏན་དག་དང་ཡང་ལྡན་པ་ཉིད་
81



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
དོ། །ཞེས་པའོ། །
ཕྱེ་བའི་ཡོན་ཏན་ལ་བཞི་སྟེ། དཔེ་དོན་སྦྱར་ཏེ་སྡོམ་གྱིས་མདོར་བསྟན། སོ་སོའི་རྣམ་
བཞག་རྒྱས་པར་བཤད་པ། དེ་དག་སྟོན་པའི་ལུང་ལས་རྟོགས་ཚུལ། སླར་ཡང་དཔེ་དོན་
བསྡུས་ཏེ་བསྟན་པའོ། །དེ་ལ་མདོར་བསྟན་ནི། རྒྱལ་བའི་སྟོབས་བཅུ་པོ་ཉིད་ཀྱིས་མ་རིག་པ་
ལ་སོགས་པའི་སྒྲིབ་པ་རྣམས་འཇོམས་པ་ལ་སྒྲིབ་པས་ནི་སླར་མི་ཕྱེད་པའི་ཕྱིར་རྫས་ཀྱི་དངོས་པོ་
རྡོ་རྗེས་དངོས་པོ་གཞན་རྣམས་འཇོམས་ཤིང་དེ་གཞན་གྱིས་མི་ཕྱེད་པ་ཇི་ལྟ་བ་བཞིན་ཡིན་ལ།
མི་འཇིགས་པ་བཞི་པོ་ཉིད་ཀྱིས་ནི་འཁོར་གྱི་ཚོགས་མཐའ་ཡས་པའི་ནང་དུ་འཇིགས་པ་དང་
བག་ཚ་བ་མེད་པར་ཆོས་སྟོན་པའི་ཕྱིར། སེང་གེ་རི་དྭགས་ཀྱི་ནང་དུ་འཇིགས་པ་མེད་པ་ཇི་ལྟ་
བ་བཞིན་ཡིན་ཞིང་། དེ་བཞིན་གཤེགས་པའི་མ་འདྲེས་པའི་ཆོས་བཅོ་བརྒྱད་རྣམས་ནི་གཞན་
དང་ཐུན་མོང་མ་ཡིན་པ་ཉིད་ཀྱི་ཕྱིར་ནམ་མཁའ་འབྱུང་བ་བཞི་དང་ཐུན་མོང་མ་ཡིན་པ་ཇི་ལྟ་བ་
བཞིན་ཡིན་ཏེ། ཐུབ་པའི་གདུལ་བྱ་རྣམས་ལ་མཚན་དང་དཔེ་བྱད་ཀྱིས་བརྒྱན་པར་བསྟན་པ་
སྤྲུལ་པའི་སྐུ་དང་ལོངས་སྤྱོད་རྫོགས་པའི་སྐུ་རྣམ་པ་གཉིས་པོ་ནི་བསྐལ་པའི་དབང་གིས་སྣ་
ཚོགས་སུ་སྣང་ཡང་དེ་དག་གི་ངོ་བོར་གྲུབ་པ་མེད་པའི་ཕྱིར་ཆུ་དང་ནམ་མཁའ་ལ་ཤར་བའི་ཟླ་བ་
ཇི་ལྟ་བ་བཞིན་ནོ། །ཞེས་པའོ། །
རྒྱས་པར་བཤད་པ་ལ་གཉིས་ཏེ། རང་དོན་དོན་དམ་ཆོས་སྐུ་ལ་ཡོད་པ་བྲལ་འབྲས་ཀྱི་
ཡོན་ཏན་རྒྱས་པར་བཤད་པ་དང་། གཞན་དོན་ཀུན་རྫོབ་གཟུགས་སྐུ་ལ་ཡོད་པ་སྨིན་འབྲས་ཀྱི་
ཡོན་ཏན་རྒྱས་པར་བཤད་པའོ། །བྲལ་འབྲས་ཀྱི་ཡོན་ཏན་ལ་གསུམ་སྟེ། རྒྱལ་བའི་སྟོབས་བཅུ་
བཤད་པ་དང་། མི་འཇིགས་པ་བཞི་བཤད་པ་དང་། མ་འདྲེས་པ་བཅོ་བརྒྱད་བཤད་པའོ། །
སྟོབས་ལ་བཅུ་གཉིས། མཚོན་བྱ་དོན་གྱི་ངོ་བོ་ངོས་གཟུང་བ་ནི། སྔོན་སློབ་ལམ་གྱི་སྐབས་སུ་
ཐེག་པ་ཆེན་པོའི་ཆོས་ལ་དམ་བཅའ་བ་བརྟན་པོ་བྱས་པ་ལས། མཐར་ཆོས་ཀྱི་སྐུས་སངས་རྒྱས་
པ་ན། རང་བྱུང་གཉིས་དང་འཁོར་ལོས་བསྒྱུར་བ་དག་སྐྱེས་པའི་རྟེན་ལས་འབྱུང་བ་གནས་
ཡིན་གྱི་བུད་མེད་ཀྱི་རྟེན་ལས་འབྱུང་བ་གནས་མ་ཡིན་ནོ། །ཞེས་བྱ་བ་ལྟ་བུ་རྒྱུ་འབྲས་སྲིད་པ་
དང་མི་སྲིད་པའི་ཚུལ་ཐམས་ཅད་ཐོགས་པ་མེད་པར་མངོན་སུམ་དུ་རྟོགས་པ་གནས་དང་
གནས་མ་ཡིན་པ་མཁྱེན་པའི་སྟོབས་དང། དེ་བཞིན་དུ་སྔོན་ཡང་ལས་རྒྱུ་འབྲས་ཀྱི་ཆོས་ལ་ཡིད་
བརྟན་པར་བྱས་པ་ལས། ལས་མི་དགེ་བ་ལས་རྣམ་པར་སྨིན་པ་མི་འདོད་པ་འབྱུང་ཞིང་། ལས་
82



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
a
རྟོ
ངདགེ་བ་ལས་རྣམ་པར་སྨིན་པ་འདོད་པ་འབྱུང་ངོ་ཞེས་བྱ་བ་ལྟ་བུ་རྒྱུ་འབྲས་སོ་སོར་ངེས་པའི་རྣམ་
པ་ཐམས་ཅད་ཐོགས་པ་མེད་པར་མངོན་སུམ་དུ་རྟོགས་པ་ལས་རྣམས་ཀྱི་རྣམ་པར་སྨིན་པ་
མཁྱེན་པའི་སྟོབས་དང་། སྔོན་ཡང་གདུལ་བྱའི་དབང་པོ་བརྟགས་ནས་དེ་དང་མཐུན་པར་
ཆོས་བསྟན་པ་ལས་སེམས་ཅན་རྣམས་ཀྱི་དད་པ་ལ་སོགས་པའི་དབང་པོ་རྣོ་བ་དང་འབྲིང་པོ་
དང་བརྟུལ་པོའི་དབྱེ་བ་ཐམས་ཅད་ཐོགས་པ་མེད་པ་མངོན་སུམ་དུ་རྟོགས་པ་དབང་པོ་མཆོག་
དང་། མཆོག་མ་ཡིན་པ་མཁྱེན་པའི་སྟོབས་དང་། སྔོན་ཡང་གདུལ་བྱའི་ཁམས་དང་མཐུན་
པར་བཞུགས་པ་ལས་སེམས་ཅན་རྣམས་གནས་སྐབས་སུ་ཐེག་པ་གསུམ་གྱི་རིགས་ཐ་དད་པ་ལ་
གནས་པའོ་ཞེས་བྱ་བ་ལྟ་བུ་རིགས་སམ་ཁམས་ཀྱི་ཁྱད་པར་ཐོགས་པ་མེད་པར་མངོན་སུམ་དུ་
གས་པ་ཁམས་རྣམ་པ་སྣ་ཚོགས་མཁྱེན་པའི་སྟོབས་དང་། དེ་བཞིན་དུ་ནི་སྔོན་ཡང་གདུལ་བྱ་
མོས་པ་དང་མཐུན་པར་ཆོས་བསྟན་པ་ལས། སེམས་ཅན་འདི་དག་ནི་ཐེག་པ་གསུམ་ལས་འདི་
ལ་མོས་པའོ་ཞེས་བྱ་བ་ལྟ་བུ་མོས་པའི་བསམ་པ་ཐ་དད་པའི་བྱེ་བྲག་ཐམས་ཅད་ཐོགས་པ་མེད་
པར་མངོན་སུམ་དུ་རྟོགས་པ་མོས་པ་སྣ་ཚོགས་པ་མཁྱེན་པའི་སྟོབས་དང་། སྔོན་ཡང་ཐེག་པ་
ཐམས་ཅད་ལ་གོམས་པར་བྱས་པ་ལས་ཁམས་གསུམ་དང་བྱང་ཆུབ་གསུམ་ལ་སོགས་པ་འཁོར་
བ་དང་མྱ་ངན་ལས་འདས་པ་ཐམས་ཅད་དུ་འགྲོ་བའི་ལམ་གྱི་དབྱེ་བ་ཐམས་ཅད་ཐོགས་པ་མེད་
པར་མངོན་སུམ་དུ་རྟོགས་པ་ཀུན་དུ་འགྲོ་བའི་ལམ་མཁྱེན་པའི་སྟོབས་དང་། སྔོན་ཡང་ཏིང་ངེ་
འཛིན་མཐའ་ཡས་པ་ལྷུར་བླང་བ་ལས། གང་ཟག་གཞན་དག་གི་རྒྱུད་ལ་སྐྱེས་པའི་བསམ་
གཏན་དང་། གཟུགས་མེད་པ་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་
པར་འཇུག་པ་རྣམས་ཀྱི་ཟག་པ་དང་བཅས་པ་ཀུན་ནས་ཉོན་མོངས་པ་དང་ཟག་པ་མེད་པ་རྣམ་
པར་བྱང་བའི་ཁྱད་པར་ཐམས་ཅད་ཐོགས་པ་མེད་པར་མངོན་དུ་རྟོགས་པ་བསམ་གཏན་ལ་
སོགས་པ་ཉོན་མོངས་པ་ཅན་དང་དྲི་མ་མེད་པ་མཁྱེན་པའི་སྟོབས་དང་། སྔོན་ཡང་དགེ་བའི་རྩ་
བ་ཆུད་མ་གསན་ཅིང་བག་ཡོད་པར་བྱས་པ་ལས། རང་དང་གཞན་གྱི་ཚེ་རབས་སྔ་མའི་སྤྱོད་པ་
ཐམས་ཅད་རྒྱུ་མཚན་དང་བཅས་ཏེ་ཐོགས་པ་མེད་པར་མངོན་དུ་མཁྱེན་པ་སྔོན་གྱི་གནས་ནི་
རྗེས་སུ་དྲན་པའི་སྟོབས་དང་། སྔོན་ཡང་སེམས་ཅན་གཞན་དཔའ་མི་བསྐོང་ཞིང་དེ་དག་གི་
སྣང་བར་གྱུར་པས་དོན་ཇི་ལྟ་བ་བཞིན་ཆོས་བསྟན་པ་ལས་སེམས་ཅན་རྣམས་ཀྱི་གང་ནས་འཆི་
འཕོ་བ་དང་། གང་དུ་སྐྱེ་བའི་ཚུལ་སྲིད་པ་བར་མའི་བཟང་ངན་གྱི་བྱེ་བྲག་ཐམས་ཅད་ཐོགས་པ་
83



༄༅།།དཔལ་ལྡན་ས་སྐྱ་པའི་གསུང་རབ་གྲུབ་གས་ཆེན་བཅོ་བརྒྱུད་ལས། པོད་བཅུ་གཅིག་པ།
..མེད་པར་མངོན་སུམ་དུ་མཁྱེན་པ་ལྷའི་མིག་གི་མངོན་པར་ཤེས་པའི་སྟོབས་དང་། སྔོན་ཡང་
ཟག་པ་ཟད་པར་བྱ་བའི་ཕྱིར་ཆོས་བསྟན་པ་ལས། རང་གཞན་གྱི་ཉོན་མོངས་པ་ཞི་ཞིང་། ཟག་
པ་ཟད་པའི་རྣམ་པ་ཐམས་ཅད་དུ་ཐོགས་པ་མེད་པར་མངོན་དུ་རྟོགས་པ་ཞི་བ་དག་མཁྱེན་པའི་
སྟོབས་ཏེ། དེ་ལྟར་ན་རང་རང་གི་རྒྱུད་དང་རྗེས་སུ་མཐུན་པར་སྤངས་བྱ་ལས་རྒྱལ་བའི་སྟོབས་
ནི་རྣམ་པ་བཅུ་མངོན་སུམ་དུ་གྱུར་པ་རང་གཞན་གྱི་མི་མཐུན་པའི་ཕྱོགས་བདུད་བཞི་འཇོམས་
པར་མཛད་པའོ། །ཞེས་པའོ། །
མཚོན་བྱེད་དཔེ་ཡིས་ངེས་པར་བྱ་བ་ནི། རྒྱུ་འབྲས་གནས་དང་གནས་མིན་མཁྱེན་པའི་
སྟོབས་དང་། ལས་དང་རྣམ་པར་སྨིན་པ་བདག་གིར་བྱ་བའི་སྟོབས་དང་། གདུལ་བྱའི་ཁམས་
སམ་རིགས་སྣ་ཚོགས་མཁྱེན་པའི་སྟོབས་དང་། འགྲོ་བའི་ལམ་ཐ་དད་པ་སྣ་ཚོགས་མཁྱེན་པའི་
སྟོབས་དང་། སེམས་ཅན་གྱི་མོས་པའམ་བསམ་པ་སྣ་ཚོགས་པ་མཁྱེན་པའི་སྟོབས་དང་། །
གདུལ་བྱ་རྣམས་ཀྱི་དད་པ་ལ་སོགས་པ་དབང་པོའི་ཚོགས་མཆོག་དང་མཆོག་མ་ཡིན་པ་མཁྱེན་
པའི་སྟོབས་དང་། བསམ་གཏན་དང་སྙོམས་པར་འཇུག་པ་ལ་སོགས་པ་ཉོན་མོངས་པ་ཅན་
དང་། རྣམ་པར་བྱང་བའི་ཁྱད་པར་མཁྱེན་པའི་སྟོབས་དང་། སྔོན་གྱི་གནས་རྗེས་སུ་དྲན་པའི་
མངོན་པར་ཤེས་པའི་སྟོབས་དང་། ལྷའི་མིག་གིས་འཆི་འཕོ་བ་དང་སྐྱེ་བ་མཁྱེན་པའི་སྟོབས་
དང་། རང་གཞན་གྱི་ཟག་པ་ཟད་པའི་ཚུལ་མཁྱེན་པའི་སྟོབས་རྣམས་ཀྱིས་རང་རང་གི་མི་
མཐུན་པའི་ཕྱོགས་མི་ཤེས་པ་ལ་སོགས་པའི་སྒྲིབ་པ་གོ་ཆ་སྲ་བ་དང་། རྩིག་པ་བརྟན་པོ་དང་
ཤིང་ནགས་འཐིབས་པོ་དང་འདྲ་བ་རྣམས་རིམ་པ་ལྟར་འབིགས་པར་བྱེད་པ་དང་འཇིག་པར་
བྱེད་པ་དང་གཅོད་པའི་ཕྱིར་དང་། རྒྱལ་བའི་སྟོབས་བཅུ་པོ་གང་ཡིན་པ་དེ་རྣམས་ཀྱི་ནི་རྫས་ཀྱི་
དངོས་པོ་རྡོ་རྗེ་ཇི་ལྟ་བ་བཞིན་ནོ་ཞེས་བྱ་སྟེ། དེ་ཡང་འཆད་པར་འགྱུར་བ་ལྟར་གནས་དང་
གནས་མ་ཡིན་པ་མཁྱེན་པ་ལ་སོགས་པའི་སྟོབས་དང་པོ་དྲུག་གིས་ཤེས་བྱའི་སྒྲིབ་པ་གོ་ཆ་སྲ་བ་
དང་འདྲ་བ་རྣམས་འབིགས་པར་བྱེད་པའི་ཕྱིར་རྡོ་རྗེ་དང་མཚུངས་ཤིང་། བསམ་གཏན་ལ་
སོགས་པ་མཁྱེན་པ་དང་། སྔོན་གྱི་གནས་རྗེས་སུ་དྲན་པ་དང་། ལྷའི་མིག་གི་མངོན་པར་ཤེས་
པའི་སྟོབས་གསུམ་གྱིས་སྙོམས་འཇུག་སྒྲིབ་པ་རྩིག་པ་བརྟན་པོ་དང་འདྲ་བ་འཇིག་པར་བྱེད་པའི་
ཕྱིར་ན་རྡོ་རྗེ་དང་མཚུངས་ལ་ཟག་པ་ཟད་པ་མཁྱེན་པའི་སྟོབས་གཅིག་གིས་ཉོན་མོངས་པའི་
སྒྲིབ་པ་ཤིང་ནགས་འཐིབས་པོ་དང་འདྲ་བ་རྣམས་གཅོད་པར་བྱེད་པའི་ཕྱིར་རྡོ་རྗེ་དང་མཚུངས་::
84



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
གསོ། །ཞེས་བྱ་བའོ། །
མི་འཇིགས་པ་ལ་གཉིས་ཏེ། དོན་གྱི་ངོ་བོ་ངོས་བཟུང་བ་དང་། དཔེ་ཡིས་ངེས་པར་བྱ་
བའོ། །དོན་ལ་གཉིས། ངོ་བོ་ནི། སྔོན་ཡང་སེམས་སྙོམས་པའི་སྒོ་ནས་སེར་སྣ་མེད་པར་ཆོས་
བསྟན་པ་ལས། རང་དོན་ལས་བརྩམས་ཏེ་ཇི་ལྟ་བ་དང་ཇི་སྙེད་པ་མཁྱེན་པའི་ཆོས་མ་ལུས་པ་
ཀུན་མངོན་སུམ་དུ་རྟོགས་པའི་ཚུལ་གྱིས་བདག་ཉིད་མངོན་པར་རྫོགས་པར་བྱང་ཆུབ་པོ་ཞེས་
ཞལ་གྱིས་བཞེས་པ་ལ་མི་འཇིགས་པ་དང་། སྔོན་ཡང་བར་དུ་གཅོད་པའི་ཆོས་རྣམས་ལ་མ་
བརྟེན་པ་ལས་གཞན་དོན་ལས་བརྩམས་ཏེ་ཐར་པ་ཐོབ་པའི་གེགས་འདོད་ཆགས་ལ་སོགས་པའི་
ཉོན་མོངས་པ་ནི་འགོག་པར་བྱེད་དགོས་སོ་ཞེས་བར་དུ་གཅོད་པའི་ཆོས་ཐམས་ཅད་སྟོན་པ་ལ་
མི་འཇིགས་པ་དང་། སྔོན་ཡང་དཀར་པོའི་ཆོས་ལ་མོས་པ་རྣམ་པར་བྱ་བའི་ལམ་དུ་ཞུགས་པ་
ལས། གཞན་དོན་ལས་བརྩམས་ཏེ་འཁོར་བ་ལ་ངེས་པར་འབྱུང་བའི་ཐེག་པ་གསུམ་གྱི་ལམ་
ཐམས་ཅད་སྟོན་པ་ལ་མི་འཇིགས་པ་དང་། སྔོན་ཡང་ང་རྒྱལ་མེད་པར་ཆོས་བསྟན་པ་ལས་རང་
དོན་ལས་བརྩམས་ཏེ་སྤང་བྱ་མ་ལུས་པ་ཟད་པའི་འགོག་པ་ཐོབ་ཞེས་ཞལ་གྱིས་བཞེས་པ་ལ་མི་
འཇིགས་པ་སྟེ། དེ་ལྟར་དོན་རྣམ་པ་བཞི་ལས་བརྩམས་ནས་ཁྱུ་མཆོག་བརླབས་པོ་ཆེའི་གནས་
སུ་དམ་བཅས། འཁོར་གྱི་ནང་དུ་སེང་གེའི་སྒྲ་བསྒྲགས། ཚངས་པའི་གནས་སུ་ཆོས་ཀྱི་འཁོར་
ལོ་བསྐོར་བ་ལ་དཀའ་ཐུབ་དང་རིགས་དང་ལོངས་སྤྱོད་དང་ནུས་པ་དང་ཆགས་བྲལ་གྱིས་ང་རྒྱལ་
བའི་དགེ་སྦྱོང་དང་བྲམ་ཟེ་དང་ལྷ་དང་བདུད་དང་ཚངས་པ་ལ་སོགས་པ་སུས་ཀྱང་ཆོས་དང་
མཐུན་པའི་སྒོ་ནས་རྒོལ་བའམ་རྒོལ་བའི་མཚན་མ་ཡང་དག་པར་རྗེས་སུ་མཐོང་བས། ལུས་
བདེ་བ་དང་ངག་བག་ཚ་བ་མེད་པ་དང་། སེམས་འཇིགས་པ་མེད་པ་ཐོབ་པའི་ཕྱིར། སངས་
རྒྱས་རྣམས་ཀྱི་མི་འཇིགས་པའི་ཡོན་ཏན་ནི་རྣམ་པ་བཞི་ཡིན་ནོ། །ཞེས་པའོ། །བྱེད་ལས་ནི།
མི་འཇིགས་ པ་བཞི་བརྙེས་པ་ལ་བརྟེན་ནས་བདག་ ཉིད་ དང་ གཞན་རྣམས་ཀྱི་དོན་ལས་
བརྩམས་ཏེ། ཤེས་པར་བྱ་བའི་དངོས་པོ་སྡུག་བསྔལ་ལ་སོགས་པའི་རྣམ་པ་ཀུན་བདག་ཉིད་
ཀྱིས་ཤེས་སོ་ཞེས་ཞལ་གྱིས་བཞེས་པ་དང་། གཞན་དག་གིས་ཀྱང་ཤེས་པར་བྱ་བའི་དོན་དུ་ཤེས་
བྱ་སྡུག་བསྔལ་ལ་སོགས་པའི་ཆོས་ཐམས་ཅད་སྟོན་པར་མཛད་པའི་ཕྱིར་དང་། སྤངས་པར་བྱ་
བའི་དངོས་པོ་ལས་དང་ཉོན་མོངས་པ་ལ་སོགས་པའི་ཀུན་འབྱུང་རྣམས་བདག་ཉིད་ཀྱིས་སྤངས་
སོ་ཞེས་ཞལ་གྱིས་བཞེས་པ་དང་། གཞན་དག་གིས་ཀྱང་སྤོང་བར་བྱ་བའི་དོན་དུ་བར་དུ་གཅོད་
85



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
པ་ཀུན་འབྱུང་གི་ཆོས་ཐམས་ཅད་སྟོན་པར་མཛད་པའི་ཕྱིར་དང་། བསྟེན་པར་བྱ་བ་ལམ་གྱི་
བདེན་པའི་རྣམ་པ་ཐམས་ཅད་བདག་ཉིད་ཀྱིས་བསྟན་ཏོ། །ཞེས་ཞལ་གྱིས་བཞེས་པ་དང་།
གཞན་དག་གིས་ཀྱང་བསྟེན་པར་བྱ་བའི་དོན་དུ་ངེས་པར་འབྱིན་པའི་ལམ་གྱི་ཆོས་ཐམས་ཅད་
སྟོན་པར་མཛད་པའི་ཕྱིར་དང་། ཐོབ་པར་བྱ་བ་བླ་ན་མེད་ཅིང་ཤིན་ཏུ་དྲི་མ་མེད་པ་འགོག་
པའི་བདེན་པ་དག་པ་གཉིས་ལྡན་བདག་གིས་ཐོབ་བོ་ཞེས་ཞལ་གྱིས་བཞེས་པ་དང་། གཞན་
དག་གིས་ཀྱང་ཐོབ་པར་བྱ་བའི་དོན་དུ་ཟག་པ་ཟད་པ་འགོག་པའི་ཆོས་སྟོན་པར་མཛད་པའི་
ཕྱིར་ཏེ། དེ་ལྟར་ན་རང་ཉིད་ཀྱིས་ལེགས་པར་རྟོགས་པ་ཞལ་གྱིས་བཞེས་པ་དང་ གཞན་
རྣམས་ཀྱིས་ཀྱང་ཇི་ལྟ་བ་བཞིན་རྟོགས་པར་བྱ་བའི་དོན་དུ། འཕགས་པའི་བདེན་པ་བཞི་
གསུངས་པ་ལ་ནམ་ཡང་འཇིགས་པ་མེད་པའི་ཕྱིར། དྲང་སྲོང་ཆེན་པོ་རྫོགས་པའི་སངས་རྒྱས་
རྣམས་དགེ་སྦྱོང་དང་བྲམ་ཟེ་ལ་སོགས་པའི་དཀྱིལ་འཁོར་གང་དུའང་དམ་པའི་ཆོས་གསུང་བ་ལ་
ཐོགས་པ་མེད་པར་འཇུག་གོ །ཞེས་པའོ། །དཔེ་ཡིས་ངེས་པར་བྱ་བ་ནི། ཇི་ལྟར་ན་རི་དྭགས་
ཀྱི་དབང་པོ་སེང་གེ །ནགས་ཚལ་སྟུག་པོའི་མཐར་རྟག་པར་གནས་ཀྱང་རུང་འཇིགས་པ་མེད་
ཅིང་། སྟག་དང་གླང་པོ་ཆེ་ལ་སོགས་པའི་སྟོབས་པོ་ཆེ་དང་ལྡན་པའི་རི་དྭགས་རྣམས་ལ་སྐྲག་པ་
མེད་པར་རྒྱུ་བ་ན། རང་ཉིད་ལེགས་པར་གནས་པ་དང་གཞན་ལ་ལྟོས་པ་མེད་པ་དང་། བློ་
བརྟན་པ་དང་། རྩལ་ཕུན་སུམ་ཚོགས་པ་དང་ལྡན་པ་ལྟར། དེ་བཞིན་དུ་དགེ་སྦྱོང་དང་བྲམ་ཟེ་
ལ་སོགས་པ་ང་རྒྱལ་ཅན་མང་པོ་འདུས་པའི་ཚོགས་ན་ཐུབ་པའི་དབང་པོ་མིའི་སེང་གེ་ཡང་
འཇིགས་པ་དང་སྐྲག་པ་མེད་ཅིང་བདག་ཉིད་མཆོག་ཏུ་གྱུར་པས་ལེགས་པར་གནས་པ་དང་།
གཞན་ལ་རག་མ་ལུས་པས་ལྟོས་པ་མེད་པ་དང་། རྟག་ཏུ་མཉམ་པར་བཞག་པས་ཐུགས་བརྟན་
པ་དང་། སྤང་བྱ་ཤིན་ཏུ་ཕྲ་བ་རྣམས་ཀྱང་སྤངས་པས་རྩལ་ཕུན་སུམ་ཚོགས་པ་དང་ལྡན་པར་
གནས་སོ། །ཞེས་པའོ། །
: ་ མ་འདྲེས་པ་ལ་གཉིས། དོན་དངོས་བསྟན་པ་དང་། དཔེ་དང་སྦྱར་བའོ། །དོན་
དངོས་བསྟན་པ་ལ་གཉིས། མ་འདྲེས་པ་བཅོ་བརྒྱད་སོ་སོའི་དབྱེ་བ་དང་། སླར་ཡང་བཤད་དེ་
བྱེད་ལས་དང་ཐོབ་ཚུལ་ལོ། །དབྱེ་བ་ལ་གཉིས་ཏེ། ཕྱེ་སྟེ་རྒྱས་པར་བཤད་པ་དང་། བསྡུས་ཏེ་
གཞན་ཡང་བསྟན་པའོ། །རྒྱས་པར་བཤད་པ་ལ་སྡེ་ཚན་བཞི་ལས། སྤྱོད་པས་བསྡུས་པ་དྲུག་
ནི། སངས་རྒྱས་ཀྱི་སྐུ་དང་གསུང་དང་ཐུགས་ཀྱི་སྤྱོད་པ་ལ་ཕྱིན་ཅི་ལོག་མི་མངའ་བ་སྟོན་.
.::
86



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
སོ
པ
ནཔའོ། །དེ་ཡང་སྔོན་སློབ་ལམ་གྱི་གནས་སྐབས་སུ་ལམ་སྟོར་བའི་སེམས་ཅན་རྣམས་ལ་ལམ་མ་
ནོར་བར་སྟོན་པ་ལ་སོགས་པ་གོམས་པར་བྱས་པས་མཐར་སངས་རྒྱས་པ་ན་འཕྱོང་བ་དང་རྒྱུག་
པ་ལ་སོགས་པ་དུག་གསུམ་གྱིས་ཀུན་ནས་བླང་བའི་འཁྲུལ་པ་མི་མངའ་བ་སྟེ། སྐུའི་སྤྱོད་པ་ཐུན་
མོང་མ་ཡིན་པ་གཅིག་དང་། སྔོན་རྩོད་པ་མེད་པ་ལྷུར་བླངས་ཤིང་རྫུན་ཚིག་དང་མུ་ཅོར་སྨྲ་བ་
ལ་སོགས་པ་སྤངས་པ་ལས་རྩོད་པ་དང་ཀྱལ་ཀ་ལ་སོགས་པ་ཉོན་མོངས་པས་ཀུན་ནས་བླངས་
པའི་ཅ་ཅོ་མི་མངའ་བ་སྟེ། གསུང་གི་སྤྱོད་པ་ཐུན་མོང་མ་ཡིན་པ་གཅིག་དང་། སྔོན་རྗེས་སུ་
དྲན་པ་དྲུག་གོམས་པར་བྱས་པ་ལས་སྟོན་པ་སངས་རྒྱས་ལ་འདས་པའི་དོན་རྗེད་པའི་དྲན་པ་
ཉམས་པ་མི་མངའ་བ་དང་། སྔོན་གཞན་གྱི་སེམས་བསྲུང་བ་ལ་སོགས་པ་གོམས་པར་བྱས་པ་
ལས་ཏིང་ངེ་འཛིན་ལ་རྩེ་གཅིག་ཏུ་གནས་ཤིང་། རྗེས་ཐོབ་རྣམ་པར་གཡེང་བ་ལ་སོགས་པ་
མཉམ་པར་མ་བཞག་པའི་ཐུགས་མི་མངའ་བ་དང་། སྔོན་སེམས་དང་འདུ་ཤེས་ཕྱིན་ཅི་ལོག་
སྤོང་བ་ལ་སོགས་པ་གོམས་པར་བྱས་པ་ལས་འཁོར་བ་དང་། མྱ་ངན་ལས་འདས་པ་རང་བཞིན་
ཐ་དད་དུ་འཛིན་པའི་འདུ་ཤེས་སྣ་ཚོགས་པ་རྣམས་ཀྱང་མི་མངའ་བ་དང་། སྔོན་བདག་གཞན་
མཉམ་པ་ཉིད་དང་སྲིད་ཞི་མཉམ་པ་ཉིད་ལ་སོགས་པ་གོམས་པར་བྱས་པ་ལས། གདུལ་བྱ་དུས་
ལ་བབ་ཀྱང་སོ་སོར་མ་བརྟགས་པའི་སྒོ་ནས་ཡལ་བར་འདོར་བའི་བཏང་སྙོམས་མི་མངའ་བ་སྟེ།
ཐུགས་ཀྱི་སྤྱོད་པ་ཐུན་མོང་མ་ཡིན་པ་བཞིའོ། ། རྟོགས་པས་བསྡུས་པ་དྲུག་ནི། དེ་བཞིན་
གཤེགས་པའི་དབང་པོ་གནས་དང་འབྲས་བུར་བཅས་པ་ལས་མ་ཐོབ་པའི་ཉམས་པ་མི་མངའ་
བ་སྟོན་པ་སྟེ། དེ་ཡང་སྔོན་ཟབ་པ་དང་རྒྱུ་ཆེ་བའི་ཆོས་ཚོལ་བ་ལ་སོགས་པ་གོམས་པར་བྱས་པ་
ལས། དཀོན་མཆོག་གི་གདུང་རྒྱུན་མི་འཆད་པ་དང་། སེམས་ཅན་ལ་ཕན་པ་དོན་དུ་གཉེར་
བའི་འདུན་པ་ཉམས་པ་མི་མངའ་བ་དང་། སྔོན་བླ་མ་བསྟེན་པ་དང་། སེམས་ཅན་སྨིན་པ་ལ་
སོགས་པའི་བརྩོན་འགྲུས་གོམས་པར་བྱས་པ་ལས། གཞན་དོན་ལ་སྤྲོ་བའི་བརྩོན་འགྲུས་
ཉམས་པ་མི་མངའ་བ་དང་། སྔོན་དྲན་པ་ཉེ་བར་བཞག་པ་ལ་སོགས་པ་གོམས་པར་བྱས་པ་
ལས་ཆོས་ཐམས་ཅད་ཇི་ལྟ་བ་བཞིན་གཟིགས་པའི་དྲན་པ་ཉམས་པ་མི་མངའ་བ་དང་། སྔོན་
ཆོས་ཚོལ་བས་མི་ངོམས་པས་ཤེས་རབ་གསུམ་བསྐྱེད་པས་ཆོས་རྣམ་པར་འབྱེད་པའི་ཤེས་རབ་
ཉམས་པ་མི་མངའ་བ་དང་། སྔོན་འདུ་འཛི་སྤངས་ཏེ་དབེན་པའི་གནས་སུ་རྣལ་འབྱོར་དང་
རྣམ་པར་ཐར་པ་ལ་སོགས་པ་གོམས་པར་བྱས་པ་ལས། སྒྲིབ་པ་དང་བྲལ་བའི་རྣམ་པར་གྲོལ་བ་
87



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ
ཉམས་པ་མི་མངའ་བ་དང་། སྔོན་གཞན་གྱིས་རྟོགས་པའི་ཆེད་དུ་ཆོས་སྟོན་པ་དང་རྟེན་ཅིང་
འབྲེལ་བར་འབྱུང་བའི་ངང་ཚུལ་ཤེས་པ་ལ་སོགས་པ་གོམས་པར་བྱས་པ་ལས། ཆོས་ཐམས་
ཅད་ལ་དབང་འབྱོར་བའི་ཤེས་རབ་སྒྲིབ་པ་ལས་རྣམ་པར་གྲོལ་བ་ཉིད་ཀྱི་ཡེ་ཤེས་ཀྱིས་ཤེས་བྱ་
ཐམས་ཅད་གཟིགས་པ་ཉམས་པ་མི་མངའ་བ་རྣམས་སོ། །འདིར་ཏིང་ངེ་འཛིན་མ་སྨོས་པ་ནི་
རྟག་ཏུ་མཉམ་པར་མ་བཞག་པ་མི་མང་འ་བའི་ནང་དུ་འདུས་ལ། ཁ་ཅིག་ཏུ་དྲན་པ་མ་སྨོས་པ་
ཡང་བསྙེལ་བ་མི་མངའ་བར་འདུས་ཤིང་། ལ་ལར་ཐམས་ཅད་ཡོད་པ་ལྟར་ན་འདུན་པ་དང་
བརྩོན་འགྲུས་གཅིག་ཏུ་བྱས་པའམ། ཡང་ན་རྣམ་པར་གྲོལ་བ་དང་རྣམ་པར་གྲོལ་བའི་ཡེ་ཤེས་
གཅིག་ཏུ་བྱས་པ་ཉིད་པོ་མཛད་པས་བསྡུས་པ་གསུམ་ནི། ཐུན་མོང་མ་ཡིན་པའི་འཕྲིན་ལས་
མཛད་པ་སྟེ། དེ་ཡང་སྔོན་གཡོ་སྒྱུ་ཚུལ་འཆོས་ལ་སོགས་པ་དང་བྲལ་བའི་ཚངས་པར་སྤྱོད་པ་
གོམས་པར་བྱས་པ་ལས། ལུས་ཀྱི་ལས་རྫུ་འཕྲུལ་ལ་སོགས་པ་ཐམས་ཅད་ཡེ་ཤེས་སྔོན་དུ་འགྲོ་
ཞིང་ཡེ་ཤེས་ཀྱི་རྗེས་སུ་འབྲང་བ་དང་། སྔོན་བརྫུན་དུ་སྨྲ་བ་ལ་སོགས་པ་སྤངས་ཤིང་ཕན་པ་དང་
རན་པ་དང་ཆོས་དང་ལྡན་པར་སྨྲ་བ་ཉིད་གོམས་པར་བྱས་པ་ལས་ངག་གི་ལས་ཆོས་སྟོན་པ་ལ་
སོགས་པ་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང་། སྔོན་བརྣབ་
སེམས་ལ་སོགས་པ་ཐམས་ཅད་སྤངས་ཤིང་ཡང་དག་པའི་ལྟ་བ་ལ་སོགས་པ་གོམས་པར་བྱས་པ་
ལས་ཡིད་ཀྱི་ལས་ཏིང་ངེ་འཛིན་བསྒོམ་པ་ལ་སོགས་པ་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་
ཤེས་ཀྱི་རྗེས་སུ་འབྲང་བས་ན་སྐུ་གསུང་ཐུགས་ཀྱི་འཕྲིན་ལས་གསུམ་ཀ་ཡང་ཡེ་ཤེས་སྔོན་དུ་འགྲོ་
བ་དང་ཡེ་ཤེས་ཀྱི་རྗེས་སུ་འབྲང་བ་ཉིད་དོ། །ཞེས་པའོ། །
མཁྱེན་པས་བསྡུས་པ་གསུམ་ནི། ཡེ་ཤེས་ལ་གནས་པ་ཐུན་མོང་མ་ཡིན་པ་སྟེ། དེ་ཡང་
སྔོན་འདས་པ་དང་། མ་འོངས་པ་དང་ད་ལྟར་བྱུང་བའི་སངས་རྒྱས་རྣམས་ཀྱིས་ཆགས་པ་དང་
ཐོགས་པ་མེད་པའི་ཡེ་ཤེས་བརྙེས་པ་ལ་ཡིད་གཉིས་མི་ཟ་བར་བདག་ཉིད་ཀྱིས་དེ་ཐོབ་པར་མོས་
པ་དང་། བདག་གཞན་ཀྱང་དེ་ལྟ་བུ་ལ་འཇུག་པ་གོམས་པར་བྱས་པ་ལས། རིམ་པ་ལྟར་
འདས་པའི་དུས་ལ་མ་ཆགས་མ་ཐོགས་པའི་ཡེ་ཤེས་གཟིགས་པ་འཇུག་པ་དང་། མ་འོངས་པའི་
དུས་ལ་མ་ཆགས་མ་ཐོགས་པའི་ཡེ་ཤེས་གཟིགས་པ་འཇུག་པ་དང་། ད་ལྟར་བྱུང་བའི་དུས་ལ་
མ་ཆགས་མ་ཐོགས་པའི་ཡེ་ཤེས་གཟིགས་པ་འཇུག་པས་ན་དུས་གསུམ་ལ་འཇུག་པའི་ཡེ་ཤེས་
རྣམས་ཆགས་པ་དང་། ཐོགས་པའི་སྒྲིབ་པ་གཉིས་མེད་པའོ། །ཞེས་པའོ། །བསྡུ་བ་ནི། དེ་༔
།
88



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
ལྟར་ན་སྤྱོད་པས་བསྡུས་པ་དྲུག །རྟོགས་པས་བསྡུས་པ་དྲུག །མཛད་པས་བསྡུས་པ་གསུམ།
མཁྱེན་པས་བསྡུས་པ་གསུམ་སྟེ། བཅོ་བརྒྱད་པོ་འདི་རྣམས་དང་། གཞན་ཡང་སྐུ་ཚད་མེད་པ་q
དང་ཐམས་ཅད་ཟིལ་གྱིས་གནོན་ཅིང་ཁྱད་པར་དུ་འཕགས་པའི་སྤྱི་གཙུག་ལྟར་མི་མངོན་པ
དང་། རྩི་སྨན་དང་འདྲ་བར་མཐོང་མ་ཐག་ཏུ་སེམས་ཅན་རྣམས་ཀྱི་སྐྱོན་ཞི་བར་བྱེད་པ་ལ་
སོགས་པ་དག་ཀྱང་སྟོན་པ་སངས་རྒྱས་ཁོ་ནའི་ཡིན་པས། གང་ཟག་གཞན་དང་མ་འདྲེས་ཤིང་
ཐུན་མོང་མ་ཡིན་པར་གྱུར་པའི་ཡོན་ཏན་ཡིན་ནོ། །ཞེས་པའོ། །སླར་ཡང་བཤད་དེ་བྱེད་
དང་འཐོབ་ཚུལ་ནི། སྐུའི་སྤྱོད་པ་ལ་འཁྲུལ་པ་མེད་པ་དང་། གསུང་གི་སྤྱོད་པ་ལ་ཅ་ཅོ་མེད་པ་
དང་། ཐུགས་ཀྱི་སྤྱོད་པ་ལ་དོན་བརྙེལ་བའི་དྲན་པ་མ་ཉམས་པ་དང། ཐུགས་གཡོ་བའི་
མཉམ་པར་མ་བཞག་པ་མེད་པ་དང་། འཁོར་འདས་རང་བཞིན་ཐ་དད་དུ་འཛིན་པ་ལ་སོགས་
པ་ཉིད་ཀྱིས་ནི་འདུ་ཤེས་སྣ་ཚོགས་མེད་པ་དང་། གདུལ་བྱ་མ་བརྟགས་པར་རང་གི་ངང་གིས་
བཏང་སྙོམས་སུ་འཇོག་པ་དྲང་སྲོང་སངས་རྒྱས་ལ་མེད་པ་སྟེ། སྤྱོད་པས་བསྡུས་པའི་ཡོན་ཏན་
དྲུག་དང་། གཞན་ཕན་དོན་དུ་གཉེར་བའི་འདུན་པ་ཉམས་པ་མི་མངའ་བ་དང་། དེ་བཞིན་
དུ་ནི་གཞན་དོན་ལ་སྤྲོ་བའི་བརྩོན་འགྲུས་ཉམས་པ་མི་མངའ་བ་དང་། དོན་ཐམས་ཅད་
གཟིགས་པའི་དྲན་པ་རྣམ་པར་དག་པ་ཉམས་པ་མི་མངའ་བ་དང་། ཉོན་མོངས་པའི་དྲི་མ་མེད་
པའི་ཤེས་རབ་ཉམས་པ་མི་མངའ་བ་དང་། དུས་རྟག་ཏུ་སྒྲིབ་པ་ལས་རྣམ་པར་གྲོལ་བ་ཉམས་
པ་མི་མངའ་བ་དང་། ཤེས་བྱ་ཇི་ལྟ་བ་དང་ཇི་སྙེད་པའི་དོན་ཀུན་མ་ལུས་པ་མངོན་སུམ་དུ་
གཟིགས་པ་རྣམ་པར་གྲོལ་བའི་ཡེ་ཤེས་ལས་ནི་ནམ་ཡང་ཉམས་པ་མི་མངའ་བ་སྟེ། རྟོགས་པས་
བསྡུས་པའི་ཡོན་ཏན་དྲུག་དང་། སངས་རྒྱས་གང་གི་སྐུ་གསུང་ཐུགས་ཀྱི་འཕྲིན་ལས་གསུམ་པོ་
ཐམས་ཅད་ཀྱང་། དང་པོར་ཡེ་ཤེས་སྔོན་དུ་འགྲོ་ཞིང་ཕྱི་ནས་ཡེ་ཤེས་ཀྱིས་རྗེས་སུ་འཇུག་པས་
ཏེ། མཛད་པས་བསྡུས་པའི་ཡོན་ཏན་གསུམ་དང་། འདས་པ་དང་། མ་འོངས་པ་དང་། ད་
ལྟར་བྱུང་བ་དུས་གསུམ་གྱིས་བསྡུས་པའི་ཤེས་བྱ་རྣམས་ལ་རྟག་ཏུ་ཆགས་པ་དང་ཐོགས་པ་མེད་
པར་ངེས་པའི་ཡེ་ཤེས་རྒྱ་ཆེན་པོ་འཇུག་པ་མཁྱེན་པས་བསྡུས་པའི་ཡོན་ཏན་གསུམ་སྟེ། དེ་ལྟར་
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་པོ་གང་རྟོགས་ཤིང་མངོན་སུམ་དུ་གྱུར་པ་ལ་བརྟེན་
ནས་གདུལ་བྱའི་འགྲོ་བ་ཤིན་ཏུ་མང་བར་འཇིགས་པ་དང་། བག་ཚ་བ་མེད་པས་དམ་པའི་ཆོས་
ཀྱི་འཁོར་ལོ་རྒྱ་ཆེན་པོ་རབ་ཏུ་བསྐོར་བར་མཛད་ལ། དེ་ནི་སེམས་ཅན་ཐམས་ཅད་སྡུག་བསྔལ་
89



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
Aལས་བསྒྲལ་བར་བཞེད་པའི་ཐུགས་རྗེ་ཆེན་པོ་དང་ལྡན་ཞིང་བདུད་བཞི་ལས་རྒྱལ་བའི་སྟོན་པ་
གཅིག་པུ་ཉིད་ཡིན་ཏེ། དེ་ཡང་སངས་རྒྱས་རྣམས་ཀྱིས་སྔོན་སོ་སོ་དང་རྗེས་སུ་མཐུན་པའི་ལམ་
བསྒོམས་ཤིང་གློ་བུར་གྱི་དྲི་མ་དང་བྲལ་བ་ལས་མངོན་སུམ་དུ་བརྙེས་སོ། །ཞེས་པའོ། །དཔེ་
དང་སྦྱར་བ་ནི། ས་ལ་སོགས་པ་འབྱུང་བཞི་ལ་ཡོད་པའི་ཆོས་སའི་མཚན་ཉིད་སྲ་བ་དང་།
ཆུའི་མཚན་ཉིད་གཤེར་བ་དང་། མེའི་མཚན་ཉིད་དྲོ་བ་དང་། རླུང་གི་མཚན་ཉིད་གཡོ་བ་གང་
ཡིན་པ་ལ་སོགས་པ་འདུས་བྱས་ཀྱི་ཆོས་ཉིད་དེ་ནི་འདུས་མ་བྱས་ནམ་མཁའི་མཚན་ཉིད་མིན་
ཞིང་། ནམ་མཁའི་མཚན་ཉིད་སྒྲིབ་པ་མེད་པ་དང་། ཐོགས་པ་མེད་པ་དང་། འདུས་མ་བྱས་
པ་ལ་སོགས་པའི་ཡོན་ཏན་གང་ཡིན་པ་དེ་ཡང་འབྱུང་བ་བཞིའི་གཟུགས་ལ་མེད་པས་ཕན་ཚུན་
མ་འདྲེས་པ་དེ་བཞིན་དུ། གང་ཟག་གཞན་ལ་ཡོད་པའི་ཆོས་སྐྱེ་འཇིག་ལ་སོགས་པ་རྣམས་
སངས་རྒྱས་ལ་མེད་ཅིང་། སངས་རྒྱས་ཀྱི་ཡོན་ཏན་མཐར་ཕྱིན་པ་རྣམས་གང་ཟག་གཞན་ལ་
མངོན་དུ་གྱུར་པ་མེད་པས་མ་འདྲེས་པའི་ཡོན་ཏན་རྣམས་ནི་ནམ་མཁའ་དང་མཚུངས་པའམ།
ཡང་ན་དཔེ་ལས་ཀྱང་ཁྱད་པར་དུ་འཕགས་པ་ཉིད་དེ། ས་དང་ཆུ་དང་མེ་དང་རླུང་དང་། ནམ་
མཁའི་ཁམས་རྣམས་ནི་འབྱུང་བ་ཙམ་ལ་སོགས་པར་མཚུངས་པའི་ཕྱིར་འཇིག་རྟེན་དག་ན་ཐུན་
མོང་ཡིན་པ་ཡང་སྲིད་དེ། སངས་རྒྱས་ཀྱི་ཆོས་མ་འདྲེས་པ་ཉིད་ནི་ཐ་ན་རྡུལ་ཕྲན་ཙམ་ཡང་
འཇིག་རྟེན་དག་ན་ཐུན་མོང་དུ་གྱུར་པ་མིན་པའི་ཕྱིར་ནམ་མཁས་ཀྱང་ཇི་ལྟ་བ་བཞིན་མཚོན་
པར་མི་ནུས་སོ། །ཞེས་པའོ། །
སྨིན་འབྲས་ཀྱི་ཡོན་ཏན་རྒྱས་པར་བཤད་པ་ལ་གཉིས་ལས། མཚོན་བྱ་མཚན་གྱི་དབྱེ་བ་
བཤད་པ་ནི། སྔོན་སློབ་ལམ་གྱི་དུས་སུ་དམ་བཅའ་བ་བརྟན་པར་མཛད་པ་ལས། མཐར་
གཟུགས་ཀྱི་སྐུ་སངས་རྒྱས་པ་ན་ཞབས་ཀྱི་མཐིལ་ལེགས་པར་གནས་ཤིང་རུས་སྦལ་གྱི་ལྟོ་བ་ལྟར་
མཉམ་པ་ཉིད་དང་། དེ་བཞིན་དུ་སྔོན་ཡོ་བྱད་སྣ་ཚོགས་སྦྱིན་པར་བཏང་བ་ལས་ཕྱག་དང་
ཞབས་ཀྱི་མཐིལ་ལ་འཁོར་ལོའི་རི་མོ་རྩིབས་སྟོང་དང་ལྡན་པས་མཚན་པ་ཉིད་དང་། སྔོན་
གཞན་དག་ཁྱད་དུ་མི་བསད་པ་ལས་ཞབས་ཀྱི་རྟིང་བ་ཡངས་ཤིང་ཞབས་ཀྱི་ལོང་བུ་མི་མངོན་
པར་བྱིན་གྱིས་ཟླུམ་པ་ཉིད་དང་། སྔོན་སེམས་ཅན་རྣམས་ཆོས་ཀྱིས་སྐྱབས་པ་ལས་ཕྱག་དང་
ཞབས་ཀྱི་སོར་མོ་རྣམས་རིང་བ་ཉིད་དང་། སྔོན་གཞན་གྱི་འཁོར་མ་ཕྱེ་བ་ལས་ཕྱག་དང་ཞབས་
ཀྱི་སོར་མོ་རྣམས་གསེར་གྱི་དྲ་བ་ཡིས་ནི་འབྲེལ་བ་ཉིད་དང་། སྔོན་གོས་བཟང་པོ་སྣ་ཚོགས་བྱིན་:...
90



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
,པ་ལས་ལྤགས་པ་ཤིན་ཏུ་འཇམ་ཞིང་སྐུ་གཞོན་ཤ་ཅན་དུ་གནས་པས་ལེགས་པ་ཉིད་དང་།
སྔོན་བཟའ་བ་དང་བཏུང་བ་མཆོག་ཏུ་གྱ་ནོམ་པ་བྱིན་པ་ལས་སྐུ་ནི་ཞབས་ཀྱི་བོལ་གོང་གཉིས་
དང་། ཕྱག་གི་རྒྱབ་གཉིས་དང་། ཕྲག་པའི་སྟེང་གཉིས་དང་། ལྟག་པ་སྟེ་བདུན་དག་མཐོ་
ཞིང་ཤས་རྒྱས་པར་སྣང་བ་ཉིད་དང་། སྔོན་ཡང་སངས་རྒྱས་ཀྱི་ཆོས་ཡོངས་སུ་གཟུང་བ་ལས་
བྱིན་པ་རི་དྭགས་ཨེ་ནྱ་ཡ་དང་འདྲ་བར་ཟླུམ་ཞིང་གྲིམས་ལ་རིམ་གྱིས་ཕྲ་བ་ཉིད་དང་། སྔོན་
གསང་ཚིགས་བསྲུངས་ཤིང་འཁྲིག་པ་སྤངས་པ་ལས་གསང་བའི་གནས་གླང་པོ་ཆེའམ་རྟ་ཅང་
ཤེས་བཞིན་དུ་སྦུབས་སུ་ནུབ་པ་ཉིད་དང་། སྔོན་དགེ་བའི་ལས་རྒྱ་ཆེན་པོ་མཐར་གྱིས་སྤྱད་པ་
ལས་སྐུ་སྟོད་སེང་གེ་དང་འདྲ་བར་རྒྱས་པ་ཉིད་དང་། སྔོན་དགེ་བའི་ཆོས་ཡང་དག་པར་སྤྱད་པ་
ལས་ཕྲག་པ་གཉིས་ཀྱི་ཐལ་གོང་བར་སྟོང་པ་མེད་ཅིང་ཤ་རྒྱས་པ་ཉིད་དང་། སྔོན་གཞན་ལ་མི་
འཇིགས་པ་བྱིན་ཞིང་དབུགས་ཕྱུང་བ་ལས་དཔུང་པའི་མགོ་ལེགས་པར་ཟླུམ་ཞིང་ཕྲག་པའི་ལྷུན་
མཛེས་པ་ཉིད་དང་། སྔོན་གཞན་གྱི་གྲོགས་བྱ་བ་ལ་སྤྲོ་བས་ཞུགས་པ་ལས་ཕྱག་གཉིས་རེག་བྱ་
འཇམ་ཞིང་དབྱིབས་ཟླུམ་ལ་སྦོམ་ཕྲ་མཐོ་དམན་མེད་པ་དང་། མ་བཏུད་ཀྱང་ཕྱག་གི་མཐིལ་
གྱིས་པུས་མོའི་ལྷ་ངར་སླེབ་པས་ཕྱག་རིང་བ་ཉིད་དང་། སྔོན་དགེ་བ་བཅུས་མི་ངོམ་པར་སྤྱད་པ་
ལས་དྲི་མས་ཡོངས་སུ་དག་པའི་སྐུ་འོད་ཀྱི་དཀྱིལ་འཁོར་དང་ལྡན་པ་ཉིད་དང་། སྔོན་ནད་པ་
རྣམས་ལ་སྨན་སྣ་ཚོགས་པ་བྱིན་པ་ལས་མགྲིན་པ་དྲི་མ་མེད་པའི་དུང་རིམ་པ་གསུམ་དང་འདྲ་བ་
ཉིད་དང་། སྔོན་དགེ་བའི་སྦྱོར་བ་ཡོངས་སུ་རྫོགས་པར་བསྒྲུབས་པ་ལས་འགྲམ་པ་རི་དྭགས་ཀྱི་
རྒྱལ་པོ་སེང་གེ་དང་འདྲ་བར་རྒྱས་པ་ཉིད་དང་། སྔོན་སེམས་ཅན་ཐམས་ཅད་ལ་སེམས་མཉམ་
པར་བྱས་པ་ལས། ཚེམས་ནི་བཞི་བཅུ་ཐམ་པ་ཚང་ཞིང་སྟེང་འོག་ཉི་ཤུ་ཉི་ཤུ་གྲངས་མཉམ་པ་
ཉིད་དང་། སྔོན་སེམས་ཅན་མི་འཛའ་བ་རྣམས་བསྡུས་པ་ལས་རབ་ཏུ་དག་ཅིང་བར་མེད་པས་
ཚེམས་ཐགས་བཟང་བ་ཉིད་དང་། སྔོན་ཡིད་དུ་འོང་བའི་ནོར་བུ་བྱིན་པ་ལས། དྲི་མ་མེད་ཅིང་
རྣམ་པར་དག་ ་པའི་ཚེམས་ནི་རིང་ཐུང་དང་སྦོམ་ཕྲ་མེད་པས་མཉམ་པ་ཉིད་དང་། སྔོན་སྒོ་
གསུམ་གྱི་ལས་ཐམས་ཅད་ཉེས་པའི་དྲི་མས་མ་གོས་པར་སྤྱད་པ་ཡང་མཆེ་བ་རབ་མཆོག་དུང་
ལྟར་དཀར་བ་ཉིད་དང་། སྔོན་ཐམས་ཅད་དུ་བདེན་པའི་ཚིག་བསྲུངས་པ་ལས་ལྗགས་རིང་
ཞིང་སྲབ་པས་ཞལ་གྱི་དཀྱིལ་འཁོར་ཁེབས་པ་ཉིད་དང་། སྔོན་ཡིད་དུ་འོང་བའི་རོ་བྲོ་བ་བྱིན་པ་
ལས་རོ་མི་ཞིམ་པ་རྣམས་ཀྱང་མཐའ་འམ་ཚད་མེད་ཅིང་གཞན་གྱིས་བསམ་དུ་མེད་པའི་རོ་བྲོ་ང
91



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
བའི་མཆོག་ཉིད་དུ་མཁྱེན་པ་དང་། སྔོན་ཚིག་ངན་པ་སྤངས་ཤིང་སྙན་པར་སྨྲས་པ་ལས་རྟོག་
པའི་ཀུན་སློང་ལ་མ་ལྟོས་པར་རང་བྱུང་གི་གསུང་ཀ་ལ་པིང་ཀའི་སྒྲ་དང་ཚངས་པའི་དབྱངས་
ལྟར་སྙན་ཅིང་རྒྱང་རིང་པོར་ཐོས་པ་ཉིད་དང་། སྔོན་བྱམས་པའི་སྒོ་ནས་གཞན་རྗེས་སུ་
བསྐྱངས་པ་ལས་སྤྱན་བཟང་པོ་ཨུཏྤ་ལའི་འདབ་མ་ལྟར་དཀར་ནག་འབྱེས་ཤིང་དཀྱུས་རིང་བ་
ཉིད་དང་། སྔོན་བསམ་པ་རྒྱུ་མེད་པར་མཛད་པ་ལས་རྫི་མ་ཁྱུ་མཆོག་གི་རྫི་མ་དང་འདྲ་བར་
འཐུག་ཅིང་གནག་ལ་མ་འཛིངས་པ་ཉིད་དང་། སྔོན་བསྔགས་པར་འོས་པ་རྣམས་བསྔགས་པ་
ལས་ཞལ་གྱི་དཀྱིལ་འཁོར་མཛེས་ཤིང་དྲི་མ་མེད་པའི་སྨིན་མཚམས་སུ་མཛོད་དུ་དཀར་པོ་འཐེན་
ན་ཁྲུ་གང་དུ་རིང་ཞིང་བཞག་ན་གཡས་ཕྱོགས་སུ་འཁྱིལ་ཏེ་གནས་པ་དང་ལྡན་པ་ཉིད་དང་།
སྔོན་བླ་མ་ལ་གུས་ཤིང་འདུད་པ་བྱས་པ་ལས་གཙུག་གཏོར་དབུའི་རྩེ་མོར་ལྡན་པ་སེམས་ཅན་
ཐམས་ཅད་ཀྱིས་ལྟར་མི་མངོན་པ་ཉིད་དང་། སྔོན་སེམས་ལས་སུ་རུང་བར་བྱས་ཤིང་ཡིད་དུ་
འོང་བའི་མལ་སྟན་བྱིན་པ་ལས། དྲི་མས་དག་ཅིང་མ་འཁུམས་པས་སྲབ་པའི་ལྤགས་པ་གསེར་
གྱི་མདོག་དང་འདྲ་བ་སེམས་ཅན་རྣམས་ཀྱི་མཆོག་སངས་རྒྱས་ལ་མངའ་བ་ཉིད་དང་། སྔོན་
འདུ་འཛི་སྤངས་པས་དགེ་བ་སྤེལ་ཏེ་མཁན་པོ་དང་སློབ་དཔོན་ལ་སོགས་པའི་གདམས་ངག་
མཐུན་པར་གཟུང་བ་ལས་བ་སྤུ་རྣམས་ལེགས་པར་ཕྲ་ལ་འཇམ་ཞིང་རེ་རེ་ནས་སྐྱེས་ཏེ་སྐུའི་གྱེན་
དུ་གཡས་ཕྱོགས་སུ་འཁྱིལ་བ་ཉིད་དང་། སྔོན་བརྡེག་པ་དང་མཚོན་ཆ་ལ་སོགས་པ་སྤངས་པ་
ལས་དབུ་སྐྲ་དྲི་མ་མེད་པའི་རིན་ཆེན་མཐོན་མཐིང་བཞིན་དུ་གནས་པ་ཉིད་དང་། སྔོན་རང་
གཞན་ཐམས་ཅད་ཏིང་ངེ་འཛིན་ལ་སྦྱར་བ་ལས་སྐུ་ནྱ་གྲོ་དྷའི་སྡོང་པོ་ཡོངས་སུ་རྫོགས་པའི་ལྗོན་
ཤིང་གི་དཀྱིལ་འཁོར་དང་འདྲ་བར་ཆུ་ཞེང་གབ་པ་ཉིད་དང་། སྔོན་དེ་བཞིན་གཤེགས་པའི་སྐུ་
གཟུགས་དང་མཆོད་རྟེན་ཞིག་པ་རྣམས་གསོས་པ་དང་། སེམས་ཅན་འཇིགས་པ་རྣམས་
དབུགས་དབྱུང་བ་ལས་ཀུན་ཏུ་བཟང་པོ་དཔེ་མེད་པའི་དྲང་སྲོང་ཆེན་པོ་སངས་རྒྱས་ནི་སྲེད་
མེད་ཀྱི་བུའི་སྟོབས་ལྟ་བུ་མངའ་ཞིང་རྡོ་རྗེ་ལྟར་མཁྲེགས་པའི་སྐུ་ཆེ་ཞིང་དྲང་ལ་ཀུན་ནས་མཛེས་
པ་དང་ལྡན་པ་ཉིད་དེ། དེ་ལྟར་ན་ཕལ་པ་རྣམས་ཀྱིས་བསམ་གྱིས་མི་ཁྱབ་ཅིང་གཟི་བརྗིད་ཀྱི་
དཔལ་རབ་ཏུ་འབར་བའི་ཡོན་ཏན་སུམ་ཅུ་རྩ་གཉིས་པོ་འདི་དག་ལྷ་དང་མི་རྣམས་ཀྱི་སྟོན་པ་
ཐམས་ཅད་མཁྱེན་པ་མིའི་དབང་པོ་སྐྱེས་བུ་ཆེན་པོ་རྣམས་ཀྱི་མཚན་བཟང་པོའི་ཡོན་ཏན་དུ་
མདོ་སྡེ་ལས་གསལ་བར་གསུངས་ཤིང་དེ་རྣམས་འདིར་ཡང་བཀོད་པའོ། །ཞེས་པའོ། །མཚོན་
92



༄༅༅།།རྒྱུད་བླ་མའི་བསྟན་བཅོས་འདེགས་བཤད་ཉི་མའི་འོད་ཟེར་
བྱེད་དཔེ་དང་སྦྱར་ཏེ་བསྡུ་བ་ནི། དཔེ་ཇི་ལྟར་ན་སྤྲིན་མེད་པའི་དུས་ཀྱི་སྟོན་ཀའི་ཟླ་བའི་
གཟུགས་ཡོངས་སུ་རྫོགས་པ་ནམ་མཁའི་དཀྱིལ་དུ་མཐོང་བ་དང་། སྟོན་ཀའི་དུས་ཀྱི་ཆུ་སྔོན་པོ་
དང་ཞིང་དྲི་མ་མེད་པའི་མཚོར་ནི་མཐོང་བ་ལྟར་དོན་དེ་བཞིན་དུ་རྒྱལ་སྲས་ས་བཅུ་པ་རྣམས་
དང་སློབ་མ་ཕལ་པའི་ཚོགས་རྣམས་ཀྱིས། ཁྱབ་བདག་སངས་རྒྱས་ཀྱི་ལོངས་སྤྱོད་རྫོགས་སྐུ་
དང་སྤྲུལ་པའི་སྐུའི་གཟུགས་གཉིས་པོ་དག་རིམ་པ་ལྟར་རྫོགས་པའི་སངས་རྒྱས་ཀྱི་དཀྱིལ་འཁོར་
དང་འཇིག་རྟེན་པའི་དཀྱིལ་འཁོར་གྱི་ནང་དུ་མཐོང་བར་འགྱུར་རོ། །ཞེས་པ་སྟེ། དཔེར་ན་
བྱང་ཆུབ་སེམས་དཔས་མཐོང་བ་ལོངས་སྤྱོད་རྫོགས་པའི་སྐུ་ནི་ནམ་མཁའི་ཟླ་བ་དང་འདྲ་ཞིང་།
ཕལ་པ་རྣམས་ཀྱིས་མཐོང་བ་སྤྲུལ་པའི་སྐུ་ནི་ཆུ་ནང་གི་ཟླ་བ་དང་འདྲའོ། །ཞེས་པའོ། །
ལུང་ལས་རྟོགས་ཚུལ་ནི། དེ་ལྟར་དེ་བཞིན་གཤེགས་པའི་སྟོབས་བཅུ་དང་། མི་
འཇིགས་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། སྐྱེས་བུ་ཆེན་པོའི་
མཚན་སུམ་ཅུ་རྩ་གཉིས་ཏེ། སངས་རྒྱས་ཀྱི་ཡོན་ཏན་དྲུག་ཅུ་རྩ་བཞི་པོ་འདི་དག །སོ་སོར་རེ་
རེ་ཞིང་ཆོས་སྐུ་ལ་ཡོད་པའི་ཡོན་ཏན་རྣམས་དྲི་མ་དང་བྲལ་བར་བྱེད་པའི་རྒྱུ་དང་བཅས་ཤིང་།
གཟུགས་སྐུ་ལ་ཡོད་པའི་ཡོན་ཏན་རྣམས་རིམ་གྱིས་བསྐྱེད་པར་བྱེད་པའི་རྒྱུ་དང་བཅས་ཏེ།
འདིར་བསྟན་པའི་གྲངས་དང་གོ་རིམ་ཇི་ལྟ་བ་བཞིན་དུ། རིན་ཆེན་གྱིས་ཞུས་པའི་མདོ་ཐེག་པ་
ཆེན་པོའི་མན་ངག་ཅེས་བྱ་བའི་རྗེས་སུ་འབྲངས་ནས་ཇི་ལྟ་བ་བཞིན་དུ་ཤེས་པར་བྱའོ། །ཞེས་
པའོ། །སླར་ཡང་བསྟན་པ་ལ་གཉིས། དཔེ་དོན་མཚུངས་པའི་རྒྱུ་མཚན་སྤྱིར་བསྟན་པ། དེ་
དག་སྦྱར་ཏེ་སོ་རོ་བཤད་པའོ། །དེ་ལ་སྤྱིར་བསྟན་པ་ནི། དེ་བཞིན་གཤེགས་པའི་སྟོབས་བཅུ་
པོ་རང་རང་གི་མི་མཐུན་པའི་ཕྱོགས་རྣམས་ཀྱིས་མི་ཕྱེད་པའི་ཕྱིར་ན་རྡོ་རྗེ་དང་མཚུངས་པ་དང་།
མི་འཇིགས་པ་བཞི་ནི་སྤོབས་པ་མི་ཞེན་པའི་ཕྱིར་སེང་གེ་དང་མཚུངས་པ་དང། མ་འདྲེས་པ་
བཅོ་བརྒྱད་ནི་ཉན་ཐོས་ལ་སོགས་པ་དང་མཚུངས་པ་མེད་ཅིང་ཐུན་མོང་མ་ཡིན་པའི་ཕྱིར་ནམ་
མཁའ་དང་མཚུངས་པ་དང་། མཚན་བཟང་པོ་དང་བཅས་པའི་གཟུགས་སྐུ་གཉིས་ནི་ཆོས་སྐུ་
ནམ་མཁའ་དང་འདྲ་བ་ལས་གཡོ་བ་མེད་བཞིན་དུ་གདུལ་བྱ་ལ་སྣང་བའི་ཕྱིར་ཟླ་བ་དང་
མཚུངས་པས་ན་ཡོན་ཏན་སྡེ་ཚན་བཞི་པོ་རྣམས་ནི་གོ་རིམ་ཇི་ལྟ་བ་བཞིན་དུ་རྫས་ཀྱི་དངོས་པོ་
རྡོ་རྗེའི་དཔེ་དང་། རི་དྭགས་ཀྱི་དབང་པོ་སེང་གེའི་དཔེ་དང་། འདུས་མ་བྱས་ནམ་མཁའི་དཔེ་
དང་། དག་པའི་ཆུའི་ནང་དུ་འཆར་པ་དང་བཅས་པའི་ཟླ་བའི་དཔེས་བསྟན་པ་ཉིད་དོ། །.
ན
?
93



༄༅།།དཔལ་ལྡན་ས་སྐྱ་པའི་བདསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
.ཞེས་པའོ། །
སོ་སོར་བཤད་པ་ལ་གཉིས། བྲལ་འབྲས་ཆོས་སྐུའི་ཡོན་ཏན་བཤད་པ་དང་། སྨིན་
འབྲས་གཟུགས་སྐུའི་ཡོན་ཏན་བཤད་པའོ། །བྲལ་འབྲས་ལ་གཉིས་ཕྱེ་སྟེ་དཔེ་ཡིས་མཚོན་ཚུལ།
བསྡུས་ཏེ་དབྱེ་བ་མེད་ཚུལ་ལོ། །མཚོན་ཚུལ་ལ་གསུམ་སྟེ། སྟོབས་རྣམས་རྡོ་རྗེས་མཚོན་ཚུལ།
མི་འཇིགས་པ་སེང་གེས་མཚོན་ཚུལ། མ་འདྲེས་པ་ནམ་མཁས་མཚོན་ཚུལ་ལོ། །སྟོབས་ཀྱིས་
མཚོན་ཚུལ་ལ་གཉིས་ལས། སོ་སོའི་མཚོན་ཚུལ་ནི། གནས་དང་གནས་མ་ཡིན་པ་མཁྱེན་པའི་
སྟོབས་ལ་སོགས་པའི་སྟོབས་བཅུ་པོ་རྣམས་ལས་སྟོབས་དང་པོ་དྲུག་དང་བར་མ་གསུམ་དང་ཕྱི་
མ་གཅིག་གིས་རིམ་པ་ཇི་ལྟ་བ་བཞིན་དུ་ཤེས་བྱའི་སྒྲིབ་པ་དང་སྙོམས་པར་འཇུག་པའི་སྒྲིབ་པ་
དང་། བག་ཆགས་དང་བཅས་པའི་སྒྲིབ་པ་ཀུན་ནས་བསལ་བས་རྡོ་རྗེ་དང་འདྲ་བ་ཡིན་ཏེ།
སྒྲིབ་པ་གསུམ་གོ་ཆ་དང་། རྩིག་པ་དང་། ཤིང་བཞིན་དུ་གནས་པ་ལས་སྟོབས་རྣམས་ཀྱིས་
རིམ་པ་ལྟར་ཕུག་པ་དང་། བཤིག་པ་དང་བཅད་པར་བྱས་པའི་ཕྱིར་རོ། །ཞེས་པའོ། །ཐུན་
མོང་གིས་མཚོན་ཚུལ་ནི། བརླང་བ་ཉིད་དང། སྙིང་པོ་ཉིད་དང་ བརྟན་པ་ཉིད་དང་། མི་
ཕྱེད་པ་ཉིད་དེ། ཡོན་ཏན་གྱི་ཆོས་བཞི་དང་ལྡན་པས་ན། དྲང་སྲོང་ཆེན་པོ་རྫོགས་པའི་སངས་
རྒྱས་རྣམས་ཀྱི་སྟོབས་བཅུ་པོ་ཐམས་ཅད་ནི་རྡོ་རྗེ་དང་འདྲ་བ་ཉིད་དོ། །དེ་ཡང་རྒྱུ་མཚན་གང་
གི་ཕྱིར་བརྙིང་བ་ཡིན་ཞེ་ན། འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་ཀྱི་སྙིངཔོ་
ཡིན་པའི་ཕྱིར་རོ། གང་གི་ཕྱིར་སྙིང་པོ་ཡིན་ཞེ་ན། འདུས་མ་བྱས་ཤིང་ལྷུན་གྱིས་གྲུབ་པས་
བརྟན་པ་ཡིན་པའི་ཕྱིར་གང་གི་ཕྱིར་བརྟན་པ་ཡིན་ཞེ་ན་རྣམ་པར་རྟོག་པ་དང་མཚན་མ་ལ་
སོགས་པའི་མི་མཐུན་པའི་ཕྱོགས་ཐམས་ཅད་ཀྱིས་མི་ཕྱེད་པའི་ཕྱིར་རོ། །དེ་ལྟར་ཡང་སྤང་བྱ་
ཐམས་ཅད་ནི་འཇོམས་ཤིང་སྤང་བྱས་ནི་སླར་ཡང་མི་ཕྱེད་པའི་ཕྱིར་ན། སྟོབས་བཅུ་པོ་རྫས་ཀྱི་
དངོས་པོ་རྡོ་རྗེ་ཇི་ལྟ་བ་བཞིན་ནོ། །ཞེས་པའོ། །
མི་འཇིགས་པའི་ཚུལ་ལ་གཉིས་ལས། བསྟན་པ་ནི། སུ་ལ་ཡང་འཇིགས་པ་མེད་པའི་
ཕྱིར་དང་། གཞན་དག་ལ་ལྟོས་པ་མེད་པའི་ཕྱིར་དང་། བློའི་སྟོབས་རབ་ཏུ་བརྟན་པའི་ཕྱིར་
དང་། མི་མཐུན་པའི་ཕྱོགས་འཇོམས་པ་ལ་རྩལ་ནི་ཕུན་སུམ་ཚོགས་པ་དང་ལྡན་པའི་ཕྱིར་ཏེ།
དེ་ལྟར་ཡོན་ཏན་གྱི་ཆོས་བཞི་དང་ལྡན་པས་ན་ཐུབ་པའི་དབང་པོ་མི་ཡི་སེང་གེ་ནི། སེང་གེ་
ཆོས་བཞི་དང་ལྡན་པས་རི་དགས་ཀྱི་ནང་དུ་འཇིགས་པ་མེད་པ་ཇི་ལྟ་བ་བཞིན་དུ་འཁོར་གྱི་*
g4



༄༅།།རྒྱུད་བླ་མའི་བསྟན་བཅོས་ལེགས་བཤད་ཤད་ཉི་མའི་འོད་ཟེར།
ཚོགས་མཐའ་ཡས་པའི་དབུས་སུ་འཇིགས་པ་དང་བག་ཚ་བ་མི་མངའ་བར་གནས་སོ། །ཞེས་
པའོ། །བཤད་པ་ནི། དེ་ལྟར་ཆོས་བཞི་དང་ལྡན་པར་ཡང་གང་གིས་ཤེས་སྙམ་ན་ཤེས་བྱའི་
རྣམ་པ་ཀུན་མ་ལུས་པར་མངོན་སུམ་དུ་མཁྱེན་པས་དྲི་བ་ཐམས་ཅད་ལུང་བསྟན་པར་ནུས་པའི་
ཕྱིར་ཕས་ཀྱིས་རྒོལ་བ་ལ་སོགས་པའི་སྐྱེ་བོ་གང་ལས་ཀྱང་འཇིགས་པ་མེད་པར་ནི་རྣམ་པར་
གནས་པའི་ཡོན་ཏན་ལྡན་པ་ཡིན་ཏེ། དེ་བཞིན་དུ་སྒྲིབ་པ་ཅི་རིགས་པས་དག་པའི་སེམས་ཅན་
ཉན་ཐོས་དགྲ་བཅོམ་པ་དང་། བྱང་ཆུབ་སེམས་དཔའ་ས་བཅུ་ལ་གནས་པ་རྣམས་དང་ཡང་
བདག་ཉིད་མི་མཉམ་ཞིང་དེ་དག་ལས་ལྷག་པར་གཟིགས་པའི་ཕྱིར་གཞན་སུ་ལ་ཡང་ལྟོས་པ་
མེད་པའི་ཡོན་ཏན་དང་ལྡན་ཞིང་། ཐུགས་ནི་ཇི་ལྟ་བ་དང་ཇི་སྙེད་པའི་ཆོས་རྣམས་ཐམས་ཅད་
ལ་རྣམ་པར་མི་རྟོག་ཅིང་རྩེ་གཅིག་ཏུ་གནས་པའི་ཕྱིར་ན་ཏིང་ངེ་འཛིན་ལས་བརྟན་པ་ཉིད་ཀྱི་
ཕྱིར་ཡོན་ཏན་དང་ལྡན་པ་ཡིན་ལ། མཆོག་ཏུ་སྤངས་དཀའ་བའི་མ་རིག་བག་ཆགས་ཀྱི་སའི་
སྒྲིབ་པ་ཤིན་ཏུ་ཕྲ་བ་ལས་ཀྱང་ལེགས་པར་རྒལ་བའི་ཕྱིར་མི་མཐུན་ཕྱོགས་འཇོམས་པ་ལ་རྩལ་
ཕུན་སུམ་ཚོགས་པའི་ཡོན་ཏན་དང་ལྡན་པ་ཡིན་ནོ། །ཞེས་པའོ། །མ་འདྲེས་པའི་མཚོན་ཚུལ་
ནི། འཇིག་རྟེན་ཐ་མལ་པ་བདག་ཏུ་འཛིན་པ་རྣམས་དང་། ཉན་ཐོས་འཕགས་པ་གང་ཟག་
གི་བདག་མེད་རྟོགས་པ་རྣམས་དང་། ཞི་བ་མཐའ་གཅིག་ཏུ་སྤྱོད་པའི་རང་སངས་རྒྱས་གང་
ཟག་དང་ཆོས་ཀྱི་ཕྱེད་གཟུང་བ་བདག་མེད་པར་རྟོགས་པ་རྣམས་དང་། བློ་ལྡན་བྱང་ཆུབ་
སེམས་དཔའ་གང་ཟག་དང་ཆོས་ཀྱི་བདག་གཉིས་ཀ་མེད་པར་རྟོགས་པ་རྣམས་དང་། རང་
བྱུང་རྫོགས་པའི་སངས་རྒྱས་ཤེས་བྱ་མཐའ་དག་མངོན་སུམ་དུ་མཁྱེན་པ་རྣམས་གོང་ནས་གོང་
དུ་བློ་དག་ནི་ཕྲ་ཞིང་ཟབ་པ་མཆོག་ཏུ་གྱུར་པའི་ཕྱིར་དང་། དེ་དག་གི་རིམ་པ་མཚོན་པར་བྱེད་
པའི་དཔེ་ནི། ས་དང་ཆུ་དང་མེ་དང་རླུང་དང་ནམ་མཁའ་སྟེ། འབྱུང་བ་རྣམ་པ་ལྔ་པོ་སྔ་མ་སྔ་
མ་བས་ཕྱི་མ་ཕྱི་མ་ཕྲ་ཞིང་ཟབ་པ་དང་ཆོས་མཚུངས་ལ། ཡང་ན་སངས་རྒྱས་ཀྱི་ཡོན་ཏན་
རྣམས་ནི། འཇིག་རྟེན་མ་ལུས་པ་ཀུན་གྱི་ཉེ་བར་འཚོ་བའི་གཞི་མཆོག་ཏུ་གྱུར་པ་ཡིན་པའི་
ཕྱིར། སས་རྟེན་བྱེད་པ་དང་། ཆུས་བསྡུད་པར་བྱེད་པ་དང་། མེས་སྨིན་པར་བྱེད་པ་དང་།།
རླུང་གིས་མི་འདུལ་བར་བྱེད་པས་འཇིག་རྟེན་རྣམས་ཀྱི་ཉེར་འཚོ་བྱེད་པ་དག་དང་མཚུངས་
ཤིང་། ཡང་ན་ནི་སངས་རྒྱས་ལ་མངོན་དུ་གྱུར་པའི་ཆོས་རྣམས་འཇིག་རྟེན་པ་སོ་སོའི་སྐྱེ་བོ་
དང་། འཇིག་རྟེན་ལས་འདས་པ་ཉན་ཐོས་ལ་སོགས་པའི་ཆོས་རྣམས་ཀྱི་མཚན་ཉིད་ལས་ཡང་
95



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
དག་པར་འདས་ཤིང་། དེ་དག་དང་ཐུན་མོང་མ་ཡིན་པའི་ཕྱིར། ནམ་མཁའ་འབྱུང་བ་བཞིའི་
མཚན་ཉིད་ལས་འདས་པ་ཇི་ལྟ་བ་བཞིན་ནོ། །ཞེས་པའོ། །
བསྡུས་ཏེ་དབྱེ་བ་མེད་ཚུལ་ནི། དེ་ལྟར་སྟོབས་བཅུ་དང་། མི་འཇིགས་པ་བཞི་དང་།
མ་འདྲེས་པ་བཅོ་བརྒྱད་པོ་དག་དྲི་མ་དང་བྲལ་བའི་འབྲས་བུའི་ཡོན་ཏན་སུམ་ཅུ་ནི་རྩེ་གཉིས་
ཞེས་བྱ་བ་ཡིན་པ་འདི་རྣམས་ཀྱང་རང་དོན་དོན་དམ་པ་ཆོས་ཀྱི་སྐུས་རབ་ཏུ་ཕྱེ་ཞིང་དེའི་ངང་དུ་
དབྱེར་མེད་པར་གནས་པ་སྟེ། དཔེར་ན་ནོར་བུ་རིན་ཆེན་གྱི་འོད་དང་མདོག་དང་དབྱིབས་
རྣམས་དང་དབྱེ་བ་མེད་པ་བཞིན་དུ་དོན་དམ་པའི་ཡོན་ཏན་རྣམས་ལ་རྣམ་པར་དབྱེ་བ་མེད་པ་
ཉིད་ཀྱི་ཕྱིར་རོ་ཞེས་པའོ། །སྨིན་འབྲས་ལ་གཉིས་ལས། མཚན་རྣམས་སྐུ་གཉིས་ལ་གནས་
ཚུལ་ནི། ལེགས་གནས་འཁོར་ལོས་མཚན་པ་ལ་སོགས་པ་མཚན་བཟང་པོས་བརྒྱན་པའི་སྐུ།
གདུལ་བྱས་མཐོང་བ་ཙམ་ཉིད་ན་འདི་དག་ནི་སྐྱེས་བུ་ཆེན་པོའོ། །ཞེས་ཡིད་ཚིམ་ཞིང་དང་བ་
བསྐྱེད་པར་བྱེད་པའི་ཡོན་ཏན་གང་ཡིན་པ་དེ་དག་གི་རྣམ་པར་སྨིན་པའི་འབྲས་བུའི་ཡོན་ཏན་
སུམ་ཅུ་རྩ་གཉིས་ཞེས་བྱ་བ་ཡིན་ལ། དེ་རྣམས་ཀྱང་ཐུན་མོང་དུ་སྣང་བ་སྤྲུལ་པའི་སྐུ་དང་།
ཐེག་པ་ཆེན་པོའི་ཆོས་ལ་རྫོགས་པར་ནི་ལོངས་སྤྱོད་རྫོགས་པའི་སྐུ་སྟེ། གཟུགས་ཀྱི་སྐུ་རྣམ་པ་
གཉིས་ལ་བརྟེན་པ་ཡིན་ནོ་ཞེས་པའོ། །གཟུགས་སྐུ་ཟླ་བའི་དཔེས་མཚོན་ཚུལ་ནི།
སྐུ་མཐོང་བའི་གེགས་སུ་གྱུར་པའི་སྒྲིབ་པ་རྣམ་པར་དག་པ་ལས་རིང་བའི་གདུལ་བྱ་སོ་སོའི་སྐྱེ་བོ་
དང་། ཉན་ཐོས་ལ་སོགས་པ་དང་། ཉེ་བའི་གདུལ་བྱ་ས་བཅུ་ལ་གནས་པའི་བྱང་ཆུབ་སེམས་
དཔའ་རྣམས་ལ་རིམ་པ་ཇི་ལྟ་བར་འཇིག་རྟེན་པའི་འཁོར་གྱི་དཀྱིལ་འཁོར་དུ་ཕལ་པ་རྣམས་ལ་
སྤྲུལ་པའི་སྐུ་སྣང་ཞིང་། རྒྱལ་བའི་འཁོར་གྱི་དཀྱིལ་འཁོར་དུ་བྱང་ཆུབ་སེམས་ དཔའ་རྣམས་ལ་
ལོངས་སྤྱོད་རྫོགས་པའི་སྐུ་སྣང་བ་ནི། དཔེར་ན་ཆུ་དག་པའི་ནང་དུ་ཟླ་བའི་གཟུགས་མཐོང་བ་
དང། ནམ་མཁར་ཟླ་བའི་གཟུགས་མཐོང་བ་ཇི་ལྟ་བ་བཞིན་ཏེ། དེ་ལྟར་མཚན་བཟང་པོས་
བརྒྱན་པའི་སྐུ་གཉིས་པ་དེ་མཐོང་བའི་གདུལ་བྱའི་རིགས་རྣམ་པ་གཉིས་ཡིན་པས་གཟུགས་ཀྱི་
སྐུ་མངོན་པར་འདོད་པས་ཀྱང་དག་པའི་སྐལ་བ་དང་ལྡན་པར་བྱའོ། །ཞེས་པའོ། །ཐེག་པ་
ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས་ཡོན་ཏན་གྱི་
སྐབས་སྟེ་ལེའུ་གསུམ་པའི་རྣམ་པར་བཤད་པའོ།། །།
༈ ད་ནི་ཡོན་ཏན་དེ་དག་ཐོབ་པའི་ནུས་པ་ལས་རྒྱལ་བའི་མཛད་པ་ལྷུན་གྱིས་གྲུབ་གཟུགས་
96



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ཅིང་རྒྱུན་མི་འཆད་པའི་དབང་དུ་བྱས་ནས། རྟོགས་པར་བྱེད་པའི་ཐབས་ཕྲིན་ལས་ཀྱི་དོན་ལ་
གཉིས་ཏེ། ལྷུན་གྲུབ་རྒྱུན་མི་འཆད་ཚུལ་བསྟན་པ་དང༌། དེ་ཉིད་དཔེ་ཡིས་ངེས་པར་བྱ་
བའོ། །ལྷུན་གྲུབ་རྒྱུན་མི་འཆད་ཚུལ་ལ་གཉིས། མདོར་བསྟན་པ་དང་། རྒྱས་བཤད་དོ། །དེ་
ལ་མདོར་བསྟན་ནི། སངས་རྒྱས་རྣམས་ཀྱིས་སེམས་ཅན་གྱི་དོན་མཛད་པ་ན་གདུལ་བྱ་མཐའ་
ཡས་པའི་ཁམས་དང་བསམ་པ་དང་བག་ལ་ཉལ་དང་། རིགས་ཐ་དད་པ་རྣམས་མངོན་སུམ་དུ་
མཁྱེན་ཡང་འདི་དང་འདི་ཤེས་པར་བྱའོ་སྙམ་དུ་རྣམ་པར་རྟོག་པའི་འབད་རྩོལ་མི་མངའ་ཞིང་
ལྷུན་གྱིས་གྲུབ་པར་འཇུག་པ་དང་། དེ་བཞིན་དུ་སྦྱར་ཏེ་གདུལ་བྱ་རྣམས་ཀྱི་རང་རང་གི་བསམ་
པ་དང་མཐུན་པར། གང་གི་རང་བཞིན་ཆགས་སྡང་རྣམ་བྲལ་ཡང་། །ཆགས་སེམས་ཅན་ལ་
ཆགས་པ་ལྟར་སྟོན་དང་། ། གདུལ་བྱའི་དབང་གིས་ཁྲོ་ལ་ཁྲོར་སྟོན་པ། །བྱང་ཆུབ་མཆོག་
གནས་དེ་ལ་ཕྱག་འཚལ་ལོ། །ཞེས་གསུངས་པ་ལྟར། ཞི་བ་དང་དྲག་པོ་ལ་སོགས་པ་འདུལ་
བའི་ཐབས་སྣ་ཚོགས་སྟོན་པ་ལ་འབད་རྩོལ་མི་མངའ་བ་དང་། དེ་བཞིན་དུ་ནི་གདུལ་བྱའི་
ཁམས་སྣ་ཚོགས་པ་དེ་རྣམས་ཀྱི་འདུལ་བའི་བྱ་བ་མངོན་པར་མཐོ་བ་དང་། ངེས་པར་ལེགས་པ་
སྣ་ཚོགས་ལ་འགོད་པའང་འབད་རྩོལ་མི་མངའ་བ་དང་། གདུལ་བྱ་གང་ན་ཡོད་པ་དེའི་ཡུལ་
འཇིག་རྟེན་གྱི་ཁམས་མཐའ་ཡས་པ་རྣམས་སུ་གཤེགས་པའང་འབད་རྩོལ་མི་མངའ་བ་དང་།
གདུལ་བྱ་ནམ་འདུལ་བའི་དུས་སུ་བབ་པ་ན་དེ་དག་འདུལ་བའི་ཆེད་དུ་གཤེགས་པ་ལ་ཁྱབ་
བདག་རྫོགས་པའི་སངས་རྒྱས་རྣམས་རྟག་ཏུ་རྣམ་པར་རྟོག་པ་ལ་སོགས་པའི་འབད་རྩོལ་མི་
མངའ་ཞིང་ལྷུན་གྱིས་གྲུབ་པར་འཇུག་གོ ། ཞེས་པ་སྟེ། ལྷུན་གྲུབ་ཀྱི་དོན་མདོར་བསྟན་
པའོ། །།
རྒྱུན་མི་འཆད་པའི་དོན་མདོར་བསྟན་པ་ནི། ངེས་པར་འབྱིན་པའི་རྒྱུ་གཟུངས་དང་
ཏིང་ངེ་འཛིན་ལ་སོགས་པ་ཡོན་ཏན་རིན་ཆེན་མཆོག་ཏུ་གྱུར་པའི་ཚོགས་དུ་མ་དང་ལྡན་ཞིང་།
དྲི་མ་མེད་པའི་ཡེ་ཤེས་ཀྱི་ཆུས་ཡོངས་སུ་གང་བའི་རྒྱུ་མཚོ་ཆེན་པོ་བྱང་ཆུབ་སེམས་དཔའི་ས་བཅུ་
དང་། ཉེ་བར་སྟོན་པའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་སེམས་ཅན་རྣམས་སྨིན་པར་
བྱེད་པ་ཉི་མའི་འོད་ཟེར་ལྟ་བུ་ཅན་ཏེ། འདིས་འགྲོ་བ་ལམ་གྱི་ཐེག་པ་མ་ལུས་པ་ངེས་པར་
བསྒྲུབས་པ་ལས་བྱུང་བ་རྒྱུ་ཕུན་སུམ་ཚོགས་པ་དང་ལྡན་པའི་ཕྱིར་དང་། རྒྱལ་བའི་མཛད་པ་
རྒྱུན་མི་འཆད་པ་ཡིན་ཏེ། དེ་བཞིན་དུ་དེ་དག་གི་འབྲས་བུ་ཕུན་སུམ་ཚོགས་པ་མཐའ་དང་
97



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
དབུས་མེད་ཅིང་རྒྱ་ཆེ་བས་ན་ནམ་མཁའ་ལྟར་ཁྱབ་པའི་བྱང་ཆུབ་ཆེན་པོ་ཐོབ་པའི་ཕྱིར་ཡང་
དེའི་མཛད་པ་རྒྱུན་མི་འཆད་པ་ཡིན་ལ། བྱང་ཆུབ་ཆེན་པོ་ཐོབ་ནས་ཀྱང་དོན་དམ་པའི་སངས་
རྒྱས་ཉིད་ནི་སྟོབས་ལ་སོགས་པའི་ཡོན་ཏན་རང་བཞིན་གྱིས་དྲི་མ་མེད་པ་དང་ལྡན་པ་གདོད་མ་
ནས་གཏེར་དང་འདྲ་བར་སེམས་ཅན་ཀུན་ལ་ཁྱད་པར་ཅུང་ཟད་ཀྱང་མེད་པར་ཡོད་པ་རྣམ་
པར་གཟིགས་ནས་དེ་དག་ཡོངས་སུ་འཛིན་པར་མཛད་པའི་ཕྱིར་དང་། ཡོངས་སུ་འཛིན་པའི་
རྒྱུ་མཚན་ཡང་། དེ་བཞིན་གཤེགས་པའི་སྙིང་པོ་ནམ་མཁའ་དང་འདྲ་བ་དེ་ལ་སྒྲིབ་པར་བྱེད་པ་
གློ་བུར་གྱི་དྲི་མ་ཉོན་མོངས་པ་དང་ཤེས་བྱའི་སྒྲིབ་པ་སྤྲིན་གྱི་དྲ་བ་འདྲ་བ་རྣམས་བསལ་དགོས་
པའི་ཕྱིར་དང་། སྒྲིབ་པ་དེ་སེལ་བར་བྱེད་པའི་རྐྱེན་ཡང་རྒྱལ་བ་རྣམས་ཀྱི་ཐུགས་རྗེ་ཆེན་པོའི་
ཤུགས་རླུང་དྲག་པོ་དང་འདྲ་བ་དག་གིས་དྲི་མའི་སྤྲིན་རྣམས་རྣམ་པར་གཏོར་བར་ནུས་པ་ཉིད་
ཀྱི་ཕྱིར་ན་སངས་རྒྱས་ཀྱི་མཛད་པ་རྒྱུན་མི་འཆད་པ་ཡིན་ནོ། །ཞེས་པའོ། །རྣམ་གྲངས་སུ་ནི།
ལུས་ཅན་རྣམས་གནས་སྐབས་སུ་ས་བཅུ་དང་ཚོགས་གཉིས་ལ་ཡང་སྦྱོར་ཞིང་། མཐར་ཐུག་
བྱང་ཆུབ་ལ་སྦྱར་ཏེ། དེས་ཀྱང་སེམས་ཅན་རྣམས་ཀྱི་སྒྲིབ་པ་རྣམས་ཐུགས་རྗེས་འཇོམས་པར་
མཛད་པའི་ཕྱིར། ཕྲིན་ལས་རྒྱུན་མི་འཆད་པ་ཉིད་དོ། །ཞེས་ཀྱང་སྦྱར་བར་བྱའོ་རྒྱས་པར་
བཤད་པ་ལ་གཉིས་ལས། ལྷུན་གྱིས་གྲུབ་པའི་དོན་ནི། གདུལ་བྱ་གང་གི་ཆེད་དུ་འཇུག་པ་
དང༌། ཐབས་གང་གིས་འདུལ་བ་དང་། གདུལ་བའི་བྱ་བ་གང་ཡིན་པ་དང་། གདུལ་བྱ་
གནས་པའི་ཡུལ་གང་དུ་གཤེགས་པ་དང་སྐབས་སུ་བབ་པའི་དུས་སུ་གང་གི་ཚེ་འདུལ་བ་རྣམས་
དེ་དང་དེའི་ཀུན་སློང་གི་རྣམ་པར་རྟོག་པ་སྐྱེ་བ་མིན་ཞིང་འབད་རྩོལ་གྱིས་གཡོ་བ་མེད་པའི་ཕྱིར་
ན། ཐུབ་པ་རྫོགས་པའི་སངས་རྒྱས་ནི་དུས་ཀྱི་འཕྲིན་ལས་ནི་དུས་རྟག་ཏུ་ལྷུན་གྱིས་གྲུབ་པར་
འཇུག་ཅིང་བསམ་པ་སྣ་ཚོགས་ཅན་གྱི་གདུལ་བྱའི་ཁམས་ནི་གང་ཞིག་ཆེད་དུ་རང་རང་གི་མོས་
པ་དང་མཐུན་པར་ཐེག་པ་གསུམ་ལ་སོགས་པས་གདུལ་བའི་ཐབས་མང་པོ་གང་དག་གིས་
འདུལ་བ་ལ་ཡང་ལྷུན་གྱིས་གྲུབ་པར་འཇུག་པ་དང་། དེས་སྐབས་སུ་མངོན་པར་མཐོ་བ་དང་།
མཐར་ཐུག་ཏུ་ངེས་པར་ལེགས་པ་ལ་འགོད་པ་ལྟ་བུ་གདུལ་བའི་བྱ་བ་གང་ཡིན་པ་རྣམས་ལ་ཡང་
ལྷུན་གྱིས་གྲུབ་པར་འཇུག་པ་དང་། གང་དུ་ནི་ཡུལ་གང་དང་གང་གི་ཚེ་ནི་དུས་ཏེ། གདུལ་བྱ་
གང་ན་ཡོད་པའི་ཡུལ་དང་འདུལ་བའི་སྐབས་སུ་བབ་པའི་དུས་སུ་གཤེགས་པ་དེ་དག་ལ་ཡང་
རྣམ་པར་རྟོག་པའི་འབད་རྩོལ་མེད་ཅིང་ལྷུན་གྱིས་གྲུབ་པར་འཇུག་པའོ། །ཞེས་པའོ། །ཏེ
98



༄༅།།རྒྱུད་བླ་མའི་བསྟན་བཅོས་ལེགས་བཤད་ས་ལེགས་བཤད་ཉི་མའི་འོད་ཟེར།
རྒྱུན་མི་འཆད་པའི་དོན་ལ་ལྔ་སྟེ། མིང་གི་དབྱེ་བ་བསྟན་པ། དོན་གྱི་ངོ་བོ་བཤད་པ།
དེ་དག་དཔེ་ཡིས་མཚོན་ཚུལ། དཔེ་དོན་རྒྱས་པར་བཤད་པ། བསྡུས་ཏེ་རྒྱུན་མི་འཆད་ཚུལ་
ལོ། །དེ་ལ་མིང་གི་དབྱེ་བ་ནི། སངས་རྒྱས་རྣམས་ཀྱིས་སེམས་ཅན་གྱི་དོན་མཛད་པ་རྒྱུན་མི་
འཆད་པ་ཡིན་ཏེ། ཕྲིན་ལས་འབྱུང་བའི་ངེས་པར་འབྱིན་པའི་རྒྱུ་དང་དེའི་ཉེ་བར་སྟོན་པའི་
རྐྱེན་དང་། རྒྱུ་རྐྱེན་དེ་དག་ལ་འབྲས་བུ་འགྲུབ་པའི་ཚུལ་དང་། འབྲས་བུ་དེ་ཡི་འཕྲིན་ལས་
འཇུག་པའི་ཡུལ་ཡོངས་སུ་འཛིན་པ་དང་ཡུལ་དེ་དག་གི་སྒྲིབ་པ་སྤང་བར་བྱ་བ་དང་། སྒྲིབ་པ་དེ་
གཅོད་པར་བྱེད་པའི་རྐྱེན་རྣམས་ལ་ནི་རྣམ་པར་རྟོག་པ་མེད་ཅིང་རང་གི་ངང་གིས་འཇུག་པའི་
ཕྱིར་རོ། །ཞེས་པའོ། །དོན་གྱི་ངོ་བོ་ནི། རྒྱུ་མཚན་དྲུག་པོ་དེ་དག་གང་ཞེ་ན། མཐར་ཐུག་
པའི་གོ་འཕང་དུ་ངེས་པར་འབྱིན་པར་བྱེད་པའི་རྒྱུ་ནི་བྱང་ཆུབ་སེམས་དཔའི་ས་བཅུ་པོ་རིམ་པ་
ལྟར་བགྲོད་པས་ཏེ། བསོད་ནམས་དང་ཡེ་ཤེས་ཀྱི་ཚོགས་གཉིས་པོ་དག་ནི་ས་བཅུ་པོ་དེའི་ཡོན་
ཏན་ཁྱད་པར་ཅན་རྣམས་གོང་ནས་གོང་དུ་འཕེལ་ཞིང་སྟོན་པའི་རྒྱུ་ཡིན་ཞིང། དེ་ལྟར་རྒྱུ་ཕུན་
སུམ་ཚོགས་པ་ལས་བྱུང་བའི་ཕྱིར་ཡང་སངས་རྒྱས་ཀྱི་ཕྲིན་ལས་རྒྱུན་མི་འཆད་ལ། དེ་དག་
མཐར་ཕྱིན་པའི་འབྲས་བུ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་མཆོག་ཏུ་
གྱུར་པ་ཐོབ་པ་ཡིན་ཏེ། དེའི་ཕྱིར་ཡང་སངས་རྒྱས་ཀྱི་ཕྲིན་ལས་རྒྱུན་མི་འཆད་ཅིང་། བྱང་ཆུབ་
ཐོབ་ནས་ཀྱང་སེམས་ཅན་ཐམས་ཅད་སངས་རྒྱས་ཀྱི་སྙིང་པོ་ཅན་དུ་གཟིགས་ནས་ཡོངས་སུ་
འཛིན་པར་བྱེད་པའི་ཕྱིར་དང་། ཡོངས་སུ་འཛིན་པའི་རྒྱུ་མཚན་ཡང་སེམས་ཅན་རྣམས་ཀྱི་
སྙིང་པོ་དེ་ལ་སྒྲིབ་པར་བྱེད་པ་མཐའ་ཡས་པའི་ཉོན་མོངས་པ་དང་ཉེ་བའི་ཉོན་མོངས་པ་བག་
ཆགས་དང་བཅས་པ་སྟེ། གློ་བུར་གྱི་དྲི་མ་རྣམས་གཞོམ་དགོས་པའི་ཕྱིར་དང་། དུས་ཀུན་དུ་
ནི་སྒྲིབ་པ་དེ་འཇོམས་པར་བྱེད་པའི་རྐྱེན་ནི་ཐུགས་རྗེ་ཆེན་པོས་ལམ་སྟོན་པ་ཡིན་པའི་ཕྱིར་ན།པོ
སངས་རྒྱས་ཀྱི་ཕྲིན་ལས་རྒྱུན་མི་འཆད་པ་ཉིད་དོ། །ཞེས་སོ། །
དཔེ་ཡིས་མཚོན་ཚུལ་ནི། དེ་བཞིན་གཤེགས་པའི་འཕྲིན་ལས་རྒྱུན་མི་འཆད་པའི་རྒྱུ་
མཚན་དུ་གྱུར་པའི་དོན་གྱི་གནས་ནི་དྲུག་པོ་འདི་དག་རྣམས་དཔེ་དང་དོན་གོ་རིམ་ཇི་ལྟ་བ་
བཞིན་དུ་སྦྱར་ནས་ཤེས་པར་བྱ་སྟེ། དེ་ཡང་བྱང་ཆུབ་སེམས་དཔའི་ས་བཅུ་ནི་རྒྱ་མཚོ་ཇི་ལྟ་བ་
བཞིན་དང་། བསོད་ནམས་དང་ཡེ་ཤེས་ཀྱི་ཚོགས་གཉིས་ནི་ཉི་མ་ཇི་ལྟ་བ་བཞིན་དང་། དེ་
དག་གི་འབྲས་བུ་བྱང་ཆུབ་ཆེན་པོ་ནི་ནམ་མཁའ་ཇི་ལྟ་བ་བཞིན་དང། བྱང་ཆུབ་ཀྱིས་གཟུང་བ
99



༄༅།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
༢བར་བྱ་བ་སེམས་ཅན་གྱི་ཁམས་ནི་གཏེར་ཇི་ལྟ་བ་བཞིན་དང་། དེའི་དྲི་མ་ཉོན་མོངས་པ་
རྣམས་ནི་སྤྲིན་ཇི་ལྟ་བ་བཞིན་དང་། དེ་དག་འཇོམས་པའི་ཐུགས་རྗེ་ཆེན་པོ་ནི་རླུང་ཇི་ལྟ་བ་
བཞིན་དུ་ཤེས་པར་བྱའོ། །ཞེས་པའོ། །དཔེ་དོན་སྦྱར་བ་ནི། དྲི་མ་མེད་པའི་ཡེ་ཤེས་ཀྱི་ཆུ་
དང་བཅས་ཤིང་མངོན་པར་ཤེས་པ་ལ་སོགས་པའི་ཡོན་ཏན་གྱི་རིན་ཆེན་དང་ལྡན་པའི་ཕྱིར་ན་
ངེས་པར་འབྱིན་པའི་རྒྱུ་བྱང་ཆུབ་སེམས་དཔའི་ས་བཅུ་པོ་རྣམས་ནི་རྒྱུ་མཚོ་ཇི་ལྟ་བ་བཞིན་ཡིན་
ལ། སེམས་ཅན་ཐམས་ཅད་ལ་ཕན་པ་དང་བདེ་བའི་ཉེ་བར་འཚོ་ཞིང་ཕན་པར་བྱེད་པའི་ཕྱིར་
ཉེ་བར་སྟོན་པའི་རྒྱུ་བསོད་ནམས་དང་ཡེ་ཤེས་ཀྱི་ཚོགས་གཉིས་པོ་དག་ནི་ཉི་མ་ཇི་ལྟ་བ་བཞིན་
ཡིན་ཞིང་། ཐམས་ཅད་དུ་ཁྱབ་པས་རྒྱ་ཆེ་བ་དང་མཐའ་དང་དབུས་མེད་པས་ཟབ་པའི་ཕྱིར།
དེ་དག་གི་འབྲས་བུ་བྱང་ཆུབ་ཆེན་པོ་ནི་ནམ་མཁའི་ཁམས་ཇི་ལྟ་བ་བཞིན་ཡིན་ནོ། །ཡང་དག་
པར་རྫོགས་པའི་སངས་རྒྱས་ཀྱི་ཆོས་ཉིད་ཡོན་ཏན་གྱི་འབྱོར་པ་ཟད་མི་ཤེས་པ་དང་བཅས་པ་
གདོད་མ་ནས་ལྷུན་གྱིས་གྲུབ་པར་གནས་པའི་ཕྱིར་ཡོངས་སུ་གཟུང་བར་བྱ་བའི་སེམས་ཅན་
རྣམས་ཀྱི་ཁམས་རང་བཞིན་གྱིས་དག་པའི་དེ་བཞིན་གཤེགས་པའི་སྙིང་པོ་ནི་གཏེར་ཆེན་པོ་
དང་འདྲ་ཞིང་། སྤང་རུང་གློ་བུར་བ་ཡིན་པ་དང་རང་བཞིན་ལ་ཁྱབ་པར་བྱེད་པ་དང་། དོན་
དམ་པར་བདེན་པར་མ་གྲུབ་པའི་ཕྱིར་ཁམས་རང་བཞིན་གྱིས་རྣམ་པར་དག་པ་དེའི་སྒྲིབ་པ་
ཉོན་མོངས་པ་རྣམས་ནི་སྤྲིན་གྱི་ཚོགས་འཐུག་པོ་ཇི་ལྟ་བ་བཞིན་ཡིན་ལ། ཉོན་མོངས་པ་སྤྲིན་
དང་འདྲ་བ་དེ་འཐོར་བར་བྱེད་པའི་ལམ་སྟོན་པར་ནི་ཉེ་བར་གནས་པའི་ཕྱིར་སྒྲིབ་པ་སྤོང་བའི་
རྐྱེན་ཐུགས་རྗེ་ཆེན་པོ་མི་ཟད་ཅིང་རབ་ཏུ་དྲག་པའི་རླུང་གི་ཤུགས་དང་འདྲ་བ་ཡིན་ནོ། །ཞེས་
།།
རྒྱུན་མི་འཆད་ཚུལ་ནི། སྔོན་ས་བཅུར་ཚོགས་གཉིས་བསྒྲུབས་པའི་གནས་སྐབས་སུ་
སེམས་ཅན་ཐམས་ཅད་བསྒྲལ་བར་དམ་བཅས་ཤིང་སྨོན་ལམ་བཏབ་པས་རྒྱུ་ཕུན་སུམ་ཚོགས་པ་
གཞན་གྱི་དབང་གིས་ངེས་པར་འབྱུང་བའི་ཕྱིར་དང་། བདག་ཉིད་ཀྱིས་ཐོབ་པའི་བྱང་ཆུབ་
ཆེན་པོ་དང་སེམས་ཅན་གྱི་དབྱིངས་རང་བཞིན་གྱིས་དག་པར་ཁྱད་པར་ཅུང་ཟད་ཀྱང་མེད་ཅིང་
མཚུངས་པར་གཟིགས་ནས་ཕྲིན་ལས་དོན་ཡོད་པར་མཁྱེན་པའི་ཕྱིར་དང། འཇིག་རྟེན་གྱི་
ཁམས་ལ་མཐའ་མེད་པར་སེམས་ཅན་ཐམས་ཅད་ཀྱི་སྒྲིབ་པ་ཐུགས་རྗེ་ཆེན་པོས་འཇོམས་པའི་
མཛད་པ་ཡོངས་སུ་མ་རྫོགས་པའི་ཕྱིར་ན། གདུལ་བྱའི་འཁོར་བ་ཇི་སྲིད་མ་སྟོངས་ཀྱི་བར་དུ་པའོ། །
100



༄༅།།རྒྱུད་བླ་མའི་བསྟན་བཅོས་ལེགས་བཤད་པ་ལེགས་བཤད་ཉི་མའི་འོད་ཟེར།
སངས་རྒྱས་ཀྱི་མཛད་པ་རྒྱུན་མི་འཆད་པ་ཉིད་དོ། །ཞེས་པའོ། །དེ་ཉིད་དཔེ་ཡིས་ངེས་པར་བྱ་
བ་ནི། སངས་རྒྱས་རྣམས་སྐྱེ་བ་དང་འགག་པ་མེད་པས། རབ་ཏུ་ཕྱེ་བ་འདུས་མ་བྱས་པའི་
མཚན་ཉིད་ཅན་ཡིན་ན། དེ་ལས་ཇི་ལྟར་འཁོར་བ་ཇི་སྲིད་དུ་ལྷུན་གྱིས་གྲུབ་ཅིང་རྒྱུན་མི་འཆད་
པའི་མཛད་པ་འཇུག་ཅེས་ཐེ་ཚོམ་དང་སོམ་ཉི་སྐྱེས་པ་རྣམས་ཀྱི་འཁྲུལ་པ་སྤངས་ནས་སངས་
རྒྱས་ཀྱི་ཡུལ་བསམ་གྱིས་མི་ཁྱབ་པ་ལ་མོས་པ་བསྐྱེད་པའི་ཕྱིར། དཔེ་རྣམས་གསལ་བ་མང་པོས་
འཆད་པ་ཡིན་པས། དེ་ལ་བཞི་སྟེ། སྡོམ་དུ་བསྡུས་ཏེ་དཔེ་ཡི་དབྱེ་བ། དོན་དང་སྦྱར་ཏེ་སོ་
སོའི་ངོ་བོ། དགོས་པ་བརྗོད་དེ་སྐབས་དོན་བསྡུ་བ། སླར་ཡང་བསྡུས་ཏེ་ཁྱད་པར་བཤད་
པའོ། །སྡོམ་གྱིས་བསྟན་པ་ནི། དེ་བཞིན་གཤེགས་པ་རྣམས་ཀྱི་ཕྲིན་ལས་རྣམ་པར་རྟོག་པ་
མེད་པར་ལྷུན་གྱིས་གྲུབ་ཅིང་། རྒྱུན་མི་འཆད་པའི་སྒོ་ནས་གདུལ་བྱ་རྣམས་ཀྱི་སྐལ་བ་དང་
མཚམས་པར་འཇུག་པ་དེ་ཉིད་མཚོན་པར་བྱེད་པའི་དཔེ་ནི་རྣམ་པ་དགུ་ཡིན་ཏེ། དེ་ཡང་སྐུའི་
རྣམ་འཕྲུལ་མཐའ་ཡས་པ་སྟོན་པ་ནི། བརྒྱ་བྱིན་ལྷའི་གནས་ནས་མ་གཡོས་པར་གཟུགས་
བརྙན་མི་ཡུལ་དུ་ཤར་བས། དགེ་བ་ལ་བསྐུལ་བ་ཇི་ལྟ་བ་བཞིན་དང་། གསུང་གི་གདམས་
ངག་སྣ་ཚོགས་པ་གསུངས་པ་ནི། རྔ་བོ་ཆེས་ཆོས་ཀྱི་སྡོམ་བཞི་བསྟན་པས་ལྷ་རྣམས་ལ་ཕན་
འདོགས་པ་ཇི་ལྟ་བ་བཞིན་དང་། ཐུགས་ཀྱི་མཁྱེན་པ་དང་བརྩེ་བས་སེམས་ཅན་ཐམས་ཅད་ལ་
ཁྱབ་པ་ནི་སྤྲིན་གྱིས་ཐམས་ཅད་དུ་ཁྱབ་པར་བྱས་ཏེ་ཆར་བབ་པས། ལོ་ཐོག་སྨིན་པར་བྱེད་པ་ཇི་
ལྟ་བ་བཞིན་དང། སྐུ་དང་གསུང་གི་སྤྲུལ་པ་སྣ་ཚོགས་པ་མཛད་པ་ནི། ཚངས་པ་རང་གི་
གནས་ནས་མ་གཡོས་ཀྱང་སྤྲུལ་པ་འདོད་ཁམས་ཀྱི་ལྷ་རྣམས་ཀྱིས་མཐོང་བ་ལས་དོན་དུ་འགྱུར་
བ་ཇི་ལྟ་བ་བཞིན་དུ། ཐུགས་ཀྱི་ཡེ་ཤེས་ཚད་མེད་པ་སྤྲོ་བ་ནི། ཉི་མའི་འོད་ཟེར་གྱིས་མུན་པ་
རྣམས་རིམ་པ་ལྟར་སེལ་བར་བྱེད་པ་ཇི་ལྟ་བ་བཞིན་དང་། ཐུགས་ཀྱི་གསང་བ་ལ་བརྟེན་ནས་
གཞན་དོན་མཛད་པ་ནི་ནོར་བུ་རིན་པོ་ཆེ་ལ་རྟོག་པ་མེད་བཞིན་དགོས་འདོད་སྩོལ་བ་ཇི་ལྟ་བ་
བཞིན་དང་། གསུང་གི་གསང་བ་ལ་བརྟེན་ནས་གཞན་དོན་མཛད་པ་ནི། སྒྲ་བརྙན་བདེན་
པར་མ་གྲུབ་ཀྱང་དོན་སྣ་ཚོགས་སྟོན་པ་ཇི་ལྟ་བ་བཞིན་དང་། སྐུའི་གསང་བ་ལ་བརྟེན་ནས་
གཞན་དོན་མཛད་པ་ནི། ནམ་མཁའ་ཐམས་ཅད་ལ་ཁྱབ་ཀྱང་འདུས་བྱས་ཀྱི་གཟུགས་སུ་གྲུབ་
པ་མེད་པ་ཇི་ལྟ་བ་བཞིན་དང་། གནས་གྱུར་པའི་ཐུགས་རྗེ་ལས་གཞན་དོན་འགྲུབ་ཚུལ་ནི།
ས་གཞིས་ས་ཐམས་ཅད་ཀྱི་རྟེན་བྱས་ནས་ཕན་འདོགས་པ་ཇི་ལྟ་བ་བཞིན་ནོ། །ཞེས་པའོ། །
101



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
:*སོ་སོའི་ངོ་བོ་ལ་རྣམ་པ་དགུ་སྟེ། རྣམ་འཕྲུལ་སྟོན་ཚུལ་དབང་པོའི་དཔེས་ངེས་པར་བྱ་
བ། གདམས་ངག་གསུང་ཚུལ་རྔའི་དཔེས་ངེས་པར་བྱ་བ། མཁྱེན་བརྩེས་ཁྱབ་ཚུལ་སྤྲིན་གྱི་
དཔེས་ངེས་པར་བྱ་བ། སྤྲུལ་པ་མཛད་ཚུལ་ཚངས་པའི་དཔེས་ངེས་པར་བྱ་བ། ཡེ་ཤེས་སྤྲོ་ཚུལ་
ཉི་མའི་དཔེས་ངེས་པར་བྱ་བ། ཐུགས་ཀྱི་གསང་བ་ནོར་བུའི་དཔེས་ངེས་པར་བྱ་བ། གསུང་གི་
གསང་བ་བྲག་ཆའི་དཔེས་ངེས་པར་བྱ་བ། སྐུའི་གསང་བ་ནམ་མཁའི་དཔེས་ངེས་པར་བྱ་བ།
ཐུགས་རྗེ་འཇུག་ཚུལ་ས་གཞིའི་དཔེས་ངེས་པར་བྱ་བའོ། །དབང་པོའི་དཔེ་ལ་གསུམ་སྟེ། རྣམ་
མརྟོག་མེད་ཀྱང་གཞན་དོན་འགྲུབ་ཚུལ། དེ་ཉིད་ལེགས་པར་སྦྱར་ཏེ་བཤད་པ། བསྡུས་ཏེ་སྐྱེ་
འགག་མེད་ཚུལ་བསྟན་པའོ། །རྣམ་རྟོག་མེད་ཀྱང་གཞན་དོན་འགྲུབ་ཚུལ་ལ་གཉིས། མཚོན་
བྱེད་དཔེ་ཡི་ངོ་བོ་བཤད་པ་དང་། མཚོན་བྱ་དོན་གྱི་ངོ་བོ་བཤད་པའོ། །དཔེ་ལ་བཞི་ལས།
དག་པའི་ས་གཞིར་གཟུགས་བརྙན་འཆར་ཚུལ་ནི། ཇི་ལྟར་ཏེ་དཔེར་ན་རེ་ཞིག་གཅིག་ནོར་བུ་
རིན་པོ་ཆེ་བཻ་ཌཱུརྱ་དག་པའི་རང་བཞིན་ཅན་དུ་འཛམ་བུའི་གླིང་གི་ས་སྟེང་འདི་མཐའ་དག་གྱུར་
ཏེ་ཤིན་དུ་དག་ཅིང་གསལ་ལ་དྲི་མ་མེད་པའི་ཕྱིར་མེ་ལོང་གི་ངོས་ལྟར་དང་བར་གྱུར་པ་ལ། རི་
རབ་ཀྱི་སྟེང་སུམ་ཅུ་རྩ་གསུམ་ན་གནས་པའི་ལྷའི་དབང་པོ་བརྒྱ་བྱིན་དེ་ལྷའི་བུ་མོ་ལ་སོགས་པའི་
འཁོར་གྱི་ཚོགས་དཔག་ཏུ་མེད་པ་དང་བཅས་པ་དང་། གཙོ་བོའི་གནས་རྣམ་པར་རྒྱལ་བའི་
ཁངང་བཟངས་རྨངས་རིན་པོ་ཆེ་སྣ་བཞི་ལས་གྲུབ་པ། ཐེམ་སྐས་བཞི་དང་ལྡན་པ་ཀ་བ་གསེར་
དང་དངུལ་དང་བཻ་ཌཱུརྱ་དང་ཤེལ་ལས་བྱས་པ། ཀ་རྟེན་དང་ཀ་ཞུ་དང་བྲེ་ཕུལ་རྣམས་དུང་ལ་
སོགས་པ་ལས་བྱས་པ། བ་གམ་བརྒྱ་རྩ་གཅིག་དང་ལྡན་པ། བ་གམ་རེ་རེ་ལ་ཡང་ཁང་པ་
བརྩེགས་པ་བདུན་བདུན་ལ་སོགས་པས་ཉེ་བར་མཛེས་པ་དང། ལྷ་གནས་དེ་ལས་གཞན་པ་གྲོ་
ཁྱེར་ལྟ་ན་སྡུག་པ་གསེར་གྱི་དྲ་བས་ཕྱོགས་ཐམས་ཅད་ནས་ཡོངས་སུ་བསྐོར་བ། རྩིགས་སྐྱབས་
གསེར་དང་དངུལ་དང་བཻ་ཌཱུརྱ་ལས་བྱས་པ། མདའ་ཡབ་བཟང་པོ་བཞི་དང་ལྡན་པ་སྒོ་སྟོང་དུ་
གཅིག་གིས་མ་ཚང་བ་ཡོད་པ། སྒོ་ཐམས་ཅད་ཀྱང་རིན་པོ་ཆེའི་རྒྱན་དུ་མས་སྤྲས་པ། སྒོ་རེ་རེ་
ལའང་བསྲུང་མ་གོ་མཚོན་ཐོགས་པ་ལྔ་བརྒྱ་ལྔ་བརྒྱ་ཡོད་པ། ལམ་སྲང་ཐམས་ཅད་ཀྱང་གསེར་
གྱི་བྱེ་མ་བརྡལ་བས་ཁྱབ་པ་ལ་སོགས་པ་དག་དང་། ལྷའི་དབང་པོ་དེའི་གཞལ་ཡས་ཁང་འཁོར་
ལོས་འདྲེན་པ་ལ་སོགས་པའི་བཀོད་པ་སྣ་ཚོགས་པ་དང་། གཞན་ཡང་ལྷ་རྣམས་ཀྱི་ཁང་པ་
བརྩེགས་མ་རིན་པོ་ཆེ་སྣ་ཚོགས་ལས་གྲུབ་པ། བ་གམ་དང་བསིལ་ཁང་དང་སྟེགས་བུ་དང་།.
102



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
tསྐར་ཁུང་དྲ་བ་ཅན་རྣམས་ཉམས་དགའ་བ་ལ་སོགས་པས་ལེགས་པར་བརྒྱན་པ་དང་། ལྷ་
རྣམས་འདོད་ཡོན་ལ་རྩེ་བའི་ས་ཚལ་ཡིད་དུ་འོང་བ་དང། ཡོངས་འདུ་ལ་སོགས་པའི་དཔག་
བསམ་གྱི་ཤིང་བཟའ་བ་དང་བཏུང་བ་དང་གོས་དང་རྒྱན་དང་མེ་ཏོག་དང་རོལ་མོ་ལ་སོགས་པ་
ཅི་འདོད་པ་འབྱུང་བ་དང་།། ཡན་ལག་བརྒྱད་དང་ལྡན་པའི་ཆུས་ཡོངས་སུ་གང་བའི་རྫིང་བུ་
དང་། མཚོ་མེ་ཏོག་དང་བྱ་སྣ་ཚོགས་པས་མཛེས་པ་དང་། ལམ་སྲང་ཐམས་ཅད་ཀྱང་རོལ་མོ་
སྣ་ཚོགས་འཛིན་པའི་ལྷ་མོ་མཛེས་མ་ཐམས་ཅད་ཀྱིས་གང་བ་དང་། ས་གཞི་ཐམས་ཅད་ཀྱང་མེ་
ཏོག་མན་ད་ར་བས་ཁྱབ་པ་ལ་སོགས་པའི་ལྷ་རྫས་ཀྱི་ལོངས་སྤྱོད་རྣམ་པ་མང་པོ་རྣམས་ཀྱི་
གཟུགས་བརྙན་ཤར་བ་མིའི་འཇིག་རྟེན་དེར་ཐམས་ཅད་ཀྱིས་ལེགས་པར་མཐོང་ངོ་། །ཞེས་
པའོ། །དེ་ཡིས་དགེ་བའི་ལས་ལ་སྦྱོར་ཚུལ་ནི། དེ་ནས་འཛམ་བུའི་གླིང་གི་སྐྱེས་པ་དང་བུད་
མེད་ལ་སོགས་པའི་ཚོགས། སའི་སྟེང་ན་གནས་པའི་མི་རྣམས་ཐམས་ཅད་ཀྱིས། སུམ་ཅུ་རྩ་
གསུམ་པའི་འབྱོར་པ་མཐའ་ཡས་པའི་སྣང་བ་དེ་ནི་མཐོང་ཞིང་དགའ་བས་རྗེས་སུ་འདུན་པར་
གྱུར་ཏེ། ངེད་ཅག་རྣམས་ཀྱང་ཡུན་རིང་པོར་མི་ཐོགས་པར་ལོངས་སྤྱོད་ཕུན་སུམ་ཚོགས་པ་
དང་ལྡན་པའི་ལྷའི་དབང་པོ་བརྒྱ་བྱིན་འདི་འདྲ་བར་མྱུར་དུ་ཐོབ་པར་གྱུར་ཅིག་ཅེས་དེ་འདྲའི་
སྨོན་ལམ་ནི་རྣམ་པ་མང་པོ་འདེབས་པར་བྱེད་ཅིང་། བརྒྱ་བྱིན་གྱི་མངོན་པར་མཐོ་བ་དེ་ཐོབ་
པའི་དོན་དུ་ཚུལ་ཁྲིམས་སྣ་རེ་ཙམ་བསྲུང་བ་ལ་སོགས་པའི་དགེ་བ་ནི་སྦྱོར་བས་ཡང་དག་པར་
བླངས་ནས་གནས་པར་འགྱུར་རོ། །ཞེས་པའོ། །ལས་དེས་འདོད་པའི་གོ་འཕང་འཐོབ་ཚུལ་
ནི། སྐྱེས་པ་དང་བུད་མེད་དེ་དག་ཚུལ་ཁྲིམས་བསྲུང་བ་ལ་སོགས་པ་དཀར་པོ་དགེ་བའི་ལས་
རྣམས་ལེགས་པར་སྤྱད་པ་དེས་ནི། བརྒྱ་བྱིན་ལ་སོགས་པ་མཐོང་བ་འདི་དག་གཟུགས་བརྙན་
གྱི་སྣང་བ་ཤར་བ་ཙམ་ཡིན་གྱི་ལྷ་ལ་སོགས་པའི་དངོས་པོ་འདིར་འོངས་པ་ནི་མ་ཡིན་ནོ། །ཞེས་
བྱ་བ་དེ་ལྟ་བུར་ཡང་དག་པར་ཤེས་པ་མེད་ཀྱང་གཟུགས་བརྙན་ལ་ངོ་བོར་བཟུང་ནས་དགེ་བ་
སྤྱད་པའི་དབང་གིས་ས་ཡི་སྟེང་མིའི་ལུས་ནས་ཤི་འཕོས་ཏེ་རང་གང་འདོད་པའི་ལྷར་ནི་སྐྱེ་བར་
འགྱུར་རོ། །ཞེས་པའོ། །འབད་པ་མེད་པས་དོན་དུ་འགྱུར་ཚུལ་ནི། བི་ཌཱུརྱའི་ས་གཞི་ལ་བརྒྱ་
བྱིན་ལ་སོགས་པའི་སྣང་བ་ཤར་བ་དེ་ནི་ཤིན་ཏུ་འཛམ་བུའི་གླིང་པ་རྣམས་དགེ་བ་ལ་གཞུག་པར་
བྱའོ་སྙམ་པའི་ཡང་ཀུན་སློང་གི་རྣམ་པར་རྟོག་པ་མེད་ཅིང་འབད་རྩོལ་གྱིས་གཡོ་བ་མེད་པ་ཡིན་
པ་དེ་ལྟ་མོད་ཀྱི་འོན་ཀྱང་སའི་སྟེང་མིའི་ཡུལ་ན་གནས་པ་རྣམས་དངོས་སུ་དགེ་བ་ལ་སྦྱོར་ཞིང་
103



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ་
རྒྱུད་ནས་མངོན་པར་འདོད་པའི་གོ་འཕང་ལ་སྦྱོར་བས་དོན་ཆེན་པོ་དང་ལྡན་པ་ཉིད་ཀྱིས་ནི་ཉེ་
བར་གནས་པ་ཡིན་ནོ། །ཞེས་པའོ། །
དོན་ལའང་བཞི་ལས། དག་པའི་སེམས་ལ་གཟུགས་སྐུ་སྣང་ཚུལ་ནི། དཔེ་དེ་བཞིན་དུ་
དད་པ་དང་བརྩོན་འགྲུས་ལ་སོགས་པ་རྣམས་མི་མཐུན་ཕྱོགས་མ་དད་པ་ལ་སོགས་པའི་དྲི་མ་
མེད་པ་ཅན་དུ་བྱས་ནས། དད་པ་དང་བརྩོན་འགྲུས་དང་དྲན་པ་ལ་སོགས་པའི་ཡོན་ཏན་
རྣམས་རིམ་གྱིས་བསྒོམས་པའི་དབང་གིས་རང་གི་སེམས་དང་བར་གྱུར་པ་ལ་སྣང་བ་རྫོགས་
པའི་སངས་རྒྱས་ཀྱི་གཟུགས་ཀྱི་སྐུ་ཡང་མཚན་བཟང་པོ་སུམ་ཅུ་རྩ་གཉིས་ཀྱིས་ཉེ་བར་མཛེས་པ་
དང༌། དཔེ་བྱད་བཟང་པོ་བརྒྱད་ཅུ་དང་ལྡན་པ་དང་། རེས་འགའ་སྐུ་འཆག་པ་དང་ནི་དེ་
བཞིན་དུ་བཞེངས་པ་དང་། གདན་ལ་བཞུགས་པ་དང་། མནལ་བའི་ཕྱིར་གཟིམས་པ་དང་།
གཞན་ཡང་གཤེགས་པ་ལ་སོགས་པའི་སྤྱོད་ལམ་རྣམ་པ་སྣ་ཚོགས་པ་མཛད་པ་ཅན་དང་།
གདུལ་བྱ་ལ་ཞི་བ་མྱ་ངན་ལས་འདས་པའི་ཆོས་ནི་གསུང་བ་དང་། རེས་འགའ་ཆོས་མི་གསུང་
བར་ནི་ནང་དུ་ཡང་དག་འཇོག་ལ་མཉམ་པར་བཞག་པར་གྱུར་པ་དང་། རྫུ་འཕྲུལ་ལ་སོགས་
པའི་ཆོ་འཕྲུལ་རྣམ་པ་སྣ་ཚོགས་པ་དག་མཛད་པ་དང་འོད་ཀྱི་དཀྱིལ་འཁོར་དང་ལྡན་པས་གཟི་
མདངས་ཆེན་པོ་ཅན་ལ་སོགས་པའི་རྣམ་འཕྲུལ་མཐའ་ཡས་པར་སྐལ་བ་དང་ལྡན་པའི་སེམས་
ཅན་རྣམས་ཀྱིས་མཐོང་བར་འགྱུར་རོ། །ཞེས་པའོ། །དེ་ལ་འདོད་པའི་གོ་འཕང་སྒྲུབ་ཚུལ་ནི།
རང་གི་སེམས་དག་པ་ལ་སྣང་བའི་གཟུགས་ཀྱི་སྐུ་དེ་མཐོང་ནས་ཀྱང་སངས་རྒྱས་ཐོབ་པར་
འདོད་པའི་འདུན་པ་དང་ལྡན་པའི་སྒོ་ནས་སངས་རྒྱས་ཉིད་མྱུར་དུ་ཐོབ་པར་བྱ་བའི་ཕྱིར་དུ་
ཐོས་པ་ལ་སོགས་པའི་དགེ་བ་ལ་རབ་ཏུ་སྦྱོར་ཏེ། དེ་ལྟར་སངས་རྒྱས་དེ་འགྲུབ་པར་བྱེད་པའི་
རྒྱུ་བསམ་པ་བྱང་ཆུབ་ཏུ་སེམས་བསྐྱེད་པ་དང་། སྦྱོར་བ་ཕ་རོལ་ཏུ་ཕྱིན་པ་དྲུག་སྒྲུབ་པ་ལ་
སོགས་པ་ཡང་དག་པར་བླངས་ནས་ནི་རིམ་གྱིས་གོམས་པར་བྱས་པ་ལས་འདོད་པའི་འབྲས་བུ་
མཐར་ཕྱིན་པ་སོགས་པའི་སངས་རྒྱས་ཀྱི་གོ་འཕང་ཐོབ་པར་བྱེད་དོ། །ཞེས་པའོ། །འབད་པ་
མེད་ཀྱང་དོན་དུ་འགྱུར་ཚུལ་ནི། སེམས་དག་པ་ལ་སྣང་བའི་སངས་རྒྱས་དེ་ནི་ཤིན་དུ་ཡང་
སེམས་ཅན་གྱི་དོན་འདི་དང་འདི་ལྟ་བུ་བྱའོ་སྙམ་པའི་ཀུན་སློང་གི་རྣམ་པར་རྟོག་པ་མེད་ཅིང་།
འབད་རྩོལ་གྱིས་གཡོ་བ་མེད་པ་ཡིན་ལ། དེ་ལྟ་ན་ཡང་སངས་རྒྱས་ཀྱི་གཟུགས་མཐོང་
བདེ་ནི་འཇིག་རྟེན་ན་གདུལ་བྱ་རྣམས་དངོས་སུ་དགེ་བའི་རྩ་བ་རྒྱ་ཆེན་པོ་ལ་སྦྱོར་ཞིང་།མr
104



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
;བརྒྱུད་ནས་རྣམ་པ་ཐམས་ཅད་མཁྱེན་པ་ཉིད་ལ་སྦྱོར་བས་དོན་ཆེན་པོ་དང་ལྡན་པ་ཉིད་ཀྱིས་ནི་
ཉེ་བར་གནས་པ་ཡིན་ནོ། །ཞེས་པའོ། །རིམ་གྱིས་མཐའ་ཐུག་ཆོས་སྐུ་ཐོབ་ཚུལ་ནི། གཟུགས་
ཀྱི་སྐུའི་རྣམ་པར་འཕྲུལ་པ་མཐའ་ཡས་པ་འདི་ནི། རང་གི་སེམས་དག་པ་ལ་དོན་དམ་པའི་
སངས་རྒྱས་ཀྱི་གཟུགས་བརྙན་སྣང་བ་ཙམ་ཡིན་གྱི་མཐར་ཐུག་པའི་སངས་རྒྱས་ནི་མ་ཡིན་
ནོ། །ཞེས་བྱ་བར་བྱིས་པ་སོ་སོའི་སྐྱེ་བོས་ཡང་དག་པར་མི་ཤེས་མོད། དེ་ལྟ་ན་ཡང་སངས་རྒྱས་
ཀྱི་སྐུ་ཉིད་མཐོང་བ་ལས་ཀྱང་ལྟ་བ་པོའི་གདུལ་བྱ་དེ་དག་ལ་དོན་ཆེན་པོ་ཡོད་པར་འགྱུར་ཏེ།
རིམ་གྱིས་གཟུགས་ཀྱི་སྐུ་དེ་མཐོང་བ་ལ་བརྟེན་ནས་སངས་རྒྱས་ཐོབ་པར་བྱ་བའི་ཆེད་དུ་ཐེག་པ་
ཆེན་པོའི་ཟབ་མོ་འདི་ལ་གནས་ཤིང་ལམ་ཉམས་སུ་ལེན་པའི་སྐལ་བ་དང་ལྡན་པ་རྣམས་ཀྱིས་
ནང་སོ་སོ་རང་གིས་རིག་པར་བྱ་བ་དོན་དམ་པའི་སེམས་ཀྱི་རང་བཞིན་འོད་གསལ་བ་ཆོས་ཀྱི་སྐུ་
རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ནི། མཉམ་གཞག་རྣམ་པར་མི་རྟོག་
པའི་ཡེ་ཤེས་ཀྱི་མིག་གིས་མངོན་སུམ་དུ་གསལ་བར་མཐོང་བར་འགྱུར་རོ། །ཞེས་པའོ། །
དེ་ཉིད་ལེགས་པར་སྦྱར་ཏེ་བཤད་པ་ནི། ཇི་ལྟར་ན་འཛམ་བུའི་གླིང་ས་གཞི་མ་ལུས་པ་
ཀུན་གཡང་ས་དང་ངམ་གྲོག་ལ་སོགས་པ་ཉམ་ང་བའི་གནས་གཞན་དང་བྲལ་ནས་དྲི་མ་མེད་
པའི་བཻ་ཌཱུརྱའི་རང་བཞིན་འོད་གསལ་བ་དང་། དབྱིབས་མཛེས་པ་ལ་སོགས་པ་ནོར་བུའི་ཡོན་
ཏན་དྲི་མ་དང་བྲལ་བའི་དཔལ་དང་ལྡན་ཞིང་། སྟེང་ནི་མཐའ་དག་ལག་མཐིལ་ལྟར་མཉམ་
པར་གྱུར་ལ་དེ་ཉིད་དག་ཅིང་གསལ་ལ་དྲི་མ་མེད་པའི་ཕྱིར་མེ་ལོང་གི་ངོས་ལྟར་གྱུར་པ་དེར་ནི་
ལྷའི་བདག་པོའི་གནས་རྣམ་པར་རྒྱལ་བའི་ཁང་བཟངས་ལ་སོགས་པའི་ཚོགས་དང་། ལྷ་
རྣམས་ཀྱི་དབང་པོ་བརྒྱ་བྱིན་དང་། ལྷ་དེ་ལས་གཞན་པའི་རིགས་མང་པོ་དང་། ལྷ་རྫས་ཀྱི་
ལོངས་སྤྱོད་མཐའ་ཡས་པའི་གཟུགས་བརྙན་ཤར་ཏེ། མཐར་རིམ་གྱིས་སའི་ཡོན་ཏན་གསལ་
བ་ལ་སོགས་པ་དང་བྲལ་བའི་ཕྱིར་གཟུགས་བརྙན་དེ་ནི་སླར་ཡང་མི་སྣང་བར་འགྱུར་ཞིང་།
སྣང་བ་ཤར་བ་ལ་བརྟེན་ནས་བརྒྱ་བྱིན་ལོངས་སྤྱོད་དང་ལྡན་པ་དེའི་དངོས་པོ་ཐོབ་པར་བྱ་བའི་
ཕྱིར་བསྙེན་གནས་ཡན་ལག་བརྒྱད་པ་ལ་སོགས་པའི་བརྟུལ་ཞུགས་དང་ངེས་པར་སྦྱིན་པ་དང་
མཆོད་པ་ལ་སོགས་པ་ལ་མངོན་པར་ཕྱོགས་པའི་བུད་མེད་དང་། སྐྱེས་པའི་ཚོགས་རྣམས་ལྷའི་
དབང་པོ་ཐོབ་པར་མོས་པའི་སེམས་ཀྱིས་མེ་ཏོག་དང་བདུག་པ་ལ་སོགས་པ་འཐོར་ཞིང་འབུལ་
བས་ལེགས་པར་སྤྱད་པ་སྣ་ཚོགས་ལ་འཇུག་པ་ལྟར་དྲི་མ་དག་པའི་བཻ་ཌཱུརྱ་དང་འདྲ་བའི་རང་གི་
105



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
སེམས་དག་པ་ལ་སྣང་བའི་ཐུབ་པའི་དབང་པོ་ཐོབ་པར་བྱ་བའི་ཕྱིར་དུ་སངས་རྒྱས་ལ་རབ་ཏུ་
དགའ་བའི་སེམས་དང་ལྡན་པའི་རྒྱལ་སྲས་བྱང་ཆུབ་སེམས་དཔའ་རྣམས་ཀྱང་། མི་རྣམས་ལྷ་
དབང་ཐོབ་པའི་དོན་དུ་དགེ་བ་བྱེད་པ་དེ་བཞིན་དུ། བྱང་ཆུབ་ཀྱི་མཆོག་ཏུ་སེམས་རབ་ཏུ་
བསྐྱེད་ནས་ཕ་རོལ་དུ་ཕྱིན་པ་དྲུག་སྒྲུབ་པ་ལ་བརྩོན་པར་བྱེད་དོ། །ཞེས་པ་སྟེ། ས་གཞི་མ་དག་
པ་ལ་གཟུགས་བརྙན་མི་སྣང་བ་བཞིན་དུ། སྐལ་བ་དང་མི་ལྡན་པ་རྣམས་ཀྱིས་སངས་རྒྱས་
མཐོང་བ་མ་ཡིན་ནོ། །ཞེས་པའོ། །བསྡུས་ཏེ་སྐྱེ་འགག་མེད་ཚུལ་བསྟན་པ་ནི། དཔེ་ཇི་ལྟར་
ན་མིའི་འཇིག་རྟེན་དུ་བཻ་ཌཱུརྱའི་ས་གཞི་རྡུལ་ལ་སོགས་པའི་དྲི་མ་མེད་ཅིང་གཙང་བར་གྱུར་པ་ལ་
ལོངས་སྤྱོད་དང་བཅས་པའི་ལྷའི་དབང་པོའི་ལུས་ཀྱི་གཟུགས་བརྙན་སྣང་བ་ལྟར་དོན་དེ་བཞིན་
དུ་གདུལ་བྱའི་འགྲོ་བ་རྣམས་ཀྱི་སེམས་ཀྱི་ས་གཞི་མ་དད་པ་ལ་སོགས་པའི་དྲི་མ་མོད་ཅིང་གཙང་
བར་གྱུར་པ་་པ་ལ་མཚན་བཟང་པོ་དང་བཅས་པའི་ཐུབ་པའི་དབང་པོའི་སྐུའི་གཟུགས་བརྙན་
འཆར་ཞིང་། དེ་ལྟར་ན་ཡང་གདུལ་བྱའི་འགྲོ་བར་སངས་རྒྱས་ཀྱི་སྐུའི་གཟུགས་བརྙན་འཆར་
བ་དང་ནུབ་པར་སྣང་བ་ནི་མ་དད་པ་ལ་སོགས་པའི་རྙོག་པ་མེད་ཅིང་དང་བར་གྱུར་པའི་རང་གི་
སེམས་རབ་ཏུ་འཇུག་པའི་དབང་གིས་གཟུགས་ཀྱི་སྐུ་འཆར་བར་སྣང་བ་དང་། མ་དད་པ་ལ་
སོགས་པའི་རྙོག་པ་དང་བཅས་ཤིང་རྣམ་པར་མ་དག་པའི་རང་གི་སེམས་རབ་ཏུ་འཇུག་པའི་
དབང་གིས་གཟུགས་ཀྱི་སྐུ་ནུབ་པར་སྣང་ཞིང་འཇུག་པ་ཡིན་གྱིས། དཔེ་ཇི་ལྟར་ན་མིའི་འཇིག་
རྟེན་དག་ན་ས་གཞི་དག་པ་དང་མ་དག་པའི་དབང་གིས་ལྷའི་དབང་པོའི་གཟུགས་བརྙན་
འཆར་བ་དང་ནུབ་པར་སྣང་ཡང་ལྷའི་དབང་པོ་རང་ཉིད་རང་གི་གནས་ལས་གཡོ་བ་མེད་པ་
ལྟར། དོན་དེ་བཞིན་དུ་གདུལ་བྱ་དག་པ་དང་མ་དག་པའི་དབང་གིས་གཟུགས་ཀྱི་སྐུར་སྐྱེ་བ་
དང་འགག་པར་སྣང་ཡང་དོན་དམ་པ་ཆོས་ཀྱི་སྐུ་ལ་ཡོད་པ་སྐྱེ་བ་དང་ཞིག་པ་འགག་པ་ཅེས་བྱ་
བ་དེ་ལྟར་ནམ་ཡང་མི་ལྟ་སྟེ། འདུས་མ་བྱས་ཤིང་འགྱུར་བ་མེད་པ་ཉིད་ཀྱི་ཕྱིར་རོ། །ཞེས་
པའོ། །གདམས་ངག་གསུང་ཚུལ་རྔའི་དཔེས་ངེས་པར་བྱ་བ་ལ་གསུམ་སྟེ། ལྷའི་རྔ་ལྟར་དམ་
ཆོས་གསུང་ཚུལ། དཔེ་རྣམས་ལས་ཁྱད་པར་འཕགས་ཚུལ། དེ་དག་ཀྱང་རྐྱེན་ལས་འཇུག་
ཚུལ་ལོ། །གསུང་ཚུལ་ལ། དཔེ་དོན་མཚུངས་པའི་རྒྱུ་མཚན་རྒྱས་པར་བཤད་པ། སླར་ཡང་
ལེགས་པར་སྦྱར་ཏེ་བསྡུ་བའོ། །
རྒྱས་བཤད་ལ་གསུམ་ལས། རྩོལ་བ་མེད་ཚུལ་ལ། དཔེ་ཇི་ལྟར་ན་ལྷའི་ཡུལ་ན་ལྷ་
106



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
རྣམས། ཐམས་ཅད་ཀྱི་སྔོན་གྱི་ལེགས་པར་སྤྱད་པ་དཀར་པོ་དགེ་བའི་ལས་མཐུན་པར་
བསགས་པའི་མཐུ་ཡིས་ནི་རྔ་བོ་ཆེ་ལ་བརྗོད་འདོད་ལ་སོགས་པའི་འབད་རྩོལ་དང་ལྕེ་དང་རྐན་
ལ་སོགས་པའི་སྒྲ་འབྱུང་བའི་གནས་དང་ཡིད་དང་བཅས་པའི་གཟུགས་དང་ཀུན་སློང་གི་རྣམ་
པར་རྟོག་པ་རྣམས་མེད་བཞིན་དུ་འདུས་བྱས་ཐམས་ཅད་ནི་མི་རྟག་པ། ཟག་པ་དང་བཅས་པ་
ཐམས་ཅད་སྡུག་བསྔལ་བ་དང་། ཆོས་ཐམས་ཅད་བདག་མེད་པ་དང་། མྱ་ངན་ལས་འདས་
ཐམས་ཅད་ཞི་བའོ། །ཞེས་པའི་སྒྲ་འབྱུང་བ་ཡིས་འདོད་པའི་ཡོན་ཏན་ལ་སེམས་གཡེངས་པས་
བག་མེད་པར་གྱུར་པའི་ལྷ་རྣམས་ཐམས་ཅད་ལ་ཡང་ནས་ཡང་དུ་ཆོས་ཀྱི་རྔ་བོ་ཆེས་ནི་དགེ་བ་ལ་
བསྐུལ་བར་བྱེད་པ་ལྟར། དོན་དེ་བཞིན་དུ་ཁྱབ་བདག་རྫོགས་པའི་སངས་རྒྱས་རྣམས་འདི་
དང་འདི་བསྟན་པར་བྱའོ་སྙམ་པའི་བརྗོད་འདོད་ཀྱི་འབད་རྩོལ་ལ་སོགས་པ་དང་བྲལ་ཡང་
གདུལ་བྱའི་འགྲོ་བ་མ་ལུས་པ་ལ་རང་རང་གི་སྐད་མཐུན་པར་འཇུག་པའི་སངས་རྒྱས་ཀྱི་གསུང་
གིས་ཁྱབ་པར་མཛད་དེ། རིགས་ཅན་གསུམ་གྱི་སྐལ་བ་དང་ལྡན་པ་རྣམས་ལ་ཐེག་པ་གསུམ་གྱི་
ཆོས་རྒྱ་ཆེན་པོ་སྟོན་པར་མཛད་དོ། །ཞེས་པའོ། །ལས་ལས་འབྱུང་ཚུལ་ནི། ཇི་ལྟར་ན་ལྷའི་
ཡུལ་ན་ལྷ་རྣམས་ཀྱི་རྔ་བོ་ཆེའི་སྒྲ་ལས་ཆོས་ཀྱི་སྡོམ་བཞི་སྟོན་པར་ནི་སྔོན་ལྷ་རྣམས་རང་རང་
གིས་དཀར་པོ་དགེ་བའི་ལས་མཐུན་པར་བསགས་པ་ལས་བྱུང་བ་དེ་བཞིན་དུ་འཇིག་རྟེན་ན་
ཐུབ་པ་རྫོགས་པའི་སངས་རྒྱས་ཀྱིས་གདུལ་བྱའི་བསམ་པ་དང་མཐུན་པར་ཆོས་ཀྱི་སྒོ་མཐའ་
ཡས་པ་གསུང་བ་ཡང་། སེམས་ཅན་རང་རང་གི་དགེ་བའི་ལས་རྒྱ་ཆེན་པོ་བསགས་པའི་མཐུ་
ལས་བྱུང་བ་ཡིན་ནོ། །ཞེས་པའོ། །
ཞི་བ་སྒྲུབ་ཚུལ་ནི། དཔེ་ཇི་ལྟར་ན་བརྗོད་འདོད་ལ་སོགས་པའི་འབད་རྩོལ་དང་། སྒྲ་
འབྱུང་བའི་གནས་དང་། ཡིད་དང་བཅས་པའི་ལུས་དང་། ཀུན་སློང་རྣམ་པར་རྟོག་པའི་
སེམས་རྣམས་དང་བྲལ་བའི་རྔ་བོ་ཆེའི་སྒྲ་དེ་ལྷ་རྣམས་ཀྱིས་བག་མེད་པ་ཞི་བ་སྒྲུབ་པ་ལྟར་དོན་
དེ་བཞིན་དུ་འབད་རྩོལ་ལ་སོགས་པའི་ཆོས་དེ་བཞི་དང་བྲལ་བའི་སྒོ་ནས་རང་རང་གི་སྐལ་བ་
དང་མཐུན་པར་གསུངས་པའི་ཆོས་འདི་ཡང་། གདུལ་བྱ་མཐའ་ཡས་པའི་རྒྱུད་ལ་ཞི་བ་མྱ་ངན་
ལས་འདས་པའི་གོ་འཕང་སྒྲུབ་པར་བྱེད་དོ། །ཞེས་པའོ། །བསྡུ་བ་ནི། དཔེ་ཇི་ལྟར་ན་ལྷའི་
གྲོང་ཁྱེར་རྣམས་ན་ཆོས་ཀྱི་རྔ་བོ་ཆེའི་སྒྲ་བསྒྲགས་པའི་རྒྱུ་ལས་བྱུང་བས་མི་འཇིགས་པ་སྦྱིན་པར་
བྱེད་པ་ནི་ལྷ་རྣམས་ཉོན་མོངས་པ་ཞེ་སྡང་གི་དབང་གིས་ལྷ་མ་ཡིན་དང་འཐབ་པའི་ཕྱིར་གཡུལ་
107



D.
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
པ
་
:དུ་འཇུག་པའི་ཚེ་ལྷ་རྣམས་ལ་མ་འཇིགས་ཤིག་ཅེས་པའི་སྒྲ་ལས་ལྷ་མིན་གྱི་དཔུང་རྒྱལ་བའི་
འཇིགས་པ་སེལ་བར་བྱེད་ཅིང་། ཉོན་མོངས་པ་འདོད་ཆགས་ཀྱི་དབང་གིས་འདོད་ཡོན་ལ་
རྩེད་མོ་རྩེ་བའི་བདེ་བ་ལ་ཆགས་པ་ན་ཆོས་ཀྱི་སྡོམ་བཞིའི་སྒྲ་ལས་བག་མེད་པ་སེལ་བར་བྱེད་པ་
ལྟར། དེ་བཞིན་དུ་གདུལ་བྱའི་འཇིག་རྟེན་མཐའ་ཡས་པ་དག་ན་སངས་རྒྱས་ཀྱི་ཆོས་བསྟན་པ་
ལ་བརྟེན་བསམ་གཏན་དང་གཟུགས་མེད་པའི་ཏིང་ངེ་འཛིན་སྒོམས་པ་ལ་སོགས་པ་དགེ་བའི་
རྩི་བ་སྤེལ་བའི་རྒྱུ་ལས་བྱུང་བས་སེམས་ཅན་ཐམས་ཅད་ཀྱི་ཉོན་མོངས་པ་དང་སྡུག་བསྔལ་གྱིས་
འཇིགས་པ་རབ་ཏུ་འཇོམས་པར་བྱེད་ཅིང་། ཞི་བ་མྱ་ངན་ལས་འདས་པ་བླ་ན་མེད་པའི་ལམ་
གྱི་ཚུལ་རབ་ཏུ་བརྗོད་པ་ལས་དེའི་གོ་འཕང་ཐོབ་པར་བྱེད་དོ། །ཞེས་པའོ། །
དེ་བས་ན། དཔེ་རྣམས་ལས་ཁྱད་པར་འཕགས་ཚུལ་ལ་གཉིས་ལས། ཁྱད་པར་
འཕགས་ཚུལ་མདོར་བསྟན་པ་ནི། གང་གི་ཕྱིར་གདུལ་བྱའི་སྐྱེ་བོ་མཐའ་ཡས་པ་ཀུན་ལ་རང་
རང་གི་བསམ་པ་དང་མཐུན་པར་ཁྱབ་པས་ཉི་ཚེ་བ་མ་ཡིན་པ་ཉིད་དང་། མཐར་ཐུག་ངེས་
པར་ལེགས་པའི་གོ་འཕང་ལ་སྦྱོར་བས་ཕན་པ་ཉིད་དང་། གནས་སྐབས་མངོན་པར་མཐོ་བའི་
དགའ་བ་ལ་སྦྱོར་བས་བདེ་བ་ཉིད་དང་། རྫུ་འཕྲུལ་གྱི་ཆོ་འཕྲུལ་དང་ཀུན་ཏུ་བརྗོད་པའི་ཆོ་
འཕྲུལ་དང་། རྗེས་སུ་བསྟན་པའི་ཆོ་འཕྲུལ་རྣམ་པ་གསུམ་དང་ལྡན་པས་སྡུག་བསྔལ་ལས་ངེས་
པར་འབྱིན་པ་ཉིད་དེ། ཡོན་ཏན་གྱི་ཆོས་བཞི་དང་ལྡན་པ་དེའི་ཕྱིར་ཐུབ་པ་རྫོགས་པའི་སངས་
རྒྱས་ཀྱི་ཆོས་གསུང་བའི་དབྱངས་ནི་ལྷ་རྫས་ཀྱི་སིལ་སྙན་ཉི་ཚེ་བ་ཕན་པ་དང་བདེ་བ་དང་ངེས་
པར་འབྱིན་པ་མ་ཡིན་པ་རྣམས་ལས་ཆེས་ཁྱད་པར་དུ་འཕགས་པ་ཉིད་དོ་ཞེས་པའོ། །ཁྱད་
པར་རྒྱས་པར་བཤད་པ་ནི། ལྷའི་གནས་མཐའ་ཡས་པར་ནི་རྔའི་སྒྲ་ཆེན་པོས་ཁྱབ་པར་འགྲོ་བ་
ཡིན་ཡང་དེ་ཉིད་སའི་གཞིར་གནས་པའི་སེམས་ཅན་རྣམས་ཀྱི་རྣ་བར་མི་འགྲོ་བ་ཉི་ཚེ་བ་ཡིན་
ལ། སངས་རྒྱས་ཀྱི་ཆོས་གསུང་བའི་རྔ་སྒྲ་ནི་དུས་ལ་བབ་པས་ན་གདུལ་བྱའི་འཁོར་བ་ན་གནས་
པའི་ས་འོག་གི་འཇིག་རྟེན་དག་ཏུའང་ཁྱབ་པར་ཀུན་ཏུ་འགྲོ་བས་ཉི་ཚེ་བ་མ་ཡིན་པ་ཉིད་ཀྱི་
ཕྱིར་ཁྱད་པར་དུ་འཕགས་སོ། །དེ་བཞིན་དུ་སྦྱར་ཏེ། ལྷར་ནི་ལྷའི་སིལ་སྙན་གྱི་རྣམ་པ་མི་འདྲ་
བ་བྱེ་བ་ཕྲག་མང་པོ་རྣམས་ཀྱང་ཕྱིར་ཞིང་འདོད་ཡོན་གྱི་བདེ་བ་ལ་ཆགས་པའི་མེ་མངོན་པར་
འཕེལ་བའི་དོན་དུ་བསྒྲོགས་པས་ཕན་པ་མ་ཡིན་ལ། ཐུགས་རྗེ་ཆེན་པོའི་བདག་ཉིད་ཅན་
རྫོགས་པའི་སངས་རྒྱས་རྣམས་ཀྱི་གསུང་གི་དབྱངས་རྣམ་གྲངས་གཅིག་ཙམ་གྱིས་ཀྱང་གདུལ་བྱ་བ
108



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
སྐལ་བ་དང་ལྡན་པ་རྣམས་ཀྱི་སྡུག་བསྔལ་གྱི་མེ་ཚོགས་རྒྱུ་དང་བཅས་པ་རབ་ཏུ་ཞི་བའི་མྱ་ངན་
ལས་འདས་པ་ཐོབ་པའི་དོན་དུ་འཇུག་པས་ཕན་པ་ཡིན་པའི་ཕྱིར་ཡང་ཁྱད་པར་དུ་འཕགས་
ཤིང་། ལྷར་ནི་བཀོད་པ་མཛེས་ཤིང་ཐོས་པ་ཙམ་ལས་ཡིད་དུ་འོང་བའི་སིལ་སྙན་གྱི་སྒྲ་རྣམ་པ་
མང་པོ་རྣམས་ཀྱང་། སེམས་ནི་ཡུལ་ལ་རྒོད་པ་དང་རྣམ་པར་གཡེང་བ་འཕེལ་བར་འགྱུར་བའི་
རྒྱུ་ཡིན་པས་བདེ་བ་མ་ཡིན་ལ། ཐུགས་རྗེ་ཆེན་པོའི་བདག་ཉིད་ཅན་དེ་བཞིན་གཤེགས་པའི་
གསུང་ནི་གདུལ་བྱ་རྣམས་བསམ་གཏན་དང་ཏིང་ངེ་འཛིན་ལ་སེམས་གཏོད་ཅིང་བསམ་པ་
བསྐུལ་བར་བྱེད་པའི་རྒྱུ་ཉིད་དུ་གྱུར་པས་བདེ་བ་ཡིན་པའི་ཕྱིར་ཡང་ཁྱད་པར་དུ་འཕགས་ཏེ།
མདོར་ན་ལྷ་རྫས་ཀྱི་སིལ་སྙན་རྣམས་ནི་ངེས་པར་འབྱིན་པ་མ་ཡིན་ལ། མ་ལུས་པའི་འཇིག་
རྟེན་གྱི་ཁམས་རྣམས་སུ་ཡང་ལྷ་དང་སར་གནས་པ་མི་ལ་སོགས་པ་རྣམས་ཀྱི་སྡུག་བསྔལ་དང་
བཅས་པ་སྤངས་ནས་ཟག་པ་མེད་པའི་བདེ་བ་ཆེན་པོ་འཕེལ་བར་བྱེད་པའི་རྒྱུ་གང་ཡིན་པ་དེ་ནི་
ཆོ་འཕྲུལ་གསུམ་དང་ལྡན་པའི་སྒོ་ནས་མ་ལུས་པའི་འཇིག་རྟེན་གྱི་ཁམས་ 
རྣམས་སུ་ཁྱབ་པར་
སྣང་བའི་སངས་རྒྱས་ཀྱི་གསུང་དབྱངས་ཉིད་ལ་ནི་རབ་ཏུ་བརྟེན་པར་བརྗོད་པས་སྡུག་བསྔལ་
ངེས་པར་འབྱིན་པའི་ཕྱིར་ཡང་ཁྱད་པར་དུ་འཕགས་སོ། །ཞེས་པའོ། །དེ་དག་ཀྱང་རྐྱེན་ལས་
འཇུག་ཚུལ་ནི། དཔེ་ཇི་ལྟར་ན་རྣ་བའི་དབང་པོ་དང་བྲལ་བས་ཕྲ་མོའི་སྒྲ་ནི་མི་མྱོང་ཞིང་མི་ཐོས་
པ་དེ་བཞིན་དུ། སྐལ་བ་དང་མི་ལྡན་པ་རྣམས་ཀྱིས་གསུང་དབྱངས་མི་ཐོས་ཤིང་སྒྲའི་ཁྱད་པར་
ཐམས་ཅད་ལྷའི་རྣ་བ་ཐོབ་པའི་རྣ་བའི་ལམ་དུ་མི་འགྲོ་ཞིང་འགའ་ཞིག་འགྲོ་བ་ལྟར་དེ་བཞིན་དུ་
སངས་རྒྱས་ཀྱི་ཆོས་ཤིན་ཏུ་ཕྲ་ཞིང་ཟབ་པ་མཆོག་ཏུ་ཞིབ་མོའི་ཡེ་ཤེས་ཁོ་ནའི་སྤྱོད་ཡུལ་དུ་གྱུར་
པ་ཡང་གདུལ་བྱའི་རིགས་ཐམས་ཅད་ཀྱི་རྣ་བའི་ལམ་དུ་གྱུར་པ་ནི་མ་ཡིན་གྱི་ཉོན་མོངས་པ་མེད་
པའི་ཡིད་ཅན་བློ་མཆོག་ཏུ་གྱུར་པ་སྐལ་བ་ཆེན་པོ་དང་ལྡན་པ་འགའ་ཞིག་གི་རྣ་བའི་ལམ་དུ་
འགྱུར་བ་ཡིན་ནོ། །ཞེས་པའོ། །
མཁྱེན་བརྩེས་ཁྱབ་ཚུལ་སྤྲིན་གྱི་དཔེས་ངེས་པར་བྱ་བ་ལ་བཞི་སྟེ། ལོ་ཐོག་འཕེལ་བའི་
ཆོས་མཐུན་སྦྱར་བ། སྣོད་ལས་གྱུར་པའི་ཆོས་མཐུན་སྦྱར་བ། ལྟོས་པ་མེད་པའི་ཆོས་མཐུན་
སྦྱར་བ། མེ་རྣམས་ཞི་བའི་ཆོས་མཐུན་སྦྱར་བའོ། །ལོ་ཐོག་འཕེལ་བའི་ཆོས་མཐུན་ལ་་གཉིས་
ལས། འབད་པ་མེད་ཚུལ་གྱིས་མདོར་བསྟན་པ་ནི། དཔེ་ཇི་ལྟར་ན་དབྱར་གྱི་དུས་ན་སྤྲིན་གྱི་
ཚོགས་ཆེན་པོ་འཁྲིགས་པ་ལས། ཞིང་པ་རྣམས་ཀྱི་ལོ་ཐོག་ཕུན་སུམ་ཚོགས་པ་སྐྱེ་བའི་རྒྱུར་གྱུར་i
109



།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
པའི་པའི་ཆར་པའི་ཆུའི་ཕུང་པོ་འབད་རྩོལ་མེད་པར་ས་གཞི་ལ་མངོན་པར་འབེབས་པ་ལྟར་དོན་དེ་
བཞིན་དུ་ཚད་མེད་པའི་ཐུགས་རྗེ་ཆེན་པོའི་སྤྲིན་ལ་ནི་རྒྱལ་བ་ཐམས་ཅད་མཁྱེན་པའི་དམ་པའི་
ཆོས་ཀྱི་ཆུ་ཡི་ཆར་པ་ཆེན་པོ་འགྲོ་བའི་ཞིང་ལ་དགེ་བའི་ལོ་ཐོག་ཟད་མི་ཤེས་པ་འཕེལ་བའི་རྒྱུར་
གྱུར་པ་ཡང་ཀུན་སློང་གི་རྣམ་པར་རྟོག་པར་འབད་རྩོལ་མེད་བཞིན་དུ་ལྷུན་གྱིས་གྲུབ་པར་
འབེབས་སོ། །ཞེས་པའོ། །རྐྱེན་ལས་འཇུག་ཚུལ་གྱི་བཤད་པ་ནི། དཔེ་ཇི་ལྟར་ན་འཇིག་རྟེན་
།
འི་སྐྱེ་བོ་རྣམས་དགེ་བའི་ལས་ཀྱི་ལམ་ལ་འཇུག་ཅིང་བག་ཡོད་པར་སྤྱོད་པ་ན་ལྷ་རྣམས་ཀྱི་
མཐུས་རླུང་དལ་བུས་བསྲུབས་པ་ལས་སྐྱེས་པའི་སྤྲིན་གྱི་ཚོགས་ལས་ཆུའི་ཆར་པ་རིམ་གྱིས་
འབེབ་པ་ལྟར། དོན་དེ་བཞིན་གདུལ་བྱའི་འགྲོ་བ་རྣམས་ཀྱང་དད་པ་དང་བརྩོན་འགྲུས་ལ་
སོགས་པའི་དགེ་བ་མངོན་པར་འཕེལ་བས་ན། སངས་རྒྱས་རྣམས་ཀྱི་ཐུགས་བརྩེ་བ་ཆེན་པོའི་
རླུང་གིས་བསྲུབས་པའི་སྤྲིན་ལས་དམ་པའི་ཆོས་ཀྱི་ཆར་ཆེན་པོ་འབེབས་པར་མཛད་དེ། དེ་
ལྟར་སྤྲིན་དང་འདྲ་བའི་རྒྱུ་མཚན་ཡང་སྲིད་པ་འཁོར་བ་ན་གནས་པའི་གདུལ་བྱའི་ཞིང་ལ་ཕན་
གདགས་པའི་ཆེད་དུ་ཡང་དག་པའི་མཁྱེན་པ་བརྩེ་བ་ཆེན་པོ་མངའ་བ་ལ་བརྟེན་ནས། མཁྱེན་
པས་བདག་མེད་མཐའ་དག་རྟོགས་པའི་ཕྱིར་འགྱུར་བ་འཁོར་བའི་སྐྱོན་གྱིས་མ་གོས་པ་དང་།
བརྩེ་བས་སེམས་ཅན་རྣམས་རྗེས་སུ་འཛིན་པའི་ཕྱིར་མི་འགྱུར་བ་མྱ་ངན་ལས་འདས་པའི་སྐྱོན་
གྱིས་མ་གོས་པ་ནམ་མཁའི་དཀྱིལ་དུ་གནས་ ཤིང་ ཟག་པ་མེད་པའི་ཏིང་ངེ་འཛིན་དང་།
གཟུངས་ཀྱི་སྒོ་མཐའ་ཡས་པའི་ཆུ་དྲི་མ་མེད་པའི་སྙིང་པོ་ཅན་དུ་གྱུར་པ་ཐུབ་པའི་དབང་པོ་
རྫོགས་པའི་སངས་རྒྱས་ཀྱི་སྤྲིན་ནི། དགེ་བའི་ལོ་ཐོག་ཟད་མི་ཤེས་པ་འཕེལ་བའི་རྒྱུ་ཡིན་པའི་
ཕྱིར་རོ། །ཞེས་པའོ། །
སྣོད་ལས་འགྱུར་ཚུལ་གཉིས་ལས། དཔེ་ནི། ཇི་ལྟར་ནམ་མཁའ་ལས་ཆར་བབ་པ་ལས་
རེག་བྱ་བསིལ་བ་དང་རོ་ཞིམ་ཞིང་མངར་བ་དང་། ལུས་ལ་མི་གནོད་པས་འཇམ་པ་དང་།
བརྡེག་སླ་བས་ཡང་བ་དང་། ཤིན་ཏུ་དང་ཞིང་དྲི་ང་བ་མེད་པ་དང་། མང་དུ་འཐུངས་ཀྱང་ལྟོ་
བ་ལ་མི་གནོད་པ་དང་། མགྲིན་པ་ལ་མི་གནོད་པ་སྟེ། ཡན་ལག་བརྒྱད་དང་ལྡན་པའི་རོ་
གཅིག་པའི་ཆུ་ནི་སྤྲིན་གྱི་ཚོགས་དེ་ལས་རིམ་གྱིས་འཐོན་ཞིང་བབ་པ་ན་འོག་གཞི་ས་ལ་བ་ཚ་
ཡོད་པ་དང་མེད་པ་ལ་སོགས་པ་གནས་ཐ་དད་པ་དང་འབྲེལ་བའི་དབང་གིས་ཁ་བ་དང་མངར་
བ་ལ་སོགས་པ་གས་པ་ཤིན་ཏུ་མང་པོའི་རོ་དང་ནུས་པ་ཐོ་དད་པར་ནི་འགྱུར་བ་ལྟར། ཞེས་པའོ། །;
110



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
དོན་ནི། དེ་བཞིན་དུ་སངས་རྒྱས་ཀྱི་ཆོས་གསུངས་པ་ན་ཡང་དམ་པའི་ཆོས་འཕགས་པའི་ལམ་
ཡན་ལག་བརྒྱད་དང་ལྡན་ཞིང་ཟབ་མོ་དེ་བཞིན་ཉིད་དུ་རོ་གཅིག་པའི་ཆུའི་ཆར་པ་རྣམས་རབ་
ཏུ་ཡངས་ཤིང་རྒྱ་ཆེ་བའི་ཐུགས་བརྩེ་བ་ཆེན་པོའི་སྤྲིན་གྱི་སྙིང་པོ་ལས་རིམ་གྱིས་ཐོན་ཞིང་བབ་པ་
ན་གདུལ་བྱ་འགྲོ་བའི་རྒྱུད་ཀྱི་ཁམས་དང་བསམ་པ་དང་དབང་པོ་ལ་སོགས་པ་གནས་ཐ་དད་པ་
རྣམས་ཀྱིས་དབྱེ་བ་ལས་ཐེག་པ་གསུམ་ལ་སོགས་པ་རྣམ་པ་མང་པོའི་རོ་དང་ལྡན་པར་འགྱུར་
རོ། །ཞེས་པའོ། །
ལྟོས་པ་མེད་ཚུལ་ལ་གསུམ་ལས། དཔེ་གསུམ་གྱིས་མདོར་བསྟན་ནི། སངས་རྒྱས་
རྣམས་ཀྱི་ཆོས་ཐམས་ཅད་དེ་བཞིན་ཉིད་དུ་རོ་གཅིག་པའི་ཚུལ་ཐེག་པ་མཆོག་གི་ཆོས་ཀྱི་ཆར་
ཕབ་པ་ལས་རབ་ཏུ་དང་ཞིང་མོས་པ་ངེས་པའི་སེམས་ཅན་གྱི་ཕུང་པོ་དང་། མོས་མི་མོས་བར་
མར་གནས་པ་མ་ངེས་པའི་སེམས་ཅན་གྱི་ཕུང་པོ་དང་ནི་ཞེ་སྡང་ཞིང་མི་མོས་པ་ལོག་པར་ངེས་
པའི་སེམས་ཅན་གྱི་ཕུང་པོ་གསུམ་ནི་རིམ་པ་ལྟར། ཆར་བབ་པ་ན་མི་དག་དང་། ཞིང་མོས་པ་
དང་། ཙཱ་ཏ་ཀཱ་བར་མར་གནས་པ་དང་ ཡི་དགས་རྣམས་ཞེ་སྡང་ཞིང་མི་མོས་པ་དང་འདྲ་
བའོ། །ཞེས་པའོ། །དེའི་དོན་རྒྱས་བཤད་ནི། དཔྱིད་ཀྱི་མཐར་སོས་ཀའི་དུས་སུ་སྤྲིན་མེད་
པས་ཆར་མ་བབ་ན་མི་རྣམས་སྡུག་ཅིང་མི་དགའ་ལ། ཆར་བྱུང་བ་ན་དགའ་བ་དང་། མཁའ་
ལ་མི་རྒྱུ་བའི་བྱ་ཙཱ་ཏ་ཀཱ་དག་ནམ་ཡང་ཆུ་ལ་ལྟོས་པ་མེད་པས་ཆར་པ་དག་ལ་དགའ་མི་དགའ་
བར་མར་གནས་པ་དང་། དབྱར་གྱི་དུས་ལ་བབ་པའི་ཚེ་ས་གཞི་ལ་ཆར་ཆེན་པོ་བབ་པ་ན་བྱེ་
ཚན་གྱི་ཆར་དུ་སྣང་བས་ཡི་དགས་དག་ནི་ཤིན་ཏུ་སྡུག་བསྔལ་ཞིང་མི་དགའ་བར་གནས་པ་ལྟར།
སངས་རྒྱས་རྣམས་ཀྱི་སྙིང་རྗེ་ཆེན་པོའི་སྤྲིན་གྱི་ཚོགས་དག་གིས་ཟབ་པ་དང་རྒྱ་ཆེ་བའི་དམ་པའི་
ཆོས་ཀྱི་ཆུའི་ཆར་པ་འཇིག་རྟེན་དུ་བྱུང་བ་དང་མ་བྱུང་བ་དག་ལས་ཀྱང་རིམ་པ་བཞིན་དུ་ཆོས་
འདོད་པ་ངེས་པའི་སེམས་ཅན་གྱི་ཕུང་པོ་ནི་ཆོས་ཀྱི་ཆར་བྱུང་ན་དགའ་ཞིང་མ་བྱུང་ན་མི་དགའ་
བ་དང་། མ་ངེས་པའི་སེམས་ཅན་གྱི་ཕུང་པོ་ནི་ཆོས་ལ་དགའ་མི་དགའ་བར་མར་གནས་པ་
དང་། ཆོས་ལ་སྡང་བ་ལོག་པར་ངེས་པའི་སེམས་ཅན་གྱི་ཕུང་པོ་ནི་ཆོས་ཀྱི་ཆར་མ་བྱུང་ན་
དགའ་བར་གནས་ཏེ། དོན་གསུམ་པོ་དེ་དག་མཚོན་པར་བྱེད་པ་ལ་འཇིག་རྟེན་ན་ནི་དཔེ་
གསུམ་པོ་དེ་ཉིད་དང་སྦྱོར་བར་བྱའོ། །ཞེས་པའོ། །ལྟོས་མེད་དུ་འཇུག་ཚུལ་ནི། དཔེར་ན་
ཐིགས་པ་རགས་པ་ཆར་ཆེན་པོ་དང་སེར་བ་འབེབས་པ་དང་། འགའ་ཞིག་ཏུ་ལས་ཀྱི་དབང་་
111



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
འ
།གིས་རྡོ་ཚན་གྱི་ཆར་འབེབས་པ་དང་ནི་རྡོ་རྗེའི་མེ་དང་ཐོག་ནི་འབེབས་པ་ན། ས་གཞི་ལ་
གནས་པའི་སྲོག་ཆགས་ཕྲ་མོ་འགའ་ཞིག་ལ་གནོད་པ་དང་རི་སུལ་དུ་སོང་བའི་སྲོག་ཆགས་
འགའ་ཞིག་ལ་མི་གནོད་པ་ལ་སོགས་པ་དག་ལ་ཇི་ལྟར་སྤྲིན་གྱི་ཕུང་པོ་ལྟོས་པ་མེད་པར་འཇུག་
པ་དང་། སངས་རྒྱས་རྣམས་ཀྱི་ཕྲ་ཞིང་ཟབ་པ་དང་། ཡངས་ཤིང་རྒྱ་ཆེ་བའི་ཆོས་ཀྱི་ཆར་པ་
རྣམས་རགས་ཤིང་ཐབས་ལ་མཁས་པའི་ཚུལ་གྱིས་མཁྱེན་པ་དང་ནི་བརྩེ་བའི་སྤྲིན་ལས་བྱུང་བ་
ན་ཡང་། ཉོན་མོངས་པ་དག་པར་འགྱུར་བའི་སྐལ་བ་དང་ལྡན་པ་འགའ་ཞིག་ལ་ཕན་པ་རྒྱ་ཆེན་
པོ་འབྱུང་ཞིང་། བདག་ཏུ་ལྟ་བའི་བག་ལ་ཉལ་བརྟན་པོ་དང་བཅས་པ་སྐལ་བ་མེད་པ་འགའ་
ཞིག་ལ་རེ་ཤིག་མི་སྣང་ཡང་། དེ་དག་གི་ཕན་གནོད་ལ་རྣམ་པ་ཀུན་དུ་ལྟོས་པ་མེད་པར་རབ་ཏུ་
འཇུག་པའོ། །ཞེས་པའོ། །མེ་རྣམས་འཇོམས་ཚུལ་ལ་གསུམ་ལས། སྡུག་བསྔལ་གྱི་མེ་ཚོགས་
ཞི་བར་བྱེད་པའི་ཚུལ་ནི། ཀུན་ནས་ཉོན་མོངས་པ་གསུམ་གྱིས་བསྡུས་པའི་རྟེན་ཅིང་འབྲེལ་
པར་འབྱུང་བ་ཡན་ལག་བཅུ་གཉིས་འཁོར་ཡུག་ཏུ་འཁོར་བའི་དབང་གིས་སྐྱེ་བ་དང་འཆི་བ་ལ་
སོགས་པའི་དབང་གིས་སྡུག་བསྔལ་ཐོག་མ་འདི་ཙམ་ནས་བྱུང་བའི་ངེས་པ་ཡང་མེད་ཅིང་།
ཐར་པའི་ལམ་མི་སྒོམ་པ་རྣམས་མཐའ་འདི་ནས་འགག་གི་ངེས་པ་ཡང་མེད་པའི་གནས་དེར་
འགྲོ་བ་རྣམས་མངོན་པར་བགྲོད་པའི་ལམ་ནི་རྣམ་པ་ལྔ་ཡིན་ཏེ། དམྱལ་བ་དང་ཡི་དྭགས་དང་
དུད་འགྲོ་སྟེ་ངན་སོང་གསུམ་དང་། མི་དང་ལྷ་སྟེ་བདེ་འགྲོ་གཉིས་སོ། །དེས་ན་མི་གཙང་བའི་
དངོས་པོ་ལ་ནམ་ཡང་དྲི་ཞིམ་པོ་མེད་པ་བཞིན་དུ་འགྲོ་བ་ལྔའི་འཁོར་བ་དག་ན་ཡང་བདེ་བའི་གོ་
སྐབས་ཅུང་ཟད་ཀྱང་མེད་དེ། སྡུག་བསྔལ་གསུམ་དང་བརྒྱུད་ལ་སོགས་པ་ཤིན་ཏུ་སྡུག་བསྔལ་
བར་གནས་པ་ཉིད་ཀྱི་ཕྱིར་རོ། །འཁོར་བ་དེའི་སྡུག་བསྔལ་གྱི་ཁྱད་པར་ཡང་རྟག་ཏུ་རྒྱུན་མི་
འཆད་པར་མེ་ཆེན་པོས་བསྲེག་པ་དང་། མཚོན་ཆ་རྣོན་པོས་བཏབ་པ་དང་། རྨ་གསར་པ་ལ་
རྒྱ་ཚ་ལ་སོགས་པས་རེག་པ་ལས་སྐྱེས་པའི་སྡུག་བསྔལ་གྱི་ཚོར་བ་ཇི་ལྟ་བ་བཞིན་དུ་ཤིན་ཏུ་
བཟོད་པར་དཀའ་བར་གནས་པ་ལ་སངས་རྒྱས་ཀྱིས་དེ་རྣམས་སྡུག་བསྔལ་ལས་བསྒྲལ་བར་
བཞེད་པའི་ཐུགས་རྗེ་ཆེན་པོའི་སྤྲིན་ལས་ཟབ་པ་དང་རྒྱ་ཆེ་པའི་དམ་པའི་ཆོས་ཀྱི་ཆར་པ་ཆེན་པོ་
དོན་ཉམས་སུ་བླངས་ན་སྡུག་བསྔལ་གྱི་མེ་དཔུང་དེ་རྣམས་རབ་ཏུ་ཞི་བར་བྱེད་པ་རང་རང་གི་
སྐུལ་བ་དང་མཐུན་ཞིང་རྒྱུན་མི་འཆད་པ་རབ་ཏུ་འབེབས་སོ། །ཞེས་པའོ། །
ཞི་བྱེད་ཀྱི་ཤེས་རབ་རིམ་གྱིས་འབྱུང་ཚུལ་ནི། ལྷ་ལའང་འཆི་འཕོ་བ་ལྟུང་འགྱུར་གྱི་སྡུག་ནོ
112



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
བསྔལ་དང་། མི་ལའང་མེད་པ་ཡོངས་སུ་འཚོལ་བ་དང་། ཡོད་པ་བསྲུང་བ་དང་། བཀྲེས་སྒོམ་
དང་ངལ་དུབ་ལ་སོགས་པའི་སྡུག་བསྔལ་དང་ལྡན་པའོ། །ཞེས་བྱ་བར་རྟོགས་པའི་ ཕྱིར།
འཁོར་འདས་ཀྱི་གནས་ལུགས་ཤེས་པའི་ཤེས་རབ་དང་ལྡན་པའི་མཁས་པ་རྣམས་ནི་ལྷའི་དབང་
ཕྱུག་བརྒྱ་བྱིན་ལ་སོགས་པ་དང་། མིའི་དབང་ཕྱུག་འཁོར་ལོས་བསྒྱུར་བའི་རྒྱལ་པོ་ལ་་སོགས་
པའི་གོ་འཕང་མཆོག་ཏུ་གྱུར་པའང་མངོན་པར་འདོད་པ་མེད་དེ། སྔོན་གྱི་སྐྱེ་བས་ཐོབ་པའི་
ཤེས་རབ་དང་ནི། འདིར་ཡང་དེ་བཞིན་གཤེགས་པའི་གསུང་རབ་དྲི་མ་མེད་པ་ལ་ཤིན་ཏུ་དད་
པའི་དབང་གིས་རྗེས་སུ་འབྲངས་ཤིང་ཐོས་པ་དང་བསམ་པ་ཚུལ་བཞིན་དུ་བྱས་ནས་ཟག་པ་
དང་བཅས་པ་འབྲས་བུའི་ཆ་འདི་ཐམས་ཅད་ནི་སྡུག་བསྔལ་བ་དང་། ལས་དང་ཉོན་མོངས་པ་
འདི་ཐམས་ཅད་ནི་དེའི་རྒྱུ་ཀུན་འབྱུང་བ་དང་། འཁོར་བ་རྒྱུ་འབྲས་དེ་དག་མ་ལུས་པར་
འགགས་པ་འདི་ནི་འགོག་པ་མྱ་ངན་ལས་འདས་པ་ཉིད་ཅེས་བྱ་བར་ལམ་བདག་མེད་རྟོགས་
པའི་ཤེས་རབ་དང་རྣམ་པར་དག་པས་ཡང་དག་པར་མཐོང་བའི་ཕྱིར་རོ། །ཞེས་པའོ། །ཤེས་
པ་ལྟར་སྤོང་ལེན་ཉམས་སུ་བླངས་ཚུལ་ནི། དཔེར་ན་ནད་ཀྱི་སྡུག་བསྔལ་དང་བྲལ་ནས་ནད་
མེད་པའི་བདེ་བ་ཐོབ་པར་འདོད་པའི་ཤེས་ལྡན་དག་གིས་ནད་ཀྱི་ངོ་བོ་གང་ཡིན་པའི་ཚུལ་ནི།
ཤེས་པར་བྱས་ནས་ནད་དེ་སྐྱེད་བྱེད་ཀྱི་རྒྱུ་མི་འཕྲོད་པའི་ཟས་ལ་སོགས་པ་ནི་སྤང་བར་བྱ་བ་ཡིན་
ལ། ནད་མེད་པའི་བདེ་བར་གནས་པ་ནི་ཐོབ་པར་བྱ་བ་ཡིན་ཞིང་། དེའི་ཐབས་སྨན་ནི་བཟང་
པོ་བསྟེན་པར་བྱ་བ་ཡིན་པ་ལྟར། དེ་བཞིན་དུ་འཁོར་བའི་སྡུག་བསྔལ་དང་བྲལ་ནས་མྱ་ངན་
ལས་འདས་པའི་བདེ་བ་ཐོབ་པར་འདོད་པའི་བློ་དང་ལྡན་པ་དག་གིས་ཀྱང་ཟག་པ་དང་བཅས་
པ་འབྲས་བུས་བསྡུས་པའི་འཁོར་བ་ཐམས་ཅད་སྡུག་བསྔལ་དུ་ཡོངས་སུ་ཤེས་པར་བྱས་ནས།
དེའི་རྒྱུ་ལས་དང་ཉོན་མོངས་པས་བསྡུས་པའི་ཀུན་འབྱུང་མཐའ་དག་སྤང་བར་བྱ་བ་ཡིན་ལ།
དེ་དག་དྲི་མ་དང་བྲལ་བའི་འགོག་པ་དང་དེ་བཞིན་དུ་མྱ་ངན་ལས་འདས་པའི་བདེ་བ་ནི་མངོན་
སུམ་དུ་རེག་ཅིང་ཐོབ་པར་བྱ་བ་ཡིན་ཞིང་། དེའི་ཐབས་སུ་ཟག་པ་མེད་པའི་ལམ་ལྔ་པོ་རིམ་
གྱིས་རྒྱང་ལ་བསྟེན་པར་བྱ་བ་ཡིན་ནོ། །ཞེས་པའོ། །སྤྲུལ་པ་མཛད་ཚུལ་ཚངས་པའི་དཔེས་
ངེས་པར་བྱ་བ་ལ་གཉིས་ཏེ། སྐལ་ལྡན་ལ་སྣང་བ་སྟོན་ཚུལ་དང་། སྐལ་མེད་ལ་སྣང་བ་མེད་
ཚུལ་ལོ། །
སྣང་བ་སྟོན་ཚུལ་ལ་གསུམ་ལས། འབད་པ་མེད་པས་མཚུངས་པ་ནི། དཔེ་ཇི་ལྟར་ན་
113
S.



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
གཟུགས་ཁམས་ཀྱི་ལྷ་ཚངས་པ་ཆེན་པོ་ནི། ཚངས་པའི་གནས་བསམ་གཏན་དང་པོའི་གཞལ་
ཡས་ཁང་ཉིད་ནས་གཞན་དུ་འཕོ་བ་མེད་བཞིན་དུ་འདོད་པ་ན་སྤྱོད་པའི་ལྷའི་གནས་ནི་དྲུག་པོ་
ཐམས་ཅད་དུ་སྤྲུལ་པའི་སྣང་བ་འབད་པ་མེད་པར་སྟོན་པ་ལྟར། དོན་དེ་བཞིན་དུ་ཐུབ་པ་
རྫོགས་པའི་སངས་རྒྱས་རྣམས་ཀྱང་དོན་དམ་ཆོས་སྐུ་ལས་ནམ་ཡང་གཞན་དུ་བསྐྱོད་པ་མེད་
པར་འཇིག་རྟེན་གྱི་ཁམས་མཐའ་ཡས་པ་ཀུན་དུ་སྐལ་བ་དང་ལྡན་པའི་གདུལ་བྱ་རྣམས་ལ་
འབད་རྩོལ་མེད་ཅིང་ལྷུན་གྱིས་གྲུབ་པར་ཀུན་རྫོབ་གཟུགས་ཀྱི་སྐུའི་སྤྲུལ་པ་དག་གིས་གང་ལ་
གང་འདུལ་གྱི་རྣམ་འཕྲུལ་སྣ་ཚོགས་པ་དག་ནི་སྟོན་པར་མཛད་དོ། །ཞེས་པའོ། །
ཉེས་པ་སེལ་བས་མཚུངས་པར་བསྟན་པ་ནི། ཇི་ལྟར་ལྷ་ཚངས་པ་ཆེན་པོ་དུས་རྟག་ཏུ་
རང་གི་གཞལ་ཡས་ཁང་ལས་མི་གཡོ་བར་གནས་བཞིན་དུ་སྤྲུལ་པའི་ལུས་ཀྱིས་འདོད་པའི་
ཁམས་ཀྱི་ལྷའི་གནས་ཐམས་ཅད་དུ་ཁྱབ་པར་ཞུགས་པ་དེ་ཉིད། འདོད་པ་ན་སྤྱོད་པའི་ལྷའི་
རིགས་དྲུག་པོ་རྣམས་ཀྱིས་མཐོང་བར་གྱུར་ཅིང་། གཟུགས་ཁམས་ཀྱི་ལྷའི་འབྱོར་པ་དེ་མཐོང་
བ་ལ་བརྟེན་ནས་འདོད་ཁམས་ཀྱི་ལྷ་མང་པོ་དེ་ཡང་། ཚངས་པའི་གོ་འཕངས་ཐོབ་པར་བྱ་བའི་
ཆེད་དུ། འདོད་པའི་ཡོན་ཏན་གཟུགས་སྡུག་པ་དང་། སྒྲ་སྙན་པ་དང་དྲི་ཞིམ་པོ་དང་། རོ་
མངར་བ་དང་རེག་བྱ་འཇམ་པ་ལ་སོགས་པའི་ཡུལ་ལ་དགའ་བའི་ཆགས་པ་སྤོང་བར་བྱེད་པ་
ལྟར། དེ་བཞིན་དུ་བདེ་བར་གཤེགས་པ་རྫོགས་པའི་སངས་རྒྱས་རྣམས་ཀྱང་ཆོས་ཀྱི་སྐུ་ལས་
ནམ་ཡང་མི་བསྐྱོད་པར་ཞུགས་པ་བཞིན་དུ་སྤྲུལ་པའི་སྐུས་འཇིག་རྟེན་གྱི་ཁམས་མ་ལུས་པ་ཀུན་
ཏུ་རྣམ་འཕྲུལ་མཐའ་ཡས་པ་སྟོན་པ་དེ་ཉིད་སྐལ་བ་དང་ལྡན་པའི་གདུལ་བྱ་རྣམས་ཀྱིས་མཐོང་
བར་འགྱུར་ཞིང་། གཟུགས་སྐུའི་རྣམ་འཕྲུལ་དེ་མཐོང་བ་ལ་བརྟེན་ནས་སྐལ་བ་དང་ལྡན་པའི་
གདུལ་བྱ་མང་པོ་དེ་ཡང་ཐོབ་པར་བྱ་བའི་ཕྱིར། དུས་
བ་ཉིད་དོ། །ཞེས་པའོ། །སྐལ་བར་ལྟོས་པས་མཚུངས་པར་བསྟན་པ་ནི། སྔོན་གྱི་དུས་སུ་ལྷ་རྟག་ཏུ་སྒྲིབ་པ་གཉིས་པའི་དྲི་མ་
མ་ལུས་པ་
ཀུན་སེལ་བར་བྱེད་པ་ལ་སྦྱོར་
རྣམས་ཀྱི་དོན་བྱེད་པར་ཚངས་པ་རང་ཉིད་ཀྱིས་སྨོན་ལམ་བཏབ་པའི་མཐུ་དང་། འདོད་པ་ན་
སྤྱོད་པའི་ལྷ་རྣམས་ཀྱིས་ནི་ཚངས་པ་མཐོང་བར་གྱུར་པའི་དགེ་བ་མཐུན་པར་བསགས་པའི་
མཐུ་ལས་ཇི་ལྟར་ན་ཚངས་པ་ལ་འབད་རྩོལ་མེད་པར་འདོད་ཁམས་སུ་སྣང་བ་སྟོན་པ་ལྟར།
རང་བྱུང་རྫོགས་པའི་སངས་རྒྱས་ཀྱི་སྤྲུལ་པའི་སྐུ་ཡང་དེ་བཞིན་དུ་སངས་རྒྱས་ཀྱི་སྔོན་གྱི་སྨོན་བྱ
114



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ས
སུ་ལམ་དང་། གདུལ་བྱ་རྣམས་ཀྱི་དགེ་བའི་མཐུ་ལས། ཆོས་སྐུ་ལས་འབད་རྩོལ་མེད་པར་འཇིག་
རྟེན་དུ་རྣམ་འཕྲུལ་སྣ་ཚོགས་སྟོན་པ་ཡིན་ནོ། །ཞེས་པའོ། །སྐལ་མེད་ལ་སྣང་བ་མེད་ཚུལ་ནི།
སངས་རྒྱས་རྣམས་གདུལ་བྱ་དུས་ལ་བབ་ན། དགའ་ལྡན་གྱི་གནས་ནས་འཛམ་བུའི་གླིང་དུ་
འཕོ་བ་དང་། ཡུམ་སྒྱུ་མ་ཆེན་མོ་ལ་སོགས་པའི་ལྷུམས་སུ་འཇུག་པ་དང་། ལུམ་བི་ནིའི་ནགས་
ཚལ་ལ་སོགས་པར་སྐུ་བལྟམས་པ་དང་། ཡབ་ཀྱི་རྒྱལ་པོའི་ཁབ་གྲོང་ཁྱེར་ཆེན་པོ་སེར་སྐྱ་ལ་
སོགས་པར་གཤེགས་པ་དང་། བཙུན་མོའི་འཁོར་བརྒྱད་ཁྲི་ལ་སོགས་པ་དང་ལྷན་ཅིག་དགྱེས་
པར་རོལ་བ་དང་། ཁབ་ནས་མངོན་པར་བྱུང་སྟེ་གནས་ཤིན་ཏུ་དབེན་པར་དཀའ་བ་བ་སྤྱོད་པ་
དང། བྱང་ཆུབ་སྙིང་པོར་གཤེགས་ནས་བདུད་ཀྱི་སྡེ་དཔུང་དང་བཅས་པ་བཅོམ་པ་དང་། རྡོ་
རྗེ་ལྟ་བུའི་ཏིང་ངེ་འཛིན་ལ་བརྟེན་ནས་བྱང་ཆུབ་ཆེན་པོའི་གོ་འཕང་བརྙེས་པ་དང་། ལུས་ཅན་
རྣམས་ཞི་བ་མྱ་ངན་ལས་འདས་པའི་གྲོང་ཁྱེར་དུ་བགྲོད་པར་བྱེད་པའི་ལམ་སྟོན་པའི་ཆོས་ཀྱི་
འཁོར་ལོ་བསྐོར་བའི་ཚུལ་ལ་སོགས་པ་དག་ལེགས་པར་ཡོངས་སུ་བསྟན་ནས་རེ་ཤིག་འོས་
གྱུར་པ་རྣམས་ཀྱི་དོན་བྱ་བ་རྫོགས་པར་གཟིགས་ནས་ཐུབ་པའི་དབང་པོ་རྣམས་མྱ་ངན་ལས་
འདས་པའི་ཚུལ་སྟོན་ཅིང་། སངས་རྒྱས་མཐོང་བའི་སྐལ་བ་མེད་པའི་སེམས་ཅན་རྣམས་ཀྱི་
མིག་གི་ལམ་དུ་སྣང་བར་མི་འགྱུར་བ་ཉིད་དོ། །ཞེས་པའོ། །
ཡེ་ཤེས་སྤྲོ་ཚུལ་ཉི་མའི་དཔེས་ངེས་པར་བྱ་བ་ལ་བཞི་སྟེ། ཕན་གནོད་ལ་རྟོག་པ་མེད་
ཚུལ། མི་རྟོག་པར་གཞན་དོན་མཛད་ཚུལ། སྐལ་བ་ལས་རིམ་གྱིས་འཆར་ཚུལ། དཔེ་ལས་
ཀྱང་ཁྱད་པར་འཕགས་ཚུལ་ལོ། །དེ་ལ་རྟོག་པ་མེད་ཚུལ་ནི། ཇི་ལྟར་ན་ཉི་མའི་འོད་ཟེར་ནི་
རབ་ཏུ་ཚ་བས་གདུངས་པའི་དུས་གཅིག་གི་ཚེ་ཉིད་ལ་མེ་ཏོག་པདྨའི་ཚོགས་རྣམས་རབ་ཏུ་རྒྱས་
པར་འགྱུར་བ་དང་། མེ་ཏོག་ཀུ་མུ་ཏའི་ཚོགས་ནི་རབ་ཏུ་ཟུམ་པར་གྱུར་ན་ཡང་ཆུ་སྐྱེས་པདྨ་བྱེ་
བར་བྱའོ་སྙམ་པ་དང་། ཀུ་མུ་ཏ་ཟུམ་པར་བྱའོ་སྙམ་པའི་སྒོ་ནས་བྱེ་བའི་ཡོན་ཏན་དང་ཟུམ་
པའི་སྐྱོན་དག་ལ་ཉི་མའི་དཀྱིལ་འཁོར་རྣམ་པར་རྟོག་པ་མེད་པར་འཇུག་པ་ལྟར་འདིར་ཡང་
འཕགས་པ་ཆེན་པོ་རྫོགས་པའི་སངས་རྒྱས་ཀྱི་ཉི་མས་ཀྱང་དེ་བཞིན་དུ་དམ་པའི་ཆོས་ཀྱི་འོད་
ཟེར་གྱིས་གདུངས་པའི་དུས་གཅིག་གི་ཚེ་ཉིད་ལ་གདུལ་བྱའི་བློ་གྲོས་ཀྱི་པདྨ་རབ་ཏུ་རྒྱས་པ་དང།
གདུལ་བྱ་མ་ཡིན་པའི་ཡིད་ཀྱི་ཀུ་མུ་ཏ་རབ་ཏུ་ཟུམ་པར་གྱུར་ཀྱང་། སངས་རྒྱས་ནི་དེ་དག་གི་
ཕན་གནོད་ལ་རྣམ་པར་རྟོག་པ་མེད་པས་རབ་ཏུ་འཇུག་གོ །ཞེས་པའོ། །གཞན་དོན་མཛད་༔
115



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ཚུལ་ལ་གསུམ་ལས། རྟོག་པ་མེད་པས་གཞན་དོན་མཛད་ཚུལ་ནི། དཔེ་ཇི་ལྟར་ན་ཉི་མའི་
དཀྱིལ་འཁོར་ལ་རྣམ་པར་རྟོག་པ་མེད་བཞིན་དུ་རང་གི་འོད་ཟེར་མཐའ་ཡས་པ་དུས་གཅིག་
ཅར་དུ་སྤྲོས་པ་ཡིས་མེ་ཏོག་པདྨའི་ཚོགས་རྣམས་ཁ་བྱེ་ཞིང་རབ་ཏུ་རྒྱས་པར་བྱེད་པ་དང་།
གཞན་ལོ་ཐོག་ཕུན་སུམ་ཚོགས་པའི་ཁྱད་པར་དག་རབ་ཏུ་སྨིན་པར་བྱེད་པ་ལྟར། དོན་དེ་
ཏུ
བཞིན་དུ་དེ་བཞིན་གཤེགས་པ་རྫོགས་པའི་སངས་རྒྱས་ཀྱི་ཉི་མའི་དཀྱིལ་འཁོར་ཡང་དམ་པའི་
ཆོས་ཀྱི་འོད་ཟེར་མཐའ་ཡས་པ་དག་གཅིག་ཅར་སྤྲོས་པས་གདུལ་བྱའི་སྐྱེ་བོའི་པདྨའི་ཚོགས་ལ་
ཡོན་ཏན་གྱི་འདབ་མ་རབ་ཏུ་རྒྱས་པར་མཛད་ཅིང་། དགེ་བའི་ལོ་ཐོག་སྨིན་པར་མཛད་ཀྱང་དེ་
དག་ལ་རྣམ་པར་རྟོག་པ་མེད་ཅིང་ལྷུན་གྱིས་གྲུབ་པར་འཇུག་གོ །ཞེས་པའོ། །
འོད་ཟེར་སྤྲོས་པས་གཞན་དོན་མཛད་ཚུལ་ནི། དཔེར་ན་ཉི་མའི་དཀྱིལ་འཁོར་ནམ་
མཁའི་དབྱིངས་སུ་ཤར་བའི་འོད་ཟེར་གྱིས་འཇིག་རྟེན་གྱི་མུན་པ་སེལ་བར་བྱེད་པ་བཞིན་དུ།
རང་དོན་དོན་དམ་ཆོས་ཀྱི་སྐུ་དང་། གཞོན་དོན་ཐ་སྙད་གཟུགས་ཀྱི་སྐུ་གཉིས་པོའི་དཀྱིལ་
འཁོར་ཡོངས་སུ་རྫོགས་པ་དག་གིས་སྤྲོས་པའི་མཐའ་ཐམས་ཅད་དང་བྲལ་བའི་བྱང་ཆུབ་སྙིང་པོ་
མངོན་སུམ་དུ་གྱུར་པའི་ནམ་མཁར་ཤར་བའི་ཀུན་མཁྱེན་ཆོས་ཀྱི་རྒྱལ་པོའི་ཉི་མ་ཡང་། གདུལ་
བྱ་མ་ལུས་པའི་འགྲོ་བར་ནི་མཁྱེན་པའི་ཡེ་ཤེས་ཀྱིས་དམ་པའི་ཆོས་ཀྱི་འོད་ཟེར་སྣ་ཚོགས་སྤྲོ་བས་
མི་ཤེས་པའི་མུན་པ་སེལ་བར་མཛད་དོ། །ཞེས་པའོ། ། གཅིག་ཅར་ ཤར་བས་གཞན་དོན་
མཛད་ཚུལ་ནི། དཔེར་ན་ཆུ་དང་བས་གང་བའི་སྣོད་མང་པོར་ཉི་མའི་གཟུགས་བརྙན་དུས་
གཅིག་ཅར་དུ་འཆར་བ་ལྟར། གང་གི་ཕྱིར་གདུལ་བྱ་མཐའ་ཡས་པའི་རྒྱུད་ཉོན་མོངས་པ་ལ་
སོགས་པའི་དྲི་མས་ཡོངས་སུ་དག་པ་དེའི་ཕྱིར་ཆུ་དང་བས་གང་བའི་སྣོད་དང་འདྲ་བར་ནི་
ཐམས་ཅད་ལ་བདེ་བར་གཤེགས་པའི་གཟུགས་ཀྱི་སྐུ་ནི་ཉི་མའི་གཟུགས་བརྙན་དང་འདྲ་བ་ནི།
དཔག་ཏུ་མེད་པ་དུས་གཅིག་ཅར་དུ་འཆར་བས་གཞན་དོན་ཕུན་སུམ་ཚོགས་པ་མཛད་དོ། །
ཞེས་པའོ། །རིམ་གྱིས་འཆར་ཚུལ་ལ་གཉིས་ལས། བསྟན་པ་ནི། དུས་རྟག་ཏུ་ཆོས་ཅན་
ཐམས་ཅད་ལ་རྣམ་པར་དབྱེར་མེད་པར་ཁྱབ་པའི་ཆོས་ཀྱི་དབྱིངས་ཤིན་ཏུ་རྣམ་པར་དག་པ་
ནམ་མཁའི་དཀྱིལ་དང་འདྲ་བ་ཉིད་དུ་ནི་རྫོགས་པའི་སངས་རྒྱས་ཉི་མ་ཆེན་པོ་དང་འདྲ་བ་
རྣམས་ཤར་ནས་གདུལ་བྱའི་སྐྱེ་བོ་རི་དང་འདྲ་བ་རྣམས་ལ་ཇི་ལྟར་འོས་ཤིང་སྐལ་བ་དང་
འཚམས་པར་རིམ་གྱིས་འབབ་ཅིང་འཆར་བ་ཉིད་དོ། །ཞེས་པའོ། །བཤད་པ་ནི། ཇི་ལྟར་ན་E
:
116



1:༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
རྒྱ་ཆེན་པོའི་འོད་ཟེར་སྟོང་ཕྲག་དུ་མ་དང་ལྡན་པའི་ཉི་མ་ནམ་མཁའི་དབྱིངས་སུ་ཤར་བ་འདི་ནི་
གླིང་བཞི་པའི་འཇིག་རྟེན་རྣམས་འོད་ཟེར་གྱིས་ཀུན་དུ་སྣང་བར་བྱས་ནས་རིམ་གྱིས་ནི་དང་པོ་
མཆོག་ཏུ་མཐོན་པོའི་རི་ལ་འབབ་པ་དང་། དེ་ནས་བར་མའི་རི་ལ་འབབ་པ་དང་། མཐར་
དམན་པའི་རི་ལ་འབབ་ཅིང་འཆར་བ་དེ་བཞིན་དུ། ཡེ་ཤེས་ཀྱི་འོད་ཟེར་རྒྱ་ཆེན་པོ་དང་ལྡན་
པའི་རྒྱལ་བ་ཐམས་ཅད་མཁྱེན་པའི་ཉི་མ་ཆོས་ཀྱི་དབྱིངས་ནམ་མཁའི་དཀྱིལ་དུ་འཆར་བ་ཅར་བ་འདི་
ཡང་གདུལ་བྱ་སེམས་ཅན་གྱི་ཚོགས་ལ་རིམ་གྱིས་འབབ་སྟེ། དང་པོར་སྐལ་བ་མཆོག་ཏུ་གྱུར་པ་
རྣམས་ལ་སྣང་ཞིང་དེ་ནས་སྐལ་བ་བར་མར་གྱུར་པ་རྣམས་ལ་སྣང་ལ། མཐར་སྐལ་བ་དམན་པ་
རྣམས་ལ་སྣང་བས་གཞན་ཡོངས་སུ་སྨིན་པར་མཛད་དོ། །ཞེས་པའོ། །
ཁྱད་འཕགས་ཚུལ་ལ་གཉིས་ལས། འོད་ཟེར་གྱིས་ཁྱད་པར་འཕགས་ཚུལ་ནི། ཐ་མལ་
པའི་ཉི་མ་ལས་སངས་རྒྱས་ཀྱི་ཉི་མ་ཆེས་མཆོག་ཏུ་གྱུར་པ་ཉིད་དོ། །ཞེས་སྟོན་པས་ཏེ། ཉི་མ་
ལའང་ཕྱོགས་རེ་ཙམ་ཁྱབ་པའི་འོད་ཟེར་སྤྲོ་བའི་ནུས་པ་ཡོད་མོད་ཀྱི། སངས་རྒྱས་ཀྱི་ཞིང་
ཁམས་མ་ལུས་པ་ཀུན་གྱི་ནམ་མཁའི་མཐིལ་ཐམས་ཅད་ཁྱབ་པར་ཡེ་ཤེས་ཀྱི་འོད་ཟེར་སྤྲོ་བར་
བྱེད་པའི་ནུས་པ་ཉི་མ་ལ་མེད་ལ་སངས་རྒྱས་ལ་ཡོད་པས་ཁྱབ་པའི་ ཕྱིར་ཡང་ཁྱད་པར་དུ་
འཕགས་ཤིང་། དེ་བཞིན་དུ་ཉི་མ་ལ་ཐ་མལ་པའི་མུན་པ་སེལ་ཞིང་གཟུགས་ཕྱོགས་རེ་ཙམ་
གསལ་བར་སྟོན་པའི་ནུས་པ་ཡོད་མོད་ཀྱི། མི་ཤེས་པའི་གཏི་མུག་གི་མུན་པས་བཀབ་པ་བསལ་
ནས་ཤེས་བྱའི་གནས་ལུགས་ཀྱི་དོན་གསལ་བར་སྟོན་པའི་ནུས་པ་ཡང་ཡོད་པ་མིན་ལ། ཐུགས་
རྗེ་ཆེན་པོའི་བདག་ཉིད་ཅན་རྫོགས་པའི་སངས་རྒྱས་ཉི་མ་ལ་ཐེག་པ་གསུམ་ལ་སོགས་པ་སྣ་
ཚོགས་པའི་མདོག་ཅན་རྣམ་པར་བཀྱེ་བའི་གསུང་རབ་མཐའ་ཡས་པའི་འོད་ཟེར་གྱི་ཚོགས་ཀྱིས་
མི་ཤེས་པའི་མུན་པ་བསལ་ནས། ཡེ་ཤེས་ཀྱི་སྣང་བ་གསལ་བ་དག་མཛད་པ་འདིས་ནི་གདུལ་
བྱའི་འགྲོ་བ་མཐའ་ཡས་པ་རྣམས་ལ་ཤེས་བྱ་ཇི་ལྟ་བ་དང་ཇི་སྙེད་པའི་གནས་ལུགས་ཟབ་དོན་
གསལ་བར་སྟོན་པར་མཛད་པའི་ནུས་པ་ཡོད་པའི་ཕྱིར་དོན་ཆེན་པོ་དང་ལྡན་པས་ཀྱང་ཁྱད་
པར་དུ་འཕགས་སོ། །ཞེས་པའོ། །
བྱེད་ལས་ཀྱིས་ཁྱད་པར་འཕགས་ཚུལ་ནི། ཐ་མལ་པའི་ཉི་མ་འཇིག་རྟེན་དུ་ཤར་ཡང་།
ལོང་བས་གཟུགས་མཐོང་བ་དང་། འཁོར་བའི་སྡུག་བསྔལ་སེལ་བ་དང་། ཟབ་མོའི་ཆོས་ཉིད་
མཐོང་བ་ལ་སོགས་པའི་ནུས་པ་མེད་ལ། སངས་རྒྱས་ཀྱི་ཉི་མ་གདུལ་བྱའི་གྲོང་དུ་གཤེགས་ཤིང་...
117



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
4ཤར་བའི་ཚེ་ན་མིག་དང་མི་ལྡན་པའི་སྐྱེ་བོ་ལོང་བ་རྣམས་མིག་དང་ལྡན་པར་འགྱུར་ཏེ་གཟུགས་
མཐོང་ཞིང་། དེ་བཞིན་དུ་འོན་པ་རྣམས་ཀྱིས་སྒྲ་ཐོས་པ་དང་། སྨྱོན་པ་རྣམས་ཀྱིས་སེམས་
རྣལ་དུ་ཕེབས་པ་དང་། དབུལ་པོ་རྣམས་ཀྱིས་ཁྱིམ་ནས་གཏེར་རྙེད་པ་དང་། ངན་སོང་ལ་
སོགས་པ་མངོན་པར་འདོད་པའི་དོན་མེད་པས་སེམས་གདུངས་པའི་ཚོགས་རྣམས་དེ་དང་བྲལ་
ནས་སངས་རྒྱས་ཀྱི་དོན་དེ་མཐོང་བ་ཙམ་ཉིད་ལས་ནི་ཅི་འདོད་པའི་བདེ་བ་མྱོང་བར་འགྱུར་བ་
དང་མདོར་ན་གཏི་མུག་གི་རབ་རིབ་དག་གིས་བློ་གྲོས་ཀྱི་མིག་མེད་པར་འདོངས་པས་སྲིད་པའི་
རྒྱ་མཚོ་ཆེན་པོ་སྡུག་བསྔལ་གྱི་གཏིང་མཐའ་མེད་པར་ལྷུང་སྟེ། ལྟ་བ་ངན་པ་སྣ་ཚོགས་པའི་མུན་
ནག་ཐིབས་པས་སེམས་ཀྱི་རང་བཞིན་སྒྲིབ་པའི་འགྲོ་བ་མཐའ་ཡས་པ་རྣམས་སངས་རྒྱས་ཀྱི་ཉི་
མ་འཇིག་རྟེན་དུ་ཤར་བའི་འཕྲིན་ལས་ཀྱི་འོད་ཀྱི་བློ་གྲོས་ཀྱི་སྣང་བ་ཤེས་བྱ་ལ་རིམ་གྱིས་གསལ་
བར་གྱུར་པས་བྱིས་པ་རྣམས་ཀྱིས་སྔར་མི་ཤེས་ཤིང་མ་མཐོང་བའི་གནས་ཆོས་ཀྱི་དབྱིངས་ཟབ་
མོའི་དེ་ཁོ་ན་ཉིད་མངོན་སུམ་དུ་མཐོང་བར་གྱུར་པའི་ཕྱིར། བྱེད་ལས་ཀྱི་སྒོ་ནས་ཀྱང་མཆོག་ཏུ་
གྱུར་པ་ཉིད་དོ། །ཞེས་པའོ། །
ཐུགས་ཀྱི་གསང་བ་ནོར་བུའི་དཔེས་ངེས་པར་བྱ་བ་ལ་གཉིས་ཏེ། རེ་འདོད་སྒྲུབ་པས་
མཚུངས་པར་བསྟན་པ། རྙེད་པར་དཀའ་བས་མཚུངས་པར་བསྟན་པའོ། །རེ་འདོད་སྒྲུབ་པ་
ལ་གཉིས་ལས། རྟོག་མེད་འདོད་དགུ་སྒྲུབ་ཚུལ་གྱིས་རྒྱས་པར་བཤད་པ་ནི། དཔེ་ཇི་ལྟར་ན་
ཡིད་བཞིན་གྱི་ནོར་བུ་རིན་པོ་ཆེ་ནི་འདི་ལ་འདི་སྦྱིན་པར་བྱའོ་སྙམ་པའི་ཀུན་སློང་གི་རྣམ་པར་
རྟོག་པ་མེད་ཀྱང་དུས་གཅིག་ཅར་དུ་ཉེ་འཁོར་གྱི་སྤྱོད་ཡུལ་ན་གནས་ཤིང་གསོལ་བ་འདེབས་
པའི་སྐྱེས་བུ་བསམ་པ་ཐ་དད་པ་རྣམས་ཀྱི་ནི་ཟས་དང་གོས་དང་འབྲུ་དང་སྨན་དང་གནས་ལ་
སོགས་པ་གང་དང་ཅི་འདོད་པའི་བསམ་པ་མ་ལུས་པ་ཀུན་སོ་སོར་མ་འདྲེས་པར་ཡོངས་སུ་
རྫོགས་པར་བྱེད་པ་ལྟར། དོན་དེ་བཞིན་དུ་རྫོགས་པའི་སངས་རྒྱས་ཀྱི་ཡིད་བཞིན་གྱི་
རིན་པོ་ཆེ་ལ་བརྟེན་ནས་ཀྱང་རིགས་ཅན་གསུམ་ལ་སོགས་པ་མོས་པའི་བསམ་པ་ཐ་དད་པའི་
གདུལ་བྱ་དཔག་ཏུ་མེད་པ་རྣམས་ཀྱིས་རང་རང་གི་སྐལ་བ་དང་མཐུན་པར་ཐེག་པ་གསུམ་ལ་
སོགས་པ་སྣ་ཚོགས་པའི་ཆོས་ནི་ཐོས་པར་འགྱུར་ཞིང་དེ་དག་གི་དོན་རྣམས་ཡོངས་སུ་རྫོགས་
པར་མཛད་ན་ཡང་སངས་རྒྱས་དེའི་ཆོས་སྟོན་པའི་སྐབས་དེ་ལ་འདི་བསྟན་པར་བྱའོ་སྙམ་པའི་
བསམ་པ་ཅུང་ཟད་ཀྱང་རྣམ་པར་མི་རྟོག་པ་ཉིད་དོ། །ཞེས་པའོ། །འབད་མེད་རྟག་ཏུ་ཞུགས་༣
ག
118



༄༅།།རྒྱུད་བླ་མའི་བསྟན་བཅོས་ལེགས་བཤད་
ས་བཤད་ཉི་མའི་འོད་ཟེར།
2ཚུལ་གྱིས་བསྟན་པ་ནི། ཇི་ལྟར་ན་ཡིད་བཞིན་གྱི་ནོར་བུ་རིན་པོ་ཆེ་ལ་ཀུན་སློང་གི་རྣམ་པར་
རྟོག་པ་མེད་བཞིན་དུ་གང་ལ་གང་འདོད་པའི་ནོར་རྫས་རྣམས་འབད་པ་དང་རྩོལ་བ་མེད་པར་
གསོལ་བ་འདེབས་པའི་སྐྱེ་བོ་གཞན་པ་དག་ལ་རབ་ཏུ་སྟེར་བ་ལྟར། དེ་བཞིན་དུ་ཐུབ་པའི་
དབང་པོ་སངས་རྒྱས་རྣམས་ཀྱང་རྣམ་པར་རྟོག་པ་ལ་སོགས་པའི་འབད་པ་དང་རྩོལ་བ་མེད་
པར་རང་རང་ལ་ཇི་ལྟར་འོས་ཤིང་འཚམ་པར་ནི་ཆོས་སྟོན་པ་ལ་སོགས་པ་གདུལ་བྱ་གཞན་གྱི་
དོན་མཐའ་དག་སྒྲུབ་པའི་ཆེད་དུ་སྲིད་པ་འཁོར་བ་མཐའ་མེད་པ་འདི་ཇི་སྲིད་དུ་གནས་ཀྱི་བར་
དུ་རྒྱུན་མི་འཆད་པར་རྟག་ཏུ་བཞུགས་པ་ཡིན་ནོ། །ཞེས་པའོ། །
རྙེད་པར་དཀའ་བ་ནི། གང་གི་ཕྱིར་རྒྱ་མཚོ་ཆེན་པོའི་ནང་དུ་ཆུད་ཅིང་ས་ཆེན་པོའི་འོག་
ན་གནས་པ་དེའི་ཕྱིར་དངོས་པོ་དེ་ལ་དོན་དུ་གཉེར་ཞིང་འདོད་པ་རྣམས་ཀྱིས་ཇི་ལྟར་ན་དགོས་
འདོད་ཐམས་ཅད་སྒྲུབ་པའི་ཡིད་བཞིན་གྱི་ནོར་བུ་རིན་པོ་ཆེ་བཟང་པོ་བསོད་ནམས་དམན་པའི་
འགྲོ་བ་འདིས་རབ་ཏུ་རྙེད་པར་དཀའ་བ་དེ་བཞིན་དུ་འཁོར་བར་གནས་པའི་འགྲོ་བ་མཐའ་
ཡས་པ་ཀུན་ཀྱང་སྐལ་བ་ཤིན་ཏུ་ངན་ཞིང་སྣ་ཚོགས་པའི་ཉོན་མོངས་པ་དང་ཉེ་བའི་ཉོན་མོངས་
པས་ཟིན་པའི་ཕྱིར། རང་རང་གི་ཡིད་དྲི་མ་དང་བཅས་པ་འདིར་བདེ་བར་གཤེགས་པའི་སྐུ་
གཉིས་ཀྱི་སྣང་བ་མཐོང་བ་ནི་མཆོག་ཏུ་རྙེད་པར་དཀའ་བར་ཤེས་པར་བྱའོ། །ཞེས་པའོ། །
གསུང་གི་གསང་བ་བྲག་ཆའི་དཔེས་ངེས་པར་བྱ་བ་ལ། དཔེ་ནི། ཇི་ལྟར་ན་བྲག་ཆ་ལ་
སོགས་པ་སྒྲ་བརྙན་གྱི་ནི་སྒྲ་སྣ་ཚོགས་སུ་སྣང་བ་དེ་རྐྱེན་གྱི་དབང་གིས་གཞན་ཉན་པ་པོ་རྣམས་
ཀྱི་རང་རང་གི་བརྗོད་པ་དང་མཐུན་པར་རྣམ་པར་རིག་པ་ཙམ་ལས་བྱུང་ཞིང་སྣང་བ་ཡིན་གྱི།
བྲག་ལ་སོགས་པ་ནི་ཀུན་སློང་གི་རྣམ་པར་རྟོག་པ་མེད་ཅིང་འདི་ལ་འདི་བརྗོད་པར་བྱའོ་སྙམ་
པའི་བཟོའམ་འབད་རྩོལ་ཡང་མེད་པས། སྒྲ་རང་གི་ངོ་བོ་ཡང་བྲོག་ལ་སོགས་པའི་ཕྱི་རོལ་
ལའང་མི་གནས་པ་དང་། ནང་ནའང་མི་གནས་པ་ལྟར། ཞེས་པའོ། །དོན་ནི། དེ་བཞིན་དུ་
དེ་བཞིན་གཤེགས་པ་རྣམས་ཀྱི་དམ་པའི་ཆོས་གསུང་བའི་སྒྲ་སྣ་ཚོགས་སུ་སྣང་བ་ཡང་གདུལ་
བྱའི་དབང་གིས་གཞན་ཉན་པོ་རྣམས་ཀྱི་རང་རང་གི་བསམ་པ་དང་མཐུན་པར་རྣམ་པར་རིག་
པ་ཙམ་ལས་བྱུང་ཞིང་སྣང་བ་ཡིན་གྱི། སངས་རྒྱས་ལ་ནི་ཀུན་སློང་གི་རྣམ་པར་རྟོག་པ་གང་ཡང་
མེད་ཅིང་འདི་ལ་འདི་སྟོན་པར་བྱའོ་སྙམ་པའི་བཟོའམ་འབད་རྩོལ་གང་ཡང་མེད་ལ། སྒྲ་རང་
གི་ངོ་བོ་ཡང་སངས་རྒྱས་ཀྱི་སྐུའི་ཕྱི་རོལ་ནའང་གནས་པ་མ་ཡིན་པ་དང་ནང་ནའང་གནས་པ་མ་2
119



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ཡིན་ནོ། །ཞེས་པའོ། །སྐུའི་གསང་བ་ནམ་མཁའི་དཔེས་ངེས་པར་བྱ་བ་དེ་ལ། དཔེ་ནི།
དངོས་པོར་ཅུང་ཟད་ཀྱང་གྲུབ་པ་མེད་ཅིང་དབང་ཤེས་ལ་སྣང་བ་མེད་པ་དང་། དེ་དག་གི་
དམིགས་ཡུལ་དུ་གྲུབ་པ་མེད་ཅིང་བརྟེན་པའི་གཞི་ཡང་མེད་ལ་ཁྱད་པར་མིག་གི་དབང་པོའི་
ལམ་ལས་ཀྱང་རབ་ཏུ་འདས་པ་དེ། ཐོགས་བཅས་ཀྱི་གཟུགས་སུ་གྲུབ་པ་མེད་ཅིང་། གཞན་གྱི་
མིག་ཡུལ་དུ་འདིའོ་ཞེས་བསྟན་དུ་མེད་པའི་མཚན་ཉིད་ཅན་གྱི་འདུས་མ་བྱས་ནམ་མཁའ་ལ་ནི་
ཇི་ལྟར་ན་འགའ་ཞིག་གིས་དབུས་ཀྱི་ཆར་སྣང་བ་རྣམས་མཐོ་བ་དང་། མཐའི་ཆར་སྣང་བ་
རྣམས་དམའ་བ་དང་། གྲུ་བཞི་དང་། ཟླུམ་པོ་དང་། སྔོན་པོ་དང་། སེར་པོ་ལ་སོགས་པ་སྣ་
ཚོགས་སུ་མཐོང་ཡང་དོན་དམ་པར་ནམ་མཁའ་དེ་ན་སྣ་ཚོགས་སུ་སྣང་བ་དེ་ལྟར་བདེན་པར་
ཡོད་པ་མིན་ནོ། །ཞེས་པའོ། །དོན་ནི། དེ་བཞིན་དུ་ལྷུམས་སུ་འཇུག་པ་དང་། བལྟམས་པ་།
དང་། ཡོངས་སུ་མྱ་ངན་ལས་འདའ་བ་དང་། འཆག་པ་དང་། བཞེངས་པ་དང་། སྐུ་མདོག་
སྣ་ཚོགས་པ་དང་། ཞིང་ཁམས་ཐ་དད་པ་ལ་སོགས་པའི་རྣམ་འཕྲུལ་མཐའ་ཡས་པ་ཐམས་ཅད་
རྫོགས་པའི་སངས་རྒྱས་ལ་ཡོད་པར་གདུལ་བྱའི་རིགས་མང་པོས་མཐོང་ཡང་དོན་དམ་པའི་
སངས་རྒྱས་དེ་ནི་སྐྱེ་འགག་ལ་སོགས་པ་སྣ་ཚོགས་སུ་སྣང་བ་དེ་ལྟར་དོན་ལ་བདེན་པར་ཡོད་པ་
མིན་ཏེ། འགྱུར་བ་མེད་པ་ཉིད་ཀྱི་ཕྱིར་རོ། །ཞེས་པའོ། ། ཐུགས་རྗེ་འཇུག་ཚུལ་ས་གཞིའི་
དཔེས་ངེས་པར་བྱ་བ་ལ། དཔེ་ནི། ཇི་ལྟར་ན་ས་ཆེན་པོ་འདི་ལས་སྐྱེ་བའི་རྩི་ཤིང་དང་ནགས་
ཚལ་མེ་ཏོག་ལ་སོགས་པ་ཀུན་འདི་དག་བསྐྱེད་པར་བྱའོ་སྙམ་པའི་རྣམ་རྟོག་དང་འབད་རྩོལ་
མེད་པའི་ས་གཞི་ལ་བརྟེན་ནས་ནི་སྔར་མེད་པར་གསར་དུ་འཕེལ་བར་འགྱུར་བ་དང་། སྔར་
ཡོད་པ་རྩ་བ་བརྟན་པར་འགྱུར་བ་དང་། ཐམས་ཅད་ཀྱང་གོང་ནས་གོང་དུ་ཡངས་ཤིང་རྒྱུས་
པར་འགྱུར་བས་སེམས་ཅན་གྱི་ཉེར་འཚོ་བྱེད་པ་ལྟར། ཞེས་པའོ། །དོན་ནི། དེ་བཞིན་དུ་
རྒྱལ་བ་རྫོགས་པའི་སངས་རྒྱས་ས་ཆེན་པོ་དང་འདྲ་བར་འདི་དག་གི་དོན་བྱའོ་སྙམ་པའི་རྣམ་
པར་རྟོག་པ་དང་འབད་རྩོལ་མེད་པ་ལ་བརྟེན་ནས་ཀྱང་གདུལ་བྱའི་འགྲོ་བ་དཔག་ཏུ་མེད་པའི་
ཚོགས་གཉིས་ཀྱི་དགེ་བའི་རྩ་བའི་ལོ་ཐོག་རྣམས་ཐམས་ཅད་མ་ལུས་པར་ནི་འཕེལ་བ་དེང་
བརྟན་པ་དང་ཡངས་པར་འགྱུར་བས་སེམས་ཅན་མཐའ་དག་གི་ཉེར་འཚོ་མཛད་པ་ཉིད་དོ། །
ཞེས་པའོ། །
དགོས་པ་བརྗོད་དེ་སྐབས་དོན་བསྡུ་བ་ལ་གཉིས་ཏེ། དགོས་པ་དང་དཔེ་དོན་གྱི་དབྱེ་བ་:，
ལ
120



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར། །
དང་། དཔེས་མཚོན་ཚུལ་ཁྱད་པར་དུ་བཤད་པའོ། །དབྱེ་བ་ལ་བཞི་ལས། དགོས་པ་དང་ཉིང་
དགོས་འགྲུབ་ཚུལ་ནི། ཕལ་པ་རྣམས་ཀྱི་བློའི་ཡུལ་དུ་འབད་པ་དང་། རྩོལ་བ་ཅུང་ཟད་ཀྱང་
མེད་པར་བྱ་བ་འགའ་ཞིག་ལྷུན་གྱིས་གྲུབ་པའི་ཚུལ་གྱིས་བྱེད་པ་ནམ་ཡང་མཐོང་བ་མེད་པ་དེ་
བས་ན། གདུལ་བྱ་རྣམས་ཀྱི་བསམ་པ་ལ་སངས་རྒྱས་ཀྱི་འཕྲིན་ལས་འབད་རྩོལ་མེད་པ་ཉིད་
ཡིན་ན་སེམས་ཅན་གྱི་དོན་ལྷུན་གྱིས་གྲུབ་པའི་ཚུལ་གྱིས་བྱེད་པ་འགལ་ལོ་སྙམ་པའི་ཐེ་ཚོམ་སྐྱེ་
བས། ཉོན་མོངས་པ་ཐེ་ཚོམ་དེ་དག་གཅད་ཅིང་སྤང་བར་བྱ་བའི་ཕྱིར་དུ་བརྒྱ་བྱིན་གྱི་གཟུགས་
བརྙན་ལ་སོགས་པའི་དཔེ་རྣམ་པ་དགུ་ཡིས་ནི་འབད་རྩོལ་མེད་ཀྱང་བྱ་བ་བྱེད་པའི་ཚུལ་དེ་
གསལ་བར་བསྟན་པ་ཡིན་ལ་དེ་ཡང་གསུང་རབ་གང་དུ་སངས་རྒྱས་ཀྱི་འཕྲིན་ལས་མཚོན་པར་
བྱེད་པའི་དང་རྣམ་པ་དགུ་པོ་འདི་དག་རྒྱས་པར་རྒྱུ་མཚན་དང་བཅས་པས་གསལ་བར་རབ་ཏུ་
བསྟན་པར་གྱུར་པ་མདོ་སྡེ་ཡིན་མིང་། སངས་རྒྱས་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་ཞེས་
པ་དེ་ཉིད་ཀྱིས་དཔེས་བཤད་པ་དེའི་དགོས་པ་ཉིང་དགོས་འགྲུབ་པའི་ཚུལ་ཡང་ལེགས་པར་
བསྟན་པ་ཉིད་ཡིན་ཏེ། གསུང་རབ་དེ་ལྟ་བུ་དང་དགོངས་འགྲེལ་འདི་ལྟ་བུ་ཐོས་པ་ལས་བྱུང་
བའི་ཤེས་རབ་རྣམ་པར་དག་པའི་སྣང་བ་རྒྱ་ཆེན་པོ་འདིས་རྣམ་པར་བརྒྱན་པའི་བློ་ལྡན་བྱང་
ཆུབ་སེམས་དཔའ་རྣམས་མྱུར་དུ་སངས་རྒྱས་ཀྱི་སྤྱོད་ཡུལ་དུ་གྱུར་པའི་འཕྲིན་ད་རྩོལ་
མེད་ཅིང་ལྷུན་གྱིས་གྲུབ་པའི་ཚུལ་ཀུན་ལ་དང་པོར་རྟོག་པའི་སྒོ་ནས་འཇུག་ཅིང་། མཐར་སྒྲུབ་
པའི་ཚུལ་གྱིས་ཀྱང་འཇུག་པར་འགྱུར་བའི་ཕྱིར་རོ། །ཞེས་པ་སྟེ། དེ་ལྟར་དངོས་སུ་འཕྲིན་ལས་
ཐེ་ཚོམ་ཆོད་པ་ནི་ཉེ་བའི་དགོས་པ་ཡིན་ལ། བརྒྱུད་ནས། སངས་རྒྱས་ཀྱི་སྤྱོད་ཡུལ་ལ་འཇུག་པ་
ནི་དགོས་པའི་ཡང་དགོས་པ་ཡིན་ནོ། །ཞེས་པའོ། །དཔེ་དང་དོན་བསྡུས་ཏེ་བསྟན་པ་ནི། །
འབད་རྩོལ་མེད་ཅིང་བྱ་བ་བྱེད་པ་དེའི་དོན་མཚོན་པར་བྱེད་པའི་ཆེད་དུ་བཻ་ཌཱུརྱའི་ས་གཞི་དག་
པ་ལ་བརྒྱ་བྱིན་གྱི་གཟུགས་བརྙན་ཤར་བ་ལ་སོགས་དཔེ་དག་ནི་རྣམ་པ་དགུ་གོང་དུ་རྒྱས་པར་
བརྗོད་པ་དེ་ལ་ནི་དཔེས་མཚོན་པར་བྱ་བ་དེ་ཡི་མདོར་བསྡུས་པའི་དོན་ངེས་པར་གཟུང་ཞིང་
སྟོན་པ་འདི་དག་སྟེ། བརྒྱ་བྱིན་གྱི་དཔེས་ནི་གདུལ་བྱ་དང་མཐུན་པར་སྐུའི་རྣམ་འཕྲུལ་སྣ་
ཚོགས་སྟོན་པ་དང་། རྔ་བོ་ཆེའི་དཔེས་ནི་སྐལ་བ་ཇི་ལྟ་བ་བཞིན་དུ་གསུང་གིས་དམ་པའི་ཆོས་
ཀྱི་གདམས་ངག་གསུང་བ་དང་། སྤྲིན་གྱི་དཔེས་ནི། ཐུགས་ཀྱི་མཁྱེན་པ་དང་བརྩེ་བས་ཐམས་
ཅད་ལ་ཁྱབ་པ་དང། ཚངས་པའི་དཔེས་ནི་སྐུ་དང་གསུང་གིས་མཛད་པ་མཐའ་ཡས་པ་སྤྲུལ་པ་
121



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
༩༔དང་། ཉི་མའི་དཔེས་ནི་ཐུགས་ཀྱིས་མཛད་པ་ཡེ་ཤེས་ལ་བརྟེན་ནས་དམ་པའི་ཆོས་ཀྱི་འོད་ཟེར་
སྤྲོ་བ་དང་། ནོར་བུའི་དཔེས་ནི་རྣམ་རྟོག་མེད་ཀྱང་དགོས་འདོད་རྩོལ་བའི་ཐུགས་ཀྱི་གསང་བ་
དང་། སྒྲ་བརྙན་གྱི་དཔེས་ནི་ཡི་གེ་མེད་ཀྱང་ལེགས་བཤད་སྟོན་པའི་གསུང་གི་གསང་བ་དང་།
ནམ་མཁའི་དཔེས་ནི་གཟུགས་སུ་མེད་ཀྱང་གདུལ་བྱས་མཐོང་བའི་སྐུའི་གསང་བ་དང་། ས་
གཞིའི་དཔེས་ནི་ཡོན་ཏན་ཐམས་ཅད་ཀྱི་རྟེན་གནས་ཡོངས་སུ་གྱུར་པའི་ཐུགས་རྗེ་ཆེན་པོའི་
བདག་ཉིད་ཐོབ་པ་ལ་འགྲོ་བ་མཐའ་དག་གི་ཉེར་འཚོ་མཛད་པ་ཉིད་བསྟན་པ་ཡིན་ནོ། །ཞེས་
པའོ། །
དོན་གསུམ་དུ་སྦྱར་ཏེ་བཤད་པ་ནི། ཡང་དག་པར་རྫོགས་པའི་སངས་རྒྱས་རྣམས་ནི་
གཞན་གྱི་དོན་སྒྲུབ་པ་ན་དམིགས་པ་དང་བཅས་པའི་འབད་རྩོལ་གྱི་རྒྱུན་མ་ལུས་པ་ཀུན་རབ་ཏུ་
ཞི་བའི་སྒོ་ནས་འཇུག་པ་ཡིན་ཏེ། རྣམ་པར་རྟོག་པ་ཐམས་ཅད་མེད་ཅིང་སྤངས་པའི་ཐུགས་
རྗེས་རང་བཞིན་གྱིས་འོད་གསལ་བར་མཐར་ཐུག་པ་མངོན་སུམ་དུ་གྱུར་པའི་ཕྱིར་རོ། །དཔེར་
ན་མིའི་འཇིག་རྟེན་དྲི་མ་མེད་པའི་བི་ཌཱུརྱའི་ས་གཞིར་གྱུར་པ་ལ་ལྷའི་དབང་པོ་བརྒྱ་བྱིན་གྱི་
གཟུགས་བརྙན་ཤར་བ་ལ་སོགས་པ་རྣམས་འབད་རྩོལ་མེད་ཀྱང་བྱ་བ་བྱེད་པ་ཇི་ལྟ་བ་བཞིན་
ནོ། །དེ་ལ་དམིགས་པ་དང་བཅས་པའི་འབད་རྩོལ་གྱིས་རྒྱུན་ཀུན་རབ་ཏུ་ཞི་བ་ཡིན་ཏེ། ཞེས་
པ་ནི་དམ་བཅའ་བའི་དོན་བསྟན་པ་ཡིན་ཏེ། རྣམ་པར་རྟོག་པ་མེད་པའི་ཐུགས་མཐར་ཐུག་པ་
མངོན་སུམ་དུ་གྱུར་པའི་ཕྱིར་རོ། །ཞེས་པ་ནི་དེ་སྒྲུབ་པར་བྱེད་པའི་གཏན་ཚིགས་སོ། །དེ་ལྟར་
ན་འབད་རྩོལ་གང་ཡང་མེད་ཀྱང་གཞན་དོན་ལྷུན་གྲུབ་གྱིས་གྲུབ་པའི་རང་བཞིན་གྱི་དོན་དེ་ནི་
གདུལ་བྱའི་བློའི་ཡུལ་དུ་འགྲུབ་པར་བྱ་བའི་དོན་དུ་མཚོན་པར་བྱེད་པའི་དཔེ་ནི་བརྒྱ་བྱིན་གྱི་
གཟུགས་བརྙན་དང་། རྔ་བོ་ཆེའི་སྒྲ་སྐད་ལ་སོགས་པས་སྔར་བསྟན་པ་རྣམས་ཡིན་ནོ། །ཞེས་
པའོ། །སྐབས་ཀྱི་དོན་ལ་འབད་རྩོལ་མེད་ཚུལ་ནི། སངས་རྒྱས་ཀྱི་འཕྲིན་ལས་མཛད་པའི་
སྐབས་འདིར་ནི། དཔེ་རྣམས་ཀྱིས་མཚོན་པར་བྱ་བའི་སྐབས་ཀྱི་དོན་འདི་ཡིན་ཏེ། རྣམ་
འཕྲུལ་སྟོན་པ་དང་གདམས་ངག་གསུང་བ་ལ་སོགས་པའི་དོན་རྣམ་པ་དགུ་སྔར་བཤད་པས་ནི་
སྟོན་པ་རྫོགས་པའི་སངས་རྒྱས་རྣམས་སྐྱེ་བ་དང་འཆི་བ་ལ་སོགས་པ་འདུས་བྱས་ཀྱི་ཆོས་རྣམས་
དང་བྲལ་བ་རྣམ་པར་རྟོག་པ་མེད་ཅིང་འདི་དང་འདི་བྱའོ་སྙམ་པའི་འབད་པ་དང་རྩོལ་བ་མེད་
པར་ཡང་གདུལ་བྱ་རྣམས་ལ་འཕྲིན་ལས་འགྲུབ་པའི་ཚུལ་གྱིས་རབ་ཏུ་འཇུག་པར་སྟོན་པའོ། །16
2
122



༄༅༅།།རྒྱུད་བློ་མའི་བསྟན་བཅོས་ལེགས་བཤད་ཉི་མའི་འོད་ཟེར།
བཞེས་པའོ། །
མཚོན་ཚུལ་ལ་གཉིས་ལས། དཔེ་ཡི་དབྱེ་བ་བསྟན་པ་ནི། སངས་རྒྱས་ཀྱི་འཕྲིན་ལས་
ལྷུན་གྱིས་གྲུབ་ཅིང་རྒྱུན་མི་འཆད་པ་གང་ཞིག་ཉེ་བར་མཚོན་པར་བྱེད་པའི་དཔེ་ནི་བརྒྱ་བྱིན་
རང་གི་གནས་ནས་མ་གཡོས་པར་གཟུགས་བརྙན་ས་གཞི་ལ་ཤར་བས་མི་རྣམས་ཀྱི་དོན་བྱེད་པ་
བཞིན་དང་། རྔ་བོ་ཆེ་ལ་འབད་རྩོལ་མེད་པར་ཆོས་ཀྱི་སྡོམ་བཞི་སྟོན་པ་དང་། སྤྲིན་གྱིས་ནམ་
མཁའ་ལ་ཁྱབ་པའི་སྤྲིན་གྱིས་ལོ་ཐོག་རྣམས་སྨིན་པར་བྱེད་པ་བཞིན་དང་ཚངས་པ་གཟུགས་
ཁམས་ལས་མ་གཡོས་པར་སྤྲུལ་པ་འདོད་ཁམས་སུ་བསྟན་པས་ལྷ་རྣམས་ཀྱི་དོན་བྱེད་པ་བཞིན་
དང་། ཉི་མ་ལ་རྟོག་པ་མེད་པར་འོད་ཟེར་མཐའ་ཡས་པ་སྤྲོ་བས་མུན་པ་སེལ་བར་བྱེད་པ་
བཞིན་དང་། རིན་ཆེན་མཆོག་ཏུ་གྱུར་པ་ཡིད་བཞིན་གྱི་ནོར་བུ་དབང་གི་རྒྱལ་པོ་ལ་རྣམ་རྟོག་
མེད་ཀྱང་དགོས་འདོད་མ་ལུས་པ་སྩོལ་བ་བཞིན་དང་། བདེན་པར་གྲུབ་པ་མེད་ཀྱང་སྣ་ཚོགས་
སུ་སྣང་བ་བྲག་ཆ་ལ་སོགས་པ་སྒྲ་བརྙན་བཞིན་དང་། གཟུགས་སུ་གྲུབ་པ་མེད་ཀྱང་ཐམས་ཅད་
དུ་ཁྱབ་པ་ནམ་མཁའ་བཞིན་དང་། རྟོག་པ་དང་རྩོལ་བ་མེད་ཀྱང་ཐམས་ཅད་ཀྱི་རྟེན་བྱེད་པ་ས་
གཞི་བཞིན་ཏེ། འཁོར་བ་མཐའ་མེད་པའི་སྲིད་པ་འདི་ཇི་སྲིད་གནས་པའི་བར་དུ་རྒྱུན་མི་
འཆད་ཅིང་འབད་རྩོལ་མེད་པར་ལྷུན་གྱིས་གྲུབ་པའི་སྒོ་ནས་གཞན་གྱི་དོན་མཛད་པའི་འཕྲིན་
ལས་གྱི་ཚུལ་དེ་ནི་རྣལ་འབྱོར་པ་མཆོག་ཏུ་གྱུར་པ་རྣམས་ཀྱིས་རིག་གི །ཕལ་པ་རྣམས་ཀྱིས་
བསམ་གྱིས་མི་ཁྱབ་པ་ཉིད་དོ། །ཞེས་པའོ། །
དོན་དང་སྦྱར་ཏེ་བཤད་པ་ནི། རྫོགས་པའི་སངས་རྒྱས་རྣམས་གཞན་དོན་མཛད་པ་ནི་
དཔེར་ན་མིའི་འཇིག་རྟེན་རིན་ཆེན་གྱི་བཻ་ཌཱུརྱའི་ས་གཞིར་གྱུར་པ་ལ་ལྷའི་དབང་པོ་བརྒྱ་བྱིན་གྱི་
གཟུགས་བརྙན་སྣང་བ་ཇི་ལྟ་བ་བཞིན་དུ་ཆོས་ཀྱི་སྐུ་ལས་མ་གཡོས་པར་སྐལ་བ་དང་ལྡན་པའི་
གདུལ་བྱ་རྣམས་ལ་གཟུགས་སྐུའི་རྣམ་འཕྲུལ་མཐའ་ཡས་པ་སྟོན་པ་སྟེ། སྐུའི་སྣང་བ་དང་། དེ་
བཞིན་དུ་སེམས་མཉམ་པར་མ་བཞག་པ་རྣམས་མཉམ་པར་བཞག་པ་དང་། མཉམ་པར་
བཞག་པ་རྣམས་རྣམ་པར་གྲོལ་བར་བྱ་བའི་ཆེད་དུ། གསུང་གི་གདམས་པ་དང་རྗེས་སུ་བསྟན་
པ་ལེགས་པར་འདོམས་པར་མཛད་པའི་ཚུལ་ནི་ལྷའི་རྔ་བོ་ཆེས་ཆོས་ཀྱི་སྡོམ་བཞི་སྟོན་པ་དང་
འདྲ་བ་དང་། ཐུགས་ཀྱི་ཤེས་བྱ་ཐམས་ཅད་ལ་ཁྱབ་པའི་བདག་ཉིད་སངས་རྒྱས་རྣམས་ཇི་ལྟ་བ་
དང་ཇི་སྙེད་པ་མཁྱེན་པའི་ཡེ་ཤེས་དང་། འཁོར་བ་སྡུག་བསྔལ་ལས་བསྒྲལ་བར་བཞེད་པའི་
123



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ཐུགས་བརྩེ་བ་ཆེན་པོས་ཐམས་ཅད་ལ་ཁྱབ་པའི་སྤྲིན་གྱི་ཚོགས་དང་འདྲ་བ་ནི་གདུལ་བྱ་མཐའ་
ཡས་པའི་འགྲོ་བ་རྣམས་ལ་སྲིད་པའི་རྩེ་མོའི་བར་དུའང་ཁྱབ་པར་འཇུག་པ་དང་། ཚངས་པ་
གཟུགས་ཁམས་ལས་མ་གཡོས་པར་འདོད་ཁམས་སུ་སྟོན་པ་ཇི་ལྟ་བ་བཞིན་དུ། ཟག་པ་མེད་
པའི་གནས་ཆོས་ཀྱི་དབྱིངས་ལས་ཅུང་ཟད་ཀྱང་མི་བསྐྱོད་པར་རང་གི་མོས་པ་དང་མཐུན་པར་
སྐུ་དང་གསུང་གི་སྤྲུལ་པ་མི་འདྲ་བ་རྣམ་པ་དུ་མར་ཡང་རབ་ཏུ་སྟོན་པ་དང་། ཉི་མས་འོད་ཟེར་
གྱི་སྣང་བ་འགྱེད་པ་ཇི་ལྟ་བ་བཞིན་དུ་ཡེ་ཤེས་ལ་བརྟེན་ནས་དམ་པའི་ཆོས་ཀྱི་འོད་ཟེར་གྱི་སྣང་
བ་མཐའ་ཡས་པ་རབ་ཏུ་སྤྲོ་བ་གང་ཡིན་པ་དང་། དྲི་མ་མེད་ཅིང་རྣམ་པར་དག་པའི་རིན་ཆེན་
མཆོག་ཏུ་གྱུར་པ་ཡིད་བཞིན་གྱི་ནོར་བུ་དང་འདྲ་བར་རྣམ་པར་རྟོག་པ་མེད་ཀྱང་དགོས་འདོད་
སྩོལ་བའི་ཐུགས་ཀྱི་གསང་བ་བསམ་གྱིས་མི་ཁྱབ་པ་མངའ་བ་དང་། རྒྱལ་བ་རྫོགས་པའི་སངས་
རྒྱས་རྣམས་ཀྱི་གསུང་གི་གསང་བ་དེ་ཡང་བྲག་ཆ་ལ་སོགས་པའི་སྒྲ་བརྙན་ཇི་ལྟ་བ་བཞིན་དུ་སྣ་
ཚོགས་སུ་ཐོས་ཀྱང་ཡི་གེའི་ངོ་བོར་གྲུབ་པ་མེད་པ་དང་། སྐུའི་གསང་བ་ནི་ནམ་མཁའི་བཞིན་དུ་
ཐམས་ཅད་ལ་ཁྱབ་པ་ཉིད་དང་། དབྱིབས་ལ་སོགས་པ་སྣ་ཚོགས་སུ་སྣང་ཡང་གཟུགས་སུ་གྲུབ་
པ་མེད་ཅིང་རྟག་པ་ཉིད་ཡིན་པ་དང་། ས་གཞིས་ལོ་ཐོག་ལ་སོགས་པ་སྐྱེ་བའི་རྟེན་བྱེད་པ་
བཞིན་དུ་གདུལ་བྱའི་འགྲོ་བ་དཔག་ཏུ་མེད་པའི་རྒྱུད་ལ་དཀར་པོ་དགེ་བའི་ཆོས་ཀྱི་ལོ་ཐོག་དང་
རྩི་སྨན་རྣམས་མ་ལུས་པ་འཕེལ་བ་དང་བརྟེན་པ་དང་ཡངས་པར་བྱེད་པའི་རྣམ་པ་ཀུན་དུ་
གཞིའམ་རྟེན་དུ་གྱུར་པ་ནི། གནས་མ་ལུས་པ་ཡོངས་སུ་གྱུར་པའི་ཐུགས་རྗེ་ཆེན་པོ་དང་ལྡན་
པའི་སངས་རྒྱས་ཀུན་གྱི་ས་ཐོབ་པ་ཉིད་ཡིན་ནོ། ཞེས་པ་སྟེ། དོན་རྣམ་པ་དགུ་དང་ལྡན་པ་
ཡིན་ནོ། །ཞེས་པའོ། །
སླར་ཡང་བསྡུས་ཏེ་ཁྱད་པར་དུ་བཤད་པ་ལ་གཉིས། གཟུགས་སྐུ་ལ་སྐྱེ་འཇིག་སྣང་ཡང་
ཆོས་སྐུ་ལ་སྐྱེ་འཇིག་མེད་ཚུལ་དང་། ཆོས་མཐུན་པས་མཚུངས་པར་སྣང་ཡང་མི་མཐུན་པས་
ཁྱད་པར་དུ་འཕགས་ཚུལ་ལོ། །སྣང་ཡང་སྐྱེ་འཇིག་མེད་ཚུལ་ལ་གཉིས་ལས། དབང་པོའི་
དཔེས་སྐྱེ་འཇིག་མེད་ཚུལ་ནི། སངས་རྒྱས་བཅོམ་ལྡན་འདས་རྣམས་རྟག་ཏུ་སྐྱེ་བ་མེད་ཅིང་
འགག་པ་མེད་པ་ཉིད་ཡིན་ན། སྐྱེ་བ་དང་འཇིག་པ་མཐོང་བའི་རྒྱུ་མཚན་ཇི་ལྟར་སྙམ་པ་ལ།
དགེ་བའི་རྩ་བ་བསགས་པ་ལ་བརྟེན་ནས་ས་གཞི་བཻ་ཌཱུརྱ་དག་པ་དང་འདྲ་བར་གྱུར་པ་ཡི་རང་གི་
སེམས་དྲི་མ་མེད་ཅིང་དང་བར་གྱུར་པ་ལ་རྫོགས་པའི་སངས་རྒྱས་རྣམས་ཀྱི་སྐུ་གསལ་བར་
124



༄༅ །།རྒྱུད་བླ་མའི་བསྟན་པཅོས་ལེགས་བཤད་ཉི་མའི་འོད་ཟེར།
མཐོང་བའི་རྒྱུ་འམ་སེམས་དེ་དག་པར་བྱེད་པའི་ཐབས་ནི་མི་མཐུན་པའི་ཕྱོགས་མ་དད་པ་ལ་
སོགས་པའི་རྐྱེན་གྱིས་མི་བཟློག་པའི་སྒོ་ནས་དད་པ་ལ་སོགས་པའི་དབང་པོ་ཤིན་ཏུ་བརྟས་ཤིང་
བརྟན་པར་གྱུར་པ་ཉིད་ཡིན་ཞིང་། དེ་ལ་ས་གཞི་དག་པ་དང་མ་དག་པའི་དབང་གིས་གཟུགས་
བརྙན་འཆར་བ་དང་ནུབ་པར་འགྱུར་བ་བཞིན་དུ་གདུལ་བྱ་རྣམས་ཀྱི་དད་པ་ལ་སོགས་པའི་
དགེ་བའི་རྩ་བ་སྐྱེ་བ་དང་འཇིག་པ་ནི་དེ་དག་གི་དབང་གིས་རིམ་པ་ལྟར་སངས་རྒྱས་རྣམས་ཀྱི་
ཀུན་རྫོབ་གཟུགས་ཀྱི་སྐུ་ནི་སྐྱེ་བ་དང་འཇིག་པར་སྣང་བ་ཡིན་ཡང་། བརྒྱ་བྱིན་རང་གི་ངོ་བོ་
སུམ་ཅུ་རྩ་གསུམ་གྱི་གནས་ནས་མ་གཡོས་པ་བཞིན་དུ་ཐུབ་པ་ཐམས་ཅད་མཁྱེན་པ་ནི་རང་གི་
ངོ་བོ་དོན་དམ་པ་ཆོས་ཀྱི་སྐུ་ལ་འགྱུར་བ་མེད་པའི་ཕྱིར་སྐྱེ་བ་དང་། འཇིག་པ་མེད་པ་ཡིན་ཏེ།
ཞེས་པའོ། །ཐམས་ཅད་ཀྱིས་རྒྱུན་མི་འཆད་ཚུལ་ནི། ཡང་སངས་རྒྱས་རྣམས་ལ་འབད་རྩོལ་
མེད་པ་ཡིན་ན་འཕྲིན་ལས་རྒྱུན་མི་འཆད་པའི་རྒྱུ་མཚན་ཇི་ལྟར་སྙམ་པ་ལ། བརྒྱ་བྱིན་ལ་སོགས་
པ་ལ་འབད་རྩོལ་མེད་ཀྱང་གཟུགས་བརྙན་ཤར་བ་ལ་སོགས་པས་གཞན་གྱི་དོན་བྱེད་པ་དེ་
བཞིན་དུ་ནི་སངས་རྒྱས་རྣམས་ལའང་རྣམ་པར་རྟོག་པ་ལ་སོགས་པའི་འབད་རྩོལ་གང་ཡང་མེད་
པར་གདོད་མ་ནས་སྐྱེ་བ་མེད་ཅིང་འགག་པ་མེད་པའི་ཆོས་ཀྱི་སྐུ་མངོན་སུམ་དུ་གྱུར་པ་ལས་མ་
གཡོས་བཞིན་པས་གདུལ་བྱ་འཁོར་བའི་སྲིད་པ་མཐའ་མེད་པ་འདི་ཇི་སྲིད་མ་སྟོངས་པར་
གནས་ཀྱི་བར་དུ་སྐུའི་རྣམ་འཕྲུལ་སྟོན་པ་དང་། གསུང་གི་གདམས་ངག་གསུང་བ་དང་།
ཐུགས་ཀྱི་མཁྱེན་བརྩེས་ཁྱབ་པ་ལ་སོགས་པའི་མཛད་པ་ལྷུན་གྱིས་གྲུབ་པ་འདི་རྒྱུན་མི་འཆད་
པར་འཇུག་གོ །ཞེས་པའོ། །
མཚུངས་ཀྱང་ཁྱད་པར་འཕགས་ཚུལ་ལ་གཉིས་ལས། མདོར་བསྟན་ནི། སངས་རྒྱས་
ཀྱི་འཕྲིན་ལས་མཚོན་པར་བྱེད་པའི་དཔེ་དགུ་པོ་འདི་རྣམས་ཀྱི་མདོར་བསྡུས་པའི་དོན་ནི་འོག་
ནས་འཆད་པར་འགྱུར་བའི་གཞུང་འདི་རྣམས་ཀྱིས་སྟོན་པ་ཡིན་ཞིང་། དེར་མ་ཟད་དཔེ་སྔ་
མའི་རྗེས་སུ་ཕྱི་མ་སྟོན་པའི་གོ་རིམ་ངེས་པའི་རྒྱུ་ཡང་འཆད་པར་འགྱུར་བ་ཉིད་ཡིན་ཏེ། དེ་ཡང་
དཔེ་སྔ་མ་སྔ་མ་རྣམས་ཀྱིས་སངས་རྒྱས་ཀྱི་ཕྲིན་ལས་མ་ལུས་པ་མཚོན་པར་མི་ནུས་ཤིང་། ཆོས་
མི་མཐུན་པའི་ཆ་གང་ཡིན་པ་རྣམས་དཔེ་ཕྱི་མ་ཕྱི་མ་རྣམས་ཀྱིས་རིམ་པ་ལྟར་སྤངས་ཏེ་ཆོས་
མཐུན་པར་བསྟན་པའི་སྒོ་ནས་བརྗོད་པ་ཡིན་པའི་ཕྱིར་རོ། །ཞེས་པའོ། ། རྒྱས་བཤད་ནི།
རྫོགས་པའི་སངས་རྒྱས་རྣམས་ཀྱི་འཕྲིན་ལས་མཛད་པ་ནི་སྐུའི་རྣམ་འཕྲུལ་མཐའ་ཡས་པ་སྟོན་༩
125



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
པ་བཻ་ཌཱུརྱའི་ས་གཞིར་བརྒྱ་བྱིན་གྱི་གཟུགས་བརྙན་གྱི་སྣང་བ་ལྟ་བུ་སྟེ། འོན་ཀྱང་གཟུགས་ནི་
དབྱངས་དང་མི་ལྡན་ལ། སངས་རྒྱས་ནི་ཆོས་གསུང་བའི་དབྱངས་དང་ལྡན་པའི་ཕྱིར་དང་འདྲ་
བ་མིན་ཞིང་ཁྱད་དུ་འཕགས་པ་ཉིད་དོ། །དེ་ལྟར་ཆོས་གསུང་བའི་དབྱངས་དང་ལྡན་པའི་ཆ་
ནས་གསུང་གི་གདམས་ངག་སྣ་ཚོགས་པ་སྟོན་པ་ནི། ལྷའི་རྔ་བོ་ཆེ་ཆོས་ཀྱི་སྡོམ་བཞི་སྟོན་པ་ཇི་
ལྟ་བ་བཞིན་ཏེ་འོན་ཀྱང་རྔ་བོ་ཆེ་ནི་ཕྱོགས་རེ་བ་ཡིན་གྱི། ཐམས་ཅད་དུ་ཁྱབ་པས་དོན་བྱེད་པ་
མ་ཡིན་ལ། སངས་རྒྱས་ནི་གདུལ་བྱའི་འཇིག་རྟེན་ཐམས་ཅད་ལ་ཁྱབ་པར་དོན་མཛད་པ་ཡིན་
པས་དེ་དང་འདྲ་བའང་མིན་ཞིང་། ཁྱད་པར་དུ་འཕགས་པ་ཉིད་དོ། །དེ་ལྟར་འཇིག་རྟེན་གྱི་
ཁམས་ཐམས་ཅད་དུ་ཁྱབ་པའི་ཆ་ནས་མཁྱེན་པ་དང་བརྩེ་བས་གདུལ་བྱ་རྣམས་སྨིན་པར་
མཛད་པ་ནི། སྤྲིན་ཆེན་པོས་ཐམས་ཅད་དུ་ཁྱབ་བས་ལོ་ཐོག་སྨིན་པར་བྱེད་པ་དང་ཆོས་
མཚུངས་པ་སྟེ། འོན་ཀྱང་སྤྲིན་གྱིས་ནི། དོན་མེད་པའི་ས་བོན་སྤོང་བར་བྱེད་པ་མིན་ལ།
སངས་རྒྱས་ཀྱིས་ནི་དོན་མེད་པ་འདོད་ཆགས་ལ་སོགས་པ་ཉོན་མོངས་པའི་ས་བོན་སྤངས་བར་
མཛད་པའི་ཕྱིར་དེ་དང་འདྲ་བའང་མིན་ཞིང་ཁྱད་པར་དུ་འཕགས་པ་ཉིད་དོ། །དེ་ལྟར་དོན་
མེད་པ་ཉོན་མོངས་པའི་ས་བོན་རྣམས་སྤོང་བའི་ཆ་ནས་སྤྲུལ་པ་མཐའ་ཡས་པ་སྟོན་པ་ནི།
ཚངས་པ་ཆེན་པོའི་སྤྲུལ་པས་འདོད་ཡོན་ལ་ཆགས་པ་སྤོང་བ་ཇི་ལྟ་བ་བཞིན་ཏེ། འོན་ཀྱང་
ཚངས་པ་ནི་ལན་གཅིག་ཙམ་ཕན་འདོགས་པར་བྱེད་པ་ཡིན་གྱི་གཏན་དུ་ནི་སྨིན་པར་བྱེད་པ་
མིན་ལ། སངས་རྒྱས་ཀྱིས་ནི་གཏན་དུ་རྒྱུན་མི་འཆད་པར་གདུལ་བྱའི་རྒྱུད་ཡོངས་སུ་སྨིན་པར་
མཛད་པའི་ཕྱིར་དེ་དང་འདྲ་བའང་མིན་ཞིང་ཁྱད་པར་དུ་འཕགས་པ་ཉིད་དོ། །དེ་ལྟར་ན་
གཏན་དུ་གདུལ་བྱའི་ལོ་ཐོག་སྨིན་པར་མཛད་པའི་ཆ་ནས་ཡེ་ཤེས་ཀྱི་འོད་ཟེར་མཐའ་ཡས་པ་སྤྲོ་
བ་ནི་ཉི་མའི་གཟུགས་ཀྱི་འོད་ཟེར་གྱིས་ལོ་ཐོག་གཏན་དུ་སྨིན་པར་བྱེད་པ་ཇི་ལྟ་བ་བཞིན་ཏེ།
འོན་ཀྱང་ཉི་མས་ནི་རེས་འགའ་སྣང་བ་ཡིན་གྱི། ཉིན་མཚན་གཏན་དུ་ནི་མུན་པ་འཇོམས་པར་
བྱེད་པ་མིན་ལ། སངས་རྒྱས་ཀྱིས་ནི་གཏན་དུ་རྒྱུན་མི་འཆད་པར་མི་ཤེས་པའི་མུན་པ་འཇོམས་
པར་མཛད་པའི་ཕྱིར་དེ་དང་འདྲ་བའང་མིན་ཞིང་། ཁྱད་པར་དུ་འཕགས་པ་ཉིད་དོ། །དེ་
ལྟར་གཏན་དུ་མུན་པ་འཇོམས་པར་བྱེད་པའི་ཆ་ནས་ཐུགས་ཀྱི་གསང་བ་རྣམ་པར་མི་རྟོག་པའི་
ཡེ་ཤེས་ཀྱི་སྣང་བ་འགྱེད་པ་ནི་ཡིད་བཞིན་གྱི་ནོར་བུ་རིན་པོ་ཆེའི་སྣང་བས་ཉིན་མཚན་དུ་གཏན་
དུ་མུན་པ་འཇོམས་པ་དང་འདྲ་སྟེ། འོན་ཀྱང་ནོར་བུ་ནི་ཀླུ་ལ་སོགས་པ་དུད་འགྲོ་ལའང་ཡོད་:
126



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
པས་འབྱུང་བ་ནི་རྙེད་པར་མི་དཀའ་ལ། སངས་རྒྱས་ནི་སྐལ་བ་དང་མི་ལྡན་པ་རྣམས་ལ་འབྱུང་
བ་རྙེད་པར་དཀའ་བའི་ཕྱིར་དེ་དང་འདྲ་བའང་མིན་ཞིང་ཁྱད་པར་དུ་འཕགས་པ་ཉིད་དོ། །དེ་
ལྟར་འབྱུང་བ་རྙེད་པར་དཀའ་བའི་ཆ་ནས་གསུང་གི་གསང་བས་ལེགས་བཤད་སྣ་ཚོགས་སྟོན་
པ་ནི་སྒྲ་བརྙན་ཕྱི་དང་ནང་དུ་བདེན་པར་མ་གྲུབ་པས་རྙེད་པར་དཀའ་བ་ཇི་ལྟ་བ་བཞིན་ཏེ།
འོན་ཀྱང་སྒྲ་བརྙན་གློ་བུར་དུ་རྐྱེན་ལ་རག་ལས་ནས་ནི་བྱུང་བ་ཡིན་ལ། སངས་རྒྱས་ནི་རང་བྱུང་
འདུས་མ་བྱས་པ་ཡིན་པས་རྐྱེན་ལ་རག་ལས་ནས་བྱུང་བ་མ་ཡིན་པའི་ཕྱིར་དེ་དང་འདྲ་བའང་
མིན་ཞིང་ཁྱད་པར་དུ་འཕགས་པ་ཉིད་དོ། །དེ་ལྟར་རྐྱེན་ལས་བྱུང་བ་མ་ཡིན་ཞིང་མངོན་པར་
འདུས་མ་བྱས་པའི་ཆ་ནས་སྐུའི་གསང་བ་རྣམ་འཕྲུལ་མཐའ་ཡས་པ་སྟོན་པ་ནི། ནམ་མཁའ་སྣ་
ཚོགས་སུ་སྣང་ཡང་འདུས་མ་བྱས་པ་དང་འདྲ་བ་སྟེ། འོན་ཀྱང་ནམ་མཁའ་ནི་དགེ་བའི་
གཞིའམ་རྟེན་དུ་གྱུར་པ་མིན་ལ། སངས་རྒྱས་ནི་དཀར་པོ་དགེ་བའི་ཆོས་རྣམས་ཀྱི་གཞིའམ་
རྟེན་དུ་གྱུར་པ་ཡིན་པའི་ཕྱིར་དེ་དང་འདྲ་བའང་མིན་ཞིང་ཁྱད་པར་དུ་འཕགས་པ་ཉིད་དོ། །དེ་
ལྟར་འཇིག་རྟེན་ན་འཇིག་རྟེན་ལས་འདས་པའི་འགྲོ་བའི་ཕུན་སུམ་ཚོགས་པ་མ་ལུས་པ་དེ་དག་
གནས་པའི་རྟེན་ནམ་གཞིར་གྱུར་པ་ཡིན་པའི་ཕྱིར་ན་སའི་དཀྱིལ་འཁོར་ཆེན་པོས་ཐམས་ཅད་
ཀྱི་རྟེན་བྱེད་པ་དག་དང་འདྲ་བ་ཡིན་ནོ། །དེ་ཡང་འདི་ལྟར་འཇིག་རྟེན་ལས་འདས་པའི་ཕུན་
སུམ་ཚོགས་པ་རྣམས་ཀྱི་གཞི་ཡིན་ཏེ། རྫོགས་པའི་སངས་རྒྱས་རྣམས་ཀྱི་བྱང་ཆུབ་ཆེན་པོ་ཐོབ་
པ་ལ་བརྟེན་ནས་འཇིག་རྟེན་ལས་འདས་པར་བགྲོད་པའི་ལམ་ཐེག་པ་གསུམ་ལ་སོགས་པ་དམ་
པའི་ཆོས་རྣམས་འབྱུང་བའི་ཕྱིར་རོ། །དེ་བཞིན་དུ་འཇིག་རྟེན་པའི་ཕུན་སུམ་ཚོགས་པ་རྣམས་
ཀྱིའང་གཞི་ཡིན་ཏེ། བྱང་ཆུབ་ཆེན་པོ་བརྟེན་ནས་འདོད་པའི་ཁམས་ཀྱི་ཕུན་སུམ་ཚོགས་པའི་
རྒྱུ་དགེ་བ་བཅུའི་ལས་ཀྱི་ལམ་རྣམས་དང་། གཟུགས་ཁམས་ཀྱི་ཕུན་སུམ་ཚོགས་པའི་རྒྱུ་བསམ་
གཏན་བཞི་དང་། ཚད་མེད་པ་རྣམས་དང་། གཟུགས་མེད་ཀྱི་ཕུན་སུམ་ཚོགས་པའི་རྒྱུ་
གཟུགས་མེད་པའི་སྙོམས་པར་འཇུག་པ་རྣམས་ཀྱང་འབྱུང་བའི་ཕྱིར་རོ། །ཞེས་པའོ། །ཐེག་
པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས། དེ་བཞིན་
གཤེགས་པའི་འཕྲིན་ལས་མཛད་པའི་སྐབས་ཏེ་ལེའུ་བཞི་པའི་རྣམ་པར་བཤད་པའོ།། །།
༈ ད་ནི་ཇི་སྐད་བསྟན་པའི་གནས་བཞི་པོ་དེ་དག་ཉིད་ལ་ལྷག་པར་མོས་པ་དག་ཕན་ཡོན་
ཆེན་པོ་ཐོབ་པའི་ཚུལ་རྣམ་པར་བཤད་པར་བྱ་སྟེ། མཆོག་ཏུ་བསྔགས་པའི་ཚུལ་གྱིས་བསྟན་པ་
127



༄༅།།དཔལ་ལྡན་ས་སྐྱ་པའི་གསུང་རབ་བརླགས་ཆེན་བཅོ་བརྒྱད་ལས། པོད་བཅུ་གཅིག་པ།
ན
...དེ་ཉིད་རྣམ་གྲངས་གཞན་གྱིས་བཤད་པའོ། །བསྟན་པ་ལའང་། གནས་པ་བཞི་པོ་རྟོགས་པར་
དཀའ་བའི་ཚུལ་དང་། དེ་རྟོགས་པའི་ཕན་ཡོན། ཐོབ་ཚུལ་ལོ། །དེ་ལ་རྟོགས་པར་དཀའ་
བའི་ཚུལ་ནི། སངས་རྒྱས་ཀྱི་ཁམས་རང་བཞིན་གྱིས་རྣམ་པར་དག་པ་གློ་བུར་གྱི་དྲི་མ་དང་
བཅས་པའི་གནས་སྐབས་དེ་བཞིན་གཤེགས་པའི་སྙིང་པོ་དང་། དེ་ཉིད་གློ་བུར་གྱི་དྲི་མས་ཀྱང་
ཤིན་ཏུ་རྣམ་པར་དག་པའི་གནས་སྐབས་སངས་རྒྱས་ཀྱི་བྱང་ཆུབ་ཆེན་པོ་ཐོབ་པ་དང་། བྱང་བ
ཆུབ་ཆེན་པོ་ལ་དབྱེར་མེད་པར་ལྡན་པའི་སངས་རྒྱས་ཀྱི་ཆོས་སྟོབས་ལ་སོགས་པའི་ཡོན་ཏན་
ཁྱད་པར་ཅན་རྣམས་དང་། ཡོན་ཏན་རྣམས་ཐོབ་པའི་ནུས་པས་སངས་རྒྱས་ཀྱི་མཛད་པ་ལྷུན་
གྱིས་གྲུབ་ཅིང་རྒྱུན་མི་འཆད་པར་སྒྲུབ་པའི་ཕྲིན་ལས་ཏེ་དཀོན་མཆོག་གསུམ་འགྲུབ་པ་དང་
རྗེས་སུ་མཐུན་པའི་རྡོ་རྗེའི་གནས་བཞི་པོ་རྣམས་ཀྱི་ཡང་དག་པ་ཇི་ལྟ་བ་ཉིད་ཀྱི་གློ་བུར་གྱི་དྲི་མ་
ཕལ་ཆེ་བས་རྣམ་པར་དག་པའི་སེམས་ཅན་བྱང་ཆུབ་ཆེན་པོ་ལ་གནས་པ་རྣམས་ཀྱིས་ཀྱང་
བསམ་པར་བྱ་བ་མིན་ན། བྱིས་པ་སོ་སོའི་སྐྱེ་བོ་རྣམས་དང་། ཉན་ཐོས་དང་རང་སངས་རྒྱས་
རྣམས་ཀྱིས་ལྟ་སྨོས་ཀྱང་ཅི་དགོས་ཏེ། སྔར་བསྟན་པ་ལྟར་བསམ་གྱིས་མི་ཁྱབ་པ་ཉིད་ཀྱི་ཕྱིར་
རོ། །འོ་ན་དེ་དག་གང་གི་སྤྱོད་ཡུལ་ཡིན་སྙམ་ན། བཤད་མ་ཐག་པའི་རྡོ་རྗེའི་གནས་བཞི་པོ་
འདི་རྣམས་ཀྱི་ཡང་དག་པ་ཇི་ལྟ་བ་ཉིད་ནི་སེམས་ཅན་ཐམས་ཅད་ཀྱི་འདྲེན་པ་རྫོགས་པའི་
སངས་རྒྱས་རྣམས་ཀྱི་ཡེ་ཤེས་ཁོ་ནའི་སྤྱོད་ཡུལ་དུ་གྱུར་པ་ཡིན་ནོ། །ཞེས་པའོ། །འོན་ཀྱང་དེ་
བཞིན་གཤེགས་པ་ལ་དད་པ་རྣམས་ཀྱིས་མོས་པ་ཡིད་ལ་བྱེད་པའི་ཚུལ་གྱིས་ནི་རྟོགས་པར་བྱ་བ་
ཡིན་ནོ། །ཞེས་ཀྱང་བཤད་ཟིན་ཏོ།
ཕན་ཡོན་ཐོབ་ཚུལ་ལ་གཉིས། ཐབས་ཀྱི་དགེ་བ་གཞན་ལས་ཁྱད་པར་དུ་འཕགས་ཚུལ།
ཤེས་རབ་མཆོག་གྱུར་ཐོབ་ཚུལ་གྱིས་རྒྱུ་མཚན་བཤད་པའོ། །ཁྱད་པར་འཕགས་ཚུལ་ལ་གཉིས་
ལས། མདོར་བསྟན་ནི། བློ་ལྡན་བྱང་ཆུབ་སེམས་དཔའི་གང་དག་རྒྱལ་བ་རྫོགས་པའི་སངས་
རྒྱས་རྣམས་ཁོ་ནའི་ཡེ་ཤེས་ཀྱི་སྤྱོད་ཡུལ་དུ་གྱུར་པའི་དོན་གྱི་གནས་བཞི་པོ་འདི་ཉིད་ལ་ལྷག་པར་
མོས་པ་དེ་རྣམས་ནི་སྟོབས་ལ་སོགས་པ་སངས་རྒྱས་ཀྱི་ཡོན་ཏན་དཔག་ཏུ་མེད་པའི་ཚོགས་ཀྱི་
སྣོད་དུ་གྱུར་པ་ཉིད་དེ། ཐེག་པ་ཆེན་པོའི་རིགས་སད་པ་ལས་མཐར་ཕྱིན་པའི་འབྲས་བུ་མྱུར་དུ་
ཐོབ་པར་འགྱུར་བའི་ཕྱིར་རོ། །དེ་བཞིན་དུ་ཕལ་པ་རྣམས་ཀྱིས་བསམ་དུ་མེད་པའི་ཡོན་ཏན་གྱི་
ཚོགས་དང་ལྡན་པའི་གནས་བཞི་པོ་འདི་དག་ལ་མངོན་པར་དགའ་ཞིང་ལྷག་པར་མོས་པའི་2
.
128



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
པའོ། །ཕན་ཡོན་ཤིན་ཏུ་མང་བས་ནི། དེ་དང་མ་འབྲེལ་བའི་སེམས་ཅན་ཀུན་གྱི་སྦྱིན་པ་ལས་བྱུང་བ་
ལ་སོགས་པའི་བསོད་ནམས་ཀྱི་ཚོགས་མཐའ་དག་ཟིལ་གྱིས་གནོན་པར་འགྱུར་རོ། །ཞེས་
1
རྒྱས་བཤད་ལ་གསུམ་ལས། སྦྱིན་པ་ལས་ཁྱད་པར་འཕགས་ཚུལ་ནི། རིགས་ཀྱི་བུའམ།
རིགས་ཀྱི་བུ་མོ་གང་ལ་ལ་ཞིག་ཆེད་དུ་བྱ་བ་བླ་ན་མེད་པའི་བྱང་ཆུབ་ཆེན་པོ་དོན་དུ་གཉེར་བའི་
བསམ་པས་དངོས་པོ་བཟང་པོ་གསེར་ལས་གྲུབ་པའི་ཞིང་ཁམས་རྒྱ་ཆེན་པོ་ནོར་བུ་རིན་པོ་ཆེ་
དཔག་ཏུ་མེད་པས་སྤྲས་ཤིང་གང་བ་ནི། གྲངས་མཐའ་ཡས་པ་སངས་རྒྱས་ཀྱི་ཞིང་ཁམས་
མཐའ་ཡས་པ་དག་གི་རྡུལ་ཕྲ་རབ་ཀྱི་གྲངས་དང་མཉམ་པ་རྣམས་དུས་ཉིན་རེ་བཞིན་དུ་རྒྱུན་མི་
འཆད་པར་ཡུལ་མཆོག་ཏུ་གྱུར་པ་ཆོས་ཀྱི་རྒྱལ་པོ་སངས་རྒྱས་བཅོམ་ལྡན་འདས་རྣམས་ལ་རྟག་
ཏུ་ཕུལ་བ་ལས་ནི་བསོད་ནམས་ཆེས་མང་དུ་འཕེལ་བར་འགྱུར་མོད། །དེ་བས་ཀྱང་བློ་དང་ལྡན་
པའི་སྐྱེས་བུ་གཞན་གང་ལ་ལ་ཞིག་ཟབ་མོའི་དོན་གྱི་གནས་བཞི་པོ་འདི་དག་ལས་བརྩམས་ཏེ་
དོན་རྟོགས་པ་ལྟ་སྨོས་ཀྱང་ཅི་དགོས། ཐ་ན་ཚིག་ཙམ་ཞིག་ཐོས་ཤིང་ཐོས་ནས་ཀྱང་ནི་ཕྱིན་ཅི་
ལོག་ཏུ་མ་བཟུང་བར་མངོན་པར་ཡིད་ཆེས་པའི་ཚུལ་གྱིས་ལྷག་པར་མོས་པར་གྱུར་ན་མོས་པ་
དང་ལྡན་པ་འདི་ལ་བཤད་མ་ཐག་པའི་སྦྱིན་པ་ལས་བྱུང་བའི་དགེ་བ་རྒྱ་ཆེན་པོ་དེ་བས་ཀྱང་
བསོད་ནམས་ཆེས་མང་དུ་འཕེལ་བ་འཐོབ་པར་འགྱུར་རོ་ཞེས་པའོ། །
ཚུལ་ཁྲིམས་ལས་ཁྱད་པར་འཕགས་ཚུལ་ནི། བློ་དང་ལྡན་པའི་རིགས་ཀྱི་བུའམ་རིགས་
ཀྱི་བུ་མོ་གང་ལ་ལ་ཞིག་ཆེད་དུ་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་
ཐོབ་པར་འདོད་པའི་བསམ་པས་དུས་ཡུན་རིང་པོར་བསྐལ་པ་དཔག་ཏུ་མེད་པ་དུ་མར་ཡང་
ངོ་བོ་ལུས་དང་ངག་དང་ཡིད་ཀྱིས་ཤིན་ཏུ་གོམས་པ་ལ་བརྟེན་ནས། འབད་པ་དང་རྩོལ་བ་མེད་
པར་རང་གི་ངང་གིས་ཉེས་སྤྱོད་མཐའ་དག་སྤོང་བའི་ཚུལ་ཁྲིམས་ལྟུང་བའི་དྲི་མ་མེད་པར་
བསྲུང་བར་བྱེད་པ་ལས་ནི་བསོད་ནམས་ཆེས་མང་དུ་འཕེལ་བར་འགྱུར་མོད། དེ་བས་ཀྱང་བློ་
དང་ལྡན་པའི་སྐྱེས་བུ་གཞན་གང་ལ་ལ་ཞིག་གིས་ཟབ་མོའི་དོན་གྱི་གནས་པ་བཞི་པོ་འདི་དག་
ལས་བརྩམས་ཏེ་དོན་རྟོགས་ན་ལྟ་སྨོས་ཀྱང་ཅི་དགོས། ཐ་ན་ཚིག་ཙམ་ཞིག་ཐོས་ཤིང་ཐོས་
ནས་ཀྱང་ནི་ཕྱིན་ཅི་ལོག་ཏུ་མ་བཟུང་བར་མངོན་པར་ཡིད་ཆེས་པའི་ཚུལ་གྱིས་ལྷག་པར་མོས་
པར་གྱུར་ན་མོས་པ་དང་ལྡན་པ་འདི་ལ་བཤད་མ་ཐག་པའི་ཚུལ་ཁྲིམས་ལས་བྱུང་བའི་དགེ་བ་རྒྱ་
129



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ཆེན་པོ་དེ་ལས་ཀྱང་བསོད་ནམས་ཆེས་མང་དུ་འཕེལ་བ་ཐོབ་པར་འགྱུར་རོ། །ཞེས་པའོ། །
བསྒོམས་པ་ལས་ཁྱད་པར་དུ་འཕགས་ཚུལ་ནི། རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་
འཇིག་རྟེན་འདི་ན་སྤང་བྱ་འདོད་པ་དང་གཟུགས་དང་གཟུགས་མེད་པའི་སྲིད་པ་གསུམ་གྱི་ཉོན་
མོངས་པ་མེ་དཔུང་དང་འདྲ་བ་རྣམས་འཇིལ་ཞིང་གཞོམ་པར་བྱ་བའི་ཆེད་དུ་བསམ་གཏན་རང་
གི་ངོ་བོ་ནི་ལྷའི་བསམ་གཏན་བཞི་དང་། ཚངས་པའི་གནས་ཚད་མེད་པ་བཞི་ལ་སོགས་པ་
ཡོངས་སུ་རྫོགས་ཤིང་ཕུལ་དུ་བྱུང་བས་མཐར་སོན་པ་རྣམས་འབྲས་བུ་རྫོགས་པའི་བྱང་ཆུབ་
ཆེན་པོ་འཕོ་བ་མེད་པའི་གོ་འཕང་ཐོབ་པའི་ཐབས་སུ་སྒོམ་པར་བྱེད་པ་ལས་ནི་བསོད་ནམས་
ཆེས་མང་དུ་འཕེལ་བར་འགྱུར་མོད། དེ་བས་ཀྱང་བློ་དང་ལྡན་པའི་སྐྱེས་བུ་གཞན་གང་ལ་ལ་
ཞིག་ཟབ་མོའི་དོན་གྱི་གནས་བཞི་པོ་འདི་དག་ལས་བརྩམས་ཏེ་དོན་རྟོགས་ན་ལྟ་སྨོས་ཀྱང་ཅི་
དགོས། ཐ་ན་ཚིག་ཙམ་ཐོས་ཤིང་ཐོས་ནས་ཀྱང་ནི་ཕྱིན་ཅི་ལོག་ཏུ་མ་བཟུང་བར་མངོན་པར་
ཡིད་ཆེས་པའི་ཚུལ་གྱིས་ལྷག་པར་མོས་པར་གྱུར་ན་མོས་པ་དང་ལྡན་པ་འདི་ལ་བཤད་མ་ཐག་
པའི་བསམ་གཏན་བསྒོམས་པ་ལས་བྱུང་བའི་དགེ་བ་རྒྱ་ཆེན་པོ་དེ་ལས་ཀྱང་བསོད་ནམས་ཆེས་
མང་དུ་འཕེལ་བ་ཐོབ་པར་འགྱུར་རོ། །ཞེས་པའོ། །རྒྱུ་མཚན་བསྟན་པ་ནི། དེ་ལྟར་ན་སྦྱིན་
པ་ལས་བྱུང་བ་དང་། ཚུལ་ཁྲིམས་ལས་བྱུང་བ་དང་། བསྒོམས་པ་ལས་བྱུང་བའི་བསོད་ནམས་
རྒྱ་ཆེན་པོ་དེ་དག་ལས་ཀྱང་། གནས་འདི་དག་ཐོས་པ་ལས་བྱུང་བའི་ཤེས་རབ་མཆོག་ཏུ་གྱུར་
པའི་རྒྱུ་མཚན་གང་གི་ཕྱིར་སྙམ་ན། འདི་ལྟར་ཟང་ཟིང་གི་སྦྱིན་པ་རྒྱ་ཆེན་པོ་བཏང་བ་ལས་
རྣམ་པར་སྨིན་པའི་འབྲས་བུ་ལོངས་སྤྱོད་ཕུན་སུམ་ཚོགས་པ་དག་ནི་སྒྲུབ་པར་བྱེད་པ་ཙམ་ཡིན་
ཅིང་། ཚུལ་ཁྲིམས་ཀྱིས་ཀྱང་རེ་ཤིག་མཐོ་རིས་ཀྱི་ལུས་ཕུན་སུམ་ཚོགས་པ་ཙམ་སྒྲུབ་པར་བྱེད་པ་
དང། བསམ་གཏན་བསྒོམས་པས་ནི་ཁམས་གསུམ་པའི་ཉོན་མོངས་པ་ཙམ་ཞིག་སྤོང་བར་
བྱེད་པ་ཡིན་ལ། ཁམས་རང་བཞིན་གྱིས་རྣམ་པར་དག་པ་གློ་བུར་གྱི་དྲི་མ་དང་བྲལ་བ་ལས།
བྱང་ཆུབ་ཡོན་ཏན་ཕྲིན་ལས་དང་བཅས་པ་ཐོབ་པར་འགྱུར་རོ། །ཞེས་བྱ་བར་རྟོགས་པའི་ཤེས་
རབ་འདི་ལྟ་བུ་ལ་བརྟེན་ནས་ནི། ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་བག་ཆགས་
དང་བཅས་པ་མ་ལུས་པ་ཀུན་སྤོང་བར་བྱེད་པ་ཡིན་པ་དེའི་ཕྱིར། དོན་གྱི་གནས་ལུགས་ལེགས་
པར་གོ་བའི་ཤེས་རབ་འདི་ཉིད་སྦྱིན་པ་ལ་སོགས་པའི་བསོད་ནམས་ཀྱི་ཚོགས་ལས་མཆོག་ཏུ་
གྱུར་པ་ཉིད་ཡིན་ཏེ། ཤེས་རབ་ཁྱད་པར་ཅན་དེའི་རྒྱུ་ཡང་དོན་གྱི་གནས་ནི་བཞི་པོ་འདི་དག་
130



༄༅།།རྒྱུད་བླ་མའི་བསྟན་བཅོས་ལེགས་བས་ལེགས་བཤད་ཉི་མའི་འོད་ཟེར།
ཕྱིན་ཅི་མ་ལོག་པར་ཐོས་པ་ཡིན་པའི་ཕྱིར་རོ། །ཞེས་པའོ། །
དེ་ཉིད་རྣམ་གྲངས་གཞན་གྱིས་བཤད་པ་ལ། མཐར་ཐུག་ཐོབ་པའི་ཕན་ཡོན་དང་
ལམ་ལ་འཇུག་པའི་ཕན་ཡོན་ནོ། །དེ་ལ་མཐར་ཐུག་ ཐོབ་པའི་ཕན་ཡོན་ནི། དེ་བཞིན་
གཤེགས་པའི་སྙིང་པོ་གདོད་མ་ནས་ཐམས་ཅད་ལ་ཁྱབ་པར་གནས་པའི་ཁམས་རང་བཞིན་
གྱིས་རྣམ་པར་དག་པ་དང་། དབྱིངས་དེ་ཉིད་གྲོ་བར་གྱི་དྲི་མ་དང་བྲལ་བ་ལས་གནས་མ་ལུས་
པ་ཡོངས་སུ་གྱུར་པའི་བྱང་ཆུབ་ཆེན་པོ་དང་བྱང་ཆུབ་དེ་ལ་དབྱེར་མེད་པར་ལྡན་པའི་སྟོབས་ལ་
སོགས་པའི་ཡོན་ཏན་དང་། ཡོན་ཏན་དེ་དག་ལ་བརྟེན་ནས་གཞན་གྱི་དོན་བྱ་བ་སྒྲུབ་པའི་
འཕྲིན་ལས་ཏེ། རྒྱལ་བ་ཐམས་ཅད་མཁྱེན་པ་ཡི་ནི་མཁྱེན་པའི་ཡེ་ཤེས་ཀྱི་སྤྱོད་ཡུལ་དུ་གྱུར་པ་
ཟབ་མོའི་དོན་གྱི་གནས་རྣམ་པ་བཞི་པོ་སྔར་ཇི་སྐད་བརྗོད་པ་འདི་རྣམས་ལ་བློ་ལྡན་བྱང་ཆུབ་
སེམས་དཔའ་དེ་རྣམས་དེ་བཞིན་ཉིད་ཐམས་ཅད་ལ་ཁྱབ་པར་ཡོད་པ་ཉིད་ལ་མངོན་པར་ཡིད་
ཆེས་པའི་དད་པ་དང་། དེ་དྲི་མ་དང་བྲལ་བ་ལས་བྱང་ཆུབ་ཐོབ་པར་ནུས་པ་ཉིད་ལས་འདོད་
པའི་དད་པ་དང་། བྱང་ཆུབ་ཐོབ་པ་དེ་དོན་གཉིས་མཐར་ཕྱིན་པའི་ཡོན་ཏན་དང་ལྡན་པར་
གནས་པ་ཉིད་ལ་དང་བའི་དད་པ་སྟེ། དད་པ་གསུམ་དང་ལྡན་པའི་སྒོ་ནས་ལྷག་པར་མོས་པས་
ནི། བྱང་ཆུབ་ཀྱི་སྤྱོད་པ་རྣམ་པར་དག་པ་རྣམས་ལ་ཤིན་ཏུ་བརྩོན་པར་འཇུག་པའི་ཕྱིར། མྱུར་
བ་ཉིད་དུ་མཐར་ཐུག་གི་འབྲས་བུ་དེ་བཞིན་གཤེགས་པའི་གོ་འཕང་བླ་ན་མེད་པ་འཐོབ་པའི་
སྐལ་བ་དང་ལྡན་པར་འགྱུར་རོ། །ཞེས་པའོ། །
ལམ་ལ་འཇུག་པའི་ཕན་ཡོན་ལ་གཉིས། བསམ་པ་བྱང་ཆུབ་ཀྱི་མཆོག་ཏུ་སེམས་སྐྱེད་སྐྱེ་
བའི་ཕན་ཡོན། སྦྱོར་བ་ཕ་རོལ་དུ་ཕྱིན་པ་དྲུག་ལ་འཇུག་པའི་ཕན་ཡོན་ནོ། །དེ་ལ་སེམས་སྐྱེད་
སྐྱེ་བའི་ཕན་ཡོན་ནི། ཕལ་པ་རྣམས་ཀྱིས་བསམ་གྱིས་མི་ཁྱབ་པའི་ཡུལ་ཟབ་མོའི་དོན་གྱི་གནས་
བཞི་པོ་ཉིད་ལས་བརྩམས་ཏེ་ཁམས་རང་བཞིན་གྱིས་རྣམ་པར་དག་པ་ནི་སེམས་ཅན་ཐམས་
ཅད་ལ་ཁྱབ་པར་ཡོད་པ་ཉིད་དང་། དེའི་གློ་བུར་གྱི་དྲི་མ་བསལ་བ་ལས་གནས་མ་ལུས་པ་གྱུར་
པའི་བྱང་ཆུབ་ཆེན་པོ་ནི་བདག་འདྲ་བས་ཀྱང་ཐོབ་པར་ནུས་པ་ཉིད་དང་། འབྲས་བུ་ཐོབ་པ་ནི་
སྟོབས་ལ་སོགས་པ་རང་གཞན་གྱི་དོན་མཐར་ཕྱིན་པ་འདི་འདྲ་བས་ཡོན་ཏན་ཕུན་སུམ་ཚོགས་
པ་རྣམས་དང་ལྡན་པ་ཉིད་དོ། །ཞེས་བྱ་བར་དད་པ་གསུམ་དང་ལྡན་པའི་སྒོ་ནས་ལྷག་པར་
མོས་པ་ཁྱད་པར་ཅན་སྐྱེ་བའི་ཕྱིར་དམ་པའི་ཆོས་ལ་དོན་དུ་གཉེར་བའི་འདུན་པ་དང་། དགེ་
131



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
བབའི་ཕྱོགས་ལ་མངོན་པར་སྤྲོ་བས་བརྩོན་འགྲུས་དང་། གདམས་ངག་གི་དམིགས་པ་རྣམས་མ་
བརྗེད་པའི་དྲན་པ་དང་། བརྟག་བྱའི་དམིགས་པ་ལ་སེམས་རྩེ་གཅིག་པའི་བསམ་གཏན་དང་།
ཤེས་བྱའི་ཆོས་རྣམས་ལ་རབ་ཏུ་རྣམ་པར་འབྱེད་པའི་ཤེས་རབ་ལ་སོགས་པ་ཡོན་ཏན་བསམ་
གྱིས་མི་ཁྱབ་པ་རྣམས་ཀྱི་སྣོད་དུ་གྱུར་པ་གཞན་དོན་དུ་རྫོགས་པའི་བྱང་ཆུབ་ཐོབ་པར་འདོད་པ་
དང་མཚུངས་པར་ལྡན་པའི་སེམས་བསྐྱེད་ནི་གནས་བཞི་པོ་རྟོགས་པའི་བྱང་ཆུབ་སེམས་དཔའ་
དེ་དག་ལ་དུས་རྟག་ཏུ་ཉེ་བར་གནས་པར་འགྱུར་རོ། །ཞེས་པའོ། །ཕར་ཕྱིན་སྒྲུབ་པའི་ཕན་
ཡོན་ནི། སྔར་བཤད་པའི་བྱང་ཆུབ་ཀྱི་སེམས་དེ་ནི་དུས་རྟག་ཏུ་ཉེ་བར་གནས་པས་རྒྱལ་བའི་
སྲས་པོ་རྣམས་བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པར་འགྱུར་ཞིང་། བསམ་པ་ཁྱད་པར་
ཅན་དེ་ཉིད་ཀྱིས་ཀུན་ནས་བསླང་ནས། སྦྱོར་བ་བསོད་ནམས་ཀྱི་ཚོགས་ཀྱིས་བསྡུས་པའི་ཕ་
རོལ་ཏུ་ཕྱིན་པ་དང་པོ་ལྔ་ཡང་ཡོངས་སུ་རྫོགས་པ་དང་ཡོངས་སུ་དག་པ་ཉིད་དུ་འགྱུར་ཏེ། དེ་
ཡང་སེམས་ཅན་ལ་ཕན་འདོགས་པར་བྱེད་པའི་ཐབས་སྦྱིན་པ་ལ་སོགས་པ་བསོད་ནམས་ཀྱི་
ཚོགས་སུ་གྱུར་པ་ཕ་རོལ་ཏུ་ཕྱིན་པ་དང་པོ་ལྔ་པོ་གང་ཡིན་པ་དེ་ལ་བྱེད་པ་པོ་དང་ལས་དང་བྱ་བ་
སྟེ་འཁོར་རྣམ་པ་གསུམ་དུ་རྟོག་པ་མེད་པས་ཕ་རོལ་ཏུ་ཕྱིན་པ་དེ་རྣམས་ཡོངས་སུ་རྫོགས་པར་
འགྱུར་ཞིང་། ཡོངས་སུ་དག་པར་འགྱུར་བ་ནི་སྦྱིན་པ་ལ་སོགས་པ་དེའི་མི་མཐུན་པའི་ཕྱོགས་
སེར་སྣ་ལ་སོགས་པའི་སྒྲིབ་པ་རྣམས་རྣམ་པར་སྤངས་པ་ཉིད་ཀྱི་ཕྱིར་རོ། །ཞེས་པའོ། །
དེ་དག་ཀྱང་ཚོགས་གསུམ་དུ་བསྡུ་བ་ནི། སྦྱིན་པ་ལས་བྱུང་བའི་བསོད་ནམས་བྱ་བའི་
དངོས་པོ་ནི་སྦྱིན་པའི་ཕ་རོལ་ཏུ་ཕྱིན་པ་སྟེ། ཚུལ་ཁྲིམས་ལས་བྱུང་བའི་བསོད་ནམས་བྱ་བའི་
དངོས་པོ་དེ་ཡང་ཚུལ་ཁྲིམས་ཀྱི་ཕ་རོལ་དུ་ཕྱིན་པ་ཡིན་ལ། བཟོད་པ་དང་བསམ་གཏན་གྱི་ཕ་།
རོལ་ཏུ་ཕྱིན་པ་གཉིས་པོ་འདི་དག་ནི་སྒོམ་པ་ལས་བྱུང་བའི་བསོད་ནམས་བྱ་བའི་དངོས་པོ་ཡིན་
ཞིང་དེ་དག་ལ་སྤྲོ་བའི་བརྩོན་འགྲུས་ནི་གསུམ་ཀ་ལ་ཡང་ཀུན་ཏུ་འགྲོ་བ་ཡིན་པས། ཐམས་ཅད་
ཀྱང་མདོར་བསྡུ་ན། བསོད་ནམས་བྱ་བའི་དངོས་པོ་རྣམ་པ་གསུམ་གསུངས་པ་དང་མཐུན་པ་
ཉིད་དོ། །ཞེས་པའོ། །མི་མཐུན་ཕྱོགས་སྒྲིབ་པ་གཉིས་ངོས་བཟུང་བ་ནི། སྦྱིན་པ་པོ་དང་།
སྦྱིན་པར་བྱ་བའི་ཡུལ་དང་། སྦྱིན་པ་ལ་སོགས་པ་འཁོར་གསུམ་དུ་རྣམ་པར་རྟོག་པ་གང་ཡིན་
དེ་ནི་ཕ་རོལ་ཏུ་ཕྱིན་པ་ལྔ་ཡོངས་སུ་རྫོགས་པའི་གེགས་ཤེས་བྱའི་སྒྲིབ་པ་ཡིན་པར་འདོད་ཅིང་
སེར་སྣ་དང་འདོད་ཆགས་དང་ཁོང་ཁྲོ་དང་ལེ་ལོ་དང་རྣམ་གཡེང་ལ་སོགས་པའི་རྣམ་པར་རྟོག་༔
132



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
༩པ་གང་ཡིན་པ་དེ་ནི་ཡོངས་སུ་དག་པར་འགྱུར་བའི་གེགས་ཉོན་མོངས་པའི་སྒྲིབ་པ་ཡིན་པར་
འདོད་པས་དེ་དག་ནི་སྤང་བར་བྱའོ། །ཞེས་པའོ། །
གཉེན་པོས་ཤེས་རབ་མཆོག་ཐོབ་ཚུལ་ནི། དོན་གྱི་གནས་འདི་ལྟ་བུ་ལེགས་པར་རྟོགས་
པའི་ཕྱིར་ཤེས་རབ་ལས་གཞན་སྒྲིབ་པ་གཉིས་པོ་འདི་དག་ནི་རྩ་བ་ནས་སྤོང་བར་བྱེད་པའི་རྒྱུ་
གཞན་པ་མེད་དེ། ཤེས་རབ་དང་བྲལ་བའི་སྦྱིན་པ་ལ་སོགས་པ་ནི་སྒྲིབ་པ་མངོན་གྱུར་ཟིལ་གྱིས་
གནོན་པ་ཙམ་ནུས་ཀྱང་ས་བོན་རྩ་བ་ནས་སྤོང་བར་མི་ནུས་ལ། ཤེས་རབ་མཐར་ཕྱིན་པས་ནི་
སྒྲིབ་པ་གཉིས་བག་ཆགས་དང་བཅས་པའི་ ས་བོན་རྩ་བ་ནས་སྤོང་བར་ནུས་པ་དེའི་ཕྱིར།
བསོད་ནམས་ཀྱི་ཚོགས་ཀྱིས་བསྡུས་པའི་ཕ་རོལ་ཏུ་ཕྱིན་པ་ལྔ་ལས་ཡེ་ཤེས་ཀྱི་ཚོགས་ཀྱིས་བསྡུས་
པའི་ཤེས་རབ་ནི་མཆོག་ཏུ་གྱུར་པ་ཡིན་ཞིང་། ཤེས་རབ་དེ་ལྟ་བུ་འཕེལ་བའི་གཞི་ནི། དོན་གྱི་
གནས་བཞི་པོ་འདི་ལྟ་བུ་སྟོན་པའི་གསུང་རབ་དགོངས་འགྲེལ་དང་བཅས་པ་ཚུལ་བཞིན་དུ་ཐོས་
པ་ཡིན་པ་དེའི་ཕྱིར། སྦྱིན་པ་དང་ཚུལ་ཁྲིམས་དང་བསྒོམས་པ་ལས་བྱུང་བའི་བསོད་ནམས་
ཤིན་ཏུ་མང་བ་ལས་ཀྱང་ཟབ་མོའི་ཆོས་འདི་ལྟ་བུ་ཐོས་པའི་ཤེས་རབ་ནི་ཆེས་མཆོག་ཏུ་གྱུར་པ་
ཉིད་དོ། །ཞེས་པའོ། །
ད་ནི་ཡོངས་སུ་རྫོགས་པའི་བྱ་བ་བཤད་པར་བྱ་སྟེ། བཤད་བྱའི་དོན་རྒྱས་པར་
བཤད་པར་བྱ་བ་དང་། འཆད་ཚུལ་གྱིས་བསྡུས་ཏེ་བསྟན་པའོ། །རྒྱས་པར་བཤད་པ་ལ་གསུམ་
སྟེ། བསྟན་བཅོས་ཇི་ལྟར་བརྩམས་པའི་ཚུལ། ཆོས་ལ་གནོད་པ་སྤང་བའི་ཚུལ། བརྩམས་
པའི་བསོད་ནམས་བསྔོ་བའི་ཚུལ་ལོ། །བརྩམས་པའི་ཚུལ་ལ་ལྔ་ལས། དང་པོ་གཉིས་ནི། དེའི་
གང་ལ་བརྟེན་ནས་བཤད་པ་ནི། གོང་དུ་བསྟན་པའི་ཚུལ་དེ་ལྟར་རྡོ་རྗེའི་གནས་བདུན་བཤད་
པ་རྣམས་ཀྱང་། རང་བཟོའམ་གཟུ་ལུམས་སུ་བྱས་པ་ནི་མ་ཡིན་གྱི། འཕགས་པ་གཟུངས་ཀྱི་
དབང་ཕྱུག་རྒྱལ་པོས་ཞུས་པའི་མདོ་དང། དེ་བཞིན་གཤེགས་པའི་སྙིང་པོའི་མདོ་དང་།
དཔལ་ཕྲེང་གི་ཞུས་པའི་མདོ་དང་། འཕེལ་བ་མེད་པ་དང་འགྲིབ་པ་མེད་པ་བསྟན་པའི་མདོ་
དང་། སངས་རྒྱས་ཐམས་ཅད་ཀྱི་ཡུལ་ལ་འཇུག་པའི་ཡེ་ཤེས་སྣང་བ་རྒྱན་གྱི་མདོ་ལ་སོགས་པ་
ངེས་པའི་དོན་གཙོ་བོར་སྟོན་པས་ཡིད་ཆེས་པའི་གནས་སུ་གྱུར་པའི་ལུང་རྣམ་པར་དག་པ་
རྣམས་དང་། གནས་སྐབས་སུ་བྱ་བ་བྱེད་པའི་རིགས་པ་དང་། ལྟོས་པའི་རིགས་པ་དང་།
འཐད་པ་སྒྲུབ་པའི་རིགས་པ་རྣམས་ལ་བརྟེན་ཅིང་མཐར་ཐུག་ཆོས་ཉིད་ཟབ་མོའི་རིགས་པ་ལ་
133



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
བརྟེན་ནས་ལེགས་པར་བཤད་པ་ཉིད་དོ། །ཞེས་པའོ། །གང་གི་ཆེད་ནི། རང་གི་དོན་ལས་
བརྩམས་ཏེ་རྩོམ་པ་པོ་བདག་ཉིད་ཆོས་ཀྱི་དབྱིངས་འབའ་ཞིག་པ་སྤང་བྱའི་སྒྲིབ་པ་ཕྲ་མོས་ཀྱང་
ཤིན་ཏུ་རྣམ་པར་དག་ནས་མཐར་ཕྱིན་པའི་མྱ་ངན་ལས་འདས་པ་ཐོབ་པར་བྱ་བའི་ཕྱིར་དང་།
གཞན་གྱི་དོན་ལས་བརྩམས་ཏེ་སྐལ་བ་ཆེན་པོ་དང་ལྡན་པའི་གདུལ་བྱ་གང་དག་མཆོག་ཏུ་ཟབ་
མོའི་དོན་འདི་ལྟ་བུ་ལ་མི་འཕྲོགས་པའི་སྒོ་ནས་མོས་པའི་བློ་དང་ལྡན་ཞིང་། དེ་ལས་ཀྱང་
བསོད་ནམས་ཀྱི་ཚོགས་ལས་མཆོག་ཏུ་གྱུར་པའི་དགེ་བ་ཕུན་སུམ་ཚོགས་པ་དང་ལྡན་པ་ཐོབ་བོ་
སྙམ་པའི་བློ་ཅན་དེ་དག་ལེགས་པར་བཤད་པའི་དགའ་སྟོན་གྱིས་རྗེས་སུ་གཟུང་བར་བྱ་བའི་
ཕྱིར་དུ་བསྟན་བཅོས་འདི་རྣམ་པར་བཤད་དོ། །ཞེས་པའོ། །
ཇི་ལྟར་འཆད་ཚུལ་གྱིས་བསྟན་པ་ནི། དཔེ་ཇི་ལྟར་ན་སྒྲོན་མེའི་འོད་དང་། གློག་གི་
འོད་དང་། ནོར་བུའི་འོད་དང་། ཉི་མའི་འོད་དང་། ཟླ་བའི་འོད་ཀྱི་སྣང་བ་ལ་བརྟེན་ནས་
གང་ཟག་མིག་དང་ལྡན་པ་རྣམས་ཡུལ་གཟུགས་ལ་ལྟ་བ་བཞིན་དུ། དོན་དེ་བཞིན་དུ་ཆོས་
རྣམས་ཀྱི་ནང་མཚན་དང་སྤྱིའི་མཚན་ཉིད་ཀྱི་དོན་རྒྱ་ཆེན་པོ་མཁྱེན་པ་དོན་སོ་སོ་ཡང་དག་པར་
རིག་པ་དང་། མིང་གི་རྣམ་གྲངས་ཐམས་ཅད་ཐོགས་པ་མེད་པར་མཁྱེན་པ་ཆོས་སོ་སོ་ཡང་དག་
པར་རིག་པ་དང་། སེམས་ཅན་ཐམས་ཅད་ཀྱི་སྐད་ཐམས་ཅད་ཐོགས་པ་མེད་པར་མཁྱེན་པ་
ངེས་པའི་ཚིགས་སོ་སོ་ཡང་དག་པར་རིག་པ་དང་། ཆོས་ཀྱི་རབ་ཏུ་དབྱེ་བ་ཐམས་ཅད་ཐོགས་
པ་མེད་པར་མཁྱེན་པ་སྤོབས་པ་སོ་སོ་ཡང་དག་པར་རིག་པ་རྣམས་ཀྱི་འོད་ཟེར་འགྱེད་པར་
མཛད་པའི་ཐུབ་པ་རྫོགས་པའི་སངས་རྒྱས་ཀྱི་སྣང་བ་ལ་བརྟེན་ནས། བློ་གྲོས་ཀྱི་མིག་གིས་ཟབ་
མོའི་དེ་ཁོ་ན་ཉིད་མཐོང་སྟེ། གཞུང་འདི་ཉིད་རབ་ཏུ་གསལ་བར་མཛད་དོ། །ཞེས་པའོ། །
གང་ཞིག་བཤད་བྱའི་ངོ་བོ་ནི། དམ་པའི་ཆོས་གང་ཞིག་བརྗོད་བྱ་ཟབ་པ་དང་རྒྱ་ཆེ་བའི་དོན་
ཆེན་པོ་དང་ཡང་དག་པར་ལྡན་ལ་བརྗོད་བྱེད་ངག་གི་ཚིག་དྲི་མ་མེད་པའི་ཆོས་དང་ཉེ་བར་
འབྲེལ་ཞིང་སྤང་བྱ་ཁམས་གསུམ་པའི་ཀུན་ནས་ཉོན་མོངས་པ་ཐམས་ཅད་སྤོང་བར་བྱེད་པའི་
གསུང་དུ་གྱུར་པས་གཉེན་པོ་ཞི་བ་མྱ་ངན་ལས་འདས་པ་མཐར་ཕྱིན་པའི་ཕན་ཡོན་སྟོན་ཅིང་
ཐོབ་པར་མཛད་པ་གང་ཡིན་པ་དེ་ནི་དྲང་སྲོང་ཆེན་པོ་རྫོགས་པའི་སངས་རྒྱས་ཀྱི་གསུང་རབ་
རྣམ་པར་དག་པ་ཡིན་པས་བསྟན་ལ་དབབ་པར་བྱ་བ་ཡིན་ལ། དོན་བཞི་པོ་དེ་དག་ལས་བཟློག་
པ་ནི་ཡང་དག་པའི་གསུང་རབ་ལས་གཞན་ལོག་པར་བསྟན་པ་ཡིན་པས་འཇུག་པར་བྱ་བ་མ་
134



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར་
ཡིན་ནོ། །ཞེས་པའོ། །
རྒྱུ་མཐུན་གུས་པས་བླང་ཚུལ་ནི། གསུང་རབ་ཀྱི་དགོངས་འགྲེལ་གང་ཞིག་བཤད་བྱའི་
ཁྱད་པར་རྒྱལ་བ་རྫོགས་པའི་སངས་རྒྱས་ཀྱིས་སྟོན་པ་འབའ་ཞིག་གི་དབང་དུ་བྱས་ནས་སྟོན་གྱི།
རང་བཟོ་བྱས་པ་མ་ཡིན་ལ། འཆད་པ་པོའི་ཁྱད་པར་ཆོས་དང་དོན་ལེགས་པར་ཤེས་ཤིང་རྙེད་
བཀུར་ལ་སོགས་པ་ཕྱིན་ཅི་ལོག་གི་རྣམ་པར་གཡེང་བ་མེད་པའི་ཡིད་ཅན་གྱིས་ལེགས་པར་
བཤད་པས་འབྲས་བུའི་ཁྱད་པར་ཐར་པ་བླ་ན་མེད་པའི་མྱ་ངན་ལས་འདས་པ་ཐོབ་པར་བྱ་བའི་
ཆེད་དུ་ཐབས་ཀྱི་ཁྱད་པར་དེའི་ལམ་སྟོན་པ་དང་རྗེས་སུ་མཐུན་པ་སྟེ། ཡོན་ཏན་བཞི་དང་ལྡན་
པའི་བསྟན་བཅོས་དེ་ཡང་དྲང་སྲོང་ཆེན་པོ་རྫོགས་པའི་སངས་རྒྱས་ཀྱི་བཀའ་ཇི་ལྟ་བ་བཞིན་དུ་
དད་པའི་སྤྱི་བོས་བླང་བར་བྱ་བ་ཉིད་དོ། །ཞེས་པའོ། །
ཆོས་ལ་གནོད་པ་སྤང་བའི་ཚུལ་ལ་གསུམ་སྟེ། དག་པའི་ཐབས་ངོས་གཟུང་སྟེ་བསྟན་
པར་གདམས་པ། ཉམས་པའི་རྒྱུ་ངོས་བཟུང་སྟེ་སྤང་བར་གདམས་པ། ཟབ་མོའི་ཆོས་ཉམས་
པའི་འབྲས་བུ་སྤོང་ཚུལ་ལོ། །དག་པའི་ཐབས་བསྟེན་ཚུལ་ལ། རང་བཟོ་སྤང་ཚུལ་ནི། གང་གི་
ཕྱིར་རྒྱལ་བ་རྫོགས་པའི་སངས་རྒྱས་ཉིད་ལས་ཆེས་མཁས་པའི་གང་ཟག་འགའ་ཡང་འཇིག་རྟེན་
གྱི་ཁམས་འདི་ན་ཡོད་པ་མིན་ཏེ། ཤེས་བྱ་ཇི་སྙེད་པའི་དོན་མ་ལུས་པ་དང་ཇི་ལྟ་བའི་དེ་ཁོ་ན་
ཉིད་མཆོག་ནི་ཚུལ་བཞིན་དུ་ཕྱིན་ཅི་མ་ལོག་པར་རྣམ་པ་ཀུན་མངོན་སུམ་དུ་མཁྱེན་པའི་ཡེ་ཤེས་
ཉིད་ཀྱིས་མཁྱེན་གྱི། སངས་རྒྱས་ལས་གཞན་གྱིས་ཤེས་པ་མིན་པ་དེའི་ཕྱིར་དྲང་སྲོང་ཆེན་པོ་
རྒྱལ་བ་རང་ཉིད་ཀྱིས། དྲང་བ་དང་ངེས་པའི་དོན་དུ་རྣམ་པར་བཞག་པའི་མདོ་སྡེ་གང་ཡིན་པ་
དེ་དག་ལ་དྲང་དོན་ལ་ངེས་དོན་དང་། ངེས་དོན་ལ་དྲང་དོན་ནོ་ཞེས་རང་བཟོས་མི་དཀྲུག་ཅིང་
ལོག་པར་བཤད་པར་མི་བྱ་སྟེ། གལ་ཏེ་བྱས་ན་ཐུབ་པ་རྫོགས་པའི་སངས་རྒྱས་ཀྱི་དམ་པའི་ཆོས་
ཀྱི་ཚུལ་བཤིག་པར་འགྱུར་བའི་ཕྱིར་དང་། དེ་ཡང་དམ་པའི་ཆོས་ལ་ནི་གནོད་པ་བྱེད་པར་
འགྱུར་ཞིང་ཆོས་སྤོང་བའི་ཉེས་པ་ཆེན་པོར་འགྱུར་རོ། །ཞེས་པའོ། །ཕྱོགས་ཞེན་སྤང་ཚུལ་ནི།
ཉོན་མོངས་པ་མ་རིག་པ་ལ་སོགས་པ་རྣམས་ཀྱིས་སེམས་ཀུན་དུ་རྨོངས་པའི་བདག་ཉིད་ཅན་དུ་
གྱུར་པའི་སྐྱེ་བོ་ངན་པ་རྣམས་ཀྱིས་སངས་རྒྱས་ལ་སོགས་པ་འཕགས་པའི་གང་ཟག་ལ་སྐུར་པ་
འདེབས་པ་དང་། དེ་དག་གིས་ལེགས་པར་གསུངས་པའི་དམ་པའི་ཆོས་ལ་བརྙས་པ་ལ་སོགས་
པའི་ཉེས་པ་གང་ཡིན་པ་དེ་རྣམས་ཀུན་ཀྱང་རང་གི་གྲུབ་མཐའ་ངན་པ་ལ་མཆོག་ཏུ་མངོན་པ་ཚོམ
135



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ཞེན་པའི་ལྟ་བས་བྱས་ཤིང་། དེ་ལས་ཀྱང་སྡུག་བསྔལ་སྣ་ཚོགས་ཀྱིས་ཉམས་ཐག་པར་གྱུར་པ་
དེས་ན། ཕྱོགས་ཞེན་གྱི་ལྟ་བ་ངན་པའི་དྲི་མ་ཅན་དུ་གྱུར་པའི་ཉོན་མོངས་པ་དེ་ལ་མཁས་པ་
རྣམས་ཀྱི་བློ་གྲོས་ནམ་ཡང་མི་སྦྱར་ཏེ། གལ་ཏེ་སྦྱར་ན་ཡང་དག་པའི་ལྟ་བ་དང་སྤྱོད་པ་ལ་བློ་
བསྒྱུར་དུ་མི་རུང་བའི་ཉེས་པ་ཡོད་པའི་ཕྱིར་རོ། །དཔེར་ན་གོས་གཙང་མ་དྲི་མ་མེད་པ་ཚོན་
གྱིས་ཁ་དོག་རྣམ་པར་བསྒྱུར་དུ་རུང་གིས་སྣུམ་གྱིས་གོས་པའི་གོས་དྲི་མ་ཅན་དེ་ནི་དེ་ལྟ་མིན་པ་
བཞིན་ནོ། །ཞེས་པའོ། །
ཉམས་པའི་རྒྱུ་སྤོང་ཚུལ་ནི། དེ་ལྟར་ཐེག་པ་ཆེན་པོའི་ཆོས་ཀྱི་མཐར་ཐུག་སྙིང་པོ་ངེས་
པའི་དོན་ནི་མཆོག་ཏུ་ཟབ་ཅིང་ཕན་ཡོན་ཆེན་པོ་དང་ལྡན་པ་ཡིན་ན། ཁ་ཅིག་མི་མོས་ཤིང་ཁ
རྣམ་པར་སྤོང་བར་འགྱུར་བ་ཅི་སྙམ་པ་ལ། དེ་ནི་ཆོས་ཀྱི་ཉེས་པ་མ་ཡིན་གྱི་གང་ཟག་གིས་ཉེས་
པ་ཡིན་ནོ། །ཞེས་སྟོན་པ་སྟེ། དེ་ཡང་ཁ་ཅིག་ནི་ཟབ་མོའི་དོན་ལ་རྣམ་པར་དཔྱོད་པའི་ཤེས་
རེབ་ཆུང་ཞིང་བློ་གྲོས་ཤིན་ཏུ་དམན་པའི་ཕྱིར་དམ་པའི་ཆོས་སྤོང་བར་བྱེད་པ་དེ་བཞིན་དུ་སྦྱར་
ཏེ། ཁ་ཅིག་ནི་རྒྱས་འགྱུར་གྱི་རིགས་སད་པར་མ་གྱུར་པས་དཀར་པོ་དགེ་བའི་ཆོས་ལ་མོས་པ་
དང་རྣམ་པར་བྲལ་བའི་ཕྱིར་དང་། ཁ་ཅིག་ནི་ཡོན་ཏན་མ་ཡིན་པ་དང་ལྡན་པ་ལ་བདག་ཡོན་
ཏན་དང་ལྡན་ནོ་སྙམ་དུ་སེམས་ཁེངས་པའི་ལོག་པའི་ང་རྒྱལ་ལ་བརྟེན་པའི་ཕྱིར་དང་། ཁ་ཅི་ནི་
ཚེ་རབས་སྔ་མར་དམ་པའི་ཆོས་ཀྱིས་ཕོངས་པར་འགྱུར་བའི་ལས་ཀྱི་སྒྲིབ་པ་ཚབས་ཆེན་པོ་ཉེ་
བར་བསགས་པས་ཡང་དག་པའི་དོན་ལ་སྒྲིབ་པའི་བདག་ཉིད་ཅན་ཡིན་པའི་ཕྱིར་དང་། ཁ་
ཅིག་ནི་དྲང་བའི་དོན་གྱི་གསུང་རབ་ལ་ཆོས་ཐམས་ཅད་ཀྱི་དེ་ཁོ་ན་ཉིད་ངེས་པའི་དོན་ཕྱིན་ཅི་
མ་ལོག་པར་འཛིན་པའི་ཕྱིར་དང་། ཁ་ཅིག་ནི་ཟས་དང་གོས་དང་ནོར་ལ་སོགས་པ་འདོད་པའི་
ཡོན་ཏན་གྱི་རྙེད་པ་ལ་ལྷག་པར་ཆགས་ཤིང་བརྐམ་པའི་དབང་དུ་གྱུར་པའི་ཕྱིར་དང་། ཁ་ཅིག་
ནི་འཇིག་ཚོགས་ལ་ལྟ་བ་ལ་སོགས་པ་ལྟ་བ་ངན་པ་ལ་མཆོག་ཏུ་མངོན་པར་ཞེན་པའི་དབང་དུ་
གྱུར་པའི་ཕྱིར་དང་། ཁ་ཅིག་ནི་དམ་པའི་ཆོས་ཟབ་པ་དང་རྒྱ་ཆེ་བ་རྣམས་སུན་འབྱིན་ཅིང་རྣམ་
པར་སྤོང་བ་དང་སྡིག་པའི་གྲོགས་པོ་ཡུན་རིང་དུ་བསྟོན་ཅིང་དེའི་དབང་དུ་གྱུར་པའི་ཕྱིར་དང་།
ཁ་ཅིག་ནི་ཐེག་པ་ཆེན་པོ་དམ་པའི་ཆོས་འཛིན་པའི་དགེ་བའི་བཤེས་གཉེན་སྐྱེས་བུ་དམ་པ་
མཚན་ཉིད་དང་ལྡན་པ་རྣམས་ཀྱང་ཡུན་རིང་དུ་བསྲིངས་པའི་ཕྱིར་དང་། ཁ་ཅིག་ནི་ཡང་དག་
པའི་ཆོས་དང་གང་ཟག་ལ་ཡིད་མི་ཆེས་ཤིང་། ཕྱིན་ཅི་ལོག་ལ་དགའ་བས་མོས་པ་དམན་པའི་
136



༄༅ །།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ཕྱིར་ན་དེ་བཞིན་གཤེགས་པ་དགྲ་བཅོམ་པ་རྣམས་ཀྱི་དམ་པའི་ཆོས་སྤོང་ཞིང་། ཁྱད་པར་དུ་
ཟབ་མོའི་དེ་ཁོ་ན་ཉིད་སྟོན་པ་རྣམས་སྤོང་བར་བྱེད་མོད། དེ་ལྟ་ན་ཡང་རང་ཉིད་ཉམས་པའི་རྒྱུ་
ཡིན་པས་མཁས་པ་རྣམས་ཀྱིས་དེ་ལྟར་བྱ་བ་མ་ཡིན་ནོ། །ཞེས་པའོ། །
ཆོས་ལ་ཉམས་པའི་འབྲས་བུ་སྤོང་ཚུལ་ལ་གཉིས་ལས། ངན་སོང་སྤོང་ཚུལ་ནི། ཇི་ལྟར་
ན་མཆོག་ཏུ་ཟབ་མོ་དམ་པའི་ཆོས་ལས་ཉམས་པ་ཇི་ལྟར་འཇིགས་པ་དེ་བཞིན་དུ་བླང་དོར་ལ་
མཁས་པའི་སྐྱེས་བུ་དམ་པ་རྣམས་ཀྱིས་འཇིག་རྟེན་ན་འཇིགས་པར་གྲགས་པའི་མེས་སྲེགས་པ་
དང་ནི་མི་ཟད་པའི་སྦྲུལ་གདུག་པས་ཟ་བ་དང་། གཤེད་མས་གསོད་པ་དང་ནི་ཐོག་གིས་
འབིགས་པ་ལའང་ཤིན་ཏུ་འཇིགས་པར་མི་བྱ་ཞིང་། དེ་བས་ཀྱང་ཆོས་ལས་ཉམས་པ་ཉིད་
འཇིགས་པས་སྤང་བྱ་སྟེ་གང་གི་ཕྱིར་ན་མེས་ཚིག་པ་དང་། སྦྲུལ་གྱིས་ཟོས་པ་དང། དགྲས་
བསད་པ་དང། རྡོ་རྗེའི་མེ་ཐོག་གིས་ཕུག་པ་ལས་ནི་ཚེ་འདིའི་སྲོག་དང་བྲལ་བ་ཙམ་བྱེད་པར་
ནུས་མོད་ཀྱི། དེ་རྣམས་ལས་ངན་སོང་མནར་མེད་པའི་དམྱལ་བ་རྣམས་ཀྱིས་འགྲོ་བ་ཤིན་ཏུ་
འཇིགས་པར་འགྲོ་བར་མི་འགྱུར་ལ། དམ་པའི་ཆོས་སྤངས་པ་ལས་ནི་མནར་མེད་པའི་སྡུག་
བསྔལ་མྱོང་བར་འགྱུར་བའི་ཕྱིར་རོ། །ཞེས་པའོ། །འཁོར་བ་སྤོང་ཚུལ་ནི། གང་ཟག་ངན་པ་
གང་ཞིག་དུས་ཡང་དང་ཡང་དུ་སྡིག་པའི་གྲོགས་པོ་བརྟེན་ཅིང་དེའི་དབང་དུ་གྱུར་པས།
སྐྱབས་གནས་བླ་ན་མེད་པ་ཡང་དག་པར་རྫོགས་པའི་སངས་རྒྱས་ལ་ཡང་དཀྲོངས་པར་འདོད་
པའི་ངན་སེམས་ཆེན་པོ་དང་ལྡན་པར་གྱུར་པས་སྐུ་མཚལ་འབྱིན་པར་བྱེད་པ་དང་། འཇིག་
རྟེན་སོ་སོར་ངེས་པའི་སྐྱེ་བོ་བླ་མ་ཕ་དང་མ་དྲིན་ཆེན་པོ་དང་ལྡན་པ་དག་ཀྱང་གསོད་པར་བྱེད་
པ་དང་། སྐྱེ་བོ་ཐམས་ཅད་ཀྱིས་ཐུན་མོང་དུ་བཀུར་བར་འོས་པ་དགྲ་བཅོམ་པ་ཡང་གསོད་པར་
བྱ་བར་འོས་པ་མིན་པ་བྱེད་པ་དང་། མཆོག་གི་ཚོགས་དགེ་འདུན་གྱི་དབྱེན་བྱས་ནས་རྣམ་པར་
འབྱེད་པའི་མི་དེ་ཡང་ཆོས་ཐམས་ཅད་ཀྱི་དེ་ཁོ་ན་ཉིད་ཟབ་མོ་རྣམ་པ་ཐམས་ཅད་ཀྱི་མཆོག་དང་
ལྡན་པའི་སྟོང་པ་ཉིད་དང་། དམིགས་པ་མེད་པའི་སྙིང་རྗེ་ཆེན་པོ་ངེས་པར་བསམས་ཤིང་རྩེ་
གཅིག་ཏུ་བསྒོམས་ན་མྱུར་དུ་མཚམས་མེད་པ་ལ་སོགས་པའི་ལས་ཀྱི་སྒྲིབ་པ་ཆེན་པོ་དེ་ལས་ཐར་
ནས་བྱང་ཆུབ་ཆེན་པོ་ཐོབ་པར་འགྱུར་གྱི། སྐྱེ་བོ་གང་ཞིག་ཡིད་ནི། ཐེག་པ་ཆེན་པོའི་མཐར་
ཐུག་སྙིང་པོ་ངེས་པའི་དོན་གྱི་ཆོས་ལ་སྡང་ཞིང་སྤོང་བ་དེ་ལ་ཐར་པ་བླ་ན་མེད་པའི་བྱང་ཆུབ་ཐོབ་
པ་ལྟ་ག་ལ་ཡོད། དེའི་ལམ་སྒོམ་པའི་སྐལ་བ་དང་མི་ལྡན་པའི་ཕྱིར། ཞེས་པའོ། །
137



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
དོབསོད་ནམས་བསྔོ་བའི་ཚུལ་ནི། སངས་རྒྱས་དང་ཆོས་དང་དགེ་འདུན་ཏེ་ཐོབ་པར་བྱ་
བའི་འབྲས་བུ་དཀོན་མཆོག་གསུམ་གྱི་དོན་དང་། དེ་རྣམས་འགྲུབ་པའི་རྒྱུ་རང་བཞིན་གྱིས་
རྣམ་པར་བྱང་བའི་ཁམས་དེ་བཞིན་གཤེགས་པའི་སྙིང་པོའི་དོན་དང་། དེ་ཉིད་གློ་བུར་གྱི་དྲི་མ་
མེད་ཅིང་ཤིན་ཏུ་རྣམ་པར་དག་པའི་གནས་སྐབས་བྱང་ཆུབ་ཆེན་པོའི་དོན་དང་། དེ་ལ་ཡོད་པ་
དང་བྲལ་བ་དང་རྣམ་པར་སྨིན་པའི་འབྲས་བུས་བསྡུས་པའི་ཡོན་ཏན་གྱི་དོན་དང་། དེའི་ནུས་
པས་གཞན་གྱི་དོན་ལེགས་པར་སྒྲུབ་པའི་ཕྲིན་ལས་ཀྱི་དོན་ཏེ་བརྗོད་བྱའི་དོན་རྡོ་རྗེའི་གནས་
རྣམ་པ་བདུན་པོ་ཕྱིན་ཅི་མ་ལོག་པའི་ཚུལ་ཇི་ལྟ་བ་བཞིན་དུ་རྣམ་པར་བཤད་པ་ལས། འཆད་
པ་པོ་བདག་གིས་དགེ་བའི་རྩ་བ་རྣམ་པར་དག་པ་གང་ཐོབ་པ་དེས་ནི་འཁོར་བ་ན་གནས་པའི་
འགྲོ་བ་འདི་རྣམས་ཐམས་ཅད་གནས་སྐབས་ཀྱི་འབྲས་བུ་སངས་རྒྱས་ཀྱི་འཁོར་གྱི་དཀྱིལ་འཁོར་
དུ་སྐྱེས་ནས་མཐའ་ཡས་པའི་འོད་ཟེར་གྱི་ཚོགས་མངའ་བ་དྲང་སྲོང་རྫོགས་པའི་སངས་རྒྱས་ཚེ་
དང་ཡེ་ཤེས་དཔག་ཏུ་མེད་པའི་ཞལ་མངོན་སུམ་དུ་མཐོང་ཞིང་སངས་རྒྱས་མཐོང་ནས་ཀྱང་ནི་
དེ་ལས་དམ་པའི་ཆོས་ཐོས་ཤིང་ཉམས་སུ་བླངས་པ་ལས་ཆོས་ཀྱི་མིག་རྡུལ་མེད་ཅིང་དྲི་མ་མེད་
པའི་མཐོང་ལམ་ལ་སོགས་པ་ཐོབ་ནས་ཆོས་ཟབ་མོ་ལ་མི་སྐྲག་པའི་བཟོད་པ་རྣམ་པར་དག་པ་
སྐྱེས་ཏེ། མཐར་ཐུག་པའི་འབྲས་བུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་
པ
མཆོག་ཏུ་གྱུར་པ་མྱུར་དུ་ཐོབ་པར་ཤོག་ཤིག་ཅེས་པའོ། །འཆད་ཚུལ་གྱིས་བསྡུས་ཏེ་བསྟན་པ་
ནི། གང་ལ་བརྟེན་ནས་བཤད་པ་ནི། དེ་ལྟར་ཡིད་ཆེས་པའི་ལུང་དང་རིག་པ་ལ་བརྟེན་ནས་
ཞེས་པས་བསྟན་ཅིང་། རྒྱུ་མཚན་ནམ་དགོས་པ་གང་གི་ཕྱིར་དུ་བཤད་པ་ནི། བདག་ཉིད་
འབའ་ཞིག་དག་ཕྱིར་དང་། །གང་དག་མོས་དགེ་ཕུན་སུམ་ཚོགས་ལྡན་བློ། །དེ་དག་རྗེས་སུ་
བཟུང་ཕྱིར་འདི་བཤད་དོ། །ཅེས་པས་བསྟན་ལ། ཚུལ་ཇི་ལྟར་བཤད་པ་ནི། ཇི་ལྟར་སྒྲོན་
གློག་ནོར་བུ་ཉི་ཟླ་ལ། །ཞེས་པ་ལ་སོགས་པས་བསྟན་ཏོ། །དོན་གང་ཞིག་བཤད་པར་བྱ་བའི་
ངོ་བོ་ནི། གང་ཞིག་དོན་ལྡན། ཅེས་པ་ལ་སོགས་པས་བསྟན་པ་བཤད་བྱ་དེ་རྟོགས་པའི་རྒྱུ་
མཐུན་པར་གྱུར་པའི་འཆད་བྱེད་ནི་གང་ཡིན་པ་དེ། གང་ཞིག་རྒྱལ་བ་སྟོན་པ་འབའ་ཞིག་
གིས། །ཞེས་པ་ལ་སོགས་པ་བསྟན་པས་བསྟན་བཅོས་ཇི་ལྟར་བརྩམས་པའི་ཚུལ་ནི་དེ་ལྟར་
ཞེས་པ་ལ་སོགས་པ་ཚིགས་སུ་བཅད་པ་བཞིས་རྒྱས་པར་བསྟན་ཏེ། གང་ཕྱིར་རྒྱལ་ལས་ཆེས་
མཁས་ཞེས་པ་ལ་སོགས་པའི་ཚིགས་སུ་བཅད་པ་གཉིས་ཀྱིས་བདག་ཉིད་དག་པར་བྱ་བའི་
138



༄༅།།རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར།
ཐབས་སུ་ཆོས་སྤོང་བའི་སྒྲིབ་པ་ལ་བག་བྱ་བར་བསྟན་ནོ། ། བློ་དམན་ཕྱིར་དང་ཞེས་
སོགས་པ་ཚིགས་སུ་བཅད་པ་གཅིག་གིས་ཆོས་སྤོང་བའི་དང་། ལས་བསགས་ན་བདག་ཉིད་
ཉམས་པའི་རྒྱུ་ཡིན་པས་སྤང་བར་གདམས་པ་བསྟན་ཅིང་། དེའི་རྗེས་ནས་ཇི་ལྟར་ཟབ་མོའི་
ཆོས་ཉམས་ཞེས་ཚིགས་སུ་བཅད་པ་ནི་གཉིས་ཀྱིས་ཟབ་མོའི་ཆོས་ལས་ཉམས་པའི་འབྲས་བུ་
གནས་སྐབས་ངན་འགྲོར་ལྟུང་བ་དང༌། མཐར་ཐུག་ཐར་པ་མི་ཐོབ་པ་གཉིས་སྤང་བའི་ཚུལ་
ཡང་དག་པར་བསྟན་པ་ཡིན་ནོ། །གནས་སྐབས་སུ་ཞིང་ཁམས་རྣམ་པར་དག་པ་སངས་རྒྱས་ཀྱི་
འཁོར་གྱི་དཀྱིལ་འཁོར་དུ་སྐྱེས་ནས་ཆོས་ཉིད་མངོན་སུམ་དུ་རྟོགས་ཏེ། དོན་ཟབ་མོ་ལ་མི་སྐྲ་
པའི་བཟོད་པ་ཐོབ་པ་དང་། མཐར་ཐུག་བླ་ན་མེད་པའི་བྱང་ཆུབ་ཆེན་པོ་ཐོབ་པའི་ཆོས་ཡོངས་
སུ་བསྔོ་བ་བརྗོད་པའི་སྒོ་ནས་མདོར་བསྡུ་ན། དམ་པའི་ཆོས་ལ་ཞུགས་པ་རྣམས་ཀྱིས། འབྲས་
བུ་གནས་སྐབས་དང་མཐར་ཐུག་གི་དོན་ཕུན་སུམ་ཚོགས་པ་རྣམ་པ་གཉིས་འགྲུབ་པ་ཡིན་པར་
ནི། དཀོན་མཆོག་རྣམ་པར་བྱང་ཁམས་ཞེས་སོགས་ཚིགས་སུ་བཅད་པ་ཐ་མ་གཅིག་པོ་འདི་
ཡིས་ནི་ལེགས་པར་བསྟན་པ་ཡིན་ནོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་
གི་རིགས་རྣམ་པར་དབྱེ་བ་ལས། ཕན་ཡོན་གྱི་སྐབས་ཏེ་ལེའུ་ལྔ་པའི་རྣམ་པར་བཤད་པའོ།། །།
༈ དེ་ལྟར་ན་རྒྱལ་བའི་རྒྱལ་ཚབ་ཆེན་པོ་དཔལ་ལྡན་བྱམས་པ་མགོན་པོས་མཛད་པ། ཐེག་པ་
ཆེན་པོ་རྒྱུད་བླ་མའི་བསྟན་བཅོས། སློབ་དཔོན་ཆེན་པོ་འཕགས་པ་ཐོགས་མེད་ཀྱིས་མཛད་པའི་
འགྲེལ་པ་དང་མཐུན་པར་རྣམ་པར་བཤད་པ་གྲུབ་སྟེ་མཐའ་དག་རྫོགས་སོ། །ཞེས་ཀྱང་བྱའོ།།
དོན་དེ་ལེགས་པར་བསྒྱུར་བའི་ཚུལ་ནི། དཔལ་ལྡན་གྲོང་ཁྱེར་དཔེ་མེད་ཀྱི་
མཁས་པ་ཆེན་པོ་བྲམ་ཟེ་རིན་ཆེན་རྡོ་རྗེའི་དབོན་པོ། པཎྜི་ཏ་ཆེན་པོ་སང་ཛཱ་ན་དང་། ལོ་ཙཱ་བ་
ཤཱཀྱའི་དགེ་སློང་བློ་ལྡན་ཤེས་རབ་ཀྱིས་གྲོང་ཁྱེར་དཔེ་མེད་དེ་ཉིད་དུ་བསྒྱུར་བའོ། །མ་རྟོགས་
ལོག་པར་རྟོགས་དང་ཐེ་ཚོམ་གྱི། །མུན་པ་ཐམས་ཅད་དྲུངས་ནས་འབྱིན་བྱེད་པ། །ལེགས་
བཤད་འདི་ནི་ཉི་མའི་འོད་ཟེར་ཡིན། །དགེ་བས་འགྲོ་ཀུན་མུན་པ་སེལ་བར་ཤོག །སྡེ་སྣོད་
འཛིན་པ་དཔལ་ལྡན་བརྩོན་འགྲུས་དང་། ཕུན་ཚོགས་དཔལ་གཉིས་ཀྱིས་གསོལ་བ་བཏབ་པའི་
ངོར། ཇོ་ནང་དཔལ་གྱི་རི་ཁྲོད་དུ། རྒྱལ་ཁམས་ཕྱོགས་མེད་རིས་མེད་པ་བརྟོན་པ་བཞི་ལྡན་
གྱིས་སྦྱར་བའོ། །བསྟན་པ་དང་སེམས་ཅན་གྱི་དོན་རྒྱ་ཆེན་པོ་འགྲུབ་པར་གྱུར་ཅིག །མངྒ་ལཾ་
བྷ་ཝ་ཏུ།། །།
139
WE



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
:::༄༅།།མཧཱཡཱནོཏྟརཏནྡྷཤཱསྟསུབྷཱཥིཏབིཧརཏིསྨ།
ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་
པར་བཤད་པ་བཞུགས་སོ།། ན་
རོང་སྟོན་ཤེས་བྱ་ཀུན་གཟིགས་ཀྱིས་མཛད།
-༄༅ །།རྒྱ་གར་སྐད་དུ། མ་ཧཱ་ཡཱ་ན་ཨུཏྟ་ར་ཏནྟྲ་ཤཱསྟ་སུ་བྷཱ་ཥི་ཏཾ། བོད་སྐད་དུ། ཐེག་པ་
ཆེན་པོ་རྒྱུད་བླ་མའི་བསྟན་བཅོས་ལེགས་པར་བཤད་པ། སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་འཚལ་ལོ། །རབ་བརྗིད་ཤེལ་གྱི་རི་བོ་ལྟ་བུའི་སྐུ། །ལེགས་པར་
འདོམས་པ་ལྷ་ཡི་རྔ་སྒྲའི་གསུང་། །སྒྲིབ་བྲལ་རྣམ་པར་དག་པའི་ཐུགས་མངའ་བ། །ལྷག་པའི་
ལྷ་མཆོག་གངས་རིའི་མདོག་ཅན་རྒྱལ། །མཁྱེན་པ་ཉི་མའི་འོད་ཟེར་སྟོང་འཕྲོ་ཞིང་། །མ་རིག་
མུན་པ་འཐིབས་པོ་རྣམ་པར་བསལ། །བླ་མེད་ཆོས་ཀྱི་འཁོར་ལོ་སྟོན་མཛད་པའི། །ཐུབ་
དབང་སྨྲ་བའི་ཉི་མ་ལ་ཕྱག་འཚལ། །སེམས་ཅན་ཁམས་ཀྱི་དྲི་མ་རྣམ་སྦྱངས་ནས། །དྲི་མེད་
བདེ་གཤེགས་གོ་འཕང་རབ་བརྙེས་ཤིང་། །གཞན་དོན་ཕྲིན་ལས་ཇི་ལྟར་མཛད་པའི་ཚུལ། །
གསལ་བར་སྟོན་མཛད་མི་ཕམ་མགོན་ལ་འདུད། ། སངས་རྒྱས་གསུང་རབ་ལེགས་བཤད་
བདུད་རྩིའི་རྒྱུན། ། བློ་གྲོས་ཆུ་མཚོར་ཡོངས་སུ་རྫོགས་པའི་དཔལ། ། གསུང་རབ་ཀུན་ གྱི་
གླེགས་བམ་གཅིག་གྱུར་པ། །དཔལ་ལྡན་བླ་མའི་ཞབས་ལ་ཕྱག་འཚལ་ལོ། །རྣམ་མང་གསུང་
རབ་ཕུལ་བྱུང་ཟབ་མོའི་མཚོ། །དགོངས་དོན་གེ་སར་སྙིང་པོ་གསལ་བ་ཡི། ། བྱམས་པའི་
གསུང་རབ་ལེགས་བཤད་འདབ་བརྒྱ་པ། །རྣམ་བཤད་ཉི་མའི་འོད་ཀྱིས་གསལ་བར་བྱ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་འཆད་པ་ལ་དོན་གསུམ་སྟེ།
བསྟན་བཅོས་ཀྱི་མཚན་དོན་བཤད་པ། ཚིག་དོན་སོ་སོར་དབྱེ་བ། ལོ་ཙཱ་བའི་
འགྱུར་བྱང་སྨོས་པའོ། །དང་པོ་ནི། མ་ཧཱ་ཡཱ་ན་ནི་ཐེག་པ་ཆེན་པོའོ། །ཨུཏྟ་ར་ནི་བླ་མའོ། །:::
ན
140



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ན
པཏནྡྲ་ནི་རྒྱུད་དོ། །ཤཱསྟ་ནི་བསྟན་བཅོས་སོ། །མཚན་བཤད་པ་ནི། ཐེག་པ་ནི་འདིས་འདེགས་
པས་ན་ཐེག་པ་སྟེ་རྒྱུའི་ཐེག་པའོ། །འདིར་འདེགས་པས་ན་ཐེག་པ་སྟེ་འབྲས་བུའི་ཐེག་པའོ། །
ཆེན་པོ་ནི། དམིགས་པ་དང་ནི་སྒྲུབ་པ་དང་། །ཡེ་ཤེས་བརྩོན་འགྲུས་རྩོམ་པ་དང་། །ཐབས་
མཁས་འགྲུབ་པ་ཕྲིན་ལས་ཆེ། །ཞེས་པ་སྟེ། ཆེན་པོ་བདུན་དང་ལྡན་པའོ། ། རྒྱུད་ནི་རྒྱུན་
ཆགས་པ་སྟེ། འདིའི་བརྗོད་བྱའི་གཙོ་བོ་དེ་བཞིན་གཤེགས་པའི་སྙིང་པོ་ནི་གཞི་ལམ་འབྲས་བུ་
ཐམས་ཅད་རྒྱུན་ཆགས་པའམ། ཡང་ན་རྒྱུད་དང་འདྲ་བ་སྟེ། ཁམས་ནི་རྒྱུ་རྒྱུད་དང་འདྲ་ཞིང་
ཁམས་ཀྱི་དྲི་མ་དག་པར་བྱེད་པའི་རྐྱེན་བྱང་ཆུབ་སོགས་གསུམ་ནི་ཐབས་རྒྱུད་དང་འདྲ་ལ།
འབྲས་བུ་དཀོན་མཆོག་གསུམ་ནི་འབྲས་བུའི་རྒྱུད་དང་འདྲ་བའི་ཕྱིར་རོ། །བླ་མ་ནི་གོང་ན་མེད་
པ་དང་ཁྱད་པར་དུ་འཕགས་པ་སྟེ། ངེས་པའི་དོན་གྱི་མདོའི་དོན་རྟོགས་པར་དཀའ་བ་རྡོ་རྗེའི་
གནས་བདུན་སྟོན་པའི་ཕྱིར་རོ། །ཁ་ཅིག་རྒྱུད་ཕྱི་མ་ཞེས་བྱས་ནས་འཁོར་ལོ་ཕྱི་མ་ཉིད་ཀྱི་
དགོངས་འགྲེལ་དུ་འཆད་པ་ནི་མ་ཡིན་ཏེ། འདིར་ཤེར་ཕྱིན་གྱི་མདོ་དང་ཡང་སྦྱར་ཞིང་། དམ་
ཆོས་པདྨ་དཀར་པོ་ཡང་མདོ་སྡེ་དེ་ཉིད་དུ་འཁོར་ལོ་གཉིས་པར་ཡང་བཤད་པས་སོ། །བསྟན་
བཅོས་ནི་སྤྱིར་སློབ་མ་རྣམས་འཆོས་པ་དང་། ཁྱད་པར་དུ་རྒྱུ་ཉོན་མོངས་ལས་འཆོས་ཤིང་།
འབྲས་བུ་ངན་འགྲོ་དང་སྲིད་པ་ལས་སྐྱོབ་པ་སྟེ། རྣམ་བཤད་རིགས་པར། ཉོན་མོངས་དགྲ་
རྣམས་མ་ལུས་འཆོས་པ་དང་། །ངན་འགྲོ་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་
ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཅེས་པ་ལྟར་
རོ། །འདིར་མིང་ནི་དཔེ་དང་། གྲངས་དང་། གཞུང་ཚད་དང་། ཞུ་བ་པོ་དང་། ཡུལ་དང་།
དུས་དང་། བརྗོད་བྱ་ལས་བཏགས་པ་སོགས་མང་དུ་ཡོད་པ་ལས། འདི་ནི་བརྗོད་བྱ་དང་བྱེད་
ལས་ལས་བཏགས་པའོ། །སངས་རྒྱས་དང་ཞེས་སོགས་ནི་ལོ་ཙཱ་བས་བཀོད་པའོ། །བུདྡྷ་ནི་མ་
རིག་པའི་གཉིད་སངས་པའི་སྤངས་པ་ལ་འཇུག་སྟེ། དཔེར་ན་གཉིད་སད་པ་ལྟ་བུའོ། །ཡང་ན་
ཤེས་བྱ་ལ་བློ་རྒྱས་པའི་རྟོགས་པ་ལ་འཇུག་སྟེ། པདྨ་ཁ་བྱེ་བ་ལྟ་བུའོ། །དེ་ལྟར་དོན་སོ་སོའི་སྒོ་
ནས་འཆད་པས་རྒྱ་གར་བའི་བཤད་པ་མི་འཁྲུལ་ཀྱང་བོད་སྐད་དུ་བསྡོམས་པས་བོད་རྣམས་ཀྱིས་
མ་ཕྱེད་པར་སྤངས་པ་འདུས་མ་བྱས་ཀྱང་འགའ་ཡིས་བློ་རྒྱས་པར་སྨྲ་ཞིང་། གཞན་དག་བུདྡྷ་མ་
ཡིན་པར་སྨྲ་བ་སྒྲོ་སྐུར་དུ་གྱུར་ཏོ། །ཤེས་རབ་ཀྱིས་བྱང་ཆུབ་དང་སྙིང་རྗེས་སེམས་ཅན་ལ་
འ
དམིགས་པས་སམ། བྱང་ཆུབ་ཀྱི་ཆེད་དུ་སེམས་པས་སྲན་ཐུབ་པས་བྱང་ཆུབ་སེམས་དཔའ་སྟེ།མ
141



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ད་པ
12སེམས་དཔའི་སྒྲ་ཆགས་པ་དང་སེམས་པ་དང་སྙིང་སྟོབས་ལ་འཇུག་པས་སོ། །དེ་ལ་ཐམས་ཅད་
ལ་ཕྱག་འཚལ་བ་ནི་འདུད་པའོ། །
གཉིས་པ་ཚིག་དོན་སོ་སོར་དབྱེ་བ་ལ་གསུམ་སྟེ། ལུས་རྣམ་པར་གཞག་པ་དང་།
ཡན་ལག་རྒྱས་པར་བཤད་པ་དང་། བསྟན་བཅོས་བརྩམས་པ་མཐར་ཕྱིན་པའི་དོན་ནོ། །དང་
པོ་ལ་གསུམ་སྟེ། བསྟན་བཅོས་ཀྱི་ལུས་རྡོ་རྗེའི་གནས་བདུན་དུ་བསྡུ་བ། གནས་བདུན་མདོ་
དང་སྦྱར་བ། དེ་དག་གི་འབྲེལ་བསྟན་པའོ། །དང་པོ་ནི། སངས་རྒྱས་དང་། ཆོས་དང་།
ཚོགས་ཏེ་དགེ་འདུན་དང་། ཁམས་དང་། བྱང་ཆུབ་དང་། ཡོན་ཏན་དང་། སངས་རྒྱས་ཀྱི་
ཕྲིན་ལས་ནི་གྲངས་བདུན་གྱི་ཐ་མ་སྟེ། བདུན་དུ་ངེས་ཞེས་པའོ། །བསྟན་བཅོས་འདིའི་དབུ་
ཞབས་ཀུན་གྱི་ལུས་ནི་ཕྱེ་ན་དུ་མ་ཡོད་ཀྱང་མདོར་བསྡུ་ན། བརྗོད་བྱ་རྟོགས་པའི་དོན་བདུན་རྡོ་
རྗེ་ལྟ་བུ་དང་། རྗོད་བྱེད་གཞུང་རྣམས་དེའི་གནས་ཡིན་པས་རྡོ་རྗེའི་གནས་བདུན་པོ་འདི་དག་
སྟེ། སྒྲ་རྟོག་གི་དངོས་ཡུལ་ལས་འདས་པས་རྟོགས་པའི་དོན་བདུན་ནི་རྡོ་རྗེ་ལྟ་བུ་སྟེ། རྫས་ཀྱི་
རྡོ་རྗེ་དེ་གཞན་གྱིས་ཕིགས་པར་དཀའ་བ་བཞིན་དུ་ཐོས་བསམ་གྱིས་ཕིགས་པར་དཀའ་བའི་
ཕྱིར་རོ། །དོན་དེ་རྣམས་རྗོད་པའི་ཡི་གེ་ནི་གནས་ཞེས་བརྗོད་དེ། དེ་ཐོབ་པ་དང་རྗེས་སུ་
མཐུན་པའི་ལམ་སྟོན་པས་དེའི་རྟེན་དུ་གྱུར་པའི་ཕྱིར་རོ། ། གཉིས་པ་ལ་མདོ་སོ་སོ་ནས་
གསུངས་པའི་ཚུལ་དང་། མདོ་གཅིག་ནས་གསུངས་པའི་ཚུལ་ལོ། །དང་པོ་ལ་དཀོན་མཆོག་
གསུམ་ནི་ལྷག་པའི་བསམ་པ་བསྟན་པའི་མདོ་ལས་གསུངས་སོ། །ཁམས་ནི་འཕེལ་འགྲིབ་མེད་
པའི་མདོ་ལས་གསུངས་སོ། །བྱང་ཆུབ་ནི་དཔལ་ཕྲེང་གི་མདོ་ལས་གསུངས་སོ། །ཡོན་ཏན་ནི་
འཕེལ་འགྲིབ་མེད་པའི་མདོ་ལས་གསུངས་སོ། །ཕྲིན་ལས་ནི་དེ་བཞིན་གཤེགས་པའི་ཡོན་ཏན་
དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་བསྟན་པའི་མདོ་ལས་གསུངས་སོ། །
གཉིས་པ་མདོ་གཅིག་གིས་བསྟན་ཚུལ་ནི། རྡོ་རྗེའི་གནས་བདུན་པོ་འདི་རྣམས་ཀྱི་རང་གི་
མཚན་ཉིད་བསྟན་པ་དང་བར་མ་ཆད་པར་རྗེས་སུ་འབྲེལ་བའང་འདིར་བསྟན་པའི་གོ་རིམ་ཇི་
ལྟ་བ་བཞིན་དུ་འཕགས་པ་གཟུངས་ཀྱི་དབང་ཕྱུག་རྒྱལ་པོས་ཞུས་པ་དེ་བཞིན་གཤེགས་པའི་
སྙིང་རྗེ་ཆེན་པོ་བསྟན་ཞེས་པའི་མདོར་རིག་པར་བྱ་སྟེ། འདི་ནི་མདོ་སོ་སོ་ནས་གནས་རེ་རེ་
ཙམ་བསྟན་པར་མ་ཟད་མདོ་གཅིག་ལས་ཚང་བའང་བསྟན་ཅེས་པའོ། །ཇི་ལྟར་ཞེ་ན། མདོ་
དེའི་གླེང་གཞི་ལས་རྡོ་རྗེའི་གནས་གསུམ་རིག་པར་བྱ་སྟེ། ཇི་སྐད་དུ། བཅོམ་ལྡན་འདས་ཆོས་
142



་༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
iསཐམས་ཅད་མཉམ་པ་ཉིད་དུ་མངོན་པར་རྫོགས་པར་སངས་རྒྱས་པ། ཆོས་ཀྱི་འཁོར་ལོ་ལེགས་
པར་བསྐོར་བ། སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་མངའ་བ་ཞེས་གསུངས་སོ། །
དེའི་ལྷག་མ་གནས་བཞི་ནི། བློ་ལྡན་བྱང་སེམས་དང་རྒྱལ་བ་དེ་བཞིན་གཤེགས་པའི་ཆོས་ཀྱི་
དབྱེ་བ་བསྟན་པ་ལས་རིག་པར་བྱ་སྟེ། མདོ་དེར་བྱང་སེམས་ཀྱི་རྒྱུན་བཞི། སྣང་བ་བརྒྱད།
སྙིང་རྗེ་ཆེན་པོ་བཅུ་དྲུག །ཕྲིན་ལས་སོ་གཉིས་ཏེ་ཁམས་ཡོངས་སུ་དག་པའི་ཡོངས་སྦྱོང་དྲུག་ཅུ་
བསྟན་པས་ཁམས་གསལ་བར་མཛད་དེ། སྦྱང་བྱ་ཡོད་ན་སྦྱོང་བྱེད་བསྟན་པ་འཐད་ཅིང་མེད་
ན་མི་འཐད་པས་སོ། །དེའི་རྗེས་ལ་བྱང་ཆུབ་ཆེན་པོའི་སྙིང་རྗེ་བཅུ་དྲུག་བསྟན་པས་སངས་རྒྱས་
ཀྱི་བྱང་ཆུབ་གསལ་བར་མཛད་དོ། །དེའི་རྗེས་ལ་སྟོབས་བཅུ་དང་། མི་འཇིགས་པ་བཞི་དང།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་བསྟན་པས་སངས་རྒྱས་ཀྱི་ཡོན་ཏན་གསལ་བར་
མཛད་དོ། །འགྲེལ་པར་དེ་བསྟན་པའི་རྗེས་ལ་ཞེས་འབྱུང་ཡང་དེ་ལོགས་སུ་གསུངས་པ་མེད་
པས་སྟོབས་སོགས་ཡོན་ཏན་སོ་གཉིས་པོས་ཕྲིན་ལས་བླ་ན་མེད་པ་མཛད་པས་ཕྲིན་ལས་སོ་
གཉིས་གསལ་བར་མཛད་དོ། །འདིར་མདོ་ལས། ཆོས་ཀྱི་གཏམ་མི་འདྲ་བ་གསུམ་བསྟན་པ་
ནི། གང་ཟག་མི་འདྲ་བ་གསུམ་གྱི་བདེ་གཤེགས་སྙིང་པོ་སྦྱོང་བར་བཤད་པ་དང་། བྱང་ཆུབ་
སེམས་དཔའི་རིགས་ཅན་གྱི་བདེ་གཤེགས་སྙིང་པོ་ལ་དྲི་མ་རགས་པ་དང་འབྲིང་དང་ཕྲ་བ་
གསུམ་སྦྱོང་བའི་རིམ་པ་སྟེ། དགོས་ཆེད་གཉིས་ཀྱི་དབང་དུ་བྱས་ནས་ཆོས་འཁོར་གསུམ་གྱིས་
དྲི་མ་སྦྱོང་ཚུལ་བསྟན་ཏེ། ཆོས་འཁོར་སོ་སོ་ཉན་པ་དང་། གསུམ་ཆར་ཉན་པའི་དབང་གིས་དྲི་
མ་སྦྱོང་ཚུལ་གྱི་དབྱེ་བ་གཉིས་གསུངས་སོ།
གསུམ་པ་ནི་དོན་བདུན་པོ་འདི་རྣམས་ཀྱི་འབྲེལ་གང་ཡིན་ཞེ་ན། འདི་ལ་གཉིས་ཏེ།
སྤྱིའི་དོན་དང་། ཚིག་གི་དོན་ནོ། །དང་པོ་ནི། ཐོག་མར་སངས་རྒྱས་ནས་གཞན་དོན་དུ་ཆོས་
ཀྱི་འཁོར་ལོ་བསྐོར་ཏེ། དགེ་འདུན་གྱི་ཚོགས་ཡོངས་སུ་བསྡུ་བར་མཛད་ཅིང་། དགེ་འདུན་
གྱིས་རང་རྒྱུད་ཀྱི་ཁམས་སྦྱངས་ནས་བྱང་ཆུབ་བརྙེས་པས་ཡོན་ཏན་གྱི་ཚོགས་དང་ལྡན་ཞིང་།
དེ་ལ་བརྟེན་ནས་ཕྲིན་ལས་མཛད་པ་ནི་གོ་རིམ་དང་པོའོ། ། གོ་རིམ་གཉིས་པ་ནི། དཀོན་
མཆོག་གསུམ་ཐོབ་བྱའི་འབྲས་བུ། ཁམས་དང་བྱང་ཆུབ་སོགས་བཞི་པོ་རྒྱུར་བྱས་པའི་རིམ་
པའོ། །དེ་ལ་སྔ་མ་ནི་དཀོན་མཆོག་གསུམ་གྱིས་ལྷན་ཅིག་བྱེད་རྐྱེན་བྱས། རང་རྒྱུད་ཀྱི་ཁམས་
ཀྱིས་རྒྱུ་བྱས་ནས་བྱང་ཆུབ་སོགས་འཐོབ་པའི་རིམ་པའོ། །ཕྱི་མ་ནི་རང་གི་ཁམས་ཉེར་ལེན་གྱི་
143



༄༅།།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ས་ཉན་པའི་ 
དུན་ཏིང་བའས་
ཀྱི་
748རྒྱུ་དང་གཞན་རྒྱུད་ཀྱི་བྱང་ཆུབ་སོགས་ཀྱིས་ལྷན་ཅིག་བྱེད་རྐྱེན་བྱས་པའི་རིམ་པ་སྟེ་རྒྱུ་འབྲས་ཀྱི་
རིམ་པ་གཉིས་བསྟན་ཏོ། །གཉིས་པ་ཚིག་གི་དོན་ནི། དོན་བདུན་པོ་འདི་རྣམས་ཀྱི་འབྲེལ་
གང་ཡིན་ཞེ་ན། མངོན་པར་རྫོགས་པར་སངས་པའི་ཆོས་
ཐུགས་སུ་ཆུད་པ་ནས་
ལ། དེ་ལས་།
ཉམས་སུ་བླངས་པ་ལས་བྱང་སེམས་འཕགས་པའི་ཚོགས་དགེ་འདུན་འབྱུང་བ་ནི་རྒྱུ་འབྲས་ཀྱི་
རིམ་པའོ། །ཚོགས་ལས་སྙིང་པོ་ཡེ་ཤེས་ནི་སངས་རྒྱས་ཀྱི་ཡེ་ཤེས་སོ། །ཁམས་ནི་དེའི་ཉེར་ལེན་
དགེ་འདུན་ལ་ཡོད་པ་སྟེ། ལམ་ཉམས་སུ་
དར་
དྲི་མ་ཐམས་ཅད་ཀྱིས་དག་པ་ན་
སྙིང་པོ་ཡེ་ཤེས་དེ་ཐོབ་པ་ནི་བྱང་ཆུབ་མཆོག་གོ །དེ་ལས་སྟོབས་སོགས་ཀྱི་ཡོན་ཏན་ལྡན་ཅིང་།
ཡོན་ཏན་དེ་ལ་བརྟེན་ནས་སེམས་ཅན་ཀུན་གྱི་དོན་བྱེད་པའི་ཆོས་ཕྲིན་ལས་འབྱུང་བ་ནི་རྒྱུ་
འབྲས་ཏེ་གོ་རིམ་བཞིན་དུ་འབྲེལ་བའོ། །གོ་རིམ་གཉིས་པའི་ཚིག་དོན་ནི་འོག་ཏུ་འཆད་དོ། །
གཉིས་པ་ཡན་ལག་རྒྱས་པར་བཤད་པ་ལ་གཉིས་ཏེ། འབྲས་བུ་དཀོན་མཆོག་གསུམ་
དང་། རྒྱུ་ཁམས་སོགས་བཞི་བཤད་པའོ། །དང་པོ་ལ་བཞི་སྟེ། དཀོན་མཆོག་གསུམ་སོ་སོའི་
ངོ་བོ། གནས་སྐབས་སྐྱབས་གསུམ་དུ་དབྱེ་བ། མཐར་ཐུག་གི་སྐྱབས་གཅིག་ཏུ་སྒྲུབ་པ།
དཀོན་མཆོག་གི་སྒྲ་དོན་བཤད་པའོ། །དང་པོ་ལ། སངས་རྒྱས་དཀོན་མཆོག་བཤད་པ་ལ་
གསུམ་སྟེ། མདོ་ལས་བསྟན་པའི་དོན་དང་། མིང་བཤད་པ་དང་། མིང་དོན་སྦྱར་བའོ། །
དང་པོ་ནི། སངས་རྒྱས་གང་ཞིག་ཡིན་པ་དེ་ལ་འདུད་དོ་ཞེས་བྱའོ། །སངས་རྒྱས་ཇི་ལྟ་བུ་ཞེ་
ན། ཡོན་ཏན་བརྒྱད་དང་ལྡན་པ་སྟེ། ཐོག་མར་གསར་དུ་སྐྱེ་བ་མེད་པ་དང་། སྐྱེ་འཇིག་
གཉིས་ཀྱི་དབུས་སུ་གནས་པ་མེད་པ་དང་། མཐར་འཇིག་པ་མེད་པ་སྟེ་གསུམ་ནི་རང་བཞིན་
རྣམ་དག་གི་ཁྱད་པར་རོ། །འདི་ནི་འདུས་མ་བྱས་པའི་ཡོན་ཏན་ནོ། །འདིར་འདུས་མ་བྱས་ཀྱི་
ཡོན་ཏན་དང་ལྡན་ཞེས་བཤད་པ་ཡིན་གྱི་འདུས་མ་བྱས་ཡིན་ཞེས་བརྗོད་པ་ནི་མ་ཡིན་ནོ། །
གལ་ཏེ་ཡིན་ན་མཁྱེན་པ་དང་བརྩེ་བ་དང་ནུས་པ་ཡང་ཡིན་ཞེས་བརྗོད་དགོས་པས་འདུས་མ་
བྱས་སུ་ཁས་བླངས་པ་དང་འགལ་ལོ། །ཆོས་ཀྱང་འགོག་ལམ་གཉིས་ཡིན་ཞེས་པ་དང་། དགེ་
འདུན་ཡང་རིག་གྲོལ་གཉིས་ཡིན་ཞེས་བརྗོད་དགོས་པས་འགལ་བ་ཁས་བླངས་པར་འགྱུར་
རོ། །འདིར་ལྡན་པ་ཞེས་པའི་སྒྲའི་དོན་རྟོགས་པ་གལ་ཆེའོ། །ཞི་བ་ནི་གློ་བུར་གྱི་དྲི་མ་དང་
བྲལ་བ་སྟེ། སྤྲོས་པ་དང་རྣམ་རྟོག་ཐམས་ཅད་ཞི་བས་སོ། །སངས་རྒྱས་ནི་སློབ་དཔོན་མེད་མ
ན
144



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
པར་རང་བྱུང་གི་ཡེ་ཤེས་ཀྱིས་རྣམ་པར་སངས་རྒྱས་པ་སྟེ་རང་དོན་གྱི་ཡོན་ཏན་ནོ། ། སངས་
རྒྱས་ནས་ནི་ཞེས་པ་ནི་མཁྱེན་པའོ། །ལམ་སྟོན་པ་ནི་བརྩེ་བའོ། །ཅི་འདྲ་བའི་ལམ་སྟོན་ཅེ་ན།
ཕྱིར་མི་ལྡོག་པ་འཇིག་མེད་རྟག་པའི་ལམ་མོ། །འདིར་སྤངས་རྟོགས་སླར་མི་ལྡོག་པ་ལ་རྟག་པའི་
སྒྲས་བསྟན་ཏེ། དགོས་པ་ཅིའི་ཕྱིར་བསྟན་ཅེ་ན། ་གདུལ་བྱ་གཞན་གྱིས་ཡོན་ཏན་དང་པོ་
གསུམ་མ་རྟོགས་པ་རྟོགས་པར་བྱ་བའི་ཕྱིར་དུའོ། །ནུས་པ་ནི་མཁྱེན་བརྩེའི་རལ་གྲི་མཆོག་
བསྣམས་ནས་སྡུག་བསྔལ་གྱི་རྩ་བ་མིང་གཟུགས་ཀྱི་མྱུ་གུ་གཅོད་པར་མཛད་པའོ། །ཅིང་ནི་སྡུད་
ཚིག་གོ །འདིར་གཅིག་པུའི་སྒྲ་བྱས་ནས་ཟླ་མེད་པ་ལ་འཆད་པ་ནི་ནོར་བ་སྟེ། རྒྱ་དཔེ་ལ་
གཅིག་པུའི་སྐད་དོད་མེད་པས་སོ། །མཁྱེན་བརྩེའི་རྡོ་རྗེ་བསྣམས་ནས་འཇིག་ལྟ་སྔོན་དུ་འགྲོ་
བའི་ལྟ་བ་སྣ་ཚོགས་ཀྱི་ནགས་འཐིབས་པོས་བསྐོར་བའི་ལས་འབྲས་དང་བདེན་པ་ལ་ཡིད་
གཉིས་ཟ་བའི་ཐེ་ཚོམ་གྱི་རྩིག་པ་བརྟན་པོ་འཇིག་རྟེན་པའི་ཤེས་པས་རྟོགས་ཤིང་ཕིགས་པར་
དཀའ་བ་རྣམས་འཇིག་པར་མཛད་པའོ། །གཉིས་པ་ནི། ཚིགས་བཅད་འདིས་ཅི་བསྟན་ཅེ་ན།
འདུས་མ་བྱས་ཤིང་ལྷུན་གྱིས་གྲུབ་པ་དང་། གཞན་གྱི་རྐྱེན་གྱིས་རྟོགས་པ་མིན་པ་དང་།
མཁྱེན་པ་དང་བརྩེ་བ་དང་ནུས་པར་ལྡན་པ་སྟེ། དོན་གཉིས་དང་ལྡན་པའི་སངས་རྒྱས་ཡོན་
ཏན་བརྒྱད་དང་ལྡན་པ་ཉིད་དུ་བརྗོད་དོ། །གསུམ་པ་ནི། མདོའི་དོན་ཐོག་མ་དབུས་མཐའ་
མེད་ཅེས་པ་དང་། འདུས་མ་བྱས་ཞེས་པ་སྦྱར་བ་ནི། ཆོས་དབྱིངས་ཆོས་ཅན། འདུས་མ་
བྱས་པའི་ཡོན་ཏན་དང་ལྡན་ཏེ། ཐོག་མར་སྐྱེ་བ་དང་། དབུས་སུ་གནས་པ་དང་། མཐར་
འགག་པ་མེད་པའི་རང་བཞིན་ཡིན་པའི་ཕྱིར། ཡེ་ཤེས་སྣང་བ་རྒྱན་གྱི་མདོར། འཇམ་དཔལ་
སྐྱེ་བ་མེད་ཅིང་འགག་པ་མེད་པ་ཞེས་བྱ་བ་ནི་དེ་བཞིན་གཤེགས་པ་ཡང་དག་པར་རྫོགས་པའི་
སངས་རྒྱས་ཀྱི་ཚིག་བླ་དྭགས་ཏེ་ཞེས་སོ། །འདུས་མ་བྱས་ཀྱི་སྒྲས་བསྟན་པ་ལ་བཞི་སྟེ། རྒྱུ་རྐྱེན་
གྱིས་སྐྱེ་འགག་ཡོད་མེད་དང་། ལས་ཉོན་གྱིས་སྐྱེ་འགག་ཡོད་མེད་དང་། ཡིད་ཀྱི་ལུས་ཀྱིས་སྐྱེ་
བ་དང་། བསམ་གྱིས་མི་ཁྱབ་པའི་འཆི་བས་འགག་པ་ཡོད་མེད་དང་། གདུལ་བྱ་ལ་སྐྱེ་འགག་
ཏུ་སྣང་བ་ཡོད་མེད་ལ་འདུས་མ་བྱས་སུ་བྱས་པའོ། །གཞུང་འདིར་ཐེག་ཆེན་འཕགས་པ་ཀུན་
ལས་ཉོན་གྱིས་འདུས་མ་བྱས་ཡིན་ལ། འོན་ཀྱང་བྱང་སེམས་འཕགས་པ་ཀུན་ཡིད་ཀྱི་རང་
བཞིན་གྱི་སྐྱེ་སོགས་ཀྱིས་འདུས་བྱས་སོ། །རྫོགས་པའི་སངས་རྒྱས་རྣམས་ནི་ཡིད་ཀྱི་ལུས་ཀྱི་སྐྱེ་
སོགས་ཀྱིས་འདུས་མ་བྱས་པ་ཡིན་ནོ། །འོན་ཀྱང་གཟུགས་སྐུ་གདུལ་བྱ་ལ་སྐྱེ་འགག་ཏུ་སྣང་བ་
145



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ་
ཡོད་པའི་འདུས་བྱས་སོ། །རྫོགས་པའི་སངས་རྒྱས་ཀྱི་ཆོས་ཀྱི་སྐུ་ནི་གདུལ་བྱ་ལ་སྐྱེ་འགག་ཏུ་
སྣང་བ་མེད་པའི་འདུས་མ་བྱས་སོ། །རྟོགས་པའི་ཆ་ནི་རྒྱུ་རྐྱེན་གྱིས་བསྐྱེད་པའི་འདུས་བྱས་
སོ། །དབྱིག་གཉེན་གྱིས་ཆོས་སྐུ་ལ་འདུས་བྱས་དང་འདུས་མ་བྱས་ཀྱི་ཆ་གཉིས་བཤད་པ་ཡང་
དོན་དེ་ཉིད་དོ། །འདུས་མ་བྱས་ཀྱི་སྒྲའི་དོན་དུ་མ་ཡོད་པས་གཞུང་གི་སྐབས་གང་དུ་ཚུལ་གང་
གི་དབང་དུ་བྱས་པའི་འདུས་མ་བྱས་སོ་སོར་ཕྱེ་སྟེ་བཤད་དགོས་སོ། །སྐབས་འདིར་ནི་གདུལ་བྱ་
ལ་སྐྱེ་འགག་ཏུ་སྣང་བ་མེད་པའི་འདུས་མ་བྱས་ཏེ། ཇི་སྐད་དུ། བརྒྱ་བྱིན་བཞིན་དུ་ཐུབ་པ་
ནི། །ཆོས་ཀྱི་སྐུ་ཡི་སྐྱེ་འཇིག་མེད། །ཅེས་སོ། །འདི་ནི་ཁྱད་པར་བཞི་ལྡན་ཏེ། རྟག་པའི་ཁྱད་
པར་ནི་འདུས་མ་བྱས་པའོ། །བདེ་བའི་ཁྱད་པར་ནི་ཡིད་ཀྱི་རང་བཞིན་གྱི་ལུས་དང་དེའི་རྒྱུ་
བག་ཆགས་ལོག་པའོ། །བྲལ་བའི་ཁྱད་པར་ནི་སྒྲིབ་གཉིས་ཞི་བའོ། །ཟབ་པའི་ཁྱད་པར་ནི་སྒྲ་
རྟོག་གི་ཡུལ་མ་ཡིན་པའོ། །མདོའི་དོན་ཞི་བ་ཞེས་པ་དང་ལྷུན་གྲུབ་ཅེས་པའི་མིང་སྦྱར་བ་ནི།
ཞི་བ་ནི་ཆོས་དབྱིངས་སྒྲིབ་གཉིས་ཀྱིས་དག་པ་ཆོས་ཅན། ལྷུན་གྱིས་གྲུབ་པ་ཞེས་བརྗོད་དེ།
སྒྲིབ་གཉིས་སྤངས་པའི་ཡེ་ཤེས་ཀྱི་ཆོས་ཀྱི་སྐུ་ཅན་ཡིན་པའི་ཕྱིར། མདོ་ལས་བསྟན་པའི་དོན་
སངས་རྒྱས་ཉིད་རང་རྣམ་སངས་རྒྱས་ཞེས་པ་དང་། གཞན་གྱི་རྐྱེན་གྱིས་རྟོགས་མིན་པ་ཞེས་
པའི་མིང་སྦྱར་བ་ནི། དག་པ་གཉིས་ལྡན་གྱི་ཆོས་སྐུ་ཆོས་ཅན། གཞན་གྱི་སྒྲ་དང་རྟགས་སོགས་
ཀྱི་རྐྱེན་གྱིས་རྟོགས་བྱ་མིན་ཏེ། རང་བྱུང་གི་ཡེ་ཤེས་ཀྱིས་སོ་སོ་རང་གིས་རིག་པར་བྱ་བ་ཡིན་
པའི་ཕྱིར། མདོའི་དོན་དང་མཁྱེན་པ་ཞེས་པའི་མིང་སྦྱར་བ་ནི། སངས་རྒྱས་ཆོས་ཅན།
མཁྱེན་པ་དང་ལྡན་ཏེ། ཇི་སྐད་བསྟན་པའི་དོན་གསུམ་པོ་གཞན་ལས་མ་ཐོས་པར་རང་ཉིད་
ཀྱིས་བརྗོད་དུ་མེད་པའི་དོན་དུ་རྟོགས་པའི་ཕྱིར། མདོའི་དོན་དང་བརྩེ་བ་ཞེས་པའི་མིང་སྦྱར་
བ་ནི། ཐུགས་བརྩེ་བ་ཆེན་པོ་དང་ལྡན་ཏེ། དོན་གསུམ་པོ་དེ་མ་རྟོགས་པ་རྣམས་ལ་དེ་རྟོགས་
པའི་དོན་དུ་ལམ་སྟོན་པའི་ཕྱིར། མདོའི་དོན་དང་ནུས་པ་ཞེས་པའི་མིང་སྦྱར་བ་ནི། ནུས་པ་
དང་ལྡན་ཏེ། ཡེ་ཤེས་ཀྱིས་གཞན་གྱི་སྡུག་བསྔལ་སྤོང་། ཐུགས་རྗེ་ཡིས་ཉོན་མོངས་སྤོང་བའི་
ཕྱིར། ཡོན་ཏན་དྲུག་པོ་ཡེ་ཤེས་སྣང་བ་རྒྱན་གྱི་མདོ་དང་སྦྱར་རོ། །དྲུག་པོ་དེ་རྣམས་ལས་དང་
པོ་གསུམ་གྱིས་རང་དོན་བསྟན། ཕྱི་མ་གསུམ་གྱིས་གཞན་དོན་བསྟན་ཏོ། །
གཉིས་པ་ཆོས་དཀོན་མཆོག་ལ་ཡང་གསུམ་སྟེ། མདོའི་དོན་བསྟན་པ་དང་།
བཤད་པ་དང་། མིང་དོན་སྦྱར་བའོ། །དང་པོ་ལ་འགོག་ལམ་གཉིས་ལས། འགོག་བདེན་ནི།པོ་
མིང་
..
4
146



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
རང་བཞིན་གྱིས་རྣམ་པར་དག་པའི་ཡོན་ཏན་དང་ལྡན་ཏེ། དེ་ཁོ་ནར་ཡོད་པ་དང་། མེད་པ་
དང་། ཡོད་མེད་གཉིས་ཀ་དང་། གཉིས་ཀ་ལས་གཞན་པའི་མུ་བཞི་གང་དུའང་རྟོག་གེའི་བློས་
བརྟག་པར་མི་ནུས་པས་རྟོག་པའི་དངོས་ཡུལ་མིན་པ་དང་། སྒྲ་བཤད་པ་དང་འཇུག་པའི་རྒྱུ་
མཚན་གྱི་ངེས་ཚིག་དང་བྲལ་བ་ཡིན་ཏེ། སྒྲའི་དངོས་ཡུལ་མིན་པས་སོ། །ཐེག་ཆེན་འཕགས་
པའི་ཡེ་ཤེས་ཀྱིས་སོ་སོ་རང་གིས་རིག་པར་བྱ་བ་སྟེ། གསུམ་པོ་ནི་རང་བཞིན་རྣམ་དག་གི་ཆོས་
སོ། །སྒྲིབ་གཉིས་ཞི་བ་ནི་གློ་བུར་རྣམ་དག་གོ །ལམ་བདེན་ནི་ཉི་མ་དང་ཆོས་མཚུངས་ཏེ། ངོ་
བོ་དྲི་མ་མེད་པ་དང་། ཡེ་ཤེས་ཀྱི་འོད་ཟེར་གྱིས་ཤེས་བྱ་ཐམས་ཅད་སྣང་བར་བྱེད་པ་དང་ལྡན་
པ་དང་། དམིགས་པ་གཟུགས་སོགས་ཡིད་དུ་འོང་བ་དང་། མི་འོང་བ་དང་། བར་མ་ཀུན་ལ་
རིམ་པ་བཞིན་དུ་ཆགས་པ་དང་། སྡང་བ་དང་། གཏི་མུག་གི་རབ་རིབ་རྣམ་པར་འཇོམས་པར་
མཛད་པའོ། །དེ་ལྟར་ན་འགོག་ལམ་གྱི་དམ་པའི་ཆོས་གཉིས་པོ་དེ་ལ་འདུད་དོ། །ཞེས་སྦྱར་
རོ། །གཉིས་པ་ནི། འདིས་ཅི་བསྟན་ཅེ་ན། བསམ་དུ་མེད་པའི་ཡོན་ཏན་དང་། ལས་ཉོན་
དང་རྣམ་རྟོག་གཉིས་མེད་པའི་ཡོན་ཏན་དང་། རྟོག་པ་མེད་པ་དང་། དག་པ་དང་། གསལ་
བ་དང་། གཉེན་པོའི་ཕྱོགས་ཉིད་ཀྱིས་ན་ཡོན་ཏན་དྲུག་བསྟན་ཏོ། །ངོ་བོ་གང་ཞིག་ཆགས་པ་
དང་བྲལ་བ་དང། གང་གིས་ཆགས་པ་དང་བྲལ་བར་བྱེད་པ་རྣམ་བྱང་གི་བདེན་པ་གཉིས་ཀྱི་
མཚན་ཉིད་ཅན་ཏེ་ཆོས་དཀོན་མཆོག་ཡིན་ལ། ཆགས་བྲལ་ཉིད་ནི་འདོད་ཆགས་དང་བྲལ་
བའི་ངོ་བོ་འགོག་བདེན་དང་། ལམ་བདེན་གྱིས་བསྡུས་ཏེ། གཉིས་པོ་ཁོ་ནའི་གནས་སྐབས་ལ་
འདིར་ཆགས་བྲལ་ཞེས་འཇོག་པས་སོ། །གསུམ་པ་ནི། འགོག་ལམ་དེ་དག་ཀྱང་གོ་རིམ་བཞིན་
དུ་བསམ་དུ་མེད་པ་སོགས་ཀྱི་ཡོན་ཏན་གསུམ་དང་། དག་པ་སོགས་གསུམ་གྱི་ཡོན་ཏན་གྱིས་
རབ་ཏུ་ཕྱེ་བར་རིག་པར་བྱའོ། །ཇི་ལྟར་རིག་པར་བྱ་ཞེ་ན། འགོག་བདེན་ནི་བསམ་དུ་མེད་
པའི་ཡོན་ཏན་དང་ལྡན་པ་ཉིད་ཡིན་ཏེ། ཡོད་མེད་སོགས་མུ་བཞིར་རྟོག་གེའི་བློས་བརྟག་བྱ་
མིན་པའི་དོན་དང་ལྡན་པའི་ཕྱིར་དང་། སྒྲས་བརྗོད་བྱ་མིན་པའི་ཕྱིར་དང་། འཕགས་པའི་ཡེ་
ཤེས་ཀྱིས་སོ་སོར་མཁྱེན་བྱ་ཡིན་པའི་ཕྱིར། ཡང་མདོ་ལས་གསུངས་པའི་ཞི་བའི་དོན་དང་མིང་
སྦྱར་བ་ནི། འགོག་བདེན་ཆོས་ཅན། ལས་ཉོན་གཉིས་མེད་པ་སྟེ་ཉོན་སྒྲིབ་སྤངས་པ་དང།
དེའི་རྒྱུ་ཚུལ་མིན་ཡིད་བྱེད་ཀྱི་རྟོག་པ་མེད་པས་ཤེས་སྒྲིབ་སྤངས་པ་སྟེ། སྤངས་པའི་ཡོན་ཏན་
གཉིས་དང་ལྡན་ཏེ་སྒྲིབ་གཉིས་ཞི་བའི་ཕྱིར། དེ་ཡང་སྒྲིབ་པ་ངོ་བོ་ཉིད་ཀྱིས་ཡོད་པ་འགགས་
147



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
པའི་དངོས་སྨྲ་བས་འདོད་པའི་འགོག་བདེན་ལྟ་བུར་མིན་པར་སྒྲིབ་པ་ངོ་བོ་ཉིད་ཀྱིས་མེད་པ་
མངོན་དུ་གྱུར་པར་ཡེ་ཤེས་སྣང་བ་རྒྱུན་དང་དཔལ་ཕྲེང་གི་མདོ་ལས་བཤད་དོ། །འདིས་ནི་
སེམས་ཙམ་དུ་འཆད་པ་བཀག་པ་ཡིན་ནོ། །དག་སོགས་གསུམ་གྱི་དོན་དང་མིང་སྦྱར་བ་ནི།
དོག་སོགས་གསུམ་ནི་ཉི་བཞིན་ནོ། །ཞེས་པས་བསྟན་ཏེ། ལམ་བདེན་ནི་ཉི་མ་དང་མཚུངས་
ཏེ། ཉི་མ་ནི་དཀྱིལ་འཁོར་རྣམ་པར་དག་ཅིང་གཟུགས་གསལ་བར་བྱེད་པ་དང་མུན་པའི་
གཉེན་པོར་གྱུར་པ་ལྟར། ངོ་བོ་དྲི་མས་དག་ཅིང་གསལ་བར་བྱེད་པ་དང་། དེ་ཁོ་ན་ཉིད་
མཐོང་བའི་གེགས་སྒྲིབ་པའི་གཉེན་པོར་གྱུར་པའི་ཕྱིར། ལམ་འདི་ཡུམ་གྱི་མདོ་དང་སྦྱར་བས་
གཞུང་འདི་བཀའ་ཕྱི་མ་ཁོ་ནའི་དགོངས་འགྲེལ་དུ་འདོད་པ་མི་འཐད་དོ། །
གསུམ་པ་དགེ་འདུན་དཀོན་མཆོག་ལའང་གསུམ་སྟེ། མདོ་ལས་བསྟན་པའི་དོན་དང་།
མིང་བཤད་པ་དང་། མིང་དོན་སྦྱར་བའོ། །དང་པོ་ལ་ཇི་ལྟ་བ་རིག་པ་དང་། ཇི་སྙེད་པ་རིག་
པ་དང༌། སོ་སོ་རང་གིས་རིག་པ་སྟེ་གསུམ་དང་། ཆགས་པའི་སྒྲིབ་པ་དང་། ཐོགས་པའི་སྒྲིབ་
པ་དང་། དམན་པའི་སྒྲིབ་པ་ལས་གྲོལ་བ་སྟེ་གསུམ་དང་། རིག་གྲོལ་གཉིས་སོ་སོར་བྱས་པས་
ཡོན་ཏན་བརྒྱད་དང་ལྡན་ནོ། །དེ་ལ་ཇི་ལྟ་བ་རིག་པ་ནི། ཡང་དག་རྟོགས་ནས་ཞེས་སྦྱར་
རོ། །གང་གིས་རྟོགས་ཤེ་ན། བྱང་སེམས་འཕགས་པ་གང་དག་གིས་སོ། །ཡུལ་ཅི་ཞིག་རྟོགས་
ཤེ་ན། འགྲོ་བ་ཀུན་གྱི་བདག་མེད་གཉིས་ཏེ། ཆོས་དང་གང་ཟག་གི་དབྱེ་བས་སོ། །བདག་
མེད་གཉིས་པོ་ཡང་ཆོས་ཐམས་ཅད་གཉིས་པོ་དེའི་མཐར་ཐུག་པས་མཐའ་ཞེས་པ་སྤྲོས་པ་
མས་ཅད་ཞི་བའོ། །རྒྱུ་གང་གིས་རྟོགས་ཤེ་ན། སེམས་ལ་ཡོད་པའི་ཉོན་མོངས་པ་རྣམས་
གདོད་མ་ནས་ངོ་བོ་ཉིད་མེད་པར་གཟིགས་པས་སོ། །ཇི་ལྟར་ན་སེམས་ལ་ཉོན་མོངས་པ་ངོ་བོ་
ཉིད་ཀྱིས་མེད་ཅེ་ན། སེམས་དེ་རང་བཞིན་གྱིས་འོད་གསལ་བས་སོ། །འདི་ལ་རྣམ་པར་དག་
པའི་ཡུལ་ཅན་ཞེས་བརྗོད་དོ། །ཇི་སྙེད་པ་རིག་པ་ནི། སེམས་ཅན་ཐམས་ཅད་ལ་རྫོགས་པའི་
སངས་རྒྱས་ཀྱི་སྙིང་པོ་རྗེས་སུ་ཞུགས་པར་གཟིགས་པའི་བློའོ། །འདི་ནི་མཐའ་ཡས་པའི་ཡུལ་
ཅན་ནོ། །སོ་སོ་རང་གིས་རིག་པ་ཤུགས་ཀྱིས་བསྟན་ཏོ། །གྲོལ་བའི་ཡོནཏན་ནི་སྒྲིབ་པ་མེད་པ་
ཞེས་པས་བསྟན་ཏོ། །མངའ་བ་ཞེས་པས་ནི་ཡོན་ཏན་དེ་དག་བྱང་སེམས་ཀྱི་རྒྱུད་ལ་ཡོད་པར་
བསྟན་ཏོ། །ཚུལ་དེ་ལྟ་བུའི་རིག་གྲོལ་གཉིས་མངའ་བའི་བྱང་སེམས་འཕགས་པ་དེ་ལ་འདུད་
དོ། །གཉིས་པ་ནི། ཚིགས་སུ་བཅད་པ་འདིས་ཅི་བསྟན་ཅེ་ན། བློ་ལྡན་བྱང་སེམས་འཕགས་ཐམས་
2
148



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
བཔ་ཕྱིར་མི་ལྡོག་པའི་ཚོགས་ནི་རིག་པ་གསུམ་དང་ལྡན་ཏེ། ཇི་བཞིན་གཟིགས་པ་དང་། ཇི་
སྙེད་གཟིགས་པ་དང་། ནང་གི་ཡེ་ཤེས་ཀྱི་གཟིགས་པ་དང་ལྡན་པའི་ཕྱིར། གྲོལ་བ་གསུམ་དང་
ལྡན་ཏེ། ཆགས་པའི་སྒྲིབ་པ་དང་ཐོགས་པའི་སྒྲིབ་པ་གཉིས་དག་པའི་ཕྱིར་དང་། བླ་ན་མེད་
པའི་ཡོན་ཏན་དང་ལྡན་པ་ཉིད་ཀྱི་ཕྱིར། རིག་པ་གསུམ་ནི་ཇི་ལྟ་བ་དང་ཇི་སྙེད་པ་རིག་པའི་རྒྱུ་
ལས་ཡིན་ཞིང་། ཇི་ལྟ་ཇི་སྙེད་རིག་པ་དེ་ཉིད་རང་གིས་ཉམས་སུ་མྱོང་བའི་རྒྱུ་ལས་ཡིན་ལ།
སྒྲིབ་པ་པ་གསུམ་ལས་གྲོལ་བ་ནི། རིག་པ་གཉིས་པོ་དེ་དང་བླ་ན་མེད་པའི་ཡོན་ཏན་བརྙེས་པ་
ལས་ཡིན་ནོ། །གསུམ་པ་ནི། བྱང་སེམས་འཕགས་པ་ཆོས་ཅན། ཇི་ལྟ་བ་རྟོགས་པ་དང་ལྡན་
ཏེ། འགྲོ་བ་ཐམས་ཅད་བདག་གཉིས་གདོད་མ་ནས་ཉེ་བར་ཞི་བའི་ཆོས་ཉིད་དུ་རྟོགས་པའི་
ཕྱིར། ཅིའི་ཕྱིར་དེ་ལྟར་རྟོགས་ཤེ་ན། ཉོན་མོངས་པ་རྣམས་གདོད་མ་ནས་ངོ་བོ་ཉིད་ཀྱིས་
ཟད་པར་མཐོང་བའི་ཕྱིར་ཏེ། སེམས་རང་བཞིན་གྱིས་འོད་གསལ་བར་གཟིགས་པའི་ཕྱིར།
འདིར་འགྲོ་བའི་སྒྲས་ནི་ཆོས་དང་གང་ཟག་གཉིས་ཀ་བཟུང་ངོ། །ཇི་སྙེད་པ་ཡོད་པར་གཟིགས་
པ་དང་ལྡན་པ་ཡིན་ཏེ། ཐམས་ཅད་མཁྱེན་པའི་ཆོས་ཉིད་རང་བཞིན་རྣམ་དག་གི་ཆ་སེམས་
ཅན་ཐམས་ཅད་ལ་ཡོད་པར་གཟིགས་པའི་ཕྱིར། བློ་གང་གིས་རྟོགས་ཤེ་ན། ཤེས་བྱའི་མཐར་
ཐུག་ཆོས་ཀྱི་དབྱིངས་རྟོགས་པའི་བློས་སོ། །འདི་ས་དང་པོ་ནས་འཐོབ་སྟེ། ཆོས་ཀྱི་དབྱིངས་
ཀུན་ཏུ་འགྲོ་བའི་དོན་རྟོགས་པས་སོ། འདིར་མཉམ་གཞག་ཏུ་ཇི་ལྟ་བ་དང་། རྗེས་ཐོབ་ཏུ་ཇི་
སྙེད་པ་རིག་པ་ཡིན་ནོ། །དེ་ལྟར་བྱང་སེམས་འཕགས་པས་ཇི་ལྟ་བ་དང་ཇི་སྙེད་པ་རྟོགས་པ་དེ་
ནི་གཞན་དང་ཐུན་མོང་མིན་པ་འཕགས་པའི་སོ་སོ་རང་གིས་རིག་པའི་ཡེ་ཤེས་ཀྱིས་མཐོང་བ་
ཉིད་ཡིན་ནོ། །དེ་ཡང་ཇི་ལྟ་བ་རིག་པས་དྲི་མ་མེད་པའི་དབྱིངས་སེམས་ཅན་གྱི་ཁམས་རང་
བཞིན་རྣམ་དག་རྟོགས་པས་ཆགས་པ་མེད་པ་དང་། ཇི་སྙེད་པ་རིག་པས་ཤེས་བྱ་མཐའ་ཡས་པ་
རྟོགས་པས་ཐོགས་པ་མེད་པའི་ཕྱིར་ཏེ། ཉན་རང་གི་ཡེ་ཤེས་ཀྱི་མཐོང་བ་ལ་ལྟོས་ནས་དག་པ་
ཡིན་ནོ། །འདིས་ནི་ནང་རིག་པ་དང་ཆགས་ཐོགས་ཀྱི་སྒྲིབ་པ་ལས་གྲོལ་བར་བཤད་དོ། །ཇི་ལྟ་
ཇི་སྙེད་ནང་གི་ནི་ཡེ་ཤེས་ཀྱི་གཟིགས་པ་དང་ཆགས་ཐོགས་ཀྱི་སྒྲིབ་པ་དག་པས་ན་སངས་རྒྱས་
ཀྱི་ཡེ་ཤེས་བླ་ན་མེད་པ་དང་ཉེ་བའི་ཕྱིར་རམ། རིག་གྲོལ་གང་དང་ལྡན་པས་སེམས་ཅན་ཐམས་
ཅད་ཀྱི་སྐྱབས་སུ་འགྱུར་བ་དེ་ལས་གཞན་ཚུལ་ཁྲིམས་སོགས་བྱང་སེམས་ཀྱི་ཡོན་ཏན་རྣམས་
ཁྱད་པར་དུ་འཕགས་པས་ན་བླ་ན་མེད་པ་སྟེ། དེའི་ཕྱིར་བྱང་སེམས་འཕགས་པ་ཕྱིར་མི་ལྡོག་པ་
149



༄༅ དཔལ་ལྡན་ས་སྐྱ་པའི་པ་རབ་གྲགས་ཆེན་ཕཅོ་བརྒྱུད་ལས། པོད་བཅུ་གཅིག་པ་
ནི
༔རྣམས་ནི་ལུས་ཅན་ཀུན་གྱི་སྐྱབས་ཡིན་ནོ། །དཀོན་མཆོག་གསུམ་ཅར་རིག་གྲོལ་ལ་བརྗོད་ན་
ཁྱད་པར་ཅི་ཡོད་ཅེ་ན། ཐེག་ཆེན་མི་སློབ་པའི་རིག་གྲོལ་སངས་རྒྱས་དང་། སློབ་པའི་རིག་གྲོལ་
ལྡན་པས་དགེ་འདུན་དང་། ལྡན་ཆོས་ཆོས་དཀོན་མཆོག་གོ །
གཉིས་པ་གནས་སྐབས་སྐྱབས་གསུམ་དུ་དབྱེ་བ་ལ་གཉིས་ཏེ། སྤྱིའི་དོན་དང་། ཚིག་
གི་དོན་ནོ། །དང་པོ་ལ་དྲི་བ་ནི། བཅོམ་ལྡན་འདས་ཀྱིས་མདོ་སྡེར་ཐུན་མོང་གི་སྐྱབས་གསུམ་
རྣམ་པར་བཞག་པ་གང་ཟག་གང་གི་དབང་དུ་བྱས་ཤེ་ན་ཞེས་པ་སྟེ། འདི་ནི་ལུང་དང་ཐེག་
དམན་སྐྱབས་སུ་མ་བཞག་པ་ལ་དྲི་བའོ། །ལན་བསྟན་པ་ནི། རང་ཉིད་འཇིགས་པ་ལས་ཐར་
བའི་ཕྱིར་དུ་དོན་དུ་གཉེར་བར་བྱ་བའི་དབང་དུ་བྱས་ནས་སྐྱབས་གསུམ་སྟེ། ཐེག་པ་ཆེན་པོའི་
ལམ་དུ་ཞུགས་པ་དག་ནི་རང་ཉིད་འཇིགས་པ་ལས་ཐར་བར་བྱ་བའི་ཕྱིར་དུ་སངས་རྒྱས་ཀྱི་
དངོས་པོ་དོན་དུ་གཉེར་བས་སངས་རྒྱས་སྐྱབས་སུ་བཞག་ཅིང་། རང་སངས་རྒྱས་ཀྱི་ཐེག་པ་ལ་
ཞུགས་པ་རྣམས་ནི་རང་ཉིད་འཇིགས་པ་ལས་ཐར་བར་བྱ་བའི་ཕྱིར་དུ་རྟེན་འབྲེལ་ཟབ་མོའི་
ཆོས་རྟོགས་པ་དོན་དུ་གཉེར་བས་ཆོས་དཀོན་མཆོག་སྐྱབས་སུ་བཞག་ལ། ཉན་ཐོས་ཀྱི་ཐེག་པ་
ལ་ཞུགས་པ་རྣམས་ནི་རང་ཉིད་འཇིགས་པ་ལས་ཐར་བར་བྱ་བའི་ཕྱིར་དུ་དགེ་འདུན་གྱི་དངོས་
པོ་དོན་དུ་གཉེར་བས་དགེ་འདུན་དཀོན་མཆོག་སྐྱབས་སུ་བཞག་གོ །གལ་ཏེ་གང་ཟག་གཅིག་
ཀྱང་དཀོན་མཆོག་གསུམ་ཀ་ལ་སྐྱབས་སུ་འགྲོ་བ་མིན་ནམ། ཅིའི་ཕྱིར་གང་ཟག་སོ་སོ་ལ་སྐྱབས་
རེ་རེར་རྣམ་པར་བཞག་ཅེ་ན། རྒྱུའི་སྐྱབས་གནས་ཀྱི་དབང་དུ་བྱས་པ་སྟེ། གང་ཟག་གཅིག་
ཀྱང་གསུམ་ཀ་ལ་སྐྱབས་སུ་འཛིན་པའི་ཕྱིར། འབྲས་བུའི་སྐྱབས་གནས་ཀྱི་དབང་དུ་བྱས་ན་
རང་རང་གི་དོན་དུ་གཉེར་བྱའི་འབྲས་བུ་ཐོབ་པ་ན་འཇིགས་པ་ལས་ཐར་བའི་དབང་དུ་བྱས་ཏེ།
སོ་སོའི་ཐོབ་བྱ་སྐྱབས་སུ་བཞག་པ་ཡིན་ནོ། །གལ་ཏེ་འབྲས་བུ་ཐོབ་ཟིན་ན་དེ་ལ་སྐྱབས་སུ་
འཛིན་མི་དགོས་ལ། མ་ཐོབ་ན་སྐྱབས་སུ་ཇི་ལྟར་འགྱུར་ཞེ་ན། ལམ་དུ་ཞུགས་པའི་དུས་སུ་ནི་
ཐོབ་བྱ་སྐྱབས་སུ་འཛིན་པ་ཡིན་ལ། འབྲས་བུ་ཐོབ་ན་སྐྱབས་སུ་གྱུར་པ་ཡིན་ཞེས་བརྗོད་དོ། །
དཀོན་མཆོག་གསུམ་ལ་བྱ་བ་བྱེད་པར་མོས་པ་ན་གཞན་རྒྱུད་ལ་གྲུབ་ཟིན་གྱི་དཀོན་མཆོག་
གསུམ་ལ་སྐྱབས་སུ་འཛིན་པ་སྟེ། སྔ་མ་ལ་ངེས་ལེགས་དོན་དུ་གཉེར་བའི་གང་ཟག་གསུམ་
དང་། ཕྱི་མ་ལ་མངོན་མཐོ་དོན་དུ་གཉེར་བའི་གང་ཟག་གསུམ་དུ་བརྗོད་དོ། །ལྡོག་པས་རྣམ་
པར་ཕྱེ་བ་ཡིན་གྱི་གང་ཟག་རྫས་ཐ་དད་པ་དྲུག་ནི་མ་ཡིན་ཏེ། དཔེར་ན་སངས་རྒྱས་ཀྱི་དངོས་ཚོ
།
4
150



པ༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
པོ་དོན་དུ་གཉེར་བའི་ལྡོག་པ་ནས་ངེས་ལེགས་དོན་དུ་གཉེར་བ་དང་། དེ་ཐོབ་པའི་ཆེད་དུ་
སངས་རྒྱས་ལ་བྱ་བ་བྱེད་པར་མོས་པའི་ལྡོག་པ་ནས་མངོན་མཐོ་དོན་དུ་གཉེར་བ་ཞེས་བརྗོད་
དོ། །ལྷག་མ་གཉིས་ལ་ཡང་ཚུལ་དེ་བཞིན་ནོ། ། སྐབས་འདིའི་སངས་རྒྱུས་ནི་རྐང་གཉིས་
རྣམས་ཀྱི་མཆོག་ཅེས་པས་གཟུགས་སྐུ་ལ་བརྗོད་དོ། །གཉིས་པ་ཚིག་དོན་ནི། བྱང་སེམས་ཀྱི་
ཐེག་པ་པའི་གང་ཟག་སངས་རྒྱས་ཀྱི་དངོས་པོ་དོན་དུ་གཉེར་བ་ལ་ཞུགས་པ་དང་། དེའི་ཆེད་
དུ་སངས་རྒྱས་ལ་བྱ་བ་བྱེད་པར་མོས་པ་རྣམས་ལ་སྟོན་པ་སངས་རྒྱས་ཀྱི་ཡོན་ཏན་བསྟན་པའི་
དོན་གྱིས་སངས་རྒྱས་དང་། རང་སངས་རྒྱས་ཀྱི་ཐེག་པ་པའི་གང་ཟག་རྟེན་འབྲེལ་ཟབ་མོའི་
ཆོས་རྟོགས་པ་དོན་དུ་གཉེར་བ་དང་། དེའི་ཆེད་དུ་ཆོས་ལ་བྱ་བ་བྱེད་པར་མོས་པ་རྣམས་ལ་
བསྟན་པ་དམ་ཆོས་ཀྱི་ཡོན་ཏན་བསྟན་པའི་དོན་གྱིས་ཆོས་དང་། ཉན་ཐོས་ཀྱི་ཐེག་པ་པའི་གང་
ཟག་དགེ་འདུན་གྱི་དངོས་པོ་དོན་དུ་གཉེར་བ་དང་། དེའི་ཆེད་དུ་དགེ་འདུན་ལ་བྱ་བ་བྱེད་པར་
མོས་པ་རྣམས་ལ་དགེ་འདུན་གྱི་ཡོན་ཏན་བསྟན་པའི་དོན་གྱིས་དགེ་འདུན་སྐྱབས་སུ་བཞག་
གོ །ཐེག་པ་ཐུན་མོང་གི་སྐྱབས་གསུམ་རྣམ་པར་བཞག་པ་འདི་ནི་སེམས་ཅན་རྣམས་ཐེག་པ་
གསུམ་ལ་རིམ་གྱིས་གཞུག་པའི་དོན་ནོ། །གསུམ་པ་ནི། ཐུན་མོང་གི་སྐྱབས་གསུམ་དུ་བཞག་
པ་དེ་ལས་ཆོས་དང་དགེ་འདུན་གཉིས་ནི་མཐར་ཐུག་གམ་གཏན་དུ་བའི་སྐྱབས་མ་ཡིན་ཏེ།
འདི་ལྟར་ཆོས་ལ་གཉིས་ལས། མདོ་སྡེ་ལ་སོགས་པ་ནི་ལམ་རྒྱུད་ལ་སྐྱེས་པ་ན་ཆུ་བརྒལ་ཟིན་
པའི་གཟིངས་ལྟར་སྤང་བྱ་ཡིན་པའི་ཕྱིར། འདིར་སྐྱབས་གསུམ་གྱི་ཟླར་བགྲང་བའི་ཆོས་དཀོན་
མཆོག་ནི་སློབ་པའི་ཆོས་ཡིན་པས་རྟོགས་པའི་ཆོས་ལ་ལམ་ནི་གཏན་དུ་བའམ་བརྟེན་པའི་
སྐྱབས་མིན་ཏེ། བསླུ་བའི་ཆོས་ཅན་ཡིན་པའི་ཕྱིར་ཏེ། རྟོགས་པ་གོང་ནས་གོང་དུ་འཕོ་བའི་
འདུས་བྱས་འགྱུར་བའི་ཆོས་ཅན་ཡིན་པའི་ཕྱིར། རྩ་བ་ཤེས་རབ་ལས། འདུ་བྱེད་ཐམས་ཅད་
བསླུ་བའི་ཆོས། །དེས་ན་དེ་དག་བརྫུན་པ་ཡིན། །ཞེས་པ་ལྟར་རོ། །སླུ་བའི་དོན་ནི་རིགས་པ་
དྲུག་ཅུ་པའི་འགྲེལ་པར། འདུས་བྱས་ནི་ཐ་སྙད་པའི་བློ་ལ་སྣང་ཞིང་སྣང་བ་ལྟར་འགྱུར་ཞིང་མི་
གནས་པའི་ཕྱིར་ཞེས་བཤད་དོ། །ཡང་མཐར་ཐུག་གི་སྐྱབས་མ་ཡིན་ཏེ། མཐར་ཐུག་གི་ཡོན་
ཏན་དང་མི་ལྡན་པའི་ཕྱིར་རོ། །རྟག་མི་རྟག་གི་ཐ་སྙད་ལ་ཡང་སྐད་ཅིག་གིས་འཇིག་མི་འཇིག་
དང་། རྒྱུན་འགག་མི་འགག་དང་། སླར་ལྡོག་མི་ལྡོག་རྣམས་ལ་བཤད་དེ། སྐབས་གང་དུ་
ཡོད་པའི་ཚུལ་བརྟགས་ནས་ཁས་བླང་བར་བྱའོ། །འགོག་བདེན་ཡང་མཐར་ཐུག་གི་སྐྱབས་
151



༄༅ དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
མིན་པར་འོག་ནས་སྟོན་ནོ། །དགེ་འདུན་དཀོན་མཆོག་ཀྱང་མཐར་ཐུག་གི་སྐྱབས་མིན་ཏེ།
འཆི་འཕོའི་འཇིགས་པ་དང་བཅས་པའི་ཕྱིར། བྱང་སེམས་འཕགས་པ་ལ་ཡང་བསམ་གྱིས་མི་
བུ
ཁྱབ་པའི་འཆི་འཕོ་ཡོད་ན་གཞན་རྣམས་ལ་ལྟ་ཅི་སྨོས། འདིར་སངས་རྒྱས་ཀྱི་འགོག་པ་ནི་
སངས་རྒྱས་སུ་འདུས་ཤིང་། བྱང་སེམས་ཀྱི་འགོག་པ་ནི་མཐར་ཐུག་གི་ཡོན་ཏན་དང་མི་ལྡན་
ལ། ཉན་རང་གི་ལྷག་བཅས་ཀྱི་དུས་སུ་སྡུག་བསྔལ་དང་མ་བྲལ་བས་མཐར་ཐུག་གམ་གཏན་དུ་
བའི་སྐྱབས་སུ་མི་འོས་སོ། །གལ་ཏེ་ལྷག་མེད་ཀྱི་མྱང་འདས་ནི་སྡུག་བསྔལ་དང་བྲལ་བས་མཐར་
ཐུག་གི་སྐྱབས་སོ་སྙམ་ན་མིན་ཏེ། མར་མེ་ཤི་བ་ལྟར་ལས་ཉོན་དང་སྡུག་བསྔལ་མེད་པ་ཙམ་
གྱིས་རབ་ཏུ་ཕྱེ་ལ། མེད་པ་དགག་པ་ཙམ་ནི་སྐྱབས་སུ་འོས་པ་མིན་ཏེ། རི་བོང་གི་རྭ་བཞིན་
ནོ། །ཡང་ན་དོན་འདི་ཡིན་ཏེ། བྱང་སེམས་ཀྱི་འགོག་བདེན་ནི་མཐར་ཐུག་གི་སྐྱབས་ཡིན་ཏེ།
བྱང་སེམས་ཀྱིས་འགོག་པ་ཐོབ་ཀྱང་བསམ་གྱིས་མི་ཁྱབ་པའི་འཆི་འཕོ་དང་མ་བྲལ་བའི་ཕྱིར།
ཉན་ཐོས་ཀྱི་ལྷག་བཅས་ཀྱི་མྱང་འདས་ཀྱང་མཐར་ཐུག་གི་སྐྱབས་མིན་ཏེ། དེ་ཐོབ་ཀྱང་སྡུག་
བསྔལ་དང་མ་བྲལ་བའི་ཕྱིར། གལ་ཏེ་ལྷག་མེད་ཀྱི་མྱང་འདས་མཐར་ཐུག་གི་སྐྱབས་སོ་སྙམ་ན་
མིན་ཏེ། མཐར་ཐུག་གི་ཡོན་ཏན་མེད་པར་སྡུག་བསྔལ་མེད་པ་ཙམ་གྱིས་རབ་ཏུ་ཕྱེ་བའི་ཕྱིར།
གང་མེད་པ་དགག་པ་ཙམ་ནི་མཐར་ཐུག་གི་སྐྱབས་སུ་འོས་པ་མིན་ཏེ། རི་བོང་གི་རྭ་བཞིན་
ནོ། །ཞེས་འཆད་ན་ལེགས་སོ། །གངས་རིའི་ཁྲོད་ཀྱི་མཁས་རློམ་ཀུན། །མ་ལུས་གཅིག་ཏུ་
འདུས་པའི་བློས། ། རིང་དུ་བརྟགས་ཀྱང་མ་རྟོགས་པ། །གཞན་ལས་ལྷག་པའི་བློ་ཡིས་
རྟོགས། །ཐེག་པ་གསུམ་གྱི་དགེ་འདུན་གྱི་ཚོགས་ཀྱང་གཏན་དུ་བའི་སྐྱབས་མ་ཡིན་ཏེ། རང་
ཉིད་འཇིགས་པ་དང་བཅས་པའི་ཕྱིར་ཏེ། བྱང་སེམས་འཕགས་པ་དང་ཉན་རང་མི་སློབ་པ་
རྣམས་བསམ་གྱིས་མི་ཁྱབ་པའི་འཆི་འཕོ་དང་བཅས། གཞན་ཉན་རང་སློབ་པ་རྣམས་ལས་
ཉོན་གྱི་དབང་གིས་འཆི་འཕོ་དང་བཅས་པའི་ཕྱིར། གསུམ་པ་མཐར་ཐུག་གི་སྐྱབས་གཅིག་ཏུ་
སྒྲུབ་པ་ནི། དམ་པའི་དོན་ཏེ་ངེས་པའི་དོན་དུ་ན་འགྲོ་བའི་སྐྱབས་མཐར་ཐུག་པ་ནི་སངས་རྒྱས་
ཉག་གཅིག་ཡིན་ཏེ། ཐུབ་པ་ནི་རྣམ་པར་བྱང་བ་མཐར་ཐུག་པའི་ཆོས་ཀྱི་སྐུ་ཅན་ཡིན་པའི་ཕྱིར་
དང་། ཚོགས་དགེ་འདུན་དཀོན་མཆོག་རྣམས་ཀྱང་དེ་ཐོབ་ན་ཡོན་ཏན་མཐར་ཐུག་པའི་ཕྱིར་
རོ། །
བཞི་པ་དཀོན་མཆོག་གི་སྒྲ་དོན་ནི། ཅིའི་ཕྱིར་སྐྱབས་གསུམ་པོ་དེ་ལ་དཀོན་མཆོག་ཅེས་
152



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
བརྗོད་ཅེ་ན། ཆོས་མཐུན་པ་དྲུག་གིས་ནོར་བུ་དང་འདྲ་བར་བརྗོད་དེ། ཇི་ལྟར་ནོར་བུ་རྙེད་
དཀའ་བ་དང་། དྲི་མ་མེད་པ་དང་། དགོས་འདོད་འབྱུང་བའི་མཐུ་དང་ལྡན་པ་དང་།
མཛེས་པས་རྒྱན་དུ་གྱུར་པ་དང་། རིན་པོ་ཆེ་བཅོས་མ་ལས་མཆོག་ཏུ་གྱུར་པ་དང་། བསྟོད་
སྨད་སོགས་ཀྱིས་མི་འགྱུར་བ་དེ་ལྟར་སྐྱབས་གསུམ་པོ་འདི་ཡང་དགེ་རྩ་མ་བསྐྲུན་པ་རྣམས་དང་
བསྐལ་པ་མང་པོར་ཡང་མི་འཕྲད་པས་འབྱུང་བ་དཀོན་པའི་ཕྱིར་དང༌། སྒྲིབ་གཉིས་ཀྱི་དྲི་མ་
མེད་པའི་ཕྱིར་དང་། མངོན་ཤེས་སོགས་ཡོན་ཏན་གྱི་མཐུ་བསམ་གྱིས་མི་ཁྱབ་པ་དང་ལྡན་པའི་
ཕྱིར་དང་། འཇིག་རྟེན་པའི་བསམ་པ་དགེ་བ་ཐམས་ཅད་ཀྱི་རྒྱུ་ཡིན་པས་རྒྱན་དུ་གྱུར་པའི་ཕྱིར་
དང་། འཇིག་རྟེན་ལས་འདས་པས་འཇིག་རྟེན་ལས་མཆོག་ཉིད་ཀྱི་ཕྱིར་དང་། ལས་ཉོན་
སོགས་ཀྱིས་འདུས་མ་བྱས་པས་འགྱུར་བ་མེད་པའི་ཕྱིར་དཀོན་མཆོག་ཉིད་དོ། །
གཉིས་པ་རྒྱུ་ཁམས་སོགས་བཞི་བཤད་པ་ལ་གསུམ་སྟེ། ཐུན་མོང་དུ་བསྟན་པ་དང་།
སོ་སོར་བཤད་པ་དང་། དེ་ལ་མོས་པའི་ཕན་ཡོན་ནོ། །དང་པོ་ལ་གཉིས་ཏེ། མདོར་བསྟན་པ་
དང་། རྒྱས་པར་བཤད་པའོ། །དང་པོ་ནི། དྲི་བཅས་དེ་བཞིན་ཉིད་ནི་ཉོན་མོངས་པའི་
སྦུབས་ལས་མ་གྲོལ་བའི་ཁམས་ལ་དེ་བཞིན་གཤེགས་པའི་སྙིང་པོ་ཞེས་བརྗོད་པ་སྟེ། དྲི་བཅས་
ཀྱི་སེམས་ཀྱི་སྟོང་ཉིད་དོ། །དེས་ན་དཔལ་ཕྲེང་དང་འགྲེལ་པར་ཡང་དེ་བཞིན་གཤེགས་པའི་
སྙིང་པོ་ཉོན་མོངས་པའི་སྦུབས་ལས་མ་གྲོལ་བའི་ཁམས་དང་། དེ་བཞིན་གཤེགས་པའི་ཆོས་སྐུ་
ནི་སྦུབས་ལས་གྲོལ་བར་བཤད་དོ། །དེ་ཡང་ཕྱི་མ་ནི་དེ་ལྟར་ངེས་ལ། སྔ་མ་ནི་གཙོ་ཆེ་བའི་
དབང་དུ་བྱས་པ་སྟེ། སྙིང་པོ་ནི་འབྲས་བུའི་གནས་སྐབས་ན་ཡང་ཡོད་པར་བཤད་པས་སོ། །
འདིས་ནི་དེ་བཞིན་གཤེགས་པའི་སྙིང་པོ་མཚན་ཉིད་པ་དག་པ་གཉིས་ལྡན་གྱི་སངས་རྒྱས་ཁོ་
ནར་འདོད་པའང་བཀག་སྟེ། སྙིང་པོའི་གཙོ་བོ་དྲི་བཅས་དེ་བཞིན་ཉིད་དུ་ལན་གཅིག་མ་ཡིན་
པར་བཤད་པའི་ཕྱིར་རོ། །དྲི་མེད་དེ་བཞིན་ཉིད་ནི་དེ་བཞིན་ཉིད་དྲི་མ་ཐམས་ཅད་ཀྱིས་དག་
པ་སངས་རྒྱས་ཀྱི་སར་གནས་ཡོངས་སུ་གྱུར་པའི་མཚན་ཉིད་དེ་བཞིན་གཤེགས་པའི་ཆོས་སྐུ་
ཞེས་བརྗོད་དོ། །དྲི་མ་མེད་པའི་སངས་རྒྱས་ཀྱི་ཡོན་ཏན་ནི་གནས་གྱུར་པའི་མཚན་ཉིད་དེ་
བཞིན་གཤེགས་པའི་སྐུ་དེ་ཉིད་ལ་ཡོད་པ་འཇིག་རྟེན་ལས་འདས་པ་སྟོབས་བཅུ་སོགས་སངས་
རྒྱས་ཀྱི་ཆོས་གང་དག་ཡིན་པའོ། །རྒྱལ་བའི་མཛད་པ་ནི་སྟོབས་བཅུ་སོགས་སངས་རྒྱས་ཀྱི་ཆོས་
དེ་དག་ཉིད་ཀྱི་སོ་སོ་རང་གི་བླ་ན་མེད་པའི་ཕྲིན་ལས་སོ། །རྒྱུ་རྐྱེན་གནས་བཞི་པོ་གང་ལས་ཡ
ཟ
153
1:|: '



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
འབྲས་བུ་དཀོན་མཆོག་དགེ་བ་གསུམ་འབྱུང་བའི་རྒྱུ་རྐྱེན་གནས་བཞི་པོ་འདི་ནི་དོན་དམ་
གཟིགས་པ་སངས་རྒྱས་རྣམས་ཀྱི་ཡུལ་ཉིད་ཡིན་གྱི་ཉན་རང་སོགས་ཀྱིས་བསམ་གྱིས་མི་ཁྱབ་
བོ། །
::.གཉིས་པ་རྒྱས་པར་བཤད་པ་ལ་གཉིས་ཏེ། བསམ་གྱིས་མི་ཁྱབ་པར་སྒྲུབ་པ་དང་།
ཁམས་སོགས་བཞི་པོ་རྒྱུ་རྐྱེན་དུ་འགྱུར་ཚུལ་ལོ། །དང་པོ་ནི། འབྲས་བུ་དཀོན་མཆོག་གསུམ་
པོ་འདིའི་རིགས་ཏེ་རྒྱུ་ནི་ཐམས་ཅད་གཟིགས་པ་སངས་རྒྱས་རྣམས་ཀྱི་ཡུལ་ཡིན་ལ། རིགས་དེ་
ཡང་ཁམས་སོགས་རྣམ་པ་བཞི་སྟེ། གོ་རིམ་བཞིན་དུ་རྐྱེན་བཞི་ཡིས་བསམ་གྱིས་མི་ཁྱབ་བོ། །
རྒྱུ་མཚན་བཞི་འགོད་པ་ནི། དྲི་བཅས་དེ་བཞིན་ཉིད་ནི་ཉན་རང་རྣམས་ཀྱིས་བསམ་གྱིས་མི་
ཁྱབ་སྟེ། རང་བཞིན་གྱིས་རྣམ་པར་དག་པའང་ཡིན་ལ་ཉོན་མོངས་དང་ལྡན་པའང་ཡིན་པས་
འགལ་བ་ལྟར་སྣང་བའི་ཕྱིར། དོན་ལ་མི་འགལ་ཏེ། དག་པ་ནི་ཁམས་དྲི་མའི་ངོ་བོ་ཉིད་ཀྱིས་
སྟོང་པའི་རང་བཞིན་རྣམ་དག་ཡིན་ལ། མ་དག་པ་ནི་གློ་བུར་གྱི་དྲི་མ་དང་ལྡན་པའོ། །དྲི་མེད་
དེ་བཞིན་ཉིད་ནི་བསམ་གྱིས་མི་ཁྱབ་སྟེ། གདོད་མ་ནས་དག་བྱ་ཀུན་ནས་ཉོན་མོངས་པ་ངོ་བོ་
ཉིད་ཀྱིས་མེད་པ་དང་། ཕྱིས་དྲི་མ་གཉེན་པོས་གསར་དུ་དག་པ་འགལ་བ་ལྟར་སྣང་བའི་ཕྱིར་
རོ། །དོན་ལ་མི་འགལ་ཏེ། སྔར་མེད་པ་ནི་དྲི་མ་ཁམས་ཀྱི་རང་བཞིན་དུ་མེད་པ་ཡིན་ལ། ཕྱིས་
དག་པ་ནི་དྲི་མ་གསེར་ལ་གཡའ་དག་པའི་ཚུལ་གྱི་དབང་དུ་བྱས་སོ། །དྲི་མ་མེད་པའི་ཡོན་ཏན་
ཡང་བསམ་གྱིས་མི་ཁྱབ་སྟེ། སོ་སོ་སྐྱེ་བོའི་གནས་སྐབས་ན་མེད་ནའང་ཕྱིས་དྲི་མས་རྣམ་པར་
དག་པ་ན་ཆོས་ཉིད་ལ་རྣམ་པར་དབྱེ་བ་མེད་པའི་ཚུལ་གྱིས་ལྡན་པའི་ཕྱིར། དོན་ལ་མི་འགལ་
ཏེ། སོ་སྐྱེའི་གནས་སྐབས་སུ་དྲི་མས་མ་དག་པས་ཡོན་ཏན་མེད་ཀྱང་ཕྱིས་དྲི་མས་དག་པ་ན་
ཆོས་ཉིད་ལ་ཡོན་ཏན་འབྲལ་མི་རུང་གི་ཚུལ་དུ་ཡོད་པའི་ཕྱིར། དཔེར་ན་གསེར་གཡས་མ་དག་
པའི་གནས་སྐབས་སུ་འོད་མེད་ཀྱང་ཕྱིས་འོད་དབྱེར་མེད་དུ་འཇུག་པ་བཞིན་ནོ། །དེས་ན་གཞི་
འབྲས་ཀུན་ཏུ་རང་བཞིན་རྣམ་དག་གི་ཆོས་ཉིད་ལ་རིགས་མི་འདྲ་བའི་དབྱེ་བ་མེད་ཀྱང་གཅིག་
ཏུ་འདོད་པ་མ་ཡིན་ཏེ། མངོན་རྟོགས་རྒྱན་ལས། རྟེན་པའི་ཆོས་ཀྱི་བྱེ་བྲག་གིས། །དེ་ཡི་དབྱེ་
བ་ཡོངས་སུ་བརྗོད། །ཅེས་གསུངས་པ་ལྟར་རོ། །གལ་ཏེ་དག་མ་དག་གི་ཆོས་ཉིད་གཅིག་ཡིན་
ན། དྲི་བཅས་དེ་བཞིན་ཉིད་དང་དྲི་མེད་དེ་བཞིན་ཉིད་ཀྱི་ཁྱད་པར་གང་གིས་འབྱེད། ངོ་བོ་
གཅིག་ཡིན་ཡང་ཆོས་ཅན་དྲི་མས་དག་མ་དག་གིས་འབྱེད་དོ་ཞེ་ན། ཆོས་ཉིད་ཀྱང་ཆོས་ཅན་::
154



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
༔རང་རང་གི་ངོ་བོ་ཉིད་ཀྱིས་སྟོང་པ་ལ་འདོད་པས་ཇི་ལྟར་གཅིག་ཡིན། གལ་ཏེ་སྟོང་གསུམ་དར་
ཡུག་ཆེན་པོའི་དཔེས་སེམས་ཅན་ཀུན་ལ་ཡོན་ཏན་ཚང་བར་གསུངས་པས་ན་གཞི་དུས་ནས་
ཡོན་ཏན་ཡོད་དོ་ཞེ་ན། མདོ་དེ་ལས་ཆོས་ཀྱི་དབྱིངས་སེམས་ཅན་གྱི་གནས་ཐམས་ཅད་ལ་རྣམ་
པར་གཟིགས་ནས་ཞེས་གསུངས་པ་དང་། ཆོས་ཉིད་སྔ་ཕྱི་ཁྱད་པར་མེད་པའི་ ཕྱིར་ཞེས་
གསུངས་པས་ན། ཡོན་ཏན་གྱི་ཆོས་ཉིད་རང་བཞིན་རྣམ་དག་གི་ཆ་དང་ཁྱད་པར་མེད་པའི་
ཆོས་ཉིད་ཡོད་པ་ལ་དགོངས་སོ། །རྒྱལ་བའི་མཛད་པ་ཡང་བསམ་གྱིས་མི་ཁྱབ་སྟེ། འབད་པ་ལ་
མི་ལྟོས་པར་ལྷུན་གྱིས་གྲུབ་ཅིང་འདི་ལྟར་བྱའོ་ཞེས་རྟོག་པ་མེད་བཞིན་དུ་སེམས་ཅན་གྱི་དོན་
མཛད་པས་འགལ་བ་ལྟར་སྣང་བའི་ཕྱིར། དོན་ལ་མི་འགལ་བའི་ཚུལ་ནི་འོག་ཏུ་ཕྲིན་ལས་སྟོན་
པའི་དཔེ་དགུས་སྟོན་ནོ། །གཉིས་པ་ནི། དཀོན་མཆོག་གསུམ་ཐོབ་པར་བྱེད་པའི་རྒྱུ་ནི་གནས་
བཞི་པོ་འདིས་བསྟན་པས་ན་བཞི་པོ་འདིར་ངེས་ཏེ། འདི་ལྟར་ཁམས་ནི་རྟོགས་བྱའི་གནས་ཏེ།
ཁམས་རྟོགས་ན་གྲོལ་བར་འགྱུར་ལ། མ་རྟོགས་ན་མི་གྲོལ་བས་སོ། །བྱང་ཆུབ་ནི་རྟོགས་པའི་
གནས་ཏེ། ཁམས་དྲི་མ་ཀུན་གྱིས་དག་པ་རྟོགས་པའི་ངོ་བོ་ཡིན་པས་སོ། །བྱང་ཆུབ་དེའི་ཡན་
ལག་ནི་ཡོན་ཏན་ཏེ། བྱང་ཆུབ་ལ་བརྟེན་པའི་ཡོན་ཏན་ཡིན་པའི་ཕྱིར། ཕྲིན་ལས་ནི་རྟོགས་
ད་བྱེད་པའི་གནས་ཡིན་ཏེ། ཡོན་ཏན་དེ་རྣམས་ཉིད་ཀྱིས་ཕྲིན་ལས་ཀྱི་སྒོ་ནས་གཞན་ལ་
རྟོགས་པ་སྒྲུབ་པར་བྱེད་པས་སོ། །དེའང་གོ་རིམ་བཞིན་དུ་གནས་གཅིག་ཁམས་དེ་ནི་འཇིག་
རྟེན་ལས་འདས་པའི་ཆོས་ཀྱི་ས་བོན་ཡིན་པས་སོ་སོ་རང་གི་ཚུལ་བཞིན་ཡིད་ལ་བྱས་པས་དྲི་
མས་རྣམ་པར་དག་པ་ལ་བརྟེན་ནས་དཀོན་མཆོག་གསུམ་འབྱུང་བས་རྒྱུའོ། །བྱང་ཆུབ་སོགས་
གསུམ་ནི་མངོན་པར་བྱང་ཆུབ་པ་ན་སྟོབས་སོགས་ཡོན་ཏན་དང་ལྡན་ཞིང་དེ་ལ་བརྟེན་ནས་
ཆོས་སྟོན་པའི་ཕྲིན་ལས་མཛད་པ་ན་དཀོན་མཆོག་གསུམ་འབྱུང་བས་རྐྱེན་ནོ། །ཅི་སྟེ་ཁམས་
སྟོང་པ་ཉིད་ནི་བྱ་བྱེད་དང་བྲལ་བའི་ཕྱིར། ས་བོན་དང་རྒྱུར་མི་འཐད་ཅེ་ན། གང་ལ་སྟོང་
ཉིད་རུང་བ། །དེ་ལ་ཐམས་ཅད་རུང་བ་ཡིན། །ཞེས་དབུ་མ་རྩ་བ་དང་རྩོད་པ་བཟློག་པར་
གསུངས་པ་ལྟར་ཏེ། དོན་དེ་ཉིད་རྒྱལ་བའི་ཡུམ་དུའང་། རབ་འབྱོར་གཟུགས་དངོས་པོ་ཡིན་
ཏེ་དངོས་པོ་མེད་པར་མ་གྱུར་ན་ཐེག་པ་ཆེན་པོ་འདིས་ཀྱང་ལྷ་དང་མི་དང་ལྷ་མ་ཡིན་དུ་བཅས་
པའི་འཇིག་རྟེན་ཟིལ་གྱིས་མནན་ཏེ། ངེས་པར་འབྱུང་བར་མི་འགྱུར་བ་ཞིག་ན་གཟུགས་མེད་
པ་དེའི་ཕྱིར་ཐེག་པ་ཆེན་པོ་འདིས་ཀྱང་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་
155



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ནགྱིས་མནན་ནས་ངེས་པར་འབྱུང་བར་འགྱུར་རོ་ཞེས་སོགས་རྒྱ་ཆེར་གསུངས་སོ། །
གཉིས་པ་སོ་སོར་བཤད་པ་ལ་བཞི་སྟེ། ཁམས་དང་། བྱང་ཆུབ་དང་། ཡོན་ཏན་དང་།
ཕྲིན་ལས་རྒྱས་པར་བཤད་པའོ། །དང་པོ་ལ་དོན་ལྔ་སྟེ། སེམས་ཅན་ཐམས་ཅད་སངས་རྒྱས་
ཀྱི་སྙིང་པོ་ཅན་དུ་བསྟན་པ་དང༌། ཁམས་རྣམ་གཞག་བཅུ་ཡིས་གཏན་ལ་དབབ་པ་དང། སྙིང་
པོ་དྲི་མས་སྒྲིབ་ཚུལ་བསྟན་པ་དང་། གང་ཟག་གང་གིས་རྟོགས་པ་བསྟན་པ་དང༌། ཁམས་
བསྟན་པའི་དགོས་པའོ། །དང་པོ་ནི། དྲི་བཅས་དེ་བཞིན་ཉིད་ཀྱི་དབང་དུ་མཛད་ནས་མདོ་སྡེ་
དུ་མར་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་པ་དེའི་
དོན་གང་ཡིན་ཞེ་ན། རྫོགས་པའི་སངས་རྒྱས་ཀྱི་ཆོས་སྐུ་འཕྲོ་བའི་ཕྱིར་དང་། ཆོས་སྐུའི་དེ་
བཞིན་ཉིད་རང་བཞིན་རྣམ་དག་གི་ཆ་དང་དབྱེར་མེད་པའི་དེ་བཞིན་ཉིད་ལྡན་པའི་ཕྱིར་དང་།
ཆོས་སྐུའི་རིགས་ཏེ་ཁམས་ཀྱི་ནུས་པ་ཡོད་པའི་ཕྱིར་ནི་དོན་གསུམ་གྱིས་ལུས་ཅན་ཀུན་རྟག་ཏུ་
སངས་རྒྱས་ཀྱི་སྙིང་པོ་ཅན་ཞེས་གསུངས་སོ། །མ་ཧཱས་གསུམ་པོ་རིམ་པ་ལྟར་འབྲས་བུ་དང་
རང་བཞིན་དང་རྒྱུའི་བདེ་གཤེགས་སྙིང་པོ་སྟེ། དང་པོ་ཆོས་སྐུ་ནི་དེ་བཞིན་གཤེགས་པ་དངོས་
ཡིན་ལ། སེམས་ཅན་གྱི་སྙིང་པོ་ནི་བཏགས་པ་བ་ཡིན་ཞིང། སེམས་ཅན་རྣམས་ཀྱིས་ཐོབ་ 
ཏུ་
རུང་བའི་ཕྱིར་ཁྱབ་པར་བཤད་པའོ། །གཉིས་པ་ནི། དེ་བཞིན་གཤེགས་པ་དང་སེམས་ཅན་
གཉིས་ཀའི་སྙིང་པོ་དངོས་ཏེ། དེ་བཞིན་ཉིད་རང་བཞིན་རྣམ་དག་ཙམ་གྱི་ལྡོག་པ་ནས་གཉིས་
ཀ་ལ་དངོས་སུ་ཡོད་པའོ། །གསུམ་པ་ནི། དེ་བཞིན་གཤེགས་པ་དེའི་རྒྱུ་ཡིན་པས་དེར་
བཏགས་ལ། སེམས་ཅན་གྱི་སྙིང་པོ་ནི་དངོས་སོ་ཞེས་འཆད་དོ། །འདིའི་འགྲེལ་པར་ཡང་།
སེམས་ཅན་ཕུང་པོའི་ནང་ན་སངས་རྒྱས་ཡེ་ཤེས་གནས། དེ་ནི་རང་བཞིན་གཉིས་མེད་དྲི་མ་
མེད། །སངས་རྒྱས་རིགས་ལ་འབྲས་བུར་བཏགས་ནས་ནི། །ལུས་ཅན་ཐམས་ཅད་སངས་
རྒྱས་སྙིང་པོར་བརྗོད་པ་ཡིན། །ཞེས་གསུངས་སོ། །ཡང་ན་འགྲེལ་པར་གསུམ་པོ་འདི་སྙིང་
པོའི་མདོའི་རྗེས་སུ་འབྲངས་ཏེ་འོག་ནས་སྟོན་པར་འགྱུར་རོ་ཞེས་བཤད་པས་འོག་ནས། འདི་
ཡི་རང་བཞིན་ཆོས་སྐུ་དང་། །དེ་བཞིན་ཉིད་དང་རིགས་ཀྱང་སྟེ། །དེ་ནི་དཔེ་གསུམ་གཅིག་
དང་ནི། །ལྔ་རྣམས་ཀྱིས་ནི་ཤེས་པར་བྱ། །ཞེས་སྙིང་པོའི་དཔེ་དགུ་དང་སྦྱར་ཏེ། འགྲེལ་པར་
རྒྱས་བཤད་དུ། རྟོགས་པ་ཆོས་སྐུས་སེམས་ཅན་ཀུན་ལ་ཁྱབ་པ་ནི། སེམས་ཅན་ཐམས་ཅད་ལ་
དེ་བཞིན་གཤེགས་པའི་ཆོས་ཀྱི་སྐུ་འཕྲོ་བའི་དོན་ཏེ། དེའི་དོན་ཡང་འགྲེལ་པར་སངས་རྒྱས་ཀྱི་ན
156



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
གཟུགས་དང་སྦྲང་རྩི་དང་སྙིང་པོའི་དཔེ་འདི་གསུམ་གྱིས་ནི་ཆོས་ཀྱི་སྐུས་ལུས་པ་མེད་པའི་
སེམས་ཅན་གྱི་ཁམས་ལ་ཁྱབ་པའི་དོན་གྱི་དབང་དུ་བྱས་ནས། སེམས་ཅན་འདི་དག་དེ་བཞིན་
གཤེགས་པའི་སྙིང་པོ་ཅན་ཡིན་ནོ་ཞེས་བསྟན་ཏོ། །ཞེས་དང་། མདོ་སྡེ་རྒྱན་ཤེས་བྱེད་དུ་
དྲངས་པ་ནི། ཇི་ལྟར་ནམ་མཁའ་རྟག་ཏུ་ཀུན་སོང་འདོད། །དེ་བཞིན་འདི་ནི་རྟག་ཏུ་ཀུན་
སོང་འདོད། །ཇི་ལྟར་ནམ་མཁའ་གཟུགས་རྣམས་ཀུན་ཏུ་སོང་། །དེ་བཞིན་འདི་ཡང་སེམས་
ཅན་ཚོགས་ཀུན་སོང་། །ཞེས་སོ། །འདི་དག་གི་དོན་ནི་རྟོགས་པ་ཆོས་སྐུ་དང་། བསྟན་པ་
ཆོས་སྐུ་གཉིས་ཀྱི་གནས་གྱུར་ཐོབ་པའི་རྒྱུ་རང་བཞིན་རྣམ་དག་གི་ཆ་ཡིས་སེམས་ཅན་ཀུན་ལ་
ཁྱབ་པའི་དོན་ནོ། །དེ་བཞིན་ཉིད་དབྱེར་མེད་པའི་དོན་ནི། འདི་ནི་བདེན་པའི་ངོ་བོ་ཉིད་
ཀྱིས་སྟོང་པས་གཞི་འབྲས་ཀུན་དང་ཕྱི་ནང་ཀུན་ལ་ཁྱབ་པས་དབྱེར་མེད་པ་ཞེས་བཤད་ལ།
རིགས་ཀྱིས་ཁྱབ་པ་ནི་རྐྱེན་གྱིས་སད་པར་བྱ་བའི་སེམས་ཀྱི་ནུས་པ་སངས་རྒྱས་ཀྱི་ཡེ་ཤེས་ཀྱི་ཉེར་
ལེན་གྱི་རྒྱུའོ། །ཇི་སྐད་དུ། ལུས་ཅན་ལ་ཡོད་ཟག་པ་མེད་པའི་ཤེས་པ་སྦྲང་མའི་རྩི་དང་
འདྲ། །ཞེས་གསུངས་སོ། ། སྦྱང་བར་བྱ་བའི་ཁམས་བཤད་པ་དང༌། རིགས་ཀྱི་ལས་སྡུག་
བདེའི་སྐྱོན་ཡོན་མཐོང་བར་བཤད་པའང་འདི་ཉིད་ཀྱི་ལས་སོ། །འདིར་ཆོས་སྐུ་འཕྲོ་བའི་དོན་
ཕྲིན་ལས་ཀྱིས་ཁྱབ་པ་ལ་འདོད་པ་མི་འཐད་དེ། མདོ་སྡེ་རྒྱན་གྱི་ལུང་ཤེས་བྱེད་དུ་དྲངས་པའི་
དོན་དང་འགལ་བས་སོ། །དེས་ན་རང་བཞིན་རྣམ་དག་ནི་སེམས་རྒྱུད་ཀྱིས་བསྡུས་པ་ཁོ་ནའི་
དབང་དུ་བྱས་ལ། དེ་བཞིན་ཉིད་ནི་ཕྱི་ནང་ཀུན་ལ་ཁྱབ་པའི་ཕྱིར། ཟློས་པའི་སྐྱོན་ལས་གྲོལ་
ལོ། །དེ་བཞིན་ཉིད་དང་རང་བཞིན་རྣམ་དག་ནི་ཡོན་ཏན་དང་ཡོན་ཏན་ཅན་གྱི་ཚུལ་དུ་ཡོད་
དེ། གཞུང་འདིར་ཡང་། ཡོན་ཏན་རང་བཞིན་དག་པ་ཡིན། །ཞེས་གསུངས་སོ། །སངས་
རྒྱུས་ཀྱི་དེ་བཞིན་ཉིད་སེམས་ཅན་ཀུན་ལ་དབྱེར་མེད་པར་ཡོད་པ་ནི་སེམས་ཅན་ཐམས་ཅད་ལ་
དེ་བཞིན་གཤེགས་པའི་དེ་བཞིན་ཉིད་དབྱེར་མེད་པའི་དོན་ཏེ། འགྲེལ་པར་གསེར་གྱི་དཔེ་
གཅིག་གིས་ནི་དེ་བཞིན་ཉིད་དབྱེར་མེད་པའི་དོན་གྱི་དབང་དུ་བྱས་ནས་དེ་བཞིན་གཤེགས་
པའི་དེ་བཞིན་ཉིད་སེམས་ཅན་འདི་དག་གི་ཡིན་ནོ་ཞེས་དང་། ཤེས་བྱེད་དྲངས་པ་ནི། དེ་
བཞིན་ཉིད་ནི་ཐམས་ཅད་ལ། །ཁྱད་པར་མེད་ཀྱང་དག་གྱུར་པས། །དེ་བཞིན་གཤེགས་ཉིད་
དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་ཏེ་ཆོས་ཉིད་ངོ་བོ་ཉིད་ཀྱིས་སྟོང་པ་ལ་ཁྱད་
པར་མེད་པས་སོ། །སངས་རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་སེམས་ཅན་ལ་ཡོད་པ་
157



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ་
ནཱ
..
:ནི་སེམས་ཅན་ཐམས་ཅད་ལ་དེ་བཞིན་གཤེགས་པའི་རིགས་ཡོད་པའི་དོན་ཏེ། འགྲེལ་པར་
གཏེར་དང་ལྗོན་ཤིང་དང་རིན་པོ་ཆེའི་སྐུ་དང་འཁོར་ལོས་སྒྱུར་བ་དང་གསེར་གྱི་གཟུགས་ཏེ།
དཔེ་ལྷག་མ་ལྔ་པོ་འདི་དག་གིས་ནི་སངས་རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་ཡོད་པའི་
དབང་དུ་བྱས་ནས། དེ་བཞིན་གཤེགས་པའི་ཁམས་འདི་དག་སེམས་ཅན་ཐམས་ཅད་ཀྱི་སྙིང་
པོར་བསྟན་པ་ཡིན་ནོ་ཞེས་དང་། ཤེས་བྱེད་དུ་ཆོས་མངོན་པའི་མདོར། ཐོག་མ་མེད་པའི་དུས་
ཅན་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་བ་ཀུན། །མྱ་ངན་
འདས་པ་ཐོབ་པར་འགྱུར། །ཞེས་པ་དྲངས་སོ། །བསྟན་བཤད་གཉིས་ཀས་རྒྱུ་དོན་གསུམ་
གྱིས་སྙིང་པོ་ཅན་དུ་བཤད་དེ། ཤིན་ཏུ་འགྲིག་ཅིང་འདི་ཉིད་དགོངས་པར་གདོན་མི་ཟའོ། །
གཉིས་པ་ལ་གསུམ་སྟེ། སྡོམ་ཚིག་གིས་མདོར་བསྟན་པ་དང་། རྒྱས་པར་བཤད་པ་
དང་། མཇུག་བསྡུ་བའོ། །དང་པོ་ནི། ངོ་བོ་རྒྱུ་འབྲས་ལས་ལྡན་འཇུག་པ་དང་། །གནས་
སྐབས་དེ་བཞིན་ཀུན་ཏུ་འགྲོ་བའི་དོན། །རྟག་ཏུ་མི་འགྱུར་ཡོན་ཏན་དབྱེར་མེད་ནི། །དོན་
དམ་དབྱིངས་ཀྱི་དགོངས་དོན་ཡིན་ཞེས་བྱ། །ཞེས་ཏེ། ཕྱི་མ་ལྔ་གཅིག་ལས་གཅིག་འཕྲོས་
པའོ། །གཉིས་པ་ལ་བརྒྱད་དེ། ངོ་བོ་དང་རྒྱུའི་དོན། འབྲས་བུ་དང་ལས་ཀྱི་དོན། ལྡན་པའི་
དོན། འཇུག་པའི་དོན། གནས་སྐབས་ཀྱི་དོན། ཀུན་ཏུ་འགྲོ་བའི་དོན། མི་འགྱུར་བའི་དོན།
ཡོན་ཏན་དབྱེར་མེད་པའི་དོན་ནོ། །དང་པོ་ལ་གཉིས་ཏེ། ཐུན་མོང་དུ་བསྟན་པ་དང་། སོ་
སོར་བཤད་པའོ། །དང་པོ་ལ་ངོ་བོ་ནི། དོན་གསུམ་གྱི་ངོ་བོ་ལ་རང་སྤྱི་གཉིས་ལས། ཆོས་སྐུ་
དང་དེ་བཞིན་ཉིད་དང་རིགས་ཀྱི་རང་མཚན་ནི་རིན་ཆེན་དང་ནམ་མཁའ་དང་ཆུ་བཞིན་དང་།
སྤྱི་མཚན་ནི་དཔེ་གསུམ་ཀ་རང་བཞིན་གྱིས་དག་པ་བཞིན་དུ་རྟག་ཏུ་རང་བཞིན་གྱིས་ཉོན་
མོངས་པ་མེད་པའོ། །རྒྱུ་ནི་ཐེག་ཆེན་གྱི་ཆོས་ལ་མོས་པ་དང་། ལྷག་པའི་ཤེས་རབ་དང་། ཏིང་༣
ངེ་འཛིན་དང་། སྙིང་རྗེ་ཆེན་པོ་ལས་བྱུང་བ་སྟེ། དེའང་དོན་གསུམ་གྱི་རྒྱུ་ཇི་ལྟར་ཡིན་ཞེ་ན།
ཡོན་ཏན་བཞི་ལྡན་གྱི་ཆོས་སྐུ་དང་། དེ་བཞིན་ཉིད་ཀྱི་དྲི་མ་སྦྱོང་བ་དང་། མངོན་དུ་བྱེད་པའི་
རིགས་ཀྱིས་མི་སྦྱོང་བ་དང་། ནུས་པ་འཕེལ་བའི་རྒྱུ་ཡིན་པས་སོ། །
གཉིས་པ་ལ་ངོ་བོ་དང་། རྒྱུ་བཤད་པ་གཉིས་ཀྱི། དང་པོ་ནི། དོན་གསུམ་གྱི་རང་
མཚན་ལས་བརྩམས་ནས་དེ་བཞིན་གཤེགས་པའི་ཆོས་སྐུ་ནི་བསམ་པའི་དོན་འགྲུབ་པ་སོགས་
མཐུ་དང་ལྡན་པས་ཡིད་བཞིན་གྱི་ནོར་བུ་དང་དེ་བཞིན་ཉིད་གཞན་དུ་མི་འགྱུར་བས་ནམ་::འ
158



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ངལམམཁའ་དང། རིགས་ནི་སེམས་ཅན་ལ་སྙིང་བརྩེས་བརླན་པའི་ངོ་བོའི་རང་བཞིན་ཡིན་པས་
ཆུའི་ཡོན་ཏན་དང་ཆོས་མཐུན་པ་ཉིད་ཡིན་ལ། སྤྱི་མཚན་ལས་བརྩམས་ནས་དོན་གསུམ་པོ་
འདི་དག་ཐམས་ཅད་ཀྱང་རང་བཞིན་གྱིས་དག་པས་དཔེ་གསུམ་ཆར་དང་དོན་མཐུན་ཏེ། རྩ་
བར་སྤྱི་དང་སོ་སོའི་ཆོས་མཐུན་བསྟན་ནས་ཕན་ཚུན་ཁ་བསྐངས་པར་མངོན་ནོ། །
གཉིས་པ་ལ་གསུམ་སྟེ། སྤང་བྱ་དང་། གཉེན་པོ་དང་། གནས་སྐབས་ཀྱི་འབྲས་
བུའོ། །དང་པོ་ནི། སྤྱིར་སེམས་ཅན་གྱི་རིགས་གསུམ་སྟེ། སྲིད་པ་འདོད་པ་དང་། སྲིད་བྲལ་
འདོད་པ་དང་། དེ་གཉིས་ཀ་མི་འདོད་པའོ། ། རྟེན་དེ་དག་གི་རྒྱུད་ལ་ཡོད་པའི་སྤང་བྱ་ལ།
ཐེག་ཆེན་གྱི་ཆོས་ལ་ཁོང་ཁྲོ་བ་ནི་སྲིད་པ་ཉིད་འདོད་པའི་འདོད་ཆེན་པོའི་སྒྲིབ་པ་དང་། ཆོས་
རྣམས་ལ་བདག་ཏུ་ལྟ་བ་ནི་སྲིད་བྲལ་འདོད་ཀྱང་ཐབས་མིན་པ་ལ་ཞུགས་པའི་མུ་སྟེགས་བྱེད་
རྣམས་ཀྱི་སྒྲིབ་པ་དང་། རང་ཉིད་འཁོར་བའི་སྡུག་བསྔལ་གྱིས་འཇིགས་པ་དང་སེམས་ཅན་གྱི་
དོན་ལ་ལྟོས་པ་མེད་པ་ནི་རིམ་པ་ལྟར་སྲིད་བྲལ་འདོད་པ་ཐབས་ལ་ཞུགས་པ་ཉན་ཐོས་དང་རང་
བྱུང་རང་སངས་རྒྱས་རྣམས་ཀྱི་སྒྲིབ་པ་སྟེ་རྣམ་པ་བཞིའོ། །གཉིས་པ་ནི། ཡོན་ཏན་བཞི་ལྡན་
གྱི་ཆོས་སྐུ་རྣམ་པར་དག་པ་ཐོབ་པའི་རྒྱུ་ནི་འཁོར་འདས་གཉིས་ཀ་མི་འདོད་པ་བྱང་སེམས་ཀྱི་
རྒྱུད་ཀྱི་ཐེག་ཆེན་ལ་ལྷག་པར་མོས་པ་དང་། སོགས་པས་བདག་མེད་རྟོགས་པའི་ཤེར་ཕྱིན་དང་།
ནམ་མཁའ་མཛོད་ཀྱི་ཏིང་ངེ་འཛིན་དང་སྙིང་རྗེ་ཆེན་པོ་བསྒོམ་པའོ། །དེ་ལ་བྱང་སེམས་ཀྱི་རྒྱུད་
ཀྱི་མོས་པ་སོགས་ཀྱིས་གང་ཟག་བཞི་ལ་ཡོད་པ་དང་ཆ་འདྲ་བའི་རང་རྒྱུད་ཀྱི་སྒྲིབ་པ་བཞི་སྤོང་
ངོ། །འདོད་ཆེན་པ་སོགས་བཞིའི་རྒྱུད་ཀྱི་སྒྲིབ་པ་དངོས་སུ་མི་སྤོང་ཡང་སྒྲིབ་པ་དེ་བཞི་འདོད་
ཆེན་པ་སོགས་ལ་ཤས་ཆེ་བས་དེ་སྐད་བཤད་པའོ། །གསུམ་པ་ནི། ཇི་ལྟར་ཡབ་རྒྱལ་པོའི་ས་
བོན་དང་དེའི་བཙུན་མོ་དམ་པ་དང་དེའི་མངལ་གནས་མ་ཉམས་པ་དང་སྐྱེས་ནས་སྐྱེད་བསྲིང་
བའི་མ་མ་ཁྱད་པར་ཅན་དེ། རྒྱུ་བཞི་ལས་རྒྱལ་པོའི་གདུང་འཚོབ་ནུས་པའི་སྲས་འབྱུང་བ་ལྟར་
ཐེག་པ་མཆོག་ལ་མོས་པའི་སངས་རྒྱས་ཀྱི་ས་བོན་དང་བདག་མེད་རྟོགས་པའི་ཤེས་རབ་ནི་
སངས་རྒྱས་ཀྱི་ཆོས་སྐྱེད་པའི་མ་དང་ནམ་མཁའ་མཛོད་ལ་སོགས་པའི་བསམ་གཏན་གྱི་བདེ་
བའི་མངལ་ན་གནས་པ་དང་། རྟོགས་པ་འཕེལ་བའི་རྒྱུ་སྙིང་རྗེའི་མ་མ་ཅན་གང་ཡིན་པ 
དེ་ནི་
ཐུབ་པའི་རྗེས་སུ་སྐྱེས་པའི་སྲས་ཏེ་དེའི་གདུང་འཚོབ་ནུས་པར་འགྱུར་རོ། །
གཉིས་པ་འབྲས་བུ་དང་ལས་ཀྱི་དོན་ལ་གཉིས་ལས། ཐུན་མོང་དུ་བསྟན་པ་ལ་འབྲས་བུ་
159



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
གནི། དེ་བཞིན་གཤེགས་པའི་སྐུ་གཙང་བ་དང་བདག་དང་བདེ་བ་དང་རྟག་པ་ཉིད་ཀྱི་ཡོན་ཏན་
བཞིའི་ཕ་རོལ་ཏེ་མཐར་ཕྱིན་པ་ནི་ཆོས་མོས་སོགས་བཞིའི་འབྲས་བུའོ། །འབྲས་བུ་བཞི་པོ་དོན་
གསུམ་གྱི་འབྲས་བུ་ཇི་ལྟར་ཡིན་ཞེ་ན། སངས་རྒྱས་སྔ་མའི་ཆོས་སྐུ་ལས་ཆོས་སྟོན་པ་དང་།
ལས་ཆོས་ལ་མོས་པ་དང་། དེ་ལས་གཙང་བ་འབྱུང་བས་གཙང་བ་ཆོས་སྐུའི་རྒྱུ་འབྲས་དང་།
དེ་བཞིན་ཉིད་ཀྱི་ཡུལ་ཅན་ཤེས་རབ་ལས་བདག་དམ་པ་འབྱུང་བས་དེ་ཡུལ་དེ་བཞིན་ཉིད་ཀྱི་
འབྲས་བུར་བཞག་པ་དང། རིགས་ཀྱི་འབྲས་བུ་ཏིང་ངེ་འཛིན་དང་སྙིང་རྗེ་ལས་བདེ་བ་དམ་པ་
དང་རྟག་པ་དམ་པའི་ཕ་རོལ་དུ་སོན་པ་གཉིས་འབྱུང་བས་རིགས་ཀྱི་འབྲས་བུའོ། །ལས་ནི་བ
འཁོར་བའི་སྡུག་བསྔལ་ལ་ཡིད་འབྱུང་བ་དང་། སྡུག་བསྔལ་ཞི་བ་མྱང་འདས་ཐོབ་པར་མངོན་
པར་འདོད་པའི་འདུན་པ་དང་སྨོན་པའི་ལས་ཅན་ཏེ། དངོས་སུ་རིགས་སད་པའི་ལས་ཡིན་
ཞིང་རིགས་སད་པའང་ཆོས་སྐུའི་བདག་རྐྱེན་དང་རང་བཞིན་རྣམ་དག་གི་ཁམས་ཡོད་པའི་
སྟོབས་ཀྱིས་ཡིན་པས་དེ་དག་གིའང་ལས་སུ་བཞག་གོ །སོ་སོར་བཤད་པ་གཉིས་ཏེ། འབྲས་བུ་
བཤད་པ་དང་། ལས་བཤད་པའོ། །དང་པོ་ལ་གཉིས་ཏེ། མདོར་བསྟན་པ་དང་། རྒྱས་པར་
བཤད་པའོ། །དང་པོ་ནི། ཕྱིན་ཅི་ལོག་བཞི་དང་དེ་ལས་བཟློག་པ་ཕྱིན་ཅི་མ་ལོག་པ་བཞི་ནི་
ཉན་རང་གིས་ཕུང་པོ་མི་གཙང་བ་སོགས་བཞིར་མཐོང་བ་དང་། དེའི་གཉེན་པོ་ཆོས་སྐུ་གཙང་
བ་སོགས་བཞི་ལྡན་ནོ། །གཙང་བ་སོགས་ཡོན་ཏན་བཞི་ནི་སངས་རྒྱས་ཉིད་ལ་མངའ་ཡི་གཞན་
ལ་མེད་དེ། འདི་ལྟར་དགྲ་བཅོམ་པ་དང་རང་སངས་རྒྱས་དང་དབང་ཐོབ་པའི་བྱང་སེམས་
ལའང་དེ་བཞིན་གཤེགས་པའི་ཆོས་སྐུ་ཡོན་ཏན་བཞི་ལྡན་ཐོབ་པའི་གེགས་སུ་གྱུར་པ་རྐྱེན་དང་
རྒྱུ་དང་འབྱུང་བ་དང་འཇིག་པའི་མཚན་ཉིད་བཞིའོ། །དེ་ལ་རྐྱེན་ནི་མ་རིག་བག་ཆགས་ཀྱི་ས་
སྟེ་མ་རིག་པ་བཞིན་ནོ། །རྒྱུ་ནི་རྐྱེན་དེས་བསླངས་པའི་ཟག་མེད་ཀྱི་ལས་ཏེ་འདུ་བྱེད་བཞིན་
ནོ། །འབྱུང་བ་ནི་དེ་གཉིས་ཀྱི་རྐྱེན་དང་རྒྱུ་ཅན་གྱི་ཡིད་ཀྱི་རང་བཞིན་གྱི་ལུས་གསུམ་གྲུབ་པ་སྟེ་
ལེན་པའི་རྐྱེན་ཅན་སྲིད་པ་གསུམ་གྲུབ་པ་བཞིན་ནོ། །འཇིག་པ་ནི་ལུས་དེའི་རྐྱེན་ཅན་བསམ་
གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་སྟེ་སྐྱེ་བའི་རྐྱེན་ཅན་རྒ་ཤི་བཞིན་ནོ། །དགྲ་
བཅོམ་སོགས་གསུམ་གྱིས་མ་རིག་པའི་བག་ཆགས་ཀྱི་ས་མ་སྤངས་པས་གཙང་བ་མི་ཐོབ་བོ། །
ས་དེའི་རྐྱེན་ཅན་མཚན་མའི་སྤྲོས་པ་ཀུན་ཏུ་སྤྱོད་པ་ཕྲ་མོ་དང་ལྡན་པས་བདག་དམ་པ་དང་།
མཚན་མ་ཕྲ་མོ་དེས་བསླངས་པའི་ཟག་མེད་ཀྱི་ལས་ལ་བརྟེན་ནས་ཡིད་ཀྱི་རང་བཞིན་གྱི་ཕུང་པོ་
160



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
..འབྱུང་བས་དེ་འགགས་པའི་བདེ་བ་དང་། དེ་མ་འགག་པའི་བར་དུ་བསམ་གྱིས་མི་ཁྱབ་པར་
བསྒྱུར་བའི་འཆི་འཕོ་དང་མི་འབྲལ་བས་རྟག་པ་མི་ཐོབ་པས་སོ། །དཔལ་ཕྲེང་དུ་བཅོམ་ལྡན་
འདས་དཔེར་ན་ལེན་པའི་རྐྱེན་གྱིས་ཟག་པ་དང་བཅས་པའི་ལས་ཀྱི་རྒྱུ་ལས་བྱུང་བ་སྲིད་པ་
གསུམ་འབྱུང་བ་དེ་བཞིན་དུ། བཅོམ་ལྡན་འདས་མ་རིག་པའི་བག་ཆགས་ཀྱི་སའི་རྐྱེན་གྱིས་
ཟག་པ་མེད་པའི་ལས་ཀྱི་རྒྱུ་ལས་བྱུང་བ་དགྲ་བཅོམ་པ་དང་རང་སངས་རྒྱས་དང་དབང་ཐོབ་
པའི་བྱང་ཆུབ་སེམས་དཔའ་རྣམས་ཀྱི་ཡིད་ཀྱི་རང་བཞིན་གྱི་ལུས་གསུམ་འབྱུང་སྟེ་ཞེས་སོགས་
རྒྱས་པར་འབྱུང་ངོ་། །དེ་ལ་མ་རིག་བག་ཆགས་ཀྱི་ས་ནི་འཇུག་པའི་རང་འགྲེལ་དང་། སྙིང་པོ་
མཆོག་ལ་སོགས་པར་ཤེས་བྱ་ཡོངས་སུ་གཅོད་པའི་གེགས་སུ་བཤད་དོ། །ངོ་བོ་ནི་ཉོན་མོངས་
པའི་བག་ཆགས་ཏེ་སྒྲིབ་པའི་རྟེན་བྱེད་པས་ས་ཞེས་བཤད་དོ། །མཚན་མའི་སྤྲོས་པ་ནི་ཟག་
མེད་ཀྱི་ལས་ཀུན་ནས་སློང་བྱེད་ཀྱི་ཞེན་པ་ཕྲ་མོ་སྟེ། བློ་གྲོས་རྒྱ་མཚོས་ཞུས་པའི་མདོར།
ཐབས་ལ་མཁས་པའི་དགེ་རྩ་ལ་ཉོན་མོངས་སུ་བཏགས་པ་རྣམས་ལ་ཆོས་སུ་ཞེན་པ་ཕྲ་མོ་ཡོད་རྩ
པར་བཤད་པ་དང་དོན་གཅིག་གོ །འབུམ་ཊིཀ་ཏུ་ཟག་མེད་ཀྱི་ལས་ཀྱི་ལྷན་ཅིག་བྱེད་རྐྱེན་དུ་
བཤད་པ་ཡང་མ་རིག་བག་ཆགས་ཀྱི་ས་དེ་ཉིད་དོ། །བྱང་སེམས་འཕགས་པའི་ཟག་མེད་ཀྱི་
སེམས་པའི་ལས་མ་རིག་བག་ཆགས་ཀྱི་རྐྱེན་ཅན་ནི་ཟག་མེད་ཀྱི་ལས་སོ། །ཡིད་ཀྱི་རང་བཞིན་
གྱི་ལུས་ནི་ཇི་སྐད་བསྟན་པའི་རྒྱུ་རྐྱེན་དེ་དག་གིས་བསྐྱེད་པའི་འབྲས་བུ་ཡིད་ལྟར་ཐོགས་པ་མེད་
པའི་ལུས་སུ་སྣང་བའོ། །བསམ་གྱིས་མི་ཁྱབ་པའི་འཆི་འཕོ་ནི་བསམ་བཞིན་དུ་ཡིད་ཀྱི་རང་
བཞིན་གྱི་ལུས་འདོར་ལེན་བྱེད་པའོ། །གཉིས་པ་ནི། དེ་བཞིན་གཤེགས་པའི་ཆོས་ཀྱི་སྐུ་དེ་ནི་
སྤྱིའི་མཚན་ཉིད་རང་བཞིན་གྱིས་དག་པའི་ཕྱིར་དང་། ཁྱད་པར་གྱི་མཚན་ཉིད་གློ་བུར་གྱི་དྲི་མ་
བག་ཆགས་དང་བཅས་པ་སྤངས་པའི་ཕྱིར་གཙང་བ་དམ་པའི་ཕ་རོལ་ཏུ་ཕྱིན་པའོ། ། སྤྱིའི་
མཚན་ཉིད་ནི་དྲི་མའི་ངོ་བོ་ཉིད་ཀྱིས་སྟོང་པ་དྲི་མས་དག་མ་དག་གིས་སེམས་ཐམས་ཅད་ཀྱི་
ཐུན་མོང་བ་ཡིན་ལ། ཁྱད་པར་གྱི་མཚན་ཉིད་ནི་གློ་བུར་གྱི་དྲི་མ་སྤངས་པ་སྟེ། ཟག་པ་མེད་
པའི་སེམས་ཁོ་ནའི་ཁྱད་པར་གྱི་ཆོས་སོ། །མུ་སྟེགས་པས་བཏགས་པའི་གང་ཟག་གི་བདག་
དང་། ཉན་ཐོས་པས་བཏགས་པའི་ཆོས་ཀྱི་བདག་གཉིས་ཀྱི་སྤྲོས་པ་མཐའ་དག་ཉེ་བར་ཞི་བའི་
ཕྱིར། བདག་དམ་པའི་ཕ་རོལ་ཏུ་ཕྱིན་པའོ། །འདི་ནི་བདག་མེད་ལ་བདག་ཏུ་བྱས་པ་སྟེ། མི་
གནས་པའི་ཚུལ་གྱིས་གནས་ཞེས་པ་ལྟར་རོ། །ཡིད་ཀྱི་རང་བཞིན་གྱི་ཕུང་པོ་དང་དེའི་རྒྱུ་མ་༔
161



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ་
ཟརིག་བག་ཆགས་ཀྱི་ས་དང་ཟག་མེད་ཀྱི་ལས་ལོག་པ་སྟེ་སྤངས་པའི་ཕྱིར། བདེ་བ་དམ་པའི་ཕ་
རོལ་ཏུ་ཕྱིན་པ་ཉིད་དོ། །འཁོར་བ་དང་མྱ་ངན་འདས་
གང་
དུ་མི་རྟོག་
པར་མཉམ་པ་ཉིད་དུ་རྟོགས་པའི་ཕྱིར། རྟག་པ་དམ་པའི་ཕ་རོལ་ཏུ་ཕྱིན་པའོ། །འཁོར་དེ་
འདས་མཉམ་པ་ཉིད་དུ་རྟོགས་པའི་རྒྱུ་ནི་ཐབས་དང་ཤེས་རབ་གཉིས་པོ་སྟེ། འདི་གཉིས་བླ་ན་
མེད་པའི་བྱང་ཆུབ་ཀྱི་རྩ་བའོ། །ཇི་ལྟར་རྩེ་བ་ཡིན་ཞེ་ན། བདག་མེད་རྟོགས་པའི་ཤེས་རབ་
ཀྱིས་བདག་ལ་སྲེད་པ་མ་ལུས་པ་བཅད་པའི་ཕྱིར། དེ་ལྟར་བློའམ་ཤེས་རབ་བླ་མེད་བྱང་ཆུབ་ཀྱི་
ཐབས་སུ་གྱུར་པ་ཡིན་ནོ། །བྱང་སེམས་འཕགས་པ་ཆོས་ཅན། འཁོར་བ་ལ་གནས་པར་མི་
འགྱུར་ཏེ། བདག་མེད་རྟོགས་པའི་ཤེས་རབ་དེ་རྒྱུད་ལ་བསྟེན་པར་བྱས་པས་སོ། །བརྩེ་ལྡན་
བྱང་སེམས་དེ་ཆོས་ཅན། གཞན་དོན་རྒྱུན་ཆད་པའི་ཞི་བ་མྱང་འདས་ཐོབ་པར་བྱེད་པ་མ་ཡིན་
ཏེ། སྲེད་པ་སྟེ་སྙིང་རྗེས་སེམས་ཅན་མི་གཏོང་བའི་ཕྱིར། དེ་ལྟར་བརྩེ་བ་བླ་མེད་བྱང་ཆུབ་ཀྱི་
ཐབས་སུ་གྱུར་པ་ཡིན་ནོ། །བྱང་སེམས་འཕགས་པ་དེ་ཆོས་ཅན། མྱ་ངན་ལས་འདས་པ་ལ་
གནས་པར་མི་འགྱུར་ཏེ། བརྩེ་བ་སྙིང་རྗེ་ཆེན་པོ་རྒྱུད་ལ་བསྟེན་པར་བྱས་པས་སོ། །
གཉིས་པ་ལས་ཀྱི་དོན་ལ་གཉིས་ཏེ། རིགས་ཀྱི་ལས་ཡོད་པ་ལྡོག་པའི་སྒོ་ནས་སྒྲུབ་པ་
དང་། རྗེས་སུ་འགྲོ་ལྡོག་གཉིས་ཀའི་སྒོ་ནས་སྒྲུབ་པའོ། །དང་པོ་ནི། གལ་ཏེ་ན་རྟག་མཐའ་
བཟུང་སྟེ་སེམས་ཅན་ལ་སངས་རྒྱས་ཀྱི་ཁམས་མེད་ན་དེ་སད་པ་མི་སྲིད་པས་སུ་ཡང་འཁོར་བའི་
སྡུག་བསྔལ་ལ་སྐྱོ་བར་མི་འགྱུར་ཞིང་། མྱ་ངན་ལས་འདས་པ་ལ་ཐོབ་པའི་བློས་ཕྱོགས་པའི་
འདོད་པ་དང་། ཐོབ་པའི་ཐབས་ཚོལ་བའི་དོན་གཉེར་དང་། ཐོབ་པར་གྱུར་ཅིག་སྙམ་པའི་
སྨོན་པ་མེད་པར་འགྱུར་རོ། །འདི་འབྲས་བུའི་ཆ་འཁོར་བའི་སྡུག་བསྔལ་ལ་སྐྱོ་བ་དང་། མྱ་
ངན་ལས་འདས་པ་ལ་འདོད་པ་སྟེ། ཕྱི་མ་ནི་སྐྱོ་བའི་རྒྱུ་འཁོར་བའི་སྡུག་བསྔལ་གྱི་སྐྱོན་མཐོང་བ་
དང་། འདོད་པའི་རྒྱུ་མྱ་ངན་ལས་འདས་པའི་བདེ་བའི་ཕན་ཡོན་མཐོང་བ་ནི་བློ་ཀ་སྔ་ཕྱིའི་ལས་
ཀྱི་ཁྱད་པར་རོ། །འདི་དག་ཀྱང་དངོས་སུ་ན་བསྒྲུབས་པའི་རིགས་ཀྱི་ལས་ཏེ། དེ་ཡང་རང་
བཞིན་དུ་གནས་པའི་རིགས་རྐྱེན་གྱིས་གསོས་པ་ལས་བྱུང་བ་ལའང་མི་འཁྲུལ་ལོ། །དེས་ན་
འགྲེལ་པར་སངས་རྒྱས་ཀྱི་ཁམས་རྣམ་པར་དག་པའི་རིགས་ནི་ལོག་པ་ཉིད་དུ་ངེས་པའི་སེམས་
ཅན་རྣམས་ལ་ཡང་ལས་རྣམ་པ་གཉིས་ཉེ་བར་གནས་པར་བྱེད་ཅེས་སོ། །རང་བཞིན་གནས་
རིགས་འདུས་མ་བྱས་ཆོས་ཉིད་འབའ་ཞིག་ཏུ་འདོད་པ་ལ་ནི་རྐྱེན་གྱིས་སད་པའི་དོན་མེད་པས་4
162



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
རིག་པའི་ཆའང་འདོད་དགོས་སོ། །དེས་ན་རིག་པས་ནི་སངས་རྒྱས་ཀྱི་ཡེ་ཤེས་ཀྱི་ཉེར་ལེན་གྱི་
རྒྱུ་བྱེད་ལ། དེ་ཡང་རང་བཞིན་གྱིས་མི་སྟོང་ན་མི་འགྱུར་བས་རྐྱེན་གྱིས་གསོས་བཏབ་པར་མི་
རུང་ངོ་། །དེས་ན་རང་བཞིན་གྱིས་སྟོང་པས་ཁྱད་པར་དུ་བྱས་པའི་སེམས་ལས་འབྲས་བུ་འབྱུང་
བའི་ཕྱིར། དབྱིངས་རིག་དབྱེར་མེད་ལ་འདོད་དགོས་སོ། །
གཉིས་པ་ནི། སྐྱེས་བུ་དམ་པ་ལ་བསྟེན་པ་དང་། མཐུན་པའི་ཡུལ་ན་གནས་པ་དང་།
སྔོན་དགེ་བ་བྱས་པ་དང་། ཡང་དག་པའི་སྨོན་ལམ་བཏབ་པ་སྟེ། འཁོར་ལོ་བཞི་དང་ལྡན་པའི་
གང་ཟག་སྲིད་པ་ལ་དེའི་སྡུག་བསྔལ་གྱི་སྐྱོན་དང་། མྱ་ངན་ལས་འདས་པ་ལ་དེའི་བདེ་བའི་ཕན་
ཡོན་མཐོང་བ་འདི་ནི་རིགས་ཡོད་པ་སད་པར་གྱུར་པ་ལས་ཡིན་གྱི་རིགས་སད་པའི་རྒྱུ་དང་རྐྱེན་
མེད་པར་མིན་ཏེ། གང་གི་ཕྱིར་ན་ཁྱོད་རིགས་སད་པའི་རྒྱུ་རྐྱེན་མེད་པར་ཡང་ཡོད་ན། ལོག་
སྲེད་ཅན་མྱ་ངན་ལས་མི་འདའ་བའི་རིགས་ཅན་ལའང་རིགས་མ་སད་པའི་གོང་དུ་ཡོད་པར་
འགྱུར་བ་ལས་མེད་པའི་ཕྱིར་རོ། །ལོག་སྲེད་ཅན་ཡང་འཁོར་ལོ་བཞི་འབྱོར་པའི་ཚུལ་གྱིས་ཐེག་
པ་གསུམ་གང་རུང་གི་ས་ལ་མོས་པ་བསྐྱེད་ནས་རིགས་སད་པའི་ཚེ་ལས་དེ་དག་འབྱུང་སྟེ། ཡེ་
ཤེས་སྣང་བ་རྒྱན་གྱི་མདོར། དེའི་འོག་ཏུ་ནི་ཐ་ན་ལོག་པ་ཉིད་དུ་ངེས་པའི་རྒྱུད་དུ་གྱུར་པའི་
སེམས་ཅན་རྣམས་ཀྱི་ལུས་ལ་ཡང་དེ་བཞིན་གཤེགས་པའི་ཉི་མའི་དཀྱིལ་འཁོར་གྱི་ཡེ་ཤེས་ཀྱི་
འོད་ཕོག་པས་དེ་དག་ལ་ཕན་ཐོགས་པར་འགྱུར་ཞིང་མ་འོངས་པའི་རྒྱུ་ཡང་དག་པར་སྐྱེས་པ་ན་
དགེ་བའི་ཆོས་རྣམས་ཀྱིས་རྣམ་པར་འཕེལ་བར་འགྱུར་རོ། །ཞེས་གསུངས་སོ། །དེའི་འོག་ཏུ་
ཞེས་སྨོས་པ་ནི། དཔེར་ན་ཉི་མས་དང་པོར་རི་མཐོ་བ་སོགས་ནས་རིམ་གྱིས་སྣང་བར་བྱས་
ནས། དེའི་འོག་ཏུ་འཛམ་བུའི་གླིང་འདིའི་ས་ཕྱོགས་དམའ་བ་དག་ཀྱང་སྣང་བར་བྱེད་པ་ལྟར།
དང་པོ་གནས་སྐབས་ཐེག་པ་གསུམ་དུ་ངེས་པའི་རིགས་ཅན་དང་མ་ངེས་པའི་རིགས་ཅན་གྱི་
དོན་བྱས་ནས། དེའི་འོག་ཏུ་ལོག་སྲེད་ཅན་གྱི་སེམས་ཅན་གྱི་ཡང་དོན་བྱེད་དོ། །འོ་ན་མྱང་
འདས་ཆེན་པོ་ནས་ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་
གསུངས་པ་ཅི་ཡིན་ཞེ་ན། དེ་ནི་དྲང་དོན་དགོངས་པ་ཅན་ཏེ། དགོས་པ་ཐེག་ཆེན་ལ་སྡང་བ་
གཏན་མི་ཐར་ཞེས་པས་ཤིན་ཏུ་སྐྲག་ནས། དེ་བཟློག་པའི་དོན་དུ་དགོངས་གཞི་དུས་རིང་དུ་མི་
ཐར་བས་དུས་གཞན་ལ་དགོངས་ནས་གསུངས་པ་སྟེ། དངོས་ལ་གནོད་བྱེད་ནི་རང་བཞིན་
གྱིས་རྣམ་པར་དག་པའི་རིགས་ཡོད་པའི་ཕྱིར། ལོག་སྲེད་ཅན་སོགས་འགའ་ཡང་གཏིན་རྣམ་
163



༄༅།།དཔལ་ལྡན་ས་སྐྱ་པའི་གསུང་རབ་རྒྱུགས་ཆེན་བཅོ་བརྒྱུད་པས།པོད་བཅུ་གཅིག་པ་
པར་དག་པར་མི་འགྱུར་བར་ནི་འོས་པ་མིན་ཏེ། གང་གི་ཕྱིར་བཅོམ་ལྡན་འདས་ཀྱིས་ཁྱད་པར་
མེད་པར་སེམས་ཅན་ཐམས་ཅད་ལ་རྣམ་པར་དག་པར་རུང་བ་ཉིད་ཡོད་པ་ལ་དགོངས་ ནས།
ཐོག་མེད་གྱུར་ཀྱང་ཐ་མ་དང་ལྡན་པ། རང་བཞིན་གྱིས་དག་རྟག་པའི་ཆོས་ཅན་ནི། །ཐོག་མེད་
སྦུབས་ཀྱིས་ཕྱི་བསྒྲིབས་མི་མཐོང་སྟེ། །ཇི་ལྟར་གསེར་གྱི་གཟུགས་ནི་བསྒྲིབས་པ་བཞིན། །ཞེས་
གསུངས་སོ། །དེ་ལྟར་ལུང་དང་རིགས་པས་རིགས་ཆད་ཀྱི་སེམས་ཅན་བཀག་གོ ། ཐེག་པ་
ཆེན་པོའི་རང་བཞིན་དུ་གནས་པའི་རིགས་ནི་དྲི་མ་དང་བཅས་པའི་སེམས་ཀྱི་ཆོས་དབྱིངས་སུ་
གསུངས་ཏེ། མངོན་རྟོགས་རྒྱན་དུ། སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་
བཞིན་དང་། །ཞེས་གསུངས་པས་རིགས་ཆད་ཀྱི་སེམས་ཅན་མི་སྲིད་དོ། །མདོ་སྡེ་རྒྱན་ལས་ནི།
བདེ་གཤེགས་སྙིང་པོ་དང་རིགས་ཐ་དད་དུ་གསུངས་ཏེ། བདེ་གཤེགས་སྙིང་པོ་སེམས་ཅན་
ཐམས་ཅད་ལ་ཡོད་པར་བཤད་ཅིང། རིགས་ཆད་ཀྱི་སེམས་ཅན་ཡོད་པར་བསྟན་པས། བདེ་
གཤེགས་སྙིང་པོ་དང་རིགས་མི་གཅིག་པར་འདོད་པ་སེམས་ཙམ་པའི་ལུགས་སོ། །
གསུམ་པ་ལྡན་པའི་དོན་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་
པའོ། །དང་པོ་ལ་རྒྱུའི་ལྡན་པ་ནི། རྒྱ་མཚོ་ཆེན་པོའི་སྣོད་ཡངས་ཤིང་རྒྱ་ཆེ་བར་རིན་པོ་ཆེ་དང་
ཆུ་དཔག་ཏུ་མེད་པ་འདུ་བ་བཞིན་དུ་དེ་བཞིན་གཤེགས་པའི་ཁམས་ཀྱང་མོས་པའི་སྣོད་དུ་ཤེས་
རབ་དང་ཏིང་ངེ་འཛིན་གྱི་ཡོན་ཏན་རིན་པོ་ཆེ་དཔག་ཏུ་མེད་པ་དང་སྙིང་རྗེའི་ཆུ་མི་ཟད་པའི་
གནས་སོ། །འབྲས་བུའི་ལྡན་པ་ནི་མངོན་ཤེས་དང་པོ་ལྔ་དང་ཟག་མེད་ཀྱི་ཡེ་ཤེས་དང་།
སྤངས་པ་རྣམས་དབྱེར་མེད་པའི་ཡོན་ཏན་དང་ལྡན་པའི་ཕྱིར། མར་མེ་ལ་ཆོས་གསུམ་དབྱེར་
མེད་པ་བཞིན་ནོ། །དེ་ལ་རྒྱུ་རིགས་ཀྱི་ལྡན་པ་དང་། འབྲས་བུ་ཆོས་སྐུའི་ལྡན་པ་དང་།
བཞིན་ཉིད་ཀྱི་ལྡན་པ་གཉིས་ཀའོ། །བཤད་པ་ལ་རྒྱུའི་ལྡན་པ་ནི། དེ་བཞིན་གཤེགས་པའི་
ཆོས་སྐུ་ཐོབ་པའི་རྒྱུ་ཐེག་ཆེན་གྱི་ཆོས་ལ་མོས་པ་བསྒོམ་པ་ནི་སྣོད་དང་ཆོས་མཐུན་ཏེ། ཤེས་
རབ་དང་ཏིང་ངེ་འཛིན་གྱི་རིན་པོ་ཆེ་དང་སྙིང་རྗེའི་ཆུ་རྣམས་དེར་འདུ་བས་སོ། །རྒྱལ་བའི་ཡེ་
ཤེས་ཀྱི་རྒྱུ་ཤེས་རབ་དང་ཏིང་ངེ་འཛིན་བསྒོམ་པ་ནི་རིན་པོ་ཆེ་དང་ཆོས་མཐུན་ཏེ། རིན་པོ་ཆེ་
རྟོག་པ་མེད་ཅིང་མཐུ་མང་བ་ལྟར། ཤེས་རབ་ཀྱིས་བདག་གཉིས་སུ་རྟོག་པ་མེད་ཅིང་ཏིང་ངེ་
འཛིན་དང་མངོན་ཤེས་སོགས་ཀྱི་མཐུ་བསམ་གྱིས་མི་ཁྱབ་པས་སོ། །ཐུགས་རྗེ་ཆེན་པོའི་ཁམས་
ན
ཏེ་རྒྱུ་སྙིང་རྗེ་ཆེན་པོ་བསྒོམ་པ་ནི་ཆུ་དང་ཆོས་མཐུན་ཏེ། འགྲོ་བ་ཐམས་ཅད་ལ་མཆོག་ཏུ་
164



༄༅ །ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
བརླན་པའི་རང་བཞིན་དུ་རོ་གཅིག་པས་སོ། །དེ་ལྟར་གནས་གསུམ་པོ་འདི་རྒྱ་མཚོ་ཆེན་པོ་
དང་ཆོས་མཚུངས་པར་བསྟན་ཏོ། །འབྲས་བུའི་ལྡན་པ་ལ་སོ་སོའི་ཆོས་མཐུན་ནི། སྒྲིབ་གཉིས་
ཀྱི་དྲི་མ་མེད་པའི་གནས་ཏེ་དབྱིངས་ལ་མངོན་ཤེས་སོགས་ལྔ་ནི་མར་མེའི་སྣང་བ་དང་ཆོས་
མཐུན་ཏེ། རང་རང་གི་དོན་མྱོང་བའི་མི་མཐུན་ཕྱོགས་ཀྱི་མུན་པ་འཇོམས་པས་སོ། །ཟག་
མེད་ཀྱི་ཡེ་ཤེས་ནི་དྲོ་བ་དང་ཆོས་མཚུངས་ཏེ། ལས་ཉོན་གྱི་བུད་ཤིང་མ་ལུས་པ་བསྲེག་པས་
སོ། །གནས་གྱུར་པ་དྲི་མ་མེད་པ་ནི་མདོག་དང་ཆོས་མཚུངས་ཏེ། ཉོན་སྒྲིབ་སྤངས་པས་དྲི་མ་
མེད་ཅིང་། ཤེས་སྒྲིབ་སྤངས་པས་དག་ལ། དེ་གཉིས་ཀ་གློ་བུར་བ་ཉིད་ཀྱིས་རང་བཞིན་མིན་
པས་འོད་གསལ་བའོ། །སྤྱིའི་ཆོས་མཐུན་ནི་མར་མེ་དང་མར་མེའི་སྣང་བ་སོགས་དབྱེར་མེད་པ་
བཞིན་དུ་དྲི་མ་མེད་པའི་དབྱིངས་དང་། མི་སློབ་པའི་རྒྱུད་ཀྱི་ཆོས་བདུན་པོ་འདི་རྣམས་རྣམ་
པར་དབྱེ་བ་མེད་པར་ལྡན་པའི་ཕྱིར་རོ། །འཇུག་པའི་དོན་ལ་བསྟན་པ་ནི། སེམས་ཅན་ལ
རྒྱལ་བའི་སྙིང་པོ་ཡོད་པར་བསྟན་ཏོ། །གང་གིས་ན་དེ་ཉིད་གཟིགས་པ་སངས་རྒྱས་ཀྱིས་སོ། །
ཇི་ལྟར་ན་ཆོས་ཅན་སོ་སོའི་སྐྱེ་བོ་དང་འཕགས་པ་སློབ་པ་དང་རྫོགས་པའི་སངས་རྒྱས་ཀྱི་དེ་
བཞིན་ཉིད་ཀྱི་འཇུག་པའི་དབྱེ་བ་ལས་སོ། །གང་ལས་ན་ཤེར་ཕྱིན་སོགས་ལས་སོ། །གང་གི་
དོན་དུ་ན་རྣམ་པར་མི་རྟོག་པའི་ཡེ་ཤེས་བསྐྱེད་པའི་དོན་དུའོ། །སུ་ལ་ན་བྱང་སེམས་རྣམས་ལ་
བསྟན་ཏེ། ཕྱི་མ་གསུམ་འགྲེལ་པ་ལས་བླངས་པའོ། །བཤད་པ་ནི། འཇུག་པ་གསུམ་པོ་གང་
ཞེ་ན། སོ་སོ་སྐྱེ་བོ་འདུ་ཤེས་དང་སེམས་དང་ལྟ་བ་ཕྱིན་ཅི་ལོག་དང་། བདེན་པ་མཐོང་བ་
འཕགས་པ་སློབ་པ་ཕྱིན་ཅི་ལོག་ལས་བཟློག་པ་ཕྱིན་ཅི་མ་ལོག་པ་དང་། དེ་བཞིན་གཤེགས་པ་
སྒྲིབ་པ་གཉིས་བག་ཆགས་དང་བཅས་པ་སྤངས་པས་ཡང་དག་པ་ཇི་ལྟ་བ་བཞིན་དུ་ཕྱིན་ཅི་མ་
ལོག་པ་སྤྲོས་པ་མེད་པས་འཇུག་པ་ཉིད་དོ། །ཆོས་སྐུ་ལ་འཇུག་པ་སྔ་མ་གཉིས་དང་རིགས་ལ་ཕྱི་
མ་མེད་པས་རང་བཞིན་དེ་བཞིན་ཉིད་ཀྱིས་འཇུག་པ་སྟེ། འགྲེལ་པར་ཆོས་ཐམས་ཅད་ཀྱི་དེ་
བཞིན་ཉིད་རྣམ་པར་དག་པ་སྤྱིའི་མཚན་ཉིད་བསྟན་པ་གང་ཡིན་པ་དེ་ལ་ཞེས་པའོ། །གནས་
སྐབས་ཀྱི་དོན་ལ་བསྟན་པ་ནི། དེ་བཞིན་ཉིད་ལ་གསུམ་དུ་དབྱེར་ཡོད་ན་དེ་བཞིན་ཉིད་དུ་མར་
ཐལ་ལོ་ཞེ་ན། ཆོས་ཅན་གྱི་གནས་སྐབས་གསུམ་ལས་གསུམ་དུ་ཕྱེའི་ཆོས་ཉིད་རང་བཞིན་རྣམ་
དག་གི་སྒོ་ནས་ཕྱེ་བ་མིན་པས་མི་འགལ་ཞེས་སྟོན་པ་སྟེ། ཁམས་དེ་དྲི་མ་མ་དག་པའི་གནས་
སྐབས་སུ་སེམས་ཅན་གྱི་ཁམས་ཞེས་དང་། སྒོམ་སྤང་ཀུན་གྱིས་མ་དག་ཅིང་མཐོང་སྒོམ་གྱི་སྤང་པ
z
བ
165



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། : པོད་བཅུ་གཅིག་པ་
ངབྱ་ཅི་རིགས་པས་དག་པའི་གནས་སྐབས་སུ་བྱང་ཆུབ་སེམས་དཔའ་ཞེས་དང་། སྒྲིབ་གཉིས་
བག་ཆགས་དང་བཅས་པས་ཤིན་ཏུ་རྣམ་པར་དག་པ་ཡི་གནས་སྐབས་སུ་དེ་བཞིན་གཤེགས་པ་
ཞེས་བརྗོད་དོ། །ཆོས་ཅན་གྱི་གནས་སྐབས་གསུམ་གྱིས་གསུམ་དུ་ཕྱེ་ཡི་རང་བཞིན་རྣམ་དག་
གི་སྒོ་ནས་ཕྱེ་བ་མིན་པས་མི་འགལ་ལོ། །བཤད་པ་ནི། བཅོམ་ལྡན་འདས་ཀྱིས་ཆོས་ཀྱི་རྣམ་
གྲངས་ཀྱི་སྒོ་དུ་མར་བསྟན་པའི་ངོ་བོ་ཉིད་ལ་སོགས་པའི་དོན་དྲུག་པོ་འདི་དག་གིས་བསྡུས་པའི་
ཁམས་ནི་གནས་སྐབས་གསུམ་རྣམས་སུ་དབྱེ་བའི་དོན་ཆོས་ཅན་གསུམ་གྱིས་ཁྱད་པར་དུ་བྱས་
པའི་མིང་གསུམ་གྱིས་ནི་བསྟན་པ་ཡིན་ཏེ། འདིའི་མདོར་ཆོས་ཀྱི་སྐུ་དེ་ཉིད་སེམས་ཅན་གྱི་
ཁམས་ཞེས་བརྗོད་དོ། །བྱང་སེམས་ཞེས་དང་རྫོགས་པའི་སངས་རྒྱས་ཞེས་བརྗོད་དོ། །ཞེས་
འགྲེལ་བར་སེམས་ཅན་གྱི་ཁམས་ཀྱང་གཞན་ལ་ཆོས་ཀྱི་སྐུ་ཡང་གཞན་པ་ནི་མིན་ཏེ་ཞེས་དང་།
རྡོ་རྗེའི་གནས་སུ་སྦྱར་བའི་མདོར་ཡང་སེམས་ཅན་གྱི་ཁམས་ཞེས་བྱ་བ་ནི་དེ་བཞིན་གཤེགས་
པའི་སྙིང་པོའི་ཚིག་བླ་དྭགས་སོ། །དེ་བཞིན་གཤེགས་པའི་སྙིང་པོ་ཞེས་བྱ་བ་ནི་ཆོས་ཀྱི་སྐུའི་
ཚིག་བླ་དྭགས་སོ། །ཞེས་སོགས་ཀྱིས་ཆོས་སྐུ་ཞེས་པ་ཙམ་གནས་སྐབས་ཀུན་ན་ཡོད་པར་
བསྟན་ཅིང་། མ་ཧཱས་རིགས་སེམས་ཅན་གྱི་སྙིང་པོ་སོགས་སུ་བཤད་པ་ལ་ཁ་ཅིག་རང་བཟོའོ་
ཞེས་སྨྲ་བ་མི་འཐད་དེ། རང་བཟོ་ཡིན་ན། སེམས་ཅན་གྱི་ཁམས་ཞེས་ཡང་དང་ཡང་དུ་
གསུངས་པ་རྣམས་རང་བཟོར་ཐལ་བར་འགྱུར་བས་སོ། །ཀུན་ཏུ་འགྲོ་བའི་དོན་ལ་གཉིས་ཏེ།
མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། གནས་སྐབས་ཐ་དད་ཙམ་ཡིན་
གྱི་རང་བཞིན་ཐ་དད་མིན་པ་ཅི་ཞེ་ན། སྤྱིའི་མཚན་ཉིད་རང་བཞིན་རྣམ་དག་གིས་གནས་
སྐབས་གསུམ་ལ་ཁྱབ་པའི་ཕྱིར་ཞེས་སྟོན་པ་ཇི་ལྟར་རྟོག་པ་མེད་པའི་བདག་ཉིད་ཅན་ནམ་
མཁའ་ས་དང་ཟངས་དང་གསེར་གྱི་སྣོད་ཀུན་ཏུ་རྗེས་སུ་སོང་བ་ལྟར་སེམས་ཀྱི་རང་བཞིན་
གདོད་མ་ནས་དྲི་མ་མེད་པའི་དབྱིངས་རང་བཞིན་རྣམ་དག་ཀྱང་ནམ་མཁའ་དེ་བཞིན་དུ་
གནས་སྐབས་གསུམ་པོ་ཀུན་ཏུ་འགྲོ་བ་ཉིད་དོ། །
གཉིས་པ་རྒྱས་པར་བཤད་པ་ནི། དབྱིངས་རང་བཞིན་རྣམ་དག་དེ་ནི་དག་མ་དག་
སོགས་གནས་སྐབས་གསུམ་ཆར་ལ་ཡོད་དེ། སྤྱིའི་མཚན་ཉིད་ཡིན་པས་ཉེས་པ་ཅན་སོ་སྐྱེ་
དང་། ཡོན་ཏན་ཅན་བྱང་སེམས་དང་། ཡོན་ཏན་དག་པའི་མཐར་ཐུག་པ་ཅན་སངས་རྒྱས་ཀྱི་པ
གནས་སྐབས་ཐམས་ཅད་ལ་ཁྱབ་སྟེ། དཔེར་ན་གཟུགས་ཀྱི་རྣམ་པ་དམན་པ་ས་དང་། བར་
166



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
མ་ཟངས་དང་། མཆོག་གསེར་གྱི་སྣོད་གསུམ་ཆར་ལ་ནམ་མཁའ་ཁྱབ་པར་ཡོད་པ་བཞིན་
ནོ། །དེ་ཡང་སྣོད་གསུམ་གྱི་ནམ་མཁའ་ནི་ནམ་མཁའ་ཙམ་དུ་དབྱེ་བ་མེད་པ་ཡིན་གྱི་གཅིག་
ཉིད་ནི་མིན་ནོ། །དེ་བཞིན་དུ་ཆོས་ཅན་གསུམ་གྱི་རང་བཞིན་རྣམ་དག་གི་ཆོས་ཉིད་རིགས་མི་
འདྲ་བའི་དབྱེ་བ་མེད་པ་ཙམ་ཡིན་གྱི་གཅིག་མིན་ནོ། །གང་དག་ཆོས་ཉིད་ཆ་མེད་ཅིག་གིས་
ཆོས་ཅན་ཐམས་ཅད་ལ་ཁྱབ་པར་སྨྲ་བ་ནི་སྤྱི་རྟག་པ་ཆ་མེད་ཅིག་གིས་གསལ་བ་ཀུན་ལ་ཁྱབ་
པར་སྨྲ་བ་དང་མཚུངས་པས་སྐྱེ་འགོག་པའི་རིགས་པ་སྦྱར་ནས་དགག་པར་བྱའོ། །སྤྱི་དངོས་
པོར་སྨྲ་བ་ཡང་དེ་དང་མཚུངས་སོ། །ཆོས་ཅན་དྲི་མས་དག་མ་དག་གི་དབྱེ་བས་དྲི་བཅས་དེ་
བཞིན་ཉིད་དང་དྲི་མེད་དེ་བཞིན་ཉིད་དུ་འབྱེད་པ་ཡིན་གྱི་ངོ་བོའི་སྒོ་ནས་མ་ཡིན་ལ། ཆོས་ཅན་
དྲི་མས་དག་མ་དག་གི་དབྱེ་བས་གཅིག་ཉིད་ཀྱང་མ་ཡིན་ནོ། །ནམ་མཁའ་གཟུགས་ཅན་
ཐམས་ཅད་ལ་ཁྱབ་པའི་དཔེས་ཀྱང་སྤྱིའི་མཚན་ཉིད་རང་བཞིན་རྣམ་དག་གིས་ཐམས་ཅད་ལ་
ཁྱབ་པ་ལ་སྦྱར་བར་བྱའི་གློ་བུར་རྣམ་དག་གིས་ཐམས་ཅད་ལ་ཁྱབ་པ་ལ་སྦྱར་བར་བྱ་བ་མ་ཡིན་
ནོ། །མི་འགྱུར་བའི་དོན་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་པའོ། །དང་
པོ་ནི། ཡོན་ཏན་གྱི་ཆོས་གནས་སྐབས་གསུམ་ཆར་ལ་མ་ཁྱབ་ན། འོ་ན་མ་དག་པ་གཉིས་ཀྱི་
གནས་སྐབས་སུ་ཉེས་པ་དང་ལྡན་པ་དང་། ཤིན་ཏུ་རྣམ་པར་དག་པའི་གནས་སྐབས་སུ་ཉེས་
པ་དང་བྲལ་ནས་ཡོན་ཏན་དང་གསར་དུ་ལྡན་པའི་ཕྱིར། ཆོས་ཉིད་སྔར་མ་དག་པ་ལས་དག་
པར་འགྱུར་བའི་ཕྱིར་ཆོས་ཉིད་འགྱུར་མེད་མ་ཡིན་པར་འགྱུར་རོ་ཞེ་ན། སོ་སྐྱེའི་གནས་སྐབས་
སུ་ཆོས་ཉིད་ལ་མ་དག་པ་ཞེས་བརྗོད་དེ། ཉེས་པ་གློ་བུར་བའི་དྲི་མ་དང་ལྡན་པའི་ཕྱིར།
འཕགས་པ་སློབ་པའི་གནས་སྐབས་ན་དག་ལ་མ་དག་པ་ཞེས་བརྗོད་དེ། མཐོང་སྤང་སྤངས་ལ་
སྒོམ་སྤང་གི་དྲི་མ་སྤངས་པ་མ་ཡིན་པའི་ཕྱིར། ། སངས་རྒྱས་ཀྱི་གནས་སྐབས་ན་ཤིན་ཏུ་རྣམ་
པར་དག་པ་ཞེས་བརྗོད་དེ། དྲི་མ་དང་བྲལ་བའི་ཡོན་ཏན་རང་བཞིན་དང་རང་བཞིན་ཅན་གྱི་
ཚུལ་གྱིས་དབྱེར་མེད་འབྲལ་མི་རུང་དུ་ལྡན་པའི་ཕྱིར། དྲི་མ་ནི་འབྲལ་རུང་དུ་ཡོད་པས་གློ་བུར་
བ་ཞེས་བརྗོད་ལ། ཡོན་ཏན་ནི་འབྲལ་མི་རུང་གི་ཚུལ་དུ་ལྡན་པས་རང་བཞིན་གྱིས་ལྡན་ཞེས་
བཤད་དེ། འོག་ཏུ། ནོར་བུ་རིན་ཆེན་འོད་མདོག་དང་། །དབྱིབས་བཞིན་དབྱེ་བ་མེད་ཕྱིར་
རོ། །ཞེས་གསུངས་པ་ལྟར་རོ། །རང་བཞིན་གྱིས་ལྡན་ཞེས་པའི་དོན་དང་པོ་ནས་ལྡན་པར་
འཆད་པ་ནི་ནོར་བ་ཁོ་ནའོ། །མདོར་ན་ཁམས་དྲི་མ་དང་བྲལ་བ་ན་མེ་ལ་ཚ་བ་རང་ཆས་སུ་
.....
167



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ལལྡན་པ་བཞིན་དུ་ཡོན་ཏན་རང་ཆས་སུ་ལྡན་པས་ན་དེ་ལ་རང་བཞིན་གྱིས་ལྡན་ཞེས་བྱའོ། །འོ་
ན་ཆོས་ཉིད་འགྱུར་བར་ཐལ། སྔར་ཡོན་ཏན་དང་མི་ལྡན་པ་ལས་ཕྱིས་ཡོན་ཏན་དང་ལྡན་པར་
འགྱུར་བའི་ཕྱིར་དང་། སྔར་དྲི་བཅས་ལས་ཕྱིས་དྲི་མེད་དུ་འགྱུར་བའི་ཕྱིར་རོ་ཞེ་ན། རྟེན་ཆོས་
ཅན་གྱི་སྒོ་ནས་དྲི་མས་དག་མ་དག་དང་ཡོན་ཏན་དང་ལྡན་མི་ལྡན་གྱི་ཁྱད་པར་ཡོད་ཀྱི་ཆོས་
ཉིད་ཀྱི་རང་གི་ངོ་བོ་ལ་འགྱུར་བ་མེད་དེ། སྔར་ཇི་ལྟ་བ་བཞིན་ཕྱིས་ཀྱང་དེ་བཞིན་དུ་གནས་
པའི་ཕྱིར། དཔེར་ན་ནམ་མཁའ་སྔར་སྤྲིན་དང་བཅས་པ་ལས་ཕྱིས་སྤྲིན་དང་བྲལ་ཡང་ནམ་
མཁའི་ངོ་བོ་ལ་སྔ་མ་དང་ཕྱི་མ་ཁྱད་པར་མེད་པ་ལྟ་བུའོ། །སྔར་དྲི་མ་དང་ལྡན་པའི་གནས་
སྐབས་སུ་ཡོན་ཏན་མེད་ལ། ཕྱིས་ཡོན་ཏན་དང་ལྡན་པ་ནི་དཔེར་ན་ནོར་བུ་ནི་ནོར་བུ་མཁན་
གྱིས་མ་སྦྱངས་པའི་ཚེ་དྲི་མ་དང་ལྡན་ཡང་དྲི་མ་སྦྱངས་པ་ན་ནོར་བུའི་འོད་དང་མདོག་ལ་སོགས་
པ་དབྱེར་མེད་དམ་འབྲལ་མི་རུང་དུ་ལྡན་པ་བཞིན། ནོར་བུ་རིན་ཆེན་འོད་མདོག་དང་། །
དབྱིབས་བཞིན་དབྱེ་བ་མེད་ཕྱིར་རོ། །ཞེས་པ་ལྟར་རོ། །
རྒྱས་པར་བཤད་པ་ལ་གསུམ་སྟེ། མ་དག་པའི་གནས་སྐབས་སུ་མི་འགྱུར་བ་དང་།
དག་ལ་མ་དག་པའི་གནས་སྐབས་སུ་མི་འགྱུར་བ་དང་། ཤིན་ཏུ་རྣམ་དག་གི་གནས་སྐབས་སུ་
མི་འགྱུར་བའོ། །དང་པོ་ལ་བཞི་སྟེ། བསྟན་པ་དང་། བཤད་པ་དང་། བསྡུ་བ་དང་། འཇིག་
པའི་དཔེ་དོན་གྱི་ཆོས་མཐུན་བསྟན་པའོ། །དང་པོ་ལ་གཉིས་ཏེ། ཉེས་པ་དང་། སྐྱེ་འཇིག་།
གིས་མ་གོས་པ་བསྟན་པའོ། །དང་པོ་ནི། ཇི་ལྟར་ནམ་མཁའ་གཟུགས་ཅན་ཀུན་ཏུ་སོང་ཡང་
ལུས་ཅན་མིན་པས་ཕྲ་བའི་ཕྱིར་གཟུགས་ཀྱིས་ཉེ་བར་མི་གོས་པ་བཞིན་དུ་གནས་ཁམས་ལ་ད་འདི་
སེམས་ཅན་ཐམས་ཅད་ལ་ཁྱབ་ཀྱང་དེའི་ཉོན་མོངས་ཀྱིས་གོས་པ་མེད་དེ། རང་བཞིན་རྣམ་
་
དག་ཡིན་པས་སོ། །གཉིས་པ་ནི། ཇི་ལྟར་སྣོད་ཀྱི་འཇིག་རྟེན་ཐམས་ཅད་དུ་ནམ་མཁའ་ལ་སྐྱེ་
ཞིང་འཇིག་ཀྱང་ནམ་མཁའ་སྐྱེ་འཇིག་གིས་མ་གོས་པ་དེ་བཞིན་དུ། འདུས་མ་བྱས་ཀྱི་ཆོས་
དབྱིངས་ལ་སེམས་ཅན་གྱི་དབང་པོ་མཚོན་པ་ཕུང་ཁམས་སྐྱེ་མཆེད་དེ་རྣམས་སྐྱེ་ཞིང་འཇིག་
ཀྱང་དབྱིངས་སྐྱེ་འཇིག་གིས་མ་གོས་སོ། །དེ་ལ་འབྱུང་བ་བཞི་དང་ནམ་མཁའ་སྟེ་ལྔ་ནི་
དཔེའོ། །ཚུལ་བཞིན་མིན་པའི་ཡིད་བྱེད་དང་། ལས་ཉོན་དང་། ཕུང་ཁམས་སྐྱེ་མཆེད་དང་།
འཆི་བ་དང་རྒ་བ་དང་། དབྱིངས་དང་ལྔ་ནི་དོན་ནོ། །དེ་ལས་འབྱུང་བ་བཞི་ནི་སྐྱེ་འཇིག་
གཉིས་ཀའི་དཔེ་ཡིན་ལ། ནམ་མཁའ་ནི་སྐྱེ་འཇིག་གཉིས་ཀ་མེད་པའི་དཔེའོ། །;
i
:
168



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
བགཉིས་པ་རྒྱས་པར་བཤད་པ་ལ་གཉིས་ཏེ། ཉེས་པས་མ་གོས་པ་དང་། སྐྱེ་འཇིག་གིས་
མ་གོས་པའོ། །དང་པོ་ནི། ཇི་ལྟར་ནམ་མཁའ་དུས་མཐའི་མེ་སོགས་གསུམ་གྱིས་སྔོན་ཆད་
ནམ་ཡང་ཚིག་པ་མེད་པ་དེ་བཞིན་དུ་ཁམས་འདི་ནི། འཆི་བ་དང་། ན་བ་དང་། རྒ་བའི་མེས་
མི་འཚིག་གོ །གཉིས་པ་ལ་གསུམ་སྟེ། དཔེ་དོན་དང་། དཔེ་དོན་སྦྱར་བ་དང་། ཆོས་མཐུན་
བཤད་པའོ། །དང་པོ་ནི། སའི་དཀྱིལ་འཁོར་ནི་ཆུའི་དཀྱིལ་འཁོར་ལ་བརྟེན་ལ། ཆུ་དེ་ནི་རླུང་
གི་དཀྱིལ་འཁོར་ལ་བརྟེན་ཅིང་། རླུང་དེ་ནི་ནམ་མཁའ་ལ་གནས་ཏེ་བརྟེན་ལ། ནམ་མཁའ་ནི་
རླུང་དང་ཆུ་དག་དང་སའི་ཁམས་ལ་གནས་པ་མ་ཡིན་ནོ། །དེ་བཞིན་དུ་ཕུང་པོ་ལྔ་དང་ཁམས་
བཅོ་བརྒྱད་དང་དབང་པོ་དྲུག་ཡུལ་དང་བཅས་པ་གང་ཟག་གིས་བསྡུས་པ་རྣམས་ལས་དང་ཉོན་
མོངས་དག་ལ་གནས་སོ། །ལས་དང་ཉོན་མོངས་པ་ནི་ཚུལ་བཞིན་མིན་པ་ཡིད་ལ་བྱེད་པ་ལ་
གནས་སོ། །ཚུལ་བཞིན་མིན་པ་ཡིད་ལ་བྱེད་པ་ནི་སེམས་ཀྱི་རང་བཞིན་དག་པ་ལ་རབ་ཏུ་
གནས་སོ། །སེམས་ཀྱི་རང་བཞིན་དུ་གྱུར་པའི་ཆོས་རྣམས་ནི་ཚུལ་མིན་ཡིད་བྱེད་སོགས་ཐམས་
ཅད་ལ་ཡང་གནས་པ་མེད་དོ། །གཉིས་པ་ནི། ཕུང་པོ་དང་ཁམས་དང་སྐྱེ་མཆེད་རྣམས་སའི་
ཁམས་དང་འདྲ་བར་ཤེས་པར་བྱའོ། །ལུས་ཅན་རྣམས་ཀྱི་ལས་དང་ཉོན་མོངས་པ་ནི་ཆུའི་
ཁམས་དང་འདྲ་བར་ཤེས་པར་བྱའོ། །ཚུལ་བཞིན་མིན་པ་ཡིད་ལ་བྱེད་པ་ནི་རླུང་གི་ཁམས་དང་
འདྲ་བར་བལྟའོ། །སེམས་ཀྱི་རང་བཞིན་ནི་ནམ་མཁའི་ཁམས་བཞིན་དུ་ཚུལ་མིན་ཡིད་བྱེད་
སོགས་ཀྱི་གཞི་ཅན་མིན་པས་ཚུལ་མིན་ཡིད་བྱེད་སོགས་ལ་གནས་པ་མེད་དོ། །གསུམ་པ་ནི།
རླུང་ནམ་མཁའ་ལ་གནས་པ་ལྟར་ཚུལ་བཞིན་མིན་པ་ཡིད་ལ་བྱེད་པ་གཙང་བདེ་རྟག་སོགས་སུ་
འཛིན་པ་ནི་སེམས་ཀྱི་རང་བཞིན་སྟོང་པ་ཉིད་ལ་རབ་ཏུ་གནས་སོ། །རླུང་ཆུའི་རྟེན་ཡིན་པ་
ལྟར་ཚུལ་བཞིན་མིན་པ་ཡིད་བྱེད་ཀྱིས་ལས་དང་ཉོན་མོངས་པ་རབ་ཏུ་ཕྱེའོ། །ཆུའི་དཀྱིལ་
འཁོར་བསྲུབས་པ་ལས་ས་གཞི་འབྱུང་བ་ལྟར་ཟག་བཅས་ཀྱི་ལས་དང་ཉོན་མོངས་པ་ཆུ་ལྟ་བུ་
ལས་ཕུང་པོ་དང་སྐྱེ་མཆེད་དང་ཁམས་རྣམས་འབྱུང་ངོ་། །ས་གཞི་སོགས་ཀྱི་སྣོད་དེ་ཉིད་
འཇིག་པ་དང་ཆགས་པ་ལྟར་མ་དག་པའི་ཕུང་པོ་དང་ཁམས་དང་སྐྱེ་མཆེད་སོགས་སྐྱེ་བ་དང་
འཇིག་པར་འགྱུར་བ་ཡིན་ནོ། །དེ་ལྟར་སྐྱེ་བའི་ཆོས་ཅན་བཤད་ནས་དབྱིངས་དང་ནམ་མཁའ་
སྐྱེ་འཇིག་མེད་པའི་ཆོས་ཅན་དུ་བཤད་པ་ནི། ། སེམས་ཀྱི་རང་བཞིན་སྟོང་པ་ཉིད་ནི་ནམ་
མཁའི་ཁམས་ལྟར་ཉེར་ལེན་གྱི་རྒྱུ་མེད་ཅིང་ལྷན་ཅིག་བྱེད་པའི་རྐྱེན་མེད་དེ། དེ་གཉིས་ཚོགས་：
169



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
་པའང་མེད་ཅིང་། དེས་དང་པོ་སྐྱེ་བ་དང་མཐར་འཇིག་པ་དང་བར་དུ་གནས་པའང་ཡོད་པ་
མིན་ནོ། །འདིའི་མདོར་ཆོས་ཐམས་ཅད་ནི་རྩ་བ་ཡོངས་སུ་ཆད་པ་སྟེ་སྙིང་པོ་མེད་པའི་རྩ་བ་
ཅན། མི་གནས་པའི་རྩ་བ་ཅན། དག་པའི་རྩ་བ་ཅན། མེད་པའི་རྩ་བ་ཅན་ནོ།ཞེས་གསུངས་
པོས་ཀྱང་ཁམས་འདི་རྒྱུ་རྐྱེན་གྱིས་འདུས་མ་བྱས་ཤིང་སྟོང་ཉིད་སྤྲོས་བྲལ་དུ་གྲུབ་བོ། །གསུམ་
པ་བསྡུ་བ་ལ་གཉིས་ཏེ། ཉེས་པས་མ་གོས་པ་དང་། སྐྱེ་འཇིག་གིས་མ་གོས་པའོ། །དང་པོ་ནི།
སེམས་ཀྱི་རང་བཞིན་འོད་གསལ་སྟོང་པ་ཉིད་གང་ཡིན་པ་དེ་ནི་ནམ་མཁའ་བཞིན་དུ་གཞན་དུ་
འགྱུར་བ་མེད་དེ། ཡང་དག་པ་མིན་པའི་རྟོག་པ་ལས་བྱུང་བ་ཆགས་སོགས་གློ་བུར་གྱི་དྲི་མས་
རང་བཞིན་དེ་ཉོན་མོངས་པར་མི་འགྱུར་རོ། །གཉིས་པ་ནི། ལས་དང་ཉོན་མོངས་པའི་ཚོགས་
ཆུ་དང་འདྲ་བ་དང་ཚུལ་མིན་ཡིད་བྱེད་རླུང་དང་འདྲ་བ་སོགས་ཀྱིས་སེམས་ཀྱི་རང་བཞིན་འདི་
ནི་མངོན་པར་འགྲུབ་པ་མིན་ཏེ། མ་བཅོས་པའི་དོན་ཡིན་པའི་ཕྱིར་འཆི་བ་དང་། ན་བ་དང་།
རྒ་བའི་མེ་མི་བཟད་པ་དྲག་པོས་ཀྱང་ཚིག་པ་སྟེ་འཇིག་པར་མི་འགྱུར་རོ། །བཞི་པ་འཇིག་པའི་
དཔེ་དོན་གྱི་ཆོས་མཐུན་བསྟན་པ་ནི། དུས་མཐའ་སྟེ་བསྐལ་པ་འཇིག་པའི་མེས་སྣོད་ཀྱི་འཇིག་
རྟེན་མེད་པར་བྱེད་པ་དང་། དམྱལ་བའི་མེས་སྡུག་བསྔལ་བསྐྱེད་པ་དང་། ཐ་མལ་གྱི་མེས་འདུ་
བྱེད་སྨིན་པར་བྱེད་པ་ལྟར་འཆི་བས་ཚེ་འདིའི་ཕུང་པོ་མེད་པའམ་འཇིག་པར་བྱེད་པ་དང་། ན་
བས་སྡུག་བསྔལ་སྐྱེད་པ་དང་། རྒ་བས་ཕུང་པོ་སྨིན་པར་བྱེད་པ་ནི་མེ་གསུམ་པོ་དེ་དང་འདྲ་
བར་ཤེས་པར་བྱའོ། །
གཉིས་པ་དག་ལ་མ་དག་པའི་གནས་སྐབས་སུ་མི་འགྱུར་བ་ལ་གཉིས་ཏེ། མདོར་བསྟན་
པ་དང་། རྒྱས་པར་བཤད་པའོ། །དང་པོ་ནི། བྱང་སེམས་འཕགས་པ་ཆོས་ཅན། སྐྱེ་འཆི་
དང་ན་བ་དང་རྒ་བ་ལས་གྲོལ་བ་ཡིན་ཏེ། ཁམས་འདིའི་རང་བཞིན་ཇི་ལྟ་བ་བཞིན་དུ་མངོན་
སུམ་དུ་རྟོགས་པའི་ཕྱིར། འདིས་ནི་ས་དང་པོ་ཐོབ་ནས་ལས་དང་ཉོན་མོངས་པའི་དབང་གིས་
སྐྱེ་འཆི་མེད་པར་བསྟན་པས་ས་དང་པོ་ནས་ཉོན་མོངས་པ་མེད་པ་གསལ་བར་བྱས་སོ། །
འཁོར་བའི་སྐྱེ་འཆི་སོགས་ཀྱི་ཕོངས་པ་དང་བྲལ་ཡང་བློ་ལྡན་བྱང་སེམས་ཆོས་ཅན། གཞན་
དོན་དུ་འཁོར་བར་སྐྱེ་བ་སོགས་ཀྱི་ཚུལ་བསྟན་ཏེ། ཁམས་མཐོང་བ་དེའི་རྒྱུས་འགྲོ་བ་ལ་སྙིང་རྗེ་
སྐྱེད་པའི་ཕྱིར། གཉིས་པ་རྒྱས་པར་བཤད་པ་ལ་གསུམ་སྟེ། སྐྱེ་འཆིའི་སྡུག་བསྔལ་གྱིས་དག་
པའི་ཚུལ་དང་། གཞན་ངོར་སྐྱེ་འཆི་སྟོན་པས་མ་དག་པའི་ཚུལ་དང་། གཞན་དོན་དུ་སྤྱོད་པ་
170



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
བྱེབྱེད་པའི་ཚུལ་ལོ། །དང་པོ་ནི། བྱང་སེམས་འཕགས་པ་ཆོས་ཅན། འཆི་བ་དང་ན་བ་དང་རྒ་
བའི་སྡུག་བསྔལ་རྩོད་ནས་སྤངས་ཏེ། ཁམས་ཀྱི་རང་བཞིན་མངོན་སུམ་དུ་མཐོང་བའི་ཕྱིར།
བྱང་སེམས་འཕགས་པ་དེ་ལ་ཆོས་ཅན། ལས་དང་ཉོན་མོངས་པའི་དབང་གིས་བྱུང་བའི་སྐྱེ་
འཆི་དེ་མེད་དེ། ལས་དང་ཉོན་མོངས་པ་དེ་མེད་པའི་ཕྱིར། གཉིས་པ་ནི། སྙིང་རྗེའི་བདག་
ཉིད་ཅན་གྱི་བྱང་སེམས་འཕགས་པ་ཆོས་ཅན། སྐྱེ་འཆི་སོགས་ཀྱི་སྡུག་བསྔལ་ལས་འདས་ཏེ།
ཁམས་ཇི་ལྟ་བ་བཞིན་དུ་ཡང་དག་པར་མངོན་སུམ་དུ་མཐོང་བའི་ཕྱིར། སྐྱེ་སོགས་རྣམས་ལས་
འདས་པར་གྱུར་ཀྱང་གཞན་དོན་དུ་སྐྱེ་བ་དང་འཆི་བ་དང་ན་བ་དང་རྒ་བ་ཀུན་ཏུ་སྟོན་ཏེ།
སྙིང་རྗེའི་བདག་ཉིད་ཅན་དུ་གྱུར་པས་སོ། །
གསུམ་པ་གཞན་དོན་དུ་སྤྱོད་པ་བྱེད་པའི་ཚུལ་ལ་བཞི་སྟེ། སེམས་དང་པོ་བསྐྱེད་པའི་
སྤྱོད་པའི་ཚུལ་དང་། མ་གོས་པའི་སྤྱོད་པ་ལ་ཞུགས་པའི་སྤྱོད་པ་དང་། རྣམ་པ་ཐམས་ཅད་དུ་
ཕྱིར་མི་ལྡོག་པའི་སྤྱོད་པ་དང་། སྐྱེ་བ་གཅིག་གིས་ཐོགས་པའི་སྤྱོད་ཚུལ་ལོ། །དང་པོ་ལ་གཉིས་
ཏེ། འཕགས་པའི་སྤྱོད་པ་རྨད་དུ་བྱུང་བ་དང་། དེ་ཉིད་ཀྱིས་འགྲོ་བའི་གཉེན་དུ་གྲུབ་པའོ། །
དང་པོ་ནི། ས་དང་པོ་ལ་གནས་པའི་རྒྱལ་སྲས་ཀྱིས་འགྱུར་བ་མེད་པའི་ཆོས་ཉིད་འདི་རྟོགས་
ནས། འཁོར་བའི་སྐྱེ་སོགས་ལས་གྲོལ་ཡང་གདུལ་བྱ་མ་རིག་པས་ཤེས་རབ་ཀྱི་མིག་མདོངས་པ་
རྣམས་ཀྱིས་སྐྱེ་འཆི་སོགས་སུ་མཐོང་བ་གང་ཡིན་པ་དེ་རྨད་དུ་བྱུང་ངོ་། །གཉིས་པ་ནི། བྱང་
ཆུབ་སེམས་དཔའ་དེ་ཆོས་ཅན། འགྲོ་བའི་གཉེན་དུ་གྱུར་པ་ཡིན་ཏེ་འཕགས་པའི་སྤྱོད་ཡུལ་
ཐོབ་ཀྱང་གཞན་དོན་གྱི་ཐབས་དང་། སྙིང་རྗེ་མཆོག་དང་ལྡན་པས་གཞན་དོན་དུ་སྐྱེ་བ་སོགས་
སུ་སྟོན་པ་དེ་ཉིད་ཀྱི་ཕྱིར། གཉིས་པ་མ་གོས་པའི་སྤྱོད་པ་ལ་ཞུགས་པའི་སྤྱོད་པ་ནི། ས་གཉིས་
པ་ནས་བདུན་པའི་བར་ལ་གནས་པའི་བྱང་སེམས་དེ་ནི་ཤེས་རབ་ཀྱིས་འཇིག་རྟེན་ཐམས་ཅད་
ལས་འདས་ཀྱང་སྙིང་རྗེས་འཇིག་རྟེན་ལས་མ་གཡོས་པའི་ཚུལ་སྟོན་ནོ། །གལ་ཏེ་འཇིག་རྟེན་
ལས་འདས་ན་འཇིག་རྟེན་ལས་མ་གཡོས་པར་འགལ་ལོ་ཞེ་ན། མི་འགལ་ཏེ་འཇིག་རྟེན་གྱི་དོན་
དུ་འཇིག་རྟེན་ན་གནས་ཀྱང་འཇིག་རྟེན་གྱི་དྲི་མས་མ་གོས་པར་སྤྱོད་པས་སོ། །ཇི་ལྟར་པདྨ་ཆུ་
ནང་དུ་སྐྱེས་ཀྱང་ཆུ་ཡིས་གོས་པ་མེད་པ་བཞིན་དུ་སྤྱོད་པ་ལ་ཞུགས་པའི་བྱང་སེམས་དེ་ནི་གཞན་
དོན་དུ་འཇིག་རྟེན་དུ་སྐྱེས་ཀྱང་འཇིག་རྟེན་གྱི་ཆོས་ཀྱིས་མ་གོས་སོ། །
གསུམ་པ་རྣམ་པ་ཐམས་ཅད་དུ་ཕྱིར་མི་ལྡོག་པའི་སྤྱོད་པ་ནི། ས་བརྒྱུད་པ་དང་དགུ་པ་5
171



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་པོད་བཅུ་གཅིག་པ།
འལ་གནས་པའི་བྱང་སེམས་གཞན་དོན་གྱི་བྱ་བ་བསྡུ་དངོས་བཞིས་གདུལ་བྱ་སྡུད་པའི་བྱ་བ་སྒྲུབ་
པ་ལ་རྟག་ཏུ་བློ་འབད་མེད་དུ་འཇུག་པའི་ཚུལ་ནི་བུད་ཤིང་སྐམ་པོ་མར་གྱིས་བྲན་པ་ལ་མེ་རང་
གིས་ངང་གིས་འབར་བ་བཞིན་དུ་རང་དོན་འབད་རྩོལ་དང་། སྤྲོས་པ་ཀུན་ཞི་བའི་བསམ་
གཏན་དང་། སྙོམས་འཇུག་ལ་དུས་རྟག་ཏུ་སྙོམས་པར་འཇུག་ནུས་པ་ཡིན་ཏེ། རྣམ་པར་མི་
རྟོག་པ་ལ་དབང་ཐོབ་པས་སོ། ། བཞི་པ་སྐྱེ་བ་གཅིག་གིས་ཐོགས་པའི་སྤྱོད་ཚུལ་ལ་ལྔ་སྟེ།
གཞན་དོན་ལ་འབད་མེད་དུ་འཇུག་པ། སྦྱོར་བ་ཐབས་མཁས་ལ་འཇུག་པ། སྤྱོད་པའི་ཚུལ་
མཐའ་ཡས་པ་ལ་འཇུག་པ། གཞན་དོན་སངས་རྒྱས་དང་མཚུངས་པ། རང་དོན་སངས་རྒྱས་
དང་མི་མཚུངས་པའོ། །དང་པོ་ནི། བྱང་སེམས་ས་བཅུ་པ་ལ་གནས་པ་དེ་སྔོན་གཞན་དོན་
འབད་མེད་དུ་འཇུག་པར་སྨོན་ལམ་བཏབ་པའི་འཕེན་པའི་དབང་གིས་འཇུག་པ་དང་། སེམས་
རྟོག་པ་གནས་གྱུར་པས་རྣམ་རྟོག་ཐམས་ཅད་དང་བྲལ་བའི་ཕྱིར། བྱང་སེམས་དེ་ནི་ལུས་ཅན་
སྨིན་པའི་དོན་དུ་འབད་པ་བྱེད་པ་ལ་ལྟོས་པ་མ་ཡིན་ནོ། །གཉིས་པ་ནི། གསུང་གིས་གདུལ་
བྱའི་མོས་པ་བཞིན་དུ་ཆོས་བསྟན་པ་དང་། གཟུགས་སྐུ་སྣ་ཚོགས་སྟོན་པ་དང་། གདུལ་བྱའི་
བསམ་པ་དང་མཐུན་པའི་སྤྱོད་པ་སྟོན་པ་དང་། འགྲོ་འཆག་སོགས་ཀྱི་སྤྱོད་ལམ་གྱིས་ཀྱང་རུང་
གདུལ་བྱ་གང་ཞིག་རྣམ་པ་ཇི་ལྟར་ཐབས་གང་གིས་འདུལ་བ་རྣམས་བྱང་སེམས་དེས་ཐབས་དེ་
དག་གི་རྣམ་པ་དེ་ལྟ་ཉིད་དུ་ཤེས་སོ། །གསུམ་པ་ནི། རྒྱ་ཆེ་བ་ནམ་མཁའི་མཐའ་ཀླས་པའི་
འགྲོ་བ་ལ་བློ་ལྡན་བྱང་སེམས་དེ་ཡིས་སེམས་ཅན་གྱི་དོན་ནི་ཡང་དག་པར་འཇུག་གོ །དེ་ཡང་
དུས་རྟག་ཏུ་དང་། རྣམ་པ་ལྷུན་གྱིས་གྲུབ་པ་དང་། ཐོགས་པ་མེད་པའི་ཚུལ་དུ་འཇུག་གོ །
བཞི་པ་ནི། བྱང་ཆུབ་སེམས་དཔའ་ས་བཅུ་པའི་རྗེས་ཐོབ་ཏུ་སེམས་ཅན་སྡུག་བསྔལ་ལས་ཡང་
དག་པར་སྒྲོལ་བའི་ཚུལ་འདི་དག་ནི་དེ་བཞིན་གཤེགས་པ་རྣམས་དང་གདུལ་བྱའི་འཇིག་རྟེན་གྱི་
ངོ་ན་དོན་བྱེད་ཚུལ་མཉམ་པ་ཉིད་དོ། །འདིར་གདུལ་བྱའི་ངོར་ཕྲིན་ལས་བྱེད་ཚུལ་མཉམ་པ་
ཉིད་ཙམ་ཡིན་གྱི་དོན་གྱིས་མཉམ་པ་ནི་མ་ཡིན་ནོ། །ལྔ་པ་ནི། གཞན་ངོར་གཞན་དོན་བྱེད་
ཚུལ་མཉམ་པ་དེ་ལྟ་མོད་ཀྱི་རང་དོན་ཁྱད་པར་མེད་པ་མ་ཡིན་ཏེ། དཔེར་ན་སའི་དཀྱིལ་འཁོར་
ཆེན་པོ་དང་རྡུལ་ཕྲན་གཉིས་ཀྱི་ཁྱད་དང་། རྒྱུ་མཚོ་ཆེན་པོ་དང་བ་ལང་གི་རྨིག་རྗེས་གཉིས་ཀྱི་
ཆུའི་ཁྱད་པར་གང་ཡིན་པ་དེ་ཙམ་སངས་རྒྱས་དང་བྱང་ཆུབ་སེམས་དཔའ་ས་བཅུ་པའི་ཡོན་
ཏན་གྱི་ཁྱད་པར་ཡང་དེ་ཙམ་མོ། །m
172



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
གསུམ་པ་ ཤིན་ ཏུ་ རྣམ་དག་ གི་ གནས་སྐབས་ན་མི་འགྱུར་བའི་ཚུལ་ལ་གསུམ་སྟེ།
རྟགས་ཆོས་དོན་གསུམ་ངོས་བཟུང་། རྟགས་དང་བསྒྲུབ་བྱའི་ཆོས་སྦྱར། རྟག་སོགས་ཀྱི་དོན་
བཤད་པའོ། །དང་པོ་ནི། ཤིན་ཏུ་རྣམ་པར་དག་པའི་ཆོས་སྐུ་དེ་ནི་ཆོས་ཅན། སྐྱེ་བ་མེད་པ་
དང་། འཆི་བ་མེད་པ་དང་། གནོད་པ་མེད་པ་དང་། རྒ་བ་མེད་པ་ཡིན་ཏེ། རིམ་པ་བཞིན་དུ་
རྟག་པའི་ཕྱིར་དང་། བརྟན་པའི་ཕྱིར་དང་། ཞི་བའི་ཕྱིར་དང་། གཡུང་དྲུང་ཕྱིར་གཏན་
ཚིགས་བཞི་པོའི་དོན་རིམ་པ་ལྟར། རྟག་པ་ཡིན་ཏེ། གཞན་དུ་མི་འགྱུར་བའི་བདག་ཉིད་ཡིན་
པའི་ཕྱིར་ཏེ། ཡོན་ཏན་མི་ཟད་པ་དང་ལྡན་པའི་ཕྱིར། བརྟན་པ་ཡིན་ཏེ། འགྲོ་བའི་སྐྱབས་
ཡིན་པའི་ཕྱིར་ཏེ། ཕྱི་མའི་མུར་ཐུག་པར་གནས་པའི་ཕྱིར། ཞི་བ་ཡིན་ཏེ། ལས་ཉོན་གཉིས་
མེད་པའི་ཕྱིར་ཏེ། རྟག་ཏུ་རྣམ་པར་མི་རྟོག་པའི་རང་བཞིན་ཡིན་པའི་ཕྱིར། གཡུང་དྲུང་ཡིན་
ཏེ། འཇིག་པ་མེད་པའི་ཕྱིར་ཏེ། ལས་ཉོན་གྱིས་མ་བྱས་པའི་རང་བཞིན་ཡིན་པའི་ཕྱིར།
གཉིས་པ་ནི། ཤིན་ཏུ་རྣམ་པར་དག་པའི་ཆོས་སྐུ་དེ་ནི་ཆོས་ཅན། ཡིད་ཀྱི་རང་བཞིན་གྱི་ལུས་
ཀྱི་སྐྱེ་བ་མེད་དེ། རྟག་པའི་ཕྱིར། བསམ་གྱིས་མི་ཁྱབ་པར་བསྒྱུར་བའི་འཆི་འཕོས་མི་འཆི་སྟེ།
བརྟན་པའི་ཕྱིར། མ་རིག་པའི་བག་ཆགས་ཕྲ་མོའི་ནད་རྣམས་ཀྱིས་ཀྱང་གནོད་པ་མེད་དེ། ཞི་
བ་ཉིད་ཀྱི་ཕྱིར། ཟག་མེད་ཀྱི་འདུ་བྱེད་ཀྱི་འབྲས་བུ་སྨིན་པའི་རྒ་བ་མེད་དེ། གཡུང་དྲུང་ཡིན་
པའི་ཕྱིར། གསུམ་པ་ལ། དང་པོ་མདོར་བསྟན་པ་ནི། རྟག་སོགས་ཀྱི་དོན་བཀོད་པ་དེ་ལ།
གཞན་འགྱུར་མིན་བདག་ཅེས་པ་དམ་བཅའ་བསྟན་པའི་ཚིག་དང་། མི་ཟད་ཆོས་ལྡན་ཕྱིར།
ཞེས་པ་བཤད་པའི་ཚིག་སྟེ། ཚིག་གཉིས་ཀྱིས་རྟག་པའི་དོན་མདོ་བཞིན་དུ་ཤེས་པར་བྱའོ། །
འདིར་འདུས་མ་བྱས་ཀྱི་དབྱིངས་ལ་རྟག་པའི་དོན་དུ་སྦྱར་རོ། །དེ་བཞིན་དུ་འགྲོ་སྐྱབས་ཞེས་པ་
བསྟན་པ་དང་། ཕྱི་མའི་མུར་ཐུག་ཅེས་པ་བཤད་པའི་ཚིག་སྟེ། ཚིག་གཉིས་ཀྱིས་བརྟན་ པའི་
དོན་དང་། གཉིས་མེད་ཅེས་པ་བསྟན་པ་དང་། མི་རྟོག་ཅེས་པ་བཤད་པ་སྟེ་ཚིག་གཉིས་ཀྱིས་
ཞི་བའི་དོན་དང་། འཇིག་མེད་ཅེས་པ་བསྟན་པ་དང་། མ་བྱས་ཞེས་པ་བཤད་པ་སྟེ་ཚིག་
གཉིས་ཀྱིས་གཡུང་དྲུང་གི་དོན་དུ་ཤེས་པར་བྱའོ། །འགའ་ཞིག་ཚིག་རྐང་པ་གཅིག་གིས་བསྟན་
པ་དང་། བསམ་མི་ཁྱབ་ཅེས་སོགས་ཀྱི་ཚིག་རྐང་པ་གཉིས་གཉིས་ཀྱིས་བཤད་ཅེས་འཆད་པ་
ལྟར་ན་ཚིག་གསུམ་དུ་འགྱུར་བས། ཚིག་གཉིས་གཉིས་ཀྱིས་ཞེས་གསུངས་པ་དང་འགལ་ཞིང་།
འོག་ཏུ། མི་ཟད་ཡོན་ཏན་དང་ལྡན་ཕྱིར། །གཞན་འགྱུར་མིན་བདག་རྟག་པའི་དོན། །ཞེས་41
27
173



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
:
གསུངས་པ་དང་ཡང་མི་འགྲིག་གོ།
གཉིས་པ་རྒྱས་པར་བཤད་པ་ནི། རྟག་པའི་དོན་ནི་གཞན་དུ་མི་འགྱུར་བའི་བདག་ཉིད་
དོ། །དེའི་བཤད་པ་ནི། ཕུང་པོ་ལྷག་མེད་དུ་མི་ཟད་པའི་ཡོན་ཏན་དང་ལྡན་པའི་ཕྱིར།
བརྟན་པའི་དོན་ནི་གཏན་དུ་བའི་སྐྱབས་ཀྱི་བདག་ཉིད་དོ། །དེའི་བཤད་པ་ནི། ཕྱི་མའི་མཐའི་
མུ་དང་མཚུངས་པའི་ཕྱིར་ཞེས་པའོ། །ཞི་བའི་དོན་ནི་ལས་ཉོན་གཉིས་མེད་པའི་ཕྱིར་ཆོས་ཉིད་
དོ། །དེའི་བཤད་པ་ནི། རྣམ་པར་མི་རྟོག་པའི་ཕྱིར་ཞེས་པའོ། །གཡུང་དྲུང་གི་དོན་ནི་རྒྱུན་
འཇིག་པ་མེད་པའོ། །དེའི་བཤད་པ་ནི། ཟག་བཅས་ཀྱི་ལས་ཀྱིས་མ་བཅོས་པའི་ཡོན་ཏན་
ཉིད་ཀྱི་ཕྱིར་ཞེས་པའོ། །བརྒྱད་པ་ཡོན་ཏན་དབྱེར་མེད་པའི་དོན་ལ་གསུམ་སྟེ། མདོར་བསྟན་
པ་དང་། རྒྱས་པར་བཤད་པ་དང་། དོན་བསྡུ་བའོ། །དང་པོ་ནི། མཐར་ཐུག་གི་མྱང་འདས་
སངས་རྒྱས་ལས་གཞན་ཉན་རང་ལ་ཡང་ཡོད་དམ་སྙམ་ན། ཤིན་ཏུ་རྣམ་དག་གི་མྱང་འདས་ནི་
དེ་བཞིན་གཤེགས་པའི་ཆོས་སྐུ་སོགས་དང་རྣམ་གྲངས་ཡིན་པའི་ཕྱིར། རྣམ་པ་ཐམས་ཅད་པ་
དང་གྲངས་མེད་པ་སོགས་ཀྱི་ཡོན་ཏན་དང་དབྱེར་མེད་པ་ཉན་རང་ལ་མེད་ཅེས་སྟོན་པ་ནི།
རྫོགས་པའི་སངས་རྒྱས་ཉིད་ལས་མ་གཏོགས་པ་མཐར་ཐུག་གི་མྱང་འདས་ཐོབ་པ་མེད་དོ། །
ཉི་མའི་དཀྱིལ་འཁོར་དང་དེའི་འོད་ཟེར་དབྱེར་མེད་པ་བཞིན་ཡོན་ཏན་བཞི་དང་དབྱེར་མེད་
པའི་སྤངས་པ་ལ་འཇོག་པས་སོ། །དེ་ཡང་གང་གི་ཕྱིར་ན། ཁམས་ཤིན་ཏུ་རྣམ་པར་དག་པ་དེ་
ནི་ཆོས་སྐུ་དང་། དེ་ནི་དེ་བཞིན་གཤེགས་པ་དང་། དེ་ནི་འཕགས་པའི་འགོག་པའི་བདེན་པ་
དོན་དམ་པ་དང། དེ་ནི་མྱ་ངན་ལས་འདས་པ་སྟེ་བཞི་པོ་དོན་གཅིག་ལ་འདུ་བའི་ཕྱིར་རོ། །
གཉིས་པ་རྒྱས་པར་བཤད་པ་ལ་གཉིས་ཏེ། ཚིགས་བཅད་ཕྱེད་སྔ་མ་བཤད་པ་དང་།
ཕྱེད་ཕྱི་མ་བཤད་པའོ། །དང་པོ་ལ་གཉིས་ཏེ། དོན་ལྡོག་གི་སྒོ་ནས་མིང་གི་རྣམ་གྲངས་དང་།
དོན་ལྡོག་གི་དབྱེ་བ་བཤད་པའོ། །དང་པོ་ནི། མདོར་བསྡུ་ན། སྒྲིབ་གཉིས་ཀྱི་ཟག་པ་མེད་
པའི་དབྱིངས་ལ་ཆོས་ཀྱི་སྐུ་ལ་སོགས་པའི་རྣམ་གྲངས་བཞིར་རིག་པར་བྱའོ། །གང་གི་སྒོ་ནས་
ཤེ་ན། དོན་གྱི་ལྡོག་པའི་རབ་དབྱེ་བཞིའི་སྒོ་ནས་སོ། །གཉིས་པ་ནི། སྒྲིབ་གཉིས་ཀྱི་ཟག་པ་
མེད་པའི་དབྱིངས་ཆོས་ཅན། ཆོས་ཀྱི་སྐུ་ཞེས་བྱ་སྟེ། སྟོབས་སོགས་སངས་རྒྱས་ཀྱི་ཆོས་ཐམས་
ཅད་དང་དབྱེར་མེད་དུ་གནས་པའི་ཕྱིར། དེ་བཞིན་གཤེགས་པ་ཞེས་བྱ་སྟེ། སྐྱེ་མཆེད་དྲུག་གི་
རིགས་དེ་བཞིན་ཉིད་ཇི་ལྟ་བ་དེ་བཞིན་དུ་རྟོགས་པ་ཐོབ་པའི་ཕྱིར། འགོག་པའི་བདེན་པ་དོན་ས
174



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
སདམ་ཞེས་བྱ་སྟེ། བརྫུན་པ་མེད་ཅིང་བསླུ་བ་མེད་པའི་ཆོས་ཉིད་དག་པ་མཐར་ཐུག་ཡིན་པའི་
ཕྱིར། མྱང་འདས་ཞེས་བྱ་སྟེ། གདོད་མ་ནས་རང་བཞིན་གྱིས་དག་པ་ལ་གློ་བུར་གྱི་དྲི་མ་ཞི་
བའི་ཕྱིར། གཉིས་པ་ཚིགས་བཅད་ཕྱེད་ཕྱི་མ་བཤད་པ་ལ་བཞི་སྟེ། སངས་རྒྱས་དང་མྱང་
འདས་དོན་ཐ་མི་དད་པ་དང་། ཐར་པ་དང་མྱང་འདས་དབྱེར་མེད་པ་དང་། ཡོན་ཏན་འགྲུབ་
བྱེད་ཀྱི་རྒྱུ་དང་། ཡོན་ཏན་དབྱེར་མེད་པའི་ཆོས་མཐུན་ནོ། །དང་པོ་ནི། དེ་བཞིན་གཤེགས་
པའི་ཆོས་སྐུ་སོགས་རྣམ་གྲངས་བཞི་པོ་དོན་གཅིག་ལ་འདུ་བའི་ཕྱིར། ཇི་ལྟ་བ་དང་ཇི་སྙེད་པའི་
རྣམ་པ་ཀུན་མངོན་པར་རྫོགས་པར་བྱང་ཆུབ་པའི་སངས་རྒྱས་དང་། སྒྲིབ་གཉིས་ཀྱི་དྲི་མ་བག་
ཆགས་དང་བཅས་པ་སྤངས་པའི་མྱང་འདས་ནི་དོན་དམ་པའི་དོན་དུ་གཉིས་སུ་མེད་པ་ཉིད་
ཡིན་པས་སངས་རྒྱས་ཉིད་མ་ཐོབ་པར་མཐར་ཐུག་གི་མྱང་འདས་མི་འཐོབ་བོ། །གཉིས་པ་ནི།
དེ་བཞིན་གཤེགས་པའི་ཆོས་སྐུ་ནི་ཡོན་ཏན་གྱི་རིགས་མ་ཚང་བ་མེད་པས་རྣམ་པ་ཐམས་ཅད་པ་
དང་། གསལ་བའི་དབྱེ་བ་མཐའ་ཡས་པས་གྲངས་མེད་པའམ་གཞལ་དུ་མེད་པ་དང་། གྲངས་
དང་མཐུ་དཔག་པར་མི་ནུས་པའི་ཕྱིར་རྟོག་གེའི་བློས་བསམ་དུ་མེད་པ་སྟེ་ཟབ་པ་དང་། སྒྲིབ་
གཉིས་བག་ཆགས་དང་བཅས་པ་སྤངས་པས་དྲི་མ་མེད་པ་རྣམ་པར་དག་པའི་ཡོན་ཏན་ཏེ་བཞི་
དང་དབྱེར་མེད་པའི་མཚན་ཉིད་ཅན་གྱི་ཆོས་སྐུ་ནི་ཐར་པ་མྱང་འདས་མཐར་ཐུག་པ་སྟེ། དེ་
འདྲའི་ཐར་པ་གང་ཡིན་པ་དེ་དེ་བཞིན་གཤེགས་པ་ཡིན་པས་སངས་རྒྱས་མ་ཐོབ་པར་མི་འཐོབ་
བོ། །ཉན་རང་གི་མྱང་འདས་ནི་མཐར་ཐུག་གི་མྱང་འདས་མ་ཡིན་ཏེ། དཔལ་ཕྲེང་གི་མདོར།
འདི་ནི་ལམ་རིང་པོས་དུབ་པའི་མགྲོན་པོ་རྣམས་ལ་འབྲོག་དགོན་པའི་དབུས་སུ་གྲོང་ཁྱེར་སྤྲུལ་
པ་བཞིན་དུ། འདི་ནི་ཆོས་ཀྱི་དབང་ཕྱུག་རྫོགས་པའི་སངས་རྒྱས་རྣམས་ཀྱི་ཐེག་དམན་དུ་མི་
ལྡོག་པའི་ཐབས་ཡིན་ནོ་ཞེས་བསྟན་ཏོ། །འདིས་ནི་རྒྱུད་བླ་སེམས་ཙམ་དུ་སྦྱོར་བ་བཀག་གོ །
གསུམ་པ་ནི། ཡོན་ཏན་བཞི་འགྲུབ་པའི་རྒྱུ་ནི་ཐབས་ཀྱི་རྣམ་པ་ཀུན་དང་ལྡན་པའི་སྟོང་ཉིད་
རྟོགས་པའི་ཤེས་རབ་ཡིན་ལ། རི་མོ་མཁན་གྱི་དཔེས་སྟོན་པ་ནི། ཇི་ལྟར་རི་མོ་འབྲི་བར་བྱེད་
པའི་མཁན་པོ་མང་པོ་ཞིག་སོ་སོར་མགོ་སོགས་གཞན་དང་གཞན་ལ་ཁྱད་པར་དུ་མཁས་པ་དག་
གི་རི་མོ་མཁན་གང་ཞིག །མགོ་སོགས་ཡན་ལག་གང་ཤེས་པ་དེས་ཡན་ལག་གཞན་
མེད་པ་སྟེ་མི་ཤེས་པར་འགྱུར་ལ། དེ་ནས་སའི་མངའ་བདག་རྒྱལ་པོས་རི་མོ་མཁན་དེ་དག་ལ་
རི་མོའི་གཞི་རས་བྱིན་ནས་འདི་སྐད་ཅེས་རས་འདི་ལ་རི་མོ་མཁན་ཁྱེད་ཀུན་གྱིས་རྒྱལ་པོ་ངའི་བ་
ངེས་
ཟིན་
175



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་འདས། པོད་བཅུ་གཅིག་པ།
གཟུགས་རྫོགས་པ་ཞིག་གྱིས་ཤིག་ཅེས་བསྒོ་བ་དང་། དེ་ནས་རི་མོ་མཁན་དེ་དག་གིས་རྒྱལ་
པོའི་བཀའ་དེ་ནི་ཐོས་ཏེ་རང་རང་གིས་གང་ཤེས་པའི་རི་མོ་དེ་བྲི་བའི་ལས་ལ་རབ་ཏུ་སྦྱོར་རོ། །
རི་མོ་དེ་བྲི་བ་ལ་མངོན་པར་སྦྱོར་བ་རྣམས་ལས་མགོ་བོ་ཤེས་པ་ལྟ་བུ་ཞིག་ཡུལ་གཞན་ཞིག་ཏུ་
སོང་ནས་མགོ་བོ་འབྲི་མཁན་དེ་མ་ཚང་བའི་ཕྱིར་རྒྱལ་པོའི་གཟུགས་ཀྱི་རི་མོ་དེ་ཡོངས་སུ་རྫོགས་
པར་མི་འགྱུར་བ་དེ་དཔེར་བྱས་སོ། །ཡན་ལག་དེ་རྣམས་འབྲི་བྱེད་རི་མོ་མཁན་གྱིས་མཚོན་
པའི་དོན་གང་དག་ཡིན་ན། སྦྱིན་པ་དང་། ཚུལ་ཁྲིམས་དང་། བཟོད་པ་དང༌། བརྩོན་
འགྲུས་སོགས་སངས་རྒྱས་སྒྲུབ་པའི་ཐབས་ཀུན་ནོ། །དེ་ལྟར་སྦྱིན་སོགས་ཐབས་ཀྱི་རྣམ་པ་ཀུན་
གྱི་མཆོག་དང་ལྡན་པའི་སྟོང་ཉིད་རྟོགས་པའི་ཤེས་རབ་ལས་ནི་སྟོབས་སོགས་ཡོན་ཏན་གྱི་རྣམ་
པ་ཀུན་གྱི་མཆོག་དང་ལྡན་པའི་སངས་རྒྱས་ཀྱི་ཡོན་ཏན་རྫོགས་པ་རྣམ་པ་ཐམས་ཅད་པའི་ཡོན་
ཏན་འགྲུབ་བོ། །སངས་རྒྱས་ཀྱི་སའི་སྦྱིན་སོགས་རེ་རེའང་རབ་ཏུ་མཐའ་ཡས་པའི་ཕྱིར་ཚད་
མེད་པ་དང་། གྲངས་དང་མཐུ་དཔག་པར་མི་ནུས་པའི་ཕྱིར། བསམ་གྱིས་མི་ཁྱབ་པ་དང་།
སེར་སྣ་སོགས་མི་མཐུན་ཕྱོགས་ཀྱི་བག་ཆགས་གསལ་བའི་ཕྱིར། རྣམ་པར་དག་པའི་མཆོག་
ཉིད་དོ། །
..བཞི་པ་ལ་གཉིས་ཏེ། སྤྱིའི་ཆོས་མཐུན་དང་། བྱེ་བྲག་གི་ཆོས་མཐུན་ནོ། །དང་པོ་ནི།
ཉི་མའི་འོད་གསལ་བ་དང་། འོད་ཟེར་འཕྲོ་བ་དང་། དག་པའི་ཆ་གསུམ་པོ་ཉི་མའི་དཀྱིལ་
འཁོར་ལ་དབྱེར་མེད་དུ་ལྡན་པ་བཞིན་དུ། ཇི་ལྟ་བ་མཁྱེན་པའི་ཤེས་རབ་དང་། ཇི་སྙེད་པ་
མཁྱེན་པའི་ཡེ་ཤེས་དང་། སྤང་བྱ་ལས་རྣམ་པར་གྲོལ་བའི་དག་པ་གསུམ་དྲི་མ་མེད་པའི་
དབྱིངས་ལ་ཐ་དད་མེད་པར་ལྡན་པའི་ཕྱིར། གཉིས་པ་ལ། ཇི་ལྟ་བ་མཁྱེན་པ་ནི། ཉི་མའི་
འོད་གསལ་བ་དང་ཆོས་མཚུངས་ཏེ། ཇི་ལྟ་བའི་གནས་ལུགས་གསལ་བའི་ཕྱིར། ཇི་སྙེད་པ་
མཁྱེན་པ་ནི། ཉི་མའི་འོད་ཟེར་འཕྲོ་བ་དང་ཆོས་མཚུངས་ཏེ། ཇི་སྙེད་པའི་རྣམ་པ་ལ་འཕྲོ་བའི་
ཕྱིར། རྣམ་པར་གྲོལ་བ་ནི། ཉི་མའི་དཀྱིལ་འཁོར་གྱི་འོད་དག་པ་དང་ཆོས་མཚུངས་ཏེ། སྒྲིབ་
གཉིས་ཀྱི་དྲི་མས་དག་པའི་ཕྱིར། གསུམ་པ་དོན་བསྡུ་བ་ནི། དེས་ན་སངས་རྒྱས་ཏེ་ཆགས་
ཐོགས་མེད་པའི་ཡེ་ཤེས་ཀྱི་རྟོགས་པ་མ་ཐོབ་པར་མྱ་ངན་ལས་འདས་པ་སྟེ། སྒྲིབ་པ་ཐམས་ཅད་
ལས་གྲོལ་བའི་སྤངས་པ་མི་འཐོབ་སྟེ། འོད་དང་འོད་ཟེར་སྤངས་ནས་ཉི་མའི་དཀྱིལ་འཁོར་
བལྟ་བར་མི་ནུས་པ་བཞིན་ནོ། །འདི་དག་གིས་ནི་ཉན་རང་ལ་མཐར་ཐུག་གི་མྱང་འདས་མེད་AN
176



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ
པོར་སྟོན་པ་ཡིན་གྱི། མྱང་འདས་ཙམ་ཞིག་མེད་པར་སྟོན་པ་ནི་མ་ཡིན་ནོ། །གསུམ་པ་དོན་
བསྡུ་བ་ནི། དེ་ལྟར་རྒྱལ་བའི་སྙིང་པོ་ནི་རྣམ་གཞག་རྣམ་པ་བཅུ་ཞེས་བརྗོད་དོ། །རྣམ་གཞག་
རྣམ་པ་བཅུ་བསྟན་ཟིན་ཏོ། །
གསུམ་པ་སྙིང་པོ་དྲི་མས་སྒྲིབ་ཚུལ་དཔེ་དགུས་བསྟན་པ་ལ་གཉིས་ཏེ། མདོར་བསྟན་པ་
དང་། རྒྱས་པར་བཤད་པའོ། །དང་པོ་ལ་གཉིས་ཏེ། མཚམས་སྦྱར་བ་དང་། དཔེ་དོན་སྦྱར་
བའོ། །དང་པོ་ནི། ཉོན་མོངས་པའི་སྦུབས་ན་གནས་པའི་སྙིང་པོ་དེ་ནི། དཔེ་དགུ་པོ་འདི་
དག་གིས་དེ་བཞིན་གཤེགས་པའི་སྙིང་པོའི་མདོ་ཇི་ལྟ་བ་བཞིན་ཤེས་པར་བྱའོ། །གཉིས་པ་ལ་
གཉིས་ཏེ། མདོར་བསྟན་པ་དང་། རྒྱས་པར་བཤད་པའོ། །དང་པོ་ལ་གཉིས་ཏེ། བསྒྲིབ་བྱ་
སྒྲིབ་བྱེད་ལྷན་ཅིག་ཏུ་བསྟན་པ་དང་། སོ་སོར་བསྟན་པའོ། །དང་པོ་ནི། སངས་རྒྱས་ཀྱི་སྐུ་
པདྨ་ངན་པའི་ནང་ན་ཡོད་པ་དང་། སྦྲང་རྩི་སྦྲང་མའི་དབུས་ན་ཡོད་པ་དང་། འབྲུའི་སྦྱིན་པ་
ལ་སྙིང་པོ་དང་། མི་གཙང་བའི་ནང་ན་གསེར་དང་། དབུལ་པོའི་ཁྱིམ་གྱི་ས་ལ་རིན་པོ་ཆེའི་
གཏེར་དང་། ལྗོན་ཤིང་གི་མྱུ་གུ་སོགས་དེ་དག་གི་རྒྱུ་ཤིང་གི་འབྲས་བུ་ཆུང་ངུ་ལ་ཡོད་པ་དང་།
གོས་ཧྲུལ་གྱི་ནང་ན་རྒྱལ་བའི་གཟུགས་སྐུ་དང་། བུད་མེད་མདོག་ངན་མའི་ལྟོ་ན་མི་བདག་
འཁོར་ལོས་སྒྱུར་བ་དང་། ས་འདམ་གྱི་ཁོང་ན་རིན་ཆེན་ལས་བྱས་པའི་གཟུགས་ཡོད་པ་ཇི་ལྟ་
བདེ་བཞིན་དུ་གློ་བུར་གྱི་ཉོན་མོངས་པའི་དྲི་མས་བསྒྲིབས་པའི་སེམས་ཅན་རྣམས་ལ་ཡང་
ཁམས་རང་བཞིན་གྱིས་རྣམ་པར་དག་པ་འདི་གནས་སོ། །གཉིས་པ་ལ་གཉིས་ཏེ། སྒྲིབ་བྱེད་
ཀྱི་དཔེ་དོན་དང་། བསྒྲིབ་བྱའི་དཔེ་དོན་ནོ། །དང་པོ་ནི། དྲི་མའི་དཔེ་པདྨ་སྲོག་ཆགས་སྐྲུན་
པ་མི་གཙང་ས་འབྲས་གོས་ཧྲུལ་དང་། སྡུག་བསྔལ་འབར་བས་མངོན་པར་གདུངས་པའི་བུད་
མེད་སའི་ཁམས་དང་མཚུངས་སོ། །གཉིས་པ་ནི། སངས་རྒྱས་སྦྲང་རྩི་སྙིང་པོ་གསེར་དང་
གཏེར་དང་རྒྱ་གྲོ་རིན་ཆེན་སྐུ། གླིང་བདག་མཆོག་དང་རིན་ཆེན་གཟུགས་ཏེ་དཔེ་དགུ་དང་
རང་བཞིན་གྱིས་དྲི་མ་མེད་པའི་ཁམས་མཚུངས་པ་ཉིད་དོ། །
གཉིས་པ་རྒྱས་པར་བཤད་པ་ལ་གཉིས་ཏེ། དཔེ་དོན་སོ་སོར་སྦྱར་བ་དང་། དཔེ་དོན་
ཆོས་མཐུན་བསྟན་པའོ། །དང་པོ་ལ་གཉིས་ཏེ། རྒྱས་པར་བཤད་པ་དང་། དོན་བསྡུ་བའོ། །
དང་པོ་པདྨ་དང་སྦྱར་བའི་དཔེ་དོན་བསྟན་པ་ལ་དང་པོ་དཔེ་ནི། ཇི་ལྟར་མདོག་ངན་ཞིང་དྲི་ང་
བའི་པདྨ་ཟུམ་པའི་ཁོང་ན་གནས་པའི་མཚན་བཟང་པོ་སྟོང་གིས་འབར་བའི་དེ་བཞིན་གཤེགས་
177



༧ དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
པ་སྐྱིལ་ཀྲུང་བཅས་པ་ནི། དྲི་མ་མེད་པའི་ལྷའི་མིག་དང་ལྡན་པའི་མིས་མཐོང་ནས། ཆུ་སྐྱེས་
དེའི་འདབ་མའི་སྦུབས་ནས་འབྱིན་པར་བྱེད་པ་དེ་བཞིན་དུའོ། །གཉིས་པ་དོན་ནི། བདེ་བར་
གཤེགས་པའི་སངས་རྒྱས་ཀྱི་སྤྱན་གྱིས་ཐ་ན་མནར་མེད་ན་གནས་པའི་སེམས་ཅན་རྣམས་ལ་
ཡང་རང་རང་གི་ཆོས་ཉིད་དེ་བཞིན་གཤེགས་པའི་སྙིང་པོ་ཡོད་པར་གཟིགས་ཏེ་སྒྲིབ་གཉིས་མེད་
ཅིང་དུས་ཕྱི་མའི་མཐར་ཐུག་པར་གནས་ནས་གཞན་དོན་མཛད་པར་བཞེད་པའི་སྙིང་རྗེའི་
བདག་ཉིད་ཅན་སངས་རྒྱས་དེས་སྙིང་པོ་དེ་སྒྲིབ་པ་ལས་གྲོལ་བར་མཛད་དོ། །གསུམ་པ་དཔེ་
དོན་སྦྱར་བ་ནི། ཇི་ལྟར་མི་སྡུག་པའི་པདྨ་ཟུམ་པ་དེའི་ཁོང་ན་བདེ་བར་གཤེགས་པ་གནས་པ་
ལྷའི་མིག་དང་ལྡན་པ་འགའ་ཞིག་གིས་མཐོང་ནས་དེ་དབྱུང་བའི་དོན་དུ་པདྨའི་འདབ་མ་
གཅོད་པར་བྱེད་པ་ལྟར། དེ་བཞིན་དུ་སངས་རྒྱས་ཀྱི་སྤྱན་གྱིས་ཆགས་སྡང་སོགས་དྲི་མའི་
སྦུབས་ཀྱིས་བསྒྲིབས་པ་རྫོགས་པའི་སངས་རྒྱས་ཀྱི་སྙིང་པོ་འགྲོ་བ་ཐམས་ཅད་ལ་ཡོད་པར་
གཟིགས་ཏེ། ཐུགས་རྗེས་ཐུབ་པ་ཡིས་པད་འདབ་ལྟ་བུའི་སྒྲིབ་པ་དེ་འཇོམས་པར་མཛད་དོ། །
གཉིས་པ་བུང་བ་དཔེ་དོན་དང་བཅས་པ་ལ། དང་པོ་དཔེ་བསྟན་པ་ནི། ཇི་ལྟར་སྲོག་ཆགས་
བུང་བའི་ཚོགས་ཀྱིས་བསྐོར་བའི་སྦྲང་རྩི་དོན་དུ་གཉེར་བའི་སྐྱེས་བུས་མཐོང་ནས་སྦྲང་རྩི་དེ་
དང་སྲོག་ཆགས་སྦྲང་མའི་ཚོགས་དེ་ཐབས་ཀྱིས་ཀུན་ནས་བྲལ་བར་བྱེད་པ་བཞིན་དུའོ། །
གཉིས་པ་དོན་བསྟན་པ་ནི། དྲང་སྲོང་ཆེན་པོ་སངས་རྒྱས་ཀྱི་ཀུན་མཁྱེན་གྱི་སྤྱན་གྱིས་རིགས་
ཁམས་སྦྲང་རྩི་དང་འདྲ་བ་འདི་གཟིགས་ནས་མཁས་པས་དེའི་སྒྲིབ་པ་སྦྲང་མ་དང་འདྲ་བ་དེ་
གཏན་ནས་སྤོང་བར་མཛད་དོ། །གསུམ་པ་དཔེ་དོན་སྦྱར་བ་ནི། ཇི་ལྟར་སྦྲང་ཚང་སྦྲང་རྩིས་
གང་བ་སྲོག་ཆགས་བུང་བ་བྱེ་བ་ཁྲག་ཁྲིག་སྟོང་གིས་བསྒྲིབས་པ་ཞིག་སྦྲང་རྩི་དོན་དུ་གཉེར་བའི་
མིས་མཐོང་ནས་སྦྲང་མ་དེ་དག་བསལ་ཏེ་ཇི་ལྟར་འདོད་པ་བཞིན་དུ་སྦྲང་རྩིའི་བྱ་བ་བྱེད་པ་དེ་
བཞིན་དུ། ལུས་ཅན་ལ་ཡོད་པའི་ཟག་པའི་རང་བཞིན་དུ་མེད་པའི་ཤེས་པའི་ཁམས་སྦྲང་མའི་
རྩི་དང་འདྲ་བ་ལ། ཉོན་མོངས་པ་ནི་དེའི་སྒྲིབ་བྱེད་སྦྲང་མ་དང་འདྲ་ཞིང་། དེ་འཇོམས་པ་ལ་
མཁས་པའི་རྒྱལ་བ་ནི་སྦྲང་མ་སེལ་བ་ལ་མཁས་པའི་སྐྱེས་བུ་བཞིན་ནོ། །
གསུམ་པ་སྐྲུན་པའི་དཔེ་དོན་དང་བཅས་པ་ལ་གསུམ་ལས། དང་པོ་དཔེ་ནི། ཇི་ལྟར་
སྦྱིན་པ་དང་ལྡན་པའི་འབྲུའི་སྙིང་པོ་ནི་མི་རྣམས་ཀྱི་བཟའ་བའི་ལོངས་སྤྱོད་དུ་མི་འགྱུར་བ་དེས་
ནི་བཟའ་བ་སོགས་དོན་དུ་གཉེར་བའི་མི་དེ་དག་གིས་སྦྱིན་པའི་ཁོང་ནས་འབྲས་བུ་དེ་འབྱིན་པ་བ པ
178



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ
ལྟར་རོ། །གཉིས་པ་དོན་བསྟན་པ་ནི། དེ་བཞིན་དུ་སེམས་ཅན་ལ་ཡོད་པའི་ཉོན་མོངས་ཀྱི་དྲི་
མ་དང་འདྲེས་པ་སྟེ་བསྒྲིབས་པའི་རྒྱལ་བའི་སྙིང་པོའང་ཇི་སྲིད་དུ་ཉོན་མོངས་པའི་དྲི་མ་དང་
འདྲེས་པ་ལས་མ་གྲོལ་བ་དེ་སྲིད་དུ་རྒྱལ་བའི་མཛད་པ་སྲིད་པ་གསུམ་དུ་མི་བྱེད་དོ། །གསུམ་པ་
དཔེ་དོན་སྦྱར་བ་ནི། ཇི་ལྟར་འབྲས་ས་ལུ་དང་བྲ་བོ་དང་ནས་ཀྱི་འབྲུའི་སྙིང་པོ་སྐྲུན་པ་ལས་མ་
ཕྱུང་བ་གྲ་མ་ཅན་སྦུན་པ་བསལ་བ་སོགས་ལེགས་པར་མ་བསྒྲུབས་པ་མི་རྣམས་ཀྱི་ལོངས་སྤྱད་
བྱའི་བཟའ་བ་ཞིམ་པོར་མི་འགྱུར་བ་ལྟར། དེ་བཞིན་དུ་སེམས་ཅན་ལ་ཡོད་པའི་ཆོས་ཀྱི་དབང་
ཕྱུག་དེ་བཞིན་གཤེགས་པའི་སྙིང་པོ་ཉོན་མོངས་པའི་སྦུབས་ལས་མ་གྲོལ་བའི་ལུས་ལ་ཡོད་པ་དེ་
ཡང་ཉོན་མོངས་པའི་བྲུ་བ་སྟེ། བཀྲེས་པས་ཉེན་ང་འི་འགྲོ་བ་རྣམས་ལ་དམ་པའི་ཆོས་ཀྱི་དགའ་
བའི་རོ་སྟེར་བར་འགྱུར་བ་མིན་ནོ། །བཞི་པ་མི་གཙང་བའི་དཔེ་དོན་བཤད་པ་ལ། དང་པོ་
དཔེ་བསྟན་པ་ནི། ཇི་ལྟར་མི་ཞིག་ལམ་ན་རབ་ཏུ་རྒྱུ་བའི་ཚེ་གསེར་སྦྲམ་ཞིག་ལྗན་ལྗིན་རུལ་
བའི་གནས་སུ་ལྷུང་བར་གྱུར་ལ། ལོ་དུ་མར་ཡང་མི་འཇིག་པ་སྟེ་མེད་པར་མི་འགྱུར་བའི་ཆོས་
ཅན་དེ་ནི་ལྗན་ལྗིན་གྱི་ནང་དེར་དེ་བཞིན་དུ་ཆུད་མ་ཟོས་པ་ལོ་བརྒྱ་ཕྲག་མང་པོ་དག་ཏུ་གནས་
པ་དེ་ལྷའི་མིག་རྣམ་པར་དག་པ་དང་ལྡན་པའི་ལྷ་ཡིས་ལྗན་ལྗིན་གྱི་ནང་དེར་མཐོང་ནས་མི་ཞིག་
ལ། ཁྱོད་སོང་ལ་མི་གཙང་བའི་ཁྲོད་འདི་ན་ཡོད་པའི་གསེར་རིན་པོ་ཆེའི་མཆོག་འདི་མི་གཙང་
བ་སྦྱངས་ཏེ། རིན་ཆེན་གྱིས་བསྒྲུབ་པར་བྱ་བའི་རྒྱན་ལ་སོགས་པ་གྱིས་ཤིག་ཅེས་སྨྲ་བ་ལྟར་ཅེས་
སོ། །གཉིས་པ་དོན་བསྟན་པ་ནི། དེ་བཞིན་དུ་ཐུབ་པས་མི་གཙང་བ་དང་འདྲ་བའི་ཉོན་
མོངས་པའི་འདམ་རྫབ་ཏུ་བྱིང་བའི་སེམས་ཅན་གྱི་ཡོན་ཏན་རྒྱལ་བའི་སྙིང་པོ་འགྲོ་བ་ཐམས་
ཅད་ལ་གཟིགས་ནས་ཉོན་མོངས་པའི་འདམ་དེ་དག་པར་བྱ་བའི་ཕྱིར་སྐྱེ་རྒུ་རྣམས་ལ་དམ་པའི་
ཆོས་ཀྱི་ཆུའི་ཆར་པ་འབེབས་སོ། །གསུམ་པ་དཔེ་དོན་སྦྱར་བ་ནི། ཇི་ལྟར་ལྡན་ལྗིན་རུལ་བའི་
ནང་དུ་ལྷུང་བའི་གསེར་ནི་ལྷ་ཡིས་མཐོང་བར་གྱུར་ནས་དེའི་དྲི་མ་ཀུན་དག་པར་བྱ་བའི་ཕྱིར་དུ་
མཆོག་ཏུ་མཛེས་པའི་གསེར་དེ་མི་ལ་ནན་གྱིས་སྟོན་པ་ལྟར། དེ་བཞིན་དུ་ཉོན་མོངས་པའི་མི་
གཙང་བ་ཆེན་པོར་ལྷུང་བར་གྱུར་པའི་རྫོགས་པའི་སངས་རྒྱས་ཀྱི་སྙིང་པོ་རིན་པོ་ཆེ་དང་འདྲ་བ་
སེམས་ཅན་རྣམས་ལ་ཡོད་པར་རྒྱལ་བས་གཟིགས་ནས། སྙིང་པོ་དེ་དག་པར་བྱ་བའི་ཕྱིར་ལུས་
ཅན་རྣམས་ལ་ཆོས་སྟོན་ཏོ། །དཔེ་དོན་ལྔ་པ་བསྟན་པ་ལ་གསུམ་ལས། དང་པོ་དཔེ་ནི། ཇི་
ལྟར་དབུལ་པོ་ཞིག་གི་ཁྱིམ་ནང་གི་ས་འོག་ན་མི་ཟད་པའི་གཏེར་ཆེན་པོ་ཡོད་པར་འགྱུར་ལ།
179



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
མི་དེས་གཏེར་དེ་ཡོད་པར་མི་ཤེས་ཤིང་གཏེར་དེ་ཡང་མི་དེ་ལ་ང་འདིར་ཡོད་ཅེས་མི་སྨྲ་བ་ལྟར་
རོ། །གཉིས་པ་དོན་ནི། དེ་བཞིན་དུ་སེམས་ཅན་རྣམས་ཀྱི་ཡིད་ཀྱི་ནང་དུ་ཆུད་པའི་རྒྱལ་བའི་
སྙིང་པོ་རིན་པོ་ཆེའི་གཏེར་རང་བཞིན་གྱིས་དྲི་མ་མེད་པ་དང༌། བདག་མེད་གཉིས་གསར་དུ་
བཞག་པ་དང་། བདག་སྔར་ཡོད་གསར་དུ་བསལ་དུ་མེད་པའི་ཆོས་ཉིད་ཀྱང་རང་ལ་ཡོད་པར་
མ་རྟོགས་པས་ན། ཡོན་ཏན་གྱི་འབྱོར་པས་དབུལ་བའི་འཁོར་བའི་སྡུག་བསྔལ་རྣམ་པ་མང་པོ་
དུས་རྒྱུན་དུ་སྐྱེ་རྒྱུ་འདིས་མྱོང་ངོ་། །གསུམ་པ་དཔེ་དོན་སྦྱར་བ་ནི། ཇི་ལྟར་དབུལ་པོའི་ཁྱིམ་
ནང་གི་ས་འོག་ཏུ་རིན་པོ་ཆེའི་གཏེར་ཆུད་པར་གྱུར་པའི་མི་དེ་ལ་ནི། རིན་པོ་ཆེའི་གཏེར་དེ་
ཡིས་བདག་འདི་ན་ཡོད་ཅེས་བརྗོད་པར་མི་བྱེད་ཅིང་། གཏེར་དེ་ནི་ཡོད་པར་མི་དབུལ་པོ་དེ་
ཡིས་ཤེས་པ་མིན་པ་ལྟར། དེ་བཞིན་དུ་ཆོས་སྐུའི་གཏེར་རང་གི་ཡིད་ཀྱི་ཁྱིམ་ན་གནས་ཀྱང་དེ་
མ་རྟོགས་པའི་སེམས་ཅན་ནི་དབུལ་པོ་ལྟ་བུ་སྟེ། སེམས་ཅན་དེ་དག་རྣམས་ཀྱིས་ཆོས་སྐུ་དེ་
ཐོབ་པར་བྱ་བའི་ཕྱིར་འཇིག་རྟེན་དུ་དྲང་སྲོང་སྟེ་སངས་རྒྱས་བལྟམས་ནས་གདུལ་བྱ་རྣམས་ལ་
ཆོས་བསྟན་ཏོ། །དཔེ་དོན་དྲུག་པ་སྟོན་པ་ལ་གསུམ་ལས། དཔེ་བསྟན་པ་ནི། ཇི་ལྟར་ཨ་མ་
དང་རྒྱ་གྲོ་སོགས་ཀྱི་ཤིང་གི་འབྲས་བུ་ལ་ཡོད་པའི་ཤིང་གི་ས་བོན་མྱུ་གུ་བསྐྱེད་པར་ནུས་པ་ཡུན་
དུ་འཇིག་པ་མེད་པའི་ཆོས་ཅན་རྐྱེན་ས་རྨོས་པ་དང། ཆུ་ལུད་སོགས་ཀྱི་ཚོགས་པ་དང་ལྡན་པ་
ལས་རིམ་གྱིས་ལྗོན་ཤིང་གི་རྒྱལ་པོའི་དངོས་པོར་འགྲུབ་པ་ལྟར་རོ། །གཉིས་པ་དོན་ནི། དེ་
བཞིན་དུ་སེམས་ཅན་རྣམས་ཀྱི་མ་རིག་སོགས་ཀྱི་ཤིང་གི་འབྲས་བུའི་པགས་པ་དང་མཚུངས་
པའི་ཉོན་མོངས་པའི་པགས་པའི་སྦུབས་ཀྱི་ནང་དུ་ཆུད་པའི་སངས་རྒྱས་ཀྱི་ཆོས་གཟུགས་སྐུ་
བསྐྱེད་པའི་ཁམས་ཀྱི་དགེ་བ་ཡང་སྦྱིན་སོགས་དགེ་བའི་རྐྱེན་དེ་དང་དེ་ལ་བརྟེན་ནས་རིམ་གྱིས་
ཐུབ་པའི་དངོས་པོར་འགྱུར་རོ། །གསུམ་པ་དཔེ་དོན་སྦྱར་བ་ནི། རློན་བྱེད་ཆུ་དང། སྨིན་
བྱེད་ཉི་མའི་འོད་དང་། འཕེལ་བྱེད་རླུང་དང་། ནུས་པ་འཐོན་པའི་དུས་དང་། གོ་འབྱེད་ཀྱི་
ནམ་མཁའི་རྐྱེན་རྣམས་ཀྱིས་ཏེ་ལ་དང་ཨ་མ་སོགས་ཀྱི་འབྲས་བུའི་སྦུབས་ཀྱི་གསེབ་ནས་ས་བོན་
གྱི་ནུས་པ་དེ་ ལས་ཤིང་སྐྱེ་བ་ཇི་ལྟ་བར། དེ་བཞིན་དུ་སེམས་ཅན་རྣམས་ཀྱི་ཉོན་མོངས་པའི་
འབྲས་བུའི་པགས་པའི་ནང་དུ་ཆུད་པའི་རྫོགས་པའི་སངས་རྒྱས་ཀྱི་གཟུགས་སྐུའི་ས་བོན་མྱུ་གུ་
ཡང་ཐར་པ་དགེ་བའི་རྐྱེན་དེ་དང་། དེ་ལས་མཐོང་ལམ་དུ་ཆོས་ཀྱི་མྱུ་གུ་འཐོན་ནས་སྒོམ་ལམ་
དུ་འཕེལ་བ་དང་མི་སློབ་ལམ་དུ་རྫོགས་པར་འགྱུར་བ་ཡིན་ནོ། །དཔེ་དོན་བདུན་པ་བསྟན་པ་*
ས
180



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།༤
ལ་དཔེ་ནི། ཇི་ལྟར་རིན་པོ་ཆེ་ལས་བྱས་པའི་རྒྱལ་བའི་སྐུ་གཟུགས་གོས་ཧྲུལ་དྲི་མ་ངན་པ་ཅན་
གྱིས་བསྐུམས་པར་གྱུར་པ། འབྲོག་དགོན་པའི་ལམ་ན་གནས་པ་མི་རྣམས་ཀྱིས་ཡོད་པ་མི་ཤེས་
པ་ལམ་དེ་ན་ཡོད་པ་ལྷ་ཡིས་མཐོང་ནས་སྐུ་དེ་གོས་དེ་ལས་གྲོལ་བར་བྱ་བའི་ཕྱིར། ལམ་ན་
གནས་པའི་སྐུ་གཟུགས་དེའི་དོན་དེ་མི་དེ་ལ་སྨྲ་བ་ལྟར་རོ། །གཉིས་པ་དོན་ནི། དཔེ་དེ་བཞིན་
དུ་ཐོག་མ་མེད་པ་ནས་ཉོན་མོངས་ཀྱི་རྣམ་པ་སྣ་ཚོགས་ཀྱི་ཚུལ་དང་མཚུངས་པས་བསྟུམས་པའི་
བདེ་གཤེགས་སྙིང་པོའི་དངོས་པོ་དུད་འགྲོ་ལ་ཡང་གཟིགས་ནས་སྐུ་གཟུགས་གོས་ཧྲུལ་དེ་ལས་
ཐར་བར་བྱེད་པ་དེ་བཞིན་དུ། སྙིང་པོ་དེ་བསྒྲིབས་པ་ལས་ཐར་བར་བྱེད་པའི་དོན་དེའི་ཐབས་
སྟོན་པར་མཛད་དོ། །གསུམ་པ་དཔེ་དོན་སྦྱར་བ་ནི། ཇི་ལྟར་རིན་པོ་ཆེའི་རང་བཞིན་ལས་
གྲུབ་པའི་དེ་བཞིན་གཤེགས་པའི་སྐུ་དྲི་མ་ངན་པ་ཅན་གྱི་གོས་ཀྱིས་བསྣུམས་པ་ལམ་ལ་གནས་པ་
དེ་གང་ཟག་འགའ་ཞིག་གི་ལྷ་ཡི་མིག་གིས་མཐོང་ནས་གོས་ཧྲུལ་དེ་ལས་ཐར་བར་བྱ་བའི་ཕྱིར་དུ་
མི་ལ་འདི་ན་སྐུ་གཟུགས་ཡོད་དོ་ཞེས་སྟོན་པ་ལྟར། དེ་བཞིན་དུ་ཉོན་མོངས་པའི་གོས་ཧྲུལ་གྱིས་
བསྟུམས་པ་འཁོར་བའི་ལམ་ན་གནས་པའི་སངས་རྒྱས་ཀྱི་ཁམས་དུད་འགྲོ་ལ་ཡང་ཡོད་པར་
གཟིགས་ནས་སྒྲིབ་པ་ལས་ཐར་བར་བྱ་བའི་ཕྱིར་རྒྱལ་བ་རྣམས་ཆོས་སྟོན་ཏོ། །
དཔེ་དོན་བརྒྱད་པ་སྟོན་པ་ལ་གསུམ་ལས། དཔེ་བསྟན་པ་ནི། ཇི་ལྟར་མི་མོ་གཟུགས་
ངན་ཞིང་དབུལ་བ་མགོན་མེད་པ་འགའ་མགོན་མེད་པའི་ཁྱིམ་གྱི་གནས་སུ་འདུག་པར་གྱུར་པ་
དེའི་མངལ་ན་འཁོར་ལོས་སྒྱུར་བའི་རྒྱལ་པོའི་དཔལ་འཛིན་པར་བྱེད་པ་ན། བུད་མེད་དེས་རང་
གི་ལྟོ་ན་ཡོད་པའི་མི་བདག་མི་ཤེས་པ་ལྟར་རོ། །གཉིས་པ་དོན་ནི། སྲིད་པར་སྐྱེ་བ་ནི་མགོན་
མེད་པའི་ཁྱིམ་ན་གནས་པ་བཞིན་དུ་དྲི་མས་མ་དག་པའི་སེམས་ཅན་རྒྱལ་པོའི་མངལ་དང་ལྡན་
པའི་བུད་མེད་བཞིན་དུ་སྙིང་པོ་ཡོད་པར་མ་རྟོགས་པས་སྡུག་བསྔལ་ལོ། །སེམས་ཅན་དེ་ལ་གང་
ཞིག་ཡོད་པས་མགོན་དང་བཅས་པའི་དྲི་མ་མེད་པའི་ཁམས་ནི་བུད་མེད་དེའི་མངལ་ན་གནས་
པའི་རྒྱལ་པོ་བཞིན་ནོ། །གསུམ་པ་དཔེ་དོན་སྦྱར་བ་ནི། ཇི་ལྟར་བུད་མེད་ལུས་ལ་དྲི་མ་དང་
བཅས་པའི་གོས་གྱོན་ཞིང་མི་སྡུག་པའི་གཟུགས་དང་ལྡན་པ་ཞིག་ས་བདག་འཁོར་ལོས་སྒྱུར་བ་
རང་གི་མངལ་ན་གནས་ཀྱང་དེ་མ་ཤེས་པས་མགོན་མེད་པའི་ཁང་པར་འདུག་ནས་དབུལ་བ་
དང་ཞུམ་པ་སོགས་ཀྱི་སྡུག་བསྔལ་མཆོག་མྱོང་བ་ལྟར། དེ་བཞིན་དུ་བདག་རང་གི་སེམས་ཀྱི་
ནང་ན་གནས་པའི་མགོན་རྒྱལ་བའི་སྙིང་པོ་ཡོད་པར་གྱུར་ཀྱང། དེ་མ་ཤེས་པས་མགོན་མེད་དོ་
181



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
སྙམ་པའི་བློ་དང་ལྡན་པའི་འགྲོ་བ་ཉོན་མོངས་པའི་དབང་གིས་ཡིད་མ་ཞི་བ་རྣམས་སྡུག་བསྔལ་
གྱི་གཞི་འཁོར་བ་ལ་གནས་སོ། །དཔེ་དོན་དགུ་པ་བསྟན་པ་ལ། དཔེ་ནི། ཇི་ལྟར་འཇིམ་པའི་
ནང་གི་གསེར་ཞུན་བླུགས་པའི་རྟའི་གཟུགས་སོགས་ཡན་ལག་ཚང་བས་རྒྱས་པ་དང་། ཇི་ལྟར་
འདོད་པ་བཞིན་བསྒྱུར་དུ་རུང་བས་ན་ཞི་བ་དག་ཕྱི་རོལ་ནས་སའི་རང་བཞིན་འཇིམ་པས་
གཡོགས་པ་ཅན་དེ་མཐོང་ནས་ནང་དུ་གསེར་གྱི་གཟུགས་དེ་ཡོད་པར་ཤེས་པའི་ལྷ་བཟོ་བ་དག་
ནང་གི་གསེར་གྱི་གཟུགས་ལ་གཡོགས་པའི་ས་འདམ་སྦྱང་བར་བྱ་བའི་ཕྱིར་ཕྱི་རོལ་གྱི་སྒྲིབ་
གཡོགས་སེལ་བར་བྱེད་པ་ལྟར་རོ། །གཉིས་པ་དོན་ནི། སེམས་ཀྱི་རང་བཞིན་འོད་གསལ་བ་
དང་། དེའི་དྲི་མ་རྣམས་ཀྱང་གློ་བུར་བར་གཟིགས་ནས་རིན་ཆེན་འབྱུང་གནས་ལྟ་བུའི་འགྲོ་བ་
རྣམས་ཀྱི་འཇིམ་པ་ལྟ་བུའི་སྒྲིབ་པ་དག་སྦྱོང་བར་མཛད་པ་ན་བྱང་ཆུབ་མཆོག་སངས་རྒྱས་པ་
ཡིན་ནོ། །དཔེ་དོན་སྦྱར་བ་ནི། ཇི་ལྟར་དྲི་མ་མེད་པའི་གསེར་འོད་འབར་བ་ལས་བྱས་པ་སའི་
ནང་དུ་ཆུད་པར་གྱུར་པ་རྟའི་གཟུགས་བརྙན་དྲི་མ་མེད་པ་ཞི་བ་དེའི་རང་བཞིན་ལྷ་བཟོ་མཁས་
པས་རིག་ནས་ཕྱི་རོལ་གྱི་ས་དག་སེལ་བར་བྱེད་པ་ལྟར། དཔེ་དེ་བཞིན་དུ་ཀུན་མཁྱེན་གྱིས་
ཡོངས་སུ་དག་པའི་གསེར་དང་འདྲ་བ་རང་བཞིན་གྱིས་ཞི་བའི་ཡིད་ནི་མཁྱེན་པར་གྱུར་ནས་
སྒྲིབ་པ་སེལ་བའི་ཐབས་ཆོས་འཆད་པའི་ཚུལ་གྱིས་ཕྱི་རོལ་གྱི་འཇིམ་པ་སེལ་བའི་རྡེག་སྦྱང་དང་
འདྲ་བར་བསྒྲུབས་པས་སྙིང་པོ་རྟོགས་པའི་གེགས་ཀྱི་སྒྲིབ་པ་སེལ་བར་མཛད་དོ། །དཔེ་དགུ་སོ་
སོར་བཤད་ཟིན་ཏོ། །གཉིས་པ་དེ་དག་གི་དོན་བསྡུ་བ་ལ། དྲི་མའི་དཔེ་ནི། པདྨ་སྲོག་ཆགས་
བུང་བ་དང༌། །སྦྱིན་པ་དང་ནི་མི་གཙང་ས། །འབྲས་ཤུན་གོས་ཧྲུལ་བུད་མེད་ཀྱི། །མངལ་
དང་ས་ཡི་སྦུབས་ན་ཡང་། །ཞེས་པས་བསྟན་ཏོ། །སྙིང་པོའི་དཔེ་ནི། སངས་རྒྱས་སྦྲང་རྩི་སྙིང་
པོ་བཞིན། །གསེར་བཞིན་གཏེར་བཞིན་ལྗོན་པ་བཞིན། །རིན་ཆེན་སྐུ་དང་འཁོར་ལོ་ཡིས། །
བསྒྱུར་བ་བཞིན་དང་གསེར་གཟུགས་བཞིན། །ཅེས་པས་བསྟན་ཏོ། །དོན་དྲི་མ་ནི་སེམས་
ཅན་གྱི་ཁམས་ཀྱི་ཉོན་མོངས་པའི་སྦུབས་སེམས་ཀྱི་རང་བཞིན་དང་མ་འབྲེལ་བ་ཐོག་མ་མེད་པ་
ནས་ཡོད་ཅེས་པའོ། །དོན་སྙིང་པོ་ནི། སེམས་ཀྱི་རང་བཞིན་དྲི་མེད་ནི། །ཐོག་མ་མེད་པ་ཡིན་
པར་བརྗོད། །ཅེས་པའོ། །དཔེ་དོན་སོ་སོར་སྦྱར་བ་བསྟན་ཟིན་ཏོ། །
གཉིས་པ་དཔེ་དོན་ཆོས་མཐུན་བསྟན་པ་ལ་ གཉིས་ཏེ། སྒྲིབ་བྱེད་ཀྱི་དཔེ་དོན་ཆོས་
མཐུན་བསྟན་པ་དང་། བསྒྲིབ་བྱའི་དཔེ་དོན་ཆོས་མཐུན་བསྟན་པའོ། །དང་པོ་ལ་གསུམ་སྟེ།
182



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
པསྒྲིབ་པ་སོ་སོའི་ངོ་བོ། གང་ཟག་གང་ལ་ལྡན་ཚུལ། དཔེ་དོན་ཆོས་མཐུན་དངོས་བཤད་པའོ། །
དང་པོ་ནི། པདྨ་ལ་སོགས་པའི་དཔེ་དགུས་བསྟན་པའི་དྲི་མ་གང་ཞེ་ན། ཁམས་གོང་མར་
འཕེན་བྱེད་ཀྱི་མི་གཡོ་བའི་ལས་ཀྱི་རྐྱེན་བྱེད་པ་འཕགས་ལམ་གྱིས་གཞོམ་བྱ་འདོད་ཆགས་དང་།
ཞེ་སྡང་དང་། དེ་ཁོ་ནའི་དོན་ལ་རྨོངས་པ་གཏི་མུག་དང་། འདོད་པའི་ཁམས་སུ་འཕེན་བྱེད་
ཀྱི་བསོད་ནམས་དང་བསོད་ནམས་མ་ཡིན་པའི་ལས་ཀྱི་རྐྱེན་བྱེད་པ་དྲུག་གསུམ་པོ་དེའི་ཀུན་
ནས་ལྡང་བ་དྲག་པོ་སྟེ་མངོན་གྱུར་དང་། ཡིད་ཀྱི་རང་བཞིན་གྱི་ལུས་འཕེན་བྱེད་ཀྱི་ཟག་མེད་ཀྱི་
ལས་ཀྱི་རྐྱེན་མ་རིག་བག་ཆགས་ཀྱི་ས་དང་། སོ་སོ་སྐྱེ་བོའི་རྒྱུད་ལ་བརྟེན་པ་མཐོང་ལམ་གྱི་སྤང་
བྱ་དང་། འཕགས་པ་སློབ་པའི་རྒྱུད་ལ་བརྟེན་པ་སྒོམ་ལམ་གྱི་སྤང་བྱ་དང་། མ་དག་ས་བདུན་
ལ་གནས་པའི་རྒྱུད་ལ་བརྟེན་པ་དག་སའི་ཡེ་ཤེས་ཀྱིས་གཞོམ་བྱ་དང་། དག་པའི་ས་ལ་གནས་
པའི་རྒྱུད་ལ་བརྟེན་པ་རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་བྱ་སྟེ། དྲི་མའི་རྣམ་པར་དབྱེ་བ་
དགུ་པོ་མདོར་བསྡུས་ནས་པདྨའི་སྦུབས་ལ་སོགས་པའི་དཔེ་དགུས་རབ་ཏུ་བསྟན་ཏེ། ཉེ་བའི་
ཉོན་མོངས་པའི་སྦུབས་ཀྱི་གསལ་བའི་དབྱེ་བས་ཕྱེ་ན། དབྱེ་བ་བྱེ་བ་མཐའ་ལས་འདས་ཤིང་
གྲངས་མེད་དོ། །ཆགས་སོགས་ཞེས་སོགས་ཀྱི་བློ་ཀ་ནི་འགྲེལ་ཚིག་ཤོར་བའོ། །
གཉིས་པ་གང་ཟག་གང་ལ་ལྡན་ཚུལ་ནི། བཅོམ་ལྡན་འདས་ཀྱིས་སེམས་ཅན་ཐམས་
ཅད་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་པའི་དྲི་བཅས་ཀྱི་སེམས་ནི་བསྡུ་ན་
བཞི་སྟེ། སོ་སྐྱེ་དང་། དགྲ་བཅོམ་པ་དང་། སློབ་པ་དང་། བྱང་སེམས་སོགས་བཞི་པོ་དེ་ལ་དྲི་
མ་དགུ་པོ་དེ་དག་གིས་གོ་རིམ་བཞིན། བྱིས་པ་སོ་སྐྱེ་ནི་དྲི་མ་བཞིས་རྣམ་པར་མ་དག །དགྲ་
བཅོམ་པ་རྣམས་གཅིག་དང་། སློབ་པ་རྣམས་གཉིས་ཀྱིས་མ་དག་ཅིང་། བློ་ལྡན་རྣམས་ནི་དྲི་
མ་གཉིས་ཀྱིས་མ་དག་པ་ཉིད་དོ། །དེ་ལ་བྱིས་པ་ནི། ལམ་དུ་མ་ཞུགས་པ་དང་། སློབ་པ་ནི་
ཐེག་དམན་ལམ་ཞུགས་ལ་བརྗོད་དོ། ། གསུམ་པ་དཔེ་དོན་ཆོས་མཐུན་དངོས་བཤད་པ་ལ་
གཉིས་ཏེ། རྒྱས་པར་བཤད་པ་དང་། དོན་བསྡུ་བའོ། །དང་པོ་ནི། ཇི་ལྟར་ཆགས་སོགས་དྲི་
མ་དགུ་པོ་འདི་རྣམས་པདྨའི་སྦུབས་ལ་སོགས་པ་དང་འདྲ་བར་རིག་པར་བྱ་ཞེ་ན། ཇི་ལྟར་པདྨ་
ནི་རྒྱུ་ངན་པ་འདམ་རྫབ་ལས་སྐྱེས་ཤིང་ཁ་དོག་གསལ་བ་ལ་སོགས་པས་མདུན་དུ་གྱུར་ན་ཡིད་
དགའ་བར་བྱེད་པ་དང་། ཕྱི་ནས་རྙིང་བ་ན་ཡིད་དགའ་བ་མེད་པ་ལྟར། འདོད་ཆགས་ཀྱི་
དགའ་བའང་དེ་བཞིན་ཏེ། རྒྱུ་ཚུལ་བཞིན་མ་ཡིན་པ་ཡིད་བྱེད་ལས་བྱུང་ཞིང་། མངོན་དུ་གྱུར་,
183



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
པ་ན་དགའ་བ་དང་། ཟག་བཅས་ཀྱི་བདེ་བ་ནི་འདུ་བྱེད་ཀྱི་སྡུག་བསྔལ་གྱིས་ཟིན་པས་ན།
ཕྱིས་དགའ་བ་མེད་པར་འགྱུར་བས་པདྨ་དང་ཆོས་མཚུངས་སོ། །ཇི་ལྟར་སྲོག་ཆགས་སྦྲང་མ་ནི་
ཤིན་ཏུ་འཁྲུགས་ཏེ་མདུང་བརྡེག་པ་ལྟར། དེ་བཞིན་དུ་ཞེ་སྡང་སྐྱེས་པ་ན་རང་གི་སྙིང་ལ་སྡུག་
བསྔལ་སྐྱེད་པར་བྱེད་པས་སྦྲང་མ་དང་ཆོས་མཚུངས་སོ། །ཇི་ལྟར་འབྲས་སོགས་ཀྱི་སྙིང་པོ་ནི་
ཕྱི་རོལ་གྱི་སྦྱིན་པས་བསྒྲིབས་པ་ལྟར། སྙིང་པོའི་དོན་ཆོས་ཉིད་མཐོང་བ་ནི་མ་རིག་པའི་སྒོ་ངའི་
སྦུབས་ཀྱིས་བསྒྲིབས་པས་སྦྱིན་པ་དང་ཆོས་མཚུངས་སོ། །ཇི་ལྟར་མི་གཙང་བ་དེས་འབྲས་བུ་དྲི་
ང་བ་བསྐྱེད་པས་བློ་དང་མི་མཐུན་པར་བྱེད་པ་དེ་བཞིན་དུ་སྐྱེས་བུ་ཚིགས་བཅས་རྣམས་ཀྱི་
འདོད་པ་སྟེ་ཉེས་སྤྱོད་བསྟེན་པའི་རྒྱུ་ཡིན་པས་ཀུན་ནས་ལྡང་བ་དྲག་པོ་ནི་མི་གཙང་བ་དང་ཆོས་
མཚུངས་སོ། །ཇི་ལྟར་ནོར་གྱི་གཏེར་ནི་ཕྱི་རོལ་གྱི་ས་ཡིས་བསྒྲིབས་པ་ན། དེ་ཡོད་པར་མི་ཤེས་
པས་གཏེར་དེ་མི་ཐོབ་པ་ལྟར་དེ་བཞིན་དུ་སྐྱེ་འགྲོ་རྣམས་ལ་རང་བྱུང་རྒྱལ་བའི་སྙིང་པོ་ཉིད་ཡོད་
པ་མ་རིག་པའི་བག་ཆགས་ཀྱི་ས་ཡིས་བསྒྲིབས་པས་ས་འོག་གི་གཏེར་དང་མཚུངས་སོ། །ཇི་
ལྟར་མྱུ་གུ་སོགས་རིམ་གྱིས་སྐྱེས་པས་ས་བོན་གྱི་ཤུན་པ་གཅོད་པ་ལྟར། དེ་བཞིན་དེ་ཁོ་ན་ཉིད་
མངོན་སུམ་དུ་མཐོང་བ་ཡིས་མཐོང་སྤང་རྣམས་བཟློག་པར་འགྱུར་བས་ས་བོན་གྱི་ཤུན་པ་དང་
ཆོས་མཚུངས་སོ། །ཇི་ལྟར་འཕགས་པའི་ལམ་དང་འབྲེལ་བ་ལས་འཇིག་ཚོགས་ལ་ལྟ་བའི་སྙིང་
པོ་བཅོམ་པ་རྣམས་ཀྱི་སྒོམ་སྤང་གང་དག་སྒོམ་ལམ་གྱི་ཡེ་ཤེས་ཀྱི་སྤང་བྱར་གྱུར་པ་རྣམས་གོས་
སྦྲུལ་དང་ཆོས་མཚུངས་ཏེ། སྙིང་པོ་ཟད་པས་ཉེས་པ་བསྐྱེད་ནུས་པ་མ་ཡིན་པས་སོ། །མ་དག་
ས་བདུན་ལ་བརྟེན་པའི་དྲི་མ་རྣམས་ནི་མི་རྟོག་པའི་ཡེ་ཤེས་ལྷུན་གྱིས་གྲུབ་པ་ལ་བསྒྲིབས་པས་
མངལ་སྦུབས་ཀྱི་དྲི་མ་དག་དང་ཆོས་མཚུངས་སོ། །ཡང་ན་མངལ་སྦུབས་ཀྱིས་རང་ལ་ཡོད་པའི་
མངལ་ལ་བསྒྲིབས་པ་ལྟར། དེ་དག་གིས་རང་ལ་ཡོད་པའི་སྙིང་པོ་ལ་བསྒྲིབས་པར་བྱེད་པས་
མངལ་སྦུབས་དང་ཆོས་མཚུངས་སོ། །མངལ་སྦུབས་བྲལ་བ་དང་འདྲ་བའི་ས་བརྒྱད་པའི་མི་
རྟོག་པའི་ཡེ་ཤེས་ནི། འབད་རྩོལ་ལ་མི་ལྟོས་པས་རྣམ་པར་སྨིན་པ་བཞིན་ནོ། །དག་པ་ས་
གསུམ་དང་རྗེས་སུ་འབྲེལ་བའི་དྲི་མ་རྣམས་ནི། དྲི་མ་ཆུང་ངུ་ཡིན་པས་གསེར་གྱི་གཟུགས་ལ་
ས་འདམ་གྱིས་གོས་པ་བཞིན་དུ་ཤེས་པར་བྱ་སྟེ། དེ་ནི་བདག་ཉིད་ཆེན་པོ་ས་བཅུ་རྒྱུན་མཐའི་
རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་བྱ་ཡིན་ནོ། །གཉིས་པ་དོན་བསྡུ་བ་ནི། དེ་ལྟར་ཆགས་
སོགས་དྲི་མ་དགུ་པོ་པདྨ་ལ་སོགས་དག་དང་ཆོས་མཚུངས་སོ། །འདིར་དཔེ་དོན་གྱི་ཆོས་མཐུན་
184



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ཡོད་པས་དཔེ་དོན་སྦྱར་བ་ཡིན་གྱི། དོན་གང་གི་སྒྲིབ་བྱེད་དུ་བཤད་པ་དེ་ཁོ་ན་ལ་བསྒྲིབས་པ་
ནི་མ་ཡིན་ནོ། །སྒྲིབ་བྱེད་ཀྱི་དཔེ་དོན་ཆོས་མཐུན་བསྟན་ཟིན་ཏོ། །བསྒྲིབ་བྱའི་དཔེ་དོན་ཆོས་
མཐུན་བསྟན་པ་ལ། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། འོ་ན་དེ་
བཞིན་གཤེགས་པའི་ཁམས་ནི་སངས་རྒྱས་སོགས་དགུ་དང་ཇི་ལྟར་ཆོས་མཐུན་པར་བྱ་ཞེ་ན།
རང་བཞིན་སོགས་ཁམས་ནི་ཆོས་ཅན། སངས་རྒྱས་སོགས་དགུ་དང་ཆོས་མཚུངས་ཏེ། རང་
བཞིན་གསུམ་གྱིས་བསྡུས་པའི་ཕྱིར། རང་བཞིན་གསུམ་པོ་གང་ཞེ་ན། ཁམས་འདིའི་རང་
བཞིན་ཆོས་སྐུ་དང་། དེ་བཞིན་ཉིད་དང་རིགས་ཀྱང་རང་བཞིན་དུ་བསྡུས་སོ། །གསུམ་པོ་དེ་
ནི་རིམ་པ་བཞིན་དཔེ་གསུམ་དང་གཅིག་དང་ལྔ་རྣམས་ཀྱིས་ཤེས་པར་བྱའོ། །
གཉིས་པ་རྒྱས་པར་བཤད་པ་ནི། སངས་རྒྱས་ཀྱི་ཆོས་སྐུ་ནི་རྣམ་པ་གཉིས་སུ་ཤེས་པར་
བྱ་སྟེ། ཆོས་དབྱིངས་རང་བཞིན་གྱིས་རྣམ་པར་དག་པ་ལ་ཤིན་ཏུ་དྲི་མ་མེད་པར་རྟོགས་པ་
རྟོགས་པ་ཆོས་སྐུ་དང་། དྲི་མས་དག་པའི་ཆོས་དབྱིངས་རྟོགས་པ་དེའི་རྒྱུ་མཐུན་བསྟན་པ་ཆོས་
སྐུའོ། །བསྟན་པ་ཆོས་སྐུའང་རྣམ་པ་གཉིས་ཏེ། ཟབ་མོ་སྟོང་པ་ཉིད་སྟོན་པ་བྱང་སེམས་ཀྱི་སྡེ་
སྣོད་དང་། ཀུན་རྫོབ་སྣ་ཚོགས་པའི་ཚུལ་སྟོན་པ་ཡན་ལག་བཅུ་གཉིས་ཀྱི་སྡེ་སྣོད་དོ། །དེ་ལ་
རྟོགས་པ་ཆོས་སྐུ་འདི་ལ་ནི་འཇིག་རྟེན་ལས་འདས་པའི་ཕྱིར། འཇིག་རྟེན་གྱི་ཁམས་ན་འདྲ་
བའི་དཔེ་གཞན་མི་དམིགས་པས་དེ་བཞིན་གཤེགས་པའི་གཟུགས་ཉིད་ཁམས་ཇི་ལྟ་བ་བཞིན་
རྟོགས་པའི་ཆོས་སྐུ་དང་འདྲ་བ་ཉིད་དུ་བསྟན་ཏོ། །རྟོགས་པར་དཀའ་བས་ཕྲ་མོ་ཟབ་མོའི་ཚུལ་
དོན་དམ་པ་སྟོན་པའི་བསྟན་པ་ཆོས་སྐུ་ནི། བརྗོད་བྱ་སྟོང་པ་ཉིད་དུ་རོ་གཅིག་པས་མངར་བར་
རོ་གཅིག་པའི་སྦྲང་རྩི་བཞིན་ནོ། །རྣམ་པ་སྣ་ཚོགས་པའི་ཚུལ་རྒྱ་ཆེན་པོ་སྟོན་པའི་བསྟན་པ་
ཆོས་སྐུ་ནི། བརྗོད་བྱ་སྣ་ཚོགས་སྟོན་པས་སྦྱིན་པའི་སྦུབས་ན་ཡོད་པའི་སྙིང་པོ་སྣ་ཚོགས་པ་
བཞིན་དུ་ཤེས་པར་བྱའོ། ། འདི་དག་གིས་འབྲས་བུ་དངོས་སུ་བཤད་ནས་ཉོན་མོངས་པའི་
སྦུབས་ན་གནས་པའི་རྒྱུའི་ནུས་པ་མཚོན་ནས་བསྟན་ཏོ། །རང་བཞིན་འགྱུར་བ་མེད་པ་དང་།
དེ་ལ་དམིགས་ནས་ཡོན་ཏན་སྐྱེ་བས་དགེ་བ་དང་། རང་བཞིན་གྱིས་རྣམ་པར་དག་པའི་ཕྱིར་དེ་
བཞིན་ཉིད་འདི་ནི་གསེར་གྱི་གཟུགས་ཁ་དོག་མི་འགྱུར་བ་དང་། རྒྱུན་དུ་བསྒྱུར་དུ་རུང་བ་དང་།
གཡའི་རང་བཞིན་གྱིས་དག་པ་དང་ཆོས་མཚུངས་པར་བརྗོད་དོ། །རིགས་དེ་རང་བཞིན་དུ་
གནས་པ་དང་། སྒྲུབ་པའི་རིགས་རྣམ་པ་གཉིས་སུ་ཤེས་པར་བྱ་སྟེ། དང་པོ་ནི། གཏེར་སྐྱེས་
185
602



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
.བུའི་འབད་པས་གསར་དུ་སྒྲུབ་པ་མ་ཡིན་པར་དང་པོ་ནས་གནས་པ་བཞིན་དུ་རྐྱེན་གྱིས་གསར་
དུ་མ་བསྒྲུབས་པས་ཐོག་མེད་ནས་རང་བཞིན་གྱིས་གནས་པའི་གཏེར་དང་ཆོས་མཚུངས་སོ། །
གཉིས་པ་ནི། འབྲས་བུའི་ཤིང་རྐྱེན་གྱིས་གསར་དུ་འཕེལ་བ་བཞིན་དུ་སྙིང་རྗེ་སོགས་ཀྱི་རྐྱེན་
གྱིས་ཡང་དག་པར་བླངས་པ་ལས་ནུས་པ་མཆོག་ཏུ་གྱུར་པས་འབྲས་བུའི་ཤིང་དང་ཆོས་
མཚུངས་པས་རིགས་འདི་གཉིས་ལས་ཡང་དག་པར་བླངས་པ་མཆོག་གོ །རིགས་འདི་གཉིས་
ལས་སངས་རྒྱས་ཀྱི་སྐུ་གསུམ་ཐོབ་པར་འདོད་དེ། དང་པོ་རང་བཞིན་དུ་གནས་པའི་རིགས་
ལས་སྐུ་དང་པོ་ཆོས་སྐུ་ཐོབ་སྟེ། དེ་ལ་དམིགས་ནས་ཡེ་ཤེས་ཀྱི་ཚོགས་བསགས་པས་ཆོས་སྐུ་
ཐོབ་པས་སོ། །གཉིས་པ་སྒྲུབ་པའི་རིགས་ཀྱིས་ནི་ཕྱི་མ་གཟུགས་ཀྱི་སྐུ་གཉིས་ཐོབ་སྟེ། དེ་ལས་
ཐབས་བསོད་ནམས་ཀྱི་ཚོགས་བསགས་པ་ལས་གཟུགས་སྐུ་གཉིས་འབྱུང་བས་སོ། །དེ་ལ་
རིགས་གཉིས་གཉིས་ལས་རང་བཞིན་གནས་རིགས་ཀྱི་ནུས་པ་མཚོན་པའི་ངོ་བོ་ཉིད་ཀྱི་སྐུ་ཡིད་དུ་འོང་
བས་མཛེས་པར་བཤད་པ་ནི་རིན་པོ་ཆེའི་སྐུ་དང་འདྲ་བར་ཤེས་པར་བྱ་སྟེ། དེ་རྒྱུ་རྐྱེན་གྱིས་
གསར་དུ་བྱས་པ་མ་ཡིན་པ་དང་འདོད་པ་སྐོང་བར་བྱེད་པ་ལྟར། དབྱིངས་རང་བཞིན་གྱིས་
གནས་ཀྱི་རྐྱེན་གྱིས་གསར་དུ་བྱས་པ་མིན་པ་དང་། སྟོབས་སོགས་ཀྱི་ཡོན་ཏན་རིན་པོ་ཆེའི་
གཏེར་ཡིན་པའི་ཕྱིར། རིགས་གཉིས་པ་རྒྱས་འགྱུར་གྱི་ནུས་པ་མཚོན་པའི་ལོངས་སྤྱོད་རྫོགས་
པའི་སྐུ་ནི་འཁོར་ལོས་སྒྱུར་བ་བཞིན་ཡིན་ཏེ། ཐེག་ཆེན་གྱི་ཆོས་ཀྱི་རྒྱལ་སྲིད་ཆེན་པོ་དང་ལྡན་
པའི་ཕྱིར། ཡང་རིགས་གཉིས་པའི་ནུས་པ་མཚོན་པའི་སྤྲུལ་པའི་སྐུ་ནི། གསེར་ལས་བྱས་པའི་
སྲོག་ཆགས་ཀྱི་གཟུགས་བརྙན་ལྟ་བུ་ཡིན་ཏེ། གདུལ་བྱའི་རྣམ་རིག་ལས་ལོངས་སྐུའི་གཟུགས་
བརྙན་འཆར་བའི་རང་བཞིན་ཡིན་པའི་ཕྱིར། འདིར་ རིགས་ གཉིས་ལ་དཔེ་རེ་རེ་དང་།
རིགས་གཉིས་ལ་སྐུ་གསུམ་ཐོབ་པའི་ནུས་པ་གསུམ་ཡོད་པ་ལ་དཔེ་གསུམ་ཡོད་པས་ལྔ་རྣམས་
ཀྱིས་ནི་ཤེས་པར་བྱ་ཞེས་གསུངས་སོ། །འབྲས་བུ་སྐུ་གསུམ་པོ་དངོས་སུ་བསྟན་པ་ནི། ནུས་པ་
གསུམ་པོ་མཚོན་པའི་དཔེ་དོན་དུ་གསུངས་ཤིང་། ཉོན་མོངས་སྦུབས་ན་གནས་པ་དེ། །དཔེ་
དག་གིས་ནི་ཤེས་པར་བྱ། །ཞེས་གསུངས་པ་ཡང་སྐུ་གསུམ་ཐོབ་པའི་རྒྱུ་ནུས་པ་གསུམ་པོ་ལ་
བཤད་དགོས་སོ། །དག་པའི་རྒྱུ་ཁམས་ཀྱི་རང་བཞིན་བསྟན་ཟིན་ཏོ། །
བཞི་པ་ཁམས་དེ་གང་ཟག་གང་གིས་རྟོགས་པ་བསྟན་པ་ལ་གསུམ་སྟེ། གང་ཟག་གཞན་
གྱིས་ཇི་ལྟ་བ་བཞིན་མི་རྟོགས་པ་དང་། ཐེག་ཆེན་འཕགས་པས་རྟོགས་པ་དང། རྟོགས་བྱའི་༔
*
186



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ཁམས་ཀྱི་མཚན་ཉིད་དོ། །དང་པོ་ནི། གཞན་གྱི་སྒྲ་ལ་མ་བརྟེན་པར་རང་གིས་བྱང་ཆུབ་
གས་པས་རང་བྱུང་སྟེ། སངས་རྒྱས་རྣམས་ཀྱི་སྙིང་པོ་དོན་དམ་པ་དེ་ནི་སེམས་ཅན་ཐམས་
ཅད་ལ་ཡོད་པར་གསུངས་ཏེ། སྙིང་པོའི་མདོར། རིགས་ཀྱི་བུ་འདི་ནི་ཆོས་ཉིད་དེ། དེ་བཞིན་
གཤེགས་པ་རྣམས་བྱུང་ཡང་རུང་མ་བྱུང་ཡང་རུང་སྟེ། སེམས་ཅན་འདི་དག་ནི་རྟག་ཏུ་དེ་
བཞིན་གཤེགས་པའི་སྙིང་པོ་ཅན་ནོ། །ཞེས་གསུངས་སོ། །འདི་ནི་གསུང་རབ་ལ་ཡིད་ཆེས་
པའི་དད་པ་ཉིད་ཀྱིས་རྟོགས་བྱ་ཡིན་གྱི། སོ་སྐྱེ་དང་ཉན་རང་དང་བྱང་སེམས་ལས་དང་པོ་པས་
མངོན་སུམ་གྱིས་མི་མཐོང་སྟེ། ཉི་མའི་དཀྱིལ་འཁོར་འོད་འབར་བ་ཡིན་ཡང་རང་ལ་མིག་མེད་
པས་མཐོང་བ་མེད་པ་བཞིན་ནོ། །གཉིས་པ་ནི། ས་བཅུའི་བྱང་སེམས་རྣམས་ཀྱིས་སྙིང་པོ་
སྒྲིབ་བྲལ་གྱི་ཆ་ཅུང་ཟད་མཐོང་ལ། དྲི་བྲལ་གྱི་ཆ་རྫོགས་པར་སངས་རྒྱས་ཁོ་ནས་མཐོང་གི་བྱང་
སེམས་འཕགས་པས་ཀྱང་མ་ཡིན་ཏེ། སྤྲིན་མཐོངས་མཁའ་ལ་ཉི་བཞིན་འདིར་ཁྱོད་ཕྱོགས་
ཅིག་ བློ་གྲོས་ཅན། ། བློ་མིག་དག་པའི་འཕགས་མཆོག་ གིས་ ཀྱང་ ཐམས་ཅད་མཐོང་མ་
ལགས། །བཅོམ་ལྡན་འདས་ཁྱོད་ཆོས་སྐུ་གང་དག་བློ་གྲོས་མཐའ་ཡས་པ། །ཤེས་བྱ་མཐའ་
མེད་མཁའ་དབྱིངས་ཁྱབ་པ་དེ་དག་གིས་ཀུན་མཐོང་། །ཞེས་སོ། །འདི་ནི་དྲི་བྲལ་གྱིས་ཕྱེ་བའི་
ཆོས་སྐུའི་དབང་དུ་བྱས་པ་ཡིན་གྱི། རང་བཞིན་རྣམ་དག་གི་ཕྱོགས་ཅིག་མཐོང་མི་མཐོང་ལ་
སྦྱོར་ར་བ་ནི་མ་ཡིན་ནོ། །གསུམ་པ་ནི། གཞན་གྱིས་དད་པ་ཙམ་གྱིས་རྟོགས་བྱ་ཡིན་གྱི། ཇི་ལྟ་ན
བ་བཞིན་མི་རྟོགས་པར་བསྟན་པའི་ཁམས་དེ་ཇི་ལྟ་བུ་ཞེ་ན། སྔ་རབས་པའི་འཆད་ཚུལ་ནི་
ཁམས་འདི་ལ་དྲི་མའི་དམིགས་པ་བདག་གཉིས་སྔར་ཡོད་བསལ་བར་བྱ་བ་ཅི་ཡང་མེད་དེ།
རྣམ་དབྱེར་བཅས་པ་སྟེ་འབྲལ་དུ་རུང་བའི་མཚན་ཉིད་ཅན། གློ་བུར་གྱི་དྲི་མའི་དམིགས་པ་
བདག་གཉིས་ཀྱིས་གདོད་མ་ནས་སྟོང་པའི་ཕྱིར། འདིས་ནི་ཁམས་སྒྲོ་འདོགས་དང་བྲལ་བར་
བསྟན་ཏོ། །ཡང་ཁམས་འདི་ལ་རྣམ་བྱང་གི་དམིགས་པ་བདག་མེད་གཉིས་གསར་དུ་བཞག་
པར་བྱ་བ་ཅུང་ཟད་མེད་དེ། རྣམ་དབྱེར་མེད་པ་སྟེ་འབྲལ་དུ་མི་རུང་བའི་མཚན་ཉིད་ཅན། བླ་
ན་མེད་པའི་ཆོས་ཀྱི་དམིགས་པ་བདག་མེད་གཉིས་ཀྱིས་སྟོང་པ་མ་ཡིན་པའི་ཕྱིར་ཏེ། བདག་
མེད་གཉིས་པོ་གདོད་མ་ནས་རང་གི་ཆོས་སུ་ལྡན་པས་སོ། །འདིས་ནི་ཁམས་སྐུར་འདེབས་
དང་བྲལ་བར་བསྟན་ཏོ། །དེ་ལྟར་སྒྲོ་སྐུར་དང་བྲལ་བའི་ཁམས་ཀྱི་མཚན་ཉིད་བརྗོད་ནས།
དེའི་ཡུལ་ཅན་ཡང་དག་པའི་ལྟ་བའི་བྱེད་པ་བསྟན་པ་ནི། ཡང་དག་པ་བདག་མེད་ཉིད་ལ་ཡང་མ
187
..



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།E
དག་པར་བལྟ་བར་བྱའོ། །དེ་ལྟར་བལྟས་པས་ཡང་དག་པ་གང་ཟག་གི་བདག་མེད་མཐོང་ན་
ཉོན་མོངས་པའི་སྒྲིབ་པ་ལས་རྣམ་པར་གྲོལ་བར་འགྱུར་རོ། །ཡང་དག་པ་ཆོས་ཀྱི་བདག་མེད་པ་
མཐོང་ན་ཤེས་བྱའི་སྒྲིབ་པ་ལས་རྣམ་པར་གྲོལ་བར་འགྱུར་རོ། །འདིར་འགྲེལ་པར་ཉོན་མོངས་
པའི་རྒྱུ་མཚན་ཞེས་གསུངས་པ་དང་རྣམ་པར་བྱང་བའི་རྒྱུ་མཚན་ཞེས་གསུངས་པ་ལ། རྒྱུ་
མཚན་ཞེས་པ་དམིགས་པ་ལ་འཇུག་སྟེ། ཆོས་དཀོན་མཆོག་གི་འགྲེལ་པར། དེ་ཡང་ཇི་ལྟར་
ཡོངས་སུ་བཙལ་བ་ན། དེའི་རྒྱུ་མཚན་མ་དམིགས་པས་འགའ་ཡང་དེ་ལྟར་བལྟ་བར་བྱའོ། །
གང་གི་ཚེ་རྒྱུ་མཚན་མ་དམིགས་པས་མི་མཐོང་བ་དེའི་ཚེ་ཡང་དག་པ་མཐོང་བ་ཡིན་ནོ་ཞེས་པ་
དང་། གང་ཞིག་དེ་ལྟར་མེད་པའི་རྒྱུ་མཚན་གྱིས་དམིགས་པ་མ་མཐོང་བའི་ཕྱིར་དང་། ཡོད་པ་
ཡང་དག་པ་ཇི་ལྟ་བ་བཞིན་དུ་གྱུར་པ་ཡང་དག་པའི་བདེན་པ་མཐོང་བའི་ཕྱིར། དེ་གཉིས་ཀ་
བསལ་བ་མེད་པ་དང་བཞག་པ་མེད་པ་དང་མཉམ་པ་ཉིད་ཀྱི་ཡེ་ཤེས་ཀྱིས་ཆོས་ཐམས་ཅད་ལ་
མཉམ་པ་ཉིད་དུ་མངོན་པར་བྱང་ཆུབ་ཅེས་བཤད་པས་སོ། །འདིར་གཞན་དག །གློ་བུར་དག་
གི་ཁམས་སྟོང་གི །ཞེས་པའི་དོན། གློ་བུར་གྱི་དྲི་མའི་དམིགས་པ་བདག་གིས་སྟོང་པ་ལ་མི་
འཆད་པར་སྒྲ་ཇི་བཞིན་དུ་གློ་བུར་གྱི་དྲི་མས་སྟོང་པ་ལ་འདོད་པར་ནི་མི་འཐད་དེ། ཁམས་ཉོན་
མོངས་པའི་སྦུབས་ན་གནས་པའི་ཚུལ་དཔེ་དགུ་དག་གིས་བསྟན་པ་དང་འགལ་བ་དང་། དྲི་
བཅས་དེ་བཞིན་ཉིད་ཀྱི་རྣམ་པར་བཞག་པ་མི་རུང་བར་ཐལ་བས་སོ། །བླ་ན་མེད་པའི་ཆོས་
ཀྱིས་མི་སྟོང་པའི་དོན་ཡང་། བླ་ན་མེད་པའི་ཆོས་བདག་མེད་གཉིས་ཀྱིས་མི་སྟོང་པ་ལ་བཤད་
པར་བྱ་བ་ཡིན་གྱི། སྟོབས་སོགས་ཀྱི་ཡོན་ཏན་གྱིས་མི་སྟོང་པ་ལ་འདོད་པ་ནི་མི་འཐད་དོ། །
ཞེས་འཆད་དོ། །འདི་ལ་མི་འཐད་པའི་ཆ་ཡོད་དེ། གློ་བུར་དག་གི་ཁམས་སྟོང་གི །ཞེས་
གསུངས་པས་གློ་བུར་གྱི་དྲི་མ་བདེན་པ་བས་སྟོང་པ་ལ་བཤད་པའི་ཕྱིར། དོན་ནི་འདི་ཡིན་ཏེ།
ཁམས་འདི་ལ་ཀུན་ནས་ཉོན་མོངས་པའི་རྒྱུ་དྲི་མ་ངོ་བོ་ཉིད་ཀྱིས་ཡོད་པ་བསལ་བར་བྱ་བ་ཅི་ཡང་
མེད་དེ། གློ་བུར་གྱི་དྲི་མ་ངོ་བོ་ཉིད་ཀྱིས་ཡོད་པས་སྟོང་པའི་ཕྱིར་ཏེ། དྲི་མ་ནི་བདེ་གཤེགས་
སྙིང་པོ་དང་རྣམ་པར་དབྱེ་བ་དང་བཅས་པ་སྟེ། འབྲལ་རུང་གི་མཚན་ཉིད་ཅན་ཡིན་པའི་ཕྱིར།
ཡང་ཁམས་འདི་ལ་རྣམ་པར་བྱང་བའི་རྒྱུ་རང་བཞིན་གྱིས་རྣམ་པར་དག་པའི་ཆ་གསར་དུ་
བཞག་པར་བྱ་བ་ཅུང་ཟད་མེད་དེ། བླ་ན་མེད་པའི་ཆོས་རང་བཞིན་གྱིས་རྣམ་པར་དག་པས་
གདོད་མ་ནས་མི་སྟོང་པའི་ཕྱིར་ཏེ། རང་བཞིན་རྣམ་དག་གི་ཁམས་དང་རྣམ་པར་དབྱེ་བ་མེད་.。
188



ཙ༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
པའི་མཚན་ཉིད་ཅན་ཡིན་པའི་ཕྱིར་རོ། །འགྲེལ་པ་ལས་དག་པའི་ཆོས་ཉིད་ནི་འདིའི་རང་
བཞིན་ཡིན་པའི་ཕྱིར་རོ། །ཞེས་སོ། །བླ་ན་མེད་པའི་ཆོས་ནི་སྟོབས་སོགས་ཀྱི་ཆོས་ཉིད་རང་
བཞིན་རྣམ་དག་སྟེ། དེ་སེམས་ཅན་ཐམས་ཅད་ལ་ཁྱབ་པར་ཡོད་པ་ལ་དགོངས་ཏེ། ཡང་དག་
རྫོགས་སངས་ཆོས་ཉིད་ཕྱིར། །སེམས་ཅན་ཁམས་ནི་གཏེར་དང་འདྲ། །ཞེས་པ་དང་། བྱང་
ཆུབ་སེམས་ཅན་ཡོངས་སུ་འཛིན། །ཅེས་པ་ལྟར་རོ། །ཅིའི་ཕྱིར་ཆོས་ཉིད་ལ་བླ་ན་མེད་པའི་
ཆོས་ཞེས་བྱ་ཞེ་ན། འགྲེལ་ཆུང་ལས། དེ་བཞིན་ཉིད་ལས་ཁྱད་པར་དུ་འཕགས་པའི་ཆོས་མེད་
པས། ཞེས་དང་། འདིར་ཡང་དག་པའི་ཆོས་ཉིད་ནི། །འདི་ཡི་རང་བཞིན་ཡིན་པའི་ཕྱིར། །
ཞེས་དང་། ཡོན་ཏན་རང་བཞིན་དག་པ་ཡིན། །ཞེས་སོ། །ཡང་དག་པའི་ཆོས་ཉིད་ལ
དམིགས་ནས་བསྒོམས་པས་སྟོབས་སོགས་ཀྱི་ཡོན་ཏན་འབྱུང་བའི་ཕྱིར་ཆོས་ཉིད་རང་བཞིན་
རྣམ་དག་ལ་བླ་ན་མེད་པའི་ཆོས་ཞེས་བསྟན་ཏོ། །བླ་ན་མེད་པའི་ཆོས་ཀྱིས་མི་སྟོང་པའི་གཏན་
ཚིགས་སུ། དག་པའི་ཆོས་ཉིད་ནི་འདིའི་རང་བཞིན་ཡིན་པའི་ཕྱིར་རོ། །ཞེས་སོ། །ཁམས་དེ་
གང་ཟག་གང་གིས་རྟོགས་པ་བསྟན་ཟིན་ཏོ། །ལྔ་པ་ཁམས་བསྟན་པའི་དགོས་པ་ལ་གཉིས་
ཏེ།
མདོར་བསྟན་དང་། རྒྱས་བཤད་དོ། །དང་པོ་ལ་དྲི་བ་དང། ལན་ནོ། །དང་པོ་ལ་གཉིས་
ལས། དྲི་བ་དང་པོ་ནི། དེ་ལྟར་ཁམས་དེ་འཕགས་མཆོག་གིས་ཀྱང་རྟོགས་པར་དཀའ་ན་བྱིས་
པ་ལས་བརྩམས་ཏེ་བསྟན་པ་ལ་དགོས་པ་ཅི་ཡོད་ཅེ་ན་ཞེས་པའོ། །དྲི་བ་གཉིས་པ་ནི། ཤེར་
ཕྱིན་སོགས་མདོ་དེ་དང་དེར་ཉོན་མོངས་པ་སྤྲིན་དང་འདྲ་བ་དང་། ལས་རྨི་ལམ་དང་། སྐྱེ་བ་
སྒྱུ་མ་བཞིན་དང་། དོན་དམ་པར་ཤེས་བྱ་ཐམས་ཅད་རྣམ་པ་ཀུན་ཏུ་སྟོང་པ་ཡིན་ནོ། །ཞེས་
གསུངས་ནས། ཡང་དེ་བཞིན་གཤེགས་པའི་སྙིང་པོའི་མདོ་འདིར་རྒྱལ་བ་རྣམས་ཀྱིས་སེམས་
ཅན་ལ་སངས་རྒྱས་སྙིང་པོ་ཡོད་ཅེས་ཅི་སྟེ་གསུངས་ཞེས་པའོ། །གཉིས་པ་ལན་ལ། དྲི་བ་དང་
པོའི་ལན་ནི། རང་ལ་སེམས་བསྐྱེད་སྐྱེ་བའི་གེགས་སེམས་ཞུམ་པ་དང་། གཞན་རྗེས་སུ་འཛིན་
པའི་གེགས་སེམས་ཅན་དམན་པ་ལ་བརྙས་པ་དང་། གནས་ལུགས་རྟོགས་པའི་ཤེས་རབ་ཀྱི་
གེགས་ཡང་དག་ཏུ་ཡོད་པ་མིན་པའི་དྲི་མ་ངོ་བོ་ཉིད་ཀྱིས་ཡོད་པར་འཛིན་པས་སྒྲོ་འདོགས་པ་
དང་། ཡང་དག་པའི་ཆོས་རང་བཞིན་རྣམ་དག་ཡོད་པ་ལ་སྐུར་པ་འདེབས་པ་དང་། བདག་
གཞན་མཉམ་པ་ཉིད་དུ་རྟོགས་པའི་གེགས་བདག་ཉིད་ལ་ལྷག་པར་ཆགས་པ་སྟེ། སྐྱོན་ལྔ་པོ་
གང་དག་ལ་ཡོད་པ་དེ་དག་སྤོང་བའི་དོན་དུ་སེམས་ཅན་རྣམས་ལ་སྙིང་པོ་ཡོད་ཅེས་
གསུངས་
189



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
༔སོ། །དྲི་བ་གཉིས་པའི་ལན་ནི། ཡང་དག་པའི་མཐའ་ནི་འདུས་བྱས་ཀྱི་མཚན་ཉིད་ཀྱི་རྣམ་པ་
སྐྱེ་འགག་སོགས་ཐམས་ཅད་ཀྱིས་དབེན་པ་དང་། ཀུན་རྫོབ་ཏུ་ཀུན་ནས་ཉོན་མོངས་པའི་ཉོན་
མོངས་པ་དང་། ལས་ཀྱི་ཀུན་ནས་ཉོན་མོངས་པ་དང་། ལས་ཉོན་དེ་དག་གི་རྣམ་སྨིན་གྱི་དོན་
སྐྱེ་བའི་ཀུན་ནས་ཉོན་མོངས་པ་དང་གསུམ་པོ་ནི་སྤྲིན་ལ་སོགས་པ་བཞིན་དུ་བརྗོད་དོ། །ཇི་
ལྟར་སྤྲིན་སོགས་དང་མཚུངས་ཤེ་ན། ཉོན་མོངས་ནི་སེམས་ཀྱི་རང་བཞིན་མ་ཡིན་པ་དང་།
སེམས་རྒྱུད་ལ་ཁྱབ་པ་དང་། གློ་བུར་བ་ཡིན་པས་སྤྲིན་དང་འདྲ་ཞིང་། བྱ་བའི་ལས་ནི་ཆོས་
ཅན། རྨི་ལམ་གྱི་ལོངས་སྤྱོད་བཞིན་ཡིན་ཏེ། བློ་ཕྱིན་ཅི་ལོག་གིས་བསྐྱེད་པ་དང་། ཕྱིན་ཅི་
ལོག་གི་དམིགས་པ་ཡིན་པས་སོ། །ཉོན་མོངས་པ་དང་ལས་ཀྱི་རྣམ་པར་སྨིན་པའི་འབྲས་བུ་
ཕུང་པོ་ནི་ཆོས་ཅན། སྒྱུ་མ་དང་སྤྲུལ་པ་བཞིན་ཡིན་ཏེ་རྐྱེན་ལ་ལྟོས་པ་དང་བདེན་པར་མེད་པས་
སོ། །མདོར་ན་དྲི་མ་གློ་བུར་བ་ཡིན་པས་ཁོམས་ཀྱི་རང་བཞིན་དུ་མ་ཞུགས་པར་བསྟན་པའོ། །
གཉིས་པ་རྒྱས་པར་བཤད་པ་ལ་མཚམས་སྦྱར་བ་དང་། དོན་དངོས་སོ། །དང་པོ་མཚམས་
།
སྦྱར་བ་ནི། སྔར་ཡུམ་ཤེར་ཕྱིན་སོགས་སུ་ཚུལ་དེ་ལྟར་རྣམ་པར་བཞག་ནས། སླར་ཡང་རྒྱུད་བླ་
མའི་བརྗོད་བྱ་སྟོན་པ་དེ་བཞིན་གཤེགས་པའི་སྙིང་པོའི་མདོ་འདིར་ནི་ཉེས་པ་ལྔ་པོ་དག་སྤང་
བའི་ཕྱིར་ཁོམས་ཡོད་ཅེས་བསྟན་པ་ཡིན་ནོ། །མདོ་སྔ་ཕྱི་གཉིས་ཀྱི་དགོངས་པ་མི་འགལ་བའི་
དོན་ནི། ཁམས་དང་སྟོང་ཉིད་དོན་གཅིག་པ་མ་ཡིན་ལ། རྒྱུར་བཤད་པ་ནི་སྐྱེད་བྱེད་ཀྱི་རྒྱུ་ལ་
འདོད་པ་མ་ཡིན་གྱི། སེམས་ངོ་བོ་ཉིད་ཀྱིས་མི་སྟོང་ན་རྐྱེན་གྱིས་ཁྱད་པར་དུ་བྱར་མེད་པས་
ཡོན་ཏན་མི་འབྱུང་བའི་དོན་ནོ། །
གཉིས་པ་དོན་ཏེ། ཁམས་མ་ཐོས་པའི་ཉེས་དམིགས། ཐོས་པའི་ཕན་
ཡོན་ནོ། །དང་པོ་ལ། འདི་ལྟར་ཁམས་འདི་ནི་ཡོད་པར་མ་ཐོས་པས་བདག་ལ་རིགས་མེད་
པས་ལམ་བསྒྲུབས་ཀྱང་སངས་རྒྱས་མི་ཐོབ་ཅེས་བདག་ལ་བརྙས་པའི་ཉེས་པ་ཡིས་སེམས་ཞུམ་
པ་འགའ་ཞིག་ལ་བྱང་ཆུབ་ཀྱི་སེམས་སྐྱེ་བར་མི་འགྱུར་རོ། །ལས་དང་པོ་པ་གང་ལ་བྱང་ཆུབ་ཀྱི་
སེམས་སྐྱེས་པས་བདག་ནི་མཆོག་ཅེས་རློམ་པ་འགའ་ཞིག་ནི་བྱང་ཆུབ་ཏུ་སེམས་མ་སྐྱེས་པ་
གཞན་ལ་འདི་དག་ལ་ནི་རིགས་མེད་པའོ་ཞེས་དམན་པའི་འདུ་ཤེས་རབ་ཏུ་འཇུག་པས་གང་
ཟག་གཞན་བྱང་ཆུབ་ལ་འགོད་པའི་སྤྱོད་པ་རྗེས་སུ་མི་སྒྲུབ་བོ། །དེ་ལྟར་རང་ལ་དམིགས་ནས་
རིགས་ཡོད་པར་རློམ་ཞིང་གཞན་ལ་རྒྱུ་རིགས་མེད་པར་སེམས་པ་དེ་ལ་ནི་ཁམས་ཀྱི་གནས་ཚུལ་བས་
བྱ་
190



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ལུགས་རྟོགས་པའི་ཡང་དག་པའི་ཤེས་པ་མི་སྐྱེ་བ་དེས་ན། དྲི་མ་རང་བཞིན་གྱིས་ཡོད་པར་ཞེན་
པས་ཡང་དག་པ་མིན་པ་འཛིན་ཅིང་དྲི་མ་རང་བཞིན་གྱིས་དག་པ་ལ་སྐུར་པ་འདེབས་པས་ཡང་
དག་པའི་དོན་རིག་པར་མི་འགྱུར་རོ། །འདིའི་འཐད་པ་ནི། སེམས་ཅན་གྱི་སྐྱོན་དྲི་མ་དེ་ཡང་
དག་ཏུ་ཡོད་པ་མ་ཡིན་ཞེས་བྱ་སྟེ། དྲི་མ་དེ་བཅོས་མ་གློ་བུར་བ་ཉིད་ཡིན་པའི་ཕྱིར་ཏེ་གསེར་
དང་གཡའ་ལྟར་སེམས་དང་འབྲལ་རུང་ཡིན་པའི་ཕྱིར། ཡོན་ཏན་དྲི་མ་རང་བཞིན་གྱིས་དག་
པ་ཡོད་དེ། སེམས་དྲི་མའི་ངོ་བོ་ཉིད་ཀྱིས་སྟོང་པའི་ཕྱིར། ཡང་ན་ཡོན་ཏན་གྱི་དམིགས་པ་
བདག་མེད་གཉིས་ནི་ཡང་དག་པར་ཡོད་དེ། བདག་གཉིས་ཀྱིས་སྟོང་པ་ནི་ཁམས་ཀྱི་རང་
བཞིན་ཡིན་པའི་ཕྱིར། ཉེས་པ་དྲི་མ་དེའི་བདག་ཉིད་དུ་མེད་པ་ནི་ཡང་དག་པའི་ཡོན་ཏན་
ནོ། །ཡང་ན་སེམས་ཀྱི་བདག་ཉིད་དུ་མེད་པ་ནི་ཡང་དག་པ་ཞེས་བཤད་དོ། །ཡང་དག་པ་མིན་
པའི་ཉེས་པའི་དྲི་མ་རང་བཞིན་གྱིས་ཡོད་པར་འཛིན་ཅིང་ཡང་དག་ཏུ་ཡོད་པའི་ཡོན་ཏན་གྱི་
དམིགས་པའམ། རང་བཞིན་རྣམ་དག་ལ་སྐུར་པ་འདེབས་པས་ན་བློ་ལྡན་བྱང་སེམས་སུ་རློམ་
པ་དག་བདག་དང་སེམས་ཅན་གཞན་གཉིས་ཀ་སངས་རྒྱས་ཀྱི་སྙིང་པོ་ཅན་དུ་མཚུངས་པར་
མཐོང་བར་མི་འགྱུར་ཞིང་། གཞན་ཕན་བདེ་དང་ཕྲད་འདོད་ཀྱི་བྱམས་པ་ཐོབ་པར་མི་འགྱུར་
རོ། །
གཉིས་པ་ཁམས་ཐོས་པའི་ཕན་ཡོན་བསྟན་པ་ནི། ཁམས་ཡོད་པར་བཤད་པའི་ད་དགོས་
པ་འདི་ལྟར། ཁམས་ཡོད་པ་དེ་ནི་ཐོས་པ་ལས་རང་ལ་རིགས་ཡོད་པར་ཤེས་ཏེ་བྱང་ཆུབ་ཐོབ་
པར་སྤྲོ་བ་དང་། གཞན་ལ་རིགས་ཡོད་པར་ཤེས་ནས་སྟོན་པ་བཞིན་དུ་གུས་པ་སྐྱེ་བ་དང་།
བདག་མེད་རྟོགས་པའི་ཤེས་རབ་དང་། སེམས་ཅན་ཐམས་ཅད་དེ་བཞིན་གཤེགས་པའི་སྙིང་
པོ་ཅན་དུ་མཐོང་བའི་ཡེ་ཤེས་དང་། བདག་གཞན་མཉམ་པར་ཤེས་པས་བྱམས་པ་ཆེན་པོ་
སྐྱེའོ། །དེ་ལྟར་ཆོས་ལྔ་པོ་སྐྱེ་བའི་ཕྱིར། རྒྱུ་དེ་ལས་རང་ལ་བརྙས་པའི་ཁ་ན་མ་ཐོ་བ་མེད་པ་
དང༌། གཞན་ལ་མི་བརྙས་ཤིང་སྟོན་པ་དང་མཚུངས་པར་བལྟ་བ་དང་། སྐྱོན་མེད་ཅིང་ཡོན་
ཏན་དང་ལྡན་པར་བལྟ་བ་དང་། བདག་དང་སེམས་ཅན་གཞན་བདེ་གཤེགས་སྙིང་པོ་ཡོད་
པར་མཚུངས་པར་རྟོགས་པར་བྱས་ཏེ་མཐར་སངས་རྒྱས་ཉིད་ནི་མྱུར་དུ་འཐོབ་བོ། །ཁམས་ཀྱི་
ལེའུ་བསྟན་ཟིན་ཏོ། །
གཉིས་པ་དག་པའི་རྐྱེན་བྱང་ཆུབ་ལ་གཉིས་ཏེ། མདོར་བསྟན་པ་དང་། རྒྱས་པར་༔
བ
.."...
191



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
བཤད་པའོ། །དང་པོ་ནི། དག་པ་གཉིས་ལྡན་གྱི་བྱང་ཆུབ་ནི་ངོ་བོའོ། །མཉམ་རྗེས་ཀྱི་ཡེ་
ཤེས་ནི་ཐོབ་པར་བྱེད་པའི་རྒྱུའོ། ། སྒྲིབ་པ་དང་བྲལ་བའི་ཆ་ནི་འབྲས་བུའོ། །རང་གཞན་གྱི་
དོན་སྒྲུབ་པ་ནི་ལས་སོ། །དེའི་རྟེན་ཡོན་ཏན་དང་ལྡན་པ་ནི་ལྡན་པའོ། །ཟབ་མོ་ཆོས་སྐུ་དང་།
རྒྱུ་ཆེན་པོ་ལོངས་སྐུ་དང་། བདག་ཉིད་ཆེན་པོ་སྤྲུལ་སྐུ་དང་གསུམ་པོ་ནི་དབྱེ་བའི་འཇུག་
པའོ། །སྐུ་གསུམ་དང་ལྡན་པའི་བྱང་ཆུབ་དེ་ཡང་འཁོར་བ་ཇི་སྲིད་པའི་དུས་སུ་གནས་པ་ནི་
དུ
རྟག་པའོ། །ཆོས་ཉིད་ཇི་ལྟ་བའི་རང་བཞིན་ཉིད་ཡིན་པས་སངས་རྒྱས་ལས་གཞན་གྱིས་བསམ་
གྱིས་མི་ཁྱབ་པ་ནི་བསམ་གྱིས་མི་ཁྱབ་པ་ཉིད་ཀྱིས་ཏེ། དོན་བརྒྱད་པོ་དེའི་སྒོ་ནས་སངས་རྒྱས་
ཀྱིས་རྣམ་པར་བཞག་གོ །གཉིས་པ་རྒྱས་པར་བཤད་པ་ལ་སྡོམ་ཚིག་གིས་བསྟན་པ་ལྟར་དོན་
བརྒྱུད་ལས། དང་པོ་ངོ་བོ་དང་རྒྱུའི་དོན་ལྷན་ཅིག་ཏུ་བསྟན་པ་ལ་གཉིས་ཏེ། མདོར་བསྟན་
དང་། རྒྱས་བཤད་དོ། །དང་པོ་ངོ་བོ་ལ་ཡེ་ཤེས་དང་། སྤངས་པ་དང་། ཡོན་ཏན་དང་།
སྒྲིབ་པ་མེད་པ་སྟེ། བཞི་པོ་རིམ་པ་བཞིན་དུ་ཡུལ་རང་བཞིན་འོད་གསལ་ཞེས་བརྗོད་པ་གང་
ཡིན་པ་དེ་ལ་ཡུལ་ཅན་ཡེ་ཤེས་ཉི་མ་བཞིན་དུ་གྱུར་པ་ལ་མཁྱེན་པ་རྒྱས་པ་ཞེས་བཤད་པ་དང་།
རང་བཞིན་དག་པ་འོད་གསལ་ཞེས་བརྗོད་པ་གང་ཡིན་པ་སྟེ། གློ་བུར་གྱི་དྲི་མ་དག་པས་མཁའ་
བཞིན་དུ་གྱུར་པ་ལ་དྲི་མ་སྤངས་པ་དང་གཉིས་པོ་ལ་སངས་རྒྱས་ཞེས་བྱའོ། །རྟེན་རང་བཞིན་་
འོད་གསལ་ཞེས་བརྗོད་པ་དེ་ལ་བརྟེན་པའི་དྲི་མེད་སངས་རྒྱས་ཡོན་ཏན་ཀུན་ལྡན་རྟག་བརྟན་
གཡུང་དྲུང་སངས་རྒྱས་ཉིད་དང་། རང་བཞིན་འོད་གསལ་གློ་བུར་གྱི་དྲི་མ་ཉོན་མོངས་པ་དང་
ཤེས་བྱའི་སྒྲིབ་པ་སྤྲིན་ཚོགས་སྟུག་པོ་ལྟ་བུ་ཡིས་བསྒྲིབས་པར་གྱུར་པའི་དྲི་མེད་དོ། །རྒྱུ་གང་
ལས་ཐོབ་ཅེ་ན། བྱང་ཆུབ་དེ་ནི་མཉམ་གཞག་ཆོས་ཐམས་ཅད་ལ་རྣམ་པར་མི་རྟོག་པའི་ཡེ་ཤེས་
དང་། རྗེས་ཐོབ་ཤེས་བྱ་རྣམ་པར་འབྱེད་པའི་ཡེ་ཤེས་དག་ལ་བརྟེན་ནས་འཐོབ་བོ། །
གཉིས་པ་རྒྱས་པར་བཤད་པ་ལ་ངོ་བོའི་དོན་ལ་བཞི་ལས། ཡེ་ཤེས་ནི་སངས་རྒྱས་ཉིད་
ཅེས་བརྗོད་པ་ནི་ཡོན་ཏན་དང་དབྱེར་མེད་པས་རབ་ཏུ་ཕྱེ་བ་ཉི་མ་བཞིན་ཏེ་ཡེ་ཤེས་ཀྱི་མཚན་
ཉིད་དོ། །སྤངས་པ་ནི་གློ་བུར་གྱི་དྲི་མ་དག་པའི་ཆོས་ཀྱིས་རབ་ཏུ་ཕྱེ་བ་ནམ་མཁའ་བཞིན་ཏེ་
སྤངས་པ་གཉིས་ཀྱི་མཚན་ཉིད་དོ། །ཡོན་ཏན་ནི་གདོད་ནས་དག་པས་འོད་གསལ་ཞིང་རྒྱུ་
རྐྱེན་གྱིས་བྱས་པ་མིན་པའི་ཆོས་ཉིད་དག་པ་གཉིས་ལྡན་དང་དབྱེར་མེད་པར་འཇུག་པ་ཅན་
གངྒཱའི་ཀླུང་གི་རྡུལ་ལས་འདས་པའི་སངས་རྒྱས་ཀྱི་ཆོས་རྣམས་ཀུན་དང་ལྡན་པ་ཉིད་དོ། །བཞི་
192



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
སྒྲིབ་པ་མེད་པ་ནི། དྲི་མ་སེམས་ཀྱི་ཆོས་ཉིད་ལ་རང་བཞིན་གྱིས་མ་གྲུབ་པ་དང་། སེམས་
རྒྱུད་ལ་ཁྱབ་པ་དང་། གློ་བུར་བ་སྟེ་སེམས་དང་འབྲལ་རུང་ཡིན་པ་ཉིད་ཀྱིས་ཉོན་མོངས་པ་དང་
ཤེས་བྱའི་སྒྲིབ་པ་མདོར་བསྟན་དེར་སྤྲིན་དང་འདྲ་བར་བརྗོད་དེ། སྤྲིན་ནམ་མཁའི་རང་བཞིན་
དུ་མ་གྲུབ་པ་དང་། ནམ་མཁའ་ལ་ཁྱབ་པ་དང་། གློ་བུར་བ་འབྲལ་རུང་དུ་བྱུང་བས་སོ།
ཐོབ་བྱེད་ཀྱི་རྒྱུ་བཤད་པ་ལ། སྒྲིབ་པ་གཉིས་པོ་དང་བྲལ་བའི་རྒྱུ་དེ་ནི་ཡེ་ཤེས་གཉིས་ཡིན་ཏེ།
ཡེ་ཤེས་གཉིས་པོ་ནི་རིམ་པ་ལྟར་མཉམ་གཞག་རྣམ་པར་མི་རྟོག་པ་དང་། དེའི་རྗེས་ཐོབ་ཇི་
སྙེད་པའི་ཡུལ་ཅན་དེ་གཉིས་སུ་འདོད་དོ། །འབྲས་བུའི་དོན་ལ་གཉིས་ཏེ། མདོར་བསྟན་པ་
དང་། རྒྱས་པར་བཤད་པའོ། །དང་པོ་ལ་གསུམ་སྟེ། ཉོན་སྒྲིབ་ལས་གྲོལ་བའི་བྲལ་འབྲས།
ཤེས་སྒྲིབ་ལས་གྲོལ་བའི་བྲལ་འབྲས། དེ་གཉིས་རྒྱུ་གང་ལས་ཐོབ་པར་བསྟན་པའོ། །དང་པོ་ལ་
ཉོན་མོངས་པ་འདོད་ཆགས་ཀྱི་དྲི་མ་དག་ལས་གྲོལ་བའི་ཡོན་ཏན་དང་ལྡན་པ་ནི། དྲི་མ་མེད་
པའི་ཆུ་དང་ལྡན་ཞིང་རིམ་གྱིས་རྒྱས་པའི་པདྨས་ཁེབས་པའི་མཚོ་བཞིན་ནོ། །ཞེ་སྡང་གི་དྲི་མ་
དག་ལས་གྲོལ་བའི་ཡོན་ཏན་དང་ལྡན་པ་ནི། ཉོན་མོངས་པ་ཞེ་སྡང་གི་དྲི་མ་མེད་པའི་བྱམས་
བརྩེའི་འོད་ཟེར་གྱི་ཡོན་ཏན་དང་ལྡན་པའི་ཕྱིར། སྒྲ་གཅན་གྱི་ཁ་ནས་ཐར་པའི་ཟླ་བ་ཉ་བ་ལྟ་
བུ་དང་། ཉོན་མོངས་པ་གཏི་མུག་གི་དྲི་མ་དག་ལས་གྲོལ་བའི་ཡོན་ཏན་དང་ལྡན་པ་ནི། གཏི་
མུག་གི་དྲི་མ་མེད་པའི་ཡེ་ཤེས་ཀྱི་འོད་ཟེར་གྱི་སྣང་བ་དང་ལྡན་པ་དེ་ཉིད་ཀྱི་ཕྱིར། སྤྲིན་གྱི་
ཚོགས་ལས་གྲོལ་བའི་ཉི་མ་ལྟ་བུའོ། །གཉིས་པ་ནི། ཐུབ་པ་ཁྱུ་མཆོག་སངས་རྒྱས་དང་སྦྲང་རྩི་
དང་འབྲུའི་སྙིང་པོ་དང་རིན་ཆེན་གསེར་དང་གཏེར་དང་ལྗོན་པ་བཞིན་དང་དྲི་མ་མེད་པའི་རིན་
པོ་ཆེ་ལས་བྱས་པའི་བདེ་གཤེགས་ཀྱི་སྐུ་དང་སའི་བདག་པོ་དང་གསེར་གྱི་གཟུགས་སྒྲིབ་བྱེད་
ལས་གྲོལ་བ་དང་འདྲ་བ་ནི་རྒྱལ་བ་ཉིད་ཀྱི་སྤངས་པ་སོགས་དགུའོ། ། གསུམ་པ་ནི། ཆུ་དང་
ལྡན་པའི་མཚོ་ལ་སོགས་པ་ཁྱད་ཆོས་གསུམ་ལྡན་བཞིན་དུ་འདོད་ཆགས་སོགས་གློ་བུར་གྱི་ཉོན་
མོངས་པ་གསུམ་དག་ནས་བསམ་གཏན་སོགས་གཉེན་པོ་གསུམ་ཐོབ་པ་ནི། མདོར་ན་མཉམ་
གཞག་རྣམ་པར་མི་རྟོག་པའི་ཡེ་ཤེས་ཀྱིས་བྲལ་བའི་འབྲས་བུ་ཡིན་པར་རབ་ཏུ་བརྗོད་དོ། །
ཤེས་སྒྲིབ་སྤངས་ནས་ཡོན་ཏན་གྱི་རྣམ་པ་ཀུན་གྱི་མཆོག་དང་ལྡན་པའི་སངས་རྒྱས་ཀྱི་སྐུ་ངེས་
པར་ཐོབ་པ་དེ་ནི་རྗེས་ལ་ཐོབ་པའི་ཡེ་ཤེས་ཀྱི་འབྲས་བུ་ཡིན་པར་བསྟན་ཏོ། །
གཉིས་པ་རྒྱས་པར་བཤད་པ་ལ་གཉིས་ཏེ། རྣམ་གྲོལ་གྱི་ཆོས་མཐུན་བསྟན་པ་་པ་དང།
193



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ཡོན་ཏན་གྱི་ཆོས་མཐུན་བསྟན་པའོ། །དང་པོ་ནི། འདོད་ཆགས་ཀྱི་སྒྲིབ་པ་ལས་གྲོལ་བའི་
བྲལ་འབྲས་དེ་ཆོས་ཅན། ཆུ་ཡོངས་སུ་དག་པའི་རྫིང་དང་མཚུངས་པ་ཡིན་ཏེ། ཆུ་དྲི་མ་མེད་པ་
ལྟར་འདོད་ཆགས་ཀྱི་རྡུལ་སྤངས་པའི་ཕྱིར་དང་། པདྨ་ལ་ཆུ་འབེབས་པ་ལྟར་གདུལ་བྱའི་པདྨ་
ལ་བསམ་གཏན་གྱི་ཆུ་འབབ་པའི་ཕྱིར། ཞེ་སྡང་གི་སྒྲིབ་པ་ལས་གྲོལ་བའི་བྲལ་འབྲས་དེ་ཆོས་
ཅན། དྲི་མ་མེད་པའི་ཟླ་བ་ཉ་བ་གཟའ་ལས་ཐར་ནས་བསིལ་ཟེར་གྱིས་ཁྱབ་པར་བྱེད་པ་བཞིན་
ཡིན་ཏེ། ཞེ་སྡང་གི་སྒྲ་གཅན་ལས་གྲོལ་བའི་སྙིང་རྗེ་དང་བྱམས་པ་ཆེན་པོའི་འོད་ཟེར་གྱིས་འགྲོ་
བ་ཐམས་ཅད་ལ་ཁྱབ་པའི་ཕྱིར། གཏི་མུག་གི་སྒྲིབ་པ་ལས་གྲོལ་བའི་སངས་རྒྱས་དེ་ནི་ཆོས་
ཅན། དྲི་མ་མེད་པའི་ཉི་མ་སྤྲིན་ལས་གྲོལ་བས་མུན་པ་སེལ་བར་བྱེད་པ་བཞིན་ཡིན་ཏེ། གཏི་
མུག་གི་སྤྲིན་གྱི་ཚོགས་ལས་རྣམ་པར་གྲོལ་བའི་ཡེ་ཤེས་ཀྱི་འོད་ཟེར་གྱིས་འགྲོ་བར་གནས་པའི་མི་
ཤེས་པའི་མུན་པ་སེལ་བའི་ཕྱིར། གཉིས་པ་ཡོན་ཏན་གྱི་ཆོས་མཐུན་བསྟན་པ་ནི། སངས་རྒྱས་
ཀྱི་སྤངས་རྟོགས་ཆོས་ཅན། བདེ་གཤེགས་དང་ཆོས་མཚུངས་ཏེ། དཔེ་ལས་འདས་པས་
གཞན་དང་མི་མཉམ་པ་སངས་རྒྱས་ཉིད་དང་མཉམ་པའི་ཆོས་ཡིན་པའི་ཕྱིར། ཟབ་མོ་སྟོན་
པའི་གསུང་རབ་ཆོས་ཅན། སྦྲང་རྩི་དང་ཆོས་མཚུངས་ཏེ། གཞན་ལ་དམ་པའི་ཆོས་ཟབ་མོའི་
རོ་སྦྱིན་པར་མཛད་པའི་ཕྱིར། རྒྱ་ཆེན་པོ་སྟོན་པའི་གསུང་རབ་ཆོས་ཅན། སྙིང་པོ་དང་ཆོས་
མཚུངས་ཏེ། ཐོགས་པའི་སྒྲིབ་པའི་ཤུན་པ་དང་བྲལ་བའི་ཕྱིར། དག་པ་གཉིས་ལྡན་གྱི་དེ་
བཞིན་ཉིད་ཆོས་ཅན། གཡའ་དག་པའི་གསེར་དང་ཆོས་མཚུངས་ཏེ། རང་བཞིན་གྱིས་དྲི་མ་
མེད་པ་དང་གློ་བུར་གྱི་དྲི་མས་དག་པའི་ཕྱིར། རང་བཞིན་དུ་གནས་པའི་རིགས་ལས་ཐོབ་པའི་
ཆོས་སྐུ་ཆོས་ཅན། གཏེར་གྱིས་ནོར་སྟེར་བ་དང་ཆོས་མཚུངས་ཏེ། ཡོན་ཏན་གྱི་རྫས་ཀྱིས་
གཞན་གྱི་དབུལ་བ་སེལ་བར་བྱེད་པའི་ཕྱིར། སྒྲུབ་པའི་རིགས་ལས་ཐོབ་པའི་གཟུགས་སྐུ་
གཉིས་ཆོས་ཅན། ལྗོན་པས་འབྲས་བུ་སྟེར་བ་དང་ཆོས་མཚུངས་ཏེ། རྣམ་གྲོལ་གྱི་འབྲས་བུ་
འབྱིན་པར་བྱེད་པའི་ཕྱིར། རང་བཞིན་གནས་རིགས་ཀྱི་འབྲས་བུ་ཆོས་སྐུ་དེ་ནི་ཆོས་ཅན།
རིན་པོ་ཆེའི་སྐུ་དང་ཆོས་མཚུངས་ཏེ། རིན་པོ་ཆེ་ལྟ་བུའི་རྟོགས་པའི་ཆོས་ཀྱི་སྐུ་ཡིན་པའི་ཕྱིར།
ལོངས་སྤྱོད་རྫོགས་པའི་སྐུ་ཆོས་ཅན། རྒྱལ་པོ་དང་ཆོས་མཚུངས་ཏེ། རྐང་གཉིས་རྣམས་ཀྱི་
བདག་པོ་མཆོག་ཏུ་གྱུར་པའི་ཕྱིར། སྤྲུལ་པའི་སྐུ་ནི་ཆོས་ཅན། གསེར་ལས་བྱས་པའི་གཟུགས་
བཞིན་དུ་འདོད་དེ། ཡོན་ཏན་རིན་པོ་ཆེ་ལས་གྲུབ་ཅིང་ལོངས་སྐུའི་གཟུགས་ཀྱི་རྣམ་པར་སྣང་
194



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
བའི་ཕྱིར། སྔ་མ་ནི་ཡོན་ཏན་གྱི་ལྡོག་པ་ནས་དཔེ་དོན་སྦྱར་ལ། ཕྱི་མ་གསུམ་ནི་ཡོན་ཏན་ཅན་
གྱི་ལྡོག་པ་ནས་དཔེ་དོན་སྦྱར་རོ། །དཔེ་དོན་འདི་རྣམས་སངས་རྒྱས་ཁོ་ན་དང་སྐུ་གསུམ་ཁོ་ན་
ལ་སྦྱར་བ་ནི་སྔར་ཁམས་ཀྱི་ལེའུའི་སྐབས་སུ་དཔེ་དགུ་དང་དོན་དགུ་སྦྱར་བ་དང་འགལ་ཞིང་།
སྐུ་གསུམ་ཁོ་ན་ལ་སྦྱོར་བ་ལ་ནི་ཆོས་མཐུན་བཤད་པ་ལ་དགོས་པ་ཡང་མེད་དོ། །ལས་ཀྱི་དོན་
གཉིས་ཏེ། མདོར་བསྟན་དང་། རྒྱས་བཤད་དོ། །དང་པོ་ལ་གཉིས་ཏེ། རང་དོན་བསྟན་པ་
དང་། གཞན་དོན་བསྟན་པའོ། ། དང་པོ་ནི། རྣམ་པར་གྲོལ་བའི་སྐུ་དེ་ཟག་པ་མེད་པའི་
སྤངས་པའོ། །ཆོས་སྐུ་ནི་ཁྱབ་པ་སྟེ་ཡེ་ཤེས་སོ། །དེ་གཉིས་ཀའི་ཡོན་ཏན་ནི་འཇིག་མེད་ཆོས་
ཅན་ཞེས་པའོ། །དེ་བཤད་པ་ནི། བརྟན་པ་དང་ཞི་བ་དང་རྟག་པ་དང་འཕོ་བ་མེད་པའོ། །
གཉིས་པ་གཞན་དོན་ནི། གཞན་རྒྱུད་ཀྱི་ཕྲིན་ལས་ཀྱི་གནས་ཡིན་ནོ། །ཞེས་པའོ། །གཞན་
དོན་གྱི་རྟེན་བྱེད་པའི་ཚུལ་ཇི་ལྟ་བུ་ཞེ་ན། ནམ་མཁའ་རང་གི་ངོ་བོ་དོན་བྱེད་པ་མ་ཡིན་ཡང་
གཟུགས་མཐོང་བ་སོགས་ཀྱི་གོ་འབྱེད་པ་བཞིན་དུ། དེ་བཞིན་གཤེགས་པ་ཡང་ཀུན་རྫོབ་ཏུ་
དམ་པ་བྱང་སེམས་ཀྱི་དབང་པོ་དྲུག་གི་དོན་ཏེ། ཡུལ་ཉམས་སུ་མྱོང་བའི་རྒྱུ་ཡིན་ནོ། །ཇི་ལྟར་
རྒྱུ་བྱེད་པའི་ཚུལ་བཤད་པ་ནི། བྷུ་ཏིའི་སྒྲ་འབྱུང་མེད་དང་དབང་འབྱོར་གཉིས་ལ་འཇུག་པ་
ལས་འདིར་དབང་འབྱོར་ཏེ་དབང་འབྱོར་པའི་གཟུགས་ཀྱི་དོན་ལ་ལྟ་བ་དང་། ཐེག་ཆེན་གྱི་
ཆོས་ཀྱི་གཏམ་བཟང་པོ་གཙང་མ་ཉན་པ་དང་། བདེ་བར་གཤེགས་པའི་ཚུལ་ཁྲིམས་ཀྱི་དྲི་
མཆོག་སྣོམ་པ་དང་། འཕགས་པ་ཆེན་པོའི་ལོངས་སྤྱད་བྱ་དམ་པའི་ཆོས་ཀྱི་བདུད་རྩིའི་རོ་མྱོང་
བ་དང་། ཏིང་ངེ་འཛིན་གྱི་མཐུ་ལས་ཐོབ་པའི་ཤིན་ཏུ་སྦྱངས་པ་ལས་བྱུང་བའི་རེག་བྱའི་བདེ་བ་
ཉམས་སུ་མྱོང་བ་དང། རང་གི་ངོ་བོ་ཉིད་ཀྱིས་ཟབ་པའི་ཆོས་ཀྱི་ཚུལ་རྟོགས་པའི་རྒྱུར་གྱུར་པ་
ཡིན་ལ། འོན་ཀྱང་དོན་དམ་དཔྱོད་བྱེད་ཀྱི་རིགས་པས་ཞིབ་མོར་བསམས་པ་ན། དོན་དམ་
པའི་བདེ་བ་སྦྱིན་པར་མཛད་པའི་དེ་བཞིན་གཤེགས་པ་ནི་ནམ་མཁའ་བཞིན་དུ་འབྲས་བུ་
བསྐྱེད་པའི་རྒྱུ་མཚན་རྣམས་དང་བྲལ་བ་ཡིན་ནོ། །
གཉིས་པ་རྒྱས་པར་བཤད་པ་ལ་གཉིས་ཏེ། ལས་དང་བྱེད་པ་པོ་སྦྱར་བ་དང་། ལས་
གཉིས་པོ་སོ་སོར་བཤད་པའོ། །དང་པོ་ནི། མདོར་ན་སྐུ་གཉིས་ཀྱིས་རང་གཞན་གྱི་དོན་
གཉིས་བྱེད་པ་འདི་ནི་མཉམ་རྗེས་ཀྱི་ཡེ་ཤེས་གཉིས་པོའི་ལས་སུ་ཤེས་པར་བྱ་སྟེ། སྐུ་གཉིས་ཡོད་
པ་ལས་རྣམ་པར་གྲོལ་བའི་སྐུ་ནི་མཉམ་གཞག་གིས་ཉོན་སྒྲིབ་སྤངས་པས་རྫོགས་པ་དང༌། ཆོས་
195



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
4ཀྱི་སྐུ་ནི་རྗེས་ཐོབ་ཀྱིས་ཤེས་སྒྲིབ་སྤངས་པས་ཡོངས་སུ་སྦྱང་བ་བྱས་པའོ། །རང་དོན་གྱི་ལས་ནི་
སོ་སོར་རྣམ་པ་གཉིས་ཏེ། རྣམ་པར་གྲོལ་བའི་སྐུ་དང་། ཆོས་ཀྱི་སྐུ་དག་གོ །ཐུན་མོང་དུ་རྣམ་
པ་གཅིག་ཏུ་ཤེས་པར་བྱ་སྟེ། དེ་ལ་དང་པོ་རྣམ་པར་གྲོལ་བའི་སྐུ་ནི་སྤངས་པ་ཡིན་ཏེ། ཟག་པ་
མེད་པའི་ཕྱིར། ཆོས་སྐུ་ནི་ཆོས་ཅན། ཡེ་ཤེས་ཡིན་ཏེ། ཁྱབ་པའི་ཕྱིར། ཐུན་མོང་གི་གཅིག་
པོ་གང་ཞེ་ན་འདུས་མ་བྱས་ཕྱིར་ཞེས་པའོ། །སྐུ་དེ་གཉིས་ཆོས་ཅན། གཞན་དོན་གྱི་ལས་ཅན་
ཡིན་ཏེ། གཞན་དོན་གྱི་ཡོན་ཏན་གྱི་གནས་ཉིད་ཀྱི་ཕྱིར་རོ། །
གཉིས་པ་ལས་གཉིས་སོ་སོར་བཤད་པ་ལ་གཉིས་ཏེ། རང་དོན་གྱི་ལས་བཤད་པ་དང་།
གཞན་དོན་གྱི་ལས་བཤད་པའོ། །དང་པོ་ནི། རྣམ་གྲོལ་གྱི་སྐུ་ཆོས་ཅན། ཟག་པ་མེད་པ་ཡིན་
ཏེ། ཉོན་མོངས་བག་ཆགས་དང་བཅས་པ་རྣམས་འགགས་པའི་ཕྱིར། ཡེ་ཤེས་ཏེ་ཆོས་ཀྱི་སྐུ་
ཆོས་ཅན། ཤེས་བྱ་ཀུན་ལ་ཁྱབ་པ་ཉིད་དུ་འདོད་དེ། ཇི་ལྟ་བ་མཁྱེན་པས་ཆགས་པ་མེད་ཅིང་།
ཇི་སྙེད་པ་མཁྱེན་པས་ཐོགས་པ་མེད་པའི་ཕྱིར། འདུས་མ་བྱས་གང་ཞེ་ན། སྐུ་གཉིས་ཆོས་།
ཅན། འདུས་མ་བྱས་ཡིན་ཏེ། གཏན་དུ་འཇིག་པ་མེད་པའི་རང་བཞིན་ཡིན་པའི་ ཕྱིར།
འཇིག་མེད་ཉིད་ནི་ཞེས་པ་ནི་མདོར་བསྟན་པ་ཡིན་ལ། བརྟན་པ་དང་ཞི་བ་སོགས་ཀྱིས་ནི་དེ་
བཤད་པ་ཡིན་ནོ། །དེ་ལ་འཇིག་མེད་ཀྱི་བཟློག་ཕྱོགས་འཇིག་པ་ནི་རྣམ་པ་བཞིར་ཤེས་པར་བྱ་
སྟེ། རིམ་པ་ལྟར་བརྟན་སོགས་བཞི་པོ་དག་ལས་བཟློག་པའི་ཕྱིར་རོ། །བཞི་པོ་གང་ཞེ་ན།
ཟག་མེད་ཀྱི་ལས་ཀྱི་རྣམ་པར་སྨིན་པའི་མྱགས་པ་དང་། མ་རིག་བག་ཆགས་ཀྱི་སའི་རྣམ་པར་
འགྱུར་བའི་ནད་དང་། ཡིད་ཀྱི་རང་བཞིན་གྱི་ལུས་སྔ་མ་ཆད་ནས་ཕྱི་མ་གཞན་དང་གཞན་སྐྱེ་
བ་དང་། བསམ་གྱིས་མི་ཁྱབ་པར་བསྒྱུར་བ་ཡི་འཆི་འཕོའོ། །བཞི་པོ་དེ་མེད་པའི་ཕྱིར་ན་རིམ་
པ་ལྟར་བརྟན་པ་དང་ཞི་བ་དང་རྟག་པ་དང་འཕོ་བ་མེད་པར་ཤེས་པར་བྱའོ། །རང་དོན་གྱི་
ལས་བསྟན་ཟིན་ཏོ། །
གཉིས་པ་གཞན་དོན་གྱི་ལས་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་
པའོ། །དང་པོ་ནི། དྲི་མ་མེད་པའི་རྣམ་གྲོལ་གྱི་སྐུ་དང་ཡེ་ཤེས་ཆོས་ཀྱི་སྐུ་གཉིས་པོ་དེ་ཆོས་
ཅན། གནས་ཞེས་བསྟན་ཏེ། གཞན་རྒྱུད་ཀྱི་དཀར་པོའི་ཆོས་ཀྱི་རྟེན་ཡིན་པའི་ཕྱིར། གཉིས་
པ་རྒྱས་པར་བཤད་པ་ནི། ཇི་ལྟར་སྐྱེད་བྱེད་ཀྱི་རྒྱུ་མིན་པའི་ནམ་མཁའ་ནི་གཟུགས་མཐོང་བ་
དང་སྒྲ་དང་དྲི་དང་རོ་དང་རེག་བྱ་དང་ཆོས་རྣམས་ཀྱི་ཐོས་པ་ལ་སོགས་པའི་རྒྱུ་ཡིན་པ་ལྟར།
196



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
པདེ་བཞིན་དུ་རྣམ་གྲོལ་དང་ཆོས་ཀྱི་སྐུ་གཉིས་འབད་རྩོལ་གྱིས་སྒྲིམ་པ་མེད་པའི་སྦྱོར་བས་བརྟན་
པ་བྱང་སེམས་རྣམས་ཀྱི་དབང་པོ་དྲུག་གིས་དེའི་དོན་དྲུག་ལ་གནས་པར་གྱུར་པའི་ཟག་པ་མེད་
པའི་ཡོན་ཏན་དག་སྐྱེ་བའི་གོ་འབྱེད་ཀྱི་རྒྱུ་ཡིན་ནོ། །འདིར་རྣམ་གྲོལ་གྱི་སྐུ་ལ་རང་དོན་དང་
ཆོས་སྐུ་ལ་གཞན་དོན་དུ་འཆད་པ་དང་། འདིར་བཤད་པའི་སྐུ་གཉིས་གཟུགས་སྐུ་གཉིས་ལ་
འཆད་པ་ནི་གཞུང་གི་དོན་མ་ཡིན་ནོ། །འོ་ན་ཇི་ལྟར་འཆད་པར་བྱ་སྙམ་ན། འོག་ནས་ལྡན་
པའི་སྐབས་སུ་འཆད་པ་ལྟར་རྣམ་གྲོལ་དང་ཆོས་ཀྱི་སྐུ་གཉིས་ཀྱིས་རང་དོན་བསྟན་པར་ཤེས་
པར་བྱ་སྟེ། མདོ་དགོངས་པ་ངེས་འགྲེལ་སོགས་སུ། རྣམ་པར་གྲོལ་བའི་ལས་ཀྱིས་ནི་དེ་བཞིན་
གཤེགས་པ་རྣམས་ཉན་ཐོས་དང་མཚུངས་ཤིང་མཉམ་མོ། །ཆོས་ཀྱི་སྐུས་ནི་ཁྱད་པར་འཕགས་
ཞེས་གསུངས་པ་ལྟར། ཉོན་སྒྲིབ་སྤངས་པ་རྣམ་གྲོལ་གྱི་སྐུ་དང་། ཤེས་སྒྲིབ་སྤངས་པ་ཆོས་ཀྱི་
སྐུ་ཡིན་ནོ། །ལྡན་པའི་དོན་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་པའོ། །
དང་པོ་ནི། སངས་རྒྱས་ལ་ལྡན་པའི་ཡོན་ཏན་ནི་བསམ་དུ་མེད་པ་དང། རྟག་པ་དང་།
བརྟན་པ་དང་། ཞི་བ་དང་། གཡུང་དྲུང་དང་། རབ་ཏུ་ཞི་བ་དང་། ཁྱབ་པ་དང་། རྟོག་པ་
དང་བྲལ་བ་ནམ་མཁའ་བཞིན་དང་། ཆགས་པ་མེད་པ་དང་། ཀུན་ཏུ་ཐོགས་པ་མེད་པ་དང་།
རྩུབ་པའི་རེག་བྱ་སྤངས་པ་དང་། བལྟར་མེད་པ་དང་། བཟུང་དུ་མེད་པ་དང་། དགེ་བ་དང་།
དྲི་མ་མེད་པ་སྟེ་སངས་རྒྱས་ཀྱི་ཡོན་ཏན་བཅོ་ལྔའོ། །
གཉིས་པ་རྒྱས་པར་བཤད་པ་ལ་གཉིས་ཏེ། རྟེན་གྱི་སྒོ་ནས་མདོར་བསྟན་པ་དང་།
ཡོན་ཏན་བཅོ་ལྔ་སོ་སོར་བཤད་པའོ། །དང་པོ་ནི། སྔར་བཤད་པའི་རྣམ་གྲོལ་གྱི་སྐུ་དང་ཆོས་
ཀྱི་སྐུ་དེ་དག་གིས་རང་དང་གཞན་གྱི་དོན་གཉིས་ཀ་བྱེད་པར་བསྟན་ཏོ། །རང་དང་གཞན་གྱི་
དོན་གྱི་རྟེན་སྐུ་གཉིས་པོ་དེ་ལ་ནི་བསམ་གྱིས་མི་ཁྱབ་པ་ལ་སོགས་པའི་ཡོན་ཏན་བཅོ་ལྔ་ལྡན་
ནོ། །གཉིས་པ་ལ་ལྔ་སྟེ། ཟབ་པའི་ཡོན་ཏན། རྟག་པའི་ཡོན་ཏན། བདེ་བའི་ཡོན་ཏན།
ཤེས་ཀྱི་ཡོན་ཏན། སྤངས་པའི་ཡོན་ཏན་ནོ། །དང་པོ་ལ་གཉིས་ཏེ། སྤྱིར་བསྟན་པ་དང་།
ཟབ་པའི་ཚུལ་བཤད་པའོ། །དང་པོ་ནི། ཐམས་ཅད་མཁྱེན་པའི་ཡེ་ཤེས་ཀྱི་ཡུལ་སངས་རྒྱས་ཀྱི་
ཆོས་སྐུ་ནི་ཆོས་ཅན། ཡེ་ཤེས་ཀྱི་ལུས་ཅན་འཕགས་པ་རྣམས་ཀྱིས་ཀྱང་བསམ་གྱིས་མི་ཁྱབ་པར་
རྟོགས་པར་བྱ་སྟེ། ཐོས་པའི་ཤེས་རབ་སོགས་གསུམ་གྱི་ཡུལ་མིན་པའི་ཕྱིར། ཡང་ན་སངས་
རྒྱུས་ཀྱི་ཡེ་ཤེས་ནི་ལུས་ཅན་རྣམས་ཀྱིས་བསམ་གྱིས་མི་ཁྱབ་སྟེ་ཞེས་སྦྱོར་རོ། །ཇི་ལྟར་ན་ཤེས་ཡོ་
197



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ་
རབ་གསུམ་གྱི་ཡུལ་མ་ཡིན་ཞེ་ན། ཐོས་བྱུང་གི་ཤེས་རབ་ཀྱི་ཡུལ་མ་ཡིན་ཏེ། ཤིན་ཏུ་ཕྲ་བས་
བརྗོད་པའི་ཡུལ་ལས་འདས་པའི་ཕྱིར། བསམ་བྱུང་གི་ཤེས་རབ་ཀྱི་ཡུལ་མ་ཡིན་ཏེ། དོན་དམ་
ཡིན་པས་རྟོག་དཔྱོད་ཀྱི་ཡུལ་ལས་འདས་པའི་ཕྱིར། འཇིག་རྟེན་པའི་སྒོམ་བྱུང་སོགས་ཡུལ་གྱི་
མཚན་མ་དང་འབྲེལ་བའི་ཡུལ་མ་ཡིན་ཏེ། ཆོས་ཉིད་ཟབ་པས་མཚན་མ་དང་བྲལ་བའི་ཕྱིར།
གཉིས་པ་ལ་གཉིས་ཏེ། བྱིས་པ་སོ་སྐྱེས་མི་རྟོགས་པ་དང་། ཐེག་དམན་འཕགས་པས་མི་
རྟོགས་པའོ། །དང་པོ་ནི། ཆོས་སྐུ་དེ་ཆོས་ཅན། བྱིས་པ་སོ་སྐྱེས་སྔོན་མཐོང་མ་མྱོང་སྟེ། གང་
གི་ཕྱིར་ན་ཤེས་པ་གསུམ་གྱི་ཡུལ་མ་ཡིན་པ་དེའི་ཕྱིར། དཔེར་ན་དམུས་ལོང་གིས་གཟུགས་
གཏན་ནས་མི་མཐོང་བ་བཞིན་ནོ། །གཉིས་པ་ནི། ཐེག་དམན་འཕགས་པས་ཀྱང་མངོན་སུམ་
དུ་མ་མཐོང་སྟེ། ཁྱིམ་ན་གནས་པའི་བུ་ཆུང་བཙས་ནས་ཞག་བདུན་ལོན་པ་དག་གིས་ཀྱང་ཉི་
མའི་གཟུགས་བལྟར་མི་བཟོད་པ་བཞིན། ཇི་སྐད་དུ་དཔལ་ཕྲེང་གི་མདོ་ལས། བཅོམ་ལྡན་
འདས་དཔེར་ན་དམུས་ལོང་གིས་གཟུགས་བལྟ་བར་མི་ནུས་པ་དང་། བུ་བཙས་པ་གནས་ན་
མཆིས་པའི་བྱིས་པ་དགུང་བདུན་ལོན་པས་ཉི་མའི་དཀྱིལ་འཁོར་བལྟ་བར་མི་ནུས་པ་བཞིན་དུ།
བཅོམ་ལྡན་འདས་སྡུག་བསྔལ་འགོག་པའི་བདེན་པ་ཡང་བྱིས་པ་སོ་སོ་སྐྱེ་བོ་ཐམས་ཅད་ཀྱི་རྣམ་
པར་ཤེས་པའི་ཡུལ་ཡང་མ་ལགས། ཉན་ཐོས་དང་རང་རྒྱལ་རྣམས་ཀྱི་རྣམ་པར་ཤེས་པའི་ཡུལ་
ཡང་མ་ལགས་སོ། །ཞེས་སོ། །འདིར་ཉན་རང་འཕགས་པས་ཀྱང་མི་མཐོང་བར་བཤད་པའི་
འགོག་པ་ནི་སྤངས་པ་ཡོངས་སུ་རྫོགས་པའི་འགོག་བདེན་ཏེ། འདིའི་འགོག་པ་དེ་བཞིན་
གཤེགས་པའི་ཆོས་སྐུ་དང་དོན་གཅིག་པར་འགྲེལ་བར་གསུངས་པས་སོ། །
གཉིས་པ་རྟག་པའི་ཡོན་ཏན་ནི། དེ་བཞིན་གཤེགས་པའི་ཆོས་སྐུ་ཆོས་ཅན། རྟག་པ་
ཡིན་ཏེ། སྐྱེ་བ་དང་བྲལ་བའི་ཕྱིར། བརྟན་པ་ཡིན་ཏེ། སྲོག་འགག་པའི་འཆི་བ་མེད་པའི་
ཕྱིར། །ཞི་བ་ཡིན་ཏེ། སྐྱེ་འགག་གཉིས་དང་བྲལ་བས་ནད་མེད་པའི་ཕྱིར། གཡུང་དྲུང་ཡིན་
ཏེ། ཆད་པར་མི་འགྱུར་བོར་གནས་པས་རྒ་བ་མེད་པའི་ཕྱིར། གསུམ་པ་བདེ་བའི་ཡོན་ཏན་ནི།
སྡུག་བསྔལ་རབ་ཏུ་ཞི་བ་ཡིན་ཏེ། སྡུག་བསྔལ་རྒྱུ་དང་བཅས་པ་འགག་པའི་འགོག་བདེན་ཡིན་
པའི་ཕྱིར། བཞི་པ་ཡེ་ཤེས་ཀྱི་ཡོན་ཏན་ནི། ཤེས་བྱ་ཇི་སྙེད་པ་ལ་ཁྱབ་པའི་ཡོན་ཏན་དང་ལྡན་
ཏེ། ཤེས་བྱ་ཇི་སྙེད་པ་ཐམས་ཅད་རྟོགས་པའི་ཕྱིར། རྟོག་པ་མེད་པ་ཡིན་ཏེ། ཇི་ལྟ་བ་མཁྱེན་
པས་སྤྲོས་པའི་མཚན་མ་གང་ལ་ཡང་གནས་པ་མེད་པའི་ཕྱིར། ལྔ་པ་སྤངས་པའི་ཡོན་ཏན་ནི།
198



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ཆོས་སྐུ་ཆོས་ཅན། ཆགས་པ་མེད་པ་ཡིན་ཏེ། ཐར་པ་ལ་སྒྲིབ་བྱེད་ཀྱི་ཉོན་མོངས་པའི་སྒྲིབ་པ་
སྤངས་པའི་ཕྱིར། ཐམས་ཅད་དུ་ཐོགས་པ་མེད་པ་ཡིན་ཏེ། རྣམ་མཁྱེན་སྒྲིབ་བྱེད་ཀྱི་ཤེས་བྱའི་
སྒྲིབ་པ་ཀུན་དག་པའི་ཕྱིར། རྩུབ་པའི་རེག་བྱ་དང་བྲལ་བ་ཡིན་ཏེ། བྱིང་རྒོད་གཉིས་མེད་པས་
ཏིང་ངེ་འཛིན་ལས་སུ་རུང་བའི་ཕྱིར། མིག་གིས་བལྟར་མེད་དེ། གཟུགས་མེད་པའི་ཕྱིར།
བློས་གང་དུའང་བཟུང་དུ་མེད་དེ། སྤྲོས་པའི་མཚན་མ་མེད་པའི་ཕྱིར། དོན་དམ་པའི་དགེ་བ་
ཡིན་ཏེ། རང་བཞིན་གྱིས་རྣམ་པར་དག་པའི་ཕྱིར། དྲི་མ་མེད་པ་ཡིན་ཏེ། གློ་བུར་གྱི་དྲི་མ་
སྤངས་པའི་ཕྱིར། འཇུག་པའི་དོན་ལ་གཉིས་ཏེ། མདོར་བསྟན་དང་། རྒྱས་བཤད་དོ། །དང་
པོ་ལ་གསུམ་སྟེ། ཆོས་སྐུ་དང་། ལོངས་སྐུ་དང་། སྤྲུལ་སྐུ་བསྟན་པའོ། །དང་པོ་ལ་གཉིས་ལས
མཚན་ཉིད་ནི་ལྔ་སྟེ། འདུས་མ་བྱས་པ་ནི་ཐོག་མར་སྐྱེ་བ་དང་། དབུས་སུ་གནས་པ་དང་།
མཐར་འགག་པ་མེད་པའོ། །ཐ་དད་མེད་པ་ནི་སངས་རྒྱས་ཀྱི་དབྱིངས་དང་ཐ་དད་དུ་རྣམ་པར་
དབྱེར་མེད་པ་སྟེ་དབྱིངས་ཀྱི་ཆའོ། །ཕྱིན་ཅི་མ་ལོག་པ་ནི་བདག་དང་བདག་མེད་ཀྱི་སྤྲོས་པའི་
མཐའ་གཉིས་སུ་འཛིན་པ་མེད་པ་སྟེ་ཡེ་ཤེས་ཀྱི་ཆའོ། །རྣམ་པར་དག་པ་ནི་སྒྲིབ་པ་གསུམ་དང་
བྲལ་བའོ། །འོད་གསལ་བ་ནི་དྲི་མ་མེད་ཅིང་རྣམ་རྟོག་མེད་ལ་ཆོས་ཀྱི་དབྱིངས་ཀྱི་རང་བཞིན་
གང་ཡིན་པའི་ཆོས་སྐུ་དེ་རྟོགས་པ་ནི་ཆོས་ཉིད་ལ་མཉམ་པར་བཞག་པའི་རྣལ་འབྱོར་པ་ཡིས་
མཐོང་ངོ་། །ཡོན་ཏན་ནི་ལྔ་སྟེ། དེ་བཞིན་གཤེགས་པའི་དྲི་མ་མེད་པའི་དབྱིངས་དེ་ནི་རྒྱ་ཆེ་
བས་ཚད་གཞལ་དུ་མེད་པ་དང་། གྲངས་མང་བས་གངྒཱའི་བྱེ་མ་སྙེད་ཀྱི་གྲངས་ལས་འདས་པ་
དང། ཟབ་པས་བསམ་དུ་མེད་པ་དང་། ཐུན་མོང་མ་ཡིན་པས་གཞན་དང་མཉམ་པ་མེད་པ་
དང་། རྣམ་པར་དག་པས་བག་ཆགས་དང་བཅས་པའི་ཉེས་པ་རྣམས་སྤངས་པས་ན་ཡོན་ཏན་
ལྔ་པོ་འདི་རྣམས་དང་ལྡན་ནོ། །གཉིས་པ་ནི། ལོངས་སྤྱོད་རྫོགས་པའི་སྐུ་ཡང་ཡོན་ཏན་ལྔ་
དང་ལྡན་ཏེ། གསུང་སྣ་ཚོགས་པ་དམ་པའི་ཆོས་མངའ་བ་དང། མཚན་དཔེའི་འོད་ཟེར་
མངའ་བའི་སྐུ་ཞེས་བརྗོད་དེ། ཡོན་ཏན་གཉིས་དང་སྐུ་རྟེན་དང་རྟེན་ཅན་དུ་སྦྱར་ནས་བསྟན་
ཏོ། །ཐུགས་ཀྱི་མཛད་པ་ནི་འགྲོ་བའི་རྣམ་པར་གྲོལ་བའི་དོན་སྒྲུབ་པ་ལ་བརྩོན་པའོ། །དེ་
གསུམ་ལ་རྟོག་པ་མེད་པ་ནི་མཛད་པ་ཡིད་བཞིན་གྱི་ནོར་བུའི་རྒྱལ་པོ་བཞིན་དུ་འབད་མེད་དུ་
མཛད་དེ་ཞེས་སོ། །སྣ་ཚོགས་སུ་སྣང་ཡང་དེའི་ངོ་བོ་མིན་པ་ནི་གདུལ་བྱའི་དབང་གིས་སྣ་
ཚོགས་ཀྱི་དངོས་པོར་སྣང་ཡང་དོན་ལ་སྣ་ཚོགས་དེའི་རང་བཞིན་མིན་ནོ། །གསུམ་པ་སྤྲུལ་པའི་
199



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
r
༢སྐུ་ནི། འཇིག་རྟེན་རྣམས་དང་པོར་ཞི་བ་མྱང་འདས་ཀྱི་ལམ་ལ་འཇུག་པར་བྱེད་པ་དང་། བར་
དུ་ཐེག་ཆེན་ལོ་རབ་ཏུ་སྨིན་པར་བྱེད་པ་དང་། མཐར་བྱང་ཆུབ་ཏུ་ལུང་སྟོན་པས་གྲོལ་བར་བྱེད་
པའི་རྒྱུའི་གཟུགས་སྤྲུལ་སྐུ་གང་ཡིན་པ་དེ་ཡང་འཇིག་རྟེན་འདིར་ཆོས་དབྱིངས་ལ་རྟག་ཏུ་རྒྱུན་
མི་འཆད་པར་གནས་ཏེ། ནམ་མཁའི་ཁམས་སུ་གཟུགས་ཀྱི་ཁམས་རྒྱུན་མི་འཆད་པ་བཞིན་
ནོ། །
གཉིས་པ་རྒྱས་པར་བཤད་པ་ལ་གསུམ་སྟེ། ཐུན་མོང་གི་དབྱེ་བ། དབྱེ་བ་སོ་སོའི་རང་
བཞིན། ཐུན་མོང་གི་མཇུག་བསྡུ་བའོ། །དང་པོ་ནི། རང་བྱུང་དང་། ཐམས་ཅད་མཁྱེན་པ་
དང་། སངས་རྒྱས་ཉིད་དང་། མྱ་ངན་འདས་པ་མཆོག་ཏུ་གྱུར་པ་དང་། རྟོག་གེའི་བློས་
བསམ་དུ་མེད་པ་དང་། དགྲ་བཅོམ་པ་མཆོག་ཏུ་གྱུར་པ་དང་། སོ་སོ་རང་གིས་རིག་པའི་
བདག་ཉིད་དུ་གྱུར་པ་རྣམས་ཏེ། བྱང་ཆུབ་ཆེན་པོའི་མིང་གི་རྣམ་གྲངས་སོ། །དེ་ལ་དབྱེ་ན་
ཟབ་པ་དང། རྒྱ་ཆེ་བ་དང་། བདག་ཉིད་ཆེན་པོ་སྟེ། ཡོན་ཏན་གྱི་ཆོས་ཀྱིས་རབ་ཏུ་དབྱེ་བས་
སྐུ་གསུམ་དུ་བཞག་པ་དེ་དག་གིས་སངས་རྒྱས་ཀྱི་རང་བཞིན་ལ་སོགས་པའི་དབྱེ་བ་ཐ་དད་དུ་
འཇུག་གོ །གཉིས་པ་དབྱེ་བ་སོ་སོའི་དོན་ལ་གསུམ་སྟེ། ཆོས་སྐུ་དང་། ལོངས་སྐུ་དང་། སྤྲུལ་
སྐུའོ། །དང་པོ་ལ་གཉིས་ལས། སྤྱིར་བསྟན་པ་ནི། སྐུ་གསུམ་ཡོད་པ་དེ་ལ་སངས་རྒྱས་རྣམས་
ཀྱི་ནི་ངོ་བོ་ཉིད་ཀྱི་སྐུ་མདོར་ན་མཚན་ཉིད་ལྔ་དང་ཡོན་ཏན་ལྔ་དང་ལྡན་པ་ཉིད་དུ་རིག་པར་
བྱའོ། །
གཉིས་པ་སོ་སོར་བཤད་པ་ལ་མཚན་ཉིད་ལྔ་ནི། སྐྱེ་སོགས་མེད་པའི་འདུས་མ་བྱས་པ་
དང་། གཅིག་དང་ཐ་དད་དུ་དབྱེར་མེད་པས་ཐ་དད་དུ་མེད་པ་དང་། བདག་དང་བདག་གིར་
སྤྲོས་པའི་མཐའ་གཉིས་སུ་འཛིན་པ་སྤངས་པས་ཕྱིན་ཅི་མ་ལོག་པ་དང་། ཆགས་སོགས་ཉོན་
མོངས་པའི་སྒྲིབ་པ་དང་། ཉོན་མོངས་པ་ཅན་མ་ཡིན་པའི་མི་ཤེས་པ་ཤེས་བྱའི་སྒྲིབ་པ་དང་།
སྙོམས་འཇུག་དགུ་ལ་འཇུག་པའི་གེགས་སྙོམས་འཇུག་གི་སྒྲིབ་པ་གསུམ་ལས་ངེས་པར་གྲོལ་
བས་རྣམ་པར་དག་པ་དང་། ཉོན་མོངས་ཀྱི་དྲི་མ་མེད་པ་དང་། གཟུང་འཛིན་གྱི་རྣམ་པར་
རྟོག་པ་མེད་པ་དང་། ཆོས་ཉིད་ལ་མཉམ་པར་བཞག་པའི་རྣལ་འབྱོར་པ་རྣམས་ཀྱི་ཡུལ་ཡིན་
པའི་ཕྱིར་དང་། ཆོས་ཀྱི་དབྱིངས་ངོ་བོ་ཉིད་ཀྱིས་དག་པའི་ཕྱིར་ན་འོད་གསལ་བའོ། །ཡོན་
ཏན་ལྔ་ནི། ངོ་བོ་ཉིད་ཀྱི་སྐུ་ཆོས་ཅན། གཞལ་དུ་མེད་པའི་ཡོན་ཏན་རྣམས་དང་ཡང་དག་པར་
200



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ལྡན་ཏེ། རྒྱ་ཆེ་བའི་ཕྱིར། གྲངས་མེད་པའི་ཡོན་ཏན་དང་ལྡན་ཏེ། ཡོན་ཏན་གྲངས་ཀྱིས་
བཟུང་དུ་མེད་པའི་ཕྱིར། བསམ་དུ་མེད་པའི་ཡོན་ཏན་དང་ལྡན་ཏེ། རྟོག་གེའི་ཡུལ་མ་ཡིན་
པའི་ཕྱིར། གཞན་དང་མཉམ་པ་མེད་པའི་ཡོན་ཏན་དང་ལྡན་ཏེ། སངས་རྒྱས་འབའ་ཞིག་ལ་
ལྡན་པའི་ཕྱིར། དག་པ་མཐར་ཐུག་པའི་ཡོན་ཏན་དང་ལྡན་ཏེ། སྒྲིབ་གཉིས་བག་ཆགས་དང་
བཅས་པ་མ་ལུས་པར་སྤངས་པའི་ཕྱིར། རྟགས་ལྔ་པོ་གོ་རིམ་བཞིན་དུ་གཞལ་མེད་ལ་སོགས་
ལྔའི་གཏན་ཚིགས་སུ་སྦྱར་ཏེ་བཤད་ཟིན་ཏོ། །
གཉིས་པ་ལོངས་སྤྱོད་རྫོགས་པའི་སྐུ་ལ་གསུམ་སྟེ། མཚན་ཉིད་ལྔ་ངོས་བཟུང་། དེ་དག་
བསྡུས་ཏེ་བསྟན། སྣང་བ་དཔེས་མཚོན་པའོ། །དང་པོ་ནི། གསུང་སྣ་ཚོགས་པའི་ཐེག་ཆེན་
གྱི་ཆོས་ལ་རྫོགས་པར་ལོངས་སྤྱོད་པ་དང་། སྤྲུལ་པ་ཙམ་མིན་གྱི་རང་བཞིན་གྱི་མཚན་དཔེ་
སོགས་ཀྱི་ཆོས་སྣང་བའི་ཕྱིར། འདིར་ཡང་བརྗོད་སྟོན་གཉིས་ཕྱོགས་གཅིག་ཏུ་བྱས་པའོ། །
ཐུགས་རྗེ་ཆེན་པོ་དག་པའི་རྒྱུ་མཐུན་པ་ལས་འགྲོ་བའི་དོན་རྒྱུན་མི་འཆད་པའི་ཕྱིར་དང་། ཕྲིན་
ལས་དེ་གསུམ་ལ་རྣམ་པར་རྟོག་པ་མེད་ཅིང་ལྷུན་གྱིས་གྲུབ་པར་གདུལ་བྱའི་འདོད་པ་ཐམས་
ཅད་ཇི་ལྟ་བ་བཞིན་དུ་ཡོངས་སུ་སྐོང་བའི་ཕྱིར་དང་། ཡིད་བཞིན་གྱི་ནོར་བུ་སྣ་ཚོགས་མིན་ཡང་
སྣ་ཚོགས་སུ་སྣང་བའི་མཐུ་དང་ལྡན་པ་ལྟར། སྣ་ཚོགས་མིན་ཡང་གདུལ་བྱའི་དབང་གིས་སྣ་
ཚོགས་སུ་སྣང་བའི་རྫུ་འཕྲུལ་སྟོན་པའི་མཐུ་ཡོད་པ་སྟེ། ཆོས་ལྔ་པོ་ཉིད་ཀྱིས་ཐེག་ཆེན་གྱི་ཆོས་ལ་
རྫོགས་པར་ལོངས་སྤྱོད་པའི་སྐུ་རྣམ་པར་གནས་སོ། །གཉིས་པ་དེ་དག་བསྡུས་ཏེ་བསྟན་པ་ནི།
གསུང་བརྗོད་པ་དང་། སྐུ་སྟོན་པ་དང་། ཐུགས་མཛད་པ་རྒྱུན་མི་འཆད་པ་དང་། ཕྲིན་
མངོན་པར་འདུ་བྱེད་པ་མེད་པ་དང་། སངས་རྒྱས་རང་སྣང་ལ་སྣ་ཚོགས་པ་དེའི་ངོ་བོ་མིན་པར་
སྟོན་ལ། གདུལ་བྱ་གཞན་སྣང་འདིར་ནི་སྣ་ཚོགས་སུ་སྣང་བ་སྟེ་རྣམ་པ་ལྔར་བརྗོད་དོ། །
གསུམ་པ་སྣང་བ་དཔེས་མཚོན་པ་ནི། ཇི་ལྟར་ཚོན་ཁ་དོག་སྣ་ཚོགས་པའི་རྐྱེན་གྱིས་ནོར་བུ་ཁ་
དོག་སྣ་ཚོགས་པའི་ངོ་བོ་མ་ཡིན་པར་གནས་པ་དེའི་ངོ་བོར་ཇི་ལྟ་བ་བཞིན་མིན་པར་ཁ་དོག་སྣ་
ཚོགས་སུ་སྣང་བ་དེ་བཞིན་དུ། འགྲོ་བའི་མོས་པ་ཐ་དད་པའི་རྐྱེན་སྣ་ཚོགས་པས་ཁྱབ་བདག་སྣ་
ཚོགས་པ་དེའི་དངོས་པོ་མིན་ཀྱང་སྣ་ཚོགས་སུ་སྣང་ངོ་། །ཁྱབ་བདག་ཅེས་པ་ནི། དབྱིངས་
དང་ཡེ་ཤེས་དང་ཕྲིན་ལས་གསུམ་གྱིས་སེམས་ཅན་ ཐམས་ཅད་ལ་ཁྱབ་པ་སྟེ། སྔར་ཆོས་
དབྱིངས་རང་བཞིན་རྣམ་དག་གི་ཆ་གཞི་འབྲས་ཀུན་ལ་འགྲོ་བའི་དོན་དུ་བཤད་པ་ལྟར་རོ། །“ལས་
རྫོ
201



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
དག་པ་གཉིས་ལྡན་གྱིས་གཞི་འབྲས་ཐམས་ཅད་ལ་ཁྱབ་པ་ནི་མ་ཡིན་ནོ། །ཡེ་ཤེས་ཀྱིས་ཁྱབ་པ་
ནི། ཆགས་མེད་ཐོགས་པ་མེད་པའི་ཕྱིར། །ཡེ་ཤེས་ཁྱབ་པ་ཉིད་དུ་འདོད། །ཅེས་པ་ལྟར་
རོ། །འགའ་ཞིག་སྒྲིབ་པའི་དབུས་ན་སངས་རྒྱས་ཡོད་པའི་ཚུལ་གྱིས་ཁྱབ་པར་འདོད་པ་ནི།
མུན་པའི་དབུས་ན་ཉི་མའི་དཀྱིལ་འཁོར་འོད་འབར་བ་ཡོད་པར་འདོད་པ་དང་མཚུངས་སོ། །
ཕྲིན་ལས་ཀྱིས་ཁྱབ་པ་ནི། མངོན་རྟོགས་རྒྱན་ལས། དེ་ལྟར་མཛད་པ་རྒྱ་ཆེའི་ཕྱིར། །སངས་
རྒྱས་ཁྱབ་པར་ངེས་པར་བརྗོད། །ཅེས་པ་ལྟར་རོ། །
གསུམ་པ་སྤྲུལ་པའི་སྐུ་ལ་གཉིས་ཏེ། སྐུ་དངོས་ཀྱི་ཁྱད་པར་དང་། དེའི་ཕྲིན་ལས་
བསྟན་པའོ། །དང་པོ་ནི། སྟོན་ཞེས་བཤད་པའི་གཞིའོ། །གང་དུ་ཞེ་ན། ཡོངས་སུ་མ་དག་
པའི་ཞིང་རྣམས་སུ་སྟོན། དུས་ཇི་ཙམ་བར་དུ་ཞེ་ན། སྲིད་པ་ཇི་སྲིད་གནས་ཀྱི་བར་དུའོ། །
གང་གིས་སྟོན་ཅེ་ན། འཇིག་རྟེན་མཁྱེན་པ་སངས་རྒྱས་ཀྱིས་སོ། །ཚུལ་ཇི་ལྟར་ཞེ་ན། ཐུགས་
རྗེ་ཆེན་པོས་ཀུན་ནས་བསླངས་ཏེ། གདུལ་བྱའི་འཇིག་རྟེན་ཀུན་ལ་གཟིགས་ནས་བདག་རྐྱེན་
ཆོས་ཀྱི་སྐུ་ལས་མ་གཡོས་པར་སྟོན་ནོ། །གང་གི་སྒོ་ནས་ཤེ་ན། སྤྲུལ་པའི་རང་བཞིན་སྣ་ཚོགས་།
ཀྱི་སྒོ་ནས་སོ། །གང་སྟོན་ཅེ་ན། དགའ་ལྡན་དུ་དམ་པ་ཏོག་དཀར་པོར་སྐྱེ་བ་མངོན་པར་སྐྱེ་
ན
བ་དེ་ནས་མཛད་པ་བཅུ་གཉིས་ཀྱི་དང་པོ་དགའ་ལྡན་གྱི་གནས་ནས་འཛམ་བུའི་གླིང་དུ་འཕོ་བ་
ལྷ་མོ་སྒྱུ་འཕྲུལ་གྱི་ལྷུམས་སུ་འཇུག་པ་དང་། ལུམྦིའི་ཚལ་དུ་སྐུ་བལྟམས་པ་དང་། ཡི་གེ་
ལ་སོགས་ས་བཟོའི་གནས་མཐའ་དག་ལ་མཁས་པར་བསླབ་པ་དང། བཙུན་མོའི་འཁོར་གྱིས་
དགྱེས་པར་རོལ་བ་དང་། གནས་གཙང་མའི་ལྷས་བསྐུལ་ཏེ་ཁམས་གསུམ་ལས་ངེས་པར་
འབྱུང་བ་དང་། ཆུ་བོ་ནི་རཉྫ་ནའི་འགྲམ་དུ་ལོ་དྲུག་ཏུ་དཀའ་བ་སྤྱོད་པ་དང་། རྡོ་རྗེའི་གདན་
དུ་བྱང་ཆུབ་ཀྱི་སྙིང་པོར་གཤེགས་པ་དང་། བྱང་ཆུབ་ཀྱི་ཤིང་དྲུང་དུ་སྲོད་ལ་བདུད་སྡེ་ཐམས་
ཅད་འཇོམས་པ་དང་། ཐོ་རངས་མངོན་པར་རྫོགས་པར་བྱང་ཆུབ་པ་དང་། ཆོས་ཀྱི་འཁོར་ལོ་
རིམ་པ་གསུམ་དུ་བསྐོར་བ་དང་། གྲོང་ཁྱེར་རྩྭ་མཆོག་གི་ཤིང་སཱ་ལ་ཟུང་གི་དྲུང་དུ་མྱ་ངན་ལས་
འདས་པར་གཤེགས་པར་མཛད་པའི་ཚུལ་རྣམས་སྟོན་ཏོ། །གཉིས་པ་དེའི་ཕྲིན་ལས་བསྟན་པ་
ནི། མྱ་ངན་ལས་འདས་པ་ལ་རབ་ཏུ་འཇུག་པར་མཛད་དོ། །ཆོས་གང་བསྟན་པས་ཤེ་ན།
འདུས་བྱས་ཐམས་ཅད་མི་རྟག་པ་དང་། ཟག་བཅས་སྡུག་བསྔལ་བ་དང་། ཆོས་བདག་མེད་པ་
དང༌། མྱང་འདས་ཞི་བ་སྟོན་པའི་ཆོས་ཀྱི་སྒྲ་ཡིས་སོ། །མཛད་པ་པོ་གང་གིས་ན། སེམས་ཅན་དང་།
202



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
འདུལ་བའི་ཐབས་མཁྱེན་པ་སངས་རྒྱས་ཀྱིས་སོ། །ཡུལ་གང་ན་སེམས་ཅན་ནོ། །ཚུལ་ཇི་ལྟར་
ན། སྲིད་པ་གསུམ་ལ་སྐྱོ་བ་བསྐྱེད་ནས་སོ། །སྨིན་པའི་མཛད་པ་ནི། ཐེག་པ་མཆོག་ལ་སྨིན་
པར་མཛད་དོ། ། གདུལ་བྱ་གང་ཞེ་ན། སྡུག་བསྔལ་ཞི་བའི་ལམ་ལ་རབ་ཏུ་ཞུགས་པ་མྱང་
འདས་མཐར་ཐུག་མ་ཐོབ་པ་ལ་ཐོབ་པའི་འདུ་ཤེས་ཅན་ཉན་རོང་རྣམས་སོ། །གང་བསྟན་པས་
ན། དམ་ཆོས་པདྨ་དཀར་པོ་ལ་སོགས་ཆོས་ཀྱི་དེ་ཁོ་ན་ཉིད་ཐེག་པ་གཅིག་དང་ངོ་བོ་ཉིད་མེད་
པར་བསྟན་པ་ཡིས་སོ། །ཚུལ་ནི་ཉན་རང་དེ་དག་སྔར་མྱང་འདས་མཐར་ཐུག་ཐོབ་པར་འཛིན་
པ་ལས་བཟློག་སྟེ། ཐབས་སྙིང་རྗེ་ཆེན་པོ་དང་ཤེས་རབ་བདག་མེད་རྟོགས་པ་ཡོངས་སུ་བཟུང་
བར་བྱས་པས་སོ། །ལུང་སྟོན་པ་ནི། ས་བརྒྱད་པར་བྱང་ཆུབ་མཆོག་ཏུ་མངོན་སུམ་དུ་ལུང་
སྟོན་པར་མཛད་དེ། མངོན་སུམ་དུ་ལུང་སྟོན་པ་འདི་ས་བརྒྱད་པ་ནས་ཐོབ་པར་མདོ་སྡེ་རྒྱན་
ལས་བཤད། ཚུལ་འདི་ནི་ཉན་རང་གི་རིགས་ཅན་རྣམས་ཀྱང་གནས་སྐབས་ཉན་རང་གི་མྱང་
འདས་ལ་བཀོད་ནས་མཐར་ཐུག་ཐེག་ཆེན་གྱིས་སྨིན་པར་མཛད་པས་ན་བྱང་སེམས་ཀྱི་རིགས་
ཅན་རྣམས་ལྟ་ཅི་སྨོས་ཞེས་པའི་དོན་ནོ། །འདིར་མཐར་ཐུག་ཐེག་པ་གཅིག་ཏུ་བསྟན་པས་ན་
སེམས་ཙམ་གྱི་གྲུབ་མཐའི་ཚུལ་དུ་འགྲེལ་པ་ནི་དོན་མ་རྟོགས་པའོ། །གཞན་དག་མ་ངེས་པའི་
རིགས་ཅན་རྣམས་ཐེག་ཆེན་ལ་སྨིན་པར་མཛད་པའི་ཚུལ་ལ་སྦྱར་བས་ཀྱང་མ་རྟོགས་ཏེ། མ་
ངེས་པའི་རིགས་ཅན་འབའ་ཞིག་གི་དོན་མཛད་ཚུལ་སྨོས་ལ་ངེས་པའི་རིགས་ཅན་གྱི་དོན་
མཛད་ཚུལ་མི་སྨོས་པའི་རྒྱུ་མཚན་མེད་པས་བརྟག་མི་བཟོད་པའི་ཕྱིར་མི་འཐད་དོ། །
གསུམ་པ་ཐུན་མོང་གི་མཇུག་བསྡུ་བསྟན་པ་ལ་གཉིས་ཏེ། སྐུའི་སྒྲ་དོན་བསྟན་པ། རྟེན་
དང་བརྟེན་པར་གྲུབ་པའི་ཚུལ་ལོ། །དང་པོ་ནི། སྐུ་གསུམ་པོ་འདི་དག་ལ་གྲངས་བཞིན་དུ།
ཆོས་སྐུ་ཟབ་ཅིང་གཏིང་དཔག་དཀའ་བས་ཟབ་པ་དང་། ལོངས་སྐུ་གདུལ་བྱ་སྣ་ཚོགས་འདུལ་
བའི་མཐུ་ཕུན་སུམ་ཚོགས་པས་རྒྱ་ཆེ་བ་དང་། སྤྲུལ་སྐུས་བྱིས་པའི་བསམ་པའི་ཚུལ་དང་དོན་
མཐུན་པར་ཐར་པའི་ལམ་ལ་རབ་ཏུ་འདྲེན་པའི་ཕྱིར་བདག་ཉིད་ཆེན་པོ་ཞེས་བྱའོ། །གཉིས་པ་
ནི། འདིར་ནི་དང་པོ་ཆོས་སྐུ་སྟེ་ཕྱི་མ་དག་ནི་གཟུགས་ཀྱི་སྐུ་ཡིན་ལ། ནམ་མཁའ་ལ་ནི་
གཟུགས་གནས་པ་བཞིན་དུ་དང་པོ་ཆོས་སྐུ་ལ་ཐ་མ་གཟུགས་སྐུ་གཉིས་གནས་སོ། །རྟག་པའི་
དོན་ལ་གསུམ་སྟེ། མདོར་བསྟན། རྒྱས་བཤད། མཇུག་བསྡུ་བའོ། །དང་པོ་ལ། གཟུགས་
ཀྱི་སྐུ་རྟག་པར་སྒྲུབ་པ་ལ་གཞན་རྗེས་སུ་འཛིན་པའི་རྒྱུ་བཞི་ནི། གཞན་དོན་ལ་རྟག་ཏུ་གནས་
203



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཚེ་བཅོ་བརྒྱད་ལས། པོད་བཅུ་གཅིག་པ།
།པའི་རྒྱུ་མཐའ་ཡས་པ་ཚང་བ་དང་། སེམས་ཅན་ཟད་པ་མེད་པའི་དོན་བྱ་དགོས་པ་དང་།
འཁོར་བ་ཇི་སྲིད་པར་གཞན་དོན་མཛད་པར་བཞེད་པའི་བརྩེ་བ་དང་། དེ་སྲིད་དུ་བཞུགས་
པར་ནུས་པའི་རྫུ་འཕྲུལ་ལོ། །འཇིག་རྟེན་མི་འདོར་བའི་རྒྱུ་གསུམ་ནི། སྲིད་ཞི་མཉམ་པར་
མཁྱེན་པས་བླང་དོར་གྱི་ཡུལ་མ་དམིགས་པ་དང་། འཁོར་བར་བཞུགས་ཀྱང་བསམ་གཏན་གྱི་
བདེ་བ་ཕུན་སུམ་ཚོགས་པ་དང་ལྡན་པ་དང་། ཉེས་པས་མི་གོས་པའི་ཆོས་ཀྱི་དབང་ཕྱུག་གོ །
ཆོས་ཀྱི་སྐུ་རྟག་པའི་གཏན་ཚིག་ནི། ཆོས་ཀྱི་སྐུ་ཆོས་ཅན། རྟག་པ་ཡིན་ཏེ། འཆི་བདག་གི་
བདུད་བཅོམ་པའི་ཕྱིར་དང་། ངོ་བོ་མེད་པས་སྐྱེ་འགག་གིས་སྟོང་པའི་ཕྱིར་དང་། །རྟག་ཏུ་
འཇིག་རྟེན་གྱི་མགོན་སྐྱབས་སུ་གནས་པའི་ཕྱིར་རོ། །
གཉིས་པ་རྒྱས་པར་བཤད་པ་ལ་གཉིས་ཏེ། གཟུགས་ཀྱི་སྐུ་རྟག་པར་སྒྲུབ་པའི་རྒྱུ། ཆོས་
ཀྱི་སྐུ་རྟག་པར་སྒྲུབ་པའི་རྒྱུའོ། །དང་པོ་ལ་གཉིས་ཏེ། གཞན་ཡོངས་སུ་འཛིན་པའི་རྒྱུ་དང་།
འཇིག་རྟེན་མི་འདོར་བའི་རྒྱུའོ། །དང་པོ་ལ་བཞི་ལས། གཟུགས་ཀྱི་སྐུ་ཆོས་ཅན། རྒྱུན་གྱིས་
རྟག་པ་ཡིན་ཏེ། གཞན་དོན་དུ་རྟག་ཏུ་གནས་པའི་རྒྱུ་ཚང་བའི་ཕྱིར་ཏེ། གྲངས་མེད་གསུམ་དུ་
ལུས་དང་སྲོག་དང་ལོངས་སྤྱོད་རྣམས་བཏང་ནས་དམ་པའི་ཆོས་འཛིན་པའི་ཕྱིར། གཞན་དོན་
དུ་གནས་པའི་རྒྱུ་ཚང་ཡང་དགོས་པ་མེད་པས་འཇིག་རྟེན་དུ་མི་གནས་སོ་ཞེ་ན། གཞན་དོན་དུ་
རྟག་ཏུ་གནས་དགོས་ཏེ། སེམས་ཅན་ཟད་མི་ཤེས་པའི་དོན་བྱ་དགོས་པའི་ཕྱིར་ཏེ། སེམས་
ཅན་ཀུན་ལ་ཕན་པའི་ཕྱིར་དུ་དང་པོ་སེམས་བསྐྱེད་པའི་དུས་སུ་གཞན་སྡུག་བསྔལ་ལས་སྒྲོལ་
བར་དམ་བཅས་པ་དེ་མཐར་ཕྱིན་པར་མཛད་དགོས་པའི་ཕྱིར། གཞན་དོན་དགོས་ཀྱང་དེའི་
བཞེད་པ་མེད་པས་གཞན་གྱི་དོན་དུ་མི་གནས་སོ་ཞེ་ན། སངས་རྒྱས་ཉིད་ནི་ཆོས་ཅན།
་
གཞན་དོན་གྱི་བཞེད་པ་ཡོད་དེ། ཉོན་སྒྲིབ་སྤངས་པས་གཙང་བ་དང་ཤེས་སྒྲིབ་སྤངས་པས་
དག་པའི་ཐུགས་རྗེ་རབ་ཏུ་འཇུག་པའི་ཕྱིར། གཞན་དོན་བཞེད་ཀྱང་ཚེའི་འཕེན་པ་ཟད་ནས་
ནུས་པ་མེད་པས་གཞན་དོན་ལ་གནས་མི་ནུས་སོ་ཞེ་ན། སྟོན་པ་སངས་རྒྱས་ཆོས་ཅན།
གཞན་དོན་དུ་རྟག་ཏུ་གནས་པར་ནུས་ཏེ། རྫུ་འཕྲུལ་གྱི་རྐང་པ་དེ་ཡིས་ཚེ་ལ་མངའ་བརྙེས་པས་
འཁོར་བ་ཇི་སྲིད་པར་གནས་པར་སྤྱོད་ནུས་པའི་ཕྱིར། གཉིས་པ་འཇིག་རྟེན་མི་འདོར་བའི་རྒྱུ་
ལ་གསུམ་ལས། གཞན་དོན་དུ་རྟག་ཏུ་གནས་པར་ནུས་ཀྱང་འཁོར་འདས་ལ་བླང་དོར་ཐ་དད་
དུ་ཞེན་པ་ཡོད་ན་འཁོར་བའི་སྐྱོན་རིག་ནས་འཁོར་བ་དོར་ཏེ་མྱང་འདས་སུ་འཇུག་པ་ལས་བླང་.
ངོ་
204
A)



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
དོར་ཐ་དད་དུ་འཛིན་པ་མི་མངའ་སྟེ། ཆོས་ཀུན་སྟོང་པ་ཉིད་དུ་རོ་གཅིག་པར་མཁྱེན་པས་
འཁོར་བ་དང་མྱ་ངན་ལས་འདས་པ་ལ་བླང་དོར་གཉིས་སུ་འཛིན་པ་ལས་གྲོལ་བའི་ ཕྱིར།
འཁོར་བའི་སྡུག་བསྔལ་གྱིས་གནོད་ན་འཁོར་བ་འདོར་སྲིད་ཀྱང་སྡུག་བསྔལ་གྱིས་མི་གནོད་དེ།
རྟག་ཏུ་བསམ་པ་མཐའ་ཡས་པའི་ཏིང་ངེ་འཛིན་གྱི་བདེ་བ་ཕུན་སུམ་ཚོགས་པ་དང་ལྡན་པའི་
ཕྱིར། གལ་ཏེ་ཉེས་པས་གོས་ན་སྡུག་བསྔལ་གྱིས་གནོད་སྲིད་ཀྱང་ཉེས་པས་གོས་པ་མི་སྲིད་དེ།
འཇིག་རྟེན་ན་གཞན་དོན་ལ་སྤྱོད་པ་ན་འཇིག་རྟེན་གྱི་ཆོས་ཀྱིས་གོས་པ་མེད་ པའི་ ཕྱིར།
གཟུགས་སྐུ་རྟག་པར་སྒྲུབ་པའི་རྒྱུ་བསྟན་ཟིན་ཏོ། །
གཉིས་པ་ཆོས་སྐུ་རྟག་པར་སྒྲུབ་པའི་རྒྱུ་ལ་གསུམ་སྟེ། ཞི་བའི་གནས་ཐོབ་པས་རྟག་པ་
དང་། རང་བཞིན་དུ་གྲུབ་པས་རྟག་པ་དང་། གཏན་གྱི་སྐྱབས་ཡིན་པས་རྟག་པའོ། །དང་པོ་
ནི། ཆོས་སྐུ་ཆོས་ཅན། རྟག་པ་ཡིན་ཏེ། ལས་ཉོན་གྱིས་འཆི་བ་དང་། བསམ་གྱིས་མི་ཁྱབ་
པར་བསྒྱུར་བའི་འཆི་བ་གཉིས་ཀ་མེད་པ་ཞི་བའི་གནས་ཡེ་ཤེས་ཐོབ་པས་འཆི་བདག་གི་བདུད་
རྒྱུ་བ་མེད་པའི་ཕྱིར། གཉིས་པ་ནི། རྟག་པ་ཡིན་ཏེ། ཐུབ་པའི་དབྱིངས་དག་པ་མཐར་ཐུག་པ་
ནི་གདོད་མ་ནས་སྐྱེ་འཆི་སོགས་རབ་ཏུ་ཞི་བ་ཡིན་པའི་ཕྱིར་དང་། རྒྱུ་རྐྱེན་གྱིས་འདུས་མ་བྱས་
པའི་རང་བཞིན་ཡིན་པའི་ཕྱིར། གསུམ་པ་ནི། ཆོས་སྐུ་ཆོས་ཅན། རྟག་པ་ཡིན་ཏེ། སྐྱབས་
མེད་པ་རྣམས་ཀྱི་ནམ་ཡང་མི་བསླུ་བའི་སྐྱབས་ལ་སོགས་པར་འཐད་པའི་ཕྱིར་རོ། །གསུམ་པ་
དོན་བསྡུ་བ་ནི། དང་པོར་བསྟན་པའི་རྒྱུ་མཚན་བདུན་གྱིས་ནི་གཟུགས་ཀྱི་སྐུ་རྟག་པར་སྒྲུབ་པ་
ཉིད་དོ། །རྒྱུ་མཚན་ཕྱི་མ་གསུམ་གྱིས་ནི་སྟོན་པའི་ཆོས་ཀྱི་སྐུ་ནི་རྟག་པར་སྒྲུབ་པ་ཉིད་དོ། །
མདོ་སྡེ་རྒྱན་དུ། རང་བཞིན་དང་ནི་རྒྱུན་མི་འཆད། །རྒྱུན་གྱིས་དེ་དག་རྟག་པ་ཉིད། །ཅེས་
སོ། །ཆོས་ཀྱི་སྐུའི་དབྱིངས་ནི་སྐྱེ་འཇིག་མེད་པའི་རྟག་པ་དང་། ལོངས་སྐུ་རྒྱུན་མི་འཆད་པའི་
རྟག་པ་དང། སྤྲུལ་སྐུ་འཇིག་རྟེན་གྱི་དོན་བྱེད་པའི་རྟག་པའོ། །བསམ་གྱིས་མི་ཁྱབ་པའི་དོན་
ལ་མདོར་བསྟན་དང་། རྒྱས་བཤད་དང་། མཇུག་བསྡུ་བའོ། །དང་པོ་ནི། རྒྱལ་བའི་ཡུལ་སྐུ་
གསུམ་ཆོས་ཅན། ས་བཅུ་པའི་འཕགས་པ་རྣམས་ཀྱིས་ཀྱང་བསམ་གྱིས་མི་ཁྱབ་སྟེ། ངག་གི་
སྤྲོས་པའི་ཡུལ་མིན་པའི་ཕྱིར་དང་། དོན་དམ་གྱིས་བསྡུས་པའི་ཕྱིར་དང་། རྟོག་པ་འཇུག་པའི་
གནས་མིན་པའི་ ཕྱིར་དང་། དཔེ་ལས་འདས་པའི་ཕྱིར་དང་། བླ་ན་མེད་པའི་ཕྱིར་དང་།
སྲིད་ཞིས་མ་བསྡུས་པའི་ཕྱིར་རོ། །
205



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
གིས་གཉིས་པ་རྒྱས་པར་བཤད་པ་ལ་གཉིས་ཏེ། བསམ་གྱིས་མི་ཁྱབ་པའི་གཏན་ཚིགས་དང་།
རྟགས་དང་རྟགས་ཅན་སྦྱར་བའོ། །དང་པོ་ནི། སངས་རྒྱས་ཀྱི་སྐུ་ཆོས་ཅན། ས་བཅུ་པ་ལ་
གནས་པས་ཀྱང་བསམ་དུ་མེད་པ་ཡིན་ཏེ། ངག་གིས་བརྗོད་དུ་མེད་པའི་ཕྱིར། བརྗོད་དུ་མེད་
དེ། ངག་གི་ཡུལ་ལ་ཀུན་རྫོབ་ཀྱིས་ཁྱབ་པ་ལས་དོན་དམ་ཡིན་པའི་ཕྱིར། དོན་དམ་ཡིན་ཏེ།
ཀུན་རྫོབ་ལ་རྟོག་པའི་ཡུལ་གྱིས་ཁྱབ་པ་ལ་རྟོག་པས་བརྟག་བྱ་མིན་པའི་ཕྱིར། རྟོག་པས་བརྟག་
པར་བྱ་བ་མིན་ཏེ། རྟོག་པའི་ཡུལ་ལ་རྟོག་པའི་ཡུལ་ལ་དཔེ་ལས་དཔག་ཏུ་རུང་བས་ཁྱབ་པ་ལ། རྟགས་དང་
དཔེས་རྗེས་སུ་དཔག་བྱ་མིན་པའི་ཕྱིར། རྗེས་སུ་དཔག་པར་བྱ་བ་མིན་ཏེ། དཔེ་ལས་དཔག་ཏུ་
རུང་བ་ལ་དཔེ་དང་ཆོས་མཐུན་ཡོད་པས་ཁྱབ་པ་ལས་བླ་ན་མེད་པ་སྟེ། དེ་དང་མཚུངས་པ་པ་མེད་
པའི་ཕྱིར། བླ་ན་མེད་པ་ཡིན་ཏེ། བླ་ན་ཡོད་པ་ལ་སྲིད་ཞིའི་བསྡུས་པས་ཁྱབ་པ་ལས་སྲིད་ཞིས་
མ་བསྡུས་པའི་ཕྱིར། སྲིད་ཞིས་མ་བསྡུས་ཏེ། སྲིད་ཞིའི་མཐའ་ལ་ཡང་གནས་པ་མེད་པའི་ཕྱིར་
ཏེ། ཞི་བ་ལ་ཡོན་ཏན་དང་སྲིད་པ་ལ་སྐྱོན་དུ་རྟོག་པ་མེད་པའི་ཕྱིར་རོ། །གཉིས་པ་ནི། ཆོས་
ཀྱི་སྐུ་བསམ་གྱིས་མི་ཁྱབ་པ་ཡིན་ཏེ། དང་པོར་བསྟན་པའི་རྒྱུ་མཚན་ལྔ་པོ་དག་ཕྲ་ཞིང་
ཟབ་པའི་ཕྱིར། རྒྱུ་མཚན་དྲུག་པས་གཟུགས་ཀྱི་སྐུ་བསམ་གྱིས་མི་ཁྱབ་པ་ཡིན་ཏེ། སྐྱེ་འགག་
ཏུ་སྣང་ཡང་སྐྱེ་འགག་དེའི་དངོས་པོར་གྲུབ་པ་མིན་པའི་ཕྱིར། །གསུམ་པ་དོན་བསྡུ་བ་ནི། བླ་
ན་མེད་པའི་ཡེ་ཤེས་དང་ཐུགས་རྗེ་ཆེན་པོ་སོགས་ཀྱི་ཡོན་ཏན་གྱི་སྒོ་ནས་ཡོན་ཏན་གྱི་ཕ་རོལ་ཏུ་
ཕྱིན་པས་འཁོར་འདས་ཀྱི་མཐའ་ལ་མི་གནས་པའི་རྒྱལ་བ་ཆོས་སྐུ་དང་གཟུགས་སྐུ་བསམ་གྱིས་
མི་ཁྱབ་པ་དེས་ན་རང་བྱུང་རྒྱལ་བ་རྣམས་ཀྱི་ཆོས་ཀྱི་དོན་བརྒྱད་ཡོད་པའི་ཐ་མ་བསམ་གྱིས་མི་
ཁྱབ་པའི་ཚུལ་འདི་ནི་དྲང་སྲོང་ཆེན་པོ་འོད་ཟེར་ཆེན་པོའི་དབང་བསྐུར་ཐོབ་པ་ས་བཅུ་པ་ལ་
གནས་པ་རྣམས་ཀྱིས་ཀྱང་ཇི་བཞིན་རིག་པ་མིན་ནོ། །འདིར་དབང་བསྐུར་གྱི་སྐད་དོད་ཡོད་
པས་དབང་བཅུ་ཐོབ་པ་ས་བརྒྱད་པ་ཐོབ་པས་ཀྱང་རིག་པ་མིན་ཞེས་སྦྱོར་བ་སྐབས་ཀྱི་དོན་མིན་
ནོ། །
གསུམ་པ་བྱང་ཆུབ་ཀྱི་ཡོན་ཏན་ལ་གསུམ་སྟེ། རྟེན་གྱི་སྒོ་ནས་མདོར་བསྟན། དཔེའི་སྒོ་
ནས་རྒྱས་པར་བཤད།དཔེ་དོན་ཆོས་མཐུན་བསྟན་པའོ། །དང་པོ་ལ་གཉིས་ཏེ། སྤྱིར་བསྟན་
པ་དང་། ཅུང་ཟད་བཤད་པའོ། །དང་པོ་ལ་ཡོན་ཏན་གྱི་རྟེན་སྐུ་ནི་གཉིས་ཏེ། རང་དོན་དོན་
དམ་པ་ཆོས་ཀྱི་སྐུ་དང་། དེ་ལ་བརྟེན་པའི་གཞན་དོན་ཀུན་རྫོབ་གཟུགས་ཀྱི་སྐུ་ཉིད་ཡིན་ནོ། །，
206



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
།ཡོན་ཏན་ལ་གཉིས་ཏེ། བྲལ་བའི་འབྲས་བུ་དང་། རྣམ་པར་སྨིན་པའི་འབྲས་བུའོ། །རེ་རེ་ལ་
སུམ་ཅུ་སོ་གཉིས་རེ་ཡོད་པས་དྲུག་ཅུ་རྩ་བཞི་ཡོད་པ་འདི་དག་ཡོན་ཏན་གྱི་དབྱེ་བའོ། །གཉིས་
པ་ནི། དམ་པའི་དོན་གྱི་སྐུ་ནི་བདག་ཉིད་ཀྱི་འབྱོར་པ་རྟེན་པའི་གནས་སོ། །དྲང་སྲོང་རྣམས་
ཀྱི་བརྡའི་སྐུ་ནི་ཕ་རོལ་གྱི་ཕུན་སུམ་ཚོགས་པ་གཞན་དོན་འབྱུང་བའི་གནས་སོ། །སྐུ་གཉིས་
ཡོད་པ་ལས། དང་པོའི་སྐུ་ནི་སྟོབས་ལ་སོགས་པ་བྲལ་བའི་ཡོན་ཏན་རྣམས་དང་ལྡན་ནོ། །སྐུ་
གཉིས་པ་གཟུགས་ཀྱི་སྐུ་ནི། སྐྱེས་བུ་ཆེན་པོའི་མཚན་སུམ་ཅུ་སོ་གཉིས་ཏེ་རྣམ་སྨིན་གྱི་ཡོན་
ཏན་དག་དང་ལྡན་ནོ། །གཉིས་པ་དཔེའི་སྒོ་ནས་རྒྱས་པར་བཤད་པ་ལ་གཉིས། སྡོམ་ཚིག་
གིས་མདོར་བསྟན་པ། སོ་སོའི་རང་བཞིན་ཕྱེ་སྟེ་བསྟན་པའོ། །དང་པོ་ནི། སྟོབས་ཞེས་བཤད་
པ་ཉིད་ནི་རྡོ་རྗེ་བཞིན་ཏེ། མ་རིག་པའི་སྒྲིབ་པ་སེལ་ཞིང་འཇོམས་པས་སོ། །མི་འཇིགས་པ་
བཞི་པོ་ཉིད་ནི་སེང་གེ་བཞིན་ཏེ་འཁོར་གྱི་ནང་དུ་བག་ཚ་བ་མེད་པས་སོ། །དེ་བཞིན་གཤེགས་
པའི་ཆོས་མ་འདྲེས་པ་བཅོ་བརྒྱད་ནི་ནམ་མཁའ་བཞིན་ཏེ། གཞན་དང་ཐུན་མོང་མ་ཡིན་པས་
སོ། །ཐུབ་པའི་བསྟན་པ་གཟུགས་སྐུ་རྣམ་པ་གཉིས་ནི་ཆུ་ཟླ་བཞིན་ཏེ། གཞན་སྣང་དུ་བསྟན་
པས་སོ། །གཉིས་པ་སོ་སོའི་རང་བཞིན་ཕྱེ་སྟེ་བསྟན་པ་ལ་གསུམ་སྟེ། བྲལ་བའི་ཡོན་ཏན་
བསྟན་པ། རྣམ་སྨིན་གྱི་ཡོན་ཏན་བསྟན་པ། དེ་དག་ལུང་དང་སྦྱར་བའོ། །དང་པོ་ལ་གསུམ་
སྟེ། སྟོབས་བཅུ་དང་། མི་འཇིགས་པ་བཞི་དང་། མ་འདྲེས་པའི་ཡོན་ཏན་ནོ། །དང་པོ་ལ་
སྟོབས་བཅུ་སོ་སོའི་ངོ་བོ་ངོས་བཟུང་། རྡོ་རྗེའི་དཔེ་དང་སྦྱར་བའོ། །དང་པོ་ནི། སྔོན་གྱི་
སེམས་བསྐྱེད་དང་སྡོམ་པའི་དམ་བཅའ་བརྟན་པ་ལས་གནས་དང་གནས་མིན་མཁྱེན་པ་གྲུབ་
བོ། །ལས་འབྲས་སྟོན་པས་ལས་རྣམས་ཀྱི་རྣམ་སྨིན་མཁྱེན་པ་དང་། དབང་པོ་དང་མཐུན་
པར་ཆོས་སྟོན་པས་དབང་པོ་མཆོག་དམན་མཁྱེན་པ་དང་། ཁམས་རྣམས་དང་མཐུན་པར་
ཞུགས་པས་ཁམས་སྣ་ཚོགས་མཁྱེན་པ་དང་། མོས་པ་དང་མཐུན་པར་ཞུགས་པས་མོས་པ་
ཚོགས་མཁྱེན་པ་དང། ཐེག་པ་ཐམས་ཅད་ལ་གོམས་པ་ལས་འཁོར་འདས་ཀུན་ཏུ་འགྲོ་བའི་
ལམ་མཁྱེན་པ་དང་། ཏིང་ངེ་འཛིན་ལྷུར་བླངས་པས་བསམ་གཏན་སོགས་ཉོན་མོངས་པ་དང་
དྲི་མ་མེད་པ་མཁྱེན་པ་དང་། དགེ་བ་ཆུད་མ་གསན་པས་སྔོན་གྱི་གནས་རྗེས་སུ་དྲན་པ་དང་།
སེམས་ཅན་ལ་ལྷག་པའི་བསམ་པ་སོགས་ལས་ལྷའི་མིག་གིས་འཆི་འཕོ་དང་སྐྱེ་བ་མཁྱེན་པ་དང་།
ཟག་པ་ཟད་པའི་དོན་དུ་ཆོས་བསྟན་པས་ཞི་བ་ཟག་ཟད་མཁྱེན་པའི་སྟོབས་འགྲུབ་བོ། །དེ་སྣ་
207



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ལྟར་སྟོབས་རྣམ་པ་བཅུའོ། །གཉིས་པ་རྡོ་རྗེའི་དཔེ་དང་སྦྱར་བ་ནི། དགེ་བས་རྣམ་སྨིན་ཡིད་
དུ་འོང་བ་ཐོབ་པ་ནི་གནས་དང་། རྣམ་སྨིན་ཡིད་དུ་མི་འོང་བ་ཐོབ་པ་ནི་གནས་མིན་པ་སོགས་
མཁྱེན་པ་དང་། ལས་ཀྱི་རྣམ་པར་སྨིན་པ་མཁྱེན་པ་དང་། སེམས་ཅན་གྱི་ཁམས་སྣ་ཚོགས་
མཁྱེན་པ་དང་། འགྲོ་བའི་མོས་པ་སྣ་ཚོགས་མཁྱེན་པ་དང་། ཀུན་ཏུ་འགྲོ་བའི་ལམ་སྣ་ཚོགས་
མཁྱེན་པ་དང་། ཀུན་ནས་ཉོན་མོངས་དང་རྣམ་བྱང་གི་བསམ་གཏན་མཁྱེན་པ་སྟེ། སྟོབས་
དྲུག་པོས་མི་ཤེས་པ་ཤེས་བྱའི་སྒྲིབ་པ་གོ་ཆ་དང་འདྲ་བ་འབིགས་པ་དང་། དད་སོགས་དབང་
པོའི་ཚོགས་ཀྱི་ཁྱད་པར་དང་། རང་གཞན་གྱི་སྔོན་གྱི་གནས་རྗེས་སུ་དྲན་པ་དང་། ལྷའི་མིག་
གིས་འཆི་འཕོ་དང་སྐྱེ་བ་མཁྱེན་པ་སྟེ་སྟོབས་གསུམ་གྱིས་ནི་སྙོམས་འཇུག་གི་སྒྲིབ་པ་རྩིག་པ་
བརྟན་པོ་དང་འདྲ་བ་འཇིག་པར་བྱེད་པ་དང་། ཟག་པ་ཟད་ཚུལ་མཁྱེན་པའི་སྟོབས་ཀྱིས་ཉོན་
མོངས་པའི་སྒྲིབ་པ་ཤིང་དང་འདྲ་བ་དེ་རྣམས་གཅོད་པར་བྱེད་པའི་ཕྱིར། སྟོབས་བཅུ་པོ་མི་
མཐུན་ཕྱོགས་འཇོམས་པ་ལ་ཐོགས་པ་མེད་པ་རྡོ་རྗེ་བཞིན་ནོ། །
གཉིས་པ་མི་འཇིགས་པ་སྟོན་པ་ལ་གསུམ་སྟེ། སོ་སོའི་ངོ་བོ། དེ་དག་གི་བྱེད་པ། སེང་
གེའི་དཔེ་དང་སྦྱར་བའོ། །དང་པོ་ལ་རང་དོན་རྟོགས་པ་ཕུན་ཚོགས་སུ་དམ་བཅས་པ་ལ་མི་
འཇིགས་པ་ནི། ཆོས་ཀུན་མངོན་པར་རྫོགས་པར་བྱང་ཆུབ་པའོ་ཞེས་ཞལ་གྱིས་བཞེས་པ་ལ་
ཆོས་མཐུན་གྱི་རྒོལ་བ་པོ་མེད་པ་དང་། གཞན་དོན་བར་ཆད་ཀྱི་ཆོས་བསྟན་པ་ལ་མི་འཇིགས་
པ་ནི། འདོད་ཆགས་སོགས་ཐར་པའི་གེགས་འགོག་པར་བྱེད་དོ་ཞེས་ཞལ་གྱིས་བཞེས་པ་ལ་
ཆོས་མཐུན་གྱི་རྒོལ་བ་པོ་མེད་པ་དང་། གཞན་དོན་ངེས་འབྱིན་གྱི་ལམ་སྟོན་པ་ལ་མི་འཇིགས་
པ་ནི། བྱང་ཕྱོགས་སོ་བདུན་འཁོར་བ་ལས་ངེས་པར་འབྱིན་པའི་ལམ་ཡིན་ནོ་ཞེས་སྟོན་པ་ལ་
རྒོལ་བ་པོ་མེད་པ་དང་། རང་དོན་སྤངས་པ་ཕུན་ཚོགས་སུ་བསྟན་པ་ལ་མི་འཇིགས་པ་ནི།
ཟག་པ་བག་ཆགས་དང་བཅས་པ་འགགས་པའི་འགོག་པ་ཐོབ་བོ་ཞེས་སྟོན་པ་ལ་ཆོས་མཐུན་གྱི་
རྒོལ་བ་པོ་མེད་པ་སྟེ། འདི་དག་ནི་མི་འཇིགས་པ་བཞིའི་ངོ་བོའོ། །གཉིས་པ་དེ་དག་གི་བྱེད་པ་
ནི། བདག་དང་གཞན་གྱི་ཤེས་བྱའི་དངོས་པོ་སྡུག་བསྔལ་གྱི་བདེན་པ་རྣམ་པ་ཀུན་ཏུ་རང་གིས་
ཤེས་པ་དང་གཞན་གྱིས་ཤེས་པར་མཛད་པའི་ཕྱིར་དང་། རང་གཞན་གྱི་སྤང་བྱའི་དངོས་པོ་
ཀུན་འབྱུང་གི་བདེན་པ་རང་གིས་སྤངས་པ་དང་། གཞན་སྤོང་བ་ལ་འགོད་པར་མཛད་པའི་
ཕྱིར་དང་། བདག་དང་གཞན་གྱིས་བསྟེན་པར་བྱ་བ་ལམ་གྱི་བདེན་པ་རང་གིས་བསྟེན་པ་དང་
208



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
གཞན་བསྟེན་དུ་འཇུག་པར་མཛད་པའི་ཕྱིར་དང་། རང་དང་གཞན་གྱི་ཐོབ་བྱ་བླ་མེད་འགོག་
བདེན་ཤིན་ཏུ་དྲི་མ་མེད་པ་རང་གིས་ཐོབ་པ་དང་གཞན་གྱིས་ཀྱང་ཐོབ་པར་མཛད་དུ་འཇུག་
པའི་ཕྱིར་ན་དྲང་སྲོང་སྟེ་སངས་རྒྱས་གང་དུའང་ཐོགས་པ་མེད་དེ། རང་གིས་བདེན་པའི་དོན་
མངོན་སུམ་དུ་བྱས་ནས་གཞན་ལ་བདེན་པ་གསུང་པའི་ཕྱིར། གསུམ་པ་སེང་གེའི་དཔེ་དང་
སྦྱར་བ་ནི། ཇི་ལྟར་རི་དྭགས་ཀྱི་དབང་པོ་སེང་གེ་ནགས་ཀྱི་མཐར་རྟག་ཏུ་འཇིགས་པ་མེད་
ཅིང་། རི་དྭགས་གཞན་རྣམས་ལ་སྐྲག་པ་མེད་པར་རྒྱུ་བ་ལྟར། དེ་བཞིན་དུ་འཁོར་གྱི་ཚོགས་
ཀྱི་ནང་ན་ཐུབ་པའི་དབང་པོ་མིའི་སེང་གེ་ཡང་འཇིགས་པ་མེད་པར་ལེགས་པར་གནས་ཤིང་།
སེམས་ཅན་གཞན་དང་རང་ཉིད་མི་མཉམ་པར་གཟིགས་པས་གཞན་ལ་ལྟོས་པ་མེད་པ་དང་།
ཏིང་ངེ་འཛིན་བརྟན་པ་དང་། མ་རིག་བག་ཆགས་ཀྱི་ས་ལས་བརྒལ་བས་རྩལ་དང་ལྡན་པར་
གནས་སོ། །
གསུམ་པ་མ་འདྲེས་པའི་ཡོན་ཏན་ལ་གསུམ་སྟེ། མ་འདྲེས་པ་སོ་སོའི་ངོ་བོ།དེའི་བྱེད་པ།
ནམ་མཁའི་དཔེ་དང་སྦྱར་བའོ། །དང་པོ་ལ་སྤྱོད་པས་བསྡུས་པ་དྲུག་ནི། སྟོན་པ་ལ་སྐུའི་སྤྱོད་
པ་འཁྲུལ་པ་མེད་པ་དང་། གསུང་གི་སྤྱོད་པ་ལ་ཅ་ཅོ་མི་མངའ་བ་དང་། ཐུགས་དྲན་པ་ཉམས་
པ་མི་མངའ་བ་དང་། ཐུགས་མཉམ་པར་མ་བཞག་པ་མི་མངའ་བ་དང་། འདུ་ཤེས་སྣ་ཚོགས་
མི་མངའ་བ་དང་། སོ་སོར་མ་བརྟགས་པའི་བཏང་སྙོམས་མི་མངའ་བའོ། ། རྟོགས་པ་མ་
འདྲེས་པ་དྲུག་ནི། འདུན་པ་ཉམས་པ་མི་མངའ་བ་དང་། བརྩོན་འགྲུས་དང་། དྲན་པ་དང་།
ཤེས་རབ་དང་། རྣམ་གྲོལ་དང༌། རྣམ་གྲོལ་གྱི་ཡེ་ཤེས་ཀྱི་གཟིགས་པ་ཉམས་པ་མི་མངའ་
བའོ། །འདིར་ཏིང་ངེ་འཛིན་མ་བགྲངས་པ་ནི་མཉམ་པར་མ་བཞག་པའི་ཐུགས་མི་མངའ་བར་
འདུས་པར་དགོངས་པའི་ཕྱིར་རོ། །མདོ་སྡེ་རྒྱན་ལས། རྟོགས་པ་མ་འདྲེས་པའི་ནང་དུ་རྣམ་
གྲོལ་འདུས་པར་དགོངས་སོ། །ཕྲིན་ལས་མ་འདྲེས་པ་གསུམ་ནི། སྐུ་གསུང་ཐུགས་ཀྱི་ཕྲིན་ལས་
རྣམས་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འཇུག་པ་ཐོབ་པའོ། །ཡེ་ཤེས་མ་འདྲེས་པ་
གསུམ་ནི། དུས་གསུམ་གྱི་ཤེས་བྱ་ལ་བློ་སྦྱངས་པས་དུས་གསུམ་ལ་མ་ཆགས་མ་ཐོགས་པའི་ཡེ་
ཤེས་ཀྱི་གཟིགས་པ་ སྒྲིབ་པ་མེད་པ་ཐོབ་པའོ། །དེ་ལྟར་མ་འདྲེས་པ་བཅོ་བརྒྱད་པོ་འདི་དང་།
འདི་དག་ལས་གཞན་མདོ་ལས་ཆོས་གོས་སོར་བཞི་ཙམ་སྐུ་ལུས་ལ་མ་རེག་པ་སོགས་གསུངས་པ་
རྣམས་ཀྱང་སྟོན་པའི་མ་འདྲེས་པའི་ཡོན་ཏན་ཡིན་ནོ། །གཉིས་པ་དེའི་བྱེད་པ་ནི། དྲང་སྲོང་:
!
209



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
རྫོགལ་སྐུ་ལ་འཁྲུལ་པ་དང་། གསུང་ལ་ཅ་ཅོ་དང་། ཐུགས་ལ་བསྙེལ་བ་དང་། ཐུགས་གཡོ་བ་སྟེ་
༣
མཉམ་པར་མི་བཞག་པ་དང་། འཁོར་འདས་ལ་ཐ་དད་ཀྱི་འདུ་ཤེས་དང་། ངང་གིས་ཏེ་མ་
བརྟགས་པའི་བཏང་སྙོམས་དྲང་སྲོང་ལ་མེད་དོ། །འདུན་པ་དང་། བརྩོན་འགྲུས་དང་། དྲན་
པ་དང་། རྣམ་དག་དྲི་མེད་ཤེས་རབ་དང་། རྟག་ཏུ་རྣམ་པར་གྲོལ་བ་དང་། ཤེས་བྱའི་དོན་
ཀུན་གཟིགས་པ་གྲོལ་བའི་ཡེ་ཤེས་རྣམས་ལས་ནི་ཉམས་པ་མི་མངའ་བའོ། །སངས་རྒྱས་གང་
གི་སྐུ་དང་གསུང་དང་ཐུགས་ཀྱི་ཕྲིན་ལས་གསུམ་པོ་ཐམས་ཅད་རྒྱུའི་ཀུན་སློང་ཡེ་ཤེས་སྔོན་དུ་
འགྲོ་ཞིང་། དུས་ཀྱི་ཀུན་སློང་ཡེ་ཤེས་ཀྱི་རྗེས་སུ་འཇུག་པ་དང་། འདས་པ་དང་། མ་འོངས་པ་
དང་། ད་ལྟར་བྱུང་བའི་དུས་གསུམ་རྟག་ཏུ་ཐོགས་པ་མེད་པ་ངེས་པར་མཁྱེན་པ་རྒྱ་ཆེན་འཇུག་
པ་སྟེ། བཅོ་བརྒྱད་པོ་གང་རྟོགས་པ་སྟེ་ཐོབ་པས་འགྲོ་བར་འཇིགས་པ་མེད་པར་དམ་པའི་ཆོས་
ཀྱི་འཁོར་ལོ་ཆེན་པོ་རབ་ཏུ་བསྐོར་བ་ནི་སངས་རྒྱས་རྣམས་ཀྱིས་བརྙེས་པའོ། །སངས་རྒྱས་ཅི་
འདྲ་ཞེ་ན། གཞན་དོན་ཐུགས་རྗེ་ཆེན་པོ་དང་ལྡན་པ་དང། རང་དོན་སྤང་བྱའི་དགྲ་ལས་རྒྱལ་
བ་ཉིད་དོ། །གསུམ་པ་ནམ་མཁའི་དཔེ་དང་སྦྱར་བ་ནི། ས་སོགས་ལ་ཡོད་པའི་ཆོས་གང་ཡིན་
པའི་ཆོས་ཉིད་སྲ་བ་དང་གཤེར་བ་སོགས་གང་ཡིན་པ་དེ་ནི་ནམ་མཁའ་ལ་ཡོད་པ་མིན་ལ།
ནམ་མཁའི་མཚན་ཉིད་གཞན་གྱི་གོ་སྒྲིབ་མེད་པ་ལ་སོགས་མཚན་ཉིད་གང་དེ་ས་སོགས་
གཟུགས་ཅན་ལ་མེད་པ་ལྟར། མ་འདྲེས་པ་གང་འཇིག་རྟེན་པ་དང་ཉན་རང་དང་ཐུན་མོང་
མིན་པས་ནམ་མཁའ་དང་འདྲ་བར་བསྟན་ནས། འོན་ཀྱང་ས་ཆུ་མེ་རླུང་ནམ་མཁའ་ལྔ་ཅར་
མཚུངས་པར་འཇིག་རྟེན་ན་ནི་ཐུན་མོང་བ་སྟེ། སངས་རྒྱས་ཀྱི་མ་འདྲེས་པའི་ཡོན་ཏན་ཉིད་ནི་
རྡུལ་ཕྲན་ཙམ་ཡང་འཇིག་རྟེན་དག་དང་ཐུན་མོང་མིན་པས་དཔེ་ལས་ཀྱང་ཁྱད་ཞུགས་སོ། །
གཉིས་ ་པ་རྣམ་སྨིན་གྱི་ཡོན་ཏན་ལ་གཉིས་ཏེ། མཚན་སུམ་ཅུ་རྩ་གཉིས་དང་། དེ་ཆུ་
ཟླའི་དཔེ་དང་སྦྱར་བའོ། །དང་པོ་ནི། སྔོན་དམ་བཅའ་བརྟན་པར་བྱས་པས་ཞབས་ཀྱི་མཐིལ་
ལེགས་པར་མཉམ་པར་གནས་པ་དང་། སྦྱིན་པ་བཏང་བས་ཞིབས་ཀྱི་མཐིལ་འཁོར་ལོས་
མཚན་པའོ། །ཤེར་ཕྱིན་ཏུ་ཕྱག་ཀྱང་འཁོར་ལོས་མཚན་པར་བསྟན་ཏོ། །གཞན་ཁྱད་དུ་མ་
བསད་པས་རྟིང་པ་ཡངས་པ་དང་ཞབས་ཀྱི་ལོང་བུ་མི་མངོན་པ་སྟེ་ཤེར་ཕྱིན་ཏུ་གཉིས་སུ་བཤད་
དོ། །སེམས་ཅན་གཞན་འཇིགས་པ་ལས་བསྐྱབས་པས་སོར་མོ་རིང་བ་ཉིད་དང་། གཞན་གྱི་
འཁོར་ལ་ཕྲ་མ་བྱས་པའི་སྒོ་ནས་མ་ཕྱེ་བས་ཕྱག་དང་ཞབས་ཀྱི་སོར་མོ་དྲ་བ་ཡིས་ནི་འབྲེལ་བ་:
210



༄༅༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
དང་། གོས་སྣ་ཚོགས་སྦྱིན་པས་ཕྱག་དང་ཞབས་ཀྱི་པགས་པ་འཇམ་ཞིང་གཞོན་ཤ་ཅན་དུ་
ལེགས་པར་གནས་པ་ཉིད་དང་། བཟའ་བཏུང་རྒྱུ་ཆེན་པོ་བྱིན་པས་ཕྱག་དང་ཞབས་ཀྱི་བོལ་
གཉིས་དང་། ཕྲག་གོང་གཉིས་དང་ལྟག་པའི་ཕྱོགས་ཏེ་སྐུའི་གནས་བདུན་དག་མཐོ་བ་དང་།
སངས་རྒྱས་ཀྱིས་གསུངས་པའི་ཆོས་བཟུང་བས་བྱིན་པ་ཨེ་ན་ཡའི་བྱིན་པ་དང་འདྲ་བར་ཤ་རྒྱས་
ཤིང་བྱིན་གྱིས་ཕྲ་བ་དང་། གསང་ཚིག་བསྲུངས་ཤིང་འཁྲིག་པ་སྤངས་པས་གསང་བའི་གནས་
གླང་པོ་ཆེའི་བཞིན་དུ་སྦུབས་སུ་ནུབ་པ་དང་། དགེ་བ་རྒྱ་ཆེན་པོར་རིམ་གྱིས་སྤྱད་པས་རོ་སྟོད་
འཕེལ་ཀ་ཆེ་བ་སེང་གེ་དང་འདྲ་བ་དང་། དགེ་བ་ཡང་དག་པ་སྤྱད་པས་ཐལ་གོང་མ་ཁེངས་པའི་
བར་མེད་པར་རྒྱས་པ་དང་། གཞན་ལ་མི་འཇིགས་པ་བྱིན་པས་དཔུང་མགོ་ལེགས་པར་ཟླུམ་པ་
དང་། གཞན་གྱི་བྱ་བ་བྱེད་པ་ལ་སྤྲོ་བས་ཕྱག་རེག་ན་འཇམ་ཞིང་དབྱིབས་ཟླུམ་པ་མཐོ་དམན་
མེད་པ་དང་། མ་བཏུད་པར་པུས་མོར་སླེབ་པས་ཕྱག་རིང་བ་དང་། དགེ་བཅུ་མི་ངོམས་པར་
སྤྱད་པས་སྐུ་དྲི་མས་ཡོངས་སུ་དག་ཅིང་འོད་ཀྱི་དཀྱིལ་འཁོར་དང་ལྡན་པ་དང་། ནད་པ་ལ་སྨན་
ལ་སོགས་པ་བྱིན་པས་མགྲིན་པ་ཁ་དོག་དྲི་མ་མེད་ཅིང་དབྱིབས་དུང་འདྲ་བ་དང་། དང་པོར་
དགེ་བ་ལ་སྦྱོར་ཞིང་ཕྱིས་རྫོགས་པར་བྱས་པས་འགྲམ་པ་རི་དྭགས་ཀྱི་རྒྱལ་པོ་དང་འདྲ་བ་དང་།
སེམས་ཅན་ལ་བསམ་པ་མཉམ་པར་བྱས་པས་ཚེམས་བཞི་བཅུ་སྟེང་འོག་གཉིས་སུ་ཉི་ཤུ་རེ་
གྲངས་མཉམ་པ་དང་། ཕན་ཚུན་མི་མཐུན་པ་བསྲུངས་པས་ཚེམས་རབ་ཏུ་དག་ཅིང་ཐགས་
བཟང་བ་དང་། ཡིད་དུ་འོང་བའི་ནོར་བྱིན་པས་ཚེམས་དྲི་མས་རྣམ་པར་དག་ཅིང་མཐོ་དམན་
མཉམ་པ་ཉིད་དང་། སྒོ་གསུམ་གྱི་ལས་བསྲུངས་པས་མཆེ་བ་རབ་མཆོག་དཀར་ཞིང་རྣོ་བ་ཉིད་
དང་། བདེན་ཚིག་བསྲུངས་པས་ལྗགས་རིང་ཞིང་མཐའ་མེད་པ་དང་བསམ་དུ་མེད་པ་དང་།
རོ་བྲོ་བ་བྱིན་པས་རོ་བྲོ་བའི་མཆོག་ཉིད་དང་། འཇམ་ཞིང་དགའ་བའི་ཚིག་སྨྲས་པས་རང་བྱུང་
གི་གསུང་ཀ་ལ་པིངྐའི་སྒྲ་དང་ཚངས་པའི་དབྱངས་ལྟར་སྙན་པའི་ངག་དང་། བྱམས་པ་དང་
ལྡན་ཞིང་ཐམས་ཅད་བསྲུངས་པས་སྤྱན་བཟང་པོ་ཨུཏྤལ་སྔོན་པོ་འདྲ་བ་དང་། བསམ་པ་གཡོ་
སྒྱུ་མེད་པས་རྫི་མ་ཁྱུ་མཆོག་འདྲ་བར་སྣུམ་ཞིང་མ་འཛིངས་པ་དང་། བསྔགས་འོས་བསྔགས་
པས་ཞལ་མཛེས་པའི་སྨིན་མཚམས་ན་དྲི་མ་མེད་ཅིང་མཛོད་སྤུ་དཀར་པོ་དང་ལྡན་པ་དང་། བླ་
མ་ལ་གུས་པས་དབུར་གཙུག་ཏོར་ལྡན་ཞིང་བལྟར་མི་མངོན་པ་དང་། ཆོས་ཚོལ་བ་ལ་སེམས་
ལས་སུ་རུང་བས་པགས་པ་དག་ཅིང་སྲབ་པ་དང་། ཡིད་དུ་འོང་བའི་གོས་སྟན་བྱིན་པས་སེམས་༤
211
R



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས།: པོད་བཅུ་གཅིག་པ།
ཅན་ཐམས་ཅད་ཀྱི་སྐྱབས་ཡིན་པས་མཆོག་ཏུ་གྱུར་པའི་པགས་པ་གསེར་གྱི་མདོག་འདྲ་བའོ། །
འདི་ནི་ཤཱཀྱ་ཐུབ་པ་ལ་སྦྱར་བའི་དབང་དུ་བྱས་ལ། སྨན་བླ་ལྟ་བུ་ལ་ནི་དེའི་དོད་དུ་ཁ་དོག་སྔོན་
པོ་བགྲང་ངོ་། །འདུ་འཛི་སྤངས་པས་བ་སྤུ་ལེགས་པར་ཕྲ་བ་འཇམ་ཞིང་ཁུང་བུ་རེ་རེ་ནས་སྤུ་རེ་
རེ་སྐྱེས་པ་དང་། གདམས་ངག་ལ་མཐུན་པར་འཛིན་པས་སྐུའི་སྤུ་གྱེན་དུ་གཡས་ཕྱོགས་སུ་
འཁྱིལ་བ་དང་། ཀུན་ལ་བརྩེ་ཞིང་མཚོན་ཆ་སྤངས་པས་དབུ་སྐྲ་དྲི་མ་མེད་ཅིང་། རིན་ཆེན་
མཐོན་མཐིང་གི་མདོག་བཞིན་དུ་སྔོ་བ་དང་། རང་གཞན་ཏིང་ངེ་འཛིན་ལ་སྦྱར་བས་རྒྱ་གྲོ་ཏ་
རྫོགས་པའི་ལྗོན་ཤིང་གི་དཀྱིལ་འཁོར་དང་འདྲ་བར་སྐུ་ཆུ་ཞེང་གབ་པ་དང་། སངས་རྒྱས་ཀུན་
ཏུ་བཟང་པོ་དཔེ་མེད་པ་དྲང་སྲོང་ཆེན་པོ་དེ་སྲེད་མེད་ཀྱི་བུའི་སྟོབས་མངའ་ཞིང་མཁྲེགས་པའི་
སྐུའོ། །དེ་ལྟར་བསམ་གྱིས་མི་ཁྱབ་ཅིང་གཟི་བརྗིད་རབ་ཏུ་འབར་བ་སུམ་ཅུ་རྩ་གཉིས་པོ་འདི་
དག་སྟོན་པས་མི་དབང་སངས་རྒྱས་ཀྱི་མཚན་དུ་བུ་མོ་རིན་ཆེན་གྱིས་ཞུས་པའི་མདོར་གསུངས་
སོ། །གཉིས་པ་ཆུ་ཟླའི་དཔེ་དང་སྦྱར་བ་ནི། ཇི་ལྟར་སྤྲིན་མེད་པའི་ནམ་མཁའི་ཟླ་བའི་
གཟུགས་ནི། སྟོན་ཀའི་ཆུ་དངས་པ་སྔོན་པོའི་མཚོར་ནི་མཐོང་བ་ལྟར། དེ་བཞིན་དུ་རྒྱལ་སྲས་
བྱང་སེམས་ཀྱི་ཚོགས་ཀྱིས་ཁྱབ་བདག་སངས་རྒྱས་ཀྱི་སྐུ་གཟུགས་སྐུ་དེ་རྫོགས་པའི་སངས་རྒྱས་
ཀྱི་འཁོར་གྱི་དཀྱིལ་འཁོར་ནང་དུ་མཐོང་བར་འགྱུར་རོ། །གསུམ་པ་ལུང་དང་སྦྱར་བ་ནི། ཡོན་།
ཏན་དྲུག་ཅུ་རྩ་བཞི་པོ་འདི་དག་སོ་སོར་ངོ་བོ་རྒྱུ་དང་བཅས་ཏེ་སྔར་བཤད་པའི་གོ་རིམ་ཇི་ལྟ་བ་
བཞིན་དུ་བུ་མོ་རིན་ཆེན་གྱིས་ཞུས་པའི་ཐེག་ཆེན་གྱི་མན་ངག་ཅེས་བྱ་བའི་མདོའི་རྗེས་སུ་
འབྲངས་ནས་ཤེས་པར་བྱ་སྟེ། དེ་ཡང་མདོའི་དོན་བསྡུས་ཏེ་སྔར་བཤད་པ་བཞིན་ནོ། ། :
གསུམ་པ་དཔེ་དོན་ཆོས་མཐུན་བསྟན་པ་ལ་གཉིས་ཏེ། མདོར་བསྟན་པ་དང་། རྒྱས་
པར་བཤད་པའོ། །དང་པོ་ནི། སྟོབས་ནི་རྡོ་རྗེའི་དཔེས་བསྟན་ཏེ། སྒྲིབ་པས་མི་ཕྱེད་པའི་
ཕྱིར། མི་འཇིགས་པ་ནི་སེང་གེའི་དཔེས་བསྟན་ཏེ། སྤོབས་པ་མི་ཞན་པའི་ཕྱིར། མ་འདྲེས་པ་
ནི་ནམ་མཁའ་དག་པའི་དཔེས་བསྟན་ཏེ། གཞན་དང་མཚུངས་པ་མེད་པའི་ཕྱིར། རྣམ་སྨིན་
གྱི་ཡོན་ཏན་ནི་ཆུ་ཟླའི་དཔེས་བསྟན་ཏེ། རྟོག་པས་གཡོ་བ་མེད་པའི་ཕྱིར། གཉིས་པ་རྒྱས་པར་
བཤད་པ་ལ་གཉིས་ཏེ། བྲལ་བའི་ཡོན་ཏན་གྱི་ཆོས་མཐུན། རྣམ་སྨིན་གྱི་ཡོན་ཏན་གྱི་ཆོས་
མཐུན་ནོ། །དང་པོ་ལ་གཉིས་ཏེ། སོ་སོའི་ཆོས་མཐུན་དང་། ཐུན་མོང་གི་ཆོས་མཐུན་ནོ། །
དང་པོ་ལ་གསུམ་སྟེ། སྟོབས་ཀྱི་ཆོས་མཐུན། མི་འཇིགས་པའི་ཆོས་མཐུན། མ་འདྲེས་པའི་
212



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
པཆོས་མཐུན་ནོ། །དང་པོ་ནི། དྲང་སྲོང་གི་སྟོབས་ནི་རྡོ་རྗེ་དང་འདྲའོ། །ཅིའི་ཕྱིར་ཞེ་ན།
སྟོབས་བཅུ་པོ་རྣམས་ལས་རིམ་པ་བཞིན་དུ་གནས་དང་གནས་མ་ཡིན་པ་མཁྱེན་པ་སོགས་
སྟོབས་དང་པོ་དྲུག་གིས་ཤེས་བྱའི་སྒྲིབ་པ་གོ་ཆ་ལྟ་བུ་ཕུག་པའི་ཕྱིར། ཉོན་མོངས་དྲི་མ་མེད་
སོགས་སྟོབས་གསུམ་གྱིས་སྙོམས་པར་འཇུག་པའི་སྒྲིབ་པ་རྩིག་པ་ལྟར་བཤིག་དཀའ་བ་བཤིག་
པའི་ཕྱིར། ཐ་མ་ཟག་ཟད་མཁྱེན་པའི་སྟོབས་གཅིག་གིས་སྡུག་བསྔལ་གྱི་ཡལ་ ག་བསྐྱེད་
ཉོན་སྒྲིབ་ཤིང་བཞིན་དུ་གྱུར་པ་བཅད་པའི་ཕྱིར་ཏེ། སྒྲིབ་པ་བག་ཆགས་དང་བཅས་པ་ཀུན་
བསལ་བས་སོ། །དྲང་སྲོང་གི་སྟོབས་ནི་ཆོས་ཅན། རྡོ་རྗེ་དང་འདྲ་སྟེ། བརླིང་བ་དང་སྙིང་པོ་
དང་བརྟན་པ་དང་མི་ཕྱེད་པས་སོ། །ཅིའི་ཕྱིར་བརླིང་བ་སོགས་སུ་བརྗོད་ཅེ་ན། གང་ཕྱིར་
བརླིང་བ་སྙིང་པོའི་ཕྱིར། །གང་ཕྱིར་སྙིང་པོ་བརྟན་པའི་ཕྱིར། །གང་ཕྱིར་བརྟན་པ་མི་ཕྱེད་
ཕྱིར། །མི་ཕྱེད་ཕྱིར་ན་རྡོ་རྗེ་བཞིན། །ཞེས་སྔ་མ་སྔ་མ་ཕྱི་མ་ཕྱི་མས་བཤད་དོ། །
གཉིས་པ་མི་འཇིགས་པའི་ཆོས་མཐུན་ལ་གཉིས་ཏེ། མདོར་བསྟན་དང་། རྒྱས་བཤད་
དོ། །དང་པོ་ནི། ཐུབ་པ་མིའི་སེང་གེ་ཆོས་ཅན། སེང་གེ་བཞིན་དུ་འཁོར་གྱི་དབུས་སུ་
འཇིགས་པ་མི་མངའ་སྟེ། སུ་ལ་ཡང་འཇིགས་པ་མེད་པའི་ཕྱིར་དང་། གཞན་ལ་ལྟོས་པ་མེད་
པའི་ཕྱིར་དང་། བློ་གྲོས་བརྟན་པའི་ཕྱིར་དང་། ཡོན་ཏན་གྱི་རྩལ་ཕུན་སུམ་ཚོགས་པ་དང་ལྡན་
པའི་ཕྱིར། གཉིས་པ་ནི། རྒོལ་བ་གང་ལས་ཀྱང་འཇིགས་པ་མེད་པར་གནས་ཏེ། བཤད་བྱ་
ཀུན་མངོན་སུམ་དུ་མཁྱེན་པས་གང་གིས་དྲིས་ཀྱང་ལུང་སྟོན་ནུས་པའི་ཕྱིར། གཞན་སུ་ལ་ཡང་
ལྟོས་པ་མེད་དེ། སྒྲིབ་པ་ཕལ་ཆེར་དག་པའི་སེམས་ཅན་ས་བཅུ་པ་བ་རྣམས་དང་ཡང་བདག་
ཉིད་མི་མཉམ་པར་གཟིགས་པའི་ཕྱིར། །བརྟན་པ་ཉིད་ཀྱི་ཡོན་ཏན་དང་ལྡན་ཏེ། ཐུགས་ནི་
ཆོས་རྣམས་ཐམས་ཅད་ལ་རྩེ་གཅིག་ཏུ་གནས་པའི་ཕྱིར། ཤེས་རབ་ཀྱི་རྩལ་དང་ལྡན་ཏེ། མ་
རིག་བག་ཆགས་ཀྱི་ས་ལས་མཆོག་ཏུ་བརྒལ་བའི་ཕྱིར། གསུམ་པ་མ་འདྲེས་པའི་ཆོས་མཐུན་ནི།
ས་ཆུ་མེ་རླུང་སོགས་དཔེ་རྣམ་པ་ལྔ་ཕྱི་མ་ཕྱི་མ་ཕྲ་བའི་དཔེས་འཇིག་རྟེན་པ་སོགས་ལྔ་གོང་ནས་
གོང་དུ་ཕྲ་བར་བསྟན་ཏེ། འཇིག་རྟེན་པ་དང་། ཉན་ཐོས་དང་། རང་དོན་མཐའ་གཅིག་ཏུ་
སྤྱོད་པ་རང་རྒྱལ་དང་། བློ་ལྡན་བྱང་སེམས་དང་། རང་བྱུང་སངས་རྒྱས་རྣམས་གོང་ནས་གོང་
དུ་བློ་དག་ཕྲ་བ་སྟེ་རྟོགས་པར་དཀའ་བའི་ཕྱིར། ཡང་མ་འདྲེས་པ་རྣམས་ས་ཆུ་མེ་རླུང་རྣམས་
སེམས་ཅན་ཀུན་གྱི་ཉེར་འཚོར་གྱུར་པ་དང་མཚུངས་ཏེ། འཇིག་རྟེན་ཀུན་གྱི་ཉེར་འཚོའི་གཞིར་
213



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་པ་ལས། པོད་བཅུ་གཅིག་པ།
';
ཐ
.གྱུར་པའི་ཕྱིར། གཞན་དང་མ་འདྲེས་པའི་ཆ་ནས་ནམ་མཁའ་བཞིན་ཡིན་ཏེ། འཇིག་རྟེན་
བྱིས་པ་དང་། འཇིག་རྟེན་དེ་ལས་འདས་པ་ཉན་རང་བྱང་སེམས་ཀྱི་མཚན་ཉིད་ལས་ཀྱང་
འདས་པའི་ཕྱིར། གཉིས་པ་ཐུན་མོང་གི་ཆོས་མཐུན་ནི། ཡོན་ཏན་སུམ་ཅུ་རྩ་གཉིས་པོ་འདི་
དག་ཆོས་སྐུས་རབ་ཏུ་ཕྱེ་སྟེ། དཔེར་ན། ནོར་བུ་རིན་ཆེན་གྱི་འོད་འབྱིན་པ་དང་། མདོག་
གསལ་བ་དང་། དབྱིབས་མཛེས་པ་རྣམས་ནོར་བུ་ལ་དབྱེར་མེད་པར་གནས་པ་བཞིན་དུ། དེ་
རྣམས་ཀྱང་ཆོས་སྐུ་ལ་དབྱེར་མེད་པར་ལྡན་པའི་ཕྱིར། གཉིས་པ་རྣམ་སྨིན་གྱི་ཡོན་ཏན་གྱི་ཆོས་
མཐུན་ལ་གཉིས་ཏེ། ཡོན་ཏན་སྐུ་གཉིས་ལ་བརྟེན་པར་བསྟན་པ་དང་། ཆོས་མཐུན་སྦྱར་བ་
དངོས་སོ། །དང་པོ་ནི། མཐོང་ན་ཡིད་ཚིམ་པར་བྱེད་པའི་རྣམ་སྨིན་གྱི་ཡོན་ཏན་གང་མཚན་
སུམ་ཅུ་རྩ་གཉིས་ཞེས་བྱ་བ་རྣམས་ནི། སྤྲུལ་པའི་སྐུ་དང། ཐེག་ཆེན་གྱི་ཆོས་ལ་རྫོགས་པར་
ལོངས་སྤྱོད་པ་ལོངས་སྤྱོད་རྫོགས་པའི་སྐུ་སྟེ་གཟུགས་སྐུ་གཉིས་ལ་བརྟེན་ནོ། །གཉིས་པ་ནི།
རྒྱུད་དག་པའི་ཁྱད་པར་ལས་སངས་རྒྱས་ལ་རིང་བ་སོ་སྐྱེ་དང་། ཉན་རང་རྣམས་ལ་འཇིག་རྟེན་
གྱི་ཁམས་སྣ་ཚོགས་སུ་མཚན་དཔེ་ལྡན་པའི་སྤྲུལ་སྐུ་སྣང་བ་ནི་ཆུ་ནང་གི་ཟླ་བའི་གཟུགས་བརྙན་
སྣང་བ་བཞིན་དུ་ལོངས་སྐུ་ལྟ་བུའི་གཟུགས་བརྙན་སྣང་བའོ། །སངས་རྒྱས་ལ་ཉེ་བ་བྱང་སེམས་།
འཕགས་པ་རྣམས་ལ་རྒྱལ་བ་ལོངས་སྐུའི་འཁོར་གྱི་དཀྱིལ་འཁོར་མཚན་དང་ལྡན་པའི་སྐུ་སྣང་བ་
ནི། ནམ་མཁའི་དཀྱིལ་འཁོར་གྱི་ཟླ་བའི་གཟུགས་དངོས་སྣང་བ་བཞིན་དུ་ལོངས་སྐུ་དངོས་སྣང་
བ་ཡིན་ཏེ། དེ་ལྟར་ན་གཟུགས་སྐུ་དེ་མཐོང་བའི་ཚུལ་ནི་རྣམ་པ་གཉིས་སོ། །འདིས་ནི་གདུལ་
བྱའི་བྱེ་བྲག་གིས་གཟུགས་སྐུ་གཉིས་སུ་ངེས་པར་བསྟན་ཏོ། །ཡོན་ཏན་གྱི་སྐབས་ཏེ་ལེའུ་
གསུམ་པ་བཤད་ཟིན་ཏོ། །
བཞི་པ་མཛད་པ་ཕྲིན་ལས་ལ་གསུམ་སྟེ། མདོར་བསྟན་དང་། རྒྱས་བཤད་དང་།
དཔེས་བསྟན་པའོ། །དང་པོ་ལ་གཉིས་ཏེ། ལྷན་གྱིས་
གྲུབ་པར་བསྟན་པ་དང་། རྒྱུན་མི་
འཆད་པར་བསྟན་པའོ། །དང་པོ་ནི། གདུལ་བྱའི་ཁམས་དང་བསམ་པ་དང་བག་ལ་ཉལ་དེ་
དང་མཐུན་པའི་འདུལ་བའི་ཐབས་དང་། གདུལ་བྱའི་ཁམས་ཀྱི་གདུལ་བའི་བྱ་བ་མངོན་མཐོ་
ངེས་ལེགས་ལ་འགོད་པ་དང་། གདུལ་བྱ་དེ་གང་ན་ཡོད་པའི་ཡུལ་དང་། གང་གི་ཚེ་འདུལ་
བའི་དུས་དུས་སུ་གཤེགས་པ་ལ་ཁྱབ་བདག་སངས་རྒྱས་རྟག་ཏུ་འབད་མེད་ལྷུན་གྱིས་གྲུབ་པར་
འཇུག་གོ །གཉིས་པ་རྒྱུན་མི་འཆད་པ་ནི། རྒྱུ་ཏིང་ངེ་འཛིན་སོགས་ཡོན་ཏན་རིན་ཆེན་མཆོག་ག
214



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
བགི་ཚོགས་དང་ལྡན་པའི་ཡེ་ཤེས་ཀྱི་ཆུ་དང་བཅས་པའི་ས་བཅུའི་རྒྱ་མཚོ་དང་བསོད་ནམས་དང་
ཡེ་ཤེས་ཀྱི་ཉི་འོད་ཅན་གྱི་རྒྱུའི་ཐེག་པ་མ་ལུས་པ་ངེས་པར་བསྒྲུབ་སྟེ། དེ་ལས་འབྲས་བུ་བྱང་
ཆུབ་ཆེན་པོ་དབྱིངས་མཐའ་དང་དབུས་མེད་པས་ཟབ་ཅིང་ཡེ་ཤེས་རྒྱ་ཆེ་བ་ནམ་མཁའ་ལྟར་
ཤེས་བྱ་ལ་ཁྱབ་པ་ཞིག་འབྱུང་ངོ་། །དེའི་གནས་གང་ཞེ་ན། སངས་རྒྱས་ཉིད་ཀྱི་ཁམས་ཡོན་
ཏན་དྲི་མ་མེད་པའི་འབྱུང་གནས་ཡིན་པས་གཏེར་དང་། དེ་སེམས་ཅན་ཀུན་ལ་རང་གི་ཆོས་
ཉིད་དང་ཁྱད་པར་མེད་པར་རྣམ་པར་གནས་པར་གཟིགས་ནས་དེ་ལ་སྒྲིབ་བྱེད་ཉོན་མོངས་དང་
ཤེས་བྱའི་སྒྲིབ་པ་སྤྲིན་གྱི་དྲྭ་བ་ནི་སངས་རྒྱས་རྣམས་ཀྱི་ཐུགས་རྗེའི་རླུང་གིས་རྣམ་པར་གར་གཏོར་
ཞིང་འཐོར་བར་མཛད་དོ། །
གཉིས་པ་རྒྱས་པར་བཤད་པ་ལ་གཉིས་ཏེ། ལྷུན་གྱིས་གྲུབ་པར་བཤད་པ་དང་། རྒྱུན་
མི་འཆད་པར་བཤད་པའོ། །དང་པོ་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་
པའོ། །དང་པོ་ནི། གང་ཞིག་གང་གིས་འདུལ་བ་ཡི། །བྱ་གང་གང་དུ་གང་གི་ཚེ། །དེ་ཡི་
རྣམ་རྟོག་སྐྱེ་མེད་ཕྱིར། །ཐུབ་པ་རྟག་ཏུ་ལྷུན་གྱིས་གྲུབ། །ཅེས་པའོ། །གཉིས་པ་ནི། འདི་
དང་སྔར་གྱི་མདོར་བསྟན་གཉིས་སྦྱར་ནས་སྟོན་པ་ནི། གང་ཞིག་གདུལ་བ་ནི་གདུལ་བྱའི་
ཁམས་སོ། ། གང་གིས་འདུལ་བ་ནི་གདུལ་བྱ་འདུལ་བའི་ ཐབས་མང་གང་གང་གིས་ཞེས་
པའོ། །གདུལ་བའི་བྱ་བ་གང་ཞེ་ན། གདུལ་བྱ་འདུལ་བའི་བྱ་བ་ནི་མངོན་མཐོ་དང་ངེས་
ལེགས་ལ་འགོད་པ་གང་ཡིན་པའོ། །གང་དུ་ཞེས་པ་ནི། གདུལ་བར་བྱ་བའི་ཡུལ་དེ་དག་གོ །
གང་གི་ཚེ་ནི། གང་གི་ཚེ་འདུལ་བའི་དུས་དེ་དག་གོ །གཉིས་པ་རྒྱུན་མི་འཆད་པ་བཤད་པ་ལ་
བཞི་སྟེ། མདོར་བསྟན་དང་། རྒྱས་བཤད་དང་། དཔེ་དང་སྦྱར་བ་དང་། དོན་བསྡུ་བའོ། །
དང་པོ་ནི། སངས་རྒྱས་ཀྱི་ཕྲིན་ལས་རྣམ་པར་མི་རྟོག་བཞིན་དུ་འཇུག་སྟེ། ཆོས་དྲུག་ལ་རྟོག་
པ་མེད་པར་འཇུག་པའི་ཕྱིར་རོ། །ཆོས་དྲུག་པོ་གང་ཞེ་ན། ཕྲིན་ལས་མཛད་པ་པོ་སངས་རྒྱས་
ཀྱིས་སྔོན་ཡོངས་སུ་བསྟེན་པའི་ངེས་འབྱིན་གྱི་ལམ་དང་། ངེས་འབྱིན་དེའི་རྟོན་པ་ཚོགས་
གཉིས་དང་། ཚོགས་གཉིས་དེའི་འབྲས་བུ་བྱང་ཆུབ་དང་། བྱང་ཆུབ་དེའི་རྒྱུ་ཡོངས་སུ་འཛིན་
པ་ཕྲིན་ལས་འཇུག་པའི་ཡུལ་སེམས་ཅན་དང་། ཕྲིན་ལས་ཀྱིས་བསལ་བྱ་སེམས་ཅན་དེའི་སྒྲིབ་
པ་དང་། སྒྲིབ་པ་དེ་གཅོད་བྱེད་ཕྲིན་ལས་ཀྱི་རྐྱེན་ཐུགས་རྗེ་ཆེན་པོའོ། །གཉིས་པ་རྒྱས་བཤད་
ནི། དང་པོ་འཁོར་བ་ནས་ཕྱིས་འབྲས་བུའི་བར་དུ་ངེས་པར་འབྱིན་པར་བྱེད་པ་ནི་ས་བཅུ་སྟེ།
215



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ་
༔
;ཐབས་ཚོགས་གཉིས་དག་ནི་དེའི་དུས་ཀྱི་དགེ་བ་དེའི་ཉེ་བར་རྟོན་པའི་རྒྱུའོ། །རྒྱུ་དང་ལམ་དེའི་
འབྲས་བུ་བྱང་ཆུབ་མཆོག་ཡིན་ཏེ། བྱང་ཆུབ་དེ་སེམས་ཅན་གྱིས་ཐོབ་ཏུ་རུང་བའི་ཚུལ་གྱིས་
ཡོངས་སུ་འཛིན་ཏོ། །སེམས་ཅན་གྱིས་བྱང་ཆུབ་དེ་འཐོབ་པའི་སྒྲིབ་བྱེད་ནི་མཐའ་ཡས་པའི་
ཉོན་མོངས་དང་ཉེ་བའི་ཉོན་མོངས་ཀྱི་བག་ཆགས་སོ། །དུས་ཀུན་ཏུ་སྒྲིབ་པ་དེ་འཇོམས་པའི་
རྐྱེན་ནི་ཐུགས་རྗེ་ཆེན་པོ་ཡིན་ནོ། །དེས་ན་ཕྲིན་ལས་རྒྱུ་གང་གིས་རྒྱུན་མི་འཆད་པ་ནི་ས་དང་
ཚོགས་སྔོན་དུ་སོང་བ་ལས་སོ། །འབྲས་བུ་གང་ཐོབ་པས་རྒྱུན་མི་འཆད་ན་བྱང་ཆུབ་ཐོབ་པས་
སོ། །ཡུལ་གང་ཡོད་པས་རྒྱུན་མི་འཆད་ན་སེམས་ཅན་ཀུན་ལ་བྱང་ཆུབ་སྙིང་པོའི་ཚུལ་དུ་ཡོད་
པས་དེའི་སྒྲིབ་པ་ཐུགས་རྗེས་སེལ་བའོ། ། གསུམ་པ་དཔེ་དང་སྦྱར་བ་ལ་གཉིས་ཏེ། མདོར་
བསྟན་པ་དང་། ཆོས་མཐུན་སོ་སོར་སྦྱར་བའོ། །དང་པོ་ནི། གནས་དྲུག་པོ་འདི་དག་རྣམས་
གོ་རིམ་ཇི་ལྟ་བ་བཞིན་རྒྱ་མཚོ་དང་ཉི་མ་དང་ནམ་མཁའ་དང་གཏེར་དང་སྤྲིན་དང་རླུང་བཞིན་
ཤེས་པར་བྱའོ། །གཉིས་པ་ནི། ས་བཅུ་པོ་རྣམས་ཆོས་ཅན། རྒྱ་མཚོ་ཆེན་པོ་བཞིན་ཡིན་
ཏེ། །ས་བཅུའི་ཡེ་ཤེས་ཀྱི་ཆུ་དང་གཟུངས་དང་ཡོན་ཏན་རིན་པོ་ཆེ་རྣམས་དང་ལྡན་པའི་ཕྱིར།
ཚོགས་གཉིས་དག་ནི་ཆོས་ཅན། ཉི་མ་བཞིན་ཡིན་ཏེ། སེམས་ཅན་ཀུན་གྱི་ཕན་བདེའི་ལོ་ཏོག་
གི་ཉེར་འཚོ་ཡིན་པའི་ཕྱིར། བྱང་ཆུབ་ཆོས་ཅན། ནམ་མཁའི་ཁམས་བཞིན་ཡིན་ཏེ། ནམ་
མཁའ་རྒྱ་ཆེ་ཞིང་འདུས་མ་བྱས་པ་ལྟར་ཡེ་ཤེས་རྒྱ་ཆེ་ཞིང་དབྱིངས་སྐྱེ་འགག་གིས་ཕྱེ་བའི་མཐའ་
དང་དབུས་མེད་པའི་ཕྱིར། སེམས་ཅན་གྱི་ཁམས་ནི་ཆོས་ཅན། གཏེར་དང་འདྲ་སྟེ། གཏེར་
ནོར་གྱི་འབྱུང་ཁུངས་ཡིན་པ་ལྟར་ཡང་དག་པར་རྫོགས་པའི་སངས་རྒྱས་ཀྱི་ཆོས་ཉིད་ཡིན་པ་
བྱང་ཆུབ་ཀྱི་འབྱུང་ཁུངས་ཡིན་པའི་ཕྱིར། ཁམས་དེའི་སྒྲིབ་བྱེད་ཉོན་མོངས་པ་དང་ཤེས་བྱའི་
སྒྲིབ་པ་ཆོས་ཅན། སྤྲིན་ཚོགས་བཞིན་ཡིན་ཏེ། སྤང་དུ་རུང་བས་གློ་བུར་བ་དང་སེམས་རྒྱུད་ལ་
ཁྱབ་པར་སྒྲིབ་པ་དང་སེམས་ཀྱི་ཆོས་ཉིད་དུ་མ་གྲུབ་པའི་ཕྱིར། ཐུགས་རྗེ་ནི་ཆོས་ཅན། མི་
བཟད་པའི་རླུང་དྲག་པོ་དང་འདྲ་སྟེ། སྒྲིབ་གཉིས་ཀྱི་སྤྲིན་དེ་འཐོར་བར་བྱེད་པར་ཉེ་བར་
གནས་པའི་ཕྱིར། བཞི་པ་དོན་བསྡུ་བ་ནི། སངས་རྒྱས་ཀྱི་མཛད་པ་ཆོས་ཅན། འཁོར་བ་ཇི་
སྲིད་མ་སྟོངས་ཀྱི་བར་དུ་རྒྱུན་མི་འཆད་པ་ཡིན་ཏེ། སྔོན་སློབ་ལམ་གྱི་ཚེ་གཞན་ཁོ་ནའི་དབང་
གིས་ངེས་པར་འབྱུང་བའི་ཕྱིར་དང་། ད་ལྟ་བྱང་ཆུབ་ཐོབ་པ་ན་བདག་དང་སེམས་ཅན་སངས་
རྒྱས་ཀྱི་སྙིང་པོ་ཅན་དུ་མཚུངས་པར་གཟིགས་པའི་ཕྱིར་དང་། སྙིང་པོ་དང་ལྡན་པའི་སེམས་.
..
216



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
བྱཅན་རྣམས་རང་གིས་བརྙེས་པའི་གོ་འཕང་ལ་མ་བཀོད་ཀྱི་བར་མཛད་པ་ཡོངས་སུ་མ་རྫོགས་
པའི་ཕྱིར། གསུམ་པ་དཔེས་བསྟན་པ་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་
པའོ། །དང་པོ་ནི། འདུས་མ་བྱས་ཡིན་པས་སྐྱེ་འགག་ཏུ་སྣང་བ་དང་། རྟོག་པ་མེད་ཀྱང་ལྷུན་
གྱིས་གྲུབ་པ་དང་། རྒྱུན་མི་འཆད་དུ་འཇུག་པ་མི་འགལ་བར་སྟོན་པ་སྟེ། སྐུ་སྟོན་པ་བརྒྱ་བྱིན་
གྱི་གཟུགས་དང་། གསུང་ལེགས་པར་འདོམས་པ་རྔ་སྒྲ་དང་། མཁྱེན་བརྩེས་ཁྱབ་པ་སྤྲིན་དང་།
སྤྲུལ་པ་སྟོན་པ་ཚངས་པ་དང་། ཡེ་ཤེས་སྤྲོ་བ་ཉི་མ་དང་། ཐུགས་ཀྱི་གསང་བ་ནོར་བུ་རིན་ཆེན་
བཞིན་དང་། དེ་བཞིན་གཤེགས་པའི་གསུང་གི་གསང་བ་སྒྲ་བརྙན་བཞིན་དང་། སྐུའི་གསང་
བ་ནམ་མཁའ་བཞིན་དང༌། ཐུགས་རྗེ་ནི་ས་གཞི་བཞིན་ནོ། །
གཉིས་པ་རྒྱས་པར་བཤད་པ་ལ་ལྔ་སྟེ། སོ་སོའི་རང་བཞིན། དཔེས་བསྟན་པའི་དགོས་
པ། དཔེས་མཚོན་པའི་དོན་ངོས་བཟུང་བ། དཔེ་དོན་ཆོས་མཐུན། དཔེ་ལས་ལྷག་པའི་གོ་
རིམ་མོ། །དང་པོ་ལ་དགུ་སྟེ། སྐུ་སྟོན་པ་བརྒྱ་བྱིན། གསུང་ལེགས་པར་འདོམས་པ་རྔ་སྒྲ།
ཐུགས་ཀྱིས་ཁྱབ་པ་ཆར་སྤྲིན། སྤྲུལ་པ་སྟོན་པ་ཚངས་པ། ཡེ་ཤེས་སྤྲོ་བ་ཉི་མ། ཐུགས་ཀྱི་
གསང་བ་ནོར་བུ། གསུང་གི་གསང་བ་སྒྲ་བརྙན། སྐུའི་གསང་བ་ནམ་མཁའ། ཐུགས་རྗེའི་
བདག་ཉིད་ས་གཞི་དང་འདྲ་བའོ། །དང་པོ་ལ་གཉིས་ཏེ། རྟོག་པ་མེད་པ། སྐྱེ་འགག་མེད་
པའོ། །དང་པོ་ལ་གཉིས་ཏེ། དཔེ་རྒྱས་བཤད་དང་། དོན་བསྟན་པའོ། །དང་པོ་ལ་བཞི།
ས་གཞི་དག་པ་ལ་གཟུགས་བརྙན་སྣང་བ། དེས་ཕན་པ་ལ་འཇུག་པ། ཞུགས་པའི་འབྲས་བུ།
སྣང་བ་ལ་རྣམ་རྟོག་མེད་པའོ། །དང་པོ་ནི། ཇི་ལྟར་ས་གཞི་ཆེན་པོའི་སྟེང་བཻ་ཌཱུརྱ་དག་པའི་
རང་བཞིན་དུ་གྱུར་ཏེ་ཤིན་ཏུ་དག་ཅིང་དངས་པའི་ཕྱིར། ས་གཞི་དེར་ལྷའི་དབང་པོ་དང་།
འཁོར་ལྷའི་བུ་མོའི་ཚོགས་དང་བཅས་ཤིང་། རྣམ་པར་རྒྱལ་བའི་ཁང་བཟང་དང་། དེ་ལས་
གཞན་པའི་ལྷའི་གནས་དགའ་བའི་ཚལ་ལ་སོགས་པ་དག་དང་། འཁོར་གྱི་ལྷ་དེའི་གཞལ་ཡས་
ཁང་སྣ་ཚོགས་དང་། ལོངས་སྤྱད་བྱའི་ལྷ་རྫས་རྣམ་པ་མང་པོ་ས་གཞིའི་གཞི་དེར་འཛམ་བུ་གླིང་
པ་རྣམས་ཀྱིས་མཐོང་ངོ་། །གཉིས་པ་ནི། མཐོང་བ་དེ་ནས་འཛམ་བུའི་གླིང་གི་སྐྱེས་པ་དང་།
བུད་མེད་དང། ཁྱེའུ་དང་། བུ་མོའི་ཚོགས་སའི་སྟེང་ན་གནས་པ་རྣམས་ཀྱིས་གཟུགས་བརྙན་
སྣང་བ་དེ་མཐོང་བར་གྱུར་པས་རྐྱེན་བྱས་ཏེ། བསམ་པས་ངེད་ཀྱང་རིང་པོར་མི་ཐོགས་པར་ལྷ་
དབང་འདི་འདྲར་གྱུར་ཅིག །ཅེས་དེ་འདྲའི་སྨོན་ལམ་འདེབས་པར་ཡང་བྱེད་ཅིང་། ལྷ་དབང་....
217



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
པདེ་ཐོབ་པའི་དོན་དུ་སྦྱིན་སོགས་ཀྱི་དགེ་བ་ཡང་དག་པར་བླངས་ཏེ་གནས་པར་གྱུར་ཏོ། །
གསུམ་པ་ནི། སེམས་ཅན་དེ་དག་གིས་འདི་ནི་བརྒྱ་བྱིན་གྱི་གཟུགས་བརྙན་སྣང་བ་ཙམ་ཡིན་
ཞེས་དེ་ལྟ་བུར་ཤེས་པ་མེད་ཀྱང་། དགེ་བའི་ལས་དེས་ས་སྟེང་ནས་འཕོས་ཏེ་ལྷར་སྐྱེ་བར་
འགྱུར་རོ། །བཞི་པ་ནི། ལྷའི་གཟུགས་བརྙན་སྣང་བ་དེ་ཤིན་ཏུ་ཡང་རྟོག་པ་མེད་ཅིང་བློ་སྔོན་
ཏུ་བཏང་བའི་གཡོ་བ་མེད་པ་དེ་ལྟ་མོད་ཀྱི། སའི་སྟེང་ན་གནས་པའི་སེམས་ཅན་རྣམས་ལྷར་
སྐྱེ་བར་བྱེད་པའི་དོན་ཆེན་པོ་ཉིད་ཀྱིས་ཉེ་བར་གནས་སོ། 
།
གཉིས་པ་དོན་བསྟན་པ་ལ་བཞི་སྟེ། རང་སེམས་ལ་སངས་རྒྱས་སུ་སྣང་བ། དེས་ཕན་
པ་ལ་འཇུག་པ། སྣང་བ་ལ་རྟོག་པ་མེད་པ། ཞུགས་པའི་འབྲས་བུ་བསྟན་པའོ། །དང་པོ་ནི།
དེ་བཞིན་དུ་དད་སོགས་ཡོན་ཏན་བསྒོམས་པའི་སྟོབས་ཀྱིས་དད་སོགས་དེ་མ་དད་པ་སོགས་ཀྱི་
དྲི་མ་མེད་པ་ཅན་གྱི་རང་གི་སེམས་ལ་སྣང་བ་རྫོགས་པའི་སངས་རྒྱས་ཀྱི་སྐུ་མཚན་དང་དཔེ་བྱད་
དང་ལྡན་པ། འཆག་པ་དང་ནི་བཞེངས་པ་དང་། །བཞུགས་པ་དང་ནི་གཟིམས་པ་དང་། །
གྲོང་ཁྱེར་དུ་ནི་གཤེགས་པ་སོགས། །སྤྱོད་ལམ་སྣ་ཚོགས་མཛད་པ་ཅན། །ཞི་བའི་ཆོས་ནི་
གསུང་པ་དང་། །མི་གསུང་མཉམ་པར་བཞག་གྱུར་པ། །ཆོ་འཕྲུལ་རྣམ་པ་སྣ་ཚོགས་པ་དག་
སྟོན་པར་མཛད་པ་གཟི་མདངས་ཆེན་པོ་ཅན་རྒྱུད་དག་པའི་སེམས་ཅན་རྣམས་ཀྱིས་མཐོང་བར་
འགྱུར་རོ། །གཉིས་པ་དེས་ཕན་པ་ལ་འཇུག་པ་ནི། སངས་རྒྱས་ཀྱི་གཟུགས་དེ་མཐོང་ནས་
ཀྱང་སངས་རྒྱས་དེ་ཐོབ་པར་འདོད་པ་དང་ལྡན་པའི་བསམ་པ་དང་། སངས་རྒྱས་ཉིད་ཐོབ་
པའི་ཕྱིར་དུ་ཕྱིན་དྲུག་སོགས་ལ་རབ་ཏུ་སྦྱོར་ཏེ། སངས་རྒྱས་དེའི་རྒྱུ་བསམ་སྦྱོར་གཉིས་པོ་ཡང་
དག་པར་བླངས་ནས་མངོན་པར་འདོད་པའི་གོ་འཕང་སངས་རྒྱས་ཐོབ་པར་བྱེད་དོ། །གསུམ་
པ་སྣང་བ་ལ་རྟོག་པ་མེད་པ་ནི། རང་སེམས་དག་པ་ལ་སྣང་བའི་སངས་རྒྱས་ཀྱི་གཟུགས་དེ་ནི་
ཤིན་ཏུའང་རྟོག་པ་མེད་ཅིང་སྣང་བ་དང་དོན་བྱའོ་སྙམ་པའི་གཡོ་བ་མེད་པ་ཉིད་ཡིན་པ་དེ་ལྟ་
ནའང་འཇིག་རྟེན་ན་འཚང་རྒྱུ་བའི་དོན་ཆེན་པོས་ཉེ་བར་གནས་སོ། །བཞི་པ་ཞུགས་པའི་
འབྲས་བུ་ནི། སངས་རྒྱས་ཀྱི་གཟུགས་འདི་ནི་རང་གི་སེམས་དག་པ་ལ་སྣང་བའོ་ཞེས་སོ་སོའི་སྐྱེ་
བོས་མི་ཤེས་མོད་ཀྱི། དེ་ལྟ་ནའང་སངས་རྒྱས་ཀྱི་གཟུགས་མཐོང་བ་དེ་མཐོང་བ་པོ་དེ་དག་ཉིད་
ལ་དོན་ཡོད་པར་འགྱུར་ཏེ། འདི་ལྟར་དེ་མཐོང་བ་ལ་བརྟེན་ནས་རིམ་གྱིས་ཚོགས་བསགས་ཏེ་
ལམ་ཐེག་པ་ཆེན་པོ་འདི་ལ་གནས་པ་རྣམས་ཀྱིས་ནང་གི་དམ་པའི་ཆོས་སྐུ་ནི་ཡེ་ཤེས་ཀྱི་མིག་
218



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
གིས་མཐོང་བར་འགྱུར་རོ། །
གཉིས་པ་སྐྱེ་འགག་མེད་པ་ལ་གཉིས་ཏེ། དཔེ་བསྟན་པ་དང་། དོན་བཤད་པའོ།
དང་པོ་ལ་གཉིས་ཏེ། སྐྱེ་འགག་ཏུ་སྣང་བ་དང་། སྣང་བའི་བྱེད་པའོ། །དང་པོ་ལ་ས་གཞི་དག་
པ་ནི། ཇི་ལྟར་ས་ཆེན་པོ་འདི་ཀུན་ཉམ་ང་བའི་གནས་གཞན་གཅོང་རོང་སོགས་དང་བྲལ་བ་དྲི་
མ་མེད་པ་བཻ་ཌཱུརྱའི་འོད་གསལ་ཞིང་མཛེས་པའི་སྟེང་ནི་ལག་མཐིལ་ལྟར་མཉམ་པར་གྱུར་ཏེ།
དེའི་རྒྱན་བཀོད་པ་ནི། ནོར་བུའི་ཡོན་ཏན་ཐམས་ཅད་དང་ལྡན་པ་ལ་རྡུལ་ལ་སོགས་པའི་དྲི་མ་
དང་བྲལ་བའི་དཔལ་དང་ལྡན་པའོ། །ལྷའི་གཟུགས་བརྙན་སྣང་བའི་ཚུལ་ནི། ས་གཞི་དེ་ཤིན་
ཏུ་དག་པའི་ཕྱིར་དེར་ནི་ལྷའི་བདག་པོའི་གནས་རྣམ་རྒྱལ་ཁང་བཟང་ལ་སོགས་སྣ་ཚོགས་པ་
དང༌། ལྷ་དབང་གི་གཟུགས་དང་། དེའི་འཁོར་གྱི་ལྷའི་གཟུགས་བརྙན་ཤར་ཏེ་གསལ་བར་
སྣང་ངོ་། ། འགག་ པའི་ ཚུལ་ནི། ཡང་ རིམ་ གྱིས་ས་དེའི་ཡོན་ ཏན་ དང་བྲལ་བའི་ ཕྱིར།
གཟུགས་བརྙན་དེ་ནི་སླར་ཡང་མི་སྣང་བར་འགྱུར་རོ། །གཉིས་པ་སྣང་བའི་བྱེད་པ་ནི། བརྒྱ་
བྱིན་དེའི་དངོས་པོ་ཐོབ་པའི་ཕྱིར་སྦྱོར་བ་བསྙེན་གནས་དང་། བདེན་པར་སྨྲ་བ་སོགས་བརྟུལ་
ཞུགས་དང་། ལོངས་སྤྱོད་ངེས་པར་སྦྱིན་པ་དང་། སོགས་པས་ཚུལ་ཁྲིམས་དང་། སྒོམ་པ་
གསུམ་ལ་ཕྱོགས་པའི་བུད་མེད་དང་སྐྱེས་པའི་ཚོགས་ལྷར་སྐྱེ་བར་སྨོན་པའི་ སེམས་ ཀྱིས་
གཟུགས་བརྙན་དེ་ལ་མེ་ཏོག་ལ་སོགས་འཐོར་ཞིང་ཐལ་མོ་སྦྱར་ཏེ་སྨོན་ལམ་འདེབས་པ་ལྟར་
ཞེས་སོ། །
གཉིས་པ་དོན་བཤད་པ་ལ་གསུམ་སྟེ། གཟུགས་སྐུ་སྣང་བའི་བྱེད་པ། རྐྱེན་གཟུགས་སྐུ་
སྣང་བའི་ཚུལ། སེམས་ཀྱི་དབང་གིས་སྐྱེ་འགག་ཏུ་སྣང་བའོ། །དང་པོ་ནི། གཟུགས་བརྙན་
འཆར་བའི་གེགས་ཀྱི་དྲི་མ་དག་པའི་བཻ་ཌཱུརྱ་དང་འདྲ་བའི་རང་གི་སེམས་ལ་ ་སྣང་བའི་
ཐུབ་
དབང་ཐོབ་པར་བྱ་བའི་ཕྱིར་དུ་སངས་རྒྱས་ལ་རབ་ཏུ་དགའ་བའི་སེམས་དང་ལྡན་པ་རྒྱལ་བའི་
སྲས་རྣམས་ཀྱང་མི་རྣམས་ལྷ་ཐོབ་པར་སྨོན་པ་དེ་བཞིན་དུ་རྫོགས་པའི་བྱང་ཆུབ་ཏུ་སེམས་རབ་
ཏུ་སྐྱེད་པར་བྱེད་དོ། །གཉིས་པ་ནི། ཇི་ལྟར་བེ་ཌཱུརྱའི་ས་གཞི་གཙང་མ་ལ་ལྷའི་དབང་པོའི་
ལུས་ཀྱི་གཟུགས་བརྙན་སྣང་བ་ལྟར། དེ་བཞིན་དུ་འགྲོ་བའི་སེམས་ཀྱི་ས་གཞི་གཙང་མ་ལ་ཐུབ་
་དབང་པོའི་ལོངས་སྐུའི་གཟུགས་བརྙན་འཆར་རོ། །གསུམ་པ་ནི། འགྲོ་བར་སངས་རྒྱས་
ཀྱི་གཟུགས་བརྙན་འཆར་ཏེ་སྐྱེ་བ་ནི་དྲི་མའི་རྙོག་པ་མེད་པའི་རང་གི་སེམས་ཀྱི་དབང་དང་།པའི་
219



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
::
བྱའོ་སྙམ་པའི་རྣམ་པར་རྟོག་ང་ནུབ་སྟེ་འགག་པ་ནི་མ་དད་པ་སོགས་རྙོག་པ་དང་བཅས་པའི་རང་གི་སེམས་རབ་ཏུ་འཇུག་པའི་
དབང་གིས་འཇུག་པ་འབྱུང་བའོ། །ཇི་ལྟར་འཇིག་རྟེན་དག་ན་བརྒྱ་བྱིན་གྱི་གཟུགས་བརྙན་སྐྱེ་
འགག་ཏུ་སྣང་ཡང་དེ་བརྒྱ་བྱིན་སྐྱེས་པ་དང་ཞིག་པ་མིན་པ་ལྟར་གདུལ་བྱའི་སེམས་ལ་གཟུགས་
སྐུ་སྐྱེ་འགག་ཏུ་སྣང་བ་ལྟར་སྔར་ཡོད་པ་དང་ཕྱིས་ཞིག་པ་ཡིན་ཞེས་དེ་ལྟར་མི་བལྟའོ། །
གཉིས་པ་གསུང་ལེགས་པར་འདོམས་པ་རྔ་སྒྲ་དང་འདྲ་བ་ལ་གསུམ་སྟེ། ཆོས་ཀྱི་རྔ་སྒྲ་
དང་མཚུངས་པ། ལྷ་རྫས་ཀྱི་སིལ་སྙན་དང་མི་མཚུངས་པ། རྒྱུད་དག་པ་ལ་ལྟོས་པའོ། །དང་
པོ་ལ་གཉིས་ཏེ། བག་ཡོད་ལ་སྦྱོར་བ་དང་། འཚེ་བ་ལས་སྐྱོབ་པའོ། །དང་པོ་ལ་གསུམ་སྟེ།
ཆོས་སྟོན་པ་དང་། དེའི་རྒྱུ་དང་། བྱེད་ལས་བསྟན་པའོ། །དང་པོ་ནི། ཇི་ལྟར་ལྷའི་ནང་ན་
ལྷ་རྣམས་ཀྱི་སྔོན་གྱི་དཀར་པོའི་དགེ་བའི་མཐུ་ཡིས་གྲུབ་པའི་ལྷའི་རྔ་བོ་ཆེ་ཆོས་ཀྱི་སྒྲ་ཞེས་བྱ་བ་
ཁང་བཟང་རྣམ་པར་རྒྱལ་བྱེད་ཀྱི་བར་སྣང་ལ་འདུག་སྟེ་རྔ་དེ་བརྡུང་བ་སོགས་ཀྱི་འབད་རྩོལ་
དང་། སྒྲ་འབྱུང་བའི་གནས་ལྕེ་རྐན་སོགས་དང་། ཡིད་དང་རྟེན་གཟུགས་དང་སྒྲ་བསྒྲག་པར་
དུ། འདུས་བྱས་མི་རྟག་པ་དང་། ཟག་བཅས་སྡུག་
བསྔལ་བ་དང་། ཆོས་བདག་མེད་པ་དང་། ཞི་བ་མྱ་ངན་ལས་འདས་པའི་སྒྲ་ཡིས་འདོད་ཡོན་
ལ་བག་མེད་པའི་ལྷ་རྣམས་ཡང་ནས་ཡང་དུ་ཆོས་ཀྱི་རྔ་དེས་བསྐུལ་བར་བྱེད་པ་ལྟར། དེ་བཞིན་
དུ་ཁྱབ་བདག་ཀྱང་ཆོས་གསུང་བའི་འབད་རྩོལ་སོགས་དང་བྲལ་ཡང་སྐལ་ལྡན་གྱི་འགྲོ་བ་མ་
ལུས་པར་སངས་རྒྱས་ཀྱི་གསུང་གིས་ཁྱབ་པར་མཛད་དེ་སྐལ་ལྡན་རྣམས་ལ་སྐལ་བ་བཞིན་ཆོས་
སྟོན་ཏོ། །གཉིས་པ་ནི། ཇི་ལྟར་ལྷའི་ནང་ན་ལྷ་རྣམས་ཀྱི་རྔ་བོ་ཆེའི་སྒྲ་དེ་ལྷ་རང་གི་དགེ་བའི་
ལས་ལས་བྱུང་བ་དེ་བཞིན་དུ། འཇིག་རྟེན་དུ་ཐུབ་པས་ཆོས་གསུང་བའང་སྔོན་གྱི་སྨོན་ལམ་
དང་། གདུལ་བྱ་རང་གི་དགེ་བའི་ལས་ལས་བྱུང་ངོ། །གསུམ་པ་ནི། སྐྱེས་བུའི་འབད་པ་དང་
འབྱུང་བའི་གནས་དང་རྟེན་ལུས་དང་ཀུན་སློང་གི་སེམས་དང་བྲལ་བའི་རྔ་སྒྲ་དེ་ཇི་ལྟར་བདག་
མེད་བསྟན་པས་ཞི་བ་སྒྲུབ་པ་ལྟར། དེ་བཞིན་དུ་འབད་པ་སོགས་དེ་དག་དང་བྲལ་བའི་ཐུབ་
པའི་ཆོས་འདིས་ཞི་བ་མྱང་འདས་སྒྲུབ་པར་བྱེད་དོ། །གཉིས་པ་འཚེ་བ་ལས་སྐྱོབ་པ་ནི། །
ལྟར་ལྷའི་གྲོང་ན་ཆོས་ཀྱི་རྔ་སྒྲའི་རྒྱུ་ལས་བྱུང་བའི་ལྷ་ལ་མི་འཇིགས་པ་སྦྱིན་པ་ནི། ལྷ་མ་ཡིན་གྱི་
དཔུང་ལས་རྒྱལ་བར་བྱེད་ཅིང་རྩེད་མོ་སྟེ་འཐབ་མོ་སེལ་ལོ། །ནམ་སེལ་ཞེ་ན། ལྷ་རྣམས་ཀྱིས་
རྩུབ་འགྱུར་གྱི་ཚལ་དུ་ཉོན་མོངས་བསྐྱེད་ནས་གཡུལ་དུ་འཇུག་པའི་ཚེའམ། ཉོན་མོངས་ཕྲག་པ
ཇི་
ནི
220



ན༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
དོག་ཆེན་པོ་ཅན་ལྷ་མ་ཡིན་གྱི་གཡུལ་དུ་འཇུག་པའི་ཚེའོ། །དེ་བཞིན་དུ་འཇིག་རྟེན་དག་ན་
བསམ་གཏན་གཟུགས་མེད་ལ་སོགས་སྟོན་པའི་རྒྱུ་ལས་བྱུང་བ་དང་། ཞི་བ་བླ་ན་མེད་པའི་ལམ་
གྱི་ཚུལ་བདག་མེད་བརྗོད་པའི་གསུང་གིས་སེམས་ཅན་རྣམས་ཀྱི་རྒྱུ་ཉོན་མོངས་དང་འབྲས་བུ་
སྡུག་བསྔལ་མགོ་གནོན་པ་དང་དྲུངས་འབྱིན་པའི་སྒོ་ནས་རབ་ཏུ་འཇོམས་སོ། །
གཉིས་པ་ལྷ་རྫས་ཀྱི་སིལ་སྙན་དང་མི་མཚུངས་པ་ལ་གཉིས་ཏེ། མདོར་བསྟན་པ་དང་།
རྒྱས་པར་བཤད་པའོ། །དང་པོ་ནི། ཆོས་ཀྱི་རྔ་དཔེར་མཛད་ལ་སིལ་སྙན་དཔེར་མི་མཛད་པ་
ཅིའི་ཕྱིར་ཞེ་ན། ཆོས་ཀྱི་རྔ་ནི་སྡུག་བསྔལ་ཞི་བར་བྱེད་པ་ལ་དུས་ལས་མི་འདའ་བས་ཉི་ཚེ་བ་མ་
ཡིན་པ་དང་། ཚེ་འདིར་འཚེ་བ་ལས་སྐྱོབ་ཅིང་བག་ཡོད་ལ་སྦྱོར་བས་ཕན་པ་དང་། འདོད་པའི་
བདེ་བ་ལ་ཆགས་པ་སྤོང་ཞིང་ཆོས་ཀྱི་དགའ་བདེ་སྒྲུབ་པས་བདེ་བ་དང་། ཆོས་ཀྱི་སྡོམ་བཞི་སྒྲོག་
པའི་སྒོ་ནས་ཕོངས་པ་ཞི་བར་བྱེད་ཅིང་ངེས་པར་འབྱིན་པར་བྱེད་པས་དཔེར་མཛད་ལ། སིལ་
སྙན་ནི་དཔེར་མ་མཛད་དེ། གང་གི་ཕྱིར་ན། སངས་རྒྱས་ཀྱི་གསུང་ནི་སྐྱེ་བོ་ཀུན་ལ་ཁྱབ་པ་
ཉིད་དང་། མ་འོངས་པ་ན་ཕན་པ་དང་། ཚེ་འདིར་བདེ་བ་དང་ངེས་འབྱིན་ཆོ་འཕྲུལ་གསུམ་
དང་ལྡན་པ་ཡིན་ལ། གཞན་སིལ་སྙན་ནི་དེ་ལྟ་བུ་མིན་པ་དེའི་ཕྱིར་ཐུབ་པའི་དབྱངས་ནི་ལྷ་
རྫས་ཀྱི་སིལ་སྙན་རྣམས་ལས་ཁྱད་པར་འཕགས་སོ། །
གཉིས་པ་རྒྱས་པར་བཤད་པ་ལ་བཞི་སྟེ། ཁྱབ་པས་ཁྱད་པར་དུ་འཕགས་པ། ཕན་པས་
ཁྱད་པར་དུ་འཕགས་པ། བདེ་བས་ཁྱད་པར་དུ་འཕགས་པ། ངེས་པར་འབྱིན་པས་ཁྱད་པར་
དུ་འཕགས་པའོ། །དང་པོ་ནི། ལྷར་ནི་ཆོས་ཀྱི་རྔའི་སྒྲ་ཆེན་པོ་ལྷ་རྣམས་ཀྱིས་ཐོས་ཀྱི་སར་
གནས་མི་ལ་སོགས་པ་རྣམས་ཀྱི་རྣ་བར་མི་འགྲོ་ལ། སངས་རྒྱས་ཀྱི་གསུང་གི་རྔ་སྒྲ་ནི་འཁོར་
བའི་གནས་ན་ས་འོག་ས་སྟེང་ས་བླའི་འཇིག་རྟེན་དག་ཏུ་འགྲོ་བས་ཆོས་ཀྱི་རྔ་སྒྲ་ལས་ཀྱང་ལྷག་
ན་སིལ་སྙན་གཞན་ལས་ལྟ་ཅི་སྨོས་ཞེས་པ་སྟེ། རྔ་སྒྲ་ནི་སིལ་སྙན་གཞན་ལ་ལྟོས་ནས་ཉི་ཚེ་བ་
མིན་པར་བསྟན་ལ། འདིར་སངས་རྒྱས་ཀྱི་རྔ་སྒྲ་ལ་ལྟོས་ནས་ཉི་ཚེ་བ་ཡིན་པས་དཔེ་ལས་ལྷག་
པར་བསྟན་པ་ཡིན་པས་མི་འགལ་ལོ། །གཉིས་པ་ནི། ལྷར་ནི་ལྷའི་སིལ་སྙན་བྱེ་བ་མང་པོ་
རྣམས་འདོད་ཆགས་ཀྱི་མེ་མངོན་པར་འཕེལ་བའི་དོན་དུ་སྒྲོགས་ལ། དེས་ཀྱང་ཕྱིས་སྡུག་
བསྔལ་བསྐྱེད་པས་ཕན་པ་མིན་ལ། ཐུགས་རྗེའི་བདག་ཉིད་སངས་རྒྱས་རྣམས་ཀྱི་གསུང་
དབྱངས་གཅིག་ཀྱང་སྡུག་བསྔལ་གྱི་མེ་རབ་ཏུ་འབར་བ་ཞི་བའི་དོན་དུ་འཇུག་པས་ཕན་པའོ། །པབ
221



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
གསུམ་པ་ནི། ལྷར་ནི་མཛེས་ཤིང་ཡིད་དུ་འོང་བའི་སིལ་སྙན་གྱི་སྒྲ་རྣམས་ལྷ་དེ་རྣམས་ཀྱི་སེམས་
ཀྱི་རྒོད་པ་གཡེང་བ་འཕེལ་བར་འགྱུར་བའི་རྒྱུ་ཡིན་པས་བདེ་བ་མིན་ལ། ཐུགས་རྗེའི་བདག་
ཉིད་དེ་བཞིན་གཤེགས་པའི་གསུང་ནི་ཏིང་ངེ་འཛིན་ལ་སེམས་གཏོད་པ་ལ་བསམ་པ་སྐུལ་བྱེད་
ཉིད་ཡིན་པས་བདེ་བའོ། །བཞི་པ་ནི། མདོར་ན་མ་ལུས་པའི་འཇིག་རྟེན་གྱི་ཁམས་རྣམས་སུ་
ཡང་ལྷ་དང་སའི་སྟེང་ན་གནས་པ་དང་ས་འོག་གི་གདུལ་བྱའི་ཕན་པ་དང་བདེ་བའི་རྒྱུ་གང་ཡིན་
པ་དེ་ནི་ཆོ་འཕྲུལ་གསུམ་སྟེ། ལུས་ཀྱི་རྫུ་འཕྲུལ་གྱིས་མ་ལུས་པའི་འཇིག་རྟེན་གྱི་ཁམས་ཁྱབ་པར་
སྣང་བར་བྱེད་པ་རྫུ་འཕྲུལ་གྱི་ཆོ་འཕྲུལ་དང་། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་
རྟོགས་པ་བསྟན་པ་ནི་ཀུན་བརྗོད་པའི་ཆོ་འཕྲུལ་དང་། ངག་གི་དབྱངས་ཀྱིས་ལམ་གྱི་གདམས་
ངག་དང་རྗེས་བསྟན་སྟོན་པ་ནི་རྗེས་སུ་བསྟན་པའི་ཆོ་འཕྲུལ་ཏེ། རྫུ་འཕྲུལ་དང་པོས་དད་པར་
བྱེད་ཅིང་། རྫུ་འཕྲུལ་གཉིས་པས་སྣོད་ཤེས་པར་བྱས་ནས། རྫུ་འཕྲུལ་གསུམ་པས་སྣོད་དང་
འཚམས་པའི་ཆོས་སྟོན་ཏོ། །དེ་ལྟར་ཆོ་འཕྲུལ་གསུམ་དང་ལྡན་པའི་སངས་རྒྱས་ཀྱི་གསུང་ཉིད་
ལ་རབ་ཏུ་བརྟེན་པར་བརྗོད་དོ། །ཞེས་པས་ངེས་འབྱིན་ཁྱད་པར་དུ་འཕགས་པར་བསྟན་
ཏོ། །གསུམ་པ་རྒྱུད་དག་པ་ལ་ལྟོས་པ་ནི། སངས་རྒྱས་ཀྱི་གསུང་གིས་ཐམས་ཅད་དུ་ཁྱབ་ན་
འགའ་ཞིག་གིས་མི་ཐོས་པ་ཅི་ཞེ་ན། ཇི་ལྟར་རྣ་བའི་དབང་པོ་དང་བྲལ་བས་སྒྲ་ཕྲ་མོ་ཡོད་ཀྱང་
གཏན་མི་མྱོང་སྟེ་མི་ཐོས་ཤིང་། སྒྲ་ཐམས་ཅད་ལྷའི་རྣ་བ་དང་ལྡན་པ་རྣམས་ཀྱི་ཡང་རྣ་ལམ་དུ་
མི་འགྲོ་ཡང་རྣ་བ་མེད་པ་དང་སྟོབས་ཞན་པ་ཉན་ཤེས་ཀྱི་སྐྱོན་ཡིན་གྱི་སྒྲའི་སྐྱོན་མིན་པ་ལྟར།
དེ་བཞིན་དུ་བརྗོད་བྱ་ཆོས་ཟབ་མོ་སྟོན་པས་ཕྲ་ཞིང་། མཆོག་ཏུ་ཤེས་རབ་ཟབ་མོའི་ཡེ་ཤེས་ཀྱི་
སྤྱོད་ཡུལ་ཐེག་ཆེན་གྱི་སྡེ་སྣོད་ཀྱང་ཉོན་མོངས་པ་མེད་པའི་ཡིད་ཅན་བྱང་སེམས་འགའ་ཞིག་གི་
རྣ་བའི་ལམ་སྟེ་དབང་པོའི་ཡུལ་དུ་འགྱུར་བ་ཡིན་གྱི། ལོག་སྲེད་ཅན་གྱིས་གསུང་གཏན་མི་ཐོས་
ཤིང་ཉན་རང་གིས་གསུང་འགའ་ཞིག་ཐོས་ཀྱི་ཀུན་མ་ཐོས་ཀྱང་གསུང་གི་ཉེས་པ་མིན་ནོ། །
གསུམ་པ་ཐུགས་ཀྱིས་ཁྱབ་པ་ཆར་སྤྲིན་དང་འདྲ་བ་ལ་བཞི་སྟེ། གདུལ་བྱ་སྨིན་པར་བྱེད་པ་
དང་། སྣོད་ཀྱི་བྱེ་བྲག་གིས་སྣ་ཚོགས་སུ་འགྱུར་བ་དང་། ཕན་གནོད་ལ་མི་ལྟོས་པ་དང་། སྡུག་
བསྔལ་ཞི་བར་བྱེད་པའོ། །དང་པོ་ལ་གཉིས་ཏེ། ངོ་བོ་དང། རྒྱུའོ། །དང་པོ་ནི། ཇི་ལྟར་
དབྱར་གྱི་དུས་ན་སྤྲིན་གྱིས་ལོ་ཏོག་ཕུན་སུམ་ཚོགས་པའི་རྒྱུ་ཆར་ཆུའི་ཕུང་པོ་འབད་པ་མེད་པར་
ས་ལ་རྒྱུན་དུ་འབེབས་པ་ལྟར། དེ་བཞིན་དུ་ཐུགས་རྗེའི་སྤྲིན་ལས་ནི་རྒྱལ་བའི་དམ་པའི་ཆོས་ཀྱི་ཤིང་ཉན་རང་གིས་གསུང་འགའ་ཞིག་རྒྱ་
16
222



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ཆུའི་ཆར་འགྲོ་བའི་དགེ་བའི་ལོ་ཏོག་གི་རྒྱུ་རྣམ་པར་རྟོག་པ་མེད་པར་འབད་མེད་དུ་འབེབས་
སོ། །གཉིས་པ་ནི། ཇི་ལྟར་འཇིག་རྟེན་རྣམས་དགེ་བ་བཅུའི་ལས་ཀྱི་ལམ་ལ་འཇུག་པ་ན་རླུང་
གིས་བསྐུལ་བ་ལས་སྐྱེས་པ་ཆུའི་ཆར་སྤྲིན་གྱིས་འབེབས་པ་ལྟར། དེ་བཞིན་དུ་འགྲོ་བའི་དགེ་
བའི་ལོ་ཏོག་མངོན་པར་སྤེལ་བར་བྱ་བའི་ཕྱིར་དུ་བརྩེ་བའི་རླུང་གིས་བསྐུལ་བའི་སངས་རྒྱས་ཀྱི་
སྤྲིན་ལས་དམ་པའི་ཆོས་ཀྱི་ཆར་པ་འབེབས་སོ། །དེའི་དོན་བཤད་པ་ནི། སྲིད་ལ་སྟེ་འགྲོ་བའི་
དགེ་བའི་ལོ་ཏོག་གི་རྒྱུ་ཡིན་ནོ། །གང་ཞེ་ན། ཐུབ་དབང་སྤྲིན་ནིའོ། །ཅི་འདྲ་བའི་སྤྲིན་ཞེ་ན།
ཏིང་ངེ་འཛིན་དང་གཟུངས་ཀྱི་ཆུ་དྲི་མ་མེད་པའི་སྙིང་པོ་ཅན་ནོ། །སྤྲིན་དེ་གང་ན་ཡོད་ཅེ་ན།
ནམ་མཁའི་དཀྱིལ་ན་གནས་སོ། །ཅི་འདྲ་བའི་ནམ་མཁའ་ཞེ་ན། མཁྱེན་པ་དང་བརྩེ་བ་ཆེན་
པོའི་ནམ་མཁའ་སྟེ། འགྱུར་བ་འཁོར་བ་དང་མི་འགྱུར་བ་མྱང་འདས་ཀྱི་མཐའི་སྐྱོན་གྱིས་མ་
གོས་པའི་མཁྱེན་བརྩེའི་ནམ་མཁའི་དཀྱིལ་ནའོ། །གཉིས་པ་སྣོད་ཀྱི་བྱེ་བྲག་གིས་སྣ་ཚོགས་སུ་
འགྱུར་བ་ནི། ཇི་ལྟར་བསིལ་བ་དང་། ཞིམ་པ་དང་། མངར་བ་དང་། འཇམ་པ་དང་། ཡང་
བའི་ཆུ་ནི་སྤྲིན་དེ་ལས་འཐོན་ནས་བབ་པས་ས་ལ་བ་ཚ་ལ་སོགས་ཡོད་པའི་གནས་ཐ་དད་དང་
འབྲེལ་བས་ཤིན་ཏུ་མང་པོའི་རོར་ནི་འགྱུར་བ་ལྟར། དེ་བཞིན་དུ་འཕགས་པའི་ལམ་ཡན་ལག་
བརྒྱད་དང་ལྡན་པའི་དམ་པའི་ཆོས་ཀྱི་ཆུའི་ཆར་སྟོང་པ་ཉིད་དུ་རོ་གཅིག་པ་རབ་ཡངས་བརྩེ་
བའི་སྤྲིན་གྱི་སྙིང་པོ་ལས་འཐོན་པ་འགྲོ་བའི་རྒྱུད་ཀྱི་གནས་ཏེ་མོས་པ་ཐ་དད་ཀྱི་དབྱེ་བ་ལས་ཉན་
ཐོས་ཀྱི་ཐེག་པ་སོགས་རྣམ་པ་མང་པོའི་རོ་དང་ལྡན་པར་འགྱུར་རོ། །
གསུམ་པ་ཕན་གནོད་ལ་མི་ལྟོས་པ་ལ་གསུམ་སྟེ། སྣོད་ཀྱི་དབྱེ་བས་སྣ་ཚོགས་སུ་འགྱུར་
བ། དཔེ་དོན་ཆོས་མཐུན་དང་། ཕན་གནོད་ལ་མི་རྟོག་པའོ། །དང་པོ་ནི། ཐེག་པ་མཆོག་
ཐེག་ཆེན་ལ་དང་བ་དང་། དེ་ལ་འདོད་པ་དང་སྡང་བ་གཉིས་ཀ་མེད་པའི་བར་མ་དང་། དེ་ལ་
སྡང་བའི་སེམས་ཅན་གྱི་ཕུང་པོ་གསུམ་ནི་རིམ་པ་ལྟར་མི་དག་དང་ཆར་སྡོད་བྱེའུ་དང་ཡི་དྭགས་
དང་འདྲའོ། །ཇི་ལྟར་འདྲ་ན། དཔྱིད་མཐའ་མ་དབྱར་གྱི་དུས་སུ་སྤྲིན་མེད་པ་ན་མི་རྣམས་མི་།
དགའ་ཞིང་། མཁའ་ལས་གཞན་དུ་མི་རྒྱུ་བའི་བྱ་ཆར་སྡོད་བྱེའུ་དག་བཏང་སྙོམས་སུ་གནས་ལ།
ཡི་དྭགས་དགའ་བ་དང་། དབྱར་ཚེ་ས་ལ་ཆར་འབབ་པ་ན་མི་རྣམས་དགའ་ཞིང་ཆར་སྡོད་བྱེའུ་
བཏང་སྙོམས་དང་། ཡི་དྭགས་དག་ལ་རྡོ་ཚན་གྱི་ཆར་དུ་གྱུར་པས་སྡུག་བསྔལ་བ་ལྟར་ཏེ་ཙ་ཏ་
ཀ་ཞེས་པ་ཆར་སྡོད་བྱེའུ་སྟེ། རྨ་བྱ་དང་གོང་མོར་བསྒྱུར་ནས་འཆད་པ་སྐད་དོད་དང་མི་འདེ་འགྲིག་
223



༔
|།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ཅིང་། མདོ་ལས་མི་ཆར་འབབ་པ་ལ་དགའ་བར་གསུངས་པ་དང་ཡང་འགལ་ལ། དཔེ་དོན་གྱི་
གོ་རིམ་ཡང་འཁྲུགས་པར་འགྱུར་རོ། །དོན་ནི། སྙིང་རྗེའི་སྤྲིན་ཚོགས་དག་ལས་ཐེག་ཆེན་གྱི་
ཆོས་ཀྱི་ཆར་ཆུ་འཇིག་རྟེན་དུ་བྱུང་བ་ན་ཐེག་ཆེན་གྱི་ཆོས་འདོད་པ་རྣམས་དགའ་ཞིང་། བར་
མ་རྣམས་བཏང་སྙོམས་དང་། ཐེག་ཆེན་ལ་སྡང་བ་རྣམས་མི་དགའོ། །གཉིས་པ་ནི། ཐེག་
ཆེན་གྱི་དམ་པའི་ཆོས་ཀྱི་ཆར་ཆུ་མ་བྱུང་བ་ལས། ཐེག་ཆེན་གྱི་ཆོས་ལ་སྡང་བ་རྣམས་དགའ་
ཞིང་། བར་མ་བཏང་སྙོམས་དང༌། ཆོས་འདོད་པ་མི་དགའ་བ་སྔར་གྱི་དཔེ་དེ་ཉིད་བཞིན་
ནོ། །གསུམ་པ་ཕན་གནོད་ལ་མི་རྟོག་པ་ནི། ཇི་ལྟར་ཐིགས་པ་རབ་འབེབས་ནི་སྤྲིན་ཏེ། དེ་ནི་
རྡོ་ཚན་སེར་བ་དང་རྡོ་རྗེའི་མེ་སྟེ་ཐོག་འབེབས་པ་ན་སྲོག་ཆགས་ཕྲ་མོ་མང་པོ་ལ་གནོད་ཅིང་།
རི་སུལ་སོང་བ་གཞན་འགའ་ཞིག་ལ་ཕན་ཀྱང་དེ་དག་ལ་སྤྲིན་ཕན་གནོད་ཀྱི་ལྟོས་པ་མེད་པར་
འཇུག་པ་ལྟར་ཕྲ་བའི་སྟོང་ཉིད་རྒྱ་ཆེ་བའི་སྦྱིན་སོགས་ཀྱི་ཐིགས་པ་ཐབས་ཚུལ་གྱིས་འབབ་པའི་
མཁྱེན་པ་དང་བརྩེ་བའི་སྤྲིན་གྱིས་ཐེག་ཆེན་ལ་མོས་པ་རྣམས་ཀྱི་ཉོན་མོངས་དག་པར་འགྱུར་བ་
དང་། སྡང་བ་རྣམས་ཀྱི་བདག་ལྟའི་བག་ལ་ཉལ་འཕེལ་བར་འགྱུར་བ་དེ་ལ་ལྟོས་པ་མེད་པར་
ཆོས་ཀྱི་ཆར་འབེབས་སོ། །
བཞི་པ་སྡུག་བསྔལ་ཞི་བར་བྱེད་པ་ལ་གསུམ་སྟེ། བདེན་པ་བཞི་སྟོན་པ། དེ་ལས་བདེན་
བཞི་རྟོགས་ཚུལ། རྟོགས་ནས་བླང་དོར་བྱེད་ཚུལ་ལོ། །དང་པོ་ནི། འཁོར་བའི་སྐྱེ་འཆི་ཐོག་
མཐའ་མེད་པ་དེར་ངན་སོང་གསུམ་མི་དང་ལྷ་དེར་འགྲོ་བའི་ལམ་ནི་རྣམ་པ་ལྔའོ། །དེའི་སྡུག་
བསྔལ་གྱི་རང་བཞིན་མི་གཙང་བ་ལ་དྲི་ཞིམ་མེད་པ་བཞིན་དུ། འགྲོ་བ་ལྔ་པོ་དག་ན་བདེ་བ་མེད་
དོ། །དེས་གནོད་པའི་དཔེ་སྡུག་བསྔལ་གསུམ་ལས་དེ་རྣམས་ཀྱི་སྡུག་བསྔལ་གྱི་སྡུག་བསྔལ་ནི།
དཔེར་ན་རྟག་ཏུ་མེ་དང་། མཚོན་ཆ་དང༌། ཁོ་བ་དང་། རྨ་ལ་རྒྱ་ཚྭ་རེག་པ་ལ་སོགས་པ་ལས་
སྐྱེས་པའི་ཚོར་བ་བཞིན་དུ་བཟོད་པར་དཀའ་ཞིང་འགྱུར་བ་དང་འདུ་བྱེད་ཀྱི་སྡུག་བསྔལ་ཡང་
དེའི་རྒྱུའོ། །སྡུག་བསྔལ་དེ་རབ་ཏུ་ཞི་བར་བྱེད་པའི་དོན་དུ་དེ་ལ་དམིགས་པའི་ཐུགས་རྗེའི་སྤྲིན་
ལས་བདེན་བཞི་སྟོན་པའི་དམ་པའི་ཆོས་ཀྱི་ཆར་ཆེན་པོ་འབེབས་སོ། །གཉིས་པ་ནི། ཤེས་
རབ་དང་ལྡན་པ་རྣམས་ཆོས་ཅན། ལྷ་མིའི་དབང་ཕྱུག་མཆོག་ལའང་མངོན་པར་འདོད་པ་མེད་
དེ། བདེ་འགྲོ་ལྷ་ལ་འཆི་འཕོའི་སྡུག་བསྔལ་དང་། མི་ལ་ལོངས་སྤྱོད་ཡོངས་སུ་ཚོལ་བ་དང་
བསྲུང་བ་སོགས་ཀྱི་སྡུག་བསྔལ་ཞེས་བྱ་བ་ཡོད་པར་རྟོགས་པའི་ཕྱིར་ཏེ། རང་གི་ཤེས་རབ་དང་
224



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
དུདེ་བཞིན་གཤེགས་པའི་གསུང་རབ་ལ་དད་པའི་རྗེས་སུ་འབྲངས་ནས་འཁོར་བ་འདི་ནི་སྡུག་
བསྔལ་དང་། ལས་ཉོན་འདི་ནི་དེའི་རྒྱུ་ཀུན་འབྱུང་དང་། སྡུག་བསྔལ་རྒྱུ་བཅས་འགགས་པ་
འདི་ནི་འགོག་པ་དང་། དེའི་ཐབས་ནི་ལམ་མོ། །ཞེས་ཐོས་སོགས་ཀྱི་ཤེས་པས་མཐོང་བའི་
ཕྱིར། གསུམ་པ་ནི། ཇི་ལྟར་ནད་ནི་ཤེས་བྱ་དང་། ནད་ཀྱི་རྒྱུ་ནི་སྤང་བྱ་དང་། ནད་མེད་པའི་
བདེར་གནས་ཐོབ་བྱ་དང་། ནད་ཀྱི་རྒྱུའི་གཉེན་པོ་སྨན་ནི་བསྟེན་པར་བྱ་བ་ཡིན་པས་བླང་དོར་
བྱེད་པ་ལྟར། འཁོར་བ་སྡུག་བསྔལ་ནི་ཤེས་བྱ་དང་དེའི་རྒྱུ་ཀུན་འབྱུང་ནི་སྤང་བྱ་དང་། དེ་
འགགས་པའི་འགོག་པ་ནི་རིག་པར་བྱ་བ་སྟེ་ཐོབ་བྱ་དང་། དེ་བཞིན་དུ་འགོག་པ་མངོན་སུམ་
དུ་བྱེད་པའི་ཐབས་ལམ་ནི་རྒྱུད་ལ་བསྟེན་པར་བྱ་བ་ཤེས་ནས་བླང་དོར་བྱེད་དོ། །
བཞི་པ་སྤྲུལ་པ་སྟོན་པ་ཚངས་པ་དང་འདྲ་བ་ལ་གཉིས་ཏེ། སྐལ་ལྡན་ལ་སྣང་བ་དང་།
སྐལ་མེད་ལ་མི་སྣང་བའི་ཚུལ་ལོ། ། དང་པོ་ལ་གསུམ་སྟེ། སྣང་བའི་ཚུལ་གྱིས་མདོར་བསྟན།
སྣང་བའི་བྱེད་པ་རྒྱས་པར་བཤད། སྣང་བའི་རྒྱུའི་དོན་བསྡུ་བའོ། །དང་པོ་ནི། ཇི་ལྟར་སྟོང་
གསུམ་འབུམ་ཕྲག་བཅུ་ལ་དབང་བསྒྱུར་བའི་ཚངས་པ་ཆེན་པོ་རང་ཉིད་ཚངས་པའི་གནས་ནས་
འཕོ་བ་མེད་བཞིན་དུ། འདོད་ཁམས་ཀྱི་ལྷའི་གནས་ཐམས་ཅད་དུ་རང་དང་འདྲ་བའི་སྤྲུལ་
པའི་སྣང་བ་འབད་མེད་སྟོན་པ་ལྟར། དེ་བཞིན་དུ་ཐུབ་པ་ཡང་ཆོས་ཀྱི་སྐུ་ལས་བསྐྱོད་པ་མེད་
པར་འཇིག་རྟེན་གྱི་ཁམས་ཀུན་ཏུ་གདུལ་བྱ་སྐལ་ལྡན་རྣམས་ལ་འབད་པ་མེད་པར་སངས་རྒྱས་
ཀྱི་སྤྲུལ་པའི་སྐུ་སྟོན་པར་མཛད་དོ། ། གཉིས་པ་ནི། ཇི་ལྟར་ཚངས་པ་དུས་རྟག་ཏུ་རང་གི་
གཞལ་ཡས་ཁང་ནས་མི་གཡོ་བ་བཞིན་དུ། དེའི་སྤྲུལ་པ་ཞིག་འདོད་ཁམས་ཀྱི་ལྷའི་ནང་དུ་
ཞུགས་པ་དེ་འདོད་པའི་ལྷ་རྣམས་ཀྱིས་མཐོང་ཞིང་ཚངས་པ་དེ་མཐོང་བའི་འདོད་ལྷ་དེ་ཡང་རང་
གི་ཡུལ་འདོད་ཡོན་ལ་དགའ་བ་སྤོང་བར་བྱེད་ཅིང་གུས་པས་ཐལ་མོ་སྦྱར་ཏེ་ཚངས་པ་དེ་ལ་བལྟ་
ལ་དེའི་གནས་སུ་སྐྱེ་བར་འདོད་པས་དགེ་རྩ་རྣམས་དེར་བསྔོ་བ་ལྟར། དེ་བཞིན་དུ་བདེ་བར་
གཤེགས་པ་དེ་ཆོས་ཀྱི་སྐུ་ལས་མི་བསྐྱོད་བཞིན་དུ་འཇིག་རྟེན་གྱི་ཁམས་ཀུན་ཏུ་དེའི་གཟུགས་སྐུ་
སྐལ་ལྡན་གྱིས་མཐོང་ཞིང་སྐུ་དེ་མཐོང་བ་དེ་ཡང་དུས་རྟག་ཏུ་གདུལ་བྱའི་དྲི་མ་ཀུན་སེལ་བར་
བྱེད་དོ། །གསུམ་པ་ནི། ཇི་ལྟར་ཚངས་པ་རང་ཉིད་ཀྱི་སྔོན་གྱི་སྨོན་ལམ་དང་། འདོད་ལྷ་
རྣམས་ཀྱི་དགེ་བའི་མཐུས་འདོད་ལྷ་རྣམས་ལ་འབད་མེད་དུ་སྣང་བ་དེ་བཞིན་དུ། རང་བྱུང་
སངས་རྒྱས་ཀྱི་སྤྲུལ་སྐུ་ཡང་སངས་རྒྱས་ཀྱི་སྔོན་གྱི་སྨོན་ལམ་དང་གདུལ་བྱའི་དགེ་བའི་མཐུས་:
225



༄༅།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ
::སྐལ་ལྡན་རྣམས་ལ་འབད་མེད་དུ་སྣང་ངོ། ། གཉིས་པ་སྐལ་མེད་ལ་མི་སྣང་བའི་ཚུལ་ནི།
དགའ་ལྡན་ནས་འཕོ་བ་དང་། ཡུམ་གྱི་ལྷུམས་སུ་འཇུག་པ་དང། ལུམྦིའི་ཚལ་དུ་བལྟམས་པ་
དང་། སེར་སྐྱའི་གྲོང་དུ་ཡབ་ཀྱི་ཁབ་ཏུ་གཤེགས་པ་དང་། བཙུན་མོའི་འཁོར་གྱིས་དགྱེས་པར་
རོལ་བ་དང་། རབ་ཏུ་བྱུང་ནས་དབེན་པར་དཀའ་བ་སྤྱོད་པ་དང་། བྱང་ཆུབ་ཀྱི་སྙིང་པོར་
གཤེགས་ནས་བདུད་ཀྱི་སྡེ་བཅོམ་པ་དང་། བྱང་ཆུབ་ཆེན་པོ་བརྙེས་པ་དང་། ཞི་བ་མྱང་འདས་
ཀྱི་གྲོང་ཁྱེར་དུ་འགྲོ་བའི་ལམ་སྟོན་པའི་ཆོས་འཁོར་བསྐོར་བ་དང་། མྱ་ངན་ལས་འདས་པའི་
ཚུལ་བསྟན་ནས་ཐུབ་པ་དེ་སྐལ་མེད་རྣམས་ཀྱི་མིག་གི་ལམ་དུ་སྣང་བར་མི་འགྱུར་རོ། །
ལྔ་པ་ཡེ་ཤེས་སྤྲོ་བ་ཉི་མ་དང་འདྲ་བ་ལ་བཞི་སྟེ། ཕན་གནོད་ལ་མི་རྟོག་པ། མུན་པ་སེལ་
བའི་འོད་འབྱེད་པ། སྣོད་དང་མཐུན་པར་འཇུག་པ། དཔེ་ལས་ཁྱད་པར་འཕགས་པའོ། །
དང་པོ་ལ་མདོར་བསྟན་པ་ནི། ཇི་ལྟར་ཉི་མའི་འོད་ཀྱིས་གདུངས་པའི་དུས་གཅིག་གི་ཚེ་ཉིད་ལ་
པདྨོ་སོགས་རྒྱས་པ་དང་། ཀུ་མུ་ཏ་རབ་ཏུ་ཟུམ་པར་གྱུར་ཀྱང་ཆུ་སྐྱེས་དེ་དག་བྱེ་བའི་ཡོན་ཏན་
དང་ཀུ་མུ་ཏ་ཟུམ་པའི་སྐྱོན་དག་ལ་ཉི་མ་དེ་ལྟར་བྱའོ་སྙམ་དུ་རྟོག་པ་མེད་པ་དེ་བཞིན་དུ་ཕྲིན་
ལས་ཀྱི་སྐབས་འདིར་ནི་འཕགས་པའི་ཉི་མའང་གདུལ་བྱ་ལ་ཕན་གནོད་ལ་མི་རྟོག་གོ །རྒྱས་
པར་བཤད་པ་ནི། ཇི་ལྟར་ཉི་མ་འདི་ལྟར་བྱའོ་སྙམ་པའི་རྟོག་པ་མེད་པར་རང་གི་འོད་གཅིག་
ཅར་སྤྲོས་པ་ཡིས་པདྨ་རྒྱས་པར་བྱེད་པ་དང་། གཞན་ལོ་ཏོག་སོགས་སྨིན་པ་དང་། ཀུ་མུ་ཏ་
ཟུམ་པར་བྱེད་པ་ལྟར། དེ་བཞིན་དུ་དེ་བཞིན་གཤེགས་པའི་ཉི་མ་ཡང་དམ་པའི་ཆོས་ཀྱི་འོད་
ཟེར་དག་གིས་གདུལ་བྱའི་སྐྱེ་བོའི་པདྨ་ཁ་འབྱེད་པ་དང་། ཕན་བདེའི་ལོ་ཏོག་སོགས་སྨིན་པ་
དང་། གདུལ་བྱ་མ་ཡིན་པའི་ཀུ་མུ་ཏ་ཟུམ་པར་བྱེད་པ་འདི་ལྟར་བྱའོ་སྙམ་པའི་རྣམ་པར་རྟོག་
པ་མེད་པར་འཇུག་གོ །གཉིས་པ་ནི། ཆོས་སྐུ་དང་གཟུགས་སྐུ་དག་གིས་བྱང་ཆུབ་ཀྱི་སྙིང་པོ་
ཆོས་དབྱིངས་ཀྱི་ནམ་མཁར་ཤར་བའི་ཀུན་མཁྱེན་གྱི་ཉི་མ་དེ་ནི་ཡེ་ཤེས་ཀྱི་འོད་ཟེར་སྤྲོ་
བར་མཛད་དོ། །གསུམ་པ་ལ་མདོར་བསྟན་པ་ནི། གང་གི་ཕྱིར་གདུལ་བྱ་རྒྱུད་དག་པའི་ཆུའི་
སྣོད་ནི་ཐམས་ཅད་ལ་བདེ་གཤེགས་ཉི་མའི་གཟུགས་བརྙན་སྤྲུལ་སྐུ་ནི་གྲངས་དཔག་ཏུ་མེད་པ་
དུས་གཅིག་ཅར་དུ་འཆར་ཞིང་། ཆུ་རྙོག་མ་ཅན་ནམ། སྣོད་ཆག་པ་ལྟ་བུ་གདུལ་བྱ་མིན་པ་ལ་
མི་འཆར་ལ། དུས་རྟག་ཏུ་ཡུལ་གདུལ་བྱ་ཐམས་ཅད་ལ་ཁྱབ་པའི་སངས་རྒྱས་ཉི་མ་ནི་ཆོས་
དབྱིངས་ནམ་མཁའི་དཀྱིལ་དུ་ཤར་ནས་གདུལ་བྱའི་རི་ལ་ཇི་ལྟར་འོས་པར་འབབ་བོ། །རྒྱས་དཔར་t
226



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
པར་བཤད་པ་ནི། དཔེ་ཇི་ལྟར་རྒྱང་རིང་པོ་སྣང་བར་བྱེད་པས་རྒྱ་ཆེན་པོ་འོད་ཟེར་སྟོང་དང་
ལྡན་པའི་ཉི་མ་ཤར་བའི་སྐབས་འདིར་དེའི་འོད་ཟེར་གྱིས་གླིང་བཞི་པའི་འཇིག་རྟེན་ཀུན་ཏུ་
སྣང་བར་བྱས་ནས་འབབ་བོ། ། ཇི་ལྟར་ཞེ་ན། རིམ་གྱིས་དང་པོར་རི་མཐོན་པོའི་མཆོག་
རྣམས་དང་། དེ་ནས་བར་མ་དང་། དེ་ནས་དམན་པ་སྟེ་དམའ་བའི་རི་རྣམས་དང་། དེ་ནས་
ས་ཕྱོགས་མཐོན་པོ་ནས་དམའ་བའི་བར་དག་ལའང་འབབ་པ་དེ་བཞིན་དུ་རྒྱལ་བའི་ཉི་མའི་
འོད་ཟེར་ཡང་སེམས་ཅན་གྱི་ཚོགས་ལ་འབབ་བོ། །ཇི་ལྟར་ཞེ་ན། རིམ་གྱིས་དང་པོར་བྱང་
སེམས་དང་། དེ་ནས་རང་རྒྱལ་དང་། དེ་ནས་ཉན་ཐོས་ཀྱི་ཐེག་པ་ལ་གནས་པ་དང། དེ་ནས་
མ་ངེས་པ་དང་། མཐར་ལོག་པར་ངེས་པ་ལའང་འབབ་བོ། །བཞི་པ་དཔེ་ལས་ཁྱད་པར་
འཕགས་པ་ནི། དེ་ལྟ་ནའང་རྣམ་པ་ཐམས་ཅད་དུ་ཉི་མ་དང་མི་མཚུངས་ཏེ། ཕྱོགས་བཅུའི་
ཞིང་ཀུན་གྱི་ནམ་མཁའི་མཐིལ་ཁྱབ་པར་འོད་ཟེར་སྤྲོ་བའི་ནུས་པ་ཉི་མ་ལ་མེད་ལ། དེར་མ་ཟད་
མི་ཤེས་པའི་མུན་པས་བློའི་མིག་བཀབ་པའི་འགྲོ་བ་རྣམས་ཀྱི་མི་ཤེས་པ་བསལ་ནས་ཤེས་བྱའི་
དོན་གསལ་བར་སྟོན་པའང་ཡོད་པ་མིན་ཞིང་། ཐུགས་རྗེའི་བདག་ཉིད་ཆོས་སྣ་ཚོགས་སྟོན་
པའི་མདོག་བཀྱེ་བའི་འོད་ཀྱི་ཚོགས་ཀྱིས་ཕྱོགས་བཅུའི་ཞིང་ཀུན་གསལ་བ་དག་ནི། མི་ཤེས་
པའི་མུན་པས་བཀབ་པའི་འགྲོ་བ་རྣམས་ལ་ཤེས་བྱའི་དོན་སྟོན་པར་མཛད། ཇི་ལྟར་མཛད་ཅེ་
ན། སངས་རྒྱས་གྲོང་དུ་གཤེགས་པའི་ཚེ་མིག་དང་མི་ལྡན་པའི་སྐྱེ་བོ་ལོང་བ་རྣམས་ཀྱིས་
གཟུགས་མཐོང་ཞིང་འོན་པས་སྒྲ་ཐོས་པ་དང་སྨྱོན་པས་དྲན་པ་རྙེད་པ་སོགས་མཐོ་རིས་ཀྱི་ཉེར་
འཚེ་སེལ་བ་དང་། མངོན་མཐོ་དང་ངེས་ལེགས་ཀྱི་དོན་སྒྲུབ་པའི་སྐབས་མེད་པ་ངན་སོང་གི་
ཚོགས་བྲལ་བར་མཛད་པ་དང། དེ་དག་གི་དོན་དེ་མཐོང་བ་སྟེ་སྒྲུབ་ནུས་པའི་རྟེན་བདེ་འགྲོ་ལ་
བཀོད་པ་ལས་བདེ་བ་མྱོང་བ་དང་། རྒྱུ་གཏི་མུག་གིས་མདོངས་ཤིང་འབྲས་བུ་སྲིད་པའི་རྒྱ་
མཚོར་ལྷུང་བ་ལ་ལྟ་བ་ངན་པའི་མུན་པས་བསྒྲིབས་པ་རྣམས་སངས་རྒྱས་ཉི་མའི་འོད་ཀྱིས་བློ་
གྲོས་ཀྱི་མིག་ཕྱེ་ནས་སྣང་བར་བྱས་ཤིང་ལྷུང་བ་དྲངས་ཏེ་སྒྲིབ་པའི་མུན་པ་བསལ་ནས་སྔར་མ་
མཐོང་བའི་བདེ་བའི་འབྱུང་གནས་ཐར་པ་མཐོང་བར་འགྱུར་རོ། །
དྲུག་པ་ཐུགས་ཀྱི་གསང་བ་ནོར་བུ་དང་འདྲ་བ་ལ་གསུམ་སྟེ། རྟོག་པ་མེད་པ་དང་།
འབད་མེད་དུ་དོན་བྱེད་པ་དང་། རྙེད་དཀའ་བར་བསྟན་པའོ། །དང་པོ་ནི། ཇི་ལྟར་ཡིད་
བཞིན་གྱི་ནོར་བུས་དོན་བྱའོ་སྙམ་པའི་རྟོག་པ་མེད་ཀྱང་དུས་གཅིག་ཅར་དུ་སྤྱོད་ཡུལ་ཏེ་ཉེ་
227



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
:1འཁོར་ན་གནས་པ་རྣམས་ཀྱི་ཡིད་ལ་རེ་བའི་བསམ་པ་ཀུན་སོ་སོར་རྫོགས་པར་བྱེད་པ་ལྟར། དེ་
བཞིན་དུ་སངས་རྒྱས་ཡིད་བཞིན་གྱི་ནོར་བུ་ལ་བརྟེན་ནས་གདུལ་བྱ་བསམ་པ་ཐ་དད་པ་དུ་མ་
རྣམས་ཀྱི་བློ་དང་མཐུན་པའི་ཆོས་སྣ་ཚོགས་ཐོས་པར་གྱུར་ཀྱང་སངས་རྒྱས་དེ་ནི་གདུལ་བྱ་དང་
ཆོས་དེ་རྣམས་ལ་རྣམ་པར་མི་རྟོག་གོ །གཉིས་པ་ནི། ཇི་ལྟར་ནོར་བུ་རིན་ཆེན་དེ་སྦྱིན་སྙམ་
པའི་རྟོག་པ་མེད་ཀྱང་ཇི་ལྟར་འདོད་པའི་ནོར་འབད་པ་མེད་པར་གཞན་པ་དག་ལ་རབ་ཏུ་སྟེར་
བ་ལྟར། དེ་བཞིན་དུ་ཐུབ་པས་འབད་མེད་དུ་ཇི་ལྟར་འོས་པར་དོན་མཛད་པའི་སྒོ་ནས་གཞན་
གྱི་དོན་དུ་སྲིད་པ་ཇི་སྲིད་པར་རྟག་ཏུ་བཞུགས་སོ། །གསུམ་པ་ནི། ཇི་ལྟར་ནོར་བུ་དེ་ལ་འདོད་
ཅིང་དོན་དུ་གཉེར་བས་ཀྱང་ནོར་བུ་བཟང་པོ་དགོས་འདོད་འབྱུང་བ་དེ་འགྲོ་བ་འདིས་རབ་ཏུ་
རྙེད་པར་དཀའ་སྟེ། དེའི་རྒྱུ་མཚན་གང་གི་ཕྱིར་ན། རྒྱ་མཚོའི་ནང་ས་འོག་ན་གནས་པའི་ཕྱིར་
རོ། །དེ་བཞིན་དུ་འགྲོ་བ་ཤིན་ཏུ་སྐལ་བ་ངན་པ་རྣམས་ཀྱིས་རང་གི་ཡིད་འདིར་བདེ་བར་
གཤེགས་པ་མཐོང་བ་རྙེད་པར་དཀའ་བར་ཤེས་པར་བྱ་སྟེ། ཉོན་མོངས་པས་ཟིན་ཏེ་བསྒྲིབས་
པའི་ཕྱིར། བདུན་པ་གསུང་གི་གསང་བ་སྒྲ་བརྙན་དང་འདྲ་བ་ནི། ཇི་ལྟར་སྒྲ་བརྙན་གྱི་སྒྲ་བྲག་
ཆ་སྐྱེས་བུ་གཞན་གྱི་ངག་གི་རྣམ་པར་རིག་བྱེད་ཀྱི་རྐྱེན་ལས་བྱུང་ཞིང་སྣང་བ་ནི་ཀུན་སློང་གི་
རྣམ་རྟོག་མེད་ལ། བྱེད་པ་ལྕེ་རྐན་སོགས་ཕྲད་ནས་བརྗོད་པར་བཟོ་བའི་འབད་རྩོལ་མེད་ཅིང་
རང་གི་ངོ་བོ་ཕྱིའི་དོན་དང་ནང་གི་ཤེས་པ་གང་ནའང་མི་གནས་པ་ལྟར། དེ་བཞིན་དུ་དེ་
བཞིན་གཤེགས་པའི་གསུང་ཉན་པ་པོ་གཞན་གྱི་རྣམ་རིག་ལས་བྱུང་ཞིང་སྣང་བ་ཡང་ཀུན་སློང་
གི་རྣམ་པར་རྟོག་པ་མེད་ལ། སྒྲའི་གནས་ཕྲད་ནས་བཟོ་བའི་འབད་རྩོལ་མེད་ཅིང་། རང་གི་ངོ་
བོ་ཕྱི་དོན་དང་ནང་ཤེས་པའི་བདག་ཉིད་གང་ནའང་གནས་པ་མ་ཡིན་ནོ། །བརྒྱད་པ་སྐུའི་
གསང་བ་ནམ་མཁའ་དང་འདྲ་བ་ནི། ཇི་ལྟར་ནམ་མཁའ་ནི་དངོས་པོར་གྲུབ་པ་ཅུང་ཟད་མེད་
ཅིང་མངོན་སུམ་ལ་སྣང་བ་མེད་པ་རྟོག་པས་ཡོངས་གཅོད་དུ་དམིགས་སུ་མེད་ཅིང་རྟེན་གང་
ཡང་མེད་ལ་མིག་གི་ལམ་སྟེ་ཡུལ་ལས་རབ་ཏུ་འདས་པ་དང་། གཟུགས་མེད་ཅིང་བསྟན་དུ་མེད་
པའི་ནམ་མཁའ་ལ་ཇི་ལྟར་མཐོ་བ་དང་དམའ་བར་མཐོང་ཡང་ནམ་མཁའ་དེ་ནི་མཐོ་དམན་
ཅན་དེ་ལྟ་བུར་ཡོད་པ་མིན་པ་དེ་བཞིན་དུ་སེམས་ཅན་གྱི་དབང་པོའི་བྱེ་བྲག་གིས་སངས་རྒྱས་ལ་
དམན་པ་དང་འབྲིང་དང་མཆོག་ཐམས་ཅད་མཐོང་ཡང་སངས་རྒྱས་དེ་ནི་དམན་འབྲིང་མཆོག་
དེ་ལྟར་ཡོད་པ་མིན་ནོ། །
228



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
སདགུ་པ་ཐུགས་རྗེའི་བདག་ཉིད་ས་གཞི་དང་འདྲ་བ་ནི། ཇི་ལྟར་ས་ལས་སྐྱེ་བའི་རྩི་ཤིང་
སོགས་ཀུན་འདི་དག་བསྐྱེད་དོ་སྙམ་པའི་རྟོག་པ་མེད་པའི་ས་ལ་བརྟེན་ནས་གོང་ནས་གོང་དུ་
འཕེལ་བ་དང་། རྒྱུན་མི་ཉམས་པར་བརྟན་པ་དང་ཡངས་པ་སྟེ་ལོ་འདབ་སོགས་མཐར་ཕྱིན་
པར་འགྱུར་བ་ལྟར། དེ་བཞིན་དུ་རྫོགས་པའི་སངས་རྒྱས་ཀྱི་ས་རྣམ་པར་རྟོག་པ་མེད་པ་ལ་
བརྟེན་ནས་རིགས་ཅན་གསུམ་དང་། མུ་སྟེགས་ཅན་དང་། ཐ་ན་ལོག་པར་ངེས་པའི་འགྲོ་བའི་
དགེ་བའི་རྩ་བ་མ་ལུས་པ་འཕེལ་ཞིང་རྒྱས་པ་དང་ཡངས་པར་འགྱུར་རོ། །དཔེ་དོན་སོ་སོའི་རང་
བཞིན་བསྟན་ཟིན་ཏོ།། །གཉིས་པ་དཔེས་བསྟན་པའི་དགོས་པ་ལ་གཉིས་ཏེ། གདུལ་བྱའི་ཐེ་
ཚོམ་སེལ་བ། ཟབ་མོའི་སྤྱོད་ཡུལ་ལ་འཇུག་པའོ། །དང་པོ་ནི། འཇིག་རྟེན་ན་རྟོག་དཔྱོད་
སོགས་ཀྱི་འབད་རྩོལ་མེད་པར་བྱ་བ་འགའ་བྱེད་པར་མཐོང་བ་མེད་པ་དེ་བས་ན་སངས་རྒྱས་
ལའང་འབད་མེད་དུ་ཕྲིན་ལས་མཛད་པ་ཇི་ལྟར་སྙམ་པའི་གདུལ་བྱའི་ཐེ་ཚོམ་བཅད་པའི་ཕྱིར་
དུ། དཔེ་རྣམ་པ་དགུ་པོ་འདི་ནི་མདོ་ལས་བསྟན་པ་ཡིན་ནོ། །དེ་བཞིན་དུ་སྐྱེ་འགག་མེད་ན་སྐྱེ་
འགག་ཏུ་སྣང་བ་ཡང་ཇི་ལྟར་སྙམ་པའི་ཐེ་ཚོམ་བཅད་པའི་ཕྱིར་ཡང་ངོ་། །གཉིས་པ་ནི། མདོ་
གང་དུ་དཔེ་དགུ་པོ་འདི་དག་རྒྱས་པར་རབ་ཏུ་བསྟན་པར་གྱུར་པའི་མདོ་སྡེའི་མིང་སངས་རྒྱས་
ཐམས་ཅད་ཀྱི་སྤྱོད་ཡུལ་ལ་འཇུག་པའི་ཡེ་ཤེས་སྣང་བ་རྒྱན་གྱི་མདོ་ཞེས་པའི་མིང་འདི་ཉིད་ཀྱིས་
མདོ་དེའི་དགོས་པ་བསྟན་པ་ཉིད་དེ། འདི་ལྟར་མདོ་དེ་ཐོས་པ་ལས་བྱུང་བའི་ཤེས་རབ་ཀྱི་སྣང་
བ་རྒྱ་ཆེན་པོ་འདིས་བློ་བརྒྱན་པའི་བློ་ལྡན་བྱང་སེམས་རྣམས་མྱུར་དུ་སངས་རྒྱས་ཀྱི་སྤྱོད་ཡུལ་
ཟབ་ཅིང་རྒྱ་ཆེ་བ་ཀུན་ལ་འཇུག་པར་འགྱུར་བའི་ཕྱིར། གསུམ་པ་དཔེས་མཚོན་པའི་དོན་ངོས་
བཟུང་བ་ལ་གཉིས་ཏེ། མདོར་བསྟན་དང་། རྒྱས་བཤད་དོ། །དང་པོ་ནི། ཇི་སྐད་བསྟན་
པའི་དགོས་པ་དེ་དག་གི་དོན་དུ་བཻ་ཌཱུརྱའི་ས་གཞི་ལ་བརྒྱ་བྱིན་གྱི་གཟུགས་བརྙན་ཤར་བ་ལ་
སོགས་དཔེ་རྣམ་པ་དགུ་བརྗོད་པ་དེ་ལ་ནི་དཔེ་དགུ་པོ་དེའི་བསྡུས་དོན་ངེས་པར་བཟུང་ངོ། །
གཉིས་པ་རྒྱས་པར་བཤད་པ་ལ་གཉིས་ཏེ། དཔེ་དགུ་སོ་སོའི་དོན། སྐབས་ཀྱི་དོན་ངོས་
བཟུང་བའོ། །དང་པོ་ནི། འོ་ན་བརྒྱ་བྱིན་སོགས་དཔེ་དགུའི་བསྡུས་པའི་དོན་གང་ཞེ་ན། སྐུ་
སྟོན་པ་དང་། གསུང་འདོམས་པ་དང་། ཐུགས་མཁྱེན་བརྩེས་ཁྱབ་པ་དང་། སྤྲུལ་པ་སྟོན་པ་
དང་། ཡེ་ཤེས་སྤྲོ་བ་དང་། ཐུགས་ཀྱི་གསང་བ་དང་། གསུང་གི་གསང་བ་དང་། སྐུའི་གསང་
བ་དང་། ཆོས་དཀར་བསྐྱེད་པའི་ཐུགས་རྗེའི་བདག་ཉིད་ཐོབ་པ་ཉིད་དོ། །གཉིས་པབྱིས་པ་ལ་
229



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།བ
ལ
བ
མགསུམ་སྟེ། མདོར་བསྟན་དང་། རྒྱས་བཤད་དང་། དོན་བསྡུ་བའོ། །དང་པོ་ནི། འོ་ན་དཔེ་
དགུ་པོ་ཐམས་ཅད་ཀྱི་སྐབས་སུ་བབ་པའི་དོན་གང་ཞེ་ན། འབད་རྩོལ་རྒྱུན་ཀུན་རབ་ཞི་བ། །
རྣམ་པར་རྟོག་པ་མེད་པའི་ཐུགས། །དྲི་མེད་བཻ་ཌཱུར་བརྒྱ་བྱིན་གྱི། །གཟུགས་བརྙན་ཤར་བ་ལ་
སོགས་བཞིན། །གཉིས་པ་ནི། སྐུ་སྟོན་པ་ལ་སོགས་དོན་དགུ་ནི་ཆོས་པ་ལ་སོགས་དོན་དགུ་ནི་ཆོས་ཅན་དུ་བཟུང་ངོ༌། །
འབད་རྩོལ་ཞི་བ་ནི་དམ་བཅའོ། །རྣམ་པར་རྟོག་པ་མེད་པའི་ཐུགས་ནི་གཏན་ཚིགས་སུ་འགོད་
དོ། །རྟོག་མེད་ལ་འབད་རྩོལ་མེད་པས་ཁྱབ་པ་ནི་དོན་གྱི་རང་བཞིན་ནོ། །རང་བཞིན་གྲུབ་
ཅིང་རྟོགས་པའི་དོན་དུ་མཐུན་དཔེ་ནི་བརྒྱ་བྱིན་གྱི་གཟུགས་བརྙན་ཤར་བ་ལ་སོགས་དགུ་ཡིན་
ནོ། །དེས་ན་རྟོག་པ་མེད་པར་དོན་བྱེད་པ་ལ་འབད་རྩོལ་མི་དགོས་པས་ཁྱབ། དཔེར་ན་བེ་
ཌུརྱའི་ས་གཞི་ལ་བརྒྱ་བྱིན་གྱི་གཟུགས་བརྙན་ཤར་བ་ལ་སོགས་པ་བཞིན་ནོ། །ཞེས་པའོ། །
གསུམ་པ་དོན་བསྡུ་བ་ནི། དཔེ་དགུས་ཕྲིན་ལས་མཚོན་པའི་སྐབས་འདིར་ནི། དཔེ་དགུ་ཆར་
གྱི་སྐབས་སུ་བབ་པའི་དོན་བསྡུ་ན་འདི་ལྟར་ཡིན་ཏེ། སྐུ་སྟོན་པ་དང་། གསུང་འདོམས་པ་ལ་
སོགས་དོན་རྣམ་པ་དགུ་ཆར་གྱིས་སྟོན་པ་སངས་རྒྱས་སྐྱེ་འཆི་དང་བྲལ་བ་འབད་པའི་རྩོལ་བ་
མེད་པར་གཞན་དོན་ལ་རབ་ཏུ་འཇུག་ཅེས་པའོ། །
བཞི་པ་དཔེ་དོན་ཆོས་མཐུན་བསྟན་པ་ལ་གསུམ་སྟེ། ཕྲིན་ལས་ཀྱི་ཚུལ་གང་ཟག་གང་
གིས་རྟོགས་པ་དང་། དཔེ་དོན་སོ་སོའི་ཆོས་མཐུན་བཤད་པ་དང། དོགས་པ་སྤངས་ཏེ་སྤྱིའི་
ཆོས་མཐུན་བཤད་པའོ། །དང་པོ་ནི། སངས་རྒྱས་གང་ཞིག་བརྒྱ་བྱིན་དང་། རྔ་དང་། སྤྲིན་
བཞིན་དང་། ཚངས་པ་དང་། ཉི་མ་དང་། ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོ་
བཞིན་དང་། སྒྲ་བརྙན་དང་། ནམ་མཁའི་དང་། ས་གཞི་བཞིན་དུ་འབད་རྩོལ་མེད་པར་
གཞན་དོན་བྱེད་པ་དང་། འཁོར་བ་ཇི་སྲིད་པའི་བར་དུ་བྱེད་པའི་ཚུལ་དཔེ་དེ་རྣམས་ལ་བརྟེན་
ནས་རྣལ་འབྱོར་པ་རྣམས་ཀྱིས་རིག་པར་འགྱུར་རོ། །གཉིས་པ་ནི།། སྐུ་སྟོན་པ་ནི་རིན་པོ་ཆེའི་
ས་གཞི་ལ་ལྷའི་དབང་པོའི་གཟུགས་བརྙན་ཤར་བ་སྣང་བ་བཞིན་ནོ། ། གསུང་ལེགས་པར་།
འདོམས་པར་མཛད་པ་ནི་ལྷའི་ཆོས་ཀྱི་རྔ་དང་འདྲའོ། །ཁྱབ་བདག་མཁྱེན་པ་དང་བརྩེ་བ་ཆེན་
པོའི་ཐུགས་ཀྱིས་མཐའ་ཡས་པའི་འགྲོ་བ་ལ་ཐ་ན་གཟུགས་མེད་ཅིང་སེམས་ཕྲ་བ་སྲིད་རྩེའི་བར་
དུ་ཁྱབ་པ་ནི་ནམ་མཁའ་ལ་ཁྱབ་པའི་སྤྲིན་གྱི་ཚོགས་དང་འདྲའོ། །ཟག་མེད་ཀྱི་གནས་ཆོས་སྐུ་
ལས་མ་བསྐྱོད་པར་སྤྲུལ་པ་རྣམ་པ་དུ་མ་རབ་ཏུ་སྟོན་པ་ནི་ཚངས་པ་རང་གི་གནས་ལས་མ་
230



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
་བསྐྱོད་པར་སྤྲུལ་པ་སྟོན་པ་བཞིན་ནོ། །ཡེ་ཤེས་ཀྱི་སྣང་བ་རབ་ཏུ་སྤྲོ་བ་གང་དག་ནི་ཉི་མའི་འོད་
ཟེར་སྤྲོ་བ་བཞིན་ནོ། །ཐུགས་ཀྱི་གསང་བ་རྟོག་པ་མེད་ཀྱང་གཞན་དོན་བྱེད་པ་ནི་རྣམ་དག་
རིན་ཆེན་ཡིད་བཞིན་གྱི་ནོར་བུ་དང་འདྲའོ། །རྒྱལ་བ་རྣམས་ཀྱི་གསུང་གི་གསང་བ་དེ་ནི་ཡི་གེ་
མེད་ཀྱང་སྣ་ཚོགས་སུ་སྣང་བ་ནི་བྲག་ཅ་བཞིན་ནོ། ། སྐུའི་གསང་བ་ནི་ཐོགས་བཅས་ཀྱི་
གཟུགས་མེད་པ་དང། ནམ་མཁའ་ལྟ་བུར་ཐམས་ཅད་ལ་ཁྱབ་པ་དང་རྟག་པ་ཉིད་དོ། །འོ་ན་
དགེ་བའི་ཆོས་ཀྱི་རྟེན་མི་བྱེད་པར་ཐལ་ལོ་ཞེ་ན། རྣམ་པ་ཀུན་ཏུ་འགྲོ་བའི་དགེ་བ་དཀར་པོའི་
ཆོས་རྣམས་ཀྱི་སྨན་རྣམས་མ་ལུས་པའི་གཞིར་གྱུར་པའི་ས་ཡིན་པའི་ཕྱིར། སངས་རྒྱས་ཀྱི་
ཐུགས་རྗེ་ཆེན་པོ་ནི་ས་གཞི་བཞིན་ནོ། །གསུམ་པ་ལ་དོགས་པ་འགོད་པ་ནི། དཔེ་དོན་ཆོས་
མཐུན་བསྟན་པ་འདིས་སངས་རྒྱས་ལ་སྐྱེ་འགག་མེད་ཀྱང་སྐྱེ་འགག་ཏུ་སྣང་བ་དང་། འབད་པ་
མེད་ཀྱང་ཕྲིན་ལས་ལྷུན་གྲུབ་རྒྱུན་མི་འཆད་དུ་འཇུག་པའི་དཔེ་དོན་གྱི་ཆོས་མཐུན་ཇི་ལྟར་
བསྟན་པ་ཡིན་ཞེ་ན། ལན་ལ་གཉིས་ཏེ། སྐྱེ་འགག་མེད་ཀྱང་སྐྱེ་འགག་ཏུ་སྣང་བའི་ཆོས་
མཐུན། འབད་པ་མེད་ཀྱང་ཕྲིན་ལས་མཛད་པའི་ཆོས་མཐུན་ནོ། །དང་པོ་ནི། བི་ཌཱུརྱ་དག་
པ་དང་འདྲ་བའི་དགེ་བའི་སེམས་ལ་སངས་རྒྱས་མཐོང་བའི་རྒྱུ་ནི། དགེ་བའི་འགལ་རྐྱེན་གྱིས་
མི་བཟློག་པའི་ས་ནི་ས་གཞི་ཡོངས་སུ་དག་པ་དང་མཚུངས་པའི་དད་པའི་དབང་པོ་ཡོངས་ སུ་
བརྟས་པ་ཉིད་ཡིན་ལ། དད་སོགས་ཀྱི་དགེ་བ་སྐྱེ་བ་ན་སངས་རྒྱས་ཀྱི་སྐུ་ཡང་སྐྱེ་བར་སྣང་ཞིང་།
དད་སོགས་འཇིག་པ་ན་གཟུགས་སྐུ་ཡང་འཇིག་པ་སྟེ། མི་སྣང་ཡང་ཐུབ་པའི་ཆོས་ཀྱི་སྐུའི་ངོ་བོ་
ལ་སྐྱེ་འཇིག་མེད་དོ། །དཔེར་ན་ས་གཞི་དག་མ་དག་གི་དབང་གིས་བརྒྱ་བྱིན་གྱི་གཟུགས་
འཕྲལ་དུ་སྐྱེ་འཇིག་ཏུ་སྣང་ཡང་བརྒྱ་བྱིན་གྱི་ངོ་བོ་ལ་འཕྲལ་དུ་སྐྱེ་འཇིག་མེད་པ་བཞིན་དུའོ། །
གཉིས་པ་ནི། བརྒྱ་བྱིན་གྱི་གཟུགས་བརྙན་ལ་སོགས་པ་འབད་པ་མེད་ཀྱང་དོན་བྱེད་པ་དེ་
བཞིན་དུ། ཐུབ་པ་ནི་ཆོས་ཀྱི་སྐུ་ལས་མ་གཡོས་པར་སྐྱེ་བ་མེད་པ་དང་འགག་པ་མེད་པ་དང་
འབད་པ་མེད་པར་དུས་སྲིད་པ་ཇི་སྲིད་གནས་ཀྱི་བར་དུ་སྐུ་སྟོན་པ་དང་གསུང་ལེགས་པར་
འདོམས་པ་ལ་སོགས་ཀྱི་མཛད་པ་ལྷུན་གྲུབ་ཏུ་འཇུག་གོ །ལྔ་པ་དཔེ་ལས་ལྷག་པའི་གོ་རིམ་ལ་
གསུམ་སྟེ། མཚམས་སྦྱར་བ་དང་། མདོར་བསྟན་དང་། རྒྱས་བཤད་དོ། །དང་པོ་ནི། དཔེ་
འདི་རྣམས་ཀྱི་བསྡུས་པའི་དོན་ནི་བཤད་ཟིན་པ་འདི་ཡིན་ནོ་ཞེས་པའོ། ། གཉིས་པ་ནི། སྔ་
ཕྱིའི་རིམ་པ་ཡང་འོག་ནས་བརྗོད་པར་འགྱུར་བ་འདི་ཡིན་ཏེ། ཇི་ལྟར་ཞེ་ན། ཐད་ཀ་ཐད་ཀར་
231



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
འདྲ་ཆོས་རེ་ཡོད་པས་དཔེར་བཀོད་པ་ལ། དཔེ་སྔ་མ་ཆ་འགའ་ཞིག་གིས་སངས་རྒྱས་དང་ཆོས་
མི་མཐུན་པར་རྩོད་པ་བཀོད་ནས། དཔེ་ཕྱི་མས་རྩོད་པ་སྤངས་པའི་སྒོ་ནས་བསྟན་ཏོ། །
གསུམ་པ་ནི། སངས་རྒྱས་ཀྱི་སྐུ་སྟོན་པ་ནི་བརྒྱ་བྱིན་གྱི་གཟུགས་བརྙན་ལྟ་བུའོ། །གཟུགས་
བརྙན་ཆོས་སྟོན་པའི་དབྱངས་དང་མི་ལྡན་པས་དེ་དང་འདྲ་བ་མིན་ནོ་ཞེ་ན། ཆོས་དུས་སུ་
འདོམས་པའི་དབྱངས་དང་ལྡན་པ་ནི་ལྷའི་རྔ་སྒྲ་བཞིན་ནོ། །དེ་ཡང་ས་སྟེང་སོགས་ཐམས་ཅད་
དུ་དོན་བྱེད་པ་མིན་པས་དེ་དང་འདྲ་བ་མིན་ནོ་ཞེ་ན། མཁྱེན་བརྩེས་ས་སྟེང་སོགས་ཐམས་ཅད་
དུ་ཁྱབ་ནས་དོན་བྱེད་པ་ནི་སྤྲིན་ཆེན་པོ་དང་མཚུངས་སོ། །དེ་ཡང་ལོ་ཏོག་སྨིན་པ་སོགས་ཀྱིས་
ཚེ་འདིར་ཕན་ཡང་ཚེ་རབས་གཞན་དུ་འདོད་ཡོན་ལ་ཆགས་པ་སོགས་ཀྱི་དོན་མེད་པའི་ས་བོན་
སྤོང་བ་མིན་པའི་ཕྱིར་དེ་དང་འདྲ་བ་མིན་ནོ་ཞེ་ན། འདོད་ཡོན་ལ་ཆགས་པ་སྤོང་བར་བྱེད་པའི་
ཆ་ནས་ཚངས་པ་ཆེན་པོ་བཞིན་ནོ། །དེ་ཡང་ལན་གཅིག་སྨིན་པར་བྱེད་པ་ཙམ་ཡིན་གྱི་སླར་མི་
ལྡོག་པའི་ཚུལ་གྱིས་གཏན་དུ་སྨིན་པར་མི་བྱེད་པས་དེ་དང་འདྲ་བ་མིན་ནོ་ཞེ་ན། སླར་མི་ལྡོག་
པར་སྨིན་པར་བྱེད་པའི་ཆ་ནས་ཉི་མའི་གཟུགས་བཞིན་ནོ། །ཉི་མས་རེས་འགའ་མུན་པ་
བཅོམ་ནས་སྣང་བར་བྱེད་པ་ཙམ་ཡིན་གྱི་གཏན་དུ་མུན་པ་འཇོམས་པར་བྱེད་པ་མིན་པས་དེ་
དང་འདྲ་བ་མིན་ནོ་ཞེ་ན། ཉིན་མཚན་དུ་མུན་པ་འཇོམས་པར་བྱེད་པའི་ཆ་ནས་ཡིད་བཞིན་གྱི་
ནོར་བུ་རིན་པོ་ཆེ་དང་འདྲ་སྟེ་མཚན་མོའང་སྣང་བར་བྱེད་པས་སོ། །དེ་ནི་ཀླུ་ལ་སོགས་པས་
ཀྱང་ཐོབ་པས་འབྱུང་བ་རྙེད་པར་མི་དཀའ་བས་དེ་དང་འདྲ་བ་མིན་ནོ་ཞེ་ན། ཐོབ་ཅིང་རྙེད་
པར་དཀའ་བའི་ཆ་ནས་སྒྲ་བརྙན་བཞིན་ནོ། །སྒྲ་བརྙན་དེ་ནི་སྐྱེས་བུ་ཐ་མལ་པའི་སྒྲའི་རྐྱེན་
ལས་བྱུང་བ་ཡིན་ལ། སངས་རྒྱས་ནི་དབྱིངས་འདུས་མ་བྱས་དང་ལྡན་པས་དེ་དང་འདྲ་བའང་
མིན་ནོ་ཞེ་ན། ཐོབ་དཀའ་བའི་ཆ་ནས་སྒྲ་བརྙན་དཔེར་བྱས་ཀྱི། རྐྱེན་གྱིས་མ་བྱས་པའི་དཔེ་
ནི་ནམ་མཁའ་དང་འདྲའོ། །ནམ་མཁའ་ནི་དགེ་བའི་གཞི་ཡིན་པས་དེ་དང་འདྲ་བའང་མིན་ནོ་
ཞེ་ན། ནམ་མཁའ་ནི་འདུས་མ་བྱས་པའི་དཔེ་ཡིན་གྱི་དགེ་བའི་གཞི་ཡིན་པ་ནི་སའི་དཀྱིལ་
འཁོར་དག་དང་འདྲ་སྟེ། འཇིག་རྟེན་དང་འཇིག་རྟེན་ལས་འདས་པའི་འགྲོ་བའི་ཕུན་སུམ་
ཚོགས་པ་མ་ལུས་པ་དེ་གནས་པའི་རྟེན་ཡིན་པའི་ཕྱིར། ཇི་ལྟར་འཇིག་རྟེན་ལས་འདས་པའི་
ཕུན་ཚོགས་ཀྱི་རྟེན་ཡིན་ཞེ་ན། སངས་རྒྱས་ཀྱི་བྱང་ཆུབ་ལ་བརྟེན་ནས་འཇིག་རྟེན་ལས་འདས་
པའི་བྱང་ཆུབ་གསུམ་གྱི་ལམ་འབྱུང་བའི་ཕྱིར་རོ། །ཇི་ལྟར་འཇིག་རྟེན་པའི་ཕུན་ཚོགས་ཀྱི་རྟེན་ཟླ
.
ཟླ
232



2༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
པ
པ
sཡིན་ཞེ་ན། དེ་ལ་བརྟེན་ནས་འདོད་པའི་ཕུན་ཚོགས་ཀྱི་རྒྱུ་དགེ་བའི་ལས་ཀྱི་ལམ་བཅུ་དང་།
གཟུགས་ཀྱི་ཕུན་ཚོགས་ཀྱི་རྒྱུ་བསམ་གཏན་བཞི་དང་ཚད་མེད་པ་བཞི་དང་། གཟུགས་མེད་ཀྱི་
ཕུན་ཚོགས་ཀྱི་རྒྱུ་གཟུགས་མེད་ཀྱི་སྙོམས་འཇུག་བཞི་འབྱུང་བའི་ཕྱིར་རོ། །ཕྲིན་ལས་ཀྱི་སྐབས་
བཤད་ཟིན་ཏོ། །
གསུམ་པ་ཕན་ཡོན་གྱི་ལེའུ་ལ་གཉིས་ཏེ། བཤད་བྱ་འགོད་པ་དང་། འཆད་བྱེད་བཤད་
པའོ། །དང་པོ་ལ་གཉིས་ཏེ། རྟོགས་པར་དཀའ་བ། མོས་པའི་ཕན་ཡོན་ནོ། ། དང་པོ་ནི།
སངས་རྒྱས་ཀྱི་ཁམས་དེའི་སྙིང་པོ་དང། དེ་སྒྲིབ་གཉིས་དང་བྲལ་བ་སངས་རྒྱས་ཀྱི་བྱང་ཆུབ་
དང་། སངས་རྒྱས་ཀྱི་ཆོས་ཡོན་ཏན་དང་། སངས་རྒྱས་ཀྱི་ཕྲིན་ལས་ཏེ། གནས་བཞི་པོ་འདི་
ནི་དག་པའི་སེམས་ཅན་ས་བཅུ་པའི་བྱང་སེམས་ཀྱིས་ཀྱང་བསམ་བྱ་མིན་ན་གཞན་གྱིས་ལྟ་
ཞོག །དེས་ན་གནས་བཞི་པོ་འདི་ནི་འཇིག་རྟེན་གྱི་འདྲེན་པ་སངས་རྒྱས་རྣམས་ཀྱི་སྤྱོད་ཡུལ་
ཡིན་ནོ། །གཉིས་པ་ལ་གསུམ་སྟེ། མདོར་བསྟན་དང་། རྒྱས་བཤད་དང་། འཐད་པ་འགོད་
པའོ། །དང་པོ་ནི། དེ་ལྟར་རྟོགས་པར་དཀའ་ན་གང་ཟག་བློ་ལྡན་རྒྱལ་བའི་ཡུལ་གནས་བཞི་
པོ་འདི་ལ་མོས་པ་གཞན་པ་པ་གཞན་གྱིས་བསམ་དུ་མེད་པའི་ཡོན་ཏན་གྱི་ཚོགས་ལ་མངོན་པར་དགའ་བས་
སངས་རྒྱས་ཀྱི་ཡོན་ཏན་གྱི་ཚོགས་ཀྱི་སྣོད་དུ་འགྱུར་ཏེ། གནས་བཞི་ལ་མོས་པ་དང་མི་ལྡན་པའི་
སེམས་ཅན་ཀུན་གྱི་བསོད་ནམས་ཀྱི་ཚོགས་གཞོན་ཐམས་ཅད་ཟིལ་གྱིས་གནོན་ནོ། །
གཉིས་པ་རྒྱས་བཤད་ལ་གསུམ་སྟེ། སྦྱིན་པ་ལས་བྱུང་བའི་བསོད་ནམས་ཟིལ་གྱིས་
གནོན། ཚུལ་ཁྲིམས་ལས་བྱུང་བའི་བསོད་ནམས་ཟིལ་གྱིས་གནོན། སྒོམ་པ་ལས་བྱུང་བའི་
བསོད་ནམས་ཟིལ་གྱིས་གནོན་པའོ། ། དང་པོ་ནི། གང་ཞིག་བྱང་ཆུབ་དོན་དུ་གཉེར་
གསེར་ལས་བྱུང་བའི་ཞིང་ཁམས་ནོར་བུའི་རྒྱན་གྱིས་སྤྲས་པ་སངས་རྒྱས་ཀྱི་ཞིང་གི་རྡུལ་དང་
མཉམ་པ་དུས་ཉིན་རེ་བཞིན་དུ་ཆོས་རྒྱལ་རྣམས་ལ་རྟག་ཏུ་འབུལ་བ་དང། གང་ཟག་གཞན་
གང་ཞིག་གནས་བཞི་སྟོན་པའི་མདོ་དང་བསྟན་བཅོས་འདི་ལས་དོན་མ་རྟོགས་ཀྱང་ཚིག་འགའ་
ཙམ་ཐོས་ཤིང་ཐོས་ནས་ཀྱང་མོས་ཤིང་ཡིད་ཆེས་ན། དེ་ལྟར་མོས་པའི་དགེ་བ་འདི་སྦྱིན
བྱུང་བའི་དགེ་བ་དེ་ལས་བསོད་ནམས་ཆེས་མང་བ་ཐོབ་པར་འགྱུར་རོ། །གཉིས་པ་ནི། གང་
ཟག་བློ་ལྡན་གང་ཞིག་བླ་མེད་བྱང་ཆུབ་ཐོབ་པར་འདོད་པས་དུས་བསྐལ་པ་དུ་མར་ཡང་རྟེན་
ལུས་ངག་ཡིད་ཀྱི་སྒོ་ནས་འབད་པ་མེད་པར་རང་གི་ཚུལ་ཁྲིམས་འཆལ་ཚུལ་གྱི་དྲི་མ་མེད་པ་སྲུང་“བས་
*ང་་ལས་
233



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
?བར་བྱེད་ལ། གཞན་གང་དག་གནས་བཞི་སྟོན་པའི་མདོ་དང་། བསྟན་བཅོས་འདི་ལས་ཚིག་
ཙམ་ཐོས་ཤིང་ཐོས་ནས་ཀྱང་ཡིད་ཆེས་པས་མོས་ན་དེ་ལྟར་མོས་པའི་དགེ་བ་འདི་ཚུལ་ཁྲིམས་
ལས་བྱུང་བའི་དགེ་བ་དེ་ལས་བསོད་ནམས་ཆེས་མང་བ་ཐོབ་པར་འགྱུར་རོ། །གསུམ་པ་ནི།
གང་ཟག་གང་ཞིག་འཇིག་རྟེན་འདི་ན་བྱེད་ལས་སྲིད་པ་གསུམ་གྱི་ཉོན་མོངས་པའི་མེ་འཇིལ་
བར་བྱེད་པའི་ལྷའི་གནས་བསམ་གཏན་བཞི་དང་། ཚངས་པའི་གནས་ཚད་མེད་བཞི་པོ་
མཐར་སོན་པ་སྟེ། ཕུལ་དུ་བྱུང་བ་རྫོགས་པའི་བྱང་ཆུབ་འཕོ་འགྱུར་མེད་པའི་ཐབས་བསྒོམས་
ལ། གཞན་གང་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ཡིད་ཆེས་པས་མོས་ན་དེ་ལྟར་མོས་
པའི་དགེ་བ་འདི་བསམ་གཏན་ལས་བྱུང་བའི་དགེ་བ་དེ་ལས་བསོད་ནམས་ཆེས་མང་པོ་ཐོབ་
པར་འགྱུར་རོ། །འདི་རྣམས་ནི་ཡེ་ཤེས་སྣང་བ་རྒྱན་གྱི་མདོ་ཚིགས་བཅད་དུ་བྱས་པའི་དོན་
ནོ། །གསུམ་པ་འཐད་པ་འགོད་པ་ནི། སྦྱིན་སོགས་གསུམ་གྱི་དགེ་བ་ལས་ཟབ་མོའི་ཆོས་
རྟོགས་པའི་ཤེས་རབ་འདི་མཆོག་ཉིད་ཡིན་ཏེ། གང་གི་ཕྱིར་ན། ཤེར་ཕྱིན་གྱིས་མ་ཟིན་པའི་
སྦྱིན་པས་ལོངས་སྤྱོད་ཙམ་སྒྲུབ་པར་བྱེད་ཅིང་། ཚུལ་ཁྲིམས་ཀྱིས་མཐོ་རིས་ཙམ་འཐོབ་པ་དང་།
སྒོམ་པས་ཉོན་མོངས་པའི་ས་བོན་མགོ་གནོན་པའི་ཚུལ་གྱིས་སྤོང་བ་ཙམ་བྱེད་ལ། ཟབ་མོའི་
གནས་བཞི་རྟོགས་པའི་ཤེས་རབ་ཀྱི་ཕར་ཕྱིན་གྱིས་ནི་ཉོན་མོངས་པ་དང་ཤེས་བྱའི་སྒྲིབ་པ་ཀུན་
སྤོང་བར་དེའི་ཕྱིར་ཟབ་མོའི་ཤེས་རབ་རྟོགས་པ་དེའི་རྒྱུ་ནི་གནས་བཞི་སྟོན་པའི་མདོ་དང་
བསྟན་བཅོས་འདི་ཐོས་ནས་མོས་པ་ཡིན་ནོ། །
གཉིས་་་པ་འཆད་བྱེད་བཤད་པ་ལ་གསུམ་སྟེ། མོས་པའི་ཕན་ཡོན་སྤྱིར་བཤད་པ།
སངས་རྒྱས་ཀྱི་ཡོན་ཏན་གྱི་སྣོད་དུ་འགྱུར་བར་བཤད་པ། བསོད་ནམས་གཞན་ཟིལ་གྱིས་
གནོན་པར་བཤད་པའོ། །དང་པོ་ནི། ཡེ་ནས་གནས་པའི་ཁམས་དང་། དེས་གནས་གྱུར་
པའི་བྱང་ཆུབ་དང་། བྱང་ཆུབ་དེའི་ཡོན་ཏན་དང་། ཡོན་ཏན་དེས་གཞན་དོན་སྒྲུབ་པ་སྟེ།
རྒྱལ་བ་ཉིད་ཀྱི་མཁྱེན་པའི་ཡུལ་རྣམ་པ་བཞི་པོ་སྔར་ཇི་སྐད་བརྗོད་པ་འདི་ལ་གང་ཟག་བློ་ལྡན་
གྱིས་ཡིད་ཆེས་པའི་དད་པས་སེམས་ཅན་ལ་ཁམས་ཡོད་པར་མོས་པ་པ་ཅན་ལ་ཁམས་ཡོད་པར་མོས་པ་དང་། མོས་པ་ལྟར་བྱང་
ཆུབ་ཐོབ་པར་ནུས་པ་ཉིད་དང་། བྱང་ཆུབ་ཐོབ་པས་ཡོན་ཏན་དང་ལྡན་པར་མོས་པས་མྱུར་དུ་
དེ་བཞིན་གཤེགས་པའི་གོ་འཕང་ཐོབ་པའི་སྐལ་བ་དང་ལྡན་པར་འགྱུར་རོ། ། གཉིས་པ་ལ་
གཉིས་ཏེ། བསམ་པ་སེམས་བསྐྱེད་ཁྱད་པར་ཅན། སྦྱོར་བ་སྦྱིན་སོགས་ཁྱད་པར་ཅན་དུ་སྒྲུབ་
234



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
༔པའོ། །དང་པོ་ནི། བསམ་གྱིས་མི་ཁྱབ་པའི་ཡུལ་བཞི་ལས། ཁམས་འདི་ནི་བདག་ལ་ཡོད་པ་
དང་། བྱང་ཆུབ་བདག་འདྲས་ཐོབ་པར་ནུས་པ་དང་། ཐོབ་པ་འདི་འདྲའི་ཡོན་ཏན་ཕྲིན་ལས་
དང་ལྡན་ཞེས་ཡིད་ཆེས་པ་དང་། དང་བའི་དད་པས་མོས་པའི་ཕྱིར་རང་བྱང་ཆུབ་ཐོབ་པར་
འདོད་པའི་འདུན་པ་དང་། བྱང་ཆུབ་ལ་སྤྲོ་བའི་བརྩོན་འགྲུས་དང་། དེ་སྒྲུབ་པའི་ཐབས་མི་
བརྗེད་པའི་དྲན་པ་དང་། རྩེ་གཅིག་པའི་བསམ་གཏན་དང་། རབ་ཏུ་འབྱེད་པའི་ཤེས་རབ་ལ་
སོགས་ཡོན་ཏན་དུ་མའི་སྣོད་དུ་གྱུར་པའི་བྱང་ཆུབ་ཀྱི་སེམས་གང་ཟག་དེ་དག་ལ་དུས་རྟག་ཏུ་ཉེ་
བར་གནས་པར་འགྱུར་འ། བྱང་ཆུབ་ཀྱི་སེམས་དེ་ནི་རྟག་ཏུ་ཉེ་བར་གནས་པས་རྒྱལ་བའི་སྲས་
པོ་དེ་རྫོགས་པའི་བྱང་ཆུབ་ལས་ཕྱིར་མི་ལྡོག་གོ །གཉིས་པ་ལ་གཉིས་ཏེ། སྦྱིན་སོགས་དག་
རྫོགས་སུ་སྒྲུབ་པ་དང་། བསོད་ནམས་ཁྱད་པར་ཅན་གསུམ་དུ་བསྡུ་བའོ། ། དང་པོ་ནི།
གནས་བཞི་ཐོས་ཤིང་མོས་པ་དེ་ལས་བསོད་ནམས་ཀྱི་ཕར་ཕྱིན་རྫོགས་པ་དང་ཡོངས་སུ་དག་
པས་བསོད་ནམས་གཞན་ཟིལ་གྱིས་གནོན་ཅིང་ཆེས་མང་པོ་ཐོབ་པ་ཉིད་དུ་འགྱུར་རོ། །བསོད་
ནམས་དག་ཅིང་རྫོགས་ཞེས་པའི་བསོད་ནམས་ནི་ཕ་རོལ་ཏུ་ཕྱིན་པ་དང་པོ་ལྔའོ། །ལྔ་པོ་དེ་ལ་
སྦྱིན་བྱ་དང་སྦྱིན་བྱེད་སོགས་འཁོར་གསུམ་དུ་རྣམ་པར་རྟོག་པ་མེད་པས་བསོད་ནམས་དེ་
རྫོགས་ལ། བསོད་ནམས་ཡོངས་སུ་དག་པ་ནི་སྦྱིན་སོགས་ལྔ་པོ་དེ་ཡི་མི་མཐུན་ཕྱོགས་སེར་སྣ་
སོགས་ལྔ་སྤངས་པའི་ཕྱིར་རོ། །གཉིས་པ་ནི། འོ་ན་སྔར་བསོད་ནམས་ནི་སྦྱིན་པ་དང་། ཚུལ་
ཁྲིམས་དང་། སྒོམ་བྱུང་གསུམ་དུ་བཤད་པ་མ་ཡིན་ནམ་ཞེ་ན། སྦྱིན་སོགས་ཕར་ཕྱིན་དང་པོ་
ལྔ་བསོད་ནམས་སུ་བཤད་པ་དང་། སྔར་བསོད་ནམས་གསུམ་དུ་འདུས་པར་གསུངས་པ་མི་
འགལ་ཏེ། འདི་ལྟར་སྦྱིན་པ་ལས་བྱུང་བའི་བསོད་ནམས་ནི་སྦྱིན་པའི་ཕར་ཕྱིན་དང་། ཚུལ་
ཁྲིམས་ལས་བྱུང་བའི་བསོད་ནམས་ནི་ཚུལ་ཁྲིམས་ཀྱི་ཕར་ཕྱིན་ཡིན་ནོ། །བཟོད་པ་དང་བསམ་
གཏན་གྱི་ཕར་ཕྱིན་གཉིས་པོ་དག་ནི་སྒོམ་པ་ལས་བྱུང་བའི་བསོད་ནམས་ཏེ། བརྩོན་འགྲུས་ནི་
ཐམས་ཅད་ཀྱི་རྗེས་སུ་འགྲོ་བས་བསོད་ནམས་གསུམ་པོ་ཀུན་ཏུ་འགྲོའོ། །
གསུམ་པ་བསོད་ནམས་གཞན་ཟིལ་གྱིས་གནོན་པར་བཤད་པ་ལ་གཉིས་ཏེ། སྤང་བྱ་
སྒྲིབ་གཉིས་ངོས་བཟུང་བ་དང་། གཉེན་པོའི་ཤེས་རབ་མཆོག་ཏུ་བསྟན་པའོ། །དང་པོ་ནི།
ཤེས་རབ་ཉོན་མོངས་ཤེས་བྱ་ཀུན་སྤོང་ཞེས་བརྗོད་ན་སྤང་བྱ་སྒྲིབ་གཉིས་གང་ཞེ་ན། བསོད་
ནམས་ལྔ་པོ་རྫོགས་པའི་གེགས་འཁོར་གསུམ་དུ་རྣམ་པར་རྟོག་པ་གང་ཡིན་པ་དེ་ནི་ཤེས་བྱའི་
235



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
::.སྒྲིབ་པར་འདོད་ཅིང་ཡོངས་སུ་དག་པའི་གེགས་སེར་སྣ་དང་། འཆལ་ཚུལ་ལ་སོགས་པ་ལྔའི་
རྣམ་པར་རྟོག་པ་གང་ཡིན་པ་དེ་ནི་ཉོན་མོངས་པའི་སྒྲིབ་པར་འདོད་དོ། །གཉིས་པ་ནི།
བདག་མེད་རྟོགས་པའི་ཤེས་རབ་ལས་གཞན་སྒྲིབ་པ་འདི་དག་ས་བོན་རྩ་བ་ནས་སྤོང་བའི་རྒྱུ་
གཞན་མེད་པས་ཤེར་ཕྱིན་གྱིས་བསོད་ནམས་ལྔའམ་གསུམ་པོ་རྫོགས་ཤིང་དག་པར་འགྱུར་གྱི།
གཞན་གྱིས་མ་ཡིན་པ་དེའི་ཕྱིར་ཤེས་རབ་མཆོག་ཡིན་ཞིང་། ཤེས་རབ་དེའི་གཞི་ནི་གནས་བཞི་
སྟོན་པའི་མདོ་དང་བསྟན་བཅོས་ཐོས་པ་ཡིན་པ་དེའི་ཕྱིར། རྒྱུད་བླ་མ་འདི་ཐོས་པ་ཉིད་ནི་
བསོད་ནམས་གཞན་ལས་མཆོག་ཏུ་བསྟན་ཏོ། །
གསུམ་པ་བསྟན་བཅོས་བརྩམས་པ་མཐར་ཕྱིན་པའི་དོན་ལ་གཉིས་ཏེ། བསྟན་བཅོས་
མཐར་ཕྱིན་པའི་བྱ་བ་བརྗོད་པ་དང་། དེ་དག་གི་བསྡུས་པའི་དོན་ནོ། །དང་པོ་ལ་གསུམ་སྟེ།
གསུང་རབ་ཇི་ལྟར་བཤད་པའི་ཚུལ། ཆོས་སྤོང་གི་ལས་ལ་བག་ཡོད་དུ་བྱ་བ། གསུང་རབ་
བཤད་པའི་བསོད་ནམས་བསྔོ་བའོ། །དང་པོ་ལ་བཞི་སྟེ། རྒྱུ་གང་ལས་དགོས་པ་གང་གི་ཕྱིར་
བཤད་པ། ཚུལ་ཇི་ལྟར་བཤད་པ། བཤད་བྱ་བཀའི་ངོ་བོ། འཆད་བྱེད་བསྟན་བཅོས་ཀྱི་ངོ་
བོའོ། །དང་པོ་ནི། བཤད་པའི་ཚུལ་དེ་ལྟར་སྙིང་རྗེ་ཆེན་པོ་བསྟན་པའི་མདོ་དང་། ལྷག་
བསམ་བསྟན་པའི་མདོ་དང་། ཡེ་ཤེས་སྣང་བ་རྒྱན་གྱི་མདོ་དང་། ཕལ་པོ་ཆེ་དང་། དེའི་ལེའུ་
ལག་ས་བཅུ་པ་དང་། ཤེར་ཕྱིན་དང་། ནམ་མཁའ་མཛོད་དང་། བློ་གྲོས་རྒྱ་མཚོས་ཞུས་པ་
དང་། ཀླུའི་རྒྱལ་པོ་རྒྱ་མཚོས་ཞུས་པ་དང་། དམ་ཆོས་པདྨ་དཀར་པོ་དང། ཆོས་མངོན་པ་
དང༌། དེ་བཞིན་གཤེགས་པའི་སྙིང་པོ་དང་། གཙུག་ན་རིན་ཆེན་དང། མྱང་འདས་ཆེན་པོ་
དང་། ཐེག་པ་ཆེན་པོའི་མན་ངག་སོགས་ཡིད་ཆེས་པའི་ལུང་དང་། རྣལ་འབྱོར་མངོན་སུམ་
དང༌། སྤྲོས་པ་གཅོད་པའི་རིགས་པ་ལ་བརྟེན་ནས་བག་ཆགས་འབའ་ཞིག་པའི་བདག་ཉིད་ཀྱི་
བར་གྱི་སྒྲིབ་པ་ཐམས་ཅད་དག་པར་བྱ་བའི་ཕྱིར་དང་། གདུལ་བྱ་གང་དག་མོས་པའི་དགེ་བ་
ཕུན་སུམ་ཚོགས་པ་དང་ལྡན་པའི་བློ་ཅན་ཐེག་ཆེན་གྱི་རིགས་ཅན་དེ་དག་རྗེས་སུ་བཟུང་བའི་
ཕྱིར་དུ་བསྟན་བཅོས་འདི་བཤད་དོ། །གཉིས་པ་ནི། ཇི་ལྟར་ཕྱིའི་རྐྱེན་སྒྲོན་མེ་དང་། གློག་
དང་། ནོར་བུ་དང། ཉི་མ་དང་། ཟླ་བའི་འོད་ལ་བརྟེན་ནས་ནང་གི་རྐྱེན་མིག་དང་ལྡན་པའི་
གང་ཟག་གཟུགས་ལ་ལྟ་བ་དེ་བཞིན་དུ། ནང་གི་རྐྱེན་ཤེས་རབ་ཀྱི་མིག་དང་། ཕྱིའི་རྐྱེན་ཐུབ་
པའི་གསུང་རབ་ཀྱི་འོད་ལ་བརྟེན་ནས་བསྟན་བཅོས་འདི་ནི་རབ་ཏུ་གསལ་བར་བཤད་དོ། །
236



༄༅ །།ཐེག་པ་ཆེན་པོའི་རྒྱུད་བླ་མའི་བསྟན་བཅོས་རྗེས།ཅེས་ལེགས་པར་བཤད་པ་
ཐུབ་པ་ཇི་ལྟ་བུ་ཞེ་ན། ཆོས་རྣམས་ཀྱི་རང་སྤྱིའི་མཚན་ཉིད་མཁྱེན་པ་དོན་སོ་སོ་ཡང་དག་པར་
རིག་པ་དང་། ཚིག་ཐོགས་མེད་དུ་མཁྱེན་པ་ཚིག་སོ་སོ་ཡང་དག་པར་རིག་པ་སྟེ། འགྱུར་རྙིང་
ལས། དེ་བཞིན་དོན་ཚིག་ཆོས་སྤོབས་འོད་མཛད་པ་ཞེས་འབྱུང་ངོ༌། ། གང་ཡང་དོན་ཆེན་
ཞེས་འཆད་པ་ནི་མ་དག་པ་ཁོ་ནའོ། །མིང་གི་རྣམ་གྲངས་མཁྱེན་པ་ཆོས་སོ་སོ་ཡང་དག་པར་
རིག་པ་དང་། ཤེས་བྱའི་རྣམ་པ་ཐོགས་མེད་མཁྱེན་པ་སྤོབས་པ་སོ་སོ་ཡང་དག་པ་རིག་པའི་འོད་
ཀྱིས་ཤེས་བྱ་ཀུན་གསལ་བར་མཁྱེན་པའོ། །གསུམ་པ་ནི། གསུང་རབ་གང་ཞིག་བརྗོད་བྱ་དོན་
ཆེན་པོ་དང་ལྡན་ལ། རྗོད་བྱེད་ངག་ཚིག་དྲི་མ་མེད་པའི་ཆོས་དང་ཉེ་བར་འབྲེལ་ཏེ་ལྡན་ཞིང་།
འབྲས་བུ་ཁམས་གསུམ་གྱི་ཀུན་ནས་ཉོན་མོངས་པ་ཐམས་ཅད་སྤོང་བར་བྱེད་པའི་ལམ་དང་ཞི་
བ་མྱང་འདས་ཀྱི་ཕན་ཡོན་སྟོན་པའི་སྒོ་ནས་དེ་དག་ལ་སྦྱོར་བར་མཛད་པའི་གསུང་གང་ཡིན་པ་
དེ་ནི་དྲང་སྲོང་སངས་རྒྱས་ཀྱི་གསུང་རབ་ཡིན་ལ། དེ་ལས་བཟློག་པ་ནི་གཞན་ཏེ་གསུང་རབ་མ་
ཡིན་ནོ། །བཞི་པ་འཆད་བྱེད་བསྟན་བཅོས་ཀྱི་ངོ་བོ་ནི། བསྟན་བཅོས་གང་ཞིག་རྒྱལ་བའི་
བསྟན་པ་འབའ་ཞིག་གི་དོན་བརྗོད་བྱར་ལྷུར་ལེན་པའི་དབང་དུ་བྱས་ཏེ། རྩོམ་པ་པོ་རྣམ་
གཡེང་མེད་པའི་ཡིད་ཅན་གྱིས་བཤད་ཅིང་འབྲས་བུ་ཐར་པ་ཐོབ་པའི་ལམ་དང་རྗེས་སུ་མཐུན་
པའི་ཁྱད་པར་དང་ལྡན་པའི་བསྟན་བཅོས་དེ་ཡང་དྲང་སྲོང་སྟེ་སངས་རྒྱས་ཀྱི་བཀའ་བཞིན་དུ་
གུས་པས་སྤྱི་བོས་བླང་བར་བྱའོ། །
གཉིས་པ་ཆོས་སྤོང་གི་ལས་ལ་བག་ཡོད་དུ་བྱ་བ་ལ་གསུམ་སྟེ། ཆོས་སྤོང་གི་ལས་སྤང་
བར་གདམས་པ། ཉམས་པའི་རྒྱུ་ངོས་བཟུང་བ། ཉམས་པའི་འབྲས་བུ་བསྟན་པའོ། །དང་པོ་
ལ་གཉིས་ཏེ། ལས་ཀྱི་ངོ་བོ་སྤང་བར་གདམས་པ། ལས་ཀྱི་རྒྱུ་སྤང་བར་གདམས་པའོ། །དང་
པོ་ནི། དྲང་སྲོང་སྟེ་སངས་རྒྱས་རང་ཉིད་ཀྱིས་བཞག་པའི་མདོ་སྡེའི་དགོངས་པ་གང་ཡིན་པ་དེ་
རྟོག་གེ་ལྟར་སྣང་གིས་གཞན་དུ་མི་དཀྲུགས་ཏེ། གང་གི་ཕྱིར་ན་རྒྱལ་བ་ལས་ཆེས་མཁས་པའི་
གང་ཟག་འགའ་ཡང་འཇིག་རྟེན་འདི་ན་ཡོད་པ་མིན་པའི་ཕྱིར་ཏེ། ཆོས་ཅན་ཇི་སྙེད་པ་མ་ལུས་
པ་དང་། དེ་ཁོ་ན་ཉིད་ཀྱི་མཆོག་ཇི་ལྟ་བ་ཐམས་ཅད་ཚུལ་བཞིན་དུ་ཀུན་མཁྱེན་ཉིད་ཀྱིས་
མཁྱེན་གྱི་གཞན་གྱིས་ཤེས་པ་མིན་པ་དེའི་ཕྱིར། བཅོས་ན་ཉེས་པ་ཅི་ཡོད་ཅེ་ན། ཐུབ་པའི་
དམ་ཆོས་ཀྱི་ཚུལ་བཤིག་པར་བྱས་པའི་ཕྱིར། དེ་ཡང་དམ་ཆོས་ལ་གནོད་པ་བྱེད་པར་འགྱུར་
རོ། །གཉིས་པ་ནི། ཉོན་མོངས་པ་རྨོངས་པ་མ་རིག་ པའི་བདག་ཉིད་ཅན་རྣམས་ ཀྱིས་
237



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ས་དོན་མི་འཕགས་པ་རྣམས་ལ་སྐུར་པ་འདེབས་པ་དང་། དེས་གསུངས་པའི་ཆོས་ལ་བརྙས་པ་གང་ཡིན་
པ་དེ་ཀུན་རང་རང་རང་གི་ལྟ་བ་ངན་པ་ལ་མཐའ་གཅིག་ཏུ་ཞེན་པས་བྱས་པའོ། །དེས་ན་རང་གི་
གྲུབ་མཐའ་ངན་པ་ལ་ཞེན་པའི་ལྟ་བས་དྲི་མ་ཅན་དུ་གྱུར་པ་དེ་ལ་བློ་མི་སྦྱར་རོ། །སྦྱར་ན་ཡང་
དག་པའི་ལྟ་བ་ལ་འཇུག་པར་དཀའ་བའི་ཉེས་པ་ཡོད་དེ། དཔེར་ན་གོས་གཙང་མ་ཚོན་གྱིས་
རྣམ་པར་བསྒྱུར་དུ་རུང་གི །སྣུམ་གྱིས་གོས་པ་ནི་དེ་ལྟར་མིན་པ་བཞིན་ནོ། །གཉིས་པ་ཉམས་
པའི་རྒྱུ་ངོས་བཟུང་བ་ནི། བློ་དམན་པ་སྟེ་རང་བཞིན་གྱིས་ཤེས་རབ་ཉམ་ཆུང་བའི་ཕྱིར་དང་།
དཀར་པོའི་ཆོས་ལ་མོས་པའི་དད་པ་གསུམ་དང་བྲལ་བའི་ཕྱིར་དང་། མཁས་པ་ལས་
ཚོལ་བར་ལོག་པའི་ང་རྒྱལ་ལ་བརྟེན་པའི་ཕྱིར་དང་། དམ་པའི་ཆོས་ཀྱིས་ཕོངས་པའི་སྒྲིབ་པས་
བསྒྲིབས་པའི་བདག་ཉིད་ཅན་ཡིན་པའི་ཕྱིར་དང་། དྲང་དོན་ལ་དེ་ཁོ་ན་ཉིད་ཀྱི་དོན་དུ་ངེས་
པར་འཛིན་པའི་ཕྱིར་དང་། རྙེད་པ་ལ་བརྐམས་པའི་ཕྱིར་དང་། ལྟ་བ་ངན་པའི་དབང་དུ་སོང་
བའི་ཕྱིར་དང་། དམ་ཆོས་སུན་འབྱིན་པའི་སྡིག་གྲོགས་བསྟེན་པའི་ཕྱིར་དང་། ཆོས་འཛིན་
པའི་དགེ་བའི་བཤེས་གཉེན་རིང་དུ་བསྲིངས་པའི་ཕྱིར་དང་། མོས་པ་དམན་པ་སྟེ་རང་བཞིན་
གྱིས་དམན་པ་ལ་མོས་པའི་ཕྱིར་ཏེ། རྒྱུ་བཅུས་དགྲ་བཅོམ་པ་རྣམས་ཀྱི་ཆོས་སྤོང་བར་བྱེད་
དོ། །
གསུམ་པ་ཉམས་པའི་འབྲས་བུ་བསྟན་པ་ལ་གཉིས་ཏེ། ངན་འགྲོར་ལྟུང་བ་དང་། ཐར་
པ་མི་ཐོབ་པའོ། །དང་པོ་ནི། བླང་དོར་ལ་མཁས་པ་རྣམས་ཀྱིས་ཇི་ལྟར་ཟབ་མོའི་ཆོས་ལས་
ཉམས་པ་ལ་འཇིགས་པ་དེ་བཞིན། བསྲེག་པའི་མེ་དང་། མི་བཟད་པའི་སྦྲུལ་གདུག་པ་དང་།
གསོད་པའི་གཤེད་མ་དང་། ཐོག་ལའང་ཤིན་ཏུ་འཇིགས་པར་མི་བྱ་སྟེ། མེ་དང་། སྦྲུལ་དང་།
དགྲ་དང་། རྡོ་རྗེའི་མེ་སྟེ་ཐོག་གིས་ནི་ཚེ་འདིར་སྲོག་དང་བྲལ་བ་ཙམ་བྱེད་པ་སྲིད་ཀྱི། དེ་
རྣམས་ལས་ཚེ་ཕྱི་མར་མནར་མེད་རྣམས་ཀྱི་འགྲོ་བ་ཤིན་ཏུ་འཇིགས་པར་འགྲོ་བར་མི་འགྱུར་ལ།
ཆོས་སྤངས་ན་མནར་མེད་དུ་འགྲོ་བའི་ཕྱིར། གཉིས་པ་ནི། གང་ཟག་གང་ཞིག་རྐྱེན་ཡང་
ཡང་སྡིག་གྲོགས་བསྟེན་པས་སངས་རྒྱས་བསད་འདོད་ཀྱི་ངན་སེམས་དང་ལྡན་པར་གྱུར་པས་སྐུ་
ལ་ཁྲག་འབྱིན་པ་དང་། རང་གི་ཕ་དང་མ་དང་དགྲ་བཅོམ་པ་གསོད་པར་བྱེད་པས་བྱ་བ་མིན་
པ་བྱེད་པ་དང་། མཆོག་གི་ཚོགས་དགེ་འདུན་འབྱེད་པའི་མི་དེ་ཡང་ཆོས་ཉིད་ངེས་པར་
བསམས་ན་མ་སྐྱེས་དགྲ་ལྟར་མྱུར་དུ་མཚམས་མེད་ཀྱི་སྒྲིབ་པ་དེ་ལས་ཐར་བར་འགྱུར་གྱི། གང་
238



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ།
ཟག་གང་ཞིག་ཡིད་ཐེག་ཆེན་གྱི་ཆོས་ལ་སྡང་བ་དེ་ལ་ཐར་བ་ག་ལ་ཡོད་དེ་མེད་དོ། །གསུམ་པ་
གསུང་རབ་བཤད་པའི་བསོད་ནམས་བསྔོ་བ་ནི། དཀོན་མཆོག་གསུམ་དང་། རང་བཞིན་
གྱིས་རྣམ་པར་བྱང་བའི་ཁམས་དང་། ཁམས་གློ་བུར་གྱི་དྲི་མ་མེད་པའི་བྱང་ཆུབ་དང་། ཡོན་
ཏན་དང་། ཕྲིན་ལས་ཏེ། རྡོ་རྗེ་ལྟ་བུའི་དོན་གནས་རྣམ་པ་བདུན་པོ་ཚུལ་བཞིན་བཤད་པ་
ལས་བྱམས་པ་བདག་གིས་དགེ་བ་གང་ཐོབ་པ་དེས་ནི་ཆེད་དུ་བྱ་བ་འགྲོ་བ་འདི་ཀུན་གྱིས་གནས་
སྐབས་སུ་མཐའ་ཡས་པའི་འོད་མངའ་བའི་དྲང་སྲོང་ཆེན་པོ་ཚེ་དཔག་ཏུ་མེད་པའི་འཁོར་གྱི་
དཀྱིལ་འཁོར་དུ་སྐྱེས་ནས་དེའི་སྐུ་མཐོང་ཞིང་། སྐུ་མཐོང་བ་དེ་ནས་དེ་ལས་ཆོས་ཐོབ་པས་ཀྱང་
ཆོས་ཀྱི་མིག་དྲི་མ་མེད་པ་མཐོང་ལམ་སྐྱེས་ཏེ་མཐར་ཐུག་བྱང་ཆུབ་མཆོག་ཐོབ་པར་ཤོག་ཅིག་
གོ །བསྟན་བཅོས་ཡོངས་སུ་རྫོགས་པའི་བྱ་བ་བཤད་ཟིན་ཏོ། །
གཉིས་པ་དེ་དག་གི་བསྡུས་པའི་དོན་ནི། རྒྱུ་གང་ལས་རྒྱུ་མཚན་ནམ་དགོས་ཆེད་གང་
གི་ཕྱིར་བཤད་པ་ནི། དེ་ལྟར་ཡིད་ཆེས་ལུང་དང་རིག་པ་ལ་བརྟེན་ནས་ཞེས་པའི་ཚིགས་བཅད་
གཅིག་དང་། ཇི་ལྟ་བུར་བཤད་པ་ནི། ཇི་ལྟར་སྒྲོན་གློག་ཅེས་སོགས་སོ། །གང་བཤད་པ་ནི།
གང་ཞིག་དོན་ལྡན་ཆོས་དང་ཉེར་འབྲེལ་ཞིང་། །ཞེས་སོགས་སོ། །དེའི་རྒྱུ་མཐུན་པ་གང་ཡིན་
པ་དེ་ནི། གང་ཞིག་རྒྱལ་བའི་བསྟན་པ་འབའ་ཞིག་གི །ཞེས་སོགས་ཏེ། ཚིགས་སུ་བཅད་པ་
བཞིས་རིམ་པ་ལྟར་བསྟན་ཏོ། །དེ་ནས་ཚིགས་བཅད་གཉིས་ཀྱིས་བདག་ཉིད་དག་པའི་ཐབས་
དང་། བློ་དམན་ཞེས་སོགས་ཚིགས་བཅད་གཅིག་གིས་ཉམས་པའི་རྒྱུ་དང་། དེ་ནས་ཇི་ལྟར་
ཟབ་མོ་ཞེས་སོགས་ཚིགས་སུ་བཅད་པ་གཉིས་ཀྱིས་ཉམས་པའི་འབྲས་བུ་བསྟན་པ་ཡིན་ནོ། །
གནས་སྐབས་སུ་འཁོར་གྱི་དཀྱིལ་འཁོར་དུ་སྐྱེ་བ་དང་། ཆོས་ལ་བཟོད་པ་ཐོབ་པ་དང་། མཐར་
ཐུག་བྱང་ཆུབ་ཐོབ་པ་སྟེ། གནས་སྐབས་དང་མཐར་ཐུག་གི་འབྲས་བུ་རྣམ་པ་གཉིས་ནི་མདོར་
ན་ཆོས་གསུང་རབ་ཀྱི་དགོངས་པ་བརྗོད་པའི་འབྲས་བུ་སྟེ་དཀོན་མཆོག་ཅེས་སོགས་ཀྱི་ཚིགས་
བཅད་ཐ་མ་ཡིས་བསྟན་པ་ཡིན་ནོ། །
གསུམ་པ་ལོ་ཙཱ་བའི་འགྱུར་བྱང་སྨོས་པ་ནི། དཔལ་གྲོང་ཁྱེར་ཞེས་སོགས་
སོ། །རྣམ་མང་ཐེག་ཆེན་ཆུ་ཀླུང་རྒྱུན་འབབ་ཅིང་། །ལེགས་བཤད་ཡན་ལག་བརྒྱད་ལྡན་
གངས་ཅན་མཚོ། །ཟབ་མོའི་དོན་གྱི་ནོར་བུ་འབར་བ་ཅན། །རྒྱལ་སྲས་ཀླུ་དབང་རྣམ་པར་
རོལ་པའི་གནས། །ཚིག་དོན་ཕུན་ཚོགས་ངག་གི་ཆུ་འཛིན་ལྡན། །ཐེག་མཆོག་རྣམ་པའི་ཆོས་མ
239



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
2ཀྱི་དགའ་སྟོན་ཅན། །དོན་གནས་རྣམ་བདུན་ཚུལ་བཞིན་གསལ་བའི་གཞུང་། །མཐའ་ཡས་
འགྲོ་བ་གླིང་བཞིའི་སྒྲོན་མེ་སྟེ། །ཐེག་མཆོག་བླ་མེད་དགོངས་དོན་ཚུལ་བཞིན་དུ། །རྣམ་
བཤད་ངག་གི་ཡོན་ཏན་གཟི་འོད་ལྡན། །ཚུལ་འདི་གསུང་རབ་མང་ཐོས་སྨྲ་བ་པ། །སྒྲ་ཚད་
ཟུང་གི་ངང་པའི་གཤོག་ཡངས་ཅན། །རིག་གནས་རྒྱ་མཚོའི་ཕ་རོལ་སོན་གྱུར་པ། །ཀུན་མཁྱེན་
གཉིས་པ་རོང་སྟོན་ཆེན་པོས་སྦྱར། །དགེ་བ་ནམ་མཁའི་ཁམས་ལྟར་ཡངས་པ་དང་། །གངྒཱའི་ཆུ་
ཀླུང་ལྟ་བུར་དྲི་མེད་ཅིང་། །སྟོན་ཀའི་ཟླ་འོད་ལྟ་བུར་དཀར་བ་ཡིས། །ནམ་མཁའི་ཁམས་ཀྱི་
མཐར་ཐུག་འགྲོ་བ་ཀུན། །སྣ་ཚོགས་ཁམས་ཀྱི་དྲི་མ་ལེགས་སྦྱངས་ཤིང་། །བླ་མེད་བྱང་ཆུབ་ཕུན་
ཚོགས་ཡོན་ཏན་ལྡན། །གོ་འཕང་བརྙེས་ནས་སྣ་ཚོགས་ཕྲིན་ལས་ཀྱིས། །མཐའ་ཡས་འགྲོ་བ་
རྗེས་སུ་འཛིན་གྱུར་ཅིག །ཉི་ཟླ་གླིང་བཞིའི་ཁྱོན་དུ་རྒྱུ་བ་དང་། །རི་དབང་ཆུ་གཏེར་གོས་དང་མ་
བྲལ་ཞིང་། །ཁོར་ཡུག་ས་འཛིན་གནས་པ་དེ་སྲིད་དུ། །ལེགས་བཤད་འདི་ཡང་རབ་ཏུ་རྒྱས་གྱུར་
ཅིག །ཅེས་པ་འདི་ནི་མཐའ་ཡས་པའི་རིག་གནས་རྒྱ་མཚོ་ལ་བློ་གྲོས་ཀྱི་སྣང་བ་ཐོབ་ཅིང་།
གསུང་རབ་ཀུན་གྱི་དགོངས་དོན་རྣམ་པར་འབྱེད་པ་ལ་མི་འཇིགས་པའི་སྤོབས་པ་ཡང་དག་པའི་
རིག་པ་སེང་གེའི་ང་རོས་ཕས་ཀྱི་རྒོལ་བ་མ་ལུས་པ་འཇོམས་པའི་སྟོབས་དང་ལྡན་པ། སྨྲ་བའི་སེང་
གེ་ཐམས་ཅད་མཁྱེན་པ་གཉིས་པས་དཔལ་ལྡན་གསང་ཕུར་སྦྱར་བའོ།། །།
༈ ཨོཾ་སྭ་སྟི། རྒྱལ་བའི་གསུང་རབ་དག་བྱེད་ཚད་མའི་ཀླུང་། །བྱམས་མགོན་ཚངས་པའི་
རལ་པས་བཟུང་བའི་ཆོས། །ཐོགས་མེད་སྐལ་ལྡན་ཤིང་རྟའི་བརྩོན་པ་ཆེས། །འགྲོ་སེམས་དྲི་
མ་འཁྲུད་པའི་དཔྱིད་དུ་དྲངས། །རྒྱུ་འབྲས་ཐེག་པ་ཆེན་པོ་བདུན་ལྡན་ལས། །བདེ་གཤེགས་
སྙིང་པོ་གཞི་ལམ་འབྲས་བུའི་རྒྱུད། །རྟོགས་དཀའ་རྡོ་རྗེའི་གནས་བདུན་གསལ་སྟོན་ཕྱིར། །
བླ་མར་གྱུར་པའི་འཆོས་སྐྱོབ་བསྟན་བཅོས་ཆེའི། །དགོངས་དོན་ཚུལ་བཞིན་འགྲེལ་པར་དཔྱད་
གསུམ་གྱིས། །གཙང་བྱས་ལེགས་པར་བཤད་པའི་སྣང་མཛོད་སྒོ། །སྨྲ་བའི་ཉི་མ་ཤེས་བྱ་ཀུན་
རིག་གིས། །བློ་གསལ་གདུལ་བྱའི་འདོད་འཇོར་ཕྱེས་འདི་ཡིན། །དེ་སླད་རྒྱལ་བསྟན་བཤད་
སྒྲུབ་ཀྱིས་འཚོ་དང་། །རང་ཉིད་ངེས་དོན་གནས་ལ་གོམས་ཕྱིར་དང་། ། གང་བྱུང་བསོད་
ནམས་ཚོགས་སུ་སྦྱར་བའི་ཆེད། །སྤར་དུ་གྲགས་པ་རྒྱལ་མཚན་གང་དེས་བསྒྲུབས། །དགེ་
བས་འབྲེལ་བཅས་རྫོགས་སངས་རྒྱས་གྱུར་ཏེ། །ལུང་རྟོགས་ཆོས་ཀྱིས་ཚོགས་ཀྱི་ཁམས་སྦྱངས་
240



༄༅།།ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
ནས། །དྲི་མེད་བྱང་ཆུབ་མཆོག་བརྙེས་ཡོན་ཏན་དང་། །ཕྲིན་ལས་རྒྱ་མཚོས་འགྲོ་བའི་དོན་
བྱེད་ཤོག །ཅེས་དགེ་སློང་དགེ་བའི་བཤེས་གཉེན་དམ་པ་སྙིང་པོའི་སྒྲུབ་པ་ལ་རྩེ་གཅིག་ཏུ་གཞོལ་བ་གང་ནས་བསོད་
ནམས་ཀྱི་དངོས་པོར་འདུ་བགྱིས་པ་ལ་རྗེས་སུ་ཡི་རང་ས་བའི་སྤར་བྱང་སྨོན་ཚིག་ཏུ་བྲིས་པ་སརྦ་དཱ་ཀ་ལྱཱ་ཎཾ་བྷ་བ་ཏུ།། །།
.
241



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
':
༄༅།།ཨཛིཏསྟཡཱལཾཀརནཱམམདྷཱནྟབིབྷགསྱབིབྷཱཥིཏབིཧརཏིསྨ།
༄༅།།དབུས་དང་མཐའ་རྣམ་པར་འབྱེད་པའི་རྣམ་པར་
བཤད་པ་མི་ཕམ་དགོངས་རྒྱན་ཞེས་བྱ་བ་བཞུགས་སོ།།
རོང་སྟོན་ཤེས་བྱ་ཀུན་གཟིགས་ཀྱིས་མཛད།
*མས*ཨོཾ་སྭ་སྟི། དབུས་དང་མཐའ་རྣམ་པར་འབྱེད་པའི་རྣམ་པར་བཤད་པ་མི་ཕམ་དགོངས་
པའི་རྒྱུན་ཞེས་བྱ་བ། ཚོགས་གཉིས་འོ་མའི་ཆུ་གཏེར་བསྲུབས་པ་ལས། །ལེགས་པར་འཐོན་
པའི་མཛེས་སྐུའི་ཟླ་འོད་ཅན། །བདག་བློ་དྲི་མེད་ཀུ་མུད་རྒྱས་པའི་གཉེན། །བློ་གཏེར་གངས་
རིའི་མདོག་ཅན་གུས་པས་མཆོད། །མཁྱེན་པའི་ཟླ་ཟེར་རྣམ་པར་རོལ་པའི་མཚོ། །ཕྲིན་
རླབས་ཕྲེང་གཡོ་བའི་གར་གྱིས་བསྐྱོད། །ཚད་མེད་ཐུགས་རྗེའི་འདབ་ལྡན་རབ་རྒྱས་པ། །
ཐུབ་དབང་མཁྱེན་བརྩེའི་ཆུ་གཏེར་རྒྱལ་གྱུར་ཅིག །ཚད་མེད་བྱམས་པའི་རི་དབང་ལྷུན་སྟུག་
ཅིང་། །ཚོགས་གཉིས་ཉི་ཟླའི་འོད་ཟེར་འབར་བ་ཅན། ། གདུལ་བྱ་གླིང་བཞིའི་དབུས་ན་
མངོན་མཐོ་བ། །རྒྱལ་སྲས་ཐུ་བོ་མི་ཕམ་རྒྱལ་གྱུར་ཅིག །མང་ཐོས་སྤྲིན་གྱི་ཕྲེང་བ་རབ་མཛེས་
ཤིང་། །རྨད་བྱུང་སྤོབས་པའི་གློག་ཕྲེང་འོད་འཁྱུག་ལ། །ལེགས་བཤད་དུས་ཀྱི་ཆར་རྒྱུན་
འབེབས་མཛད་པ། །དཔལ་ལྡན་བླ་མ་སྤྲིན་གྱི་དབང་པོ་རྒྱལ། །མཁྱེན་པའི་ཆུ་གཏེར་འགྲམ་
དུ་སྔོན་མེད་འཁྲུངས། །གསུང་རབ་རྒྱ་མཚོ་མཛེས་པར་བྱེད་པའི་རྒྱུན། །བྱམས་པའི་གསུང་
རབ་ལེགས་བཤད་འདབ་བརྒྱ་པ། །རྣམ་བཤད་ཉི་མའི་འོད་ཀྱིས་དབྱེ་བར་བྱ། །འདིར་བཅོམ་
ལྡན་འདས་མི་ཕམ་པ་འདི་ཉིད་དགེ་སློང་བློ་གྲོས་བརྟན་པ་ཞེས་བྱ་བར་གྱུར་པའི་ཚེ། བྱམས་
པའི་ཏིང་ངེ་འཛིན་ལྷག་པར་བསྒོམས་པས་འཁོར་རྣམས་ཀྱང་བྱམས་པའི་ཏིང་ངེ་འཛིན་ལ་ངང་
གིས་གནས་པར་གྱུར་པས་བྱམས་པ་ཞེས་གྲགས་སོ། །འདིས་གདུལ་བྱ་རྣམས་ལ་ཉེ་བར་
དགོངས་ནས་བྱམས་པའི་ཆོས་ལྔ་མཛད་པ་ལས། དབུས་དང་མཐའ་རྣམ་པར་འབྱེད་པ་ནི་
འདིར་བཤད་པར་བྱ་བའི་ཆོས་སོ། །འདི་ལ་གཉིས་ཏེ། མཚན་གྱི་དོན་དང་། གཞུང་གི་དོན་
242



༄༅།།དབུས་མཐའ་རྣམ་འབྱེད་གྱི་རྣམ་བཤུད་མི་ཕམ་དེ་མ་དགོངས་རྒྱན་ཞེས་བྱ་བ།
;ནོ། །དང་པོ་ལ། མཚན་སྒྱུར་བ་ནི། རྒྱ་གར་སྐད་དུ། མ་དྷ་ཞེས་པ་ནི་དབུས། ཨནྟ་ཞེས་པ་
ནི་མཐའ། བི་བྷ་ག་ཞེས་པ་ནི་རྣམ་པར་འབྱེད་པའོ། །
གཉིས་པ་མཚན་བཤད་པ་ནི། རྟག་ཆད་ཀྱི་མཐའ་གཉིས་རྣམ་པར་བསལ་ནས་
དབུ་མའི་ལམ་སྟོན་པའི་ཕྱིར་དེ་སྐད་ཅེས་བྱའོ། །འཕགས་པ་ཞེས་པ་ནས་ཕྱག་འཚལ་ལོ་ཞེས་
པའི་བར་ནི་ལོ་ཙཱ་བས་བཀོད་པའི་མཆོད་བརྗོད་དོ། །
གཉིས་པ་གཞུང་གི་དོན་ལ་གཉིས་ཏེ། ལུས་རྣམ་པར་གཞག་པ་དང་། ཡན་ལག་
རྒྱས་བཤད་དོ། །དང་པོ་ནི། ཆོས་རྣམས་ཀྱི་རང་གི་མཚན་ཉིད་དང་། དགེ་བའི་ཕྱོགས་ལ་
སྒྲིབ་པ་དང་། གཉེན་པོའི་དམིགས་པ་དེ་ཁོ་ན་དང་། གཉེན་པོ་བསྒོམ་པའི་རིམ་པ་དག་དང་།
གཉེན་པོ་དེ་སྐྱེ་བའི་གནས་དང་། གཉེན་པོ་ལས་ཐོབ་པའི་འབྲས་བུ་སྟེ་ཐེག་པ་ཐུན་མོང་གི་
ཆོས་སོ། །ཐེག་པ་བླ་ན་མེད་པ་ནི། ཐེག་པ་ཆེན་པོའོ། །འདི་དག་གི་གོ་རིམ་ནི། ཐོག་མར་
ཀུན་ནས་ཉོན་མོངས་པ་དང་རྣམ་པར་བྱང་བའི་མཚན་ཉིད་ལ་མཁས་པར་བྱ་བ་ཡིན་
མཚན་ཉིད་བསྟན་ཏོ། །རྣམ་པར་བྱང་བ་ཡང་སྒྲིབ་པ་མ་སྤངས་པར་མི་ཐོབ་པས་དེ་ནས་སྒྲིབ་
པ་བསྟན་ཏོ། །སྒྲིབ་པ་ཡང་དེ་ཁོ་ན་ཉིད་ལ་དམིགས་པས་སྤོང་བའི་ཕྱིར་དེ་ནས་དེ་ཁོ་ན་ཉིད་
བསྟན་ཏོ། །སྒྲིབ་པ་ཟད་པར་བྱེད་པའི་གཉེན་པོ་གང་ཡིན་སྙམ་ན་དེ་ནས་གཉེན་པོ་བསྟན་
ཏོ། །གཉེན་པོ་སྐྱེ་བའི་གནས་གང་ཡིན་སྙམ་ན་གཉེན་པོ་སྐྱེ་བའི་གནས་བསྟན་ཏོ། །གཉེན་
པོ་ལས་འབྲས་བུ་གང་ཐོབ་སྙམ་ན་དེ་ནས་ཐོབ་བྱའི་འབྲས་བུ་བསྟན་ཏོ། །སངས་རྒྱས་ཐོབ་
ཐུན་མོང་མ་ཡིན་པའི་ལམ་གང་ཡིན་སྙམ་ན་ཐེག་པ་བླ་ན་མེད་པ་བསྟན་ཏོ། །ལུས་རྣམ་
གཞག་བསྟན་ཟིན་ཏོ། །
གཉིས་པ་ཡན་ལག་རྒྱས་པར་བཤད་པ་ལ། མཚན་ཉིད་སོགས་ལྔ་ལས། དང་པོ་མཚན་
ཉིད་སྟོན་པ་ལ་གཉིས་ཏེ། ཀུན་ནས་ཉོན་མོངས་ཀྱི་མཚན་ཉིད་དང་། རྣམ་བྱང་གི་མཚན་ཉིད་
བཤད་པའོ། །དང་པོ་ལ་བརྒྱུད་དེ། ཡོད་མེད་ཀྱི་མཚན་ཉིད། རང་གི་མཚན་ཉིད། བསྡུ་
བའི་མཚན་ཉིད། ཐབས་ཀྱི་མཚན་ཉིད། དབྱེ་བའི་མཚན་ཉིད། རྣམ་གྲངས་ཀྱི་མཚན་ཉིད།
འཇུག་པའི་མཚན་ཉིད། ཀུན་ནས་ཉོན་མོངས་ཀྱི་མཚན་ཉིད་དོ། །དང་པོ་ནི། སྐུར་པ་
འདེབས་པ་དགག་པའི་ཕྱིར། ཡང་དག་པ་མིན་པའི་ཀུན་ཏུ་རྟོག་པ་རྫས་སུ་ཡོད་ཅེས་བྱའོ།
འོ་ན་ཆོས་ཐམས་ཅད་སྟོང་པ་ཉིད་དུ་བཤད་པ་དང་འགལ་ལོ་ཞེ་ན། གཟུང་འཛིན་གཉིས་ཀྱིས་པའི་
243



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས༔ པོད་བཅུ་གཅིག་པ།
སྟོང་པ་ལ་དགོངས་པས་མི་འགལ་ལོ། །སྒྲོ་བཏགས་པ་དགག་པའི་དོན་དུ་ཀུན་ཏུ་རྟོག་པ་དེ་ལ་
གཟུང་བ་དང་འཛིན་པ་གཉིས་པོ་རྫས་སུ་ཡོད་པ་མིན་ཞེས་བྱའོ། །གཟུང་འཛིན་གཉིས་ཀྱིས་
སྟོང་པ་ཉིད་ལ་སྐུར་པ་འདེབས་པ་དགག་པའི་ཕྱིར་དུ་སྟོང་པ་ཉིད་ནི་ཀུན་ཏུ་རྟོག་པ་འདི་ལ་ཆོས་
ཉིད་དུ་ཡོད་ཅེས་བྱའོ། །སྟོང་པ་ཉིད་དེ་ལ་ཡང་ནི་ཀུན་ཏུ་རྟོག་པ་དེ་ཆོས་ཅན་གྱི་ཚུལ་དུ་ཡོད་
དོ། །དེས་ན་ཀུན་ཏུ་རྟོག་པ་ནི། རྫས་སུ་ཡོད་པས་སྟོང་པ་མ་ཡིན་ལ་གཟུང་འཛིན་གཉིས་ཀྱིས་
མི་སྟོང་པ་ཡང་མིན་པ་དེ་ལྟ་བས་ན་མདོ་ལས་ཆོས་ཐམས་ཅད་སྟོང་པ་ཡང་མིན་མི་སྟོང་པ་ཡང་
མིན་ནོ་ཞེས་པའི་དོན་བཤད་དོ། །ཡོད་མེད་ཀྱི་མཐའ་གཉིས་ལས་འདས་པ་དེ་ནི་ཆོས་ཅན།
དབུ་མའི་ལམ་ཡིན་ཏེ། རྟག་ཆད་དང་བྲལ་བའི་དོན་རྟོགས་པའི་སྒོ་ཡིན་པའི་ཕྱིར། ཇི་ལྟར་
ཡོད་མེད་ཀྱི་མཐའ་གཉིས་ལས་འདས་ཤེ་ན། ཀུན་ཏུ་རྟོག་པ་རྫས་སུ་ཡོད་པའི་ཕྱིར་དང་།
གཟུང་འཛིན་གཉིས་པོ་མེད་པའི་ཕྱིར་དང་། གཟུང་འཛིན་གྱིས་སྟོང་པའི་སྟོང་ཉིད་ཡོད་པས་
ནའོ། །འདིས་ནི་དཀོན་མཆོག་བརྩེགས་པ་ལས། འོད་སྲུང་ཡོད་ཅེས་བྱ་བ་ནི་མཐའོ། །མེད་
ཅེས་བྱ་བ་ནི་མཐའ་གཉིས་པ་སྟེ། ཞེས་སོགས་ཀྱི་དོན་བཤད་དོ། །ཡོད་མེད་གཉིས་ཀྱི་མཚན་
ཉིད་བསྟན་ཟིན་ཏོ། །
གཉིས་པ་རང་གི་མཚན་ཉིད་བསྟན་པ་ནི། ཡང་དག་པ་མིན་པའི་ཀུན་ཏུ་རྟོག་པ་ལ་དུ་
ཡོད་ཅེ་ན། དོན་དུ་སྣང་བ་དང་། སེམས་ཅན་དུ་སྣང་བ་དང་། བདག་ཏུ་སྣང་བ་དང་། རྣམ་
པར་རིག་པར་སྣང་བའི་རྣམ་པར་ཤེས་པ་རྣམས་སོ། །འདི་དག་ཀྱང་ཀུན་གཞི་ས་བོན་གྱི་ཆ་
ལས་རབ་ཏུ་སྐྱེའོ། །དེ་ལ་དོན་དུ་སྣང་བ་ནི་གཟུགས་སོགས་དོན་དུ་སྣང་བ་རྣམས་སོ། །སེམས་
ཅན་དུ་སྣང་བ་ནི་མིག་སོགས་དབང་པོར་སྣང་བ་རྣམས་སོ། །དོན་དང་སེམས་ཅན་དུ་སྣང་བ་
ནི་ཀུན་གཞིའི་རྣམ་ཤེས་སོ། །བདག་ཏུ་སྣང་བ་ནི་ཉོན་མོངས་པ་ཅན་གྱི་ཡིད་དོ། །རྣམ་པར་
རིག་པར་སྣང་བ་ནི་ཚོགས་དྲུག་གི་རྣམ་ཤེས་སོ། །ཚོགས་དྲུག་དེའི་ཡུལ་གཟུགས་སོགས་དོན་
དུ་སྣང་བ་ནི་ཆོས་ཅན། ཇི་ལྟར་སྣང་བ་ལྟར་གྲུབ་པ་མེད་དེ། དོན་དུ་སྣང་ཡང་དོན་དུ་མ་གྲུབ་
པའི་ཕྱིར། སེམས་ཅན་དུ་སྣང་བའི་དབང་སོགས་ཀྱང་དེ་བཞིན་ནོ། །གཟུང་བ་ཕྱིའི་དོན་དེ་
མེད་པས་ན་དེ་འཛིན་པའི་རྣམ་པར་ཤེས་པ་ཡང་མེད་དེ། འཛིན་པ་ནི་གཟུང་བ་ལ་ལྟོས་པའི་
ཕྱིར། དེ་དག་གི་གཟུང་ཆ་མེད་ཀྱང་དོན་དང་སེམས་ཅན་དང་བདག་དང་རྣམ་པར་རིག་པར་
སྣང་བའི་རྣམ་པར་ཤེས་པའི་ངོ་བོ་དེ་ནི་ཆོས་ཅན། རྫས་སུ་གྲུབ་པ་ཡིན་ཏེ། ཡང་དག་པ་མིན་:::
244



༄༅།།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱན་ཞེས་བྱ་བ།
པའི་ཀུན་ཏུ་རྟོག་པ་ཡིན་པ་དེའི་ཕྱིར། གཟུང་བ་དང་འཛིན་པ་གཉིས་ཇི་ལྟར་གཉིས་སུ་སྣང་བ་
དེ་བཞིན་དུ་ཡོད་པ་མིན་ལ། སྣང་གཞི་ཀུན་ཏུ་རྟོག་པ་ཡེ་མེད་མིན་ཏེ། འཁྲུལ་པར་བྱུང་བའི་
ཕྱིར་རོ། །འཁྲུལ་པའི་རྣམ་པར་ཤེས་པ་དེ་ཟད་ནས་གྲོལ་བ་ཐོབ་པར་འདོད་དོ། ། རང་གི་
མཚན་ཉིད་བསྟན་ཟིན་ཏོ། །
གསུམ་པ་བསྡུ་བའི་མཚན་ཉིད་ནི། ཀུན་ཏུ་རྟོག་པ་ལ་ངོ་བོ་ཉིད་གསུམ་བསྡུ་བའི་ཕྱིར་
བཤད་དེ། ཀུན་ཏུ་རྟོག་པ་ཆོས་ཅན། ཀུན་ཏུ་བཏགས་པ་དང་། གཞན་དབང་དང་།
ཡོངས་སུ་གྲུབ་པ་ཉིད་ཀྱི་རྣམ་པར་གཞག་ཏུ་རུང་སྟེ། གཟུང་བ་དང་འཛིན་པ་གཉིས་ཀྱི་དོན་དུ་
སྣང་བའི་ཕྱིར། ཡང་དག་པ་མིན་པའི་ཀུན་ཏུ་རྟོག་པ་ཡིན་ཏེ། གཟུང་འཛིན་གཉིས་པོ་མེད་
པའི་བདག་ཉིད་ཡིན་པའི་ཕྱིར། དེས་ན་ཀུན་ཏུ་རྟོག་པ་ལ་ངོ་བོ་ཉིད་གསུམ་གྱི་རྣམ་གཞག་
བཤད་དོ། །བསྡུ་བའི་མཚན་ཉིད་བསྟན་ཟིན་ཏོ། །
བཞི་པ་ཐབས་ཀྱི་མཚན་ཉིད་བསྟན་པ་ནི། ཀུན་ཏུ་རྟོག་པ་དག་པ་ལ་འཇུག་པའི་ཐབས་
བསྟན་པ་སྟེ། གཟུགས་སུ་སྣང་བའི་དམིགས་པ་འདི་ཉིད་བག་ཆགས་ཀྱི་དབང་གིས་རྣམ་པར་
ཤེས་པ་ཉིད་དོན་དུ་སྣང་བ་ཙམ་དུ་ཤེས་པ་ལ་བརྟེན་ནས་སུ་ཕྱི་རོལ་གྱི་དོན་མི་དམིགས་པའི་
རྟོགས་པ་རབ་ཏུ་སྐྱེ་སྟེ། སྣང་བ་སེམས་ཙམ་དུ་རྟོགས་པས་དོན་དུ་འཛིན་པ་ལས་ལྡོག་པའི་
ཕྱིར། གཟུང་བྱའི་དོན་མི་དམིགས་པར་ཤེས་པ་ལ་བརྟེན་ནས་སུ་འཛིན་པ་ཉིད་ཀྱང་མི་
དམིགས་པའི་རྟོགས་པ་རབ་ཏུ་སྐྱེ་སྟེ། གཟུང་བ་མི་དམིགས་པས་འཛིན་པ་མི་དམིགས་པར་
ཁོང་དུ་ཆུད་པར་འགྱུར་བའི་ཕྱིར། དམིགས་པར་བྱ་བའི་དོན་མེད་པ་དེའི་ ཕྱིར་ན་དེ་ལ་
དམིགས་པའི་བློ་ནི་མི་དམིགས་པའི་ངོ་བོ་ཉིད་དུ་གྲུབ་སྟེ། གཟུང་བ་མེད་ན་འཛིན་པ་མེད་པའི་
ཕྱིར་རོ། །གཟུང་བ་མེད་ན་དེ་ལ་དམིགས་པ་ཡང་མི་འབྱུང་བ་དེ་ལྟ་བས་ན། དམིགས་པའི་
ཡུལ་དང་དེ་ལ་དམིགས་པ་གཉི་ག་ཡང་མི་དམིགས་པའི་བདག་ཉིད་དུ་མཉམ་པར་ཤེས་པར་
བྱའོ། །ཐབས་ཀྱི་མཚན་ཉིད་བསྟན་ཟིན་ཏོ། །
ལྔ་པ་དབྱེ་བའི་མཚན་ཉིད་ལ། ཀུན་ཏུ་རྟོག་པའི་དབྱེ་བ་བསྟན་ཏེ། ཡང་དག་པ་མ་
ཡིན་པའི་ཀུན་ཏུ་རྟོག་པ་ལ་གཉིས་ཏེ། སེམས་དང་སེམས་ལས་བྱུང་བའོ། །ཟག་པ་མེད་པའི་
སེམས་དང་སེམས་ལས་བྱུང་བ་ཡང་འཛིན་ནམ་ཞེ་ན། ཁམས་གསུམ་པ་སྟེ། གཟུང་འཛིན་ཐ་
དད་པའི་རྣམ་པ་ཅན་ཁོ་ནའོ། །དབྱེ་བའི་མཚན་ཉིད་བསྟན་ཟིན་ཏོ། །འ
245



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
བུའོ།།དྲུག་པ་རྣམ་གྲངས་ཀྱི་མཚན་ཉིད་ནི། སེམས་དང་སེམས་བྱུང་གཉིས་ཀུན་ཏུ་རྟོག་པའི་
གྲོངས་སུ་ཤེས་པའི་ཆེད་དུ་སྟོན་ཏེ། སེམས་དང་སེམས་ལས་བྱུང་བ་གང་ཡིན་ཞེ་ན། གཉིས་
ཡོད་པ་དེ་ལ་རྣམ་པར་ཤེས་པ་ནི་དོན་མཐོང་བ་ཙམ་མོ། །སེམས་ལས་བྱུང་བ་ནི་དོན་དེ་ཡི་ཡུལ་
ཅན་ཁྱད་པར་གྱི་འཛིན་སྟངས་ཅན་ནོ། །དེ་ལ་སེམས་ནི་གཟུགས་ལ་དམིགས་ནས་གཟུགས་ཀྱི་
རྣམ་པ་ཅན་དུ་སྐྱེ་བ་ཅན་ཡིན་གྱི་འཛིན་སྟངས་ཀྱི་ཁྱད་པར་བྱེ་བྲག་མེད་པས་དོན་ཙམ་མཐོང་བ་
ཞེས་བཤད་དོ། །སེམས་བྱུང་ལ་ནི་སེམས་ལས་ལྷག་པའི་ཁྱད་པར་གྱི་འཛིན་སྟངས་ལྷག་པོ་རེ་
རེ་ཡོད་པའི་ཕྱིར་དེའི་ཁྱད་པར་ཞེས་སྨོས་སོ། །འཛིན་སྟངས་ཀྱི་ཁྱད་པར་ཇི་ལྟ་བུ་ཞེ་ན། འདུ་
ཤེས་ཀྱིས་མཚན་མར་འཛིན་པ་དང་། ཚོར་བས་ཉམས་སུ་མྱོང་བའི་ཚུལ་གྱིས་རིག་པ་ལྟ་
།ཡུལ་ལ་སྤྱི་དང་ཁྱད་པར་གཉིས་སུ་ཕྱེ་ནས་སྤྱི་དང་བྱེ་བྲག་འཛིན་པ་ལ། སེམས་སེམས་
བྱུང་གི་ཁྱད་པར་དུ་འདོད་པ་ནི་དོན་མིན་ནོ། །འདིའི་དགག་སྒྲུབ་རྒྱས་པ་ནི་སྡེ་བདུན་གྱི་རྒྱན་
དུ་བསྟན་ཟིན་ཏོ། །རྣམ་གྲངས་ཀྱི་མཚན་ཉིད་བཤད་ཟིན་ཏོ། །
བདུན་པ་འཇུག་པའི་མཚན་ཉིད་ནི། ཀུན་ཏུ་རྟོག་པ་དེ་ཉིད་རྒྱུ་དང་འབྲས་བུའི་དངོས་
པོར་འཇུག་པའི་ཚུལ་སྟོན་ཏེ། འཇུག་པ་ཡང་རྣམ་པ་གཉིས་ཏེ། སྐད་ཅིག་བརྒྱུད་མར་འཇུག་
པ་དང་། ཚེ་རབས་གཞན་དུ་འཇུག་པའོ། །འདིར་དང་པོའི་དབང་དུ་བྱས་ནས་སྟོན་པ་ནི།
གཅིག་ཀུན་གཞིའི་རྣམ་པར་ཤེས་པ་ནི་ཆོས་ཅན། རྐྱེན་གྱི་རྣམ་པར་ཤེས་པ་ཞེས་བྱ་སྟེ། རྣམ་
པར་ཤེས་པ་གཞན་གྱི་རྒྱུ་ཡིན་པའི་ཕྱིར། གཉིས་པ་རྣམ་ཤེས་ཚོགས་བདུན་ནི་ཆོས་ཅན། ཡུལ་
ལ་ཉེ་བར་སྤྱོད་པ་ཅན་ཞེས་བྱ་སྟེ། གཟུགས་ལ་སོགས་པའི་ཡུལ་ལ་རྣམ་པ་གསལ་བའི་ཚུལ་གྱིས་
ཉེ་བར་འཇུག་པའོ། །ཚོར་བ་ནི་ཉེ་བར་སྤྱོད་པ་ཞེས་བྱ་སྟེ། ལས་ཀྱི་རྣམ་སྨིན་མྱོང་བའི་ངོ་བོ་
ཡིན་པའི་ཕྱིར། འདུ་ཤེས་ནི་ཡོངས་སུ་གཅོད་པ་ཞེས་བྱ་སྟེ། མཚན་མར་འཛིན་པའི་ཚུལ་གྱིས་
ཡུལ་གཅོད་པའི་ཕྱིར། སེམས་པ་དང་། ཡིད་ལ་བྱེད་པ་ལ་སོགས་པའི་སེམས་བྱུང་གཞན་
རྣམས་ཆོས་ཅན། རྣམ་པར་ཤེས་པ་དེའི་ངོ་བོ་ཡུལ་ལ་འཇུག་བྱེད་ཡིན་ཏེ། སེམས་ཡུལ་ལ་
མངོན་པར་འདུ་བྱེད་པ་ཡིན་པའི་ཕྱིར། འཇུག་པའི་མཚན་ཉིད་བསྟན་ཟིན་ཏོ། །
བརྒྱུད་པ་ཀུན་ནས་ཉོན་མོངས་པའི་མཚན་ཉིད་ནི། གང་གིས་ཀུན་ནས་ཉོན་མོངས་
པར་བྱེད་པ་ཤེས་པའི་ཆེད་དུ་སྟོན་ཏེ། འདིར་རྟེན་འབྲེལ་ཡན་ལག་བཅུ་གཉིས་ལས། དང་པོ་
མ་རིག་པས་འགྲོ་བ་ཉོན་མོངས་པར་བྱེད་ཅེས་བྱ་སྟེ། ཡང་དག་པའི་དོན་མཐོང་བ་ལ་སྒྲིབ་པར་
246



༄༅ །།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་མ་དགོངས་རྒྱན་ཞེསགྱུ་བ།
་བྱེད་པའི་ཕྱིར་རོ། །འདུ་བྱེད་ཀྱིས་འགྲོ་བ་ཉོན་མོངས་པར་བྱེད་དེ། རྣམ་ཤེས་ལ་ཡང་སྲིད་ཀྱི་
ས་བོན་འདེབས་པའི་ཕྱིར། རྣམ་ཤེས་ནི་འདིར་ཀུན་གཞི་ལ་གཟུང་ངོ༌། །ལས་ཀྱི་བག་ཆགས་
ཀྱིས་བསྒོས་པའི་ཀུན་གཞིའི་རྣམ་ཤེས་ཆོས་ཅན། འགྲོ་བ་ཉོན་མོངས་པར་བྱེད་དེ། འགྲོ་བ་སྐྱེ་
གནས་སུ་འཁྲིད་པར་བྱེད་པའི་ཕྱིར། མིང་གཟུགས་ཀྱིས་འགྲོ་བ་ཉོན་མོངས་པར་བྱེད་དེ།
སྲིད་པའི་ལུས་ཀུན་ཏུ་འཛིན་པའི་ཕྱིར། སྐྱེ་མཆེད་དྲུག་གིས་འགྲོ་བ་ཉོན་མོངས་པར་བྱེད་དེ།
མིང་གཟུགས་ཀྱི་གནས་སྐབས་རྫོགས་པར་བྱེད་པའི་ཕྱིར་རོ། །རེག་པ་ཆོས་ཅན། འགྲོ་བ་ཉོན་
མོངས་པར་བྱེད་དེ། ཡུལ་དང་དབང་པོ་རྣམ་ཤེས་གསུམ་འདུས་པ་ལ་བརྟེན་ནས་ཡུལ་འགྱུར་
བ་ཡོངས་སུ་གཅོད་པའི་ཕྱིར། ཚོར་བས་འགྲོ་བ་ཉོན་མོངས་པར་བྱེད་དེ། ལས་ཀྱི་རྣམ་སྨིན་
བདེ་སྡུག་གི་ཆ་ལ་ཉེ་བར་སྤྱོད་པའི་ཕྱིར། སྲེད་པས་འགྲོ་བ་ཉོན་མོངས་པར་བྱེད་དེ། ཡང་སྲིད་
ཀྱི་ས་བོན་གསོ་བར་བྱེད་པའི་སྒོ་ནས་ཡང་སྲིད་ཀྱི་སྐྱེ་བ་སྡུད་པར་བྱེད་པའི་ཕྱིར། ལེན་པས་འགྲོ་
བ་ཉོན་མོངས་པར་བྱེད་དེ། ཡང་སྲིད་ལ་སྦྱོར་བར་བྱེད་པའི་ཕྱིར། སྲིད་པས་འགྲོ་བ་ཉོན་
མོངས་པར་བྱེད་དེ། སྐྱེ་བ་གཞན་གྱིས་བར་མ་ཆོད་པར་ཕྱི་མ་དེ་ཉིད་ལ་ཡང་སྲིད་མངོན་དུ་བྱེད་
པའི་ཕྱིར་རོ། །སྐྱེ་བ་ཆོས་ཅན། འགྲོ་བ་ཉོན་མོངས་པར་བྱེད་དེ། རྒ་ཤི་ལ་སོགས་པའི་སྡུག་
བསྔལ་ལ་སྦྱོར་བར་བྱེད་པའི་ཕྱིར་རོ། །རྒ་ཤི་ཆོས་ཅན། འགྲོ་བ་ཉོན་མོངས་པར་བྱེད་དེ།
ལས་ཀྱི་རྣམ་སྨིན་མངོན་དུ་གྱུར་པ་དེ་ཡིན་པའི་ཕྱིར་རོ། །ཡན་ལག་བཅུ་གཉིས་པོ་ཀུན་ནས་
ཉོན་མོངས་པའི་ཉོན་མོངས་པ་དང་། ལས་ཀྱི་ཀུན་ནས་ཉོན་མོངས་པ་དང་། སྐྱེ་བའི་ཀུན་
ནས་ཉོན་མོངས་པ་གསུམ་དུ་འདུས་ཏེ། དེ་ལ་མ་རིག་པ་དང་སྲེད་པ་དང་ལེན་པ་རྣམ་པ་
གསུམ་ནི་ཀུན་ནས་ཉོན་མོངས་པའི་ཀུན་ནས་ཉོན་མོངས་པའོ། །འདུ་བྱེད་སྲིད་པ་རྣམ་པ་
གཉིས་ཀྱང་ཀུན་ནས་ཉོན་མོངས་པ་ཡིན་ཏེ། ལས་ཀྱི་ཀུན་ནས་ཉོན་མོངས་པ་ཡིན་པའི་ཕྱིར།
ཡན་ལག་ལྷག་མ་རྣམ་ཤེས་ལ་སོགས་པ་བདུན་པོ་ཆོས་ཅན། ཀུན་ནས་ཉོན་མོངས་པ་ཡིན་ཏེ།
ཚེའི་ཀུན་ནས་ཉོན་མོངས་པ་ཡིན་པའི་ཕྱིར་རོ། །ཡང་ན་མ་རིག་པ་དང་སྲེད་ལེན་རྣམ་པ་
གསུམ་པོ་རྒྱུའི་ཀུན་ནས་ཉོན་མོངས་པས་བསྡུས་པར་མ་ཟད་འདུ་བྱེད་དང་སྲིད་པ་གཉིས་ཀྱང་
རྒྱུའི་ཀུན་ནས་ཉོན་མོངས་པའོ། །འབྲས་བུའི་ཀུན་ནས་ཉོན་མོངས་པ་ནི། རྣམ་ཤེས་
སོགས་པ་རྣམ་པ་བདུན་ནོ། །ཉོན་མོངས་པ་གསུམ་པོ་ཐམས་ཅད་ཀྱི་རྩ་བ་ཀུན་ཏུ་རྟོག་པ་ཡིན་
ཏེ། ཡང་དག་པ་མིན་པའི་ཀུན་ཏུ་རྟོག་པ་ལས་བྱུང་བའི་ཕྱིར། ཀུན་ནས་ཉོན་མོངས་པའི་
247
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
.མཚན་ཉིད་བསྟན་ཟིན་ཏོ། །
གཉིས་པ་རྣམ་པར་བྱང་བའི་མཚན་ཉིད་ལ་གཉིས་ཏེ། སྡོམ་ཚིག་གིས་མདོར་བསྟན།
སོ་སོར་རྒྱས་པར་བཤད་པའོ། །དང་པོ་ནི། ཀུན་ནས་ཉོན་མོངས་པ་དང་བྲལ་བའི་སྟོང་པ་ཉིད་
ཇི་ལྟ་བུ་ཞེ་ན། སྟོང་པ་ཉིད་ནི་མདོར་བསྡུ་ན། མཚན་ཉིད་ཀྱི་སྒོ་ནས་བཤད་པ་དང་། རྣམ་
གྲངས་དང་། རྣམ་གྲངས་དེའི་དོན་དང་། དབྱེ་བ་དང་། སྒྲུབ་པར་བྱེད་པའི་རིགས་པའི་སྒོ་
ནས་བཤད་པ་དག་སྟེ། དོན་རྣམ་པ་ལྔའི་སྒོ་ནས་ཤེས་པར་བྱའོ། །གཉིས་པ་སོ་སོར་བཤད་པ
ལ་བཞི་སྟེ། མཚན་ཉིད་ཀྱི་སྒོ་ནས་བཤད་པ་དང་། རྣམ་གྲངས་ཀྱི་སྒོ་ནས་བཤད་པ་དང་།
དབྱེ་བའི་སྒོ་ནས་བཤད་པ་དང་། སྒྲུབ་པའི་སྒོ་ནས་བཤད་པའོ། །དང་པོ་ནི། གཟུང་འཛིན་
གཉིས་ཀྱི་དངོས་པོ་མེད་པའི་དངོས་པོ་ནི་ཆོས་ཅན། སྟོང་པའི་མཚན་ཉིད་དོ། །ཅིའི་ཕྱིར་ཞེ་
ན། གཟུང་འཛིན་གཉིས་ཀྱིས་སྟོང་པའི་ཕྱིར་ཏེ། གཟུང་འཛིན་གཉིས་ཀྱི་དངོས་པོ་མེད་པའི་
ངོ་བོ་ཡིན་པའི་ཕྱིར། འདིར་དངོས་པོ་ཞེས་སྨོས་པ་ནི། སྟོང་པ་ཉིད་རི་བོང་གི་རྭ་ལྟར་མེད་
པར་འཛིན་པ་དགག་པའི་དོན་ནོ། །སྟོང་པ་ཉིད་དེའི་ཁྱད་པར་གྱི་ཆོས་བཞི་སྟེ། གཟུང་འཛིན་
གཉིས་ཀྱི་ངོ་བོར་ཡོད་པ་ཡང་མིན་ཏེ། གཟུང་འཛིན་གཉིས་ཀྱིས་སྟོང་པའི་ཕྱིར། གཉིས་སྟོང་
གི་ངོ་བོར་མེད་པའང་མིན་ཏེ། གལ་ཏེ་གཉིས་ཀྱིས་སྟོང་པ་མེད་ན་གཟུང་འཛིན་ཡོད་པར་
འགྱུར་ཏེ། དགག་པ་བཀག་པ་སྒྲུབ་པ་ཡིན་པའི་ཕྱིར། གཟུང་འཛིན་གཉིས་ཀྱིས་སྟོང་པའི་
སྟོང་ཉིད་ཆོས་ཅན། ཡང་དག་མིན་པའི་ཀུན་རྟོག་དང་ངོ་བོ་ཐ་དད་པའི་མཚན་ཉིད་མིན་ཏེ།
དེའི་ཆོས་ཉིད་ཀྱི་ཚུལ་དུ་གནས་པའི་ཕྱིར། དེ་དང་གཅིག་པའི་མཚན་ཉིད་ཀྱང་མིན་ཏེ། ཚུ་
རོལ་མཐོང་བས་ཀུན་ཏུ་རྟོག་པ་མྱོང་བས་གྲུབ་ཀྱང་ཁྱོད་མ་གྲུབ་པའི་ཕྱིར། གཉིས་པ་རྣམ་
གྲངས་ནི། སྟོང་པ་ཉིད་ནི་མདོར་བསྡུ་ན་མིང་གི་རྣམ་གྲངས་འདི་དག་གིས་བསྟན་ཏེ། གང་ཞེ་
ན། དེ་བཞིན་ཉིད་དང་། ཡང་དག་པའི་མཐའ་དང་། མཚན་མ་མེད་པ་དང་། དོན་དམ་པ་
དང་། ཆོས་ཀྱི་དབྱིངས་སོ། །འདི་དག་ནི་རྣམ་གྲངས་ཏེ། དོན་གཅིག་ལ་སྒྲ་ཐ་དད་པར་བྱས་
སོ། །རྣམ་གྲངས་ཀྱི་སྒྲའི་དོན་རྣམ་གྲངས་དང་གོ་རིམ་བཞིན་དུ་བསྟན་པ་ནི། གཟུང་འཛིན་
གཉིས་ཀྱིས་སྟོང་པའི་སྟོང་ཉིད་ཆོས་ཅན། དེ་བཞིན་ཉིད་ཅེས་བྱ་སྟེ། སྔར་གྱི་གནས་སྐབས་
ལས་གཞན་དུ་འགྱུར་བ་མིན་པའི་བདག་ཉིད་ཡིན་པའི་ཕྱིར། ཡང་དག་པའི་མཐའ་ཞེས་བྱ་སྟེ།
དངོས་པོའི་གནས་ཚུལ་ཡིན་པས་ཕྱིན་ཅི་མ་ལོག་པ་ཡིན་པའི་ཕྱིར། མཚན་མ་མེད་པ་ཞེས་བྱ་
248



༄༅ །།དེ་བུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་མི་ཕམ་དགོངས་རྒྱན་ཞེས་བྱ་བ།
སྟེ། སྤྲོས་པའི་མཚན་མ་དེ་དག་དགག་པའི་ངོ་བོ་ཡིན་པའི་ཕྱིར། དོན་དམ་པ་ཞེས་བྱ་སྟེ།
འཕགས་པའི་ཡེ་ ཤེས་དམ་པའི་སྤྱོད་ཡུལ་ ཡིན་ པའི་ ཕྱིར། ཆོས་ཀྱི་དབྱིངས་ཞེས་བྱ་སྟེ།
འཕགས་པའི་ཆོས་རྣམས་ཀྱི་རྒྱུ་ཡིན་པའི་ཕྱིར་ཏེ། ཁྱོད་ལ་དམིགས་པས་འཕགས་པའི་ཆོས་
རྣམས་འབྱུང་བའི་ཕྱིར། གསུམ་པ་དབྱེ་བའི་སྒོ་ནས་བཤད་པ་ནི། སྟོང་པ་ཉིད་གཉིས་སུ་དབྱེ།
སྟོང་ཉིད་བཅུ་བཞིར་དབྱེ། སྟོང་ཉིད་ལྷག་མ་གཉིས་བཤད་པའོ། །དང་པོ་ལ་གཉིས་ཏེ། དབྱེ་
བ་དངོས་དང་། རྩོད་པ་སྤང་བའོ། །དང་པོ་ནི། སྟོང་པ་ཉིད་དེ་ལ་ནི་དྲི་བཅས་དང་དྲི་མ་མེད་
པ་གཉིས་སུ་དབྱེ་སྟེ། ཀུན་ནས་ཉོན་མོངས་པ་དང་བཅས་པ་དང་། གཉེན་པོས་ཀུན་ནས་
ཉོན་མོངས་པ་རྣམ་པར་དག་པའི་དབྱེ་བས་སོ། །གཉིས་པ་ནི། སྔར་དྲི་མ་དང་བཅས་ན་ཕྱིས་
དྲི་མ་མེད་པའི་གནས་སྐབས་ཇི་ལྟར་འཐོབ་ཅེ་ན། ཆུའི་ཁམས་དང་གསེར་དང་ནམ་མཁའ་
རྣམས་རྙོག་མ་དང་གཡའ་དང་སྤྲིན་དང་བཅས་ཀྱང་དེ་དག་གི་ངོ་བོར་མེད་པས་རྣམ་པར་དག་
པར་འཇོག་པ་དེ་བཞིན་དུ་སེམས་ཀྱི་ཆོས་ཉིད་ཀྱང་དྲི་མའི་ངོ་བོར་མེད་པས་དྲི་མ་དང་འབྲལ་དུ་
རུང་བས་རང་བཞིན་གྱིས་རྣམ་པར་དག་པའོ། །དེ་བས་ན་གཉེན་པོས་དྲི་མ་དང་འབྲལ་བར་
བྱེད་པས་ན་ཕྱིས་དྲི་མས་རྣམ་པར་དག་པ་འཐད་དོ། །
གཉིས་པ་ནི། མིག་སོགས་དབང་པོ་དྲུག་ཆོས་ཅན། ཟོ་བ་ཞེས་བརྗོད་དེ། ཡུལ་ལ་
ལོངས་སྤྱོད་པའི་ཕྱིར། ཟ་བ་ནང་གིས་བསྡུས་པས་ན་དེའི་དངོས་པོ་སྟོང་པ་ཉིད་ལ་ནང་སྟོང་པ་
ཉིད་ཅེས་བརྗོད་དོ། །གཟུགས་སྒྲ་སོགས་ཡུལ་རྣམས་ནི་ཆོས་ཅན། བཟའ་བ་ཞེས་བརྗོད་དེ།
ལོངས་སྤྱད་བྱ་ཡིན་པའི་ཕྱིར། བཟའ་བ་ཕྱི་ཡིས་བསྡུས་པས་ན་དེའི་སྟོང་པ་ཉིད་ལ་ཕྱི་སྟོང་པ་
ཉིད་ཅེས་བྱའོ། །ཟ་བ་དང་བཟའ་བ་དེའི་རྟེན་གྱི་ལུས་ཆོས་ཅན། ཕྱི་དང་ནང་ཞེས་བརྗོད་དེ།
དབང་པོས་མ་བསྡུས་པའི་ཕྱིར་དང་སེམས་དང་རྒྱུད་ཀྱིས་བསྡུས་པའི་ཕྱིར། དེའི་སྟོང་པ་ཉིད་
ལ་ཕྱི་ནང་གཉིས་ཀ་སྟོང་པ་ཉིད་ཅེས་བྱའོ། །གནས་ཀྱི་གཞི་སྣོད་ཀྱི་འཇིག་རྟེན་ནི་ཆོས་ཅན།
ཆེན་པོ་ཞེས་བརྗོད་དེ། རྒྱ་ཆེ་བའི་ཕྱིར། དེའི་སྟོང་པ་ཉིད་ལ་ཆེན་པོ་སྟོང་པ་ཉིད་ཅེས་བྱའོ། །
ཕྱི་ནང་གི་ཆོས་དེ་ཡང་བློ་གང་གིས་སྟོང་པ་ཉིད་དུ་མཐོང་བའི་བློ་ཆོས་ཅན། སྟོང་པ་ཉིད་ཅེས་
བྱ་སྟེ། སྟོང་པ་ཉིད་ཀྱི་ཡུལ་ཅན་ཡིན་པའི་ཕྱིར། འདི་ནི་ཡུལ་གྱི་མིང་གིས་ཡུལ་ཅན་ལ་བཏགས་
པའོ། །དེའི་སྟོང་པ་ཉིད་ལ་སྟོང་པ་ཉིད་སྟོང་པ་ཉིད་ཅེས་བྱའོ། །སྟོང་པ་ཉིད་དོན་དམ་གྱི་ཚུལ་
དུ་ཇི་ལྟར་མཐོང་བ་དེ་ཡང་ཆོས་ཅན། དོན་དམ་པ་ཞེས་བརྗོད་དེ། གང་གི་ཕྱིར་ན། ཡེ་ཤེས་
249



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ཀྱི་སྤྱོད་ཡུལ་སྟོང་པ་ཉིད་ལ་དམིགས་པའི་ཕྱིར། དེ་སྟོང་པ་ཉིད་ལ་དོན་དམ་པའི་སྒྲས་བརྗོད་
ནས་དེའི་མིང་གིས་བཏགས་པའོ། །དེའི་སྟོང་པ་ཉིད་ནི་དོན་དམ་པ་སྟོང་པ་ཉིད་དོ། །བྱང་
ཆུབ་སེམས་དཔའི་དགོས་པ་ཅིའི་ཕྱིར་སྟོང་པ་ཉིད་བསྒོམས་ནས་ལམ་སྒྲུབ་པར་བྱེད་ཅེ་ན།
འདུས་བྱས་དང་འདུས་མ་བྱས་ཀྱི་སྟོང་པ་ཉིད་བསྒོམ་པའི་དོན་དུ་འདུས་བྱས་སྟོང་པ་ཉིད་དང་
འདུས་མ་བྱས་སྟོང་པ་ཉིད་བསྟན་ཏོ། །ཅིའི་ཕྱིར་གཉིས་པོ་སྒོམ་པར་བྱེད་ཅེ་ན། འདུས་བྱས་
ཀྱི་དགེ་བ་དང་འདུས་མ་བྱས་ཀྱི་དགེ་བ་གཉིས་ཐོབ་པར་བྱ་བའི་ཕྱིར་ཏེ། སྟོང་ཉིད་གཉིས་པོ་
བསྒོམས་པས་འདུས་བྱས་དང་། འདུས་མ་བྱས་ལ་ཞེན་པ་དག་ནས་གཉིས་པོ་དྲི་མས་དག་པ་
མངོན་དུ་འགྱུར་བའི་ཕྱིར། ཡང་ན་འདུས་བྱས་དང་འདུས་མ་བྱས་ཀྱི་དགེ་བ་གཉིས་ལ་ཞེན་
པའི་དྲི་མ་དག་པ་ཐོབ་པར་བྱ་བའི་ཕྱིར་དུ་འདུས་བྱས་དང་འདུས་མ་བྱས་སྟོང་པ་ཉིད་བསྒོམ་
པར་བྱ་བ་ཡིན་པའི་ཕྱིར་སྟོང་པ་ཉིད་གཉིས་པོ་རིམ་པ་བཞིན་དུ་བསྟན་ཏོ། །འདུས་བྱས་ནི་
ལམ་དང་འདུས་མ་བྱས་ནི་མྱང་འདས་སོ། །སྲིད་ཞི་གཉིས་ཀྱི་མཐའ་ལས་འདས་པ་ནི་མཐའ་
ལས་འདས་པ་སྟེ། དེའི་སྟོང་པ་ཉིད་ནི་མཐའ་ལས་འདས་པ་སྟོང་པ་ཉིད་དོ། །འདི་ནི་རྟག་ཏུ་
སེམས་ཅན་ལ་ཕན་པར་བྱ་བའི་ཕྱིར་བསྒོམ་པར་བྱའོ། །འཁོར་བ་ནི་ཐོག་མ་དང་ཐ་མ་མེད་པ་
སྟེ། དེའི་སྟོང་པ་ཉིད་ནི་ཐོག་མ་དང་ཐ་མ་མེད་པ་སྟོང་པ་ཉིད་དོ། །འདི་ནི་སེམས་ཅན་གྱི་དོན་
དུ་འཁོར་བ་ཡོངས་སུ་གཏང་བར་མི་བྱ་བའི་ཕྱིར་དུ་བསྒོམ་སྟེ། འཁོར་བ་སྟོང་པ་ཉིད་དུ་མ་
རྟོགས་ན་འཁོར་བ་སྐྱོན་དུ་མཐོང་ནས་དོར་བར་འགྱུར་བའི་ཕྱིར། ལྷག་མེད་ཀྱི་དུས་སུའང་
དགེ་བའི་རྩ་བ་མི་ཟད་པ་ནི་དོར་བ་མེད་པ་སྟེ། དེའི་སྟོང་པ་ཉིད་ནི་དོར་བ་མེད་པ་སྟོང་པ་ཉིད་
དོ། །འདི་ནི་ལྷག་མེད་ཀྱི་དུས་སུའང་དགེ་བའི་རྩ་བ་མི་ཟད་པར་བྱ་བའི་ཕྱིར་དུ་བསྒོམ་པར་
བྱའོ། །འདི་བསྒོམས་པས་དགེ་བའི་རྩ་བ་ལ་གཟུང་འཛིན་གྱི་དྲི་མ་དག་ནས་ཆོས་ཀྱི་སྐུ་ཐོབ་
པས་དགེ་བའི་རྩ་བ་རྒྱུན་མི་འཆད་པའི་ཕྱིར་རོ། །རང་བཞིན་དུ་གནས་པའི་རིགས་ནི་རང་
བཞིན་ཡིན་ལ་དེའི་སྟོང་པ་ཉིད་ནི་རང་བཞིན་སྟོང་པ་ཉིད་དོ། །འདི་ནི་སངས་རྒྱས་ཀྱི་རིགས་
ཀྱང་རྣམ་པར་དག་པར་བྱ་བའི་ཕྱིར་དུ་བསྒོམ་པར་བྱ་བ་སྟེ། འདི་བསྒོམས་པས་རིགས་ལ་ཞེན་
པའི་དྲི་མ་དག་པར་འགྱུར་བའི་ཕྱིར། མཚན་དང་དཔེ་བྱད་ནི་རང་གི་མཚན་ཉིད་ཡིན་ལ།
དེའི་སྟོང་པ་ཉིད་ནི་རང་གི་མཚན་ཉིད་སྟོང་པ་ཉིད་དོ། །འདི་ནི་མཚན་དང་དཔེ་བྱད་ཡོངས་སུ་
དག་པ་ཐོབ་པར་བྱ་བའི་ཕྱིར་བསྒོམ་སྟེ། འདི་བསྒོམས་པས་མཚན་དང་དཔེ་བྱད་ལ་བདེན་
250



༄༅ །།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱུན་ཞེས་བྱ་བ།
འཛིན་ཡོངས་སུ་དག་པར་འགྱུར་བའི་ཕྱིར། སྟོབས་དང་མི་འཇིགས་པ་དང་མ་འདྲེས་པའི་ཆོས་
ལ་སོགས་པ་ནི་ཆོས་ཐམས་ཅད་དེ། དེའི་སྟོང་པ་ཉིད་ནི་ཆོས་ཐམས་ཅད་སྟོང་པ་ཉིད་དོ། །
འདི་ནི་ས་སངས་རྒྱས་ཀྱི་ཆོས་རྣམ་པར་དག་པར་བྱ་བའི་ཕྱིར་དུ་བསྒོམ་སྟེ། འདི་བསྒོམས་པས་
སངས་རྒྱས་ཀྱི་ཆོས་རྣམས་ལ་ཞེན་པ་དག་ནས་སངས་རྒྱས་ཀྱི་ཆོས་དག་པ་ཐོབ་པར་འགྱུར་བའི་
ཕྱིར། ཇི་སྐད་བསྟན་པའི་འདུས་བྱས་དང་འདུས་མ་བྱས་ཀྱི་དགེ་བ་སོགས་ཀྱི་ཆེད་དུ་བྱང་ཆུབ་
སེམས་དཔའ་སྟོང་པ་ཉིད་ལ་དམིགས་ནས་ལམ་སྒྲུབ་པར་བྱེད་དོ། །
གསུམ་པ་སྟོང་ཉིད་ལྷག་མ་གཉིས་བཤད་པ་ནི། གང་ཟག་གི་བདག་དང་ཆོས་ཀྱི་བདག་
གི་དངོས་པོ་མེད་པ་ནི་འདིར་དངོས་པོ་མེད་པ་སྟོང་པ་ཉིད་དོ། །བདག་གཉིས་པོ་དེའི་དངོས་
པོ་མེད་པའི་དངོས་པོ་ཡོད་པ་དེ་ནི་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཡིན་པས་སྔ་མ་
ལས་སྟོང་པ་ཉིད་གཞན་དུ་བཤད་དོ། །དེ་ལ་སྔ་མ་ནི་གང་ཟག་དང་ཆོས་སུ་སྒྲོ་འདོགས་པ་སེལ་
བའི་ཕྱིར་དུ་སྨོས་ལ། ཐ་མ་ནི་སྟོང་པ་ཉིད་ལ་སྐུར་པ་འདེབས་པ་བསལ་བའི་ཕྱིར་དུ་སྨོས་སོ། །
བཞི་པ་སྒྲུབ་བྱེད་ཀྱི་སྒོ་ནས་བཤད་པ་ནི། གལ་ཏེ་རང་བཞིན་གྱིས་རྣམ་པར་དག་ན་ཇི་ལྟར་
ཕྱིས་ཀུན་ནས་ཉོན་མོངས་པས་ཇི་ལྟར་རྣམ་པར་དག་པར་འགྱུར་ཞེ་ན། སྟོང་པ་ཉིད་དང་པོར་
ཉོན་མོངས་པ་དང་བཅས་པར་མ་གྱུར་ན་ལུས་ཅན་ཐམས་ཅད་འབད་མེད་དུ་གྲོལ་བར་འགྱུར་
ཏེ། དང་པོ་ནས་འཆིང་བྱེད་ཀྱི་ཉོན་མོངས་པ་མེད་པའི་ཕྱིར། གལ་ཏེ་དང་པོར་ཉོན་མོངས་པ་
དང་ལྡན་ན་ཕྱིས་ཇི་ལྟར་དག་པར་འགྱུར་ཞེ་ན། གལ་ཏེ་ཕྱིས་གཉེན་པོ་བསྒོམས་ཀྱང་ཉོན་
མོངས་པ་དེ་རྣམ་པར་དག་པར་མ་གྱུར་ན་ཉོན་མོངས་པ་དང་བྲལ་བའི་དོན་དུ་ལམ་ལ་འབད་པ་
འབྲས་བུ་མེད་པར་ཐལ་བར་འགྱུར་བའི་ཕྱིར་རོ། །ཇི་ལྟར་རང་བཞིན་གྱིས་རྣམ་པར་དག་ཅིང་
ཉོན་མོངས་པ་དང་བཅས་པའང་ཡིན་ཞེ་ན། སེམས་ཀྱི་སྟོང་པ་ཉིད་དེ་ནི་ཆོས་ཅན། ཉོན་
མོངས་པའི་ངོ་བོ་མ་ཡིན་ཏེ། འོད་གསལ་བ་ཡིན་པའི་ཕྱིར། དེས་ན་རང་བཞིན་ནི་མ་དག་
པའང་མིན་ནོ། །ཉོན་མོངས་པ་མི་ལྡན་པ་ཡང་མིན་ཏེ། གློ་བུར་གྱི་ཉོན་མོངས་པ་དང་བཅས་
པའི་ཕྱིར། དེས་ན་དྲི་མས་དག་པ་ཡང་མིན་ནོ། །ཡང་ན་སེམས་ཀྱི་རང་བཞིན་སྟོང་ཉིད་དེ་ནི་
ཆོས་ཅན། རང་བཞིན་གྱིས་མ་དག་པ་མིན་ཏེ། ཉོན་མོངས་པ་མ་ཡིན་པའི་ངོ་བོ་ཡིན་པའི་
ཕྱིར་ཏེ། འོད་གསལ་བ་ཡིན་པའི་ཕྱིར། དེས་ན་དྲི་མས་དག་པ་ཡང་མིན་ཏེ། གློ་བུར་གྱི་ཉོན་
མོངས་པ་དང་བཅས་པའི་ཕྱིར། གློ་བུར་གྱི་དོན་ནི་འབྲལ་རུང་ངོ༌། །མཚན་ཉིད་ཀྱི་ལེའུར་
251



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
བཅད་པ་སྟེ། ལེའུ་དང་པོའི་རྣམ་འགྲེལ་ལོ། །
གཉིས་པ་སྒྲིབ་པ་བཤད་པ་ལ་གསུམ་སྟེ། སྤྱིར་བསྟན་པ། སོ་སོར་བཤད་པ། དོན་བསྡུ་
བའོ། །དང་པོ་ནི། བྱང་ཆུབ་སེམས་དཔའི་རིགས་ཅན་གྱི་སྒྲིབ་པ་གཉིས་ཆོས་ཅན། ཁྱབ་པའི་
སྒྲིབ་པ་ཞེས་བྱ་སྟེ། རང་གཞན་གྱི་དོན་མཐའ་དག་ལ་སྒྲིབ་པའི་ཕྱིར་རོ། །ཉན་ཐོས་ཀྱི་རིགས་
ཅན་གྱི་སྒྲིབ་པ་ཆོས་ཅན། ཉི་ཚེ་བའི་སྒྲིབ་པ་ཞེས་བྱ་སྟེ། བདག་གི་དོན་ཙམ་ལ་སྒྲིབ་པར་བྱེད་
པའི་ཕྱིར། རིགས་ཅན་གསུམ་ཀའི་ཉོན་མོངས་པ་ལྷག་པར་སྤྱོད་པའི་ཆགས་སོགས་ཆོས་ཅན།
ལྷག་པའི་སྒྲིབ་པ་ཡིན་ཏེ། ཡུལ་ཅུང་ཟད་ཙམ་ལ་ཡང་ལྷག་པར་འབྱུང་བའི་སྒྲིབ་པ་ཡིན་པའི་
ཕྱིར། ཡུལ་དང་ཆ་མཉམ་དུ་འབྱུང་བའི་རིགས་ཅན་གསུམ་གྱི་ཉོན་མོངས་པ་ཆོས་ཅན།
མཉམ་པའི་སྒྲིབ་པ་ཞེས་བྱ་སྟེ། ཡུལ་ཆེ་ཆུང་དང་རྗེས་སུ་མཐུན་པར་འཇུག་པའི་སྒྲིབ་པ་ཡིན་
པའི་ཕྱིར། འཁོར་བའི་རྒྱུ་ཉེ་བར་ལེན་པ་དང་། བསམ་པས་འཁོར་བ་སྤོང་བའི་སྒྲིབ་པ་གཉིས་
ནི་ཆོས་ཅན། བྱང་སེམས་ཀྱི་ལམ་སྐྱེ་བའི་སྒྲིབ་པ་ཡིན་ཏེ། བྱང་སེམས་ཀྱི་ཤེས་རབ་དང་ཐབས་
ཀྱི་མི་མཐུན་ཕྱོགས་སུ་གྱུར་པའི་ཕྱིར། བྱང་སེམས་ཀྱི་ཤེས་རབ་ཀྱིས་འཁོར་བ་རང་བཞིན་མེད་
པར་རྟོགས་ཤིང་ཐབས་སྙིང་རྗེས་སེམས་ཅན་མི་འདོར་བའི་ཕྱིར། དེ་ལ་དང་པོ་དང་ཐ་མ་
གཉིས་ནི་བྱང་ཆུབ་སེམས་དཔའི་ལམ་གྱི་མི་མཐུན་ཕྱོགས་ཡིན་ཞིང་། གཉིས་པ་ནི་ཉན་རང་གི་
ལམ་གྱི་མི་མཐུན་ཕྱོགས་ཡིན་ལ། ལྷག་པ་དང་མཉམ་པ་གཉིས་ནི་ཐེག་པ་ཆེ་ཆུང་གཉིས་ཀྱི་སྒྲིབ་
པ་ཐུན་མོང་བར་བསྟན་པ་ཡིན་ནོ། །
གཉིས་པ་སོ་སོར་བཤད་པ་ལ་གསུམ་སྟེ། ཉོན་མོངས་པའི་སྒྲིབ་པ། དགེ་བ་ལ་སོགས་
པའི་སྒྲིབ་པ། ལམ་གྱི་སྒྲིབ་པའོ། །དང་པོ་ལ་གཉིས་ཏེ། གང་གིས་སྒྲིབ་པའི་ཀུན་སྦྱོར་དང་།
གང་ལ་བསྒྲིབ་པར་བྱ་བའི་ཡོན་ཏན་ནོ། །དང་པོ་ནི། ཉོན་མོངས་པའི་སྒྲིབ་པ་དུ་ཡོད་ཅེ་ན།
ཉོན་མོངས་པའི་མཚན་ཉིད་ཅན་གྱི་སྒྲིབ་པ་ནི། ཀུན་ཏུ་སྦྱོར་བའི་སྒྲིབ་པ་རྣམ་པ་དགུ་པོ་རྣམས་
ལ་ངོས་བཟུང་བར་བྱ་བ་ཡིན་ནོ། །དགུ་གང་ཞེ་ན། ཀུན་ཏུ་སྦྱོར་བའི་སྒྲིབ་པ་རྣམ་པ་དགུ་པོ་
རྣམས་ཡིན་ཏེ། ཀུན་སྦྱོར་དགུ་ནི། ལྟ་མིན་ལྔ་དང་། ལྟ་བ་དང་། མཆོག་ཏུ་འཛིན་པ་དང་།
ཕྲག་དོག་དང་། སེར་སྣའོ། །དགུ་པོ་འདི་དག་ལ་ཀུན་སྦྱོར་ཞེས་བྱ་སྟེ། སྡུག་བསྔལ་སྣ་ཚོགས་
ལ་སྦྱོར་བར་བྱེད་པའི་ཕྱིར། འདི་ལྟར་ལྟ་བ་ནི་ལྟ་བ་གཞན་གསུམ་ཡིན་ལ། མཆོག་འཛིན་ནི།
ཚུལ་ཁྲིམས་དང་བརྟུལ་ཞུགས་མཆོག་འཛིན་གཉིས་སོ། །གཉིས་པ་ནི། ཉོན་མོངས་པ་བ
S
252



༄༅།།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱན་ཞེས་བྱ་བ།
མདག་གིས་གང་ལ་སྒྲིབ་ཅེ་ན། འདོད་ཆགས་ཀྱི་ཀུན་ཏུ་སྦྱོར་བས་ནི་འཁོར་བ་ལ་སྐྱོ་བ་སྐྱེ་བ་ལ་
སྒྲིབ་སྟེ། འཁོར་བ་ལ་རྗེས་སུ་ཆགས་པའི་ཕྱིར། །ཁོང་ཁྲོས་ནི་སེམས་བཏང་སྙོམས་སུ་གནས་
པ་ལ་སྒྲིབ་སྟེ། སེམས་ཁོང་ནས་འཁྲུགས་པར་བྱེད་པའི་ཕྱིར་རོ། །ལྷག་མ་བདུན་པོ་རྣམས་
ཀྱིས་ནི་ཐུན་མོང་དུ་དེ་ཁོ་ན་ཉིད་མཐོང་བ་ལ་སྒྲིབ་པ་ཡིན་ནོ། ། སོ་སོའི་བྱེད་ལས་ནི། ང་རྒྱལ་
གྱིས་ནི་འཇིག་ཚོགས་ལ་ལྟ་བའི་ཉེས་དམིགས་ཤེས་པ་ལ་སྒྲིབ་སྟེ། བདག་ཏུ་འཛིན་པའི་ཉེས་
དམིགས་ཤེས་པ་ལ་སྒྲིབ་པའི་ཕྱིར། མ་རིག་པས་ནི་འཇིག་ལྟ་དེའི་གཞི་ཉེར་ལེན་གྱི་ཕུང་པོ་ལྔའི་
གནས་ཚུལ་ཡོངས་སུ་ཤེས་པ་ལ་སྒྲིབ་སྟེ། རྟག་འཛིན་སོགས་ཕྱིན་ཅི་ལོག་སྐྱེད་པའི་ཕྱིར། ལྟ་
བའི་ཀུན་ཏུ་སྦྱོར་བས་ནི་འགོག་པའི་བདེན་པ་མངོན་དུ་བྱེད་པ་ལ་སྒྲིབ་སྟེ། འཇིག་ལྟ་དང་
མཐར་འཛིན་གྱིས་འགོག་པ་ལ་སྐྲག་པ་དང་བདག་ཆད་ཀྱིས་དོགས་པའི་འཇིགས་པ་སྐྱེད་པའི་
ཕྱིར་དང་། ལོག་ལྟས་འགོག་པ་ལ་སྐུར་པ་འདེབས་པའི་ཕྱིར་རོ། །མཆོག་ཏུ་འཛིན་པ་གཉིས་
ཀྱིས་ནི་ལམ་གྱི་བདེནགྱི་བདེན་པ་ལ་སྒྲིབ་སྟེ། ལམ་གྱི་མི་མཐུན་ཕྱོགས་ལ་མཆོག་ཏུ་འཛིན་པའི་ཕྱིར་
རོ། །ཐེ་ཚོམ་གྱིས་ནི་དཀོན་མཆོག་གི་ཡོན་ཏན་ཤེས་པ་ལ་སྒྲིབ་སྟེ། དཀོན་མཆོག་གི་ཡོན་ཏན་
ལ་ཡིད་མི་ཆེས་པར་བྱེད་པའི་ཕྱིར་རོ། །ཕྲག་དོག་གིས་ནི་རྙེད་པ་དང་བཀུར་སྟིའི་ཉེས་དམིགས་
ཡོངས་སུ་ཤེས་པ་ལ་སྒྲིབ་སྟེ། རང་གི་རྙེད་བཀུར་ལ་ཆགས་ཤིང་གཞན་གྱི་ཕུན་སུམ་ཚོགས་པ་ལ་
ཞེ་སྡང་བའི་ཕྱིར་རོ། །སེར་སྣའི་ཀུན་ཏུ་སྦྱོར་བས་ནི་ཡོ་བྱད་ཡོངས་སུ་བསྙུངས་པའི་ཡོན་ཏན་
ཡོངས་སུ་ཤེས་པ་ལ་སྒྲིབ་སྟེ། ཡོ་བྱད་ལ་ལྷག་པར་ཞེན་པའི་ཕྱིར་རོ། །དེ་ལ་རྗེས་སུ་ཆགས་པ་
དང་ཁོང་ཁྲོའི་ཀུན་སྦྱོར་གཉིས་ཀྱིས་ནི་དེ་ཁོ་ན་ཉིད་རྟོགས་པའི་སྦྱོར་བ་ལ་འཇུག་པ་ལ་སྒྲིབ།
ལྷག་མ་རྣམས་ཀྱིས་ནི་དེ་ཁོ་ན་ཉིད་རྟོགས་པ་ལ་ཞུགས་པ་ལ་སྒྲིབ་བོ། །ཉོན་མོངས་པའི་སྒྲིབ་པ་
བསྟན་ཟིན་ཏོ། །
གཉིས་པ་དགེ་བ་ལ་སོགས་པའི་སྒྲིབ་པ་བཤད་པ་ལ་གསུམ་སྟེ། སྒྲིབ་བྱེད་སུམ་ཅུ་བཤད་
པ། བསྒྲིབ་བྱ་དགེ་སོགས་བཅུ་བཤད་པ། བསྒྲིབ་བྱ་གང་ལ་གང་གིས་སྒྲིབ་པ་བཤད་པའོ། །
དང་པོ་ནི། བསྒྲིབ་བྱ་དགེ་བ་ལ་སོགས་པ་བཅུ་ལ་སྒྲིབ་བྱེད་སྔ་མ་ལས་གཞན་དུ་འཆད་པ་ནི་ཞེས་
པའམ། ཉོན་མོངས་པའི་སྒྲིབ་པ་ལས་གཞན་བསྒྲིབ་བྱ་དག་པ་ལ་སོགས་པ་བཅུ་ལ་སྒྲིབ་བྱེད་ཀྱི་
སྒྲིབ་པ་ནི། སྦྱོར་བ་མེད་པ་ནི་བག་མེད་པ་དང་ལེ་ལོའི་དབང་གིས་དགེ་བ་ལ་མི་སྦྱོར་བའོ། །སྐྱེ་
མཆེད་མ་ཡིན་པ་ནི་བྱང་ཆུབ་ཐོབ་པའི་ཐབས་མ་ཡིན་པ་སྟེ་ཕྱི་རོལ་པའི་བསྟན་བཅོས་ལ་ཞེན་
253



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
༣
2པའོ། །ཚུལ་བཞིན་ཡིད་ལ་བྱེད་པའི་རྣལ་འབྱོར་མ་ཡིན་པས་བསྐྱེད་པ་གང་ཡིན་པ་ནི་ཉོན་
མོངས་པ་སྤོང་པའི་ཐབས་མིན་པ་ལ་སྦྱོར་བའོ། །དགེ་བའི་རྩ་བ་སྐྱེ་བ་མེད་པ་ནི་བྱང་ཆུབ་ལ་
སྒྲིབ་པ་སྟེ་དགེ་བ་མེད་ན་བྱང་ཆུབ་མི་འཐོབ་པའི་ཕྱིར་རོ། །ཡིད་ལ་མི་བྱེད་པ་ཡང་བྱང་ཆུབ་ཀྱི་
སྒྲིབ་པ་སྟེ་ལེ་ལོས་ནི་དགེ་བའི་རྩ་བ་ཁྱད་པར་དུ་མི་འགྱུར་བའི་ཕྱིར་རོ། །ཚོགས་ཡོངས་སུ་མ་
རྫོགས་པ་ནི་ཚོགས་གཉིས་ཀྱི་རྒྱུ་ཚོགས་མ་ཚང་བའོ། ། རིགས་དང་མི་ལྡན་པ་ནི་ཐེག་པ་ཆེན་
པོའི་རིགས་མེད་པའོ། །དགེ་བའི་བཤེས་གཉེན་དང་མི་ལྡན་པ་ནི་རིགས་ཡོད་ཀྱང་ཐེག་ཆེན་གྱི་
དགེ་བ་ལ་ཡོངས་སུ་འཇུག་བྱེད་མེད་པའོ། །སེམས་ཡོངས་སུ་སྐྱོ་བ་ནི་དགེ་བའི་བཤེས་གཉེན་
དང་ཕྲད་ཀྱང་ཐེག་ཆེན་གྱི་དཀའ་སྤྱད་ཀྱིས་སེམས་ཡོངས་སུ་སྐྱོ་བའོ། །ཡང་ན་དགེ་བའི་རྩ་བ་
ལ་བརྩོན་པའི་དཀའ་སྤྱད་ཀྱིས་ཡོངས་སུ་སྐྱོ་བའོ། །སྒྲུབ་པ་དང་ཡང་མི་ལྡན་པ་ནི་ཕ་རོལ་ཏུ་
ཕྱིན་པ་རྣམས་ལ་མི་འཇུག་པའོ། །སྐྱེ་བོ་ངན་པ་དང་འགྲོགས་པ་ནི་བྱང་ཆུབ་སེམས་དཔའི་
ཡོན་ཏན་མི་ཤེས་པ་དང་འགྲོགས་པའོ། །སྡང་བ་དང་འགྲོགས་པ་ནི་བྱང་ཆུབ་སེམས་དཔའ་ལ་
སྐྱོན་སྒྲོ་བཏགས་ནས་ཀླན་ཀ་ཚོལ་བ་དང་འགྲོགས་པའོ། །དེ་ལྟ་ན་སྐྱེ་བོ་ངན་པ་དང་འགྲོགས་
པ་དང་། སྡང་བ་དང་འགྲོགས་པ་ཞེས་གཉིས་སུ་བཞག་གོ །རང་གི་གནས་ངན་ལེན་གསུམ་
ནི། ཉོན་མོངས་པ་དང་ལས་དང་རྣམ་སྨིན་གྱི་སྒྲིབ་པའོ། །སྒྲིབ་པ་གསུམ་ལས་ལྷག་མ་གང་
ཡང་རུང་བ་ཞིག་དང་། ཐོས་བསམ་གྱི་ཤེས་རབ་ཡོངས་སུ་མ་སྨིན་པ་དང་། རང་བཞིན་གྱིས་
སམ་ལྷན་ཅིག་སྐྱེས་པའི་གནས་ངན་ལེན་ནི་སྒོམ་སྤོང་གི་ཉོན་མོངས་པའི་བག་ལ་ཉལ་ལོ། །ལེ་
ལོ་ནི་དགེ་བ་ལ་མི་སྤྲོ་བའོ། །བག་མེད་ནི་ཟག་པ་དང་བཅས་པའི་ཆོས་ལ་སེམས་མི་བསྲུང་པ
བའོ། །སྲིད་པ་ལ་ཆགས་པ་ནི་ཕུང་པོ་ལྔ་ལ་ཞེན་པའོ། །ལོངས་སྤྱོད་ལ་ཆགས་པ་ནི་གཟུགས་ལ་
སོགས་པའི་ཡུལ་ལ་ཞེན་པའོ། །སེམས་ཞུམ་པར་གྱུར་པ་ནི་དགེ་བའི་སྤྱོད་པ་རྒྱ་ཆེན་པོ་ལ་
འཇུག་པར་མི་ནུས་པའོ། །མ་དད་པ་ནི་ཐེག་པ་ཆེན་པོའི་ཚུལ་ལ་སེམས་ཡིད་མ་ཆེས་ཤིང་མ་
དད་པའོ། །མི་མོས་པ་ནི་ཟབ་པ་དང་རྒྱ་ཆེ་བའི་གསུང་རབ་ལ་ཕྱིན་ཅི་ལོག་ཏུ་འཛིན་པའོ། །༣
༦
1
ནི
254



༄༅།དབུས་མཐའ་རྣམ་འབྱེད་གྱི་རྣམ་བཤད་མི་ཕམི་དགོངས་རྒྱན་ཞེས་བྱ་བ།
2
པ་དག་པའོ། །ཐོས་པས་སྒྲ་ཇི་བཞིན་དུ་སྤྱོད་པ་ནི་མ་སྐྱེས་པ་དང་གཟོད་མ་ནས་ཞི་བ་སོགས་གསུངས་པ་ལ་སྒྲ་ཇི་བཞིན་
དུ་རྟོག་པར་བྱེད་པ་སྟེ་དགོངས་པའི་དོན་མི་ཤེས་པའོ། ། དམ་ཆོས་ཆེད་ཆེར་མི་འཛིན་པ་ནི་
ཆོས་ལ་གཅེས་སྤྲས་སུ་མི་འཛིན་པའོ། །རྙེད་པ་ལ་གདུ་བ་ནི་རྙེད་པ་འབའ་ཞིག་གཙོ་བོར་བྱེད་
པའོ། །སྙིང་རྗེ་མེད་པ་ནི་ཆོས་འཆད་པའི་ཀུན་སློང་གི་བསམ་པ་མ་དག་པའོ། །
ཕོངས་པ་ནི་ཆོས་སྤོང་བའི་ལས་བསགས་པས་དམ་པའི་ཆོས་ཉན་པ་དང་བྲལ་བའོ། །ཐོས་པ་
ཉུང་བ་ནི་ཅུང་ཟད་ཐོས་ཀྱང་རྒྱ་ཆེན་པོ་འཛིན་པའི་ནུས་པ་མེད་པའོ། །ཏིང་ངེ་འཛིན་ཡོངས་སུ་
སྦྱོང་བ་མ་བྱས་པ་ནི་འདུན་པ་དང་བརྩོན་འགྲུས་སོགས་ཀྱི་རྐང་པས་སྦྱང་བ་མ་བ་མ་བྱས་པའོ། །
སྒྲིབ་པ་སུམ་ཅུ་བཤད་ཟིན་ཏོ། །
གཉིས་པ་བསྒྲིབ་བྱ་དགེ་སོགས་བཅུ་བཤད་པ་ནི། དགེ་བ་ནི་བྱང་ཆུབ་ཀྱི་རྒྱུར་གྱུར་པའི་
དགེ་བ་ཇི་སྙེད་དོ། །བྱང་ཆུབ་ནི་དོན་ཇི་ལྟ་བ་བཞིན་ཐུགས་སུ་ཆུད་པའོ། །བྱང་ཆུབ་ཡང་དག་
པར་འཛིན་པ་ནི་བྱང་ཆུབ་ཀྱི་རྒྱུར་སེམས་བསྐྱེད་པའོ། །བློ་ལྡན་ནི་བྱང་ཆུབ་སེམས་དཔའ་སྟེ་
དབང་པོ་རྣོ་བའི་ཕྱིར། འཁྲུལ་པ་མེད་པ་ནི་མཐོང་ལམ་སྟེ། བདེན་པ་མངོན་སུམ་དུ་མཐོང་
བས་ཕྱིན་ཅི་མ་ལོག་པའི་བློ་སྐྱེས་པའི་ཕྱིར། སྒྲིབ་པ་མེད་པ་ནི་སྒོམ་ལམ་སྟེ། སྒྲིབ་པ་མཐའ་
དག་གི་གཉེན་པོ་བྱེད་པའི་ཕྱིར་རོ། །ཡང་ན་སྒྲིབ་པའི་ལྷག་མ་མེད་པ་ལ་སྦྱར་རོ། །བསྔོ་བ་ནི་
ཐབས་ལ་མཁས་པ་སྟེ། དགེ་བ་བྱང་ཆུབ་ཀྱི་རྒྱུར་སྒྱུར་བར་བྱེད་པའི་ཕྱིར་རོ། །མི་སྐྲག་པ་ནི་
ཟབ་པ་དང་རྒྱ་ཆེ་བའི་གསུང་རབ་ལ་མི་སྐྲག་པའོ། །སེར་སྣ་མེད་པ་ནི་རྙེད་པ་དང་བཀུར་སྟི་ལ་
མི་ལྟ་བར་དམ་པའི་ཆོས་སྟོན་པའོ། །དབང་ནི་སངས་རྒྱས་ཏེ་དབང་བཅུ་ཡོངས་སུ་རྫོགས་པའི་
ཕྱིར་རོ། །དགེ་བ་ལ་སོགས་པ་ནས་དབང་པོ་ལ་ཐུག་པའི་བར་ཆོས་བཅུ་ནི་བསྒྲིབ་བྱའི་དགེ་
སོགས་བཅུའོ། །སྐབས་འདིར་སློབ་དཔོན་དབྱིག་གཉེན་གྱིས་སྒྲིབ་པ་བཅུ་པོ་འདི་ལ་བྱེད་རྒྱུ་
བཅུ་དཔེ་དང་བཅས་པ་བསྟན་པ་ནི། འདི་ལྟར། སྐྱེ་བའི་བྱེད་རྒྱུ་ནི། མིག་དབང་ལས་མིག་
ཤེས་སྐྱེ་བ་ལྟ་བུའོ། །གནས་པའི་བྱེད་རྒྱུ་ནི་ཟས་བཞིས་ལུས་གནས་པར་བྱེད་པ་ལྟ་བུའོ། །
རྟེན་པའི་བྱེད་རྒྱུ་ནི། བཅུད་ཀྱི་སེམས་ཅན་སྣོད་ཀྱི་འཇིག་རྟེན་ས་གཞི་ལ་བརྟེན་པ་ལྟ་བུའོ། །{{
255



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ་
A
2གསལ་བའི་བྱེད་རྒྱུ་ནི་བསྟན་བྱ་གཟུགས་གསལ་བྱེད་མར་མེ་ལྟ་བུའོ། །འགྱུར་བའི་བྱེད་རྒྱུ་ནི་
བཙོ་སྲེག་བྱེད་པའི་མེ་ལྟ་བུའོ། །འབྲལ་བའི་བྱེད་རྒྱུ་ནི་རྩ་བརྔ་བ་ལ་ཟོར་བ་ལྟ་བུའོ། །གཞན་
དུ་སྒྱུར་བའི་བྱེད་རྒྱུ་ནི་གསེར་བཟོ་ཤེས་པའི་མགར་བས་གསེར་གདུ་བུ་ལ་སོགས་པའི་དངོས་
པོར་བསྒྱུར་བ་ལྟ་བུའོ། །ཡིད་ཆེས་པའི་བྱེད་རྒྱུ་ནི་དུ་བའི་རྟགས་ཀྱིས་མེ་ལྟ་བུའོ། །གོ་བར་བྱེད་
པའི་བྱེད་རྒྱུ་ནི་དམ་བཅའ་དང་གཏན་ཚིགས་ཀྱི་རྒྱུ་ལས་ངེས་པ་བསྐྱེད་པ་ལྟ་བུའོ། །འཐོབ་
པའི་བྱེད་རྒྱུ་ནི་ལམ་ལ་བརྟེན་ནས་མྱང་འདས་འཐོབ་པ་ལྟ་བུའོ། །དེ་ལྟར་ཡང་། བྱེད་རྒྱུ་བཅུ་
ནི་སྐྱེ་བ་དང་། གནས་པ་རྟེན་དང་བསྟན་བྱ་དང་ ། འགྱུར་དང་འབྲལ་དང་གཞན་དུ་
དང་། །ཡིད་ཆེས་གོ་བྱེད་འཐོབ་རྣམས་ལ། །མིག་དང་ཟས་ས་མར་མེ་དང་། །མེ་ལ་སོགས་པ་
དེ་ཡི་དཔེ། །ཟོར་བ་བཟོ་ཤེས་དུ་བ་དང་། །རྒྱུ་དང་ལམ་ལ་སོགས་པ་གཞན། །ཞེས་གསུངས།
གཞན་ཡང་དགེ་བ་སྐྱེ་བའི་བྱེད་རྒྱུ།བྱང་ཆུབ་གནས་པའི་བྱེད་རྒྱུ་སོགས་བསྒྲིབ་བྱ་བཅུ་དང་། སྐྱེ་
བ་ལ་སྒྲིབ་པ། གནས་པ་ལ་སྒྲིབ་པ་སོགས་སྒྲིབ་བྱེད་བཅུ་གོ་རིམ་བཞིན་སྦྱོར་ཚུལ་དང་བཅས་ཏེ་
གསུངས་སོ། །འདི་དག་གི་གོ་རིམ་ནི། ཐོག་མར་དགེ་བའི་རྩ་བ་ལ་ཞུགས་ནས། དེ་ནས་བྱང་
ཆུབ་མཆོག་ཏུ་སེམས་བསྐྱེད་པ་ཡོངས་སུ་འཛིན་པར་བྱེད་དེ། དོན་གཉིས་ཕུན་སུམ་ཚོགས་
པའི་གཞི་ཡིན་པའི་ཕྱིར། དེ་ནས་སེམས་བསྐྱེད་ཀྱི་དམ་བཅའ་མཐར་ཕྱིན་པའི་དོན་དུ་བྱང་
ཆུབ་སེམས་དཔའི་བྱ་བ་སྦྱིན་པ་ལ་སོགས་པ་སྒྲུབ་བོ། །དེ་ནས་སྦྱིན་སོགས་ཚོགས་གཉིས་ཀྱི་
འབྲས་བུ་འཁྲུལ་པ་མེད་པའི་མཐོང་ལམ་བསྐྱེད་པར་བྱེད་དོ། །དེ་ནས་སྒྲིབ་པ་ལྷག་མ་མེད་པའི་
སྒོམ་ལམ་སྒོམ་མོ། །དེ་ནས་གནས་སྐབས་དེ་དག་ཏུ་དགེ་བའི་རྩ་བ་ཆུད་མི་ཟ་བའི་དོན་དུ་དགེ་
བ་བྱང་ཆུབ་ཏུ་སྔོ་བར་བྱེད་དོ། །དགེ་བ་བྱང་ཆུབ་ཏུ་བསྔོ་བ་ནི་ཟབ་པ་དང་རྒྱ་ཆེ་བའི་གསུང་
རབ་ཐོས་པ་ལ་རག་ལས་པས་དེ་ལ་མི་སྐྲག་པར་འཇུག་གོ །ཞུགས་ནས་སེམས་ཅན་ཡོངས་སུ་
སྨིན་པའི་དོན་དུ་ཆོས་སྟོན་ཏོ། །ཆོས་ཀྱིས་གདུལ་བྱ་ཡོངས་སུ་སྨིན་པར་བྱས་ནས། དབང་
ཐོབ་པའི་སངས་རྒྱས་ཉིད་དུ་འགྱུར་བ་ཡིན་ནོ། །བསྒྲིབ་བྱ་དགེ་སོགས་བཅུ་བཤད་ཟིན་ཏོ། །
གསུམ་པ་བསྒྲིབ་བྱ་གང་ལ་གང་གིས་སྒྲིབ་པ་བཤད་པ་ནི། དགེ་སོགས་གང་ལ་སྒྲིབ་བྱེད་
དུ་ཞིག་གིས་སྒྲིབ་པར་བྱེད་ཅེ་ན། དགེ་བ་ལ་སོགས་པ་དེ་དག་གི་སྒྲིབ་པ་རྣམས་ནི་བཅུ་པོ་རེ་རེ་
ལ་སྒྲིབ་བྱེད་གསུམ་གསུམ་ཡོད་པ་དག་ཏུ་ཤེས་པར་བྱའོ། །དེ་ཡང་དགེ་བ་ལ་སྒྲིབ་པ་གསུམ་ནི།
སྦྱོར་བ་མེད་པ་དང་། སྐྱེ་མཆེད་མིན་པ་ལ་སྦྱོར་བ་དང་། ཚུལ་བཞིན་མིན་པ་ལ་སྦྱོར་བས་
256



༄༅ །།ད་བུས་མཐའ་རྣམ་འབྱེད་ཀྱི་རྣམ་བཤད་མི་ཕམ་ད་གོང་ས་རྒྱན་ཞེས་བྱ་བ།
བབསྐྱེད་པའོ། །བྱང་ཆུབ་ཀྱི་སྒྲིབ་པ་གསུམ་ནི། དགེ་བའི་རྩ་བ་བསྐྱེད་པ་མེད་པ་དང་། བསྐྱེད་
ཀྱང་ཡིད་ལ་མི་བྱེད་པ་དང་། ཚོགས་ཡོངས་སུ་མ་རྫོགས་པའོ། །ཡང་དག་པར་འཛིན་པའི་
སྒྲིབ་པ་གསུམ་ནི། རིགས་དང་མི་ལྡན་པ་དང་། དགེ་བའི་བཤེས་གཉེན་དང་མི་ལྡན་པ་དང་།
སེམས་ཡོངས་སུ་སྐྱོ་བའོ། །བྱང་ཆུབ་སེམས་དཔའི་ཁོང་དུ་ཆུད་པ་ལ་སྒྲིབ་པ་གསུམ་ནི། སྒྲུབ་
པ་དང་མི་ལྡན་པ་དང་། སྐྱེ་བོ་ངན་པ་དང་འགྲོགས་པ་དང་། སྐྱེ་བོ་སྡང་བ་དང་འགྲོགས་
པའོ། །འཁྲུལ་པ་མེད་པའི་སྒྲིབ་པ་གསུམ་ནི། ཕྱིན་ཅི་ལོག་གི་གནས་ངན་ལེན་གསུམ་དང་།
སྒྲིབ་པ་གསུམ་ལས་ལྷག་མ་གང་ཡང་རུང་བ་དང་། ཤེས་རབ་ཡོངས་སུ་མ་སྨིན་པའོ། །རང་གི་
གནས་ངན་ལེན་གསུམ་ནི། ཉོན་མོངས་པའི་སྒྲིབ་པ་དང་། ལས་ཀྱི་སྒྲིབ་པ་དང། རྣམ་སྨིན་
གྱི་སྒྲིབ་པ་གསུམ་མོ། །སྒྲིབ་པ་མེད་པའི་སྒྲིབ་པ་གསུམ་ནི། རང་བཞིན་གྱི་གནས་ངན་ལེན་
དང་། ལེ་ལོ་དང་། བག་མེད་པའོ། །བསྔོ་བའི་སྒྲིབ་པ་གསུམ་ནི། སྲིད་པ་ལ་ཆགས་པ་དང་།
ལོངས་སྤྱོད་ལ་ཆགས་པ་དང་། སེམས་ཞུམ་པའོ། །མི་སྐྲག་པའི་སྒྲིབ་པ་གསུམ་ནི། གང་ཟག་
ལ་མ་དད་པ་དང་། ཆོས་ལ་མ་མོས་པ་དང། དོན་ལ་སྒྲ་ཇི་བཞིན་དུ་སྤྱོད་པའོ། །སེར་སྣ་མེད་
པའི་སྒྲིབ་པ་གསུམ་ནི། ཆོས་ལ་ཆེད་ཆེར་མི་འཛིན་པ་དང་། རྙེད་བཀུར་ལ་གདུ་བ་དང་།
སྙིང་རྗེ་མེད་པའོ། །དབང་གི་སྒྲིབ་པ་གསུམ་ནི། ཐོས་པས་ཕོངས་པ་དང་། ཐོས་པ་ཉུང་བ་
དང་། ཏིང་ངེ་འཛིན་ལ་མ་སྦྱངས་པའོ། །དགེ་བ་ལ་སོགས་པའི་སྒྲིབ་པ་བསྟན་ཟིན་ཏོ། །
གསུམ་པ་ལམ་གྱི་སྒྲིབ་པ་ལ་གཉིས་ཏེ། སྤྱིར་བསྟན་པ་དང་། བྱེ་བྲག་ཏུ་བཤད་པའོ། །
དང་པོ་ནི། བྱང་ཆུབ་ཀྱི་ཕྱོགས་དང་མཐུན་པའི་ཆོས་དང་། ཕ་རོལ་ཏུ་ཕྱིན་པ་དང་། ས་
རྣམས་ལ་སྒྲིབ་པ་དག་ནི་སྒྲིབ་པ་སྔ་མ་གཉིས་ལས་གཞན་པའི་སྒྲིབ་པ་ཡིན་ནོ། །གཉིས་པ་ལ་
གསུམ་སྟེ། བྱང་ཆུབ་ཀྱི་ཕྱོགས་ཀྱི་སྒྲིབ་པ་དང་། ཕ་རོལ་ཏུ་ཕྱིན་པའི་སྒྲིབ་པ་དང། ས་རྣམས་
ཀྱི་སྒྲིབ་པའོ། །དང་པོ་ནི། དྲན་པ་ཉེར་གཞག་གི་སྒྲིབ་པ་ཆོས་ཅན། གཞི་ལ་མི་མཁས་པ་ཡིན་
ཏེ། གཞི་ལུས་དང་ཚོར་བ་ལ་སོགས་པ་བཞི་ལ་ཕྱིན་ཅི་ལོག་ཏུ་འཛིན་པའི་ཕྱིར་ཏེ། ལུས་ལ་
གཙང་བ་དང་། ཚོར་བ་ལ་བདེ་བ་དང་། སེམས་ལ་བདག་དང་། ཆོས་ལ་བདག་གིར་འཛིན་
པའི་ཕྱིར། ལེ་ལོ་ཆོས་ཅན། ཡང་དག་པར་སྤོང་བའི་སྒྲིབ་པ་ཡིན་ཏེ། མི་དགེ་བ་སྐྱེས་པ་སྤོང་
མ་སྐྱེས་པ་མི་བསྐྱེད་པ་དང་། དགེ་བ་མ་སྐྱེས་པ་བསྐྱེད་པ་དང་སྐྱེས་པ་འཕེལ་བའི་མི་མཐུན་
ཕྱོགས་ཡིན་པའི་ཕྱིར། འགལ་རྐྱེན་བྱིང་རྒོད་དང་མཐུན་རྐྱེན་འདུན་པ་མ་ཚང་བ་གཉིས་ཀྱིས་
257



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
ལ
འརྫུ་འཕྲུལ་གྱི་རྐང་པ་ལ་སྒྲིབ་སྟེ། རྒྱུ་ཏིང་ངེ་འཛིན་ཉམས་པར་བྱས་པས་འབྲས་བུ་རྫུ་འཕྲུལ་མི་
ཐོབ་པའི་ཕྱིར། ཡང་ན་གྲོགས་འདུན་སོགས་བཞི་དང་གཉེན་པོ་སྤོང་བའི་འདུ་བྱེད་མ་ཚང་བ་
གཉིས་ཀྱིས་རྫུ་འཕྲུལ་གྱི་རྐང་པ་ལ་སྒྲིབ་སྟེ། འདི་གཉིས་ཀྱིས་ཏིང་ངེ་འཛིན་ལས་ཉམས་པས་
འབྲས་བུ་རྫུ་འཕྲུལ་མི་ཐོབ་པའི་ཕྱིར་རོ། །དད་པ་དང་བརྩོན་འགྲུས་ལ་སོགས་མི་སྐྱེད་པ་སྟེ་དེ་
ལ་མི་འཇུག་པ་ཆོས་ཅན། དབང་པོ་ལ་སྒྲིབ་སྟེ། ཐར་པ་ཆ་མཐུན་གྱི་དགེ་བའི་རྩ་བ་མི་སྐྱེད་
པར་བྱེད་པའི་ཕྱིར་རོ། །དད་པ་སོགས་ནུས་པ་ཉམ་ཆུང་བ་ཆོས་ཅན། སྟོབས་ལ་སྒྲིབ་སྟེ། མི་
མཐུན་ཕྱོགས་ཟིལ་གྱིས་གནོན་པའི་ནུས་པ་ཉམ་ཆུང་བའི་ཕྱིར། འཇིག་ཚོགས་ལ་ལྟ་བ་ལ་
སོགས་པའི་མཐོང་སྤང་རྣམས་ཆོས་ཅན། བྱང་ཆུབ་ཀྱི་ཡན་ལག་ལ་སྒྲིབ་སྟེ། བདེན་པ་མངོན་
སུམ་དུ་མི་མཐོང་བར་བྱེད་པའི་ཕྱིར། གནས་ངན་ལེན་གྱི་སྒྲིབ་པ་ཆོས་ཅན། འཕགས་ལམ་
ཡན་ལག་ལ་སྒྲིབ་སྟེ། སྒོམ་ལམ་གྱི་མི་མཐུན་ཕྱོགས་སུ་གྱུར་པའི་ཕྱིར། སྐྱོན་ཆགས་པས་ཞེས་
པ་ནི་སྒྲིབ་པ་ཀུན་གྱི་མཇུག་ཏུ་སྦྱར་རོ། །བྱང་ཆུབ་ཀྱི་ཕྱོགས་ཀྱི་སྒྲིབ་པ་བསྟན་ཟིན་ཏོ། །
གཉིས་པ་ཕ་རོལ་ཏུ་ཕྱིན་པའི་སྒྲིབ་པ་ནི། སེར་སྣ་ཆོས་ཅན། སྦྱིན་པ་ལ་སྒྲིབ་པར་བྱེད་
དེ། ཕྱུག་པོའི་གོ་འཕང་ཐོབ་པ་ལ་གེགས་བྱེད་པའི་ཕྱིར། ཚུལ་ཁྲིམས་འཆལ་བ་ཆོས་ཅན།
ཚུལ་ཁྲིམས་ཀྱི་ཕར་ཕྱིན་གྱི་སྒྲིབ་པ་ཞེས་བྱ་སྟེ། བདེ་འགྲོ་ཐོབ་པ་ལ་གེགས་བྱེད་པའི་ཕྱིར། ཁོང་
ཁྲོ་ཆོས་ཅན། བཟོད་པའི་ཕར་ཕྱིན་གྱི་སྒྲིབ་པ་ཡིན་ཏེ། བཟོད་པའི་སྒོ་ནས་བསམ་པས་སེམས་
ཅན་ཡོངས་སུ་མི་གཏོང་བ་ཐོབ་པ་ལ་གེགས་བྱེད་པའི་ཕྱིར། ལེ་ལོ་ཆོས་ཅན། བརྩོན་འགྲུས་ཀྱི་
ཕར་ཕྱིན་གྱི་སྒྲིབ་པ་ཡིན་ཏེ། ཉེས་པ་འབྲི་ཞིང་ཡོན་ཏན་འཕེལ་བ་ལ་གེགས་བྱེད་པའི་ཕྱིར།
རྣམ་གཡེང་ཆོས་ཅན། བསམ་གཏན་གྱི་ཕར་ཕྱིན་གྱི་སྒྲིབ་པ་ཞེས་བྱ་སྟེ། རྫུ་འཕྲུལ་གྱིས་གདུལ་
བྱ་བསྟན་པ་ལ་འཛུད་པའི་གེགས་བྱེད་པའི་ཕྱིར། ཤེས་རབ་འཆལ་བ་ཆོས་ཅན། ཤེས་རབ་ཀྱི་
ཕར་ཕྱིན་གྱི་མི་མཐུན་ཕྱོགས་ཡིན་ཏེ། གདུལ་བྱ་གྲོལ་བར་བྱེད་པའི་གེགས་བྱེད་པའི་ཕྱིར།
དགེ་བ་བྱང་ཆུབ་ཀྱི་ཐབས་དང་བྲལ་བ་ཆོས་ཅན། ཐབས་ཀྱི་ཕར་ཕྱིན་གྱི་མི་མཐུན་ཕྱོགས་ཡིན་
ཏེ། དགེ་བ་མི་ཟད་པའི་གེགས་བྱེད་པའི་ཕྱིར། སྨོན་ལམ་ལ་མི་འཇུག་པ་ཆོས་ཅན། སྨོན་
ལམ་གྱི་ཕར་ཕྱིན་གྱི་མི་མཐུན་ཕྱོགས་ཡིན་ཏེ། དགེ་བ་རྒྱུན་མི་འཆད་པའི་གེགས་བྱེད་པའི་ཕྱིར།
ཕར་ཕྱིན་གྱི་མི་མཐུན་ཕྱོགས་ཟིལ་གྱིས་གནོན་པ་ལ་ནུས་པ་ཆུང་བ་ཆོས་ཅན། སྟོབས་ཀྱི་ཕར་
ཕྱིན་གྱི་སྒྲིབ་པ་ཡིན་ཏེ། དགེ་བའི་འབྲས་བུ་མཐའ་གཅིག་ཏུ་ངེས་པར་བྱེད་པ་ལ་གེགས་བྱེད་
258



༄༅།།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོང་ས་རྒྱུན་མ་ད་གོང་ས་རྒྱུན་ཞེས་བྱ་བ།
པའི་ཕྱིར་རོ། །སྒྲ་ཇི་བཞིན་དུ་སྤྱོད་པ་སོགས་ཆོས་ཅན། ཡེ་ཤེས་ཀྱི་ཕར་ཕྱིན་གྱི་མི་མཐུན་
ཕྱོགས་ཡིན་ཏེ། བདག་དང་གཞན་ཆོས་ཟབ་མོ་རྣམས་ལ་ལོངས་སྤྱོད་པ་དང་སེམས་ཅན་
ཡོངས་སུ་སྨིན་པར་བྱེད་པ་ལ་གེགས་བྱེད་པའི་ཕྱིར། ཕ་རོལ་ཏུ་ཕྱིན་པའི་སྒྲིབ་པ་བསྟན་ཟིན་
ཏོ། །
གསུམ་པ་སའི་སྒྲིབ་པ་བསྟན་པ་ནི། ཆོས་དབྱིངས་རང་བཞིན་རྣམ་དག་ལ་རིགས་མི་
འདྲ་བའི་ཁྱད་པར་མེད་ཀྱང་རྗེས་ཐོབ་ཏུ་ངེས་པ་འདྲེན་ཚུལ་གྱི་བྱེ་བྲག་ལས་ས་བཅུར་རྣམ་པར་
ཕྱེ་བའི་ཁྱད་པར་ལས་སྒྲིབ་པ་བཅུར་བཞག་གོ །མཉམ་གཞག་ཏུ་ཆོས་ཉིད་རྟོགས་པས་རྗེས་
ཐོབ་ཏུ་ངེས་པ་འདྲེན་པའི་ཚུལ་རྣམ་པར་གཞག་པ་ནི། ས་དང་པོར་ཆོས་དབྱིངས་ལ་གོམས་པ་
ཐོབ་ཚུལ་གྱི་ནུས་པས་རྗེས་ཐོབ་ཏུ་ཆོས་དབྱིངས་ཀུན་འགྲོའི་ཚུལ་དུ་རྟོགས་པས་མཉམ་གཞག་
ནི་དེའི་དོན་དུའོ། །ས་གཉིས་པར་ཆོས་དབྱིངས་སྒོམ་པ་ནི། རྗེས་ཐོབ་ཏུ་ཆོས་ཀྱི་དབྱིངས་ཀྱི་
རྟོགས་པ་གོང་ནས་གོང་དུ་མཆོག་ཏུ་འགྱུར་བའི་རྟེན་དུ་རྟོགས་པས་མཉམ་གཞག་ནི་དེའི་དོན་
དུའོ། །གསུམ་པ་ལ་ཆོས་དབྱིངས་སྒོམ་པ་ནི། རྗེས་ཐོབ་ཏུ་ཆོས་དབྱིངས་རྟོགས་པའི་རྒྱུ་
མཐུན་གསུང་རབ་ཐོས་པ་དོན་དུ་གཉེར་བྱའི་མཆོག་ཏུ་རྟོགས་པ་འབྱུང་བས་མཉམ་གཞག་ནི་
དེའི་དོན་དུའོ། །ས་བཞི་པ་ལ་ཆོས་དབྱིངས་སྒོམ་པ་ནི། རྗེས་ཐོབ་ཏུ་ཆོས་དབྱིངས་བདག་གི་
བ་སོགས་གང་དུ་ཡང་ཡོངས་སུ་འཛིན་པ་མེད་པར་རྟོགས་པས་མཉམ་གཞག་ནི་དེའི་དོན་
དུའོ། །ས་ལྔ་པར་ཆོས་དབྱིངས་སྒོམ་པ་ནི། རྗེས་ཐོབ་ཏུ་བདག་གཞན་གྱི་རྒྱུད་རྣམས་ཀྱི་ཆོས་
དབྱིངས་ཐ་དད་མེད་པར་རྟོགས་པས་ན་མཉམ་གཞག་ནི་དེའི་དོན་དུའོ། །ས་དྲུག་པའི་རྗེས་
ཐོབ་ཏུ་ཀུན་ནས་ཉོན་མོངས་པ་སྔར་ཡོད་རྣམ་པར་དག་པར་འགྱུར་བ་མིན་པར་རྟོགས་པས་ན་
རྟོགས་པ་དེ་བསྐྱེད་པའི་དོན་ཅན་དུ་མཉམ་གཞག་ཏུ་ཆོས་ཉིད་སྒོམ་མོ། །ས་བདུན་པ་ལ་རྗེས་
ཐོབ་ཏུ་ཆོས་ཐམས་ཅད་ཀྱི་ཆོས་དབྱིངས་མཚན་མ་མེད་པའི་ཚུལ་དུ་ཐ་དད་མེད་པར་རྟོགས་
པའི་དོན་དུ་མཉམ་གཞག་ཏུ་ཆོས་དབྱིངས་ལ་མཚན་པར་འཛིན་པའི་སྒྲོ་འདོགས་གཅོད་དོ། །
ས་བརྒྱད་པ་ལ་ནི། རྗེས་ཐོབ་ཏུ་ཆོས་དབྱིངས་འཕེལ་འགྲིབ་མེད་པར་རྟོགས་པའི་དོན་དུ་ཆོས་
དབྱིངས་ལ་འཕེལ་འགྲིབ་མེད་པའི་ཚུལ་དུ་མཉམ་པར་གཞག་གོ །ས་བརྒྱད་པ་ལ་ཆོས་དབྱིངས་
འཕེལ་འགྲིབ་མེད་པའི་ཚུལ་དུ་རྟོགས་ཏེ། མཉམ་པར་གཞག་པ་ནི་ཆོས་ཅན། དབང་རྣམ་པ་
བཞི་ཡི་གནས་ཞེས་བརྗོད་དེ། ཁྱོད་ལས་རྣམ་པར་མི་རྟོག་པ་དང་། ཞིང་དང་། ཡེ་ཤེས་དང།
259



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ་
ཟླ
བལས་ལ་དབང་བ་བཞི་པོའི་ཡོན་ཏན་འཐོབ་པར་འགྱུར་བའི་ཕྱིར། ཇི་ལྟར་འཐོབ་ཅེ་ན། ས་
བརྒྱད་པ་ལ་རྣམ་པར་མི་རྟོག་པའི་ཡེ་ཤེས་ལ་དབང་བ་དང་། ཞིང་ཡོངས་སུ་དག་པ་ལ་དབང་བ་
འབྱུང་སྟེ། སྤྲོས་པའི་མཚན་མར་འཛིན་པ་མི་འབྱུང་བའི་ཕྱིར་དང་། སངས་རྒྱས་ཀྱི་ཞིང་དང་
འཁོར་གྱི་དཀྱིལ་འཁོར་རབ་ཏུ་སྟོན་པའི་མཐུ་བརྙེས་པའི་ཕྱིར། ས་དགུ་པ་ལ་ནི། མཉམ་
གཞག་ཏུ་ཆོས་དབྱིངས་བསྒོམས་པས་ཡེ་ཤེས་ལ་དབང་བའི་ཡོན་ཏན་གྱི་གནས་སུ་རྟོགས་ཏེ།
སོ་སོ་ཡང་དག་པར་རིག་པ་བཞི་ལ་དབང་ཐོབ་པའི་ཕྱིར། ས་བཅུ་པ་ལ་ནི། མཉམ་གཞག་ཏུ་
ཆོས་དབྱིངས་བསྒོམས་པས་རྗེས་ཐོབ་ཏུ་ཕྲིན་ལས་འབྱུང་བའི་གནས་ཉིད་དུ་རྟོགས་ཏེ། ཇི་
ལྟར་བཞེད་པ་བཞིན་དུ་སེམས་ཅན་གྱི་དོན་མཛད་པའི་ཕྱིར་རོ། །འདི་དག་ནི་མཉམ་གཞག་
ཏུ་ཆོས་དབྱིངས་བསྒོམས་པས་རྗེས་ཐོབ་ཏུ་ངེས་པ་འདྲེན་ཚུལ་བཅུ་འབྱུང་བའི་ཕྱིར་རོ། །
མཉམ་གཞག་གི་ཆོས་དབྱིངས་ལ་གནས་སྐབས་དེ་དང་དེ་དག་ཏུ་རྟོགས་པ་དེའི་རྟེན་ཞེས་
བརྗོད་དོ། །སེམས་ཀྱི་ཆོས་ཉིད་ཀྱིས་རྟོགས་པའི་རྟེན་བྱེད་པ་ལ་རིགས་ཤེས་བརྗོད་པ་བཞིན་
ནོ། །ཡང་ན་མཉམ་གཞག་ཏུ་ཆོས་ཉིད་ལ་གོམས་པ་ཐོབ་ཚུལ་གྱི་བྱེ་བྲག་དེ་ཉིད་རྗེས་ཐོབ་ཏུ་
ངེས་པ་དེ་དག་བསྐྱེད་པས་ན་དེའི་དོན་དུ་ཞེས་བརྗོད་དོ། །དེས་ན་ཆོས་ཀྱི་དབྱིངས་ལ་ཉོན་
མོངས་པ་ཅན་མ་ཡིན་པའི་མ་རིག་པ་ལ་སོགས་པ་སྒྲིབ་པ་རྣམ་བཅུ་འདི་དག་ས་བཅུ་རྣམས་ཀྱི་
མི་མཐུན་པའི་ཕྱོགས་སོ། །སྤོང་བྱེད་ཀྱི་གཉེན་པོ་ནི་ས་བཅུ་ཡིན་ནོ། །གསུམ་པ་དོན་བསྡུ་བ་
ནི། ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་གཉིས་པོ་དེར་ནི་སྒྲིབ་པ་ཐམས་ཅད་འདུས་
པར་བསྟན་ཏོ། །གཉིས་པོ་ལས་མ་གཏོགས་པའི་སྒྲིབ་པ་གཞན་མེད་པའི་ཕྱིར་རོ། །གཉིས་པོ་
དེར་ནི་སྒྲིབ་པ་ཐམས་ཅད་འདུས་ཏེ། གཉིས་པོ་དེ་ཟད་ནས་ནི་སྒྲིབ་པ་ཐམས་ཅད་ལས་གྲོལ་
བར་འདོད་པའི་ཕྱིར་རོ། །སྒྲིབ་པའི་ལེའུར་བཅད་པ་སྟེ། ལེའུ་གཉིས་པའི་བཤད་པའོ། །
༈ གསུམ་པ་དེ་ཁོ་ན་ཉིད་བཤད་པ་ལ་གཉིས་ཏེ། ལུས་རྣམ་པར་གཞག་པ་དང་། ཡན་ལག་
རྒྱས་པར་བཤད་པའོ། །དང་པོ་ནི། བདག་ཏུ་ལྟ་བ་བཅུའི་གཉེན་པོར་དེ་ཁོ་ན་ཉིད་རྣམ་པ་
བཅུ་བཞག་གོ །བཅུ་གང་ཞེ་ན། རྩ་བའི་དེ་ཁོ་ན་ཉིད་དང་། མཚན་ཉིད་ཀྱི་དེ་ཁོ་ན་ཉིད་དང་།
ཕྱིན་ཅི་མ་ལོག་པའི་དེ་ཁོ་ན་ཉིད་དང་། འབྲས་བུ་དང་རྒྱུའི་དེ་ཁོ་ན་ཉིད་དང་། རགས་པ་དང་
ཕྲ་བའི་དེ་ཁོ་ན་ཉིད་དང་། གྲགས་པའི་དེ་ཁོ་ན་ཉིད་དང་། རྣམ་པར་དག་པའི་ཡུལ་གྱི་དེ་ཁོ་ན་
ཉིད་དང་། བསྡུ་བའི་དེ་ཁོ་ན་ཉིད་དང་། དབྱེ་བའི་མཚན་ཉིད་ཀྱི་དེ་ཁོ་ན་ཉིད་དང་། མཁས་པ
260



༄༅ །།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱན་ཞེས་བྱ་བ།
འཔའི་དེ་ཁོ་ན་ཉིད་དེ་བཅུའོ། །དེ་ཁོ་ན་ཉིད་ཅེས་པ་ནི། ཆོས་དེ་དང་དེ་དག་གི་ཇི་ལྟར་ཡིན་
པའམ་གནས་པའི་ཚུལ་ལོ། །
གཉིས་པ་ཡན་ལག་རྒྱས་པར་བཤད་པ་ལ་བཅུ་ལས། དང་པོ་རྩ་བའི་དེ་ཁོ་ན་ཉིད་བཤད་
པ་ནི། དེ་ལ་ངོ་བོ་ཉིད་གསུམ་ལ་རྩ་བའི་དེ་ཁོ་ན་ཉིད་ཅེས་བྱའོ། །ཇི་ལྟར་རྩ་བ་ཞེས་བརྗོད་ཅེ་
ན། ཐམས་ཅད་འདི་གསུམ་གྱིས་བསྡུས་པའི་ཕྱིར་རོ། །ཅིའི་ཕྱིར་ངོ་བོ་ཉིད་ཅེས་བྱ་ཞེ་ན།
ཆོས་དེ་དང་དེ་དག་གི་ཡིན་ཚུལ་ཡིན་པའི་ཕྱིར། ཅིའི་ཕྱིར་གསུམ་དུ་བསྟན་ཅེ་ན། སྤང་བར་བྱ་
བ་དང་། ཤེས་པར་བྱ་བ་དང་། མངོན་དུ་བྱ་བའི་དབང་དུ་བྱས་ནས་གསུམ་དུ་བསྟན་ཏོ། །
ཡང་ན་ཀུན་བཏགས་ནི་ཇི་ལྟར་བཏགས་པ་ལྟར་རྟག་ཏུ་མེད་པའི་ངོ་བོ་དང་། གཞན་དབང་ནི་
རྫས་སུ་གྲུབ་པའི་ངོ་བོ་ཉིད་དང་། ཡོངས་གྲུབ་ནི་གཟུང་འཛིན་གཉིས་སུ་མེད་པའི་ངོ་བོ་ཉིད་
དོ། །ཅིའི་ཕྱིར་ངོ་བོ་ཉིད་གསུམ་དུ་བཞག་ཅེ་ན། ངོ་བོ་ཉིད་གསུམ་ལས། ཀུན་བཏགས་ནི་
བྱིས་པས་བཏགས་པ་ལྟར་རྟག་ཏུ་མེད་པའི་ངོ་བོ་ཉིད་དང་། གཞན་དབང་ནི་རྫས་སུ་ཡོད་ཀྱང་
ཇི་ལྟར་སྣང་བའི་དེ་ཁོ་ན་ལྟར་མིན་པའི་ངོ་བོ་ཉིད་དང་། ཡོངས་གྲུབ་ནི་ངོ་བོ་ཡོད་པ་དང་
གཟུང་འཛིན་གཉིས་སུ་མེད་པའི་དེ་ཁོ་ན་ཉིད་དེ། དེ་ལྟར་ན་ངོ་བོ་ཉིད་ནི་གསུམ་དུ་འདོད་
དོ། །རྩ་བའི་དེ་ཁོ་ན་ཉིད་བཤད་ཟིན་ཏོ། །
གཉིས་པ་མཚན་ཉིད་ཀྱི་དེ་ཁོ་ན་ཉིད་སྟོན་པ་ནི། ངོ་བོ་ཉིད་གསུམ་པོ་འདི་ལ་ཐོས་
བསམ་གྱིས་ཆོས་གང་ཤེས་ནས་སྒྲོ་འདོགས་སྐུར་འདེབས་ཀྱི་ལྟ་བ་མི་འབྱུང་བ་དེ་ནི་ཀུན་
བཏགས་ཀྱི་དེ་ཁོ་ནའི་མཚན་ཉིད་དོ། ། ཇི་ལྟར་སྒྲོ་འདོགས་སྐུར་འདེབས་མི་འབྱུང་ཞེ་ན།
ཀུན་བཏགས་ཀྱི་མཚན་ཉིད་ཁོང་དུ་ཆུད་པ་འདི་ལ་ཆོས་དང་གང་ཟག་རྫས་སུ་ཡོད་པར་སྒོ་
འདོགས་པ་དང་། ཐ་སྙད་དུ་མེད་ཅེས་སྐུར་པ་འདེབས་པའི་ལྟ་བ་དག་མི་འབྱུང་བའི་ཕྱིར་
རོ། །ཐོས་བསམ་གྱིས་ཆོས་གང་ཤེས་ནས་སྒྲོ་འདོགས་སྐུར་འདེབས་མི་འབྱུང་བ་དེ་ནི་གཞན་
དབང་གི་དེ་ཁོ་ནའི་མཚན་ཉིད་དོ། །ཇི་ལྟར་ཤེས་པ་ལ་མི་འབྱུང་ཞེ་ན། གཞན་དབང་ཤེས་པ་
འདི་ལ་གཟུང་བ་དང་འཛིན་པ་དག་རྫས་སུ་ཡོད་པར་སྒྲོ་འདོགས་པ་དང་། ཐ་སྙད་དུ་མེད་ཅེས་
སྐུར་པ་འདེབས་པའི་ལྟ་བ་དག་མི་འབྱུང་བའི་ཕྱིར། ཐོས་བསམ་གྱིས་ཆོས་གང་ཤེས་ནས་སྒོ་
འདོགས་སྐུར་འདེབས་མི་འབྱུང་བ་དེ་ནི་ཡོངས་གྲུབ་ཀྱི་དེ་ཁོ་ན་ཉིད་ཀྱི་མཚན་ཉིད་དོ། །
ལྟར་དེ་ཤེས་པས་སྒྲོ་འདོགས་སྐུར་འདེབས་མི་འབྱུང་ཞེ་ན། ཡོངས་གྲུབ་ཤེས་པ་འདི་ལ་གཟུང་
261



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
བ་དང་འཛིན་པ་ཡོད་པར་སྒྲོ་འདོགས་པ་དང་། སྟོང་པ་ཉིད་མེད་པར་སྐུར་པ་འདེབས་པའི་ལྟ་
བ་དག་མི་འབྱུང་བའི་ཕྱིར་དང་། ཡང་ན་ངོ་བོ་ཉིད་གསུམ་གྱི་ཆོས་གང་ཐོས་བསམ་གྱིས་ཤེས་
ནས་སྒྲོ་འདོགས་སྐུར་འདེབས་ཀྱི་ལྟ་བ་མི་འབྱུང་བ་དེ་ནི་མཚན་ཉིད་ཀྱི་དེ་ཁོ་ན་ཉིད་ཅེས་
བྱའོ། །ཅིའི་ཕྱིར་ངོ་བོ་ཉིད་གསུམ་ཤེས་པས་སྒྲོ་འདོགས་སྐུར་འདེབས་མི་འབྱུང་ཞེ་ན། ཀུན་
བཏགས་ཀྱི་མཚན་ཉིད་ཤེས་པ་འདི་ལ་ཆོས་དང་གང་ཟག་རྫས་སུ་ཡོད་པར་སྒྲོ་འདོགས་པ་དང་།
ཐ་སྙད་དུ་མེད་ཅེས་སྐུར་པ་འདེབས་པའི་ལྟ་བ་དག་མི་འབྱུང་བའི་ཕྱིར་དང་། གཞན་དབང་གི་
མཚན་ཉིད་ཤེས་པ་འདི་ལ་གཟུང་བ་འཛིན་པ་རྫས་སུ་ཡོད་པར་སྒྲོ་འདོགས་པ་དང་མེད་ཅེས་
སྐུར་པ་འདེབས་པའི་ལྟ་བ་དག་མི་འབྱུང་བའི་ཕྱིར་དང་། ཡོངས་གྲུབ་ཤེས་པ་འདི་ལ་གཟུང་བ་
དང་འཛིན་པ་དག་རྫས་སུ་ཡོད་པར་སྒྲོ་འདོགས་པ་དང་། སྟོང་པ་ཉིད་ལ་མེད་པར་སྐུར་པ་
འདེབས་པའི་ལྟ་བ་དག་མི་འབྱུང་བའི་ཕྱིར་རོ། །གསུམ་པ་ཕྱིན་ཅི་མ་ལོག་པའི་དེ་ཁོ་ན་ཉིད་
བསྟན་པ་ནི། རྟག་པ་དང། བདེ་བ་དང་། བདག་དང་། བདག་གིར་འཛིན་པའི་ཕྱིན་ཅི་
ལོག་གི་གཉེན་པོར་བསྟན་ཏོ། །གལ་ཏེ་རྩ་བའི་དེ་ཁོ་ནར་ཐམས་ཅད་འདུས་ན། ཕྱིན་ཅི་ལོག་
གི་གཉེན་པོར་མི་རྟག་སོགས་ཇི་ལྟར་རྩ་བའི་དེ་ཁོ་ན་ལ་བཞག་ཅེ་ན་ཞེས་སམ། ཡང་ན་ཇི་ལྟར་
རྩ་བའི་དེ་ཁོ་ན་ལ་ཕྱིན་ཅི་མ་ལོག་པའི་དེ་ཁོ་ན་རྣམ་པར་བཞག་ཅེ་ན། ཕྱིན་ཅི་ལོག་ནི་རྟག་པ་
དང་བདེ་བར་འཛིན་པ་སོགས་ཡིན་ལ། ཕྱིན་ཅི་མ་ལོག་པ་ནི་རྟག་འཛིན་སོགས་ཀྱི་གཉེན་པོ་
སྡུག་བསྔལ་གྱི་བདེན་པའི་རྣམ་པ་མི་རྟག་སྡུག་བསྔལ་སྟོང་པ་བདག་མེད་དོ། །དེ་རྩ་བའི་དེ་ཁོ་
ན་ལ་གཞིག་ཚུལ་ནི། མི་རྟག་པ་ནི་རྩ་བའི་དེ་ཁོ་ན་གསུམ་དང་གོ་རིམ་བཞིན་དུ་སྦྱར་རོ། །
ཀུན་བཏགས་ལ་མི་རྟག་པའི་སྒྲས་བརྗོད་དེ། རྗེས་སུ་མེད་པའི་དོན་ཅན་ཡིན་པའི་ཕྱིར། རྟག་
པ་ནི་དུས་ཐམས་ཅད་དུ་ཡོད་པ་ལ་བརྗོད་ལ། དེ་ལས་ལྡོག་པ་ནི་མི་རྟག་པ་ཡིན་པའི་ཕྱིར།
ཀུན་བཏགས་ཆོས་ཅན། ཁྱོད་ལ་མི་རྟག་པའི་རྣམ་གཞག་བྱར་རུང་སྟེ། མི་རྟག་པའི་དོན་དང་
ལྡན་པའི་ཕྱིར། ཁྱོད་དུས་ཐམས་ཅད་དུ་རྫས་སུ་ཡོད་པ་རྟག་པའི་དོན་ལས་ལྡོག་པ་མེད་པའི་
དོན་ཅན་ཡིན་པའི་ཕྱིར། གཞན་དབང་ཆོས་ཅན། མི་རྟག་པ་ཡིན་ཏེ། སྐྱེ་ཞིང་འཇིག་པའི་
མཚན་ཉིད་ཅན་ཡིན་པའི་ཕྱིར། ཡོངས་གྲུབ་ཆོས་ཅན། མི་རྟག་པའི་ཐ་སྙད་འཇུག་པའི་རྒྱུ་
ཡོད་དེ། སྔར་དྲི་བཅས་ལས་ཕྱིས་དྲི་མ་མེད་པར་གནས་གྱུར་པའི་དོན་ཅན་ཡིན་པའི་ཕྱིར། དེ་
ལ་སྔ་མ་ནི་མི་རྟག་པའི་ཐ་སྙད་ཀྱི་དོན་ཡོད་པ་དང་། བར་པ་ནི་མི་རྟག་པའི་ངོ་བོ་དང་། ཕྱི་མ་༤༔
262



༄༅།།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་མ་དགོངས་རྒྱན་ཞེས་བྱ་བ།
བནི་མི་རྟག་པའི་གནས་སྐབས་དང་ལྡན་པའི་དབང་དུ་བྱས་སོ། །རྩ་བའི་དེ་ཁོ་ན་གསུམ་ལ་རིམ་
པ་བཞིན་དུ་དུཁའི་མཚན་ཉིད་གཞག་ཚུལ་ནི། ཀུན་བཏགས་ལ་སྡུག་བསྔལ་གྱི་མཚན་ཉིད་
གཞག་དུ་རུང་སྟེ། ཀུན་བཏགས་ལ་དངོས་པོར་བཟུང་བས་སྡུག་བསྔལ་སྣ་ཚོགས་ལེན་པའི་
ཕྱིར། གཞན་དབང་ནི་མཚན་ཉིད་ཀྱིས་སྡུག་བསྔལ་བ་ཡིན་ཏེ། སྡུག་བསྔལ་གསུམ་གྱི་ངོ་བོ་
ཅན་ཡིན་པའི་ཕྱིར། ཡོངས་གྲུབ་ནི་འབྲེལ་པས་སྡུག་བསྔལ་བ་ཡིན་ཏེ། སྡུག་བསྔལ་ཆོས་ཅན་
དུ་འབྲེལ་པས་སོ། །འབྲེལ་པས་སྡུག་བསྔལ་ནི། སྔ་མ་གཉིས་ལས་གཞན་དུ་འདོད་པ་ཡིན་
ནོ། །རྩ་བའི་དེ་ཁོ་ན་ཉིད་གསུམ་དང་སྟོང་པའི་མཚན་ཉིད་གོ་རིམ་བཞིན་སྦྱར་བ་ནི། ཀུན་
བཏགས་ནི་དངོས་པོ་མེད་པས་སྟོང་པ་ཉིད་དང་། གཞན་དབང་ནི་དངོས་པོ་མེད་པ་དེའི་ངོ་བོ་
ཡིན་པས་སྟོང་པ་ཉིད་དང་། ཡོངས་གྲུབ་ནི་རང་བཞིན་གྱིས་སྟོང་པར་འདོད་དོ། །སྟོང་པ་ཉིད་
ནི་གསུམ་སྟེ། དངོས་པོ་མེད་པའི་སྟོང་པ་ཉིད་དང་། དངོས་པོ་མེད་པ་དེའི་དངོས་པོ་མ་ཡིན་
པའི་སྟོང་པ་ཉིད་དང་། རང་བཞིན་གྱིས་སྟོང་པ་ཉིད་དོ། །རྩ་བའི་དེ་ཁོ་ན་ཉིད་གསུམ་དང་
བདག་མེད་ཀྱི་མཚན་ཉིད་གོ་རིམ་བཞིན་དུ་སྦྱར་བ་ནི། ཀུན་བཏགས་ནི་མཚན་ཉིད་མེད་པས་
བདག་མེད་པ་དང་། གཞན་དབང་ནི་ཀུན་བཏགས་དེ་དང་མི་མཐུན་པའི་མཚན་ཉིད་ཀྱིས་
བདག་མེད་པ་དང་། ཡོངས་གྲུབ་ནི་རང་གི་མཚན་ཉིད་ཀྱིས་བདག་མེད་པ་སྟེ། བདག་མེད་
གསུམ་དུ་བསྟན་པ་ཡིན་ནོ། །
བཞི་པ་འབྲས་བུ་དང་རྒྱུའི་དེ་ཁོ་ན་ཉིད་བདེན་པ་བཞི་ལ་སྦྱར་བ་ནི། དང་པོ་རྩ་བའི་དེ་
ཁོ་ན་ལ་སྡུག་བསྔལ་རྣམ་པར་གཞག་པ་ནི། ངོ་བོ་ཉིད་གསུམ་ལ་སྡུག་བསྔལ་གྱི་བདེན་པ་རྣམ་
པར་གཞག་ཏུ་རུང་བར་འདོད་དེ། ངོ་བོ་ཉིད་གསུམ་ལ་སྡུག་བསྔལ་གྱི་མཚན་ཉིད་གཞག་ཏུ་
རུང་བ་དེའི་ཕྱིར། གཉིས་པ་དེ་ཁོ་ན་ཉིད་གསུམ་ལ་ཀུན་འབྱུང་གི་བདེན་པ་རྣམ་པར་གཞག་པ་
ནི། བདག་མེད་ལ་གསུམ་དུ་ཕྱེ་བ་དེ་བཞིན་དུ་ཀུན་འབྱུང་ལ་ཡང་གསུམ་དུ་གཞག་སྟེ། བག་
ཆགས་ཀྱི་ཀུན་འབྱུང་དང་། ཀུན་ནས་འབྱུང་བའི་ཀུན་འབྱུང་དང་། མ་བྲལ་བའི་ཀུན་འབྱུང་
ངོ། །ཀུན་བཏགས་ལ་བག་ཆགས་ཀྱི་ཀུན་འབྱུང་ཞེས་བཏགས་པའི་རྒྱུ་མཚན་ཡོད་དེ། ཀུན་
བཏགས་ལ་མངོན་པར་ཞེན་པས་ཉོན་མོངས་པ་དང་རྣམ་རྟོག་གི་བག་ཆགས་འཇོག་པའི་ཕྱིར།
གཞན་དབང་ལ་ཀུན་ནས་འབྱུང་བའི་ཀུན་འབྱུང་ཞེས་བརྗོད་དེ། ཟག་བཅས་ཀྱི་ཕུང་པོ་ཀུན་
འབྱུང་བའི་ཕྱིར། ཡོངས་སུ་གྲུབ་པ་ཆོས་ཅན། མ་བྲལ་བའི་ཀུན་འབྱུང་ཡིན་ཏེ། དྲི་མ་དང་མ་པ
263



༄༅།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
བྲལ་བ་ཡིན་པའི་ཕྱིར། དཔེར་ན་ཀུན་འབྱུང་གི་དེ་བཞིན་ཉིད་བཞིན་ནོ། །
གསུམ་པ་རྩ་བའི་དེ་ཁོ་ན་ཉིད་ལ་འགོག་པའི་བདེན་པ་རྣམ་པར་གཞག་པ་ནི། ངོ་བོ་
ཉིད་ཀྱིས་མི་སྐྱེ་བའི་འགོག་པ་དང་། གཟུང་འཛིན་གཉིས་མི་སྐྱེ་བའི་འགོག་པ་དང་། དྲི་མ་ཞི་
བའི་འགོག་པའོ། །འདི་ལ་དགག་གཞི་དེ་བཞིན་ཉིད་དང་དྲི་མ་དང་བྲལ་བའི་ཆ་ནས་གཉིས་སུ་
འདོད་དོ། །དེ་ལ་ངོ་བོ་ཉིད་ཀྱིས་མི་སྐྱེ་བའི་འགོག་པ་ནི། ཀུན་བཏགས་ཏེ་ངོ་བོ་ཉིད་ཀྱིས་སྐྱེ་
བ་མེད་པའི་ཕྱིར། གཟུང་འཛིན་མི་སྐྱེ་བའི་འགོག་པ་ནི་གཞན་དབང་སྟེ། གཟུང་འཛིན་
གཉིས་ཀྱིས་སྟོང་པས་གཉིས་པོ་སྐྱེ་བ་མེད་པའི་ཕྱིར་རོ། །དྲི་མ་ཞི་བ་ཉིད་ནི་ཡོངས་སུ་གྲུབ་པ་སྟེ།
དེ་བཞིན་ཉིད་དང་སོ་སོར་བརྟགས་འགོག་ཡིན་པའི་ཕྱིར། བཞི་པ་རྩ་བའི་དེ་ཁོ་ན་ཉིད་ལ་ལམ་
གྱི་བདེན་པ་རྣམ་པར་གཞག་པ་ནི། ཀུན་བཏགས་ལ་ལམ་ཞེས་འདོགས་ཏེ། ལམ་གྱིས་ཡོངས་འ
སུ་ཤེས་པར་བྱ་བ་ཡིན་པའི་ཕྱིར། འདི་ནི་ཡུལ་ཅན་གྱི་མིང་ཡུལ་ལ་བཏགས་པའོ། །གཞན་
དབང་ལ་ལམ་ཞེས་ཐ་སྙད་འདོགས་ཏེ། ལམ་གྱིས་སྤང་བར་བྱ་བ་ཡིན་པའི་ཕྱིར། འདི་ནི་
གཉེན་པོ་ལ་བཏགས་པའོ། །ཡོངས་སུ་གྲུབ་པ་ལ་ལམ་ཞེས་བཏགས་ཏེ། འགོག་བདེན་ལམ་
གྱིས་ཐོབ་པར་བྱ་བ་དང་དེ་བཞིན་ཉིད་མངོན་དུ་བྱ་བ་ཡིན་པའི་ཕྱིར། དེས་ན་ངོ་བོ་ཉིད་གསུམ་
ལ་ལམ་གྱི་བདེན་པའི་རྣམ་གཞག་ཡང་དག་པར་བཤད་དོ། །
ལྔ་པ་རགས་པ་དང་ཕྲ་བའི་དེ་ཁོ་ན་ཉིད་བཤད་པ་ལ་གཉིས་ཏེ། རགས་པ་ཀུན་རྫོབ་ཀྱི་
དབྱེ་བ་དང་། ཕྲ་བ་དོན་དམ་གྱི་དབྱེ་བའོ། །དང་པོ་ཀུན་རྫོབ་ལ་གསུམ་སྟེ། བཏགས་པའི་
ཀུན་རྫོབ་དང་། ཤེས་པའི་ཀུན་རྫོབ་དང་། དེ་བཞིན་དུ་བརྗོད་པའི་ཀུན་རྫོབ་བོ། །འདི་
གསུམ་ལ་རགས་པ་ཞེས་རྣམ་པར་གཞག་པར་བྱ་བ་ཡིན་ཏེ། མཉམ་པར་མ་བཞག་པའི་ཤེས་
པའི་ཡུལ་ཡིན་པའི་ཕྱིར། དེ་ལ་བཏགས་པའི་ཀུན་རྫོབ་ནི་ཀུན་བཏགས་སོ། །ཤེས་པའི་ཀུན་
རྫོབ་ནི་གཞན་དབང་ངོ་། །བརྗོད་པའི་ཀུན་རྫོབ་ནི་ཡོངས་གྲུབ་ལ་གཞག་སྟེ། ཆོས་ཉིད་ཀྱི་
དོན་སྤྱི་ལ་བཟུང་ངོ་། །
གཉིས་པ་ཕྲ་བ་དོན་དམ་པའི་དོན་དམ་ནི་ཡོངས་གྲུབ་གཅིག་པོ་ལ་གཞག་གི་གཞན་
གཉིས་པོ་ནི་མིན་ནོ། །དབྱེ་ན། དོན་དམ་རྣམ་པ་གསུམ་སྟེ། དོན་དོན་དམ་པ་དང། ཐོབ་
པ་དོན་དམ་པ་དང་། སྒྲུབ་པ་དོན་དམ་པ་སྟེ་རྣམ་པ་གསུམ་དུ་འདོད་དོ། །དོན་དོན་དམ་པ་
ནི་དེ་བཞིན་ཉིད་དེ། ཡེ་ཤེས་དམ་པའི་སྤྱོད་ཡུལ་ཡིན་པའི་ཕྱིར། ཐོབ་པ་དོན་དམ་པ་ནི་མྱ་,
264



༄༅།།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོང་རྩ་དགོངས་རྒྱན་ཞེས་བྱ་བ།
པཟླངན་ལས་འདས་པ་སྟེ། ཐོབ་པར་བྱ་བ་དམ་པ་ཡིན་པའི་ཕྱིར། སྒྲུབ་པ་དོན་དམ་པ་ནི་ལམ་སྟེ།
ཐར་པ་སྒྲུབ་བྱེད་དམ་པ་ཡིན་པའི་ཕྱིར། ཡོངས་སུ་གྲུབ་པ་ལ་རྣམ་པ་གཉིས་ཏེ། འགྱུར་མེད་
ཡོངས་གྲུབ་དང་། ཕྱིན་ཅི་མ་ལོག་པའི་ཡོངས་གྲུབ་བོ། །
དྲུག་པ་གྲགས་པའི་དེ་ཁོ་ན་ཉིད་བཤད་པ་ནི། རྩ་བའི་དེ་ཁོ་ན་ཉིད་ལ་ཇི་ལྟར་གྲགས་
པར་བཞག་ཅེ་ན། གྲགས་པ་ལ་རྣམ་པ་གཉིས་ཏེ། འཇིག་རྟེན་གྱི་གྲགས་པ་དང༌། རིགས་
པའི་གྲགས་པའོ། །འཇིག་རྟེན་གྱི་གྲགས་པ་གཏགས་པའི་ངོ་བོ་ཉིད་གཅིག་གི་ཆ་ལས་རྣམ་
པར་གཞག་སྟེ། བརྡའི་རྗེས་སུ་ཞུགས་པའི་བློས་འཇིག་རྟེན་ཐ་སྙད་རྣམ་པར་གཞག་པའོ། །
རིགས་པའི་གྲགས་པ་ནི་མངོན་སུམ་དང་ལུང་དང་རྗེས་སུ་དཔག་པ་གསུམ་གྱི་སྒོ་ནས་རྣམ་པར་
གཞིག་གོ །མངོན་སུམ་དང་རྗེས་སུ་དཔག་པ་ནི་གཞན་དབང་ངོ་། །དེ་དག་གི་ཆོས་ཉིད་ནི་
ཡོངས་སུ་གྲུབ་པས་བསྡུས་སོ། །
བདུན་པ་རྣམ་པར་དག་པའི་སྤྱོད་ཡུལ་གྱི་དེ་ཁོ་ན་ཉིད་བཤད་པ་ནི། རྣམ་པར་དག་པའི་
སྤྱོད་ཡུལ་གྱི་དེ་ཁོ་ན་ཉིད་ནི་རྣམ་པ་གཉིས་ཏེ། ཉོན་མོངས་པ་དག་པའི་ཡེ་ཤེས་དང་། ཤེས་
བྱའི་སྒྲིབ་པ་དག་པའི་ཡེ་ཤེས་ཀྱི་སྤྱོད་ཡུལ་ལོ། །སྤྱོད་ཡུལ་གཉིས་པོ་ནི་ཡོངས་སུ་གྲུབ་པ་གཅིག་
པུ་ཁོ་ནར་བརྗོད་པར་བྱ་བ་ཡིན་ཏེ། དེ་ཉིད་ཁོ་ན་ཡེ་ཤེས་ཀྱི་སྤྱོད་ཡུལ་ཡིན་གྱི་གཞན་གཉིས་ནི་
མིན་ནོ། །བརྒྱད་པ་བསྡུ་བའི་དེ་ཁོ་ན་ཉིད་བཤད་པ་ནི། དངོས་པོ་ལྔ་རྩ་བའི་དེ་ཁོ་ན་ཉིད་དུ་
འདུས་པའི་ཚུལ་སྟོན་ཏེ། དངོས་པོ་ལྔ་ལས། རྒྱུ་དང་རྣམ་པར་རྟོག་པ་དང་མིང་དང་གསུམ་ནི་
ཀུན་བཏགས་དང་གཞན་དབང་རྣམ་པ་གཉིས་སུ་འདུས་ཏེ། རྒྱུ་དང་རྣམ་པར་རྟོག་པ་གཉིས་
གཞན་དབང་དང་། མིང་ཀུན་བཏགས་སུ་འདུས་པའི་ ཕྱིར། ཡང་དག་པའི་ཡེ་ཤེས་དང་
གཞན་ལས་རབ་ཏུ་གྱུར་པའི་དེ་བཞིན་ཉིད་གཉིས་ནི་ཡོངས་གྲུབ་པ་གཅིག་པུ་ཁོ་ནས་བསྡུས་པ་བ
ཡིན་ནོ། །
དགུ་པ་དབྱེ་བའི་དེ་ཁོ་ན་ཉིད་སྟོན་པ་ནི། བདུན་ཏེ། འཇུག་པ་དང་། མཚན་ཉིད་
དང་། རྣམ་པར་རིག་པ་དང་། གནས་པ་དང་། ལོག་པར་སྒྲུབ་པ་དང་། རྣམ་པར་དག་པ་
དང་། ཡང་དག་པར་སྒྲུབ་པའི་དེ་ཁོ་ནའོ། །འདི་ནི་དགོངས་པ་ངེས་འགྲེལ་ལས་བཤད་དོ། །
དེ་ལ་འཇུག་པའི་དེ་ཁོ་ན་ནི། ཀུན་བཏགས་དང་གཞན་དབང་རྣམ་པ་གཉིས་སུ་འདུས་སོ། །
གནས་པ་དང་ངན་པར་ཞུགས་པ་གཉིས་ནི། གཞན་དབང་དང་ཀུན་བཏགས་གཉིས་སུ་འདུས་
265



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
，
..ཏེ། རྒྱུ་རྐྱེན་གྱིས་རབ་ཏུ་ཕྱེ་བའི་ཕྱིར་དང་། ཀུན་ཏུ་རྟོག་པའི་ཡུལ་ཡིན་པའི་ཕྱིར། མཚན་
ཉིད་དང་རྣམ་པར་རིག་པ་དང་རྣམ་པར་དག་པ་དང་ཡང་དག་པར་སྒྲུབ་པའི་དེ་ཁོ་ན་བཞི་པོ་ནི་
ཡོངས་གྲུབ་གཅིག་པུར་འདུས་ཏེ། མཚན་ཉིད་ཀྱི་དེ་ཁོ་ན་ཉིད་དང་རྣམ་པར་དག་པའི་དེ་ཁོ་ན་
ཉིད་གཉིས་ནི། འགྱུར་མེད་ཡོངས་གྲུབ་ཏུ་འདུས་ལ། ལྷག་མ་གཉིས་ཕྱིན་ཅི་མ་ལོག་པའི་
ཡོངས་གྲུབ་ཏུ་འདུས་པའི་ཕྱིར། བཅུ་པ་མཁས་པའི་དེ་ཁོ་ན་ཉིད་སྟོན་པ་ལ་གསུམ་སྟེ། སྤང་
བྱ་བདག་ལྟ་བཤད་པ། གཉེན་པོ་ངོ་བོ་ཉིད་གསུམ་དུ་བསྡུ་བ། བསྡུ་བྱ་ལ་མཁས་པ་བཤད་
པའོ། །དང་པོ་ནི། ཕུང་པོ་ལ་མཁས་པའི་སྤང་བྱེ་བདག་ལྟ་ནི། ཕུང་པོ་ལ་གཅིག་པུར་འཛིན་
པའོ། །ཁམས་ལ་མཁས་པའི་སྤང་བྱ་བདག་ལྟ་ནི། མིག་སོགས་ལ་བདག་ཏུ་བཟུང་ནས་རྒྱུར་
འཛིན་པའོ། །སྐྱེ་མཆེད་ལ་མཁས་པའི་སྤང་བྱ་བདག་ལྟ་ནི། སྐྱེ་མཆེད་ལ་ཟ་བ་པོར་འཛིན་
པའོ། །རྟེན་འབྲེལ་ལ་མཁས་པའི་སྤང་བྱ་བདག་ལྟ་ནི། བདག་ལེགས་ཉེས་ཐམས་ཅད་བྱེད་པ་
པོར་འཛིན་པའོ། །གནས་དང་གནས་མ་ཡིན་པ་ལ་མཁས་པའི་སྤང་བྱ་བདག་ལྟ་ནི། བདག་
དབང་སྒྱུར་བྱེད་དུ་འཛིན་པའོ། །དབང་པོ་ལ་མཁས་པའི་སྤང་བྱ་བདག་ལྟ་ནི། བདག་བདག་
པོའི་དོན་དུ་འཛིན་པའོ། །དུས་ལ་མཁས་པའི་སྤང་བྱ་བདག་ལྟ་ནི། བདག་རྟག་པར་འཛིན་
པའོ། །བདེན་པ་ལ་མཁས་པའི་སྤང་བྱ་བདག་ལྟ་ནི། བདག་ཀུན་ནས་ཉོན་མོངས་པ་དང་
རྣམ་པར་དག་པའི་གནས་སུ་འཛིན་པའོ། ། ཐེག་པ་ལ་མཁས་པའི་སྤང་བྱ་བདག་ལྟ་ནི།
བདག་རྣལ་འབྱོར་ཅན་དུ་འཛིན་པའོ། །འདུས་བྱས་དང་འདུས་མ་བྱས་ལ་མཁས་པའི་སྤང་བྱ་
བདག་ལྟ་ནི། བདག་སྔར་མ་གྲོལ་བ་ལས་ཕྱིས་གྲོལ་བར་འཛིན་པའོ། །ཡུལ་བཅུ་པོ་འདི་དག་
ལ་བདག་གི་བྱེད་པར་ལྟ་བ་སྤང་བྱ་བདག་ལྟའོ། །གཉིས་པ་གཉེན་པོ་ངོ་བོ་ཉིད་གསུམ་དུ་བསྡུ་
བ་ནི། ཕུང་པོ་ལྔའི་གཟུགས་ཀྱི་ཕུང་པོ་ལ་གསུམ་སྟེ། ཀུན་དུ་རྟོག་པས་ཀུན་བཏགས་པའི་
གཟུགས་དང་། རྣམ་པར་རྟོག་པས་རྣམ་པར་བཏགས་པའི་དོན་གྱི་གཟུགས་དང་། ཆོས་ཉིད་
དོན་གྱི་གཟུགས་ཏེ། ངོ་བོ་ཉིད་གསུམ་པོ་དེ་དང་དེར་གཟུགས་ཀྱི་ཕུང་པོ་འདུས་པ་དེ་བཞིན་དུ།
ཕུང་པོ་ལྷག་མ་དང་། ཁམས་དང་། སྐྱེ་མཆེད་སོགས་ཀྱང་རིག་པར་བྱའོ། །གསུམ་པ་གང་ལ་
མཁས་པའི་ཡུལ་བཤད་པ་ནི། ཕུང་ཁམས་སྐྱེ་མཆེད་བཤད། རྟེན་ཅིང་འབྲེལ་འབྱུང་བཤད།
གནས་དང་གནས་མིན་པ་བཤད། དབང་པོ་དང་དུས་གསུམ་བཤད། འཕགས་པའི་བདེན་པ་
བཤད། ཐེག་པ་གསུམ་བཤད། འདུས་བྱས་དང་འདུས་མ་བྱས་བཤད་པའོ། །དེ་ལ་ཐོག་མར་
266



༄༅ །དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱུན་ཞེས་བྱ་བ།
བཕུང་པོའི་དོན་བཤད་པ་ནི། དོན་གསུམ་སྟེ། དུ་མ་འདུས་པ་ཉིད་ཀྱི་དོན། ཐམས་ཅད་བསྡུས་
པའི་དོན། ཡོངས་སུ་ཕྱེ་བའི་དོན་ནོ། །དང་པོ་ནི། གཟུགས་དུ་མ་འདུས་པ་ལ་གཟུགས་ཀྱི་
ཕུང་པོའི་དོན་དུ་བཤད་པ་ཡིན་ལ། གཉིས་པ་ནི། གཟུགས་ཐམས་ཅད་ཕྱོགས་གཅིག་ཏུ་
བསྡུས་པ་ལ་གཟུགས་ཀྱི་ཕུང་པོའི་དོན་དུ་བཤད་པ་དང་། གསུམ་པ་ནི། གཟུགས་དང་ཚོར་བ་
སོགས་སོ་སོར་རྣམ་པར་ཕྱེ་ནས་ཐ་དད་དུ་ཕུང་པོ་རེ་རེར་རྣམ་པར་འཇོག་པའོ། །ཁམས་བཤད་
པ་ནི། འཛིན་པའི་ས་བོན་གྱི་དོན་ནི་མིག་ལ་སོགས་པའི་ཁམས་ཀྱི་དོན་དུ་འདོད་དོ། །གཟུང་
བའི་ས་བོན་གྱི་དོན་ནི་གཟུགས་སོགས་ཡུལ་གྱི་ཁམས་ཀྱི་དོན་དུ་འདོད་དོ། །གཟུགས་སོགས་
དེ་དག་འཛིན་པར་བྱེད་པའི་ས་བོན་གྱི་དོན་ནི་མིག་གི་རྣམ་ཤེས་སོགས་ཀྱི་དོན་ནོ། །འདི་དག་
ནི་སྐྱེ་མཆེད་ལས་གཞན་ཁམས་ཀྱི་དོན་དུ་འདོད་དོ། །མིག་སོགས་ནང་གི་དབང་པོ་དྲུག་པོ་
ཆོས་ཅན། སྐྱེ་མཆེད་ཅེས་བྱ་སྟེ། ཉེ་བར་སྤྱོད་པ་ཚོར་བ་འབྱུང་བའི་སྒོ་ཡིན་པའི་ཕྱིར།
གཟུགས་སོགས་ཡུལ་དྲུག་ཆོས་ཅན། སྐྱེ་མཆེད་ཅེས་བྱ་སྟེ། གཟུགས་སོགས་དོན་རྣམས་ལས་
ཡོངས་སུ་སྤྱོད་པའི་ཉེར་སྤྱོད་འབྱུང་བའི་སྒོ་ཡིན་པའི་ཕྱིར། ཉེར་སྤྱོད་ནི་རྣམ་ཤེས་སོ། །ཉེར་
སྤྱོད་འབྱུང་བའི་སྒོ་ནི། སྔ་མ་གཉིས་ལས་གཞན་སྐྱེ་མཆེད་ཀྱི་དོན་ཡིན་ནོ། ། རྟེན་འབྲེལ་
བཤད་པ་ནི། གང་ཁོང་དུ་ཆུད་པས་རྒྱུ་དང་འབྲས་བུ་དང་རྩོལ་བ་སྟེ་བྱེད་པ་ལ་སྒྲོ་འདོགས་མེད་
ཅིང་སྐུར་འདེབས་མེད་པའོ། །དེ་ལ་རྒྱུ་ལ་སྒྲོ་འདོགས་པ་ནི། སྐྱེད་བྱེད་ཀྱི་རྒྱུ་བོར་ནས་གཙོ་བོ་
སོགས་ལ་རྒྱུར་རྟོག་པའོ། །རྒྱུ་ལ་སྐུར་པ་འདེབས་པ་ནི། རྒྱུ་མེད་པར་རྟོག་པའོ། །འབྲས་བུ་ལ་
སྒྲོ་འདོགས་པ་ནི། བདེ་སྡུག་སོགས་བདག་དང་གཙོ་བོ་སོགས་ཀྱི་འབྲས་བུ་རྟོག་པའོ། །འབྲས་
བུ་ལ་སྐུར་པ་འདེབས་པ་ནི། འབྲས་བུ་མེད་པར་ལྟ་བའོ། །བྱེད་པ་ལ་སྒྲོ་འདོགས་པ་ནི། བདེ་
སྡུག་སོགས་གཙོ་བོ་སོགས་ཀྱི་བྱེད་པ་ལས་འབྱུང་བར་རྟོག་པའོ། །བྱེད་པ་ལ་སྐུར་པ་འདེབས་པ་
ནི། བདེ་སྡུག་སོགས་ལེགས་ཉེས་ཀྱི་བྱེད་པ་ལས་འབྱུང་བ་མིན་པར་རྟོག་པའོ། །གནས་དང་
གནས་མིན་པ་བཤད་པ་ནི། གཞན་དབང་བདུན་གྱིས་སྟོན་ཏེ། མི་འདོད་པ་གཞན་དབང་ནི།
ཉེས་པར་སྤྱོད་པས་མི་འདོད་བཞིན་དུ་ངན་འགྲོར་འགྲོ་བའོ། །འདོད་པ་གཞན་དབང་གི་དོན་
ནི། ལེགས་པར་སྤྱད་པའི་དབང་གིས་བདེ་འགྲོར་སྐྱེ་བ་ལྟ་བུའོ། །རྣམ་པར་དག་པ་གཞན་གྱི་
དབང་ནི། སྒྲིབ་པ་མ་སྤངས་པར་རྣམ་པར་དག་པ་མི་ཐོབ་པ་ལྟ་བུའོ། །མཉམ་དུ་བྱུང་བ་
གཞན་དབང་ནི། སངས་རྒྱས་གཉིས་འཇིག་རྟེན་གྱི་ཁམས་གཅིག་ཏུ་འགྲན་ཟླ་མེད་པའི་ལས་
267



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
::'
..."བསགས་པས་ལྷན་ཅིག་ཏུ་མི་འབྱུང་བ་ལྟ་བུའོ། །དབང་བྱེད་པ་གཞན་དབང་ནི། བུད་མེད་
ཀྱི་རྟེན་གྱིས་འཁོར་ལོ་རིན་པོ་ཆེ་ལ་སོགས་པ་བདུན་ལ་དབང་བྱེད་པའི་ནུས་པ་མེད་པ་ལྟ་བུའོ། །
འཐོབ་པ་གཞན་གྱི་དབང་ནི། བུད་མེད་ཀྱི་རྟེན་ལ་རང་སངས་རྒྱས་དང་སངས་རྒྱས་མི་ཐོབ་པ་ལྟ་
བུའོ། །ཀུན་ཏུ་སྤྱོད་པ་གཞན་གྱི་དབང་ནི། འཕགས་པས་སྲོག་གཅོད་སོགས་ཀུན་ཏུ་མི་སྤྱོད་པ་
ལྟ་བུའོ། །བདུན་པོ་འདི་དག་ནི་སྔ་མ་ལས་གཞན་གཞན་དབང་ཉིད་ཀྱི་དོན་ནོ། །དབང་པོ་ཉི་
ཤུ་རྩ་གཉིས་བཤད་པ་ནི། མིག་ནས་ཡིད་ཀྱི་བར་དྲུག་ནི་ཆོས་ཅན། དབང་པོ་ཡིན་ཏེ། ཡུལ་
འཛིན་པའི་རྣམ་པར་ཤེས་པ་སྐྱེད་པ་ལ་དབང་བྱེད་པའི་ཕྱིར། སྲོག་ཆོས་ཅན། དབང་པོ་ཡིན་
ཏེ། རིས་མཐུན་གནས་པ་ལ་དབང་བྱེད་པའི་ཕྱིར། ཕོ་མོའི་དབང་པོ་གཉིས་ནི་ཆོས་ཅན།
དབང་པོ་ཡིན་ཏེ། མངལ་གནས་ཀྱི་སྐྱེ་བ་རྒྱུན་མི་འཆད་པ་ལ་དབང་བྱེད་པའི་ཕྱིར། ཚོར་བ་
བདེ་བ་ནས་བཏང་སྙོམས་ཀྱི་བར་ལྔ་ཆོས་ཅན། དབང་པོ་ཡིན་ཏེ། དགེ་སྡིག་གི་འབྲས་བུ་ཉེ་
བར་སྤྱོད་པ་ལ་དབང་བྱེད་པའི་ཕྱིར། དད་པ་ནས་ཤེས་རབ་ཀྱི་བར་ལྔ་ཆོས་ཅན། དབང་པོ་
ཡིན་ཏེ། འཇིག་རྟེན་པའི་རྣམ་པར་དག་པ་ལ་དབང་བྱེད་པའི་ཕྱིར། ཀུན་ཤེས་བྱེད་པ་དང་།
ཀུན་ཤེས་པ་དང་། ཀུན་ཤེས་ལྡན་པའི་དབང་པོ་ཆོས་ཅན། དབང་པོ་ཡིན་ཏེ། འཇིག་རྟེན་
ལས་འདས་པའི་རྣམ་པར་དག་པ་ཐོབ་པ་ལ་དབང་བྱེད་པའི་ཕྱིར། དེས་ན་རྣམ་བྱང་གི་དབང་
པོ་བརྒྱད་ནི་འཇིག་རྟེན་དང་འཇིག་རྟེན་ལས་འདས་པའི་རྣམ་པར་དག་པ་གཉིས་ལ་དབང་བྱེད་
པའི་ཕྱིར་དབང་པོའོ། །དུས་བཤད་པ་ནི། འབྲས་བུ་དང་རྒྱུ་རྣམས་སྤྱད་ཟིན་པ་ནི་འདས་པའི་
དོན་ནོ། །རྒྱུ་སྤྱད་ཟིན་པ་ནི་འབྲས་བུ་ཕྱུང་ཟིན་པའོ། །འབྲས་བུ་སྤྱད་ཟིན་པ་ནི་འབྲས་བུ་མྱོང་
ནས་ཟད་པའོ། །རྒྱུ་སྤྱད་ཟིན་འབྲས་བུ་སྤྱད་མ་ཟིན་པ་ནི་ད་ལྟ་བའི་དོན་ནོ། །འདས་པ་དང་
ད་ལྟ་བའི་དོན་བཤད་པ་དེ་བཞིན་དུ་མ་འོངས་པའི་དོན་ནི་རྒྱུ་འབྲས་གཉིས་ཀ་མ་སྤྱད་པ་ཡིན་
ཏེ། འདི་ནི་སྔ་མ་ལས་གཞན་དུས་ཀྱི་དོན་ཡིན་ནོ། །བདེན་པ་བཤད་པ་ལ། ཟག་བཅས་ཀྱི་
ཚོར་བ་རྒྱུ་དང་བཅས་པ་ནི་སྡུག་བསྔལ་གྱི་དོན་ནོ། །སྡུག་བསྔལ་དེ་ཡི་རྒྱུ་ལས་དང་ཉོན་མོངས་
པ་ནི་ཀུན་འབྱུང་སྟེ། ཡང་སྲིད་འགྲུབ་པར་བྱེད་པའི་ཕྱིར། སྡུག་ཀུན་དེ་གཉིས་ཞི་བ་ནི་འགོག་
བདེན་ནོ། །སྡུག་ཀུན་གྱི་གཉེན་པོའི་དོན་དང་ལྡན་པའི་ཕྱིར་ན་ལམ་བདེན་ཏེ། འདི་དག་ནི་
སྔ་མ་ལས་གཞན་བདེན་བཞི་དག་ཏུ་འདོད་དོ། །ཐེག་པ་གསུམ་བཤད་པ་ནི། མྱང་འདས་ཀྱི་
ཡོན་ཏན་དང་འཁོར་བའི་སྐྱོན་སློབ་དཔོན་གཞན་ལས་ཤེས་པས་འཁོར་བ་ལ་ངེས་པར་འབྱུང་བ་
268



༄༅ །།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱན་ཞེས་བྱ་བ།
ནི་ཉན་ཐོས་ཀྱི་ཐེག་པའོ། །འཁོར་འདས་ཀྱི་སྐྱོན་ཡོན་སློབ་དཔོན་གཞན་ལ་མ་ལྟོས་པར་བདག་
གིས་ཤེས་ནས་ངེས་པར་འབྱུང་བ་ནི་རང་རྒྱལ་གྱི་ཐེག་པའོ། །འཁོར་འདས་ཀྱི་སྐྱོན་ཡོན་ལ་ཐ་
དད་དུ་རྣམ་པར་མི་རྟོག་པར་མཉམ་པ་ཉིད་དུ་ཤེས་ནས་ངེས་པར་འབྱུང་བའི་ཕྱིར་ཐེག་པ་ཆེན་
པོ་ཞེས་བྱའོ།འདི་དག་ནི་སྔ་མ་ལས་གཞན་ཐེག་པ་ཞེས་བྱའོ། །འདུས་བྱས་དང་འདུས་མ་བྱས་
བཤད་པ་ནི། ཐ་སྙད་བཏགས་པ་དང་བཅས་སྐྱེད་བྱེད་ཀྱི་རྒྱུ་དང་བཅས་པའི་རྒྱུ་མཚན་གྱིས་
རབ་ཏུ་ཕྱེ་བ་ནི་འདུས་བྱས་སོ། །ཐ་སྙད་དང་སྐྱེ་འགག་རབ་ཏུ་ཞི་བའི་དོན་དང་བཅས་པ་ནི་
འདུས་མ་བྱས་སོ། །འདི་གཉིས་ནི་མཁས་པར་བྱ་བའི་ཡུལ་བཅུའི་ཐ་མ་ཉིད་དུ་བསྟན་པ་ཡིན་
ནོ། །དེ་ཁོ་ནའི་ལེའུར་བཅད་པ་སྟེ། ལེའུ་གསུམ་པའི་བཤད་པའོ། །
༈ བཞི་པ་གཉེན་པོ་སྒོམ་པ་བཤད་པ་ལ་གསུམ་སྟེ། གཉེན་པོ་སྒོམ་པ་དངོས་དང་། གཉེན་
པོ་སྐྱེ་བའི་གནས་བཤད་པ་དང་། གཉེན་པོ་ལས་འབྲས་བུ་ཐོབ་ཚུལ་ལོ། །དང་པོ་ལ་གཉིས་ཏེ།
རྒྱས་པར་བཤད་པ་དང་། དོན་བསྡུ་བའོ། །དང་པོ་ལ་བཞི་སྟེ། ཚོགས་ལམ་སྒོམ་པ། སྦྱོར་
ལམ་སྒོམ་པ། མཐོང་ལམ་སྒོམ་པ། སྒོམ་ལམ་སྒོམ་པའོ། །དང་པོ་ལ་དྲན་པ་ཉེར་གཞག་སྒོམ་
པ། ཡང་དག་སྤོང་བཞི་སྒོམ་པ། རྫུ་འཕྲུལ་རྐང་པ་སྒོམ་པའོ། །དང་པོ་ནི། ཐར་པ་ཐོབ་པར་
འདོད་པས་བདེན་པ་བཞིའི་བླང་དོར་ལ་འཇུག་པར་བྱ་བ་ཡིན་པས། བདེན་པ་བཞི་ལ་འཇུག་
པའི་དོན་དུ་ཐོག་མར་དྲན་པ་ཉེར་གཞག་བཞི་སྒོམ་མོ། །ཇི་ལྟར་དེ་ལས་བདེན་པ་བཞི་ལ་
འཇུག་ཅེ་ན། ལུས་དྲན་པ་ཉེ་བར་གཞག་པ་བསྒོམས་པས་སྡུག་བསྔལ་གྱི་བདེན་པ་ལ་འཇུག་སྟེ།
ལུས་གནས་ངན་ལེན་གྱི་སྡུག་བསྔལ་གྱིས་རབ་ཏུ་ཕྱེ་བར་རྟོགས་པའི་ཕྱིར་རོ། །ཚོར་བ་དྲན་པ་
ཉེར་གཞག་བསྒོམས་པས་ཀུན་འབྱུང་གི་བདེན་པ་ལ་འཇུག་སྟེ། ཚོར་བས་ཀུན་འབྱུང་གི་གཙོ་
བོ་སྲིད་པའི་རྒྱུ་བྱེད་པར་རྟོགས་པའི་ཕྱིར། སེམས་དྲན་པ་ཉེར་གཞག་བསྒོམས་པས་འགོག་
པའི་བདེན་པ་ལ་འཇུག་སྟེ། བདག་ཏུ་ལྟ་བའི་གཞི་སེམས་བདག་མིན་པར་ཤེས་པས་བདག་
ཆད་ཀྱིས་དོགས་པའི་འཇིགས་པ་དང་བྲལ་ནས་འགོག་པ་མངོན་དུ་བྱེད་པ་ལ་འཇུག་པའི་ཕྱིར།
ཆོས་དྲན་པ་ཉེར་གཞག་བསྒོམས་པས་ལམ་གྱི་བདེན་པ་ལ་འཇུག་སྟེ། སྤང་བྱ་དང་སྤོང་བྱེད་ཀྱི་
གཉེན་པོ་ལ་མ་རྨོངས་པའི་ཕྱིར་རོ། །གཉིས་པ་ཡང་དག་སྤོང་བཞི་སྒོམ་ཚུལ་ནི། སྤང་བྱ་མི་
མཐུན་ཕྱོགས་དང་སྤོང་བྱེད་གཉེན་པོ་རྣམ་པ་ཐམས་ཅད་དུ་ཡོངས་སུ་ཤེས་པར་བྱས་ནས། མི་
མཐུན་ཕྱོགས་དེ་དག་སྐྱེས་པ་དང་མ་སྐྱེས་པ་སྤོང་བའི་ཕྱིར་དང་། གཉེན་པོ་མ་སྐྱེས་པ་བསྐྱེད།འ
269



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ས། པོད་བཅུ་གཅིག་པ།།
སྐྱེས་པ་སྤེལ་བའི་བརྩོན་འགྲུས་རྣམ་པ་བཞི་དག་རབ་ཏུ་འབྱུང་བ་ལ་ཡང་དག་སྤོང་བཞི་ཞེས་
བརྗོད་དོ། །
གསུམ་པ་རྫུ་འཕྲུལ་རྐང་པ་བཤད་པ་ལ་གསུམ་སྟེ། རྫུ་འཕྲུལ་གྱི་རྐང་པའི་ཏིང་ངེ་འཛིན་
ངོས་གཟུང་བ་དང་། ཉེས་པ་སྤོང་བྱེད་ཀྱི་གཉེན་པོ་ལས་འབྱུང་བར་བསྟན་པ་དང་། ཉེས་པ་
སྤོང་བྱེད་ཀྱི་གཉེན་པོ་བཤད་པའོ། །དང་པོ་ནི། བརྩོན་འགྲུས་བརྩམས་ཏེ་སེམས་རྩེ་གཅིག་པ་
དེར་གནས་ནས་སེམས་ལས་སུ་རུང་བར་བྱེད་པ་ཉིད་ཀྱི་ངོ་བོ་སྟེ། འདི་ལ་བརྟེན་ནས་མངོན་
པར་ཤེས་པ་ལ་སོགས་པའི་དོན་རྣམས་ཐམས་ཅད་འབྱོར་པར་འགྱུར་བས་དེའི་བྱེད་ལས་བྱེད་
དོ། །ཚིག་རྐང་འདི་གཉིས་ཀྱིས་ངོ་བོ་དང་བྱེད་ལས་གཉིས་བཤད་དོ། །གྲོགས་འདུན་པ་དང་།
བརྩོན་འགྲུས་དང་། སེམས་དང་། དཔྱོད་པའི་བྱེ་བྲག་གིས་ཏིང་ངེ་འཛིན་བཞིར་བསྟན་
ཏོ། །གཉིས་པ་ནི། ཉེས་པ་ལྔ་སྤོང་བའི་འདུ་བྱེད་བརྒྱུད་བརྟེན་པའི་རྒྱུ་ལས་བྱུང་བའོ། །སྤང་
བྱའི་ཉེས་པ་ལྔ་ནི། ཏིང་ངེ་འཛིན་གྱི་སྦྱོར་བ་ལ་སྒྲིབ་པར་བྱེད་པའི་ལེ་ལོ་དང་། གདམས་ངག་
རྣམས་བརྗེད་པ་དང་གཉིས་སོ། །དངོས་གཞི་ལ་སྒྲིབ་བྱེད་བྱིང་བ་དང་། རྒོད་པ་དང་། ཏིང་
ངེ་འཛིན་ཁྱད་པར་དུ་འགྱུར་བའི་མི་མཐུན་ཕྱོགས་གཉེན་པོ་འདུ་མི་བྱེད་པ་དང་། བྱིང་རྒོད་ཞི་
བ་ན་གཉེན་པོ་འདུ་བྱེད་པ་སྟེ། འདི་དག་ནི་ཏིང་ངེ་འཛིན་གྱི་ཉེས་པ་ལྔར་འདོད་དོ། །
གསུམ་པ་ཉེས་པ་སྤོང་བྱེད་ཀྱི་གཉེན་པོ་བཤད་པ་ནི། ཉེས་པ་སྤོང་བའི་འདུ་བྱེད་བརྒྱད་
དེ། ལེ་ལོ་སྤོང་བྱེད་ལ་བཞི་སྟེ། འདུན་པ་དང་། རྩོལ་བ་དང་། དད་པ་དང་། ཤིན་ཏུ་སྦྱངས་
པའོ། །དེ་ལ་རྩོལ་བའི་གནས་ནི་འདུན་པ་ཡིན་ལ། འདུན་པ་དེ་ལ་གནས་པ་ནི་རྩོལ་བའོ། །
འདུན་པའི་རྒྱུ་ནི་དད་པའོ། །ཤིན་ཏུ་སྦྱངས་པ་ནི་རྩོལ་བའི་འབྲས་བུ་ཉིད་དུ་འདོད་དོ། །སྤོང་
བའི་འདུ་བྱེད་ལྷག་མ་བཞི་ལས། དྲན་པས་ནི་གདམས་ངག་བརྗེད་པའི་གཉེན་པོ་བྱེད་དེ།
གདམས་ངག་གི་དམིགས་པ་མི་བརྗེད་པར་འཛིན་པར་འགྱུར་བའི་ཕྱིར། ཤེས་བཞིན་གྱིས་བྱིང་
རྒོད་ཀྱི་གཉེན་པོ་བྱེད་དེ། ཏིང་ངེ་འཛིན་གྱི་ཉེས་པ་བྱིང་བ་དང་རྒོད་པ་འབྱུང་བ་རྟོགས་པའི་
ཕྱིར། སེམས་པས་ནི་གཉེན་པོ་འདུ་མི་བྱེད་པའི་གཉེན་པོ་བྱེད་དེ། བྱིང་རྒོད་དེ་དག་སྤོང་བའི་
དོན་དུ་གཉེན་པོ་སླར་ཡང་མངོན་པར་འདུ་བྱེད་པའི་ཕྱིར་རོ། །བཏང་སྙོམས་ཀྱིས་ནི་བྱིང་རྒོད་
མེད་པའི་དུས་སུ་གཉེན་པོ་ལ་ཧ་ཅང་རྩོལ་བའི་གཉེན་པོ་བྱེད་དེ། བྱིང་རྒོད་ཞི་བའི་ཚེ་སེམས་
རྣལ་དུ་འཇུག་པར་བྱེད་པའི་ཕྱིར་རོ། །གཉིས་པ་སྦྱོར་ལམ་གྱི་སྒོམ་ཚུལ་བསྟན་པ་ནི། ཐར་.
270



༄༅ །།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱུན་ཞེས་བྱ་བ།
པའི་ཆ་དང་མཐུན་པ་བསྐྱེད་ཟིན་ནས་སྦྱོར་ལམ་འབྱུང་བས་དེ་ལ་བསྒོམ་པར་བྱ་བའི་དབང་པོ་
ལྔ་ནི། དད་པའི་དབང་པོས་ནི་བདེན་བཞིའི་བླང་དོར་ལ་འདུན་པ་ལ་དབང་བྱེད། བརྩོན་
འགྲུས་ཀྱི་དབང་པོས་ནི་བདེན་བཞིའི་བླང་དོར་ལ་སྦྱོར་བ་ལ་དབང་བྱེད། དྲན་པའི་དབང་པོས་
དམིགས་པ་བརྗེད་པར་མི་འགྱུར་བ་ལ་དབང་བྱེད། ཏིང་ངེ་འཛིན་གྱི་དབང་པོས་སེམས་མི་འཕྲོ་
བ་ལ་དབང་བྱེད། ཤེས་རབ་ཀྱི་དབང་པོས་ཀྱང་ཆོས་རྣམ་པར་འབྱེད་པ་ལ་དབང་བྱེད། ཡང་
ངེས་འབྱེད་ཆ་མཐུན་ལ་བསྒོམ་པར་བྱ་བའི་སྟོབས་ལྔ་ནི། དད་པ་སོགས་ཀྱི་དབང་པོ་ལྔ་པོ་མི་
མཐུན་ཕྱོགས་ཀྱིས་ཟིལ་གྱིས་མི་གནོན་པའི་དུས་སུ་སྟོབས་ཞེས་བྱ་སྟེ། མི་མཐུན་ཕྱོགས་སྲབ་
པའི་ཕྱིར་རོ། །དད་སོགས་ལྔའི་གོ་རིམ་ནི་སྔ་མ་སྔ་མའི་འབྲས་བུ་ཕྱི་མ་ཕྱི་མ་ཡིན་ནོ། །འདི་
དག་ངེས་འབྱེད་ཆ་མཐུན་དུ་གཞག་ཚུལ་ནི། ངེས་པར་འབྱེད་པའི་ཆ་དང་མཐུན་པ་དྲོད་རྩེ་
གཉིས་ལ་དབང་པོ་རྣམས་གཞག་ལ། བཟོད་མཆོག་གཉིས་ལ་ནི་སྟོབས་རྣམས་གཞག་གོ །
གསུམ་པ་མཐོང་ལམ་སྒོམ་ཚུལ་ནི། མཐོང་ལམ་དུ་བྱང་ཆུབ་ཡན་ལག་བདུན་འབྱུང་
བས་དེ་བསྟན་པ་ནི། དྲན་པ་ཡང་དག་བྱང་ཆུབ་ཀྱི་ཡན་ལག་ནས་བཏང་སྙོམས་ཀྱི་བར་བདུན་
ལས། ཆོས་རབ་ཏུ་རྣམ་འབྱེད་ནི་རང་བཞིན་གྱི་ཡན་ལག་ཡིན་ཏེ། བྱང་ཆུབ་ཀྱི་ངོ་བོ་ཡིན་པའི་
ཕྱིར། དྲན་པ་ནི་གནས་ཀྱི་ཡན་ལག་ཡིན་ཏེ། ཡན་ལག་གཞན་རྣམས་འབྱུང་བར་བྱེད་པའི་
ཕྱིར། གསུམ་པ་བརྩོན་འགྲུས་ནི་ངེས་པར་འབྱུང་བའི་ཡན་ལག་ཡིན་ཏེ། མི་མཐུན་ཕྱོགས་
ལས་འདའ་བར་བྱེད་པའི་ཕྱིར། བཞི་པ་དགའ་བ་ནི་ཕན་ཡོན་གྱི་ཡན་ལག་ཡིན་ཏེ། ལུས་
སེམས་ལ་ཕན་འདོགས་པའི་ཕྱིར། ཤིན་ཏུ་སྦྱངས་པ་དང་ཏིང་ངེ་འཛིན་དང་བཏང་སྙོམས་
རྣམ་པ་གསུམ་ནི་ཉོན་མོངས་པ་མེད་པའི་ཡན་ལག་ཡིན་ནོ། །གསུམ་པོ་འདི་དག་ལས་ཤིན་ཏུ་
སྦྱངས་པ་ནི་ཉོན་མོངས་པ་མེད་པའི་གཞི་དང་། ཏིང་ངེ་འཛིན་ནི་ཉོན་མོངས་པ་མེད་པའི་
གནས་དང་། བཏང་སྙོམས་ནི་ཉོན་མོངས་པ་མེད་པའི་ངོ་བོ་ཉིད་དུ་བསྟན་པར་བྱ་བ་ཡིན་པའི་
ཕྱིར་རོ། ། ཤིན་ཏུ་སྦྱངས་པས་ཉོན་མོངས་པ་སྤོང་བའི་རྟེན་བྱེད་པའི་ཕྱིར་དང་། ཏིང་ངེ་
འཛིན་གྱིས་ཉོན་མོངས་པ་སྤོང་བའི་གནས་བྱེད་པ་བསྐྱེད་པའི་ཕྱིར་དང་། བཏང་སྙོམས་ནི་
ཉོན་མོངས་པ་མེད་པའི་གནས་སྐབས་ཀྱིས་བསྡུས་པའི་ཕྱིར་རོ། །
བཞི་པ་སྒོམ་ལམ་གྱི་སྒོམ་ཚུལ་ལ། འཕགས་ལམ་ཡན་ལག་བརྒྱད་བཤད་པ་ནི། སྒོམ་
ལམ་གྱི་མི་མཐུན་ཕྱོགས་ཀྱི་གཉེན་པོ་ནི། འཕགས་ལམ་ཡན་ལག་སྟེ། དེ་ནི་ཡང་དག་པའི་ལྟ་
271
..:



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
བ་ནས་ཏིང་ངེ་འཛིན་གྱི་བར་བརྒྱུད་དོ། །དེ་ལ་ཡང་དག་པའི་ལྟ་བ་ནི་ཡུལ་ཡོངས་སུ་གཅོད་
པར་བྱེད་པའི་ཡན་ལག་ཡིན་ཏེ། མཐོང་ལམ་དུ་རྟོགས་པའི་དོན་རྗེས་ཐོབ་ཀྱི་ཤེས་རབ་ཀྱིས་
ཡོངས་སུ་གཅོད་པར་བྱེད་པའི་ཕྱིར། ཡང་དག་པའི་རྟོག་པ་དང་ངག་གཉིས་ནི་གོ་བར་བྱེད་
པའི་ཡན་ལག་ཡིན་ཏེ། ལྟ་བས་དཔྱད་པའི་དོན་རྟོག་པས་ཀུན་ནས་བསླངས་ནས་ངག་གིས་
གཞན་ལ་གོ་བར་བྱེད་པའི་ཕྱིར་རོ། །ངག་དང་ལས་ཀྱི་མཐའ་དང་འཚོ་བ་རྣམ་པ་གསུམ་ནི་
གཞན་ཡིད་ཆེས་པར་བྱེད་པའི་ཡན་ལག་ཡིན་ཏེ། ངག་གིས་ལྟ་བ་རྣམ་དག་དང་ལྡན་པར་
གཞན་ལ་རྣམ་པར་རིག་པར་བྱེད་པའི་ཕྱིར་དང་། ལས་ཀྱི་མཐས་ཚུལ་ཁྲིམས་རྣམ་དག་དང་
ལྡན་པ་དང་། འཚོ་བས་ཡོ་བྱད་བསྙུངས་པ་དང་ལྡན་པར་གཞན་ལ་རྣམ་པར་རིག་པར་བྱེད་
པའི་ཕྱིར། མི་མཐུན་ཕྱོགས་ཀྱི་གཉེན་པོའི་ཡན་ལག་ནི་ལྷག་མ་གསུམ་སྟེ། རྩོལ་བས་སྒོམ་སྤང་
གི་ཉོན་མོངས་པའི་གཉེན་པོ་བྱེད་པའི་ཕྱིར་དང་། ཏིང་ངེ་འཛིན་གྱིས་ཉེ་བའི་ཉོན་མོངས་པའི་
གཉེན་པོ་བྱེད་པའི་ཕྱིར་དང་། དྲན་པས་མངོན་ཤེས་ལ་སོགས་པའི་ཡོན་ཏན་ལ་དབང་འབྱོར་
པའི་སྙོམས་འཇུག་གི་སྒྲིབ་པའི་གཉེན་པོ་བྱེད་པའི་ཕྱིར། གཉིས་པ་མདོར་བསྡུས་ནས་བསྟན་
པ་ནི། ཚོགས་སྦྱོར་གྱི་གནས་སྐབས་སུ་དྲན་པ་ཉེར་གཞག་སོགས་ཀྱི་སྒོ་ནས་ལམ་སྒོམ་པ་ནི།
བདག་མེད་ཀྱི་དོན་སྤྱི་ལ་བདག་མེད་ཀྱི་ངོ་བོར་ཞེན་པས་ཕྱིན་ཅི་ལོག་ཡིན་ལ། ཐོས་བསམ་གྱི་
རྗེས་སུ་འབྲང་བས་ཕྱིན་ཅི་མ་ལོག་པ་དང་རྗེས་སུ་མཐུན་ནོ། །མཐོང་ལམ་དང་སྒོམ་ལམ་གྱི་
གནས་སྐབས་སུ་བྱང་ཆུབ་ཡན་ལག་སོགས་ཀྱི་སྒོ་ནས་ལམ་སྒོམ་པ་ནི། བདག་མེད་མངོན་སུམ་
དུ་མཐོང་བས་ཕྱིན་ཅི་ལོག་ལས་ལྡོག་པ་དང་། སྒྲིབ་པ་དང་བཅས་པས་ཕྱིན་ཅི་ལོག་རྗེས་སུ་
འབྲེལ་པ་དང་བཅས་པའོ། །གོམས་པ་མཐར་ཕྱིན་པ་མི་སློབ་པའི་གནས་སྐབས་ཀྱི་སྒོམ་པ་ནི།
ངོ་བོ་ཕྱིན་ཅི་མ་ལོག་ཅིང་སྒྲིབ་པ་སྤངས་པས་ཕྱིན་ཅི་ལོག་རྗེས་སུ་འབྲེལ་པ་ཡང་མེད་པའོ། །
ཞར་ལ་བྱང་བྱང་སེམས་ཀྱི་གཉེན་པོ་སྒོམ་ཚུལ་ཁྱད་པར་འཕགས་པར་སྟོན་པ་ནི། བྱང་ཆུབ་
དཔའ་རྣམས་ཀྱི་ནི། ། དམིགས་དང་ཡིད་ལ་བྱེད་པ་དང་། །འཐོབ་པས་དེ་ནི་ཁྱད་པར་
འཕགས། །ཞེས་པ་སྟེ། བྱང་སེམས་རྣམས་ཉན་རང་ལས་ཁྱད་པར་གསུམ་གྱིས་འཕགས་ཏེ།
ཉན་རིང་རྣམས་རང་རྒྱུད་དུ་གཏོགས་པའི་ལུས་དང་ཚོར་བ་སོགས་ལ་དམིགས་ལ། བྱང་
སེམས་རྣམས་རང་གཞན་གཉིས་ཀའི་རྒྱུད་ཀྱི་ལུས་སོགས་ལ་དམིགས་ནས་སྒོམ་པ་དང་། ཉན་
རང་རྣམས་ལུས་མི་རྟག་སོགས་མཚན་མ་ཡིད་ལ་བྱེད་ཅིང་སྒོམ་ལ། བྱང་སེམས་རྣམས་མི་་སེམས་
272



༄༅ །།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱན་ཞེས་བྱ་བ་
དམིགས་པའི་ཚུལ་ཡིད་ལ་བྱེད་པ་དང་། ཉན་རང་རྣམས་ལུས་མི་གཙང་བ་སོགས་དང་འབྲལ་
ཞིང་དམན་པའི་མྱང་འདས་འཐོབ་པའི་ཕྱིར་སྒོམ་ལ། བྱང་སེམས་རྣམས་ལུས་སོགས་དང་
འབྲལ་མི་འབྲལ་གཉིས་ཀའི་ཕྱིར་མ་ཡིན་གྱི་མི་གནས་པའི་མྱང་འདས་འཐོབ་པའི་ཕྱིར་སྒོམ་
མོ། །
གཉིས་པ་གཉེན་པོའི་གནས་བཤད་པ་ལ་གཉིས་ཏེ། གནས་བཅོ་བརྒྱད་བཤད་པ་དང་།
དོན་མདོར་བསྡུས་ནས་བཤད་པའོ། །དང་པོ་ནི། གཉེན་པོ་བསྒོམ་པའི་གནས་སྐབས་ཀྱི་བྱེ་
བྲག་སོ་སོར་ངོས་གཟུང་བ་སྟེ། དང་པོ་རྒྱུའི་གནས་སྐབས་ནི་རིགས་ལ་གནས་པའི་གང་ཟག་གོ།
ཞུགས་པའི་གནས་སྐབས་ནི་ཐེག་པ་གསུམ་དུ་སེམས་བསྐྱེད་པའི་གང་ཟག་གོ ། སྦྱོར་བའི་
གནས་སྐབས་ནི་སེམས་བསྐྱེད་ནས་མཐོང་ལམ་གྱི་སྦྱོར་བ་ལ་མ་ཞུགས་པའི་བར་རོ། །འབྲས་
བུའི་གནས་སྐབས་ནི་དང་པོའི་འབྲས་བུ་ཐོབ་པ་ལ་བརྗོད་པར་བྱའོ། །བྱ་བ་དང་བཅས་པའི་
གནས་སྐབས་ནི་སློབ་པའོ། །བྱ་བ་མེད་པའི་གནས་སྐབས་ནི་མི་སློབ་པའོ། །ཁྱད་པར་ཅན་གྱི་
གནས་སྐབས་ནི་མངོན་ཤེས་སོགས་ཡོན་ཏན་གྱི་ཁྱད་པར་དང་ལྡན་པའོ། །བླ་མ་དང་བཅས་
པའི་གནས་སྐབས་ནི་སར་ཞུགས་པའི་སེམས་དཔའོ། །བླ་ན་མེད་པའི་གནས་སྐབས་ནི་རྫོགས་
པའི་སངས་རྒྱས་ཏེ་དེ་ལས་ལྷག་པ་གཞན་མེད་པའི་ཕྱིར་རོ། །མོས་པའི་གནས་སྐབས་ནི་མོས་
པ་སྤྱོད་པའི་ས་སྟེ་ཚོགས་སྦྱོར་རོ། །འཇུག་པའི་གནས་སྐབས་ནི་ས་དང་པོའོ། །ངེས་པར་
འབྱུང་བའི་གནས་སྐབས་ནི་ས་གཉིས་པ་ནས་བདུན་པའི་བར་ཏེ། རྩོལ་བ་དང་བཅས་པས་
མཐར་ཐུག་གི་གནས་སུ་བགྲོད་པར་བྱེད་པའི་ཕྱིར་རོ། །ལུང་བསྟན་པའི་གནས་སྐབས་ནི་ས
བརྒྱད་པ་སྟེ། སངས་རྒྱས་ཀྱིས་མངོན་སུམ་དུ་ལུང་སྟོན་པའི་ཕྱིར་རོ། །བརྗོད་པའི་གནས་
སྐབས་ནི་ས་དགུ་པ་སྟེ། སོ་སོ་ཡང་དག་པར་རིག་པའི་བློས་གདུལ་བྱ་ལ་ཆོས་བརྗོད་པའི་ཕྱིར་
རོ། །དབང་བསྐུར་བའི་གནས་སྐབས་ནི་ས་བཅུ་པ་སྟེ། སངས་རྒྱས་རྣམས་ཀྱིས་འོད་ཟེར་ཆེན་
པོས་དབང་སྐུར་བར་བྱེད་པའི་ཕྱིར་རོ། །མཐར་ཕྱིན་པའི་གནས་སྐབས་ནི་ཆོས་ཀྱི་སྐུ་ཐོབ་པ་
སྟེ། རྟོགས་པ་མཐར་ཕྱིན་པའི་ཕྱིར་རོ། །ཕན་ཡོན་གྱི་གནས་སྐབས་ནི་ལོངས་སྤྱོད་རྫོགས་པའི་
སྐུ་ཐོབ་པ་སྟེ། བྱང་ཆུབ་སེམས་དཔའ་རྣམས་དང་ལྷན་ཅིག་ཏུ་ཆོས་ཀྱི་དགའ་བདེ་མྱོང་བའི་
ཕྱིར་རོ། །བྱ་བ་སྒྲུབ་པར་བསྟན་པའི་གནས་སྐབས་ནི་སྤྲུལ་པའི་སྐུ་ཐོབ་པ་སྟེ། ཕྲིན་ལས་ཀྱིས་
གདུལ་བྱའི་བྱ་བ་སྒྲུབ་པའི་ཕྱིར་རོ། །གཉིས་པ་མདོར་བསྡུས་ནས་བསྟན་པ་ནི། ཆོས་ཀྱི་པ
273



༄༅།}དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
དབྱིངས་ལ་མ་དག་པ་དང་། མ་དག་ལ་དག་པ་དང་། རྣམ་པར་དག་པ་དང་གསུམ་དུ་ཕྱེ་ནས་
གནས་སྐབས་གསུམ་ལ་ཇི་ལྟར་འོས་འོས་སུ་གནས་སྐབས་གང་ལ་གང་ཟག་གང་གནས་པ་ཅི་
རིགས་པར་སྦྱར་ནས་རྣམ་པར་གཞག་པར་འདོད་དེ། དེ་ལ་རྒྱུའི་གནས་སྐབས་དང་། ཞུགས་
པ་དང་། སྦྱོར་བ་དང་། མོས་པའི་གནས་སྐབས་དང་བཞི་ལ་གནས་པ་ནི་མ་དག་པའི་གནས་
སྐབས་ལ་གནས་པའི་གང་ཟག་ཅེས་བྱའོ། །འབྲས་བུའི་དང་ བྱ་བ་དང་བཅས་པའི་དང་།
བླ་མ་དང་བཅས་པའི་གནས་སྐབས་གསུམ་དང་། འཇུག་པའི་གནས་སྐབས་ནས་དབང་བསྐུར་
བའི་གནས་སྐབས་ཀྱི་བར་ལྔ་སྟེ། བརྒྱད་པོ་ལ་གནས་པ་ནི་དག་ལ་མ་དག་པ་ལ་གནས་པ་པ་ཞེས་
བྱའོ། །བྱ་བ་མེད་པ་དང་ཁྱད་པར་ཅན་ལ་སོགས་པའི་གནས་སྐབས་ལྷག་མ་ལ་གནས་པ་ནི་
རྣམ་པར་དག་པ་ལ་གནས་པ་ཞེས་བརྗོད་དོ། །ཡང་ན་ཆོས་དབྱིངས་དྲི་མས་མ་དག་པའི་
གནས་སྐབས་ལ་ནི། རྒྱུའི་གནས་སྐབས་དང་། ཞུགས་པ་དང་། སྦྱོར་བ་དང་། མོས་པའི་
གནས་སྐབས་ལ་གནས་པའི་གང་ཟག་བཞི་རྣམ་པར་གཞག་གོ །ཆོས་དབྱིངས་དྲི་མའི་ཆ་ཤས་
ཀྱིས་མ་དག་ལ་ཕྱོགས་རེས་དག་པའི་གནས་སྐབས་ལ་ནི། འབྲས་བུའི་གནས་སྐབས་སོགས་
གསུམ་དང་། འཇུག་པའི་གནས་སྐབས་ནས་དབང་བསྐུར་བའི་བར་ལ་གནས་པའི་གང་ཟག་
བརྒྱད་རྣམ་པར་གཞག་གོ །ཆོས་དབྱིངས་དྲི་མས་རྣམ་པར་དག་པའི་གནས་སྐབས་ལ་ནི། བྱ་
བ་མེད་པའི་གནས་སྐབས་དང་། ཁྱད་པར་ཅན་གྱི་གནས་སྐབས་ལ་གནས་པའི་གང་ཟག་
སོགས་དྲུག་རྣམ་པར་གཞག་པར་འདོད་དོ། །
གསུམ་པ་གཉེན་པོ་ལས་འབྲས་བུ་ཐོབ་ཚུལ་བཤད་པ་ལ་གཉིས་ཏེ། འབྲས་བུ་ལྔ་བཤད་
པ་དང་། འབྲས་བུའི་རྣམ་གྲངས་གཞན་བཤད་པའོ། །དང་པོ་ནི། སྣོད་དུ་གྱུར་པ་སོགས་ཀྱི་
དོན་ལྔ་པོ་དང་འབྲས་བུ་ལྔ་པོ་གོ་རིམ་བཞིན་དུ་སྦྱར་ནས་སྟོན་ཏེ། དེ་དག་དགེ་བའི་སྣོད་དུ་
གྱུར་པ་ནི། རྣམ་པར་སྨིན་པའི་འབྲས་བུར་བརྗོད་དེ། དགེ་བ་སྐྱེ་བའི་སྣོད་དུ་གྱུར་པའི་ལུས་
ཡིན་པའི་ཕྱིར། དགེ་བ་ལ་སྟོབས་དང་ལྡན་པ་ནི། བདག་པོའི་འབྲས་བུ་ཡིན་ཏེ། སྣོད་དུ་རུང་
བ་དེའི་དབང་གིས་མི་མཐུན་ཕྱོགས་སྤོང་བ་ལ་སྟོབས་དང་ལྡན་པའི་ཕྱིར། དགེ་བ་མངོན་པར་
འདོད་པ་ནི། རྒྱུ་མཐུན་གྱི་འབྲས་བུ་ཡིན་ཏེ། སྔ་མར་དགེ་བ་གོམས་པའི་མཐུ་ལས་དགེ་བ་
བྱེད་པར་འདོད་པའི་ཕྱིར། དགེ་བ་འཕེལ་བ་ནི། སྐྱེས་བུ་བྱེད་པའི་འབྲས་བུ་ཡིན་ཏེ། ད་ལྟར་
དགེ་བ་གོམས་པའི་མཐུ་ལས་དགེ་བ་སྔོན་མེད་པ་རྒྱས་པར་འགྱུར་བའི་ཕྱིར་རོ། །མི་མཐུན་
274



༄༅ དབུས་མཐའ་རྣམ་འབྱེད་གྱི་རྣམ་བཤད་བཤད་མི་ཕམ་དུ་གོང་ས་དགོངས་རྒྱན་ཞེས་བྱ་བ།
ཕྱོགས་ཀྱིས་རྣམ་པར་དག་པ་ནི། བྲལ་བའི་འབྲས་བུ་ཡིན་ཏེ། སྒྲིབ་པ་སྤངས་པས་རབ་ཏུ་ཕྱེ་
བ་ཡིན་པའི་ཕྱིར། གཉིས་པ་འབྲས་བུའི་རྣམ་གྲངས་གཞན་བཤད་པ་ནི། ཕྱི་མ་ཕྱི་མའི་འབྲས་
བུ་ནི། རིགས་ལ་བརྟེན་ནས་སེམས་བསྐྱེད་ཅིང་དེ་ལ་བརྟེན་ནས་ལམ་ལ་སྦྱོར་བ་དང་། དེ་
ལས་འབྲས་བུ་འབྱུང་བ་སྟེ། སྔ་མ་སྔ་མ་ལས་འབྲས་བུ་ཕྱི་མ་ཕྱི་མ་འབྱུང་བའོ། །ཐོག་མའི་
འབྲས་བུ་ནི་མཐོང་ལམ་སྐྱེས་པ་སྟེ། འཇིག་རྟེན་ལས་འདས་པ་ཐོབ་པའི་ཐོག་མ་ཡིན་པའི་ཕྱིར།
གོམས་པའི་འབྲས་བུ་ནི། ལམ་སྔ་མ་དེའི་རྒྱུན་གོམས་པ་ལས་ནུས་པ་ཁྱད་པར་ཅན་དུ་འགྱུར་
བའི་ཕྱིར། རྫོགས་པའི་འབྲས་བུ་ནི་སྤངས་རྟོགས་མཐར་ཐུག་པའི་ཕྱིར། རྗེས་སུ་མཐུན་པའི་
འབྲས་བུ་ནི། རྒྱུ་དང་རྗེས་སུ་མཐུན་པར་འབྱུང་བ་སྟེ། རིགས་ལས་སེམས་བསྐྱེད་འབྱུང་བ་ལྟ་
བུའོ། །མི་མཐུན་ཕྱོགས་དང་འབྲལ་བར་བྱེད་པའི་འབྲས་བུ་ནི། སྤོང་བའི་ལམ་སྟེ། མི་མཐུན་
ཕྱོགས་དང་འབྲལ་བར་བྱེད་པའི་ཕྱིར། བྲལ་བའི་འབྲས་བུ་ནི་གོམས་པར་བྱས་པའི་འབྲས་བུ་
དང་རྫོགས་པའི་འབྲས་བུ་གཉིས་ཏེ། སྔ་མ་ནི་སློབ་པ་དང་ཕྱི་མ་ནི་མི་སློབ་པའི་འབྲས་བུའོ། །
ཁྱད་པར་གྱི་འབྲས་བུ་ནི་མངོན་པར་ཤེས་པ་ལ་སོགས་པའོ། །བླ་མའི་འབྲས་བུ་ནི། བྱང་ཆུབ་
སེམས་དཔའི་ས་སྟེ། ཉན་རང་གི་ས་ལས་མཆོག་ཏུ་གྱུར་པའི་ཕྱིར། བླ་ན་མེད་པའི་འབྲས་བུ་
ནི་སངས་རྒྱས་ཀྱི་ས་སྟེ། དེའི་གོང་ན་གཞན་མེད་པའི་ཕྱིར་རོ། །འདི་དག་ནི་སྔ་མ་ལས་འབྲས་
བུ་གཞན་གྱི་རྣམ་གཞག་གོ །འདི་ནི་འབྲས་བུ་མདོར་བསྡུས་པ་ཡིན་གྱི་རྒྱས་པ་བསམ་གྱིས་མི་
ཁྱབ་བོ། །གཉེན་པོ་སྒོམ་པའི་ལེའུར་བཅད་པ་སྟེ། ལེའུ་བཞི་པའི་བཤད་པའོ། །
༈ ལྔ་པ་ཐེག་པ་བླ་ན་མེད་པ་ལ་གཉིས་ཏེ། སྤྱིར་བསྟན་པ་དང༌། སོ་སོར་བཤད་པའོ། །
དང་པོ་ནི། སྒྲུབ་པ་བླ་ན་མེད་པ་དང་། དམིགས་པ་བླ་ན་མེད་པ་དང་། ཡང་དག་པར་འགྲུབ་
པ་བླ་ན་མེད་པ་སྟེ་གསུམ་གྱིས་བླ་ན་མེད་པ་ཉིད་བསྟན་པ་ཡིན་པར་འདོད་དོ། །གཉིས་པ་སོ་
སོར་བཤད་པ་ལ་གསུམ་ལས། དང་པོ་ལ་སྒྲུབ་པ་རྣམ་པ་དྲུག་ཏུ་དབྱེ་བ་དང་། སོ་སོའི་རང་
བཞིན་བསྟན་པའོ། །དང་པོ་ནི། ཕ་རོལ་ཏུ་ཕྱིན་པ་དྲུག་པོ་དེ་དག་ལ་འཇུག་པའི་སྒྲུབ་པ་རྣམ་
པ་དྲུག་སྟེ། དམ་པའི་སྒྲུབ་པ་དང་། ཡིད་ལ་བྱེད་པའི་སྒྲུབ་པ་དང་། རྗེས་སུ་མཐུན་པའི་ཆོས་
ཀྱི་སྒྲུབ་པ་དང་། མཐའ་གཉིས་སྤང་བའི་སྒྲུབ་པ་དང་། ཁྱད་པར་ཅན་གྱི་སྒྲུབ་པ་དང་། ཁྱད་
པར་མེད་པའི་སྒྲུབ་པའོ། །གཉིས་པ་སོ་སོའི་རང་བཞིན་བསྟན་པ་ལ་དྲུག་ལས། དང་པོ་ལ།
དམ་པ་བཅུ་གཉིས་ཀྱི་རང་བཞིན། དེ་དག་ཕར་ཕྱིར་བཅུར་བསྡུ་བ། ཕར་ཕྱིན་བཅུའི་བྱེད་
275



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ་།
¢ལས་བཤད་པའོ། །དང་པོ་ནི། དམ་པ་བཅུ་གཉིས་ཀྱི་བདག་ཉིད་དེ། བཅུ་གཉིས་གང་ཞེ་ན།
རྒྱ་ཆེ་བ་དམ་པ་ནི། འཇིག་རྟེན་ལས་འདས་པའི་ཡོན་ཏན་རྒྱ་ཆེ་བ་ལ་འཇུག་པའོ། །ཡུན་རིང་
བ་དམ་པ་ནི། ཕྱིན་དྲུག་སྒྲུབ་པ་ལ་བསྐལ་པ་གྲངས་མེད་གསུམ་དུ་བརྩོན་འགྲུས་རྩོམ་པའོ། །
ཆེད་དུ་བྱ་བ་དམ་པ་ནི། སྦྱིན་སོགས་སེམས་ཅན་ཀུན་ལ་ཕན་པའི་ཆེད་དུ་སྒྲུབ་པའོ། །མི་ཟད་
པ་དམ་པ་ནི། སྦྱིན་སོགས་ཀྱི་དགེ་བ་བྱང་ཆུབ་ཆེན་པོར་བསྔོས་པས་ལྷག་མེད་དུ་ཡང་མི་ཟད་
པར་བྱེད་པའོ། །རྒྱུན་མི་འཆད་པ་དམ་པ་ནི། སྦྱིན་སོགས་ཀྱི་དགེ་བ་རྒྱུན་མི་འཆད་པར་བྱེད་
པའོ། །ཚེགས་མེད་པ་དམ་པ་ནི། རྗེས་སུ་ཡི་རང་བའི་ཐབས་ཀྱིས་སྦྱིན་སོགས་འཕེལ་བར་
བྱེད་པའོ། །དབང་འབྱོར་པ་དམ་པ་ནི། ནམ་མཁའ་མཛོད་ལ་དབང་སྒྱུར་བར་བྱེད་པའོ། །
ཡོངས་སུ་གཟུང་བ་དམ་པ་ནི། སྦྱིན་སོགས་མི་རྟོག་ཡེ་ཤེས་ཀྱིས་ཡོངས་སུ་གཟུང་བའི་ཚུལ་དུ་
སྒྲུབ་པའོ། །རྩོམ་པ་དམ་པ་ནི། ཚོགས་སྦྱོར་གྱི་ལམ་དུ་བདག་མེད་པའི་དོན་ལ་རྟོགས་པ་གོང་
ནས་གོང་དུ་འཕེལ་བར་བྱེད་པའོ། །འཐོབ་པ་དམ་པ་ནི། ས་དང་པོར་འཇིག་རྟེན་ལས་འདས་
པའི་ལམ་གསར་དུ་ཐོབ་པའོ། །རྒྱུ་མཐུན་པ་དམ་པ་ནི། ས་གཉིས་པ་ནས་དགུ་པའི་བར་ལ་ཕ་
རོལ་ཏུ་ཕྱིན་པ་དྲུག་གི་རྒྱུ་མཐུན་པ་རིམ་གྱིས་འབྱུང་བའོ། །འགྲུབ་པ་དམ་པ་ནི། ས་བཅུ་པར་
་དཔའི་སྤྱོད་པ་མཐར་ཕྱིན་པས་ཡོན་ཏན་མཐར་ཐུག་པ་འགྲུབ་པར་འདོད་པ་
ཡིན་ནོ། །གཉིས་པ་ནི། དམ་པ་བཅུ་གཉིས་དང་ལྡན་པ་དེའི་ཕྱིར། དམ་པའི་དོན་དང་ལྡན་
པ་ཉིད་ཀྱིས་ན་ཕ་རོལ་ཏུ་ཕྱིན་པ་ཞེས་བྱའོ། །དབྱེ་ན་ཕར་ཕྱིན་བཅུར་འདོད་དོ། །བཅུ་གང་ཞེ་
ན། སྦྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་
དང་། ཤེས་རབ་དང་། ཐབས་དང་། སྨོན་ལམ་དང་། སྟོབས་དང་། ཡེ་ཤེས་ཏེ་འདི་དག་ནི་
ཕ་རོལ་ཏུ་ཕྱིན་པ་བཅུའོ། །
གསུམ་པ་ཕར་ཕྱིན་བཅུའི་བྱེད་ལས་བཤད་པ་ནི། ཕ་རོལ་ཏུ་ཕྱིན་པ་བཅུ་པོའི་བྱེད་ལས་
ནི། སྦྱིན་པས་སེམས་ཅན་ཚིམ་པར་བྱས་ཏེ་རྗེས་སུ་འཛིན་པར་བྱེད་པའོ། །ཚུལ་ཁྲིམས་ཀྱིས་
ནི་གཞན་ལ་གནོད་པ་གཞི་བཅས་སྤོང་བས་གནོད་པ་མི་བྱེད་པའོ། །བཟོད་པས་ནི་གཞན་གྱིས་
གནོད་པ་སྡུག་བསྔལ་སོགས་བཟོད་པའོ། །བརྩོན་འགྲུས་ཀྱིས་ཡོན་ཏན་གོང་ནས་གོང་དུ་
འཕེལ་བར་བྱེད་དོ། །བསམ་གཏན་གྱིས་རྫུན་འཕྲུལ་གྱི་སྒོ་ནས་གདུལ་བྱ་གཞན་བསྟན་པ་ལ་
འཛུད་ནུས་པར་བྱེད་དོ། །ཤེས་རབ་ཀྱིས་གཞན་ལ་ཆོས་བསྟན་པས་སེམས་ཤིན་ཏུ་གྲོལ་བར་བྱང་ཆུ་སེམས་
276



༄༅ །ད་པུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱན་ཞེས་བྱ་བ།
བྱེད་དོ། །ཐབས་ལ་མཁས་པས་དགེ་བ་བྱང་ཆུབ་ཆེན་པོར་བསྔོས་པས་དགེ་བ་མི་ཟད་པར་བྱེད་
དོ། །སྨོན་ལམ་གྱིས་སྐྱེ་བ་ཀུན་ཏུ་སྦྱིན་སོགས་འབྱུང་བར་བྱེད་པའི་སྒོ་ནས་རྟག་ཏུ་དགེ་བ་ལ་
འཇུག་པར་བྱེད་དོ། །སྟོབས་ཀྱིས་མི་མཐུན་ཕྱོགས་ཟིལ་གྱིས་མནན་ནས་སྦྱིན་སོགས་དགེ་བ་
བྱང་ཆུབ་ཏུ་ངེས་པར་བྱེད་དོ། །ཡེ་ཤེས་ཀྱིས་ནི་སྦྱིན་སོགས་ཆོས་ལ་ལོངས་སྤྱོད་ཅིང་སེམས་
ཅན་སྨིན་པར་བྱེད་པའོ། །གཉིས་པ་ཡིད་ལ་བྱེད་པའི་སྒྲུབ་པ་བསྟན་པ་ལ་གཉིས་ཏེ། ཡིད་ལ་
བྱེད་པའི་རང་བཞིན་དང་། ཆོས་སྤྱོད་བཅུར་དབྱེ་བའོ། །དང་པོ་ལ། བྱེད་པ་དངོས་དང་།
དེའི་ཕན་ཡོན་ནོ། །དང་པོ་ནི། ཐེག་པ་ཆེན་པོ་ཉིད་དང་། མདོ་དང་དབྱངས་ཀྱིས་བསྙད་པ་
ལ་སོགས་པའི་ཆོས་རྣམས་ཇི་ལྟར་གདགས་པར་མཛད་པ་དག་ལ་ཇི་ལྟར་གདགས་པ་ལྟར་བྱང་
ཆུབ་སེམས་དཔའ་རྣམས་རྟག་པར་ཡང་དང་ཡང་དུ་ཐོས་པ་དང་བསམས་པ་དང་བསྒོམས་པ་
ལས་བྱུང་བའི་ཤེས་རབ་གསུམ་གྱིས་རྒྱུན་མི་འཆད་པར་ཡིད་ལ་བྱེད་པའོ། ། གཉིས་པ་ནི།
ཐོས་པའི་ཤེས་རབ་ཀྱིས་ཁམས་བརྟས་པར་བྱེད་ལ། བསམས་པ་ལས་བྱུང་བའི་ཤེས་རབ་ཀྱིས་ལ
རིགས་པ་ལ་བརྟེན་ནས་དོན་ལ་འཇུག་པར་བྱེད་དོ། །བསྒོམས་པ་ལས་བྱུང་བའི་ཤེས་རབ་དེ་
ཡིས་ནི་འདོད་པའི་དོན་རྣམས་འགྲུབ་པར་འགྱུར་ཏེ། ས་ལ་འཇུག་པ་ཡོངས་སུ་སྦྱོང་བའི་ཕྱིར།
གཉིས་པ་ཆོས་སྤྱོད་བཅུར་དབྱེ་བ་ལ་གཉིས་ཏེ། དབྱེ་བ་དངོས་དང་། ཕན་ཡོན་ནོ། །དང་པོ་
ནི། ཡིད་ལ་བྱེད་པ་དེ་ནི་ཆོས་སྤྱོད་རྣམ་པ་བཅུ་དང་ཡང་དག་པར་ལྡན་པར་བསྒྲུབ་པར་བྱ་བ་
ཡིན་པར་ཤེས་པར་བྱ་བ་ཡིན་ནོ། །བཅུ་གང་ཞེ་ན། ཐེག་པ་ཆེན་པོའི་ཆོས་ཡི་གེར་འདྲི་བ་
དང་། དེ་ལ་མཆོད་པ་དང་། གཞན་ལ་སྦྱིན་པར་བྱེད་པ་དང། རང་གིས་ཉན་པར་བྱེད་པ་
དང་། གླེགས་བམ་ཀློག་པ་དང་། ཚིག་བློ་ལ་ལེན་པ་དང་། གཞན་ལ་འཆད་པ་དང། ཚིག་ཁ་
ཏོན་དུ་བྱེད་པ་དང། དོན་དེ་བསམས་བྱུང་གི་ཤེས་རབ་ཀྱིས་སེམས་པ་དང་། ཚུལ་བཞིན་
ཡིད་ལ་བྱེད་པའི་སྒོ་ནས་སྒོམ་པའོ། ། གཉིས་པ་ནི། སྤྱོད་པ་བཅུའི་བདག་ཉིད་དེ་དག་ནི་
བསོད་ནམས་ཀྱི་ཕུང་པོ་དཔག་ཏུ་མེད་དེ། ཆོས་སྤྱོད་གཅིག་ལ་ཡང་བསོད་ནམས་ཤིན་ཏུ་མང་
བའི་ཕྱིར་རོ། །ཅིའི་ཕྱིར་མདོ་ལས་ཐེག་པ་ཆེན་པོའི་ཆོས་སྤྱོད་ཁོ་ན་ཁྱད་པར་དུ་འཕགས་པར་
སྟོན་ཞེ་ན། ཉན་ཐོས་སོགས་ལས་ཁྱད་པར་དུ་འཕགས་པའི་ཕྱིར་དང་། སྐུ་དང་ཡེ་ཤེས་སོགས་
ལྷག་མེད་ཀྱི་དབྱིངས་སུ་ཡང་མི་ཟད་པའི་ཕྱིར་དང་། འཁོར་བ་ཇི་སྲིད་པར་ཕྲིན་ལས་ཀྱི་ནུས་པ་
མ་ཞི་བར་འཇུག་པའི་ཕྱིར་དང་། གཞན་ལ་ཕན་འདོགས་པ་མ་ཞི་བར་འཇུག་པའི་ཕྱིར་རོ།
277



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
;གསུམ་པ་རྗེས་སུ་མཐུན་པའི་ཆོས་སྒྲུབ་པ་ལ་གཉིས་ཏེ། སྤྱིར་བསྟན་པ་དང་། སོ་སོར་
བཤད་པའོ། །དང་པོ་ནི། ཞི་གནས་སྒོམ་པ་ནི་མི་གཡེང་བ་དང་། ལྷག་མཐོང་སྒོམ་པ་ནི་ཕྱིན་
ཅི་མ་ལོག་པར་གྱུར་པ་སྟེ། རྗེས་སུ་མཐུན་པའི་ཆོས་སྒྲུབ་པ་གཉིས་སོ། །གཉིས་པ་ལ། ཞི་
གནས་ཀྱི་མི་མཐུན་ཕྱོགས་གཡེང་བ་བཤད་པ་དང་། ལྷག་མཐོང་གི་ངོ་བོ་ཕྱིན་ཅི་མ་ལོག་པར་
བཤད་པའོ། །དང་པོ་ལ་གཡེང་བ་དྲུག་སྟེ། ངོ་བོ་ཉིད་ཀྱིས་གཡེང་བ་ནི་མིག་གི་རྣམ་པར་ཤེས་
པ་སོགས་ཚོགས་ལྔ་སྟེ། ཚོགས་ལྔ་གང་རུང་ཞིག་སྐྱེས་པས་ཏིང་ངེ་འཛིན་ལས་ལྡང་བར་བྱེད་
པའི་ཕྱིར། ཕྱི་རོལ་དུ་གཡེང་བ་ནི་ཡིད་ཀྱི་རྣམ་ཤེས་ཏེ། ཡིད་ཀྱི་ཤེས་པ་ཡུལ་ལ་འཇུག་པས་
སེམས་ཕྱི་རོལ་དུ་འཕྲོ་བའི་ཕྱིར། ནང་གི་གཡེང་བ་ནི་ཏིང་ངེ་འཛིན་གྱི་རོ་མྱོང་བ་དང་བྱིང་རྒོད་
དེ། ནང་གི་ཏིང་ངེ་འཛིན་ལས་ཉམས་པར་བྱེད་པའི་ཕྱིར། མཚན་མའི་གཡེང་བ་ནི་ ཏིང་ངེ་
འཛིན་ལ་མཚན་མར་བཟུང་ནས་ཡིད་ཆེས་པའི་བསམ་པ་སྟེ། ཡོན་ཏན་མ་ཐོབ་པ་ལ་ཐོབ་པར་
འཛིན་པའི་ཕྱིར། གནས་ངན་ལེན་གྱི་གཡེང་བ་ནི་ངར་འཛིན་པའི་སྒོ་ནས་གཞན་ལས་ཁྱད་
པར་དུ་འཕགས་པར་ཡིད་ལ་བྱེད་པ་སྟེ། ང་རྒྱལ་གྱི་མཚན་མར་འཛིན་པ་དང་ལྡན་པའི་ཕྱིར།
ཡིད་ལ་བྱེད་པའི་གཡེང་བ་ནི་ཆུང་ངུའམ་དམན་པའི་སེམས་ཏེ། ཐེག་པ་དམན་པ་ཡིད་ལ་བྱེད་
པའི་ཕྱིར་རོ། །དེ་ལྟར་བློ་ལྡན་རྣམས་ཀྱི་གཡེང་བ་དྲུག་པོ་དེ་དག་ཤེས་པར་བྱས་ནས་དེ་ཞི་བའི་
ཞི་གནས་བསྒོམ་པར་བྱའོ། །གཉིས་པ་ཕྱིན་ཅི་མ་ལོག་པ་བཤད་པ་ལ་གཉིས་ཏེ། བཅུར་དབྱེ་
བ་དང་། དེའི་དོན་བཤད་པའོ། །དང་པོ་ནི། ཡི་གེ་ལ་ཕྱིན་ཅི་མ་ལོག་པ་དང་། དོན་ལ་ཕྱིན་
ཅི་མ་ལོག་པ་དང་། ཡིད་ལ་བྱེད་པ་ལ་ཕྱིན་ཅི་མ་ལོག་པ་དང་། མི་འཕྲོ་བ་ལ་ཕྱིན་ཅི་མ་ལོག་པ་
དང་། རང་དང་སྤྱིའི་མཚན་ཉིད་ལ་ཕྱིན་ཅི་མ་ལོག་པ་གཉིས་དང་། མ་དག་པ་དང་དག་པ་
མ་ལོག་པ་དང་།
ཅི་མ་ལོག་པ་དང་། ཁེངས་པ་མེད་པ་ལ་ཕྱིན་ཅི་མ་ལོག་པའོ། །གཉིས་པ་དེ་དག་གི་དོན་གཉིས་ལ་ཕྱིན་ཅི་མ་ལོག་པ་དང་། གློ་བུར་བ་ལ་ཕྱིན 
ད་པའོ། མ་དངངས་པ་ལ་ཕྱིན་
བཤད་པ་ནི། ཕྱིན་ཅི་མ་ལོག་པ་བཅུ་ལས། དང་པོའི་དོན་བཤད་པ་ནི། བརྗོད་བྱ་ཕྱིན་ཅི་མ་
ལོག་པར་སྟོན་པའི་ཚིག་ལ་ཡོད་པའི་ཡི་གེ་གོ་རིམ་མ་ནོར་བར་འབྲེལ་བའི་ཕྱིར་དང་། ཡི་གེ་
ལས་གཞག་པའི་བརྡ་ལ་འདྲིས་པའི་ཕྱིར་ཡི་གེ་རྣམས་དོན་ཡོད་པ་ཉིད་དང་། གཉིས་ཀ་ལས་
ལྡོག་པ་ཡི་གེ་མ་འབྲེལ་པ་དང་། བརྡ་སྔར་མ་འདྲིས་པ་གཉིས་ནི་དོན་མེད་པ་སྟེ། དོན་ཡོད་
མེད་གཉིས་ཤེས་པ་ནི་ཡི་གེ་ལ་ཕྱིན་ཅི་མ་ལོག་པར་འཇུག་པའོ། །འདི་ལས་བྱང་ཆུབ་སེམས་
278



༄༅ །དབུས་མཐའ་རྣམ་འབྱེད་གྱི་རྣམ་བཤད་མི་ཕམ་ད་གོང་ས་རྒྱུན་ཞེས་བྱ་བ།
དཔའ་ལ་སྒྲའི་དོན་དང་བྲལ་བའི་རྟོགས་པ་སྐྱེའོ། །གཉིས་པའི་དོན་ནི། གཟུང་འཛིན་གཉིས་
སུ་སྣང་བར་གྱུར་པ་ནི་ཇི་ལྟར་སྣང་བ་དེ་ལྟར་དོན་ལ་ཡོད་པ་མ་ཡིན་པས་ཡོད་པའི་མཐའ་རྣམ་
པར་སྤངས་སོ། །གཉིས་སུ་སྣང་བ་ཙམ་མེད་པ་མ་ཡིན་པས་མེད་པ་རྣམ་པར་སྤངས་སོ། །
གཉིས་པོ་ཤེས་པ་དེ་ནི་དོན་ལ་ཕྱིན་ཅི་མ་ལོག་པ་སྟེ། འདི་ལས་གཟུང་འཛིན་དང་བྲལ་བའི་
རྟོགས་པ་སྐྱེའོ། །གསུམ་པའི་དོན་ནི། གཟུང་འཛིན་དུ་རྟོག་པ་སྔ་མ་དེ་ཡིས་བསྒོས་པའི་རྟོག་
པ་ནི་ཆོས་ཅན། ཡིད་བྱེད་དེའི་གནས་ཞེས་བརྗོད་དེ། ཡིད་བྱེད་དེའི་ས་བོན་གྱི་རྟེན་ཡིན་པའི་
ཕྱིར། དེ་ལྟར་ཤེས་པ་ནི་ཡིད་ལ་བྱེད་པ་ལ་ཕྱིན་ཅི་མ་ལོག་པའོ། །ཡིད་ལ་བྱེད་པ་དེའི་གནས་
གང་ཞེ་ན། གཟུང་འཛིན་གཉིས་སུ་སྣང་བའི་རྒྱུ་ཀུན་གཞི་ལ་བརྗོད་དོ། །བཞི་པའི་དོན་ནི།
དོན་གྱི་ཡོད་པ་ནི་གཞན་དབང་། མེད་པ་ནི་གཟུང་འཛིན་གཉིས། དོན་ལ་མེད་ཀྱང་སྣང་བའི་
ཚུལ་དེ་ནི་སྒྱུ་མ་དང་སྨིག་རྒྱུ་ལ་སོགས་པ་བཞིན་དུ་འདོད་དེ། ཐ་སྙད་དུ་གཉིས་སུ་སྣང་ཡང་
དོན་ལ་ཡོད་པ་མིན་པར་རྟོགས་པ་དེ་ནི་མི་འཕྲོ་བ་ལ་ཕྱིན་ཅི་མ་ལོག་པ་སྟེ། མཐའ་གཅིག་ཏུ་
ཡོད་པ་དང་མེད་པར་འཛིན་པའི་རྟོག་པ་མི་འཕྲོ་བའི་ཕྱིར་རོ། །ལྔ་པ་དང་དྲུག་པ་རང་སྤྱི་
གཉིས་ལ་ཕྱིན་ཅི་མ་ལོག་པའི་དོན་ནི། ཤེས་བྱ་སྐྱེ་མཆེད་བཅུ་གཉིས་པོ་ཐམས་ཅད་མིང་ཙམ་
ཁོ་ན་སྟེ། རྟོག་པ་ཐམས་ཅད་ཀྱིས་བཟུང་བ་ལྟར་མི་འཇུག་པའི་ཕྱིར་རོ། །ཚུལ་དེ་ལྟར་ཤེས་པ་
དེ་ནི་རང་གི་མཚན་ཉིད་ལ་ཕྱིན་ཅི་མ་ལོག་པ་ཡིན་ནོ། །གང་གི་མཚན་ཉིད་ལ་ཕྱིན་ཅི་མ་ལོག་
པ་ཡིན་ཞེ་ན། དོན་དམ་གྱི་རང་གི་མཚན་ཉིད་ལ་ཕྱིན་ཅི་མ་ལོག་པའོ། །སྤྱིའི་མཚན་ཉིད་ལ་
ཕྱིན་ཅི་མ་ལོག་པའི་དོན་ནི། ཆོས་ཐམས་ཅད་མིང་ཙམ་དུ་ཟད་པས་ན་ཆོས་ཀྱི་དབྱིངས་ཏེ་
བདག་མེད་ལས་མ་གཏོགས་པར་ཡོད་པ་མ་ཡིན་ཏེ། འདི་ལྟར་ཆོས་ཐམས་ཅད་མིང་ཙམ་ དུ་
ཟད་པའོ། །ཆོས་ཐམས་ཅད་བདག་མེད་ཡིན་པ་དེའི་ཕྱིར། བདག་མེད་ནི་སྤྱིའི་མཚན་ཉིད་
དེར་ཤེས་པ་དེ་སྤྱིའི་མཚན་ཉིད་ལ་ཕྱིན་ཅི་མ་ལོག་པའོ། །
བདུན་པ་མ་དག་པ་དང་དག་པའི་དོན་ལ་ཕྱིན་ཅི་མ་ལོག་པའི་དོན་ནི། ཕྱིན་ཅི་ལོག་གི་
ཡིད་ལ་བྱེད་པ་མ་སྤངས་པས་ཆོས་དབྱིངས་དེ་ནི་རྣམ་པར་མ་དག་པ་ཡིན་ལ། སྤངས་པ་ལས་
ནི་རྣམ་པར་དག་པ་སྟེ། དེ་ལྟར་ཤེས་པ་དེ་ཡང་དག་མ་དག་ལ་ཕྱིན་ཅི་མ་ལོག་པའོ། །བརྒྱད་
པ་གློ་བུར་བ་ལ་ཕྱིན་ཅི་མ་ལོག་པའི་དོན་ནི། སྔར་དྲི་མ་དང་བཅས་པ་དང་ཕྱིས་དྲི་མས་དག་པ་
གཉིས་ཀ་ཡང་གློ་བུར་དུ་འབྱུང་བ་སྟེ། སྔར་མ་དག་པའི་དུས་སུ་ཡང་དྲི་མ་གློ་བུར་བ་ཡིན་པའི་འོ
279



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
'
འོ
བཕྱིར་ཏེ་ཆོས་ཀྱི་དབྱིངས་ནི་རང་བཞིན་གྱིས་རྣམ་པར་དག་པ་ཡིན་པའི་ཕྱིར་ཏེ་ནམ་མཁའ་
བཞིན་ནོ། །ཕྱིས་དྲི་མས་དག་པའི་ཚེའང་དྲི་མ་གློ་བུར་བ་དག་པ་ཙམ་ཡིན་པའི་ཕྱིར་རོ། །དེ་
ལྟར་ཤེས་པ་དེ་ཡང་གློ་བུར་བ་དེ་ལ་ཕྱིན་ཅི་མ་ལོག་པའོ། །དགུ་པ་དང་བཅུ་པ་མི་དངངས་པ་
དང་མི་ཁེངས་པ་ལ་ཕྱིན་ཅི་མ་ལོག་པ་ནི། སྔར་ཆོས་རྣམས་ཀུན་ནས་ཉོན་མོངས་པའི་ངོ་བོར་
གནས་པ་ཡང་མེད་ཕྱིས་དེ་ཉིད་རྣམ་པར་དག་པ་ཡང་མེད། གང་གི་རང་བཞིན་ཀུན་ནས་ཉོན་
མོངས་པའི་ངོ་བོར་གྲུབ་པ་དང་དེ་ཉིད་ཕྱིས་རྣམ་པར་དག་པ་ཡང་མེད་དེ། གཟུང་འཛིན་
གཉིས་ཀྱི་ཆོས་དང་གང་ཟག་དོན་དམ་པར་མེད་པའི་ཕྱིར། དེ་བས་ན་ཉེས་པ་འཕེལ་བ་གང་
གིས་སྐྲག་པ་དང་དངངས་པ་མེད་ལ། ཡོན་ཏན་འཕེལ་བ་གང་གིས་ང་རྒྱལ་དུ་འགྱུར་བ་ཡང་
མེད། དེ་ལྟར་ཤེས་པ་དེ་ནི་འདིར་མི་སྐྲག་པ་དང་ཁེངས་པ་མེད་པ་ལ་ཕྱིན་ཅི་མ་ལོག་པའོ། །
འདིས་ནི་ཆོས་དབྱིངས་ཟད་པ་དང་འཕེལ་བ་མེད་པར་རྟོགས་པར་འགྱུར་རོ། །དེ་ལྟར་ཕྱིན་ཅི་
མ་ལོག་པ་བཅུ་པོ་རྡོ་རྗེའི་ཚིག་བཅུ་དང་སྦྱར་བ་ནི། མདོ་ལས། ཡོད་པ་དང་། མེད་པ་སོགས་
རྡོ་རྗེའི་ཚིག་བཅུ་གསུངས་པ་དབྱིག་གཉེན་གྱི་འགྲེལ་པར་ཚིགས་བཅད་དུ་བསྡུས་པ་ནི། ཡོད་
མེད་ཕྱིན་ཅི་མ་ལོག་དང་། །གནས་དང་སྒྱུ་མ་ལྟ་བུ་ཉིད། །མི་རྟོག་པ་དང་རང་བཞིན་གྱིས། །
རྟག་པར་འོད་གསལ་ཉིད་དང་ནི། །ཀུན་ནས་ཉོན་མོངས་རྣམ་བྱང་དང་། །དེ་བཞིན་ནམ་
མཁའ་ལྟ་བུ་ཉིད། །འགྲིབ་པ་མེད་དང་ལྷག་མེད་པ། །རྡོ་རྗེའི་ཚིག་ནི་བཅུ་ཞེས་བྱ། །ཞེས་
གསུངས། འདི་དག་ཕྱིན་ཅི་མ་ལོག་པ་བཅུ་དང་སྦྱར་ན། ཡི་གེ་ལ་ཕྱིན་ཅི་མ་ལོག་པ་ནི་ཡོད་
མེད་དོ། །དོན་ལ་མ་ལོག་པ་ནི་ཕྱིན་ཅི་མ་ལོག་པའོ། །ཡིད་བྱེད་ལ་མ་ལོག་པ་ནི་གནས་སོ། །
མཐའ་གཉིས་སུ་མི་འཕྲོ་བ་ལ་མ་ལོག་པ་ནི་སྒྱུ་མ་ལྟ་བུའོ། །རང་གི་མཚན་ཉིད་ལ་མ་ལོག་པ་ནི་
མི་རྟོག་པའོ། །སྤྱིའི་མཚན་ཉིད་ལ་མ་ལོག་པ་ནི་རང་བཞིན་གྱིས་འོད་གསལ་བའོ། །མ་དག་པ་
དང་དག་པ་ལ་མ་ལོག་པ་ནི་ཀུན་བྱང་ངོ་། །གློ་བུར་དུ་བྱུང་བ་ལ་མ་ལོག་པ་ནི་ནམ་མཁའ་ལྟ་
བུའོ། །སྤང་བྱ་འགྲིབ་པ་མེད་པས་མི་སྐྲག་པ་ལ་མ་ལོག་པ་ནི་འགྲིབ་པ་མེད་པའོ། །གཉེན་པོ་
འཕེལ་བས་ཁེངས་པ་མེད་པ་ལ་ཕྱིན་ཅི་མ་ལོག་པ་ནི་ཁྱད་པར་དུ་འཕགས་པའམ་ལྷག་པ་མེད་
པའོ། །རྫས་ཀྱི་རྡོ་རྗེ་དེ་མཚོན་སོགས་ཀྱིས་ཕིགས་པར་དཀའ་བ་བཞིན་དུ་འདི་དག་ཀྱང་རྟོག་
གེའི་བློས་ཤེས་པར་དཀའ་བའི་ཕྱིར་རྡོ་རྗེའི་ཚིག་ཅེས་བྱའོ། །རྡོ་རྗེའི་ཚིག་རྣམས་བསྡུས་ནས་
འཆད་པ་ལ། འགྲེལ་པར་ལུས་རྣམ་གཞག་གཉིས་མཛད་པའི་དང་པོ་ནི། ངོ་བོ་ཉིད་རྣམ་པ་
280



༄༅ །དབུས་མཐའ་རྣམ་འབྱེད་གྱི་རྣམ་བཤད་མི་ཕམ་ད་ཕམ་དགོངས་རྒྱུན་ཞེས་བྱ་བ།
གསུམ་དང་། དམིགས་པ་དང་། རྣམ་པར་མི་རྟོག་པ་ཉིད་དང་། བརྒལ་བ་དང་། ལན་ཏེ།
རྡོ་རྗེའི་ཚིག་ལྷག་མ་རྣམས་སོ། །ཞེས་སོ། ། གཉིས་པ་ནི། གང་ལ་ གང་ཞིག་གང་གིས་
འཁྲུལ། །མ་འཁྲུལ་གང་ཞིག་གང་ལ་དང༌། །འཁྲུལ་དང་མ་འཁྲུལ་འབྲས་བུ་ཉིད། །དེ་གཉིས་
ཀྱི་ནི་ཐ་མའོ། །ཞེས་པའོ། །དེ་ལ་ངོ་བོ་ཉིད་གསུམ་ནི་དམིགས་པ་སྟེ་ཡོད་པ་ཡོངས་གྲུབ།
མེད་པ་ཀུན་བཏགས། ཕྱིན་ཅི་མ་ལོག་པ་གཞན་དབང་ཡིན་པས་ཤེས་བྱ་དང་། རང་མཚན་ལ་
མ་ལོག་པ་གང་གིས་རྣམ་པར་མི་རྟོག་པ་ཤེས་པ་དང་། གང་ལ་མི་རྟོག་པ་འོད་གསལ་བ་སྟེ།
ཤེས་བྱ་དང་ཤེས་པའི་རྣམ་གཞག་བསྟན་ཏོ། །བརྒལ་བ་དང་ལན་གྱིས་བསྟན་པའི་རྡོ་རྗེའི་ཚིག་
ལྷག་མ་འཆད་ཚུལ་ལ། བརྒལ་བ་ནི། གལ་ཏེ་ཀུན་བཏགས་དང་གཞན་དབང་གི་མཚན་ཉིད་
ཀྱི་ཆོས་དེ་དག་མེད་ན་ཇི་ལྟར་དམིགས་པར་འགྱུར། ཅི་སྟེ་ཡོད་ན་ཆོས་རྣམས་རང་བཞིན་གྱིས་
འོད་གསལ་བ་ཉིད་དུ་མི་རུང་ངོ་ཞེ་ན། ལན་ནི། སྒྱུ་མ་ལྟ་བུ་ཉིད་ཅེས་པས་བསྟན་ཏེ། དཔེར་
ན་སྒྱུ་མ་བྱས་པ་ཉིད་ནི་སྣང་བ་ལྟར་དུ་མེད་ཀྱང་དམིགས་རུང་བ་ལྟ་བུའོ། །ཡང་། གལ་ཏེ་
ཆོས་རྣམས་རང་བཞིན་གྱིས་འོད་གསལ་བ་ཡིན་ན་སྔར་ཀུན་ནས་ཉོན་མོངས་པ་ཕྱིས་ཇི་ལྟར་
རྣམ་པར་བྱང་བར་འགྱུར་ཞེ་ན། ཀུན་ཉོན་དང་རྣམ་བྱང་གི་ཆོས་རྣམས་ནམ་མཁའ་ལྟ་བུར་
རིག་པར་བྱ་སྟེ། དཔེར་ན་ནམ་མཁའ་རང་བཞིན་གྱིས་རྣམ་པར་དག་པ་ལ་ཀུན་ནས་ཉོན་
མོངས་སོ་རྣམ་པར་བྱང་ངོ་ཞེས་བརྗོད་པ་ལྟ་བུའོ། །ཡང་། གལ་ཏེ་སངས་རྒྱས་དཔག་མེད་
བྱུང་ནས་སེམས་ཅན་དཔག་མེད་ཀྱི་ཀུན་ཉོན་བསལ་ན། ཅིའི་ཕྱིར་འཁོར་བ་འགྲིབ་པར་མི་
བ
འགྱུར་ཞིང་མྱང་འདས་འཕེལ་བར་མི་འགྱུར་ཞེ་ན། འགྲིབ་པ་མེད་པ་དང་ཁྱད་པར་དུ་འཕགས་
པ་མེད་པ་ཞེས་པས་དེའི་ལན་བསྟན་ཏེ། སེམས་ཅན་གྱི་ཁམས་དང་རྣམ་བྱང་གི་ཕྱོགས་དཔག་
ཏུ་མེད་པའི་ཕྱིར་འཁོར་འདས་ལ་འཕེལ་འགྲིབ་མེད་པར་བསྟན་ཏོ། །དེ་ལྟར་རྡོ་རྗེའི་ཚིག་
རྣམས་འདིར་བསྟན་པ་དང་། འགྲེལ་ཚིག་རྩ་བར་དྲངས་པ་གཉིས་གོ་རིམ་མི་མཐུན་པ་ནི།
འདིར་བཤད་པའི་རིམ་པ་གཙོ་བོར་བྱས་པ་སྟེ། རྡོ་རྗེའི་ཚིག་བཅུ་སྟོན་པའི་གཞུང་ཚིག་བཤད་
བྱ་དང་། གང་ལ་གང་ཞིག་སོགས་འཆད་བྱེད་ཡིན་པའི་ཕྱིར་སྔ་ཕྱིའི་འབྲེལ་དེ་ལྟར་བྱས་སོ། །
བཞི་པ་མཐའ་གཉིས་སྤངས་པའི་སྒྲུབ་པ་ནི། སོ་སོར་རྟོག་པའི་ཤེས་རབ་ཀྱིས་མཐའ་གཉིས་
སྤངས་ནས་དབུ་མའི་ལམ་སོ་སོར་རྟོག་ཅིང་སྒྲུབ་པར་བྱེད་པའི་ལམ་མོ། །བསལ་བྱའི་མཐའ་
གཉིས་ནི་མུ་སྟེགས་དང་ཉན་ཐོས་གཉིས་ཀས་བཏགས་པའི་མཐའོ། །དེ་གང་ཞེ་ན། བདག་
281



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
***དང་ཕུང་པོ་ཐ་དད་པར་བཏགས་པ་དང་། བདག་དང་ཕུང་པོ་གཅིག་ཏུ་བཏགས་པའི་མཐའ་
དང། གཟུགས་སོགས་རྟག་པར་བཏགས་པ་ནི་མུ་སྟེགས་པས་བཏགས་པའོ། །མི་རྟག་པ་ནི་
ཉན་ཐོས་ཀྱིས་བཏེགས་པའི་མཐའ་སྟེ། འདི་གཉིས་ནི་མུ་སྟེགས་དང་ཉན་ཐོས་གཉིས་ཀས་
བཏགས་པའི་མཐའོ། །གང་ཟག་ལ་སྒྲོ་འདོགས་པ་དང་སྐུར་པ་འདེབས་པའི་མཐའ་གཉིས་
དང་། ཆོས་ལ་སྒྲོ་འདོགས་པ་དང་སྐུར་པ་འདེབས་པའི་མཐའ་གཉིས་ཏེ་བཞི་པོ་རྣམས་
མཐའོ། །མ་རིག་པ་སོགས་མི་མཐུན་ཕྱོགས་དང་། མ་རིག་པ་འགོག་བྱེད་གཉེན་པོའི་མཐའ་
གཉིས་སོ། །གང་ཟག་དང་ཆོས་གཉིས་ངོ་བོ་ཉིད་ཀྱིས་ཡོད་པར་འདུ་ཤེས་པས་བཏགས་པ་ནི་
རྟག་མཐའ་དང་། ཐ་སྙད་དུ་མེད་པར་འདུ་ཤེས་པས་བཏགས་པ་ནི་ཆད་མཐའ་དང་གཟུང་
བ་དང་འཛིན་པར་བཏགས་པའི་མཐའ་གཉིས་དང་། ཀུན་ནས་ཉོན་མོངས་པ་གསུམ་གྱི་
མཐའ་དང་། རྣམ་པར་བྱང་བ་གསུམ་གྱི་མཐའ་སྟེ། ཀུན་ནས་ཉོན་མོངས་ཀྱི་ཉོན་མོངས་པ་
དང་། ལས་ཀྱི་ཀུན་ནས་ཉོན་མོངས་པ་དང་། སྐྱེ་བའི་ཀུན་ནས་ཉོན་མོངས་པའོ། །རྣམ་པར་
བྱང་བ་གསུམ་ནི་རྣམ་ཐར་སྒོ་གསུམ་མོ། །འདི་དག་ལ་མངོན་པར་ཞེན་པས་བཏགས་པ་ནི་
མཐའོ། །དངོས་པོར་ཡོད་མེད་སོགས་ཕྱོགས་གཉིས་ཀྱི་རྣམ་པར་རྟོག་པ་ནི་མཐའ་སྟེ། དེ་ནི་
རྣམ་པ་བདུན་དུ་འདོད་དེ། བདག་གི་དངོས་པོ་ཡོད་པ་དང་མེད་པར་རྟོག་པ་གཉིས་ཀྱི་མཐའ་
དང་། ཞི་བར་བྱ་བ་སྤང་བྱ་དང་ཞི་བར་བྱེད་པ་གཉེན་པོ་ལ་རྟོག་པའི་མཐའ་གཉིས་དང།
སྐྱག་བྱ་ངོ་བོ་ཉིད་ཀྱིས་སྟོང་པ་དང་སྟོང་པ་དེ་ལ་འཇིགས་པ་སྐྱེ་བར་རྟོག་པ་དང་། གཟུང་བ་
དང་འཛིན་པ་གཉིས་རྟོག་པ་དང་། ཡང་དག་པ་ཟག་པ་མེད་པ་ཉིད་དང་ལོག་པ་ཟག་པ་དང་
བཅས་པ་ཉིད་ལ་རྟོག་པའི་མཐའ་གཉིས་དང། ཡེ་ཤེས་ཀྱིས་སྤང་བྱ་སྤོང་བར་བྱེད་པ་དང་སྤོང་
བར་བྱེད་པའི་ནུས་པ་ཡོད་པ་མིན་པར་རྟོག་པའི་མཐའ་དང་། གཉེན་པོ་སྐྱེ་བ་མེད་པ་དང་
གཉེན་པོ་སྐྱེས་ཀྱང་སྤང་བྱ་དང་དུས་མཉམ་དུ་འཇུག་པ་ཉིད་དུ་རྟོག་པའི་མཐའ་སྟེ། ཟུང་སྦྱར་
བ་བདུན་པོ་དེ་ནི་ཕྱོགས་གཉིས་ཀྱི་ཡུལ་ཅན་གྱི་རྣམ་པར་རྟོག་པའི་མཐའོ། །ལྔ་པ་དང་དྲུག་པ་
ཁྱད་པར་ཅན་དང་ཁྱད་པར་མེད་པའི་སྒྲུབ་པ་ནི། ས་བཅུ་ལ་རྣམ་པར་དག་པར་བྱ་བ་དག་ཏུ་
ཤེས་པར་བྱས་ཏེ། ཁྱད་པར་མེད་པའི་སྒྲུབ་པ་ནི། ས་བཅུ་ལ་ཕ་རོལ་དུ་ཕྱིན་པ་བཅུ་སྒྲུབ་ཙམ་
དུ་ཁྱད་པར་མེད་ལ། ཁྱད་པར་ནི་ས་རེ་རེ་ལ་ཕ་རོལ་ཏུ་ཕྱིན་པ་རེ་རེ་ལ་གཙོ་བོར་སྤྱོད་དོ། །
གཉིས་པ་དམིགས་པ་བླ་ན་མེད་པ་བསྟན་པ་ནི། རྣམ་པར་གཞག་པའི་དམིགས་པ་ནི།བ
282



༄༅ །དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱུན་ཞེས་བྱ་བ།
གསུང་རབ་ཡན་ལག་བཅུ་གཉིས་ཏེ། སེམས་ཅན་ལ་ཕན་པའི་ཕྱིར་དུ་རྣམ་པར་གཞག་པའི་
ཕྱིར། ཆོས་དབྱིངས་ཀྱི་དམིགས་པ་ནི། ཆོས་ཉིད་དེ། ལམ་གྱི་དམིགས་པར་གྱུར་པའི་དེ་
བཞིན་ཉིད་ཡིན་པའི་ཕྱིར། བསྒྲུབ་པར་བྱ་བའི་དམིགས་པ་ནི། ཕ་རོལ་ཏུ་ཕྱིན་པ་བཅུ་སྟེ།
བསྒྲུབ་པར་བྱ་བ་ཡིན་པའི་ཕྱིར། སྒྲུབ་པའི་དམིགས་པ་ནི། དེ་བཞིན་ཉིད་དེ། དེ་བཞིན་ཉིད་
ལ་དམིགས་ནས་ལམ་སྒྲུབ་པའི་ཕྱིར་རོ། །འཛིན་པའི་དམིགས་པ་ནི། ཐོས་བྱུང་གི་ཤེས་རབ་
ཀྱི་ཡུལ་ཏེ། ཐོས་བྱུང་གི་ཤེས་རབ་ཀྱིས་འཛིན་པར་བྱ་བ་ཡིན་པའི་ཕྱིར། ངེས་པར་འཛིན་པའི་
དམིགས་པ་ནི། བསམས་བྱུང་གི་ཤེས་རབ་ཀྱི་ཡུལ་ཏེ། རིགས་པ་ལ་བརྟེན་ནས་ངེས་པར་
འཛིན་པ་ཡིན་པའི་ཕྱིར། རབ་ཏུ་འཛིན་པའི་དམིགས་པ་ནི། བསྒོམས་པ་ལས་བྱུང་བའི་ཡུལ་
ཏེ། སོ་སོ་རང་གིས་རིག་པའི་བློས་འཛིན་པར་བྱ་བ་ཡིན་པའི་ཕྱིར། རབ་ཏུ་རྟོགས་པའི་
དམིགས་པ་ནི། ས་དང་པོའི་མཐོང་ལམ་གྱི་དམིགས་པ་སྟེ། འཇིག་རྟེན་ལས་འདས་པའི་ལམ་
གྱིས་རབ་ཏུ་རྟོགས་པར་བྱ་བ་ཡིན་པའི་ཕྱིར། རབ་ཏུ་རྒྱས་པའི་དམིགས་པ་ནི། ས་གཉིས་པ་
ནས་བདུན་པའི་བར་གྱི་དམིགས་པ་སྟེ། རྟོགས་པ་སྔར་ལས་རབ་ཏུ་རྒྱས་པའི་དམིགས་པ་ཡིན་
པའི་ཕྱིར། རྣམ་པར་རྟོགས་པའི་དམིགས་པ་ནི་ས་བདུན་པའི་དམིགས་པ་སྟེ། འཇིག་རྟེན་
དང་འཇིག་རྟེན་ལས་འདས་པའི་ལམ་གྱི་དམིགས་པ་གཉིས་ལ་སོགས་པའི་ཆོས་ཁོང་དུ་ཆུད་
པའི་ཕྱིར། ས་བརྒྱད་པའི་དམིགས་པ་ནི། རྣལ་དུ་འདུག་པའི་དམིགས་པ་སྟེ། མཚན་མར་
འཛིན་པའི་རྟོག་པས་མི་གཡོ་བའི་དམིགས་པ་ཡིན་པའི་ཕྱིར། ས་དགུ་པ་དང་བཅུ་པ་དང་
སངས་རྒྱས་ཀྱི་ས་གསུམ་གྱི་དམིགས་པ་ནི། ཕུལ་དུ་བྱུང་བའི་དམིགས་པར་འདོད་དེ། ས་དགུ་
པ་ལ་སོ་སོ་ཡང་དག་རིག་བཞིའི་ཡེ་ཤེས་ཕུལ་དུ་ཕྱིན་པ་ཐོབ་ཅིང་། ས་བཅུ་པ་ལ་ལས་ལ་དབང་
བ་ཕུལ་དུ་ཕྱིན་པ་ཐོབ་ལ། སངས་རྒྱས་ཀྱི་སར་སྒྲིབ་པ་མ་ལུས་པ་སྤངས་པའི་རྣམ་པར་དག་པ་
ཕུལ་དུ་ཕྱིན་པ་ཐོབ་པའི་ཕྱིར། གསུམ་པ་ཡང་དག་པར་འགྲུབ་པ་བླ་ན་མེད་པ་ལ་བཅུ་སྟེ།
ལམ་གྱི་རྐྱེན་མ་ཚང་བ་མེད་པ་ནི་རིགས་ཡང་དག་པ་འགྲུབ་པའོ། །ཐེག་ཆེན་མི་སྤོང་བ་ནི་མོས་
པ་ཡང་དག་པ་འགྲུབ་པའོ། །ཐེག་པ་དམན་པས་སེམས་མི་གཡེང་བ་ནི་སེམས་བསྐྱེད་ཡང་དག་
པ་འགྲུབ་པའོ། །ཕ་རོལ་ཏུ་ཕྱིན་པ་རྫོགས་པར་རབ་ཏུ་བསྒྲུབས་པ་ནི་སྒྲུབ་པ་ཡང་དག་པ་
འགྲུབ་པའོ། །འཕགས་པའི་ལམ་ཡང་དག་པ་སྐྱེད་པ་ནི་སྐྱོན་མེད་པ་ལ་འཇུག་པ་ཡང་དག་པ་
འགྲུབ་པའོ། །དགེ་བའི་རྩ་བ་འཕེལ་བ་ནི་སེམས་ཅན་ཡོངས་སུ་སྨིན་པར་བྱེད་པ་ཡང་དག་པ་
.
283



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ཆོས་
ཀུན་འགྲུབ་པའོ། །སེམས་ལས་སུ་རུང་བ་ནི་ཞིང་ཡོངས་སུ་དག་པ་ཡང་དག་པ་འགྲུབ་པའོ། །སྲིད་
ཞི་གཉིས་ལ་མི་གནས་པ་ནི་ལུང་བསྟན་ཐོབ་པ་ཡང་དག་པ་འགྲུབ་པའོ། །སྒྲིབ་པ་མེད་པ་ཉིད་
ནི་སངས་རྒྱས་ཀྱི་ས་ཡང་དག་པ་འགྲུབ་པའོ། །བྱང་ཆུབ་དེ་སྟོན་པ་རྒྱུན་མི་གཅོད་པ་ནི་བྱང་
ཆུབ་ཀུན་ཏུ་སྟོན་པ་ཡང་དག་པ་འགྲུབ་པའོ། །འདི་ནི་མཛད་པ་བཅུ་གཉིས་ཀྱི་ཚུལ་སྟོན་པ་ལ་
བརྗོད་དོ། །
གསུམ་པ་བསྟན་བཅོས་ཀྱི་ཆེ་བ་དང་དགོས་ཆེད་བསྟན་པ་ནི། ཇི་སྐད་
བསྟན་པ་འདི་ནི་དབུས་དང་མཐའ་རྣམ་པར་འབྱེད་པའི་བསྟན་བཅོས་ཏེ། བསྟན་བཅོས་འདི་
ནི་ཆོས་ཅན། རྟོགས་པར་དཀའ་བ་ཡིན་ཏེ། རྟོག་གེའི་སྤྱོད་ཡུལ་མ་ཡིན་པའི་ཕྱིར།
གྱི་སྙིང་པོའི་དོན་ཡིན་ཏེ། རྒོལ་བས་མི་ཤིགས་པའི་ཕྱིར་དང་ཡེ་ཤེས་ཀྱི་སྤྱོད་ཡུལ་མཆོག་ཏུ་གྱུར་
པའི་ཕྱིར་རོ། །དོན་ཆེན་པོ་དང་ལྡན་ཏེ། སེམས་ཅན་གྱི་དོན་གྱི་ཆེད་དུ་ཞུགས་པའི་བྱང་ཆུབ་
སེམས་དཔའི་སྤྱོད་པ་རྒྱས་པར་སྟོན་པའི་ཕྱིར། དོན་ཆེན་པོ་དང་ལྡན་པ་དེ་བཞིན་དུ་རིགས་
ཅན་གསུམ་པོ་ཀུན་གྱི་དགོས་པའི་དོན་དང་ལྡན་ཏེ། ཐེག་པ་གསུམ་གྱི་ལམ་སྟོན་པའི་ཕྱིར་
རོ། །དོན་མེད་པ་ཐམས་ཅད་སེལ་བར་བྱེད་པ་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པ་
སེལ་བར་བྱེད་པའི་ཕྱིར། ཐེག་པ་བླ་ན་མེད་པའི་ལེའུར་བཅད་པ་སྟེ། ལེའུ་ལྔ་པའི་རྣམ་པར་
བཤད་པའོ། །
༈ ཡན་ལག་བརྒྱད་ལྡན་གསུང་རབ་གང་ཆེན་མཚོ། །ལེགས་བཤད་མི་ཟད་འབྱོར་པའི་སྤྲིན་
སྔོན་ལྡན། །རྒྱལ་སྲས་ཀླུ་དབང་རྣམ་པར་རོལ་པའི་གནས། །མུ་མཐའ་ཡས་པའི་བློ་གྲོས་མི་
ཟད་གཏེར། །གཙུག་ལག་ཤིང་རྟ་རྣམ་པར་འབྱེད་པའི་སྒོ། །དོན་ཟབ་ཕུལ་བྱུང་སྙན་པའི་གེ་
སར་གཡོ། །ལེགས་བཤད་རྣམ་པ་ཀུན་གྱི་མཆོག་ལྡན་པ། །མི་ཕམ་གསུང་རབ་དྲི་མེད་ཟླ་བའི་
འོད། །བློ་གྲོས་ཀུན་དའི་འཛུམ་ཟེར་རབ་གསལ་ཞིང་། །ཕུལ་བྱུང་མཛད་པའི་འོད་ཟེར་སྔོན་
མེད་ལྡན། །དོན་གཉིས་ཟབ་མོའི་ཆུ་ཤེལ་ནོར་བུའི་འོད། །འགྲོ་མང་དད་པའི་དགའ་སྟོན་
འཕེལ་མཛད་པའི། །ལེགས་བཤད་སྤྲིན་གྱིས་བསྐྱོད་པའི་སྐྱེད་ཚལ་དེར། །དོན་གྱི་སྙིང་པོ་དྲི་
བསུང་ཕུན་ཚོགས་ལྡན། །བློ་གྲོས་ ཀུན་ ཏུ་ཡངས་པའི་ཆུ་གཏེར་ལས། ། སྔོན་མེད་རབ་
འཁྲུངས་ལེགས་བཤད་འདབ་བརྒྱ་པ། །ཚུལ་འདི་བློ་གྲོས་སྤྲིན་གྱིས་མཛེས་བྱས་ཤིང་། །རྨད་
བྱུང་སྤོབས་པའི་གློག་ཕྲེང་གསལ་བའི་འོད། ། ས་གསུམ་ཁྱོན་གནས་རྣམ་མང་ ཤེས་བྱའི་
284



༄༅།།དབུས་མཐའ་རྣམ་འབྱེད་གྱི་རྣམ་བཤད་མི་ཕམ་དགོངས་རྒྱན་ཞེས་ཁུ་བ།
མཚོ། །ཡོངས་སུ་རྫོགས་པའི་བློ་གྲོས་མངོན་མཐོ་བ། །སྨྲ་བའི་གདོང་ལྔ་རོང་སྟོན་གཞུང་བརྒྱ་
པས། །མཁས་མང་མགྲིན་པའི་རྒྱན་གྱུར་ལེགས་བཤད་ཀྱི། །བདུད་རྩིའི་དགའ་སྟོན་སྔོན་མེད་
རབ་སྤེལ་བའི། །རྣམ་མང་དགེ་བའི་དཔུང་ཚོགས་མི་དམན་ཞིང་། །བསོད་ནམས་མཁའ་
ལྟར་ཡངས་པ་ཐོབ་པ་ཡིས། །མ་ལུས་འགྲོ་བ་སྲིད་མཚོར་གནས་པ་གང་། །སྲིད་པའི་རྒྱ་མཚོའི་
ཕ་མཐའ་ཡོངས་བརྒལ་བའི། །རྣམ་མཁྱེན་ནོར་བུའི་དཔལ་དབང་འབྱོར་གྱུར་ཅིག །དབུས་
དང་མཐའ་རྣམ་པར་འབྱེད་པའི་བསྟན་བཅོས་ཀྱི་རྣམ་བཤད་མི་ཕམ་དགོངས་རྒྱན་བཤད་ཟིན་
ཏོ། །
༈ ཨོཾ་སྭཱ་སྟི། ཕུན་ཚོགས་དགའ་བ་བརྒྱ་ལྡན་པའི། །ཆོས་ཀྱི་གཞལ་མེད་ཁང་ཆེན་ནས། །
མི་ཕམ་ཞལ་གྱི་བདུད་རྩིའི་བཅུད། །འཛམ་གླིང་སྐྱེ་བོའི་ཉེར་འཚོར་བྱུང། །གང་ཞིག་ཀུན་
བཏགས་གཟུང་འཛིན་གཉིས། །ཡང་དག་མིན་རྟོག་གཞན་དབང་ཆོས། །ཡོད་མེད་མཐའ་
དང་དེས་སྟོང་པའི། །དབུ་མའི་གཤིས་ལུགས་ཡོངས་གྲུབ་སྟེ། །ཚུལ་གསུམ་གྱིས་བསྡུས་ཆོས་
ཀུན་གྱི། །དབུས་མཐའ་རྣམ་པར་འབྱེད་གཞུང་གི །རྣམ་བཤད་མི་ཕམ་དགོངས་རྒྱན་གྱི། །
སྤར་འདི་རྗེ་བཙུན་བླ་མས་བསྒྲུབས། །འདིས་མཚོན་དགེ་བས་ཕན་བདེའི་གཞི། །ཐུབ་བསྟན་
བཤད་སྒྲུབ་འཕེལ་བ་སོགས། །བླ་མ་མཆོག་གི་བཞེད་པ་ཀུན། །ལྷུན་གྱིས་གྲུབ་པའི་བཀྲ་ཤིས་
ཤོག། །།ཅེས་འདི་ཉིད་སྐྱབས་རྗེ་འཇམ་དབྱངས་མཁྱེན་བརྩེའི་དབང་པོས་སྤར་དུ་སྒྲུབ་སྐབས་
ཞུ་དག་བྱེད་པོ་ཀུན་བསོད་ཀྱིས་སྨྲས་པའོ།། །།སརྦ་མངྒ་ལཾ། །
285



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། “ པོད་བཅུ་གཅིག་པ།
:༄༅ །།སྐྱབབཱདདེབཱནཾདུནྡབྷིནཱམདྷཆ་དྷརྨཏཱབིབྷགསྱབིབྷཱཥིཏབིཧརཏིསྨ།
༄༅།།ཆོས་དང་ཆོས་ཉིད་རྣམ་པར་འབྱེད་པའི་རྣམ་
བཤད་ལེགས་པར་འདོམས་པ་ལྷའི་རྔ་
བོ་ཆེ་ཞེས་བྱ་བ་བཞུགས་སོ།།
རོང་སྟོན་ཤེས་བྱ་ཀུན་གཟིགས་ཀྱིས་མཛད།
ཆོས་དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་ལྷའི་རྔ་བོ་
ཆེ་ཞེས་བྱ་བ། ལྷག་པའི་ལྷ་གངས་རིའི་མདོག་ཅན་ལ་ཕྱག་འཚལ་ལོ། །རབ་ཡངས་མཁྱེན་
པའི་གདུགས་དཀར་ཟླ་བའི་འོད། །འཇིག་རྟེན་ལྷ་བརྒྱའི་གཙུག་ན་ངལ་གསོ་ཞིང་། །ཚད་
མེད་ཕྲིན་ལས་འོད་ཀྱི་ཁོར་ཡུག་ཅན། །ཐུབ་དབང་སྨྲ་བའི་ཟླ་བ་གཙུག་གིས་མཆོད། །ཚད་
མེད་ཐུགས་རྗེའི་གླིང་ནས་ལེགས་བགྲོད་ཅིང་། །རིགས་ལྡན་དགའ་བར་བདུད་རྩིའི་དགའ་
སྟོན་འགྱེད། །ལེགས་བཤད་སྤྲིན་གྱི་རྔ་སྒྲ་མངོན་པར་མཐོ། །རྒྱལ་སྲས་ཐུ་བོ་མི་ཕམ་རྒྱལ་གྱུར་
ཅིག །རབ་དཀར་ལྷག་བསམ་གངས་རི་མངོན་མཐོ་ཞིང་། །གསུང་རབ་མང་ཐོས་ཟླ་བའི་གོས་
བཟང་ལྡན། །བསམ་བྱུང་བསིལ་བྱེད་ཆུ་བོའི་རྒྱུན་འབབས་པ། །དཔལ་ལྡན་བླ་མ་གངས་
རིའི་དབང་པོ་རྒྱལ། །ལེགས་བཤད་འོད་ཀྱི་དྲ་བའི་ཕྲེང་ལྡན་ཞིང་། །དོན་ཟབ་ཕུལ་བྱུང་ངག་
གི་རྣམ་འགྱུར་གཡོ། །རྣམ་མང་དོན་གྱི་འཇའ་རིས་རྣམ་བཀྲ་བ། །ཟབ་སྙན་ལེགས་བཤད་
ཕྲེང་བ་སྤེལ་བར་བྱ། །ཆོས་དང་ཆོས་ཉིད་རྣམ་པར་འབྱེད་པ་ལ་དོན་གཉིས་ཏེ། མཚན་
དོན་བཤད་པ་དང་། བསྟན་བཅོས་ཀྱི་རང་བཞིན་བཤད་པའོ། །དང་པོ་ནི། རྒྱ་གར་སྐད་
དུ། དྷམཱ་དྷརྨ་ཏཱ་བི་བྷ་ག་ཞེས་བྱ་བ་ལ། བོད་སྐད་དུ་དྷརྨཱ་ནི་ཆོས་རྣམས། དྷརྨ་ཏཱ་ནི་ཆོས་ཉིད་
དོ། །བི་བྷ་ག་ནི་རྣམ་པར་འབྱེད་པའོ། །དེ་ལ་ཆོས་ནི་འཁོར་བས་བསྡུས་པ་དང་། ཆོས་ཉིད་
ནི་མྱ་ངན་ལས་འདས་པས་བསྡུས་པ་སྟེ། རྣམ་པར་འབྱེད་པ་ནི་འཁོར་འདས་གཉིས་པོ་དེ་ཞིབ་
མོར་སྟོན་པའོ། །མགོན་པོ་བྱམས་པ་ལ་ཕྱག་འཚལ་ལོ། །ཞེས་པ་ནི་ལོ་ཙཱ་བས་བཀོད་པའོ། །
286



༄༅།།ཆོས་ཉིད་རྣམ་འབྱེད་ཀྱི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེ་
གཉིས་པ་བསྟན་ བཅོས་ཀྱི་རང་ བཞིན་ ལ་གཉིས་ཏེ། བསྟན་བཅོས་ཀྱི་དགོས་འབྲེལ་
དང་། དགོས་འབྲེལ་དང་ལྡན་པའི་བསྟན་བཅོས་སོ། ། དང་པོ་ནི། བསྟན་བཅོས་འདི་
བརྩམས་སོ་ཞེས་བྱ་བ་བཤད་པའི་གཞིའོ། །རྒྱུ་གང་ལ་བརྟེན་ནས་ཤེ་ན། འཁོར་འདས་དེ་
དག་གི་མཚན་ཉིད་རྣམ་པར་དབྱེ་བ་བྱེད་པར་འདོད་ནས་སོ། །དགོས་པ་ཅིའི་ཕྱིར་དུ་བརྩམས་
ཤེ་ན། འཁོར་བ་གང་ཞིག་ཤེས་ནས་ཡོངས་སུ་སྤང་བར་བྱ་ཞིང་། གཞན་འགའ་ཞིག་སྟེ་མྱ་ངན་
ལས་འདས་པ་མངོན་སུམ་དུ་བྱ་བ་ཡིན་པ་དེས་ན་དེའི་ཆེད་དུའོ། །
གཉིས་པ་ལ། འཁོར་འདས་མདོར་བསྟན་པ། གཉིས་པོ་རྒྱས་པར་བཤད་པ། གཉིས་
པོ་མཚོན་པའི་དཔེ་བསྟན་པའོ། །དང་པོ་ནི། གསུང་རབ་ཀྱི་བརྗོད་བྱ་འདི་དག་ཐམས་ཅད་
མདོར་བསྡུ་ན། འཁོར་འདས་རྣམ་པ་གཉིས་སུ་འདུས་པ་ཤེས་པར་བྱ་སྟེ། ཆོས་འཁོར་བ་དང་།
དེ་བཞིན་དུ་ཆོས་ཉིད་མྱ་ངན་ལས་འདས་པ་གཉིས་ཀྱིས་ཤེས་བྱའི་གནས་ཐམས་ཅད་བསྡུས་པ་
ཉིད་ཀྱི་ཕྱིར་རོ། །དེ་ལ་ཆོས་ནི་རང་གི་མཚན་ཉིད་འཛིན་པ་སྟེ། སྤྱི་སྒྲ་བྱེ་བྲག་ལ་ཞུགས་
པའོ། །མྱ་ངན་ལས་འདས་པ་ལ་ཆོས་ཀྱི་དབྱིངས་ཞེས་བྱ་སྟེ་ཆོས་ཉིད་རྟོགས་པས་རབ་ཏུ་ཕྱེ་
བའི་ཕྱིར་རོ། །འཁོར་འདས་གཉིས་ཡོད་པ་དེ་ལ་ཆོས་ཀྱིས་རབ་ཏུ་ཕྱེ་བ་ནི་ཆོས་ཅན། འཁོར་
བ་ཡིན་ཏེ། རང་གི་མཚན་ཉིད་འཛིན་པའི་ཕྱིར་དང༌། ཆོས་དབྱིངས་དེ་ལ་བརྟེན་པའི་ཆོས་
ཡིན་པའི་ཕྱིར་དང་། ཡང་ན་ཆོས་གཟུང་འཛིན་གཉིས་ཀྱིས་རབ་ཏུ་ཕྱེ་བ་ཡིན་པའི་ཕྱིར་རོ། །
ཐེག་པ་གསུམ་གྱི་མྱ་ངན་ལས་འདས་པ་ནི་ཆོས་ཅན། ཆོས་ཉིད་ཀྱིས་རབ་ཏུ་ཕྱེ་བ་ཡིན་ཏེ།
ཆོས་ཉིད་རྟོགས་པས་མྱ་ངན་ལས་འདས་པའི་གྲངས་སུ་འགྲོ་བའི་ཕྱིར་རོ། །འཁོར་འདས་
གཉིས་ཀྱི་མཚན་ཉིད་ངོས་བཟུང་བ་ལ། འཁོར་འདས་གཉིས་ཡོད་པ་དེ་ལ་འཁོར་བས་བསྡུས་
པའི་ཆོས་ཀྱི་མཚན་ཉིད་ནི། གཟུང་འཛིན་གཉིས་སུ་སྣང་བའི་རྟོག་བཅས་དང་རྟོག་མེད་
གཉིས་ལས། གཉིས་སུ་སྣང་བ་ཙམ་ནི་རྟོག་མེད་ཀྱི་ཤེས་པ་སྟེ་སྒོ་ལྔའི་རྣམ་ཤེས་སོ། །སྒྲ་སྤྱི་དང་
དོན་སྤྱི་ཇི་ལྟར་མངོན་པར་བརྗོད་པར་སྣང་བ་ནི་རྟོག་བཅས་ཀྱི་ཡིད་དོ། །སྒོ་ལྔའི་གཟུང་འཛིན་
གཉིས་སྣང་ནི་ཆོས་ཅན། ཡང་དག་པ་མ་ཡིན་ཏེ། གཉིས་སུ་སྣང་བ་ལྟར་གཉིས་སུ་མེད་པ་
དེས་ནའོ། །མངོན་པར་བརྗོད་པར་སྣང་བའི་ཡིད་དེ་ཡང་ཆོས་ཅན། ཡང་དག་པ་མ་ཡིན་ཏེ།
ཐམས་ཅད་དོན་དུ་མེད་པ་ཅན་ཡིན་པའི་ཕྱིར། ཅིང་ནི་སྡུད་ཚིག་གོ །གཉིས་སུ་སྣང་བ་དང་
མངོན་པར་བརྗོད་པར་སྣང་བ་གཉིས་ཀ་ཆོས་ཅན། ཀུན་ཏུ་རྟོག་པ་ཞེས་བྱ་སྟེ། དོན་མེད་པའི་པ
287



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
]ས་བས*རྟོག་པ་ཙམ་ཡིན་པའི་ཕྱིར། འདིས་ནི་ཁམས་གསུམ་གྱི་སེམས་དང་སེམས་ལས་བྱུང་བ་ཐམས་
ཅད་འཁོར་བར་བསྟན་ཏོ། ། གཞན་ཡང་ཆོས་ཉིད་ཀྱིས་རབ་ཏུ་ཕྱེ་བའི་མྱང་འདས་ཀྱི་མཚན་
ཉིད་ནི་གཟུང་བ་དང་འཛིན་པ་གཉིས་དང་བརྗོད་པར་བྱ་བ་དང་རྗོད་པར་བྱེད་པ་སོགས་
ཅད་ཀྱིས་ཁྱད་པར་དུ་བྱར་མེད་པ་སྟེ། དེ་བཞིན་ཉིད་ཡིན་ནོ། ། དེ་བཞིན་ཉིད་ཆོས་ཅན།
རང་བཞིན་གྱིས་མྱ་ངན་ལས་འདས་པ་ཡིན་ཏེ། གཟུང་བ་དང་འཛིན་པ་དང་བརྗོད་པར་བྱ་བ་
དང་རྗོད་པར་བྱེད་པ་སོགས་ཀྱིས་ཁྱད་པར་དུ་བྱར་མེད་པའི་སྟོང་པ་ཉིད་དུ་རོ་གཅིག་པའི་ཕྱིར་
རོ། །འཁོར་བའི་མཚན་ཉིད་སྒྲུབ་པ་ནི། གཟུང་འཛིན་གཉིས་སུ་སྣང་བ་ནི་ཆོས་ཅན། འཁྲུལ་
པ་ཡིན་ཏེ། དོན་ལ་མེད་པའི་གཟུང་འཛིན་གཉིས་སུ་སྣང་བའི་ཕྱིར། དཔེར་ན་ཟླ་བ་གཉིས་
སྣང་བཞིན་ནོ། །གཉིས་སྣང་དེ་ཉིད་ཀུན་ནས་ཉོན་མོངས་པའི་རྒྱུ་ཡང་ཡིན་ཏེ། གཉིས་སུ་སྣང་
བ་ལ་བརྟེན་ནས་གཉིས་སུ་ཞེན་པ་སྐྱེ་ལ་དེ་ལ་བརྟེན་ནས་ཆགས་སོགས་སྐྱེ་བའི་ཕྱིར་རོ། །
དཔེར་ན་སྒྱུ་མའི་གླང་པོ་ཆེར་སྣང་བ་དང་། རྨི་ལམ་དུ་རྟ་གླང་སྣང་བ་སོགས་ལ་བརྟེན་ནས་
ཞེན་པ་སྐྱེས་ཏེ་ཀུན་ནས་ཉོན་མོངས་པ་འབྱུང་བ་བཞིན་ནོ། །འཁྲུལ་པའི་གཏན་ཚིགས་གཉིས་
པ་སྟོན་པ་ནི། ཡོད་པའི་བདག་མེད་མི་སྣང་བའི་ཕྱིར་ཡང་འཁྲུལ་པར་གྲུབ་བོ། །དཔེར་ན་ཡོད་
པའི་ཐོ་ཡོར་མི་འཛིན་པར་མེད་པའི་མིར་འཛིན་པ་བཞིན་ནོ། །དོན་ལ་མེད་པ་དང་སྣང་ཙམ་དུ་
ཡོད་པ་ཡ་བྲལ་བ་ལས་འཁྲུལ་པ་མི་སྐྱེ་བས་འཁྲུལ་པ་སྐྱེ་བ་ལ་གཉིས་ཀ་ཚོགས་དགོས་པར་བསྟན་
པ་ནི། མེད་པ་འབའ་ཞིག་ལའང་ཡོད་པར་འཛིན་པའི་འཁྲུལ་པ་མི་འབྱུང་སྟེ། མེད་པ་ལ་མེད་
པ་ཉིད་དུ་འཛིན་པ་ནི་མ་ནོར་བ་ཡིན་པའི་ཕྱིར་རོ། །ཡོད་པ་འབའ་ཞིག་ལ་ཡོད་པར་འཛིན་
པའི་འཁྲུལ་པ་མི་འབྱུང་སྟེ། ཡོད་པ་ལ་ཡོད་པར་འཛིན་པ་འཁྲུལ་པ་མ་ཡིན་པའི་ཕྱིར་རོ། །
དེས་ན་དོན་ལ་མེད་པ་དང་སྣང་ཙམ་དུ་ཡོད་པའི་གཉིས་ཚོགས་ལས་དོན་ལ་མེད་པ་ལ་ཡོད་པར་
འཛིན་པ་སྐྱེ་དགོས་སོ། །དོན་ལ་མེད་པ་དང་སྣང་ཙམ་དག་ལས་གང་ཡང་རུང་བ་ཞིག་མེད་ན་
མེད་པ་ལ་ཡོད་པར་འཛིན་པའི་འཁྲུལ་པ་མི་འབྱུང་ངོ་། །དེ་བཞིན་དུ་གཟུང་གཛིན་གཉིས་མེད་
ཀྱང་གཉིས་སུ་སྣང་བའི་འཁྲུལ་པ་མེད་ན་རྒྱུ་མེད་པས་ཀུན་ནས་ཉོན་མོངས་འབྱུང་བ་ཡང་མི་
འཐད་དོ། །འཁྲུལ་པ་མེད་ན་འཁྲུལ་པའི་གཉེན་པོ་མ་འཁྲུལ་པ་ཡང་མེད་པས་དེ་ལས་བྱུང་བའི་
རྣམ་པར་བྱུང་བ་ཡང་མི་འཐད་དོ། །གལ་ཏེ་འཁོར་འདས་གཉིས་གྲུབ་ན་གཅིག་གམ་ཐ་དད་
ཅེ་ན། འཁོར་འདས་གཉིས་པོ་དེ་དག་ནི་ཆོས་ཅན། གཅིག་ནི་མིན་ཏེ། མྱང་འདས་དོན་ལ་
.
288



༄༅ །།ཆོས་ཉིད་རྣམ་འབྱེད་ཀྱི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེ།
ཟླཡོད་པ་དང་འཁོར་བ་དོན་ལ་མེད་པ་དག་གི་ཁྱད་པར་ཡོད་པའི་ཕྱིར། ཇི་ལྟར་འཁོར་བ་དོན་ལ་
མེད་ཅེ་ན། དོན་དམ་པར་གཟུང་འཛིན་མེད་ལ། དེ་མེད་པས་འཁོར་བར་འཇོག་པའི་ཆོས་
མེད་པའི་ཕྱིར་རོ། །འཁོར་འདས་ངོ་བོ་སོ་སོ་བ་ཡང་མིན་ཏེ། མྱ་ངན་ལས་འདས་པ་ནི་འཁོར་
བའི་ཆོས་མེད་པ་ཙམ་གྱིས་རབ་ཏུ་ཕྱེ་བའི་ཕྱིར། མདོ་སྡེའི་རྒྱན་ལས། དེ་ཕྱིར་ཐར་པ་ནོར་བ་
ཟད་ཙམ་ཡིན། །ཞེས་བཤད་པ་ལྟར་རོ། །གཉིས་པ་འཁོར་འདས་གཉིས་རྒྱས་པར་བཤད་པ་
ལ་གཉིས་ཏེ། འཁོར་བའི་ཆོས་རྒྱས་པར་བཤད་པ་དང་། མྱང་འདས་ཀྱི་ཆོས་རྒྱས་པར་བཤད་
པའོ། །དང་པོ་ལ་ཡང་གཉིས་ལས། སྤྱིར་བསྟན་པ་ནི། རྣམ་པ་དྲུག་གིས་འཁོར་བའི་ཆོས་
དག་ལ་ཐོས་བསམ་གྱིས་གཏན་ལ་ཕབ་པའི་སྒོ་ནས་འཇུག་པ་བླ་ན་མེད་པ་ཡིན་ཏེ། མཚན་
ཉིད་དང་གྲུབ་པའི་ཚུལ་ངེས་པར་བྱེད་པ་དང་། གཅིག་དང་ཐ་དད་མིན་པའི་ཚུལ་དང༌།
གནས་ཐུན་མོང་དང་ཐུན་མོང་མིན་པ་གཉིས་སུ་རྣམ་པར་གཞག་པ་དང་། གཟུང་བ་དང་
འཛིན་པར་སྣང་བ་མེད་པ་ལ་རབ་ཏུ་འཇུག་པ་རྣམ་པ་དྲུག་གིས་བསྟན་ཏོ། །ཆོས་རྣམ་པ་དྲུག་
པོ་འདི་དག་གི་སྒོ་ནས་འཁོར་བའི་ཆོས་ཐོས་བསམ་གྱིས་གཏན་ལ་ཕབ་པས་འཁོར་བའི་ཆོས་ཇི་
སྙེད་ཕྱིན་ཅི་མ་ལོག་པར་རྟོགས་པས་འཇུག་པ་བླ་ན་མེད་པ་ཞེས་བསྟན་ཏོ། །
གཉིས་པ་སོ་སོར་བཤད་པ་ལ་དྲུག་ཏུ་བསྟན་པ་དེ་ལ། མཚན་ཉིད་གྲུབ་པའི་ཚུལ་དང་
གཅིག་དང་ཐ་དད་མིན་པ་གསུམ་ནི་མདོར་བསྟན་དུ་ཇི་ལྟར་བསྟན་པ་བཞིན་དུ་ཤེས་པར་
བྱའོ། །
བཞི་པ་དང་ལྔ་པ་གནས་ཐུན་མོང་དང་ཐུན་མོང་མ་ཡིན་པ་ནི། གང་ཞིག་འཁོར་བ་
དང་། གནས་གང་དུ་འཁོར་བ་དེ་ནི་འཁོར་བའི་ཆོས་ཀུན་ཏུ་ཁྱབ་པར་གནས་པ་སྟེ། གནས་
ནི་ཁམས་སོ། །དེ་ལ་རྟེན་སྣོད་ཀྱི་ཁམས་དང་བརྟེན་པ་སེམས་ཅན་གྱི་ཁམས་དང་གཉིས་སོ། །
སྣོད་ཀྱི་ཁམས་ནི་ཆོས་ཅན། ཐུན་མོང་བའི་ཆོས་ཡིན་ཏེ། བག་ཆགས་མཐུན་པར་སད་པའི་
སེམས་ཅན་རྣམས་ལ་ཐུན་མོང་བ་ལྟ་བུར་རྣམ་པར་རིག་པ་ལ་སྣང་བའི་ཕྱིར། ལྟ་བུའི་སྒྲས་ནི་
བག་ཆགས་མཐུན་པར་སད་པ་ལ་ཐུན་མོང་གི་ཐ་སྙད་བྱེད་པ་ཡིན་གྱི་གནས་ཚུལ་ལ་མེད་པར་
སྟོན་ནོ། །ཡང་ན་ཐུན་མོང་གི་ཆོས་ཡིན་ཏེ། བག་ཆགས་མཐུན་པར་སད་པའི་རྣམ་པར་རིག་
པ་ལ་ཐུན་མོང་དུ་སྣང་བའི་ཕྱིར། དཔེར་ན་ཐུན་མོང་དུ་སྣང་བའི་ཡུལ་ལྟར་རོ། །བརྟེན་པ་
སེམས་ཅན་གྱི་ཁམས་ནི་གཉིས་ཏེ། ཐུན་མོང་གི་ཆོས་དང་ཡང་ཐུན་མོང་མིན་པའི་ཆོས་སོ། །
289



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། “ པོད་བཅུ་གཅིག་པ།
ཐུན་མོང་དང་ཐུན་མོང་མིན་པ་གཉིས་ཡོད་པ་དེ་ལ་ཐུན་མོང་ནི། སེམས་ཅན་གྱི་སྐྱེ་བ་དང༌།
ལུས་དང་ངག་གི་རྣམ་པར་རིག་བྱེད་ཀྱི་ཐ་སྙད་དང་། གང་ཟག་གཞན་གྱིས་གཞན་རྗེས་སུ་
གཟུང་བ་དང་། ཚར་གཅད་པ་དང་། གཞན་ལ་ཕན་པ་དང་། གནོད་པ་དང་། ཐོས་ས་སོགས་
ཀྱི་ཡོན་ཏན་དང་། ཆགས་སོགས་ཀྱི་སྐྱོན་རྣམས་ནི་ཆོས་ཅན། ཐུན་མོང་བའི་ཆོས་ཡིན་ཏེ།
ཕན་ཚུན་གཅིག་གིས་གཅིག་གི་རྒྱུད་དང་འབྲེལ་བའི་རྒྱུ་བྱེད་པ་ཡིན་པའི་ཕྱིར་ཏེ། ཕན་ཚུན་
བདག་པོའི་རྐྱེན་བྱེད་པ་ཉིད་ཀྱིས་སོ། །དེ་ལ་སྐྱེ་བ་ཐུན་མོང་བ་ནི། ལས་ཀྱིས་རྒྱུ་བྱས་ཕ་མ་
གཉིས་ཀྱིས་ལྷན་ཅིག་བྱེད་པའི་རྐྱེན་བྱས་ནས་ཐུན་མོང་བའི་འབྲས་བུ་འགྲུབ་པ་ལྟ་བུའོ། །ཐ་
སྙད་ཐུན་མོང་བ་ནི། གཞན་གྱི་ལུས་ཀྱི་རྣམ་པར་རིག་བྱེད་ཀྱིས་བསྐུལ་ནས་གཞན་བྱ་བ་ལ་
འཇུག་པ་ལྟ་བུ་དང་། གཞན་གྱི་ངག་གི་རྣམ་པར་རིག་བྱེད་ཀྱིས་བསྐུལ་ནས་གཞན་སྨྲ་བ་ལ་
འཇུག་པ་ལྟ་བུ་སྟེ། གཞན་གྱིས་བདག་རྐྱེན་བྱེད་ལ། རང་རྒྱུད་ཀྱི་ཆོས་ཀྱི་རྒྱུའི་གཙོ་བོ་བྱས་
ནས་འབྲས་བུ་ཐུན་མོང་བ་འགྲུབ་པ་ལྟ་བུའོ། །རྗེས་སུ་གཟུང་བ་དང་ཚར་གཅད་ཐུན་མོང་བ་
ནི། གང་ཟག་གཞན་གྱིས་གཞན་རྗེས་སུ་བཟུང་བའི་སྒོ་ནས་ཕ་རོལ་པོ་ལ། གཞན་གྱིས་བདག་
རྐྱེན་དང་ རང་གི་ཆོས་ཀྱི་རྒྱུ་བྱེད་པའི་འབྲས་བུ་ཐུན་མོང་བ་འགྲུབ་པ་ལྟ་བུའོ། །ཚར་གཅད་
ཐུན་མོང་བ་ནི། གཞན་གྱིས་ཚར་བཅད་པས་གཅིག་གིས་བདག་རྐྱེན་དང་། གཞན་ལ་དེའི་
འབྲས་བུ་གྲུབ་པ་འབྲས་བུ་ཐུན་མོང་བ་དང་། གཞན་གྱིས་གཞན་ལ་ཕན་པ་བྱེད་པ་དང་།
གནོད་པ་བྱེད་པ་ཡང་གཅིག་གིས་བདག་རྐྱེན་དང་། གཅིག་གིས་རྒྱུའི་གཙོ་བོ་བྱས་པས་འབྲས་
བུ་ཐུན་མོང་བ་འགྲུབ་པ་ལྟ་བུའོ། །འདི་དག་ནི་འབྲས་བུ་ཐུན་མོང་བའི་ལྡོག་པ་ནས་ཐུན་མོང་
བར་བསྟན་ཏོ། །གཉིས་པ་ཐུན་མོང་མིན་པ་ནི། གནས་ཀུན་གཞི་དང་། རྣམ་པར་རིག་པ་
རྣམ་ཤེས་ཚོགས་བདུན་དང་། སོ་སོའི་བདེ་སྡུག་དང་། ལས་སེམས་པ་དང་། སོ་སོའི་འཆི་
འཕོ་དང་། སོ་སོའི་སྐྱེ་བ་དང་། བཅིངས་པ་དང་། གྲོལ་བ་རྣམས་ནི་ཆོས་ཅན། ཐུན་མོང་
མིན་པ་ཞེས་བྱ་སྟེ། ངོ་བོའི་ཆ་ནས་གང་ཟག་སོ་སོའི་ཐུན་མོང་མིན་པའི་ཆོས་ཡིན་པའི་ཕྱིར།
དེ་ནི་གནས་ཐུན་མོང་མིན་པ་ཞེས་བྱའོ། །ལང་ཀར་གཤེགས་པ་ལས། ཀུན་གཞི་རྒྱ་མཚོ་རྟག་
གནས་པ། །ཡུལ་གྱི་རླུང་གིས་རབ་བསྐྱོད་ནས། །སྣ་ཚོགས་རྣམ་ཤེས་རྦ་རླབས་རྣམས། །
གང་ཞིག་རབ་ཏུ་འཇུག་པར་འགྱུར། །རྒྱ་མཚོ་དང་ནི་རྦ་རླབས་རྣམས། །ཇི་ལྟར་བྱེ་བྲག་མེད་
པ་བཞིན། །རྣམ་ཤེས་སེམས་ཀྱང་དེ་བཞིན་དུ། །ཐ་དད་པ་ཡང་མ་དམིགས་སོ། །ཞེས་སོ། །ས
290



༄༅།།ཆོས་ཉིད་རྣམ་འབྱེད་ཀྱི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེ་
tཐུན་མོང་དང་ཐུན་མོང་མིན་པ་བཤད་པ་འདི་དག་གིས་ཀུན་གཞི་ལ་བག་ཆགས་བཞག་ནས་
ཐུན་མོང་དང་ཐུན་མོང་མིན་པར་སྣང་བ་འབྱུང་བའི་ཕྱིར་གནས་ཞེས་བསྟན་ཏོ། །
དྲུག་པ་གཟུང་འཛིན་སྣང་བ་མེད་པ་ལ་འཇུག་པ་སྟོན་པ་ལ་གསུམ་སྟེ། གཟུང་བ་མེད་
པར་བསྟན།འཛིན་པ་མེད་པར་བསྟན། བསྟན་པས་གྲུབ་པའི་དོན་ནོ། །དང་པོ་ལ་གཉིས་ཏེ།
ཐུན་མོང་གི་གཟུང་བ་དང་གཞན་མེད་པ་དང་། ཐུན་མོང་མིན་པའི་གཟུང་བ་དང་གཞན་མེད་
པའོ། །དང་པོ་ནི། ཕྱི་རོལ་གྱི་གཟུང་བ་རི་ལ་སོགས་པར་སྣང་བ་ཆོས་ཅན། རྣམ་པར་ཤེས་པ་
ལས་ཕྱི་རོལ་དུ་གྱུར་པའི་དོན་ཡོད་པ་མིན་ཏེ། རང་གི་ཤེས་པ་ཉིད་ཐུན་མོང་བ་ཉིད་དུ་སྣང་བ་
ཙམ་ཡིན་པའི་ཕྱིར། ཤེས་པ་གང་ལས་དོན་གཞན་དུ་མེད་ཅེ་ན། རང་འཛིན་པའི་རྣམ་པར་
རིག་པའི་ཆ་ལས་དོན་གཞན་དུ་མེད་དོ། །གཉིས་པ་ནི། ཐུན་མོང་གི་གཟུང་བ་ལས་ཅིག་ཤོས་
ཐུན་མོང་མིན་པའི་གཟུང་བ་གཞན་གྱི་སེམས་ལ་སོགས་པ་རྣམ་པར་རིག་པའི་དོན་ནི། ཐུན་
མོང་མིན་པའི་གཟུང་བ་ཡིན་ལ། དེ་གཞན་དུ་མེད་པའི་ཚུལ་ནི། མཉམ་པར་མ་བཞག་པ་དང་
བཞག་པའི་ སེམས་ གཉིས་ ཕན་ཚུན་ གཅིག་ གིས་ གཟུང་ཡུལ་ དུ་ གཅིག་འགྱུར་བ་མིན་ཏེ།
མཉམ་པར་མ་བཞག་པའི་སེམས་འཛིན་པའི་རྣམ་པར་རིག་པ་ལའང་མཉམ་པར་བཞག་པའི་
སེམས་གཟུང་བ་དོན་གཞན་དུ་མེད་ཅིང་། མཉམ་པར་བཞག་པའི་སེམས་འཛིན་པའི་རྣམ་
པར་རིག་པ་ལའང་མཉམ་པར་མ་བཞག་པའི་སེམས་གཟུང་བ་དོན་གཞན་མེད་པའི་ཕྱིར་ཏེ།
མཉམ་པར་མ་བཞག་པའི་སེམས་དག་ལ་ནི་རང་གི་བདག་ཉིད་ཀྱི་རྣམ་པར་རྟོག་པ་ཉིད་ཡུལ་དུ་
སྣང་བའི་ཕྱིར་དང་། མཉམ་པར་བཞག་པའི་སེམས་དག་ལ་ནི་ཏིང་ངེ་འཛིན་དེའི་སྤྱོད་ཡུལ་དུ་་
གཞན་གྱི་སེམས་ཀྱི་ངོ་བོ་མི་སྣང་བར་དེའི་གཟུགས་བརྙན་ཙམ་ཞིག་རབ་ཏུ་སྣང་བའི་ཕྱིར་
རོ། །
གཉིས་པ་འཛིན་པ་མེད་པ་ནི། ཤེས་པས་ཡུལ་འཛིན་པ་ནི་ཆོས་ཅན། འཛིན་པར་སྣང་
བ་དོན་གཞན་མེད་པར་གྲུབ་སྟེ། རང་གི་སེམས་ཉིད་ཡུལ་དུ་སྣང་བར་ཟད་ཀྱི་གཟུང་བར་སྣང་
བ་དོན་གཞན་མེད་པར་གྲུབ་པའི་ཕྱིར་རོ། །གསུམ་པ་ནི། དོན་དམ་པར་གཟུང་འཛིན་གཉིས་
མེད་པར་བསྟན་པ་དེ་ལས་ཀྱང་ནི་གཟུང་བ་དང་འཛིན་པར་སྣང་བ་མེད་པ་ལ་འཇུག་པ་གྲུབ་སྟེ།
གཟུང་འཛིན་མེད་པར་ཐོས་བསམ་གྱིས་གཏན་ལ་ཕབ་ཅིང་བསྒོམས་པས་གཟུང་འཛིན་གཉིས་
སུ་མེད་པའི་དོན་མངོན་དུ་འགྱུར་བའི་ཕྱིར། མདོ་སྡེའི་རྒྱུན་ལས། འདི་ལ་དོན་དམ་ཚུལ་གྱིས་
291



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།བ
དུཞི་བ་དང་། །སྐྱེ་བ་དེ་གཉིས་ཁྱད་པར་ཅི་ཡང་མེད། །འོན་ཀྱང་དགེ་བའི་ལས་རྣམས་བྱེད་པ་
དག །སྐྱེ་བ་ཟད་པས་ཞི་བ་ཐོབ་པར་བཤད། །ཅེས་སོ། །དོན་དམ་པར་གཟུང་འཛིན་གཉིས་
མེད་ན་གཟུང་འཛིན་གཉིས་སུ་སྣང་བ་འདི་རྒྱུ་གང་ལས་བྱུང་ཞེ་ན། ཐོག་མ་མེད་པ་ནས་གཟུང་
འཛིན་དུ་མངོན་པར་ཞེན་པའི་བག་ཆགས་ལས་གྲུབ་པ་ཡིན་ཏེ། དེ་ལས་གཟུང་འཛིན་དུ་ཞེན་
པ་ཀུན་ནས་ལྡང་བ་གྲུབ་པས་སོ། །འོ་ན་སྤོང་མི་ནུས་སོ་སྙམ་ན་སྤོང་ནུས་ཏེ། གཟུང་འཛིན་
གཉིས་སུ་འཛིན་པ་གནས་ཚུལ་ལ་མ་ཞུགས་ལ། གཟུང་འཛིན་གཉིས་སུ་མེད་པར་རྟོགས་པ་
གནས་ཚུལ་ལ་ཞུགས་པའི་ཕྱིར་ཏེ། གཟུང་འཛིན་གཉིས་སུ་བདེན་པར་ཡོངས་སུ་མ་གྲུབ་པར་
གཟུང་འཛིན་གཉིས་མེད་དུ་རབ་ཏུ་གྲུབ་པ་ཡིན་པའི་ཕྱིར་རོ། །གཉིས་པ་མྱང་འདས་ཀྱི་མཚན་
ཉིད་རྒྱས་པར་བཤད་པ་ལ་གཉིས་ཏེ། སྤྱིར་བསྟན་པ་དང་། སོ་སོར་བཤད་པའོ། །དང་པོ་ནི།
དོན་རྣམ་པ་དྲུག་གིས་ཆོས་ཉིད་ལ་འཇུག་པ་བླ་ན་མེད་པ་བསྟན་ཏེ། དོན་དྲུག་ཁོང་དུ་ཆུད་
པས་མྱ་ངན་ལས་འདས་པའི་ཆོས་མ་ལུས་པ་ཁོང་དུ་ཆུད་པར་འགྱུར་བའི་ཕྱིར། དོན་དྲུག་གང་
ཞེ་ན། ཤེས་བྱའི་མཚན་ཉིད་དང་། ཤེས་བྱའི་གཞི་ཀུན་ཏུ་གནས་པ་དང། ·ཆོས་ཉིད་ངེས་
པར་འབྱེད་པ་དང་། ཆོས་ཉིད་ལ་མངོན་སུམ་དུ་རེག་པ་དང་། ། རྗེས་སུ་དྲན་པ་དང་། དྲན་པ་
དེའི་བདག་ཉིད་ཉེ་བར་སོན་པ་ལ་འཇུག་པས་དོན་དྲུག་བསྟན་ཏོ། །
གཉིས་པ་སོ་སོར་བཤད་པ་ལ། དང་པོ་རྣམ་བྱང་གི་མཚན་ཉིད་ནི། མདོར་བསྟན་གྱི་
སྐབས་སུ་ཇི་ལྟར་བསྟན་པ་བཞིན་རིག་པར་བྱའོ། ། གཉིས་པ་རྣམ་བྱང་གི་གནས་ནི། ཀུན་
ནས་ཉོན་མོངས་པ་དང་རྣམ་པར་བྱང་བའི་ཆོས་རྣམས་ཐམས་ཅད་ཡིན་ཏེ། འདི་དག་ལ་ཐོས་
བསམ་གྱིས་སྒྲོ་འདོགས་བཅད་པ་ལས་རྣམ་བྱང་ཐོབ་དགོས་པའི་ཕྱིར་རོ། །གསུང་རབ་ཡན་
ལག་བཅུ་གཉིས་ལ་སོགས་པའི་མདོ་སྡེ་ཐམས་ཅད་ཀྱང་རྣམ་བྱང་གི་གནས་སུ་བརྗོད་དེ། དེ་
དག་ལ་དམིགས་ནས་ལམ་སྒྲུབ་དགོས་པའི་ཕྱིར་རོ། །གསུམ་པ་ངེས་པར་འབྱེད་པའི་རྟོག་པ་ནི་
ཐེག་པ་ཆེན་པོའི་མདོ་སྡེ་ལ་བརྟེན་པའི་ཚུལ་བཞིན་ཡིད་ལ་བྱེད་པའི་ཐོས་པ་དང་བསམ་པ་དང་
སྒོམ་པས་བསྡུས་པའི་སྦྱོར་བ་ཐམས་ཅད་དེ། ཚོགས་སྦྱོར་གཉིས་སོ། །བཞི་པ་རེག་པ་ནི།
འཇིག་རྟེན་ལས་འདས་པའི་ཡང་དག་པའི་ལྟ་བ་ཐོབ་པའི་ཕྱིར་མཐོང་ལམ་གྱིས་མངོན་སུམ་གྱི་
ཚུལ་དུ་དེ་བཞིན་ཉིད་མཐོང་སྤང་གི་དྲི་མས་དག་པ་ཐོབ་ཅིང་ཉམས་སུ་མྱོང་བའོ། །
ལྔ་པ་རྗེས་སུ་དྲན་པ་ནི། སྒོམ་ལམ་སྟེ། དེའི་མི་མཐུན་ཕྱོགས་ཀྱི་དྲི་མ་དྲུང་དབྱུང་བའི་.
...
292
ASX



འ༄༅།།ཆོས་ཉིད་རྣམ་འབྱེད་ཀྱི་རྣམ་བཤད་ལེགས་པར་འདོམས་པ་པར་འདོམས་པ་ལྷའི་རྔ་བོ་ཆེ་
ངདོན་དུ་མཐོང་ལམ་གྱིས་ཇི་ལྟར་མཐོང་བའི་དོན་ཉིད་ལ་དམིགས་པའི་བྱང་ཆུབ་ཀྱི་ཕྱོགས་ཀྱིས་
བསྡུས་པའི་སྒོམ་པའི་ལམ་ཐམས་ཅད་དོ། །དྲུག་པ་ཉེ་བར་སོན་པ་ལ་གཉིས་ཏེ། མདོར་
བསྟན་པ་དང་། གནས་གྱུར་རྒྱས་པར་བཤད་པའོ། །དང་པོ་ནི། ཆོས་དབྱིངས་གོམས་པར་
བྱེད་པ་སྒོམ་ལམ། དེའི་བདག་ཉིད་གོམས་པ་མཐར་ཐུག་པའི་གནས་སྐབས་སུ་ཉེ་བར་སོན་པ་
ནི་མི་སློབ་ལམ་སྟེ། དེ་བཞིན་ཉིད་དྲི་མ་མེད་པར་གནས་གྱུར་པ་ཐོབ་པའོ། །གནས་གྱུར་ཐོབ་
པ་ན་གཟུང་འཛིན་གཉིས་ཀྱི་སྣང་བ་ནུབ་ནས་ཐམས་ཅད་དེ་བཞིན་ཉིད་ཙམ་དུ་སྣང་བས་ཏེ།
དེ་ཡང་གནས་ཡོངས་སུ་གྱུར་པ་ཡོངས་སུ་གྲུབ་པ་ཡིན་ནོ། །སྐུ་གསུམ་ལ་འཇུག་པ་ལས། དྲི་
མེད་དེ་བཞིན་ཉིད་དང་ནི། །མི་རྟོག་ཡེ་ཤེས་མ་གཏོགས་པ། ། སངས་རྒྱས་རྣམས་ཀྱི་ཆོས་
གཞན་ནི། །འགའ་ཡང་ཡོད་པ་མ་ཡིན་ནོ། །ཞེས་གསུངས་སོ། །གཉིས་པ་གནས་གྱུར་རྒྱུས་
པར་བཤད་པ་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་པའོ། ། དང་པོ་ནི།
རྣམ་པ་བཅུས་གནས་ཡོངས་སུ་གྱུར་པ་ལ་འཇུག་པ་བླ་ན་མེད་པར་བསྟན་པ་ཡིན་ཏེ། ངོ་བོ་
དང་ རྫས་དང། གང་ཟག་དང་། ཁྱད་པར་དང་། དགོས་པ་དང་། གནས་དང༌། ཡིད་ལ་
བྱེད་པ་དང་། སྦྱོར་བ་དང་། ཉེས་དམིགས་དང་། ཕན་ཡོན་ལ་འཇུག་པས་བསྟན་པའོ། །
གཉིས་པ་རྒྱས་པར་བཤད་པ་ལ་བཅུ་ཡོད་པ་དེ་ལས་ངོ་བོའམ་རང་བཞིན་ལ་འཇུག་པ་ནི། གློ་
བུར་གྱི་དྲི་མ་མི་སྣང་བ་དང་། དེ་བཞིན་ཉིད་སྣང་བའི་དོན་ཏེ། དེ་བཞིན་ཉིད་དྲི་མ་མེད་པ་
གང་ཡིན་པའོ། །
གཉིས་པ་དངོས་པོའམ་རྫས་ལ་འཇུག་པ་ནི། ཐུན་མོང་བ་སྣོད་དང་། ལུས་ཀྱི་རྣམ་
པར་རིག་པའི་དེ་བཞིན་ཉིད་གནས་ཡོངས་སུ་གྱུར་པ་དང་། ངག་གིས་བསྡུས་པ་མདོ་སྡེའི་ཆོས་
ཀྱི་དབྱིངས་ཀྱི་དེ་བཞིན་ཉིད་གནས་གྱུར་པ་དང་། ཐུན་མོང་མིན་པ་སེམས་ཅན་གྱི་ཁམས་ཀྱི་
རྣམ་པར་རིག་པ་སེམས་དང་སེམས་ལས་བྱུང་བའི་དེ་བཞིན་ཉིད་གནས་གྱུར་པའོ། །
གསུམ་པ་གང་ཟག་ལ་འཇུག་པ་ནི། དེ་བཞིན་ཉིད་དང་པོ་གཉིས་གནས་གྱུར་པའི་
འབྲས་བུ་ནི་གཉིས་ལས། །སྣོད་དང་ལུས་ཀྱི་དེ་བཞིན་ཉིད་གནས་ཡོངས་སུ་གྱུར་པ་ལས་ཆོས་
ཀྱི་སྐུ་འཐོབ་སྟེ་སངས་རྒྱས་ཀྱི་སྤྱོད་ཡུལ་ལོ། །མདོ་སྡེའི་དེ་བཞིན་ཉིད་གནས་གྱུར་པ་ལས་ད་ནི།
ལོངས་སྐུ་འཐོབ་སྟེ། བྱང་ཆུབ་སེམས་དཔའ་རྣམས་ཀྱི་སྤྱོད་ཡུལ་ལོ། །ཕྱི་མ་སེམས་དང་སེམས་
བྱུང་གི་དེ་བཞིན་ཉིད་གནས་གྱུར་པ་ལས་སྤྲུལ་པའི་སྐུ་འཐོབ་སྟེ། ཉན་ཐོས་དང་རང་སངས་z
293



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ༔.
:རྒྱས་རྣམས་ཀྱིའང་སྤྱོད་ཡུལ་ལོ། །
བཞི་པ་ཁྱད་པར་ལ་འཇུག་པ་ནི། ཉན་རང་གི་འབྱོར་པ་ལས་ཁྱད་པར་དུ་འཕགས་པའི་
གནས་གྱུར་མཐར་ཐུག་པའི་འབྱོར་པའི་ཁྱད་པར་བཞི་སྟེ། སངས་རྒྱས་དང་བྱང་ཆུབ་སེམས་
དཔའ་རྣམས་ལ་ཞིང་ཡོངས་སུ་དག་པའི་ཁྱད་པར་དང་། ཆོས་སྐུ་ཐོབ་པས་ཤེས་བྱ་ཐམས་ཅད་
ལ་གཟིགས་པ་དང་། ལོངས་སྤྱོད་རྫོགས་པའི་སྐུ་ཐོབ་པས་ཟབ་པ་དང་རྒྱ་ཆེ་བའི་ཆོས་ངོ་མཚར་
བ་འདོམས་པ་དང་། སྤྲུལ་པའི་སྐུ་ཐོབ་པས་གཞན་གྱི་དོན་ལ་དབང་འབྱོར་པ་འཐོབ་པའི་ ཁྱད་
པར་ལས་ཉན་ཐོས་ལས་ཁྱད་པར་འཕགས་ཏེ། ཉན་རང་ལ་ཁྱད་པར་གྱི་ཆོས་བཞི་པོ་མེད་པའི་
ཕྱིར་རོ། །ལྔ་པ་དགོས་པ་ལ་འཇུག་པ་ནི། བསམ་པ་སངས་རྒྱས་ཐོབ་འདོད་ཀྱི་སྨོན་ལམ་གྱི་
ཁྱད་པར་ལས་དང་། ཐེག་པ་ཆེན་པོ་སྟོན་པའི་གསུང་རབ་ལ་དམིགས་པས་དམིགས་པའི་ཁྱད་
པར་ལས་དང་། རིག་པའི་གནས་ལྔ་ལ་སོགས་པའི་ཤེས་བྱ་རྟོགས་པ་དང་། སྤང་བྱ་སྤོང་བའི་
དོན་དུ་ས་བཅུ་རྣམས་སུ་སྦྱོར་བའི་ཁྱད་པར་ལས་ཉན་རང་ལས་འཕགས་སོ། །དྲུག་པ་གནས་
སམ་རྟེན་ལ་འཇུག་པ་ནི། གནས་གྱུར་ཐོབ་པའི་རྣམ་པར་མི་རྟོག་པའི་ཡེ་ཤེས་ལ་འཇུག་པ་རྣམ་
པ་དྲུག་གིས་ཤེས་པར་བྱས་ཏེ། དམིགས་པ་ཐེག་ཆེན་ལ་འཇུག་པ་དང་། འགལ་རྐྱེན་མཚན་
མ་སྤངས་པ་ལ་འཇུག་པ་དང་། ཡེ་ཤེས་ལ་ཡང་དག་པར་སྦྱོར་བ་ལ་འཇུག་པ་དང་། ཡེ་ཤེས་ཀྱི་
མཚན་ཉིད་ལ་འཇུག་པ་དང་། ཡེ་ཤེས་ཀྱི་ཕན་ཡོན་ལ་འཇུག་པ་དང་། ཡེ་ཤེས་ཡོངས་སུ་ཤེས་
པ་ལ་འཇུག་པ་དྲུག་ལས་ཤེས་པར་བྱའོ། །དེ་ལ་དང་པོ་དམིགས་པ་ཐེག་ཆེན་ལ་འཇུག་པ་ནི།
རྣམ་པ་བཞི་སྟེ། ཐོག་མར་ཐེག་པ་ཆེན་པོ་སྟོན་པའི་བཤེས་གཉེན་ལ་བསྟེན་པ་དང་། དེས་
བསྟན་པའི་ཆོས་དེ་ལ་མོས་པ་དང་། མོས་པའི་དོན་རིགས་པས་ངེས་པ་དང་། ངེས་པའི་དོན་
ཚུལ་བཞིན་ཡིད་ལ་བྱེད་པའི་སྒོ་ནས་ཚོགས་ཡོངས་སུ་རྫོགས་པས་ན་དོན་བཞིས་དམིགས་པ་ལ་
འཇུག་གོ །
གཉིས་པ་མཚན་མ་སྤངས་པ་ལ་འཇུག་པ་ནི་རྣམ་པ་བཞི་སྟེ། ཚགས་སོགས་མི་མཐུན་
ཕྱོགས་ལ་ཞེན་པའི་མཚན་མ་དང་། སྤོང་བྱེད་གཉེན་པོ་ལ་ཞེན་པའི་མཚན་མ་དང་། དམིགས་
པ་དེ་བཞིན་ཉིད་ལ་ཞེན་པའི་མཚན་མ་དང་། ཡུལ་ཅན་རྟོག་པའི་ཆོས་ལ་ཞེན་པའི་མཚན་མ་
སྟེ་བཞི་པོ་སྤངས་པས་མཚན་མ་སྤངས་པའི་གནས་གྱུར་ཐོབ་བོ། །འདིས་ནི་རིམ་པ་ཇི་ལྟ་བ་
བཞིན་དུ་ཞེན་པའི་མཚན་མ་དང་པོ་སྤངས་པ་ནི་རགས་པའི་མཚན་མ་སྤངས་པ་ཡིན་ལ།
294



༄༅ །།ཆོས་ཉིད་རྣམ་འབྱེད་ཀྱི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེ་
གཉིས་པཔ་སྤངས་པ་ནི་འབྲིང་དང་། གསུམ་པ་སྤངས་པ་ནི་ཕྲ་མོ་དང་། བཞི་པ་སྤངས་པ་ནི་
རིང་དུ་རྗེས་སུ་འབྲེལ་བའི་མཚན་མ་སྤངས་པ་སྟེ། འདི་དག་ནི་མཚན་མ་ཡོངས་སུ་སྤངས་པ་
རྣམས་བརྗོད་པ་ཡིན་ནོ། །རྟོག་པའི་མཚན་མ་ལ་རིང་དུ་རྗེས་སུ་འབྲེལ་བ་ཞེས་བརྗོད་པ་ནི།
ས་བདུན་པའི་བར་དུ་རྗེས་སུ་འབྲེལ་པས་དེ་སྐད་ཅེས་བརྗོད་དོ། །
གསུམ་པ་ཡང་དག་པའི་སྦྱོར་བ་ལ་འཇུག་པ་ནི་རྣམ་པ་བཞི་སྟེ། སེམས་ཙམ་ལ་དམིགས་
པའི་སྦྱོར་བ་དང། ཕྱི་རོལ་གྱི་དོན་མི་དམིགས་པའི་སྦྱོར་བ་དང་། དོན་ལ་དམིགས་པ་འཛིན་
པ་མི་དམིགས་པའི་སྦྱོར་བ་དང་། གཟུང་འཛིན་གཉིས་ཀ་མི་དམིགས་པའི་དེ་བཞིན་ཉིད་ལ་
དམིགས་པའི་སྦྱོར་བས་ཡང་དག་པ་ལ་སྦྱོར་རོ། །
བཞི་པ་མཚན་ཉིད་ལ་འཇུག་པ་ནི་རྣམ་པ་གསུམ་གྱིས་བསྟན་ཏེ། དང་པོ་ཆོས་ཉིད་ལ་
གནས་པ་ལས་གནས་གྱུར་ཐོབ་པ་ནི། སངས་རྒྱས་ཀྱི་ཡེ་ཤེས་ཆོས་ཅན། ཆོས་ཉིད་ལ་གནས་
པ་ཡིན་ཏེ། གཟུང་འཛིན་གཉིས་སུ་མེད་ཅིང་བརྗོད་དུ་མེད་པའི་ཆོས་ཉིད་ལ་རབ་ཏུ་གནས་
པའི་ཕྱིར་རོ། །གཉིས་པ་མི་སྣང་བ་ལས་གནས་གྱུར་ཐོབ་པ་ནི། གཟུང་འཛིན་གཉིས་མི་སྣང་
བ་ཡིན་ཏེ། རྟོག་མེད་ཀྱི་གཟུང་འཛིན་གཉིས་དང་། ཇི་ལྟར་མངོན་པར་བརྗོད་པར་སྣང་བའི་
ཡིད་ཀྱི་གཟུང་འཛིན་གཉིས་དང་། དབང་པོ་དང་། ཡུལ་དང་། རྣམ་པར་རིག་པ་དང་།
སྣོད་ཀྱི་འཇིག་རྟེན་གྱི་སྣང་བ་ནུབ་ནས་ཐམས་ཅད་དུ་སྣང་བ་མེད་པའི་ཕྱིར་རོ། །གཟུང་འཛིན་
གཉིས་དང་མངོན་པར་བརྗོད་པ་མི་སྣང་བའི་ཚིག་གིས་ཀུན་བཏགས་མི་སྣང་བར་བསྟན་ལ།
ཚིག་ལྷག་མ་རྣམས་ཀྱིས་གཞན་དབང་མི་སྣང་བར་བསྟན་པ་དེ་ལྟ་བས་ན། གཉིས་པོ་མི་སྣང་
བར་སྟོན་པའི་ཚིག་འདི་དག་ནི་བརྗོད་པ་ཡིན་ནོ་ཞེས་སྦྲེལ་ལོ། །གང་བརྗོད་ན། གཟུང་འཛིན་
གཉིས་མི་སྣང་བར་བསྟན་པས་ནི། གཟུང་འཛིན་གཉིས་བརྟག་ཏུ་མེད་པར་བསྟན་པ་ཡིན་ལ།
མངོན་པར་བརྗོད་པ་མི་སྣང་བས་ནི་བསྟན་དུ་མེད་པ་དང་། དབང་པོ་མི་སྣང་བས་ནི་མིག་
སོགས་གང་ལ་ཡང་མི་གནས་པ་དང་། ཡུལ་མི་སྣང་བས་ནི་སྣང་བ་མེད་པ་དང་། རྣམ་པར་
རིག་པ་མི་སྣང་བས་ནི་རྣམ་པར་རིག་པ་མེད་པ་དང་། སྣོད་ཀྱི་འཇིག་རྟེན་མི་སྣང་བས་ནི་
གནས་པ་མེད་པ་ཞེས་བྱ་བ་བསྟན་པས་ན། ཡུལ་གང་ཡང་མི་སྣང་བར་སྟོན་པའི་ཚིག་འདིས་ནི་
རྣམ་པར་མི་རྟོག་པའི་ཡེ་ཤེས་ཀྱི་མཚན་ཉིད་མདོ་ཇི་ལྟ་བ་བཞིན་དུ་བརྗོད་པ་ཡིན་ནོ། །གསུམ་
པ་སྣང་བ་ལས་ཡེ་ཤེས་ཀྱི་མཚན་ཉིད་བསྟན་པ་ནི། མཉམ་གཞག་ལ་ནི་དེ་བཞིན་ཉིད་འབའ་
295



༄༅།།དཔལ་ལྡན་ས་སྐྱ་པའི་གསུང་རྭ་བ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
ན
ཞིག་སྣང་སྟེ། ཆོས་ཐམས་ཅད་ནམ་མཁའི་དཀྱིལ་ལྟར་མཉམ་པར་སྣང་བའི་ཕྱིར། རྗེས་ཐོབ་
ལ་ནི་སྣང་བ་བདེན་པ་མེད་པར་སྣང་སྟེ། འདུ་བྱེད་ཐམས་ཅད་སྒྱུ་མ་ལ་སོགས་པ་ལྟ་བུར་སྣང་
བའི་ཕྱིར་རོ། །
ལྔ་པ་ཡེ་ཤེས་ཀྱི་ཕན་ཡོན་ལ་འཇུག་པ་ནི་རྣམ་པ་བཞི་སྟེ། རྣམ་པར་མི་རྟོག་པའི་ཡེ་ཤེས་
ཆོས་ཅན། ཕན་ཡོན་དང་ལྡན་པ་ཡིན་ཏེ། སྒྲིབ་གཉིས་སྤངས་པས་ཆོས་ཀྱི་སྐུ་རྫོགས་པར་ཐོབ་
པ་དང་། ཟག་བཅས་ཀྱི་བདེ་བ་སྤངས་པས་ཟག་མེད་ཀྱི་བདེ་བར་གནས་པ་མཆོག་ཐོབ་པ་
དང་། ཤེས་བྱ་མ་ལུས་པ་གཟིགས་པ་ཉིད་ལ་དབང་འབྱོར་པ་ཐོབ་པ་དང། ཟབ་པ་དང་རྒྱ་ཆེ་
བའི་ཆོས་འདོམས་པ་ལ་དབང་འབྱོར་པ་ཐོབ་པས་སོ། །
དྲུག་པ་ཡེ་ཤེས་ཡོངས་སུ་ཤེས་པ་ལ་འཇུག་པ་ལ་རྣམ་པ་བཞི་སྟེ། མི་མཐུན་ཕྱོགས་ལྔའི་
གཉེན་པོ་བྱེད་ཚུལ་ཡོངས་སུ་ཤེས་པ་དང། མི་རྟོག་པ་ལྔ་དང་བྲལ་བའི་མཚན་ཉིད་ཡོངས་སུ་
ཤེས་པ་དང༌། ཉན་རང་ལས་ཁྱད་པར་བྱེད་ཆོས་ལྔ་ཡོངས་སུ་ཤེས་པ་དང་། ཡེ་ཤེས་ཀྱི་བྱེད་
ལས་ལྔ་ཡོངས་སུ་ཤེས་པ་ལས་རིག་པར་བྱའོ། །དེ་ལ་དང་པོ་གཉེན་པོ་བྱེད་ཚུལ་ཡོངས་སུ་ཤེས་
པ་ནི། རྣམ་པར་མི་རྟོག་པའི་ཡེ་ཤེས་དེ་ཆོས་ཅན། ཁྱོད་སྤང་བྱ་ལྔའི་གཉེན་པོ་ཡིན་ཏེ། མེད་
པ་འཛིན་པ་རྣམ་པ་ལྔའི་གཉེན་པོ་ཡིན་པའི་ཕྱིར། མེད་པ་འཛིན་པ་ལྔ་ནི། གཟུགས་སོགས་ཀྱི་
ཆོས་དང་། གང་ཟག་དང་། ཡོངས་སུ་འགྱུར་བ་སྐྱེ་འགག་སོགས་དོན་ལ་མེད་པ་ལ་ཡོད་པར་
འཛིན་པ་དང་། ཆོས་ཅན་དང་ཆོས་ཉིད་དོན་ལ་ཐ་དད་མེད་པ་ཐ་དད་དུ་ཡོད་པར་འཛིན་པ་
དང༌། སྣང་བ་ཙམ་ཐ་སྙད་དུ་མེད་ཅེས་སྐུར་པ་འདེབས་པ་སྟེ་ལྔའོ། །དང་པོ་བཞི་ནི། དོན་ལ་
མེད་པ་ལ་ཡོད་པར་འཛིན་པས་སྒྲོ་འདོགས་ཡིན་ལ། ཕྱི་མ་ནི་སྐུར་འདེབས་སོ། ། ཐམས་ཅན་
ཀྱང་མི་བདེན་པ་ལ་ཞུགས་པས་མེད་པར་འཛིན་པ་ཞེས་བསྟན་ཏོ། །གཉིས་པ་མི་རྟོག་པའི་ཡེ་
ཤེས་ཀྱི་མཚན་ཉིད་ཡོངས་སུ་ཤེས་པ་ནི། མི་མཐུན་ཕྱོགས་རྣམ་པ་ལྔ་སྤངས་པའི་རང་གི་མཚན་
ཉིད་གཏན་ལ་ཕབ་པ་ཉིད་ཀྱིས་ཤེས་པར་བྱའོ། །འཇིག་རྟེན་གྱི་ཐ་སྙད་ཀྱི་སྤྲོས་པ་ཡིད་ལ་མི་
བྱེད་པས་ཀྱང་མི་རྟོག་ཡེ་ཤེས་སུ་འགྱུར་བ་མིན་ཏེ། བྱིས་པ་ཆུང་ངུའི་ཤེས་པ་བཞིན་ནོ། །རྟོག་
དཔྱོད་ལས་ཡང་དག་པར་འདས་པས་ཀྱང་མིན་ཏེ། བསམ་གཏན་གཉིས་པ་ཡན་ཆད་ཀྱི་ཤེས་
པ་བཞིན་ནོ། །རྟོག་པ་ཉེ་བར་ཞི་བས་ཀྱང་མིན་ཏེ། འགོག་སྙོམས་བཞིན་ནོ། །མི་རྟོག་པའི་
ངོ་བོ་ཉིད་ཀྱི་དོན་ཡིན་པས་ཀྱང་མིན་ཏེ། མིག་སོགས་དབང་པོ་བཞིན་ནོ། །རྣམ་པར་རྟོག་*****
296



༄༅།།ཆོས་ཉིད་རྣམ་འབྱེད་ཀྱི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེ།
པར་མི་བྱའོ་སྙམ་པའི་མངོན་རྟགས་སུ་འཛིན་པས་ཀྱང་མིན་ཏེ། དེ་ནི་མཚན་མར་འཛིན་པ་
ཡིན་པའི་ཕྱིར་རོ། །གསུམ་པ་ཁྱད་པར་བྱེད་ཆོས་ལྔ་ཡོངས་སུ་ཤེས་པ་ནི། འཁོར་འདས་ལ་
བླང་དོར་ཐ་དད་དུ་རྣམ་པར་མི་རྟོག་པ་དང་། སྤངས་རྟོགས་ཉི་ཚེ་བ་མ་ཡིན་པ་ཉིད་དང་།
སྲིད་ཞི་ལ་མི་གནས་པ་ཉིད་དང་། གཞན་དོན་དུའང་རྟག་ཏུ་བཞུགས་པས་གཏན་ཏུ་བ་ཉིད་
དང་། འདིའི་གོང་ན་གཞན་མེད་པས་བླ་ན་མེད་པ་ཉིད་དེ་དེས་ན་ཁྱད་པར་རྣམ་པ་ལྔའོ། །
བཞི་པ་ཡེ་ཤེས་ཀྱི་བྱེད་ལས་རྣམ་པ་ལྔ་ཡོངས་སུ་ཤེས་པ་ནི། རྣམ་པར་རྟོག་པ་མངོན་དུ་རྒྱུ་རིང་
དུ་བྱེད་པ་དང་། ཉན་རང་ལས་ཁྱད་པར་དུ་འཕགས་པའི་ཟག་མེད་ཀྱི་བདེ་བ་སྒྲུབ་པར་བྱེད་པ་
དང་། སྤང་བྱ་ཉོན་མོངས་པ་དང་ཤེས་བྱའི་སྒྲིབ་པ་གཉིས་དང་འབྲལ་བར་བྱེད་པ་སྟེ། དེ་
གསུམ་ནི་རིམ་པ་བཞིན་དང་པོ་སྐྱེས་བུ་བྱེད་པའི་འབྲས་བུ། གཉིས་པ་བདག་པོའི་འབྲས་བུ།
གསུམ་པ་བྲལ་བའི་འབྲས་བུའོ། །མཉམ་གཞག་དེའི་རྗེས་ལས་ཐོབ་པའི་ཡེ་ཤེས་ཤེས་བྱའི་རྣམ་
པ་ཐམས་ཅད་ལ་འཇུག་པར་བྱེད་པ་ནི་རྒྱུ་མཐུན་གྱི་འབྲས་བུའོ། །སངས་རྒྱས་ཀྱི་ཞིང་ཡོངས་སུ་
སྦྱོང་བར་བྱེད་པ་དང་སེམས་ཅན་ཡོངས་སུ་སྨིན་པར་བྱེད་པ་ནི་སྐྱེས་བུ་བྱེད་པའི་འབྲས་བུའོ། །
རྣམ་པ་ཐམས་ཅད་མཁྱེན་པ་ཉིད་རྒྱུད་ལ་གཏོད་པར་བྱེད་པ་ནི་རྣམ་སྨིན་གྱི་འབྲས་བུའོ། །
དེས་ན་འབྲས་བུ་སྐུ་གསུམ་འགྲུབ་པར་བྱེད་པའི་ལས་ཀྱི་ཁྱད་པར་ལྔའོ། །
བདུན་པ་ཡིད་ལ་བྱེད་པ་ལ་འཇུག་པ་སྟོན་པ་ལ། གཉིས་སྣང་གི་འཁོར་བ་ཡིད་ལ་བྱེད་
པའི་ཚུལ། གཉིས་སྣང་སྤོང་བའི་རྣལ་འབྱོར་སྒོམ་པའི་ཚུལ། དེ་ལས་གཉིས་མེད་ཀྱི་ཡེ་ཤེས་
འཆར་བའི་ཚུལ་ལོ། །
དང་པོ་ལ་ཡིད་ལ་བྱེད་པའི་ཚུལ་དངོས་དང་། དེ་ལ་བརྟེན་ནས་ཡེ་ཤེས་ལ་འཇུག་པར་
སྣང་བའོ། །དང་པོ་ནི། མ་རིག་པ་ལས་གཟུང་འཛིན་གཉིས་སུ་སྣང་བ་ཡིད་ལ་བྱེད་པའི་ཚུལ་
ནི། རྣམ་པར་མི་རྟོག་པའི་ཡེ་ཤེས་ལ་འཇུག་པར་འདོད་པའི་བྱང་ཆུབ་སེམས་དཔའ་དེ་ཅི་ནས་
ཀྱང་འདི་སྙམ་དུ་ཐོག་མ་མེད་པའི་དུས་ཅན་གྱི་ཡང་དག་པ་མིན་པའི་ཀུན་ཏུ་རྟོག་པ་གཟུང་
འཛིན་གཉིས་སུ་སྣང་བ་ཅན་གྱིས་བག་ཆགས་བཞག་པའི་ས་བོན་ཐམས་ཅད་པའི་ཀུན་གཞི་
མེད་པའི་གཟུང་འཛིན་གཉིས་སུ་སྣང་བའི་རྒྱུ་དང་། ཀུན་གཞི་དེ་ལ་བརྟེན་པའི་རྒྱུད་གཞན་
ནམ་ཐ་དད་པའི་འཇུག་ཤེས་ནི། དེ་བཞིན་ཉིད་མ་ཤེས་པའི་མ་རིག་པ་ལས་འབྱུང་བ་ཡིན་ཏེ།
འབྱུང་བ་དེའི་ཕྱིར། རྒྱུ་ཀུན་གཞི་དང་བཅས་པའི་འབྲས་བུ་གཟུང་འཛིན་གཉིས་སུ་སྣང་བ་ནི།ས
297
.
Vies



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་གཅིག་པ།
འཁྲུལ་ངོར་སྣང་དུ་ཟིན་ཀྱང་ཇི་ལྟར་སྣང་བ་ལྟར་ཡོད་པ་མིན་ནོ་ཞེས་ཡིད་ལ་བྱེད་དོ། །གཉིས་
སྣང་གིས་ཆོས་ཉིད་ལ་སྒྲིབ་ཚུལ་ཡིད་ལ་བྱེད་པ་ནི། གཟུང་འཛིན་རྒྱུ་དང་བཅས་པ་སྣང་བས་ནི།
གཉིས་མེད་ཀྱི་ཆོས་ཉིད་མི་སྣང་ཞིང་། གཟུང་འཛིན་གཉིས་པོ་དེ་མི་སྣང་བས་ནི་ཆོས་ཉིད་སྣང་
བ་ཡིན་ནོ་ཞེས་ཡིད་ལ་བྱེད་དོ། །གཉིས་པོ་འདིས་ཡིད་ལ་བྱེད་ཚུལ་དངོས་བསྟན་ཏོ། །གཉིས་
པ་ནི། དེ་ལྟར་ཡིད་ལ་བྱེད་པའི་བྱང་ཆུབ་སེམས་དཔའ་ནི། རྣམ་པར་མི་རྟོག་པའི་ཡེ་ཤེས་ལ་
འཇུག་པ་ཡིན་ནོ། །
གཉིས་པ་གཉིས་སྣང་སྤོང་བའི་རྣལ་འབྱོར་སྒོམ་ཚུལ་ནི། གོང་དུ་སེམས་ཙམ་དུ་གཏན་
ལ་ཕབ་པ་དེ་ལྟར། གཟུང་འཛིན་གཉིས་མི་དམིགས་པ་ལས་ནི་རྣམ་པར་རིག་པ་ཙམ་དུ་
དམིགས་པ་ལ་འཇུག་གོ །རྣམ་པར་རིག་པ་ཙམ་དུ་དམིགས་པ་ལས་ནི་ཕྱི་རོལ་གྱི་དོན་ཐམས་
ཅད་མི་དམིགས་པ་ལ་འཇུག་གོ །གཟུང་བྱའི་དོན་ཐམས་ཅད་མི་དམིགས་པ་ལས་ནི་ཡུལ་ཅན་
འཛིན་པའི་རྣམ་པར་རིག་པ་ཙམ་ཡང་མི་དམིགས་པ་ལ་འཇུག་གོ །སྦྱོར་ལམ་གྱི་གནས་སྐབས་
སུ་གཟུང་འཛིན་གཉིས་པོ་དེ་མི་དམིགས་པ་ལས་ནི། གཟུང་འཛིན་གཉིས་པོས་ཁྱད་པར་དུ་
བྱར་མེད་པའི་དེ་བཞིན་ཉིད་ཙམ་དམིགས་པ་ལ་འཇུག་གོ །
གསུམ་པ་དེ་ལས་གཉིས་མེད་ཀྱི་ཡེ་ཤེས་འཆར་བའི་ཚུལ་ནི། དེ་ལས་གཟུང་འཛིན་
གཉིས་མི་དམིགས་པའི་དེ་བཞིན་ཉིད་ཙམ་སྣང་བ་གང་ཡིན་པ་དེ་ནི་རྣམ་པར་མི་རྟོག་པའི་ཡེ་
ཤེས་ཡིན་ཏེ། གཟུང་འཛིན་གཉིས་ཀྱི་སྤྲོས་པའི་མཚན་མ་ཐམས་ཅད་མ་དམིགས་པས་རབ་ཏུ་
ཕྱེ་བའི་ཕྱིར་རོ། །ཡེ་ཤེས་དེ་ཡང་ཁྱད་པར་གཉིས་དང་ལྡན་པ་སྟེ། ཡུལ་གཟུང་འཛིན་གཉིས་
མེད་ཅིང་བློས་ཀྱང་དམིགས་པ་མེད་པ་ཡིན་ནོ། །
བརྒྱད་པ་སྦྱོར་བས་ས་ལ་འཇུག་པ་ནི་རྣམ་པ་བཞི་སྟེ། གཟུང་འཛིན་གཉིས་མེད་ཀྱི་དོན་
མངོན་སུམ་དུ་མ་རྟོགས་ཀྱང་། མོས་པའི་སྒོ་ནས་སྦྱོར་བ་ནི། མོས་པས་སྤྱོད་པའི་ས་ལ་སྟེ། དེ་
ནི་ངེས་པར་འབྱེད་པའི་ཆ་དང་མཐུན་པའི་སྐབས་སོ། །རབ་ཏུ་རྟོགས་པའི་སྦྱོར་བ་ནི་ས་དང་།
པོ་སྟེ། དེ་ནི་ཆོས་ཉིད་ལ་མངོན་སུམ་དུ་རེག་པའི་གནས་སྐབས་སོ། །སྒོམ་པའི་སྦྱོར་བ་ནི།
ཡོངས་སུ་མ་དག་པའི་ས་དྲུག་གི་གནས་སྐབས་ཏེ། ས་གཉིས་པ་ནས་བདུན་པའི་བར་རོ། །དེ་
དག་གི་གནས་སྐབས་ནི་མ་དག་པ་ཞེས་བྱ་སྟེ། མི་འདོད་བཞིན་དུ་སྤྲོས་པའི་མཚན་མ་འབྱུང་
བའི་ཕྱིར། ཡོངས་སུ་དག་པ་ནི་དག་པ་ས་གསུམ་སྟེ། སྤྲོས་པའི་མཚན་མས་ཀུན་ཏུ་མི་སྤྱོད་བ
***
298



༄༅ །།ཆོས་ཉིད་རྣམ་འབྱེད་ཀྱི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེ་༩
rjཔའི་ཕྱིར་རོ། །ས་ལྷག་མ་དགུ་པོའི་གནས་སྐབས་དེ་ནི་རྗེས་སུ་དྲན་པའི་སྐབས་སོ། །མཐར་
ཐུག་པའི་སྦྱོར་བ་ནི། སངས་རྒྱས་ཀྱི་ས་ལ་སྦྱོར་བ་སྟེ། ལྷུན་གྱིས་གྲུབ་པར་སངས་རྒྱས་ཀྱི་
མཛད་པ་རྒྱུན་མི་འཆད་པ་འཐོབ་པའི་ཕྱིར་ཏེ། སྦྱོར་བ་དེ་ཡང་སྒྲིབ་པ་མ་ལུས་པར་སྤངས་པའི་
ཡེ་ཤེས་དེའི་བདག་ཉིད་དུ་ཉེ་བར་སོན་པའི་གནས་སྐབས་སོ། །
དགུ་པ་ཉེས་དམིགས་ལ་འཇུག་པ་བསྟན་པ་ནི། སྒྲིབ་པ་སྤངས་པའི་གནས་ཡོངས་སུ་
གྱུར་པའི་ཡེ་ཤེས་མེད་པའི་ཉེས་དམིགས་རྣམ་པ་བཞི་སྟེ། སྒྲིབ་པ་སྤངས་པའི་གནས་ཡོངས་སུ་
གྱུར་པ་མེད་ན། ཉོན་མོངས་པ་མི་འཇུག་པའི་རྟེན་མེད་པའི་ཉེས་པ་ཡོད་དེ། ཉོན་མོངས་པ་མི་
འཇུག་པའི་རྟེན་ནི་སྒྲིབ་པ་སྤངས་པའི་ཡེ་ཤེས་ཡིན་ལ། གནས་གྱུར་མེད་ན་སྒྲིབ་པ་སྤངས་པ་མི་
རུང་བའི་ཕྱིར་རོ། ། སྒྲིབ་པ་སེལ་བྱེད་ཀྱི་ལམ་འཇུག་པའི་རྟེན་མེད་པའི་ཉེས་པ་ཡོད་དེ།
གནས་གྱུར་མེད་ན་སྒྲིབ་པ་དག་པ་མི་རུང་བས་དྲི་མ་སེལ་བྱེད་ཀྱི་ལམ་མི་རུང་བའི་ཕྱིར་རོ། །མྱ་
ངན་ལས་འདས་པའི་གང་ཟག་གདགས་པའི་གཞི་མེད་པའི་ཉེས་པ་ཡོད་དེ། མྱ་ངན་ལས་
འདས་པའི་གང་ཟག་ནི་དྲི་མ་མེད་པའི་གནས་གྱུར་ཐོབ་པ་ལ་གདགས་པའི་ཕྱིར་རོ། །བྱང་ཆུབ་
གསུམ་གྱི་ཁྱད་པར་གདགས་པའི་གཞི་མེད་པའི་ཡང་ཉེས་པ་ཡོད་དེ། བྱང་ཆུབ་གསུམ་ནི་
གནས་གྱུར་གྱི་ཁྱད་པར་ལས་ཕྱེ་བའི་ཕྱིར་རོ། །
བཅུ་པ་ཕན་ཡོན་ལ་འཇུག་པ་ནི། གནས་ཡོངས་སུ་གྱུར་པ་ཡོད་ན་ཕན་ཡོན་རྣམ་པ་
བཞི་ཡོད་པ་ཉིད་རིག་པར་བྱ་སྟེ། ཉེས་དམིགས་ལས་བཟློག་པས་བསྟན་པ་དག་གོ །བཞི་པོ་
གང་ཞེ་ན། རྟེན་གཉིས་འཐད་པ་དང་། གང་ཟག་གཉིས་འཐད་པ་སྟེ་བཞིའོ། །དེ་ལྟར་དོན་
བཅུས་གནས་ཡོངས་སུ་གྱུར་པ་བསྟན་ཟིན་ཏོ། །
གསུམ་པ་འཁོར་འདས་གཉིས་པོ་མཚོན་པའི་དཔེ་ལ། དང་པོ་འཁོར་བ་མཚོན་པ།
གནས་ཚུལ་ལ་མེད་པའི་གཟུང་འཛིན་གཉིས་སྣང་བའི་དཔེ་ནི། སྒྱུ་མ་དང་། རྨི་ལམ་དང་།
ཆུ་ཟླ་ལ་སོགས་པ་ཡིན་ཏེ། གནས་ཚུལ་ལ་མེད་ཀྱང་འཁྲུལ་ངོར་སྣང་བའི་ཕྱིར། གནས་ཡོངས་
སུ་གྱུར་པའི་གཞི་རང་བཞིན་གྱིས་མྱ་ངན་ལས་འདས་པའི་དཔེ་ནི། ནམ་མཁའ་དང་། གསེར་
དང་། ཆུ་ལ་སོགས་པ་ཡིན་ནོ། །དེ་ལ་ནམ་མཁའ་ནི་སྤྲིན་དང་བཅས་ཀྱང་ནམ་མཁའ་སྤྲིན་
དང་སྤྲིན་ཀྱང་ནམ་མཁའི་ངོ་བོ་མིན་པས་འབྲལ་རུང་གི་ཚུལ་དུ་ཡོད་པའི་ཕྱིར། ནམ་མཁའ་
སྤྲིན་གྱི་རང་བཞིན་གྱིས་དག་སྤྲིན་ནམ་མཁའི་རང་བཞིན་གྱིས་དག་པས། རང་བཞིན་གྱིས་
299



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་གཅིག་པ།
།།
༔རྣམ་པར་དག་པ་ཞེས་བརྗོད་པ་ཡིན་ནོ། །ལྷག་མ་གསེར་གཡའ་དང་བཅས་པ་དང་། ཆུ་རྙོག་
མ་དང་བཅས་པ་ལའང་དེ་བཞིན་དུ་རིག་པར་བྱ་བ་ཡིན་ནོ། །ཡང་ན་གནས་ཡོངས་སུ་གྱུར་
པའི་དཔེ་ནི། སྔར་རང་བཞིན་གྱིས་རྣམ་པར་དག་པ་ཡིན་ཡང་གློ་བུར་གྱི་དྲི་མ་དང་བཅས་པས་
མ་དག་པ་ཡིན་ལ། ཕྱིས་རང་བཞིན་གྱིས་རྣམ་པར་དག་པ་ཉིད་གློ་བུར་གྱི་དྲི་མས་རྣམ་པར་
དག་པས། གནས་གྱུར་ཐོབ་པར་བརྗོད་པ་ཡིན་ཏེ། དཔེར་ན་ནམ་མཁའ་སྔར་རང་བཞིན་
གྱིས་རྣམ་པར་དག་པ་ཕྱིས་སྤྲིན་རྣམ་པར་དག་པ་དང་། གསེར་དང་ཆུ་ལ་སོགས་པ་གཡའ་དང་
རྙོག་མ་དང་བྲལ་བའི་ཚུལ་ཇི་ལྟ་བ་བཞིན་ནོ། །ཆོས་དང་ཆོས་ཉིད་རྣམ་པར་འབྱེད་པའི་འགྲེལ་
པ་བསྟན་ཟིན་ཏོ། ། རྒྱུད་བླ་དང་། ཆོས་དང་ཆོས་ཉིད་རྣམ་པར་འབྱེད་པ་འདི་གཉིས་སྔོན་
ཡུན་རིང་དུ་ནུབ་པ་ལས་ཕྱིས་པཎྜི་ཏ་བྱམས་པ་མགོན་པོའི་སློབ་མ་ཨ་ཎ་རཀྵི་ཏས་ཙན་དན་གྱི་
མཆོད་རྟེན་བང་རིམ་བཞི་པ་སྒྲ་དང་འོད་འབྱུང་བ་ཞིག་ལས་བཏོན་པ། བླ་མ་སཛྫནས་ཞུས་ཏེ།
སྲས་མ་ཧཱ་ཛ་ན་ལ་བྱིན་ནོ། །འདི་སྐ་ཅོག་གི་དུས་ན་མེད་པ་ཕྱིས་བསྒྱུར་བ་ཡིན་ནོ། །
མཇུག་དོན། མི་ཕམ་གསུང་རབ་ལྷ་ཡི་རྔ་བོ་ཆེ། །ཟབ་མོའི་གསུང་རབ་སྟོན་པ་སྙན་
པའི་སྒྲ། །ས་གསུམ་ཁྱོན་དུ་གྲགས་པའི་འོད་འབར་ཞིང་། །མཁས་པའི་དེད་དཔོན་འཇུག་
ངོགས་ཆུ་གཏེར་ཆེ། །ལེགས་བཤད་དྲི་བསུང་ལྡན་པ་པདྨོའི་མཚོ། །རྣམ་དཔྱོད་ཉིན་མོར་
བྱེད་པའི་འོད་ཟེར་གྱིས། །དགོངས་དོན་གེ་སར་སྙིང་པོ་རྣམ་ཕྱེ་ཞིང་། །ཐར་པའི་གྲོང་ཁྱེར་
ལམ་བཟང་སྟོན་མཛད་པ། །གཞུང་ལུགས་པད་རྫིང་ལུང་རིགས་རྦ་རླབས་གཡོ། །དོན་ཟབ་
དྲི་ལྡན་མཁས་པའི་བུང་བ་ཡིས། །ནམ་ཡང་མི་འདོར་རྣམ་དཔྱོད་ཡིད་འཛིན་ཅིང་། །དཔག་
ཡས་འབྱོར་པའི་ཡོན་ཏན་མི་ཟད་པ། །རྣམ་བཤད་འདི་ནི་སྔོན་མེད་གང་ཆེན་མཚོ། །དོན་
ཟབ་སྙན་པའི་སྒྲ་ཡི་ཆུ་རིས་གཡོ། །ཚུལ་འདི་མང་ཐོས་ཆུ་ཡི་ཁུར་ལྡན་ཞིང་། །སྒྲ་ཚད་ཟུང་གི་
འདབ་མ་རབ་བསྐྱོད་པས། །གཞུང་ལུགས་རྒྱ་མཚོའི་ཕ་རོལ་བགྲོད་གྱུར་པ། །སྨྲ་བའི་དབང་
པོ་རོང་སྟོན་གཞུང་བརྒྱ་པ། །བློ་གྲོས་ཀླུ་ཡི་དབང་པོས་སྔོན་མེད་སྤེལ། །འདི་སྦྱར་དགེ་ཚོགས་
རབ་འབྱམས་རྒྱ་མཚོའི་ཁྱོན། །ཞིང་གི་རྡུལ་སྙེད་གྲངས་ལྡན་ཐོབ་པ་ཡིས། །རྣམ་མང་འགྲོ་བ་
གངྒཱའི་རྡུལ་སྙེད་རྣམས། །དལ་འབྱོར་ལུས་ཀྱི་པདྨོའི་མཚོ་སྐྱེད་ཅིང་། །ཡོན་ཏན་འབྱོར་པས་
བློ་གྲོས་གཏམས་གྱུར་ནས། །ཀུན་མཁྱེན་ཡེ་ཤེས་རྒྱ་མཚོར་འཇུག་གྱུར་ཅིག །
ཨོཾ་སྭ་སྟི། ཐུབ་པའི་དབང་པོའི་གསུང་གི་གསང་བའི་གནད། །ཟབ་དང་རྒྱ་ཆེ་ཇི་བཞིན་
300



༄༅།།ཆོས་ཉིད་རྣམ་འབྱེད་ཀྱི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེ་
གཟིགས་པ་ཡི། །མཁྱེན་པའི་སྤྱན་མངའ་མི་ཕམ་ཆོས་ཀྱི་རྗེའི། །གསུང་རབ་དྲི་མེད་འཛམ་
གླིང་མཛེས་པའི་རྒྱན། །ཀུན་བཏགས་གཞན་དབང་གཟུང་འཛིན་གཉིས་སྣང་ཆོས། །སྣང་བ་
ལྟར་ཞེན་སྲིད་པའི་ས་བོན་དང་། །ཆོས་ཉིད་ཡོངས་གྲུབ་གཟུང་འཛིན་གྱིས་སྟོང་པའི། །
གནས་ལུགས་དེ་གོམས་ཞི་བར་འཇུག་པའི་སྒོ། །གང་ཞིག་རང་བཞིན་གསུམ་གྱི་རྣམ་གཞག་
དེ། །ཞིབ་མོར་འབྱེད་པའི་གཞུང་གི་དགོངས་པའི་དོན། །ལེགས་པར་འདོམས་པ་ལྷ་ཡི་རྔ་བོ་
ཆེའི། །ཆོས་སྦྱིན་འཛད་མེད་རྗེ་བཙུན་བླ་མས་སྤེལ། །དགེ་དེས་རྒྱལ་བའི་བསྟན་པ་དར་ཞིང་
རྒྱས། །བསྟན་འཛིན་ཚོགས་རྣམས་ཞབས་བརྟན་མཛད་བཟང་འཕེལ། །འགྲོ་ཀུན་ཕན་
བདེས་འཚོ་གཞེས་ཕྱོགས་ཀུན་ཏུ། །བཀྲ་ཤིས་སྣང་བས་རྟག་ཏུ་ཁྱབ་གྱུར་ཅིག །ཅེས་རྗེ་བཙུན་བླ་
མ་འཇམ་དབྱངས་མཁྱེན་བརྩེའི་དབང་པོ་ནས་གཞུང་འདི་སྤར་དུ་སྒྲུབ་སྐབས་ཞུ་དག་དང་ཆབ་ཅིག་ཏུ་ཀུན་བསོད་ཀྱིས་སྨྲས་
པ་དགེ །
301



༧ ཞེས
དེ ་ ་ ་
"...
རྩོམ་སྒྲིག་འགན་འཁུར་པ། ཨི་ནན།
མདུན་ཤོག་ཇུས་འགོད་པ། བསྟན་པ་ཚེ་རིང་། ལི་ཅན་ཞུང་། རིག་འཛིན་དབང་མོ། །
e poderia
་་ ༡:1 ར་ མ་
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་(པོད་བཅུ་གཅིག་པ།)
དབུས་འབྱེད་དང༌། ཆོས་ཉིད་རྣམ་འབྱེད། རྒྱུད་བླ།
མཁན་པོ་ཀུན་དགའ་བཟང་པོས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
སན་ཏོ་གྲོང་ཁྱེར་ཧུ་ཏུང་པར་འདེབས་ཚད་ཡོད་ཀུང་སིས་པར་བཏབ།
པར་གྲངས་ ༠༠༠༡ - ༢༠༠༠ དཔར་ཤོག ༢༠. ༢༥
༢༠༡༡ལོའི་ཟླ༥པར་པར་གཞི་དང་པོ་བསྒྲིགགས།
༢༠༡༡ལོའི་ཟླ༥པར་པར་ཐེངས་དང་པོ་བཏབ།
ISBN 978 7 0251-369 =1/B.,113
རིན་གོང་(པོད་༡ - ༡༨བར)སྒོར། 680. 00



图书在版编目(CIP)数据
萨迦派十八部传世经典名著,第11部:藏文/堪布,更恐松保编,北京:
中国藏学语版社,2011.5
ISBN 
978-7-80253 
-3691
1.0萨… T. 0堪… 1.0萨迦派一佛经一藏语 W. DB946.6
中国版本图书馆 CIP 数据核字(2011) 第07092 号
萨迦派十八部传世经典名著(11)
堪布·更杂松保 编
中国藏学出版社出版发行
河市华东印刷有限公司
开本:787min x 1092mm /16
印数:0001 - 2000册印张:20. 25
2011年5月第1版第1次印刷
ISBN 
978-7-80253-369 -1/8·113
定价(1-18卷):680.00 元



ਬਕਾ ਕੇ
ਇਸ ਦਾ ਇਲਾਜਨੂੰ ਅਲ
ਨਸ਼ਾਖਾ
SBE
ਉ ॥
ਨੂੰ ਹੋਰ
ਸੀ ?
ਪਲ ਸਨਮ
ਨਾ ਆਉਣ ਲਈ 28
ਸਿੰr ne
E



cu
༧དབུས་
མཐའ་
རྣམ་
འབྱེད
།
11
eགང་
གང་
གོང་
ནས
།
$$6 - ༼? 5བློ5 =1
1:38580c
g 78780215336911
>
Cevice
