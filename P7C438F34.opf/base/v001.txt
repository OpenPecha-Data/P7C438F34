༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W1PD152291
ImageGroup:12PD18407
LCCN:n/aISBN:9787802533691
Title:
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད།
dpal ldan sa skya pa'i gsung rab grags chen bco brgyad/
Author:
n/a
n/aDescriptor:
Original Publication:n/a n/a
Place:
pe cin/
Publisher:|krung go'i bod rig pa'i dpe skrun khang/
Date:2011
Volume:1
Total Volumes:18
TBRC Pages:12
Introductory Pages:n/a
Text Pages:In/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



དཔལ་ལྡནས་སྐྱ་པའི་ག
གྲགས་ཆེན་བཅོ་བརྒྱད །
p
༢ ལག ནང་པ་སངས་
པོད་དང་པོ།
སར་བྲར་མངོ།
ཀྲུང་གོའི་བོད་རིག་པ་དཔེ་སྨན ཁང༌།



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། (པོད་དང་པོ།)
ལ་ལྡན་པ་
སོར་
ཐར་
མདོ
།
མཁན་པོ་ཀུན་དགའ་བཟང་པོས་བསྒྲིགས།Bu
ཀྲུང་གོའི་བོད་རིག་པ་དཔེ་སྐྲུན་ཁང་།



དཔལ་ལྡན་ས་སྐྱ་པའི་གསུང་རབ་གྲགས་
ཆེན་བཅོ་བརྒྱད་ཀྱི་དཔེ་ཚོགས།
བློ་འདོན་མཁན་པོ། མཁས་དབང་ཨ་པད་རིན་པོ་ཆེ།
མཁན་པོ་བསོད་ནམས་རྒྱ་མཚོ།
གཙོ་སྒྲིག་པ། མཁན་པོ་ཀུན་དགའ་བཟང་པོ།
ཡིག་སྒྲིག་དང་ཞུ་དག་པ། ངག་དབང་མཁས་གྲུབ། བསྟན་པ་ཚེ་རིང་། ཚེ་བརྟན་རྡོ་རྗེ།
དཔེ་ཚོགས་ཀྱི་དཀར་ཆག་
པོད་དང་པོ། སོར་ཐར་མདོ།
པོད་གཉིས་པ། འདུལ་བ་མདོ་རྩ།
པོད་གསུམ་པ། འདུལ་བ་མདོ་རྩ།
པོད་བཞི་པ། ཚད་མ་ཀུན་བཏུས།
པོད་ལྔ་པ། ཚད་མ་རྣམ་འགྲེལ།
པོད་དྲུག་པ། ཚད་མ་རྣམ་ངེས།
པོད་བདུན་པ། མངོན་པ་ཀུན་བཏུས།
པོད་བརྒྱད་པ། མངོན་པ་མཛོད།
པོད་དགུ་པ། མངོན་རྟོགས་རྒྱན།
པོད་བཅུ་པ། མདོ་སྡེ་རྒྱན།པོད་བཅུ་གཅིག་པ། དབུས་འབྱེད་དང༌།
ཆོས་ཉིད་རྣམ་འབྱེད། རྒྱུད་བླ།
པོད་བཅུ་གཉིས་པ། སྤྱོད་འཇུག
པོད་བཅུ་གསུམ་པ། དབུ་མ་རྩ་བ་ཤེས་རབ།
པོད་བཅུ་བཞི་པ། དབུ་མ་འཇུག་པ།
པོད་བཅོ་ལྔ་པ། དབུ་མ་བཞི་བརྒྱ་པ།
པོད་བཅུ་དྲུག་པ། ཚད་མ་རིགས་གཏེར།
པོད་བཅུ་བདུན་པ། སྡོམ་གསུམ།
པོད་བཅོ་བརྒྱད་པ། ལམ་རིམ།



བདག་ཅག་གི་སྟོན་པ་རྫོགས་པའི་སངས་རྒྱས་བཅོམ་ལྡན་འདས་ལ་ན་མོ།



འདུལ་བའི་བཅས་མཚམས་མ་ལུས་པ། ། གསལ་མཛད་རིན་ཆེན་རྒྱལ་མཚན་འདུད། །



༄༅ །།དཔེ་སྐྲུན་གསལ་བཤད་
ht
དཔེ་སྐྲུན་གསལ་བཤད།
7དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་པོད་དང་པོར་སོ་སོར་
ཐར་པའི་མདོའི་ལེགས་བཤད་འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཡིན། འདིའི་
འགྲེལ་པ་མཛད་མཁན་ནི་སྤོས་ཁང་པ་རིན་ཆེན་རྒྱལ་མཚན་མཆོག་ཡིན། ཁོང་ནི་གཙང་མྱང་
སྟོད་རྒྱལ་རྩེ་ལ་སྐུ་འཁྲུངས། སྐུ་ཆུང་ངུའི་དུས་སུ་རྩེ་ཆེན་དང་། ཆོས་ལུང་ཚོགས་པ་སོགས་སུ་
སློབ་གཉེར་མང་དུ་མཛད། ཇོ་གདན་བསོད་ནམས་བཟང་པོ་ནི་ཁོང་གི་རྩ་བའི་བླ་མ་ཡིན། ཇོ་
གདན་བསོད་ནམས་བཟང་པོའི་གསུང་བཞིན་གཞན་སྟོང་གི་ལྟ་གྲུབ་མང་དུ་མཛད་པ་མ་ཟད་
མྱང་སྟོད་སྤོས་ཁང་ཇོ་གདན་ཚོགས་པ་ཕྱག་བཏབ་སྟེ་སྐུ་མྱ་ངན་ལས་འདས། ཁོང་གིས་རྒྱལ་རྩེ་
རབ་བརྟན་ཀུན་བཟང་འཕགས་ཀྱི་དབུ་བླ་གནང་བ་མ་ཟད། དཔལ་འཁོར་མཆོད་རྟེན་ཡང་
ཁོང་གིས་ས་ཆོག་གྲུབ་རྗེས་རབ་གནས་གནང་བ་སོགས་མཛད་འཕྲིན་ཤིན་ཏུ་ཆེ།
སྤྱི་སོར་མདོ་འདི་ཉིད་ནི་རྒྱལ་བ་ཡང་དག་པར་རྫོགས་པའི་སངས་རྒྱས་བཅོམ་ལྡན་
འདས་ཀྱིས་མཛད་པ་ཡིན། འདི་ལ་རྒྱ་གར་འཕགས་ཡུལ་གྱི་མཁས་གྲུབ་རྣམས་ཀྱིས་མཛད་
པའི་འགྲེལ་བ་ཤིན་ཏུ་གྲགས་ཆེན་མང་པོ་ཡོད་པ་ལས་སོ་སོར་ཐར་པའི་འགྲེལ་བ་འདུལ་བ་
བསྡུས་པ་སློབ་དཔོན་ཁྱད་པར་བཤེས་གཉེན་གྱིས་མཛད། རྒྱ་གར་གྱི་པཎྜི་ཏ་ཤྲཱི་ལེནྡྲ་བོ་དྷི་དང་།
ཤཱཀྱ་པྲ་བྷ་དང་། བོད་ཀྱི་ལོ་ཙཱ་བ་བཻ་རོ་ཙཱ་ནས་བོད་སྐད་དུ་བསྒྱུར་བ་དང་། ཡང་ཁ་ཆེ་ཛྷཱ་ན་
ཤྲཱིས་མཛད་པའི་སོ་ཐར་འགྲེལ་བ་མི་བརྗེད་པའི་དྲན་བྱེད། དེ་ཉིད་རྒྱ་གར་གྱི་པཎྜི་ཏ་ཛ་རན་དྷ་
ན་དང་། བོད་ཀྱི་ལོ་ཙཱ་བ་རིན་ཆེན་བཟང་པོས་བོད་སྐད་དུ་བསྒྱུར་ཏེ་གཏན་ལ་ཕབ་པ་སོགས་
གསར་རྙིང་གི་མཁས་དབང་ལོ་ཙཱ་རྣམས་ཀྱིས་འགྲེལ་ཆེན་བརྒྱད་ཙམ་བོད་སྐད་དུ་བསྒྱུར་བ་ད་
ལྟ་ཡོངས་གྲགས་བསྟན་འགྱུར་ཁྲོད་དུ་བཞུགས་པ་དེ་རྣམས་ཡིན།
སོར་མདོ་འདི་ལ་བོད་ཀྱི་མཁས་དབང་རིམ་བྱོན་རྣམས་ཀྱིས་མཛད་པའི་འགྲེལ་བ་མང་
པོ་ཡོད་པ་ལས། ད་ལམ་མཁས་པའི་དབང་པོ་སྤོས་ཁང་པས་མཛད་པའི་སོར་མདོ་འདི་ཉིད་ནི་:
ROS
1



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
དོན་རྒྱ་ཆེ་ལ་གོ་བདེ་བའི་ཁྱད་ཆོས་ཐུན་མོང་མ་ཡིན་པ་ཞིག་ཡོད། འདིའི་ནང་དུ་ཀུན་མཁྱེན་བུ་
སྟོན་རིན་ཆེན་གྲུབ་ཀྱིས་མཛད་པའི་འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་དང་།
འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་པའི་ཆོ་ག་དང།
འདུལ་བསྤྱིའི་རྣམ་པར་གཞག་པ་འདུལ་བ་རིན་པོ་ཆེའི་མཛེས་རྒྱན་དང་། ལས་བརྒྱ་རྩ་གཅིག་
གི་རྣམ་པར་བཤད་པ་ཆོ་གའི་གསལ་བྱེད་སོགས་ཆོས་ཚན་ལྔ་པོད་གཅིག་གི་ནང་དུ་བསྡུས་ཡོད།
དགོས་པ་ནི་གྲྭ་ས་ཆེན་མོ་ཁག་གི་བཤད་གྲྭ་པ་དང། ཞིབ་འཇུག་པ་སོགས་ལ་ཕན་
འབྲས་ཆེན་པོ་ཡོད། ཁྱད་པར་དུ་རབ་ཏུ་བྱུང་བ་རྣམས་ཀྱིས་འདི་དག་ལ་སློབ་གཉེར་དང་རྒྱུད་
ལ་འགྱུར་ངེས་ཤིག་བྱེད་དགོས། སྤོས་ཁང་པས་མཛད་པའི་སོར་མདོའི་མ་དཔེ་ནི་རྒྱ་གར་རྒྱལ་
ཁབ་གསུང་རབ་སློབ་གཉེར་ཁང་ནས་པར་སྐྲུན་ཞུས་པ་དེ་ཡིན། བུ་སྟོན་རིན་པོ་ཆེས་མཛད་
པའི་མ་དཔེ་རྣམས་ནི་གནའ་མོའི་ཤིང་པར་ཞིག་ལས་པར་ཁུངས་མི་གསལ་ལོ།།
རྩོམ་སྒྲིག་པས།
***
2



༄༅།།གླེང་གཞི་
གླེང་གཞི།
༈ ཕན་བདེ་མ་ལུས་པ་འབྱུང་བའི་གཞི་སྒོ་གཅིག་པུར་གྱུར་པ། འདྲེན་མཆོག་མཉམ་མེད་
ཤཱཀྱའི་རྒྱལ་པོ་མཆོག་རྒྱ་གར་འཕགས་པའི་ཡུལ་དུ་ཐོག་མར་མཛད་པ་བཅུ་གཉིས་དང་བཅས་
པས་འགྲོ་བ་སེམས་ཅན་རྣམས་ཀྱི་བསོད་ནམས་ཀྱི་བགོ་སྐལ་དུ་སྐུ་འཁྲུངས། བར་དུ་ཚོགས་
གཉིས་རྒྱ་མཚོ་ལྟར་དུ་བསགས། ཐ་མར་མངོན་པར་རྫོགས་པར་སངས་རྒྱས་ཏེ་སྐྱེ་འགྲོའི་བློ་
དང་ཁམས་དབང་མོས་པ་ཇི་ལྟ་བ་བཞིན་དུ་དམ་པའི་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་
བསྐོར། དེའི་རྒྱལ་བསྟན་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད་དེང་དུས་འཛམ་གླིང་དུ་
དར་རྒྱས་ཤིན་ཏུ་ཆེ། མཆོག་གི་སྤྲུལ་བའི་སྐུ་རྣམས་དང་། བླ་མ་དང་མཁན་པོ་དགེ་བའི་
བཤེས་གཉེན་རྣམས་ཀྱིས་འགྲོ་བ་རྣམས་ལ་སྨིན་གྲོལ་གྱི་ལམ་བཟང་དཔག་མེད་སྟེར་བའོ། །
ཁྱད་པར་དུ་བྱང་ཕྱོགས་གངས་ཅན་བོད་ཡུལ་དུ་ལོ་ཙཱ་བ་བཀའ་དྲིན་ཅན་རྣམས་ཀྱིས་རྒྱལ་བས་
གསུངས་པའི་མདོ་སྔགས་ཀྱི་བཀའ་དང་དེའི་དགོངས་འགྲེལ་གྱི་བསྟན་བཅོས་རྣམས་རྒྱ་སྐད་
ལས་བོད་སྐད་དུ་བུམ་པ་གང་བྱོལ་གྱི་ཚུལ་དུ་ཡང་དག་བསྒྱུར་ཞུས་ཀྱི་སྒོ་ནས་གཏན་ལ་ཕབ།
དེའི་དབང་ལུང་མན་ངག་ཁྲིད་སྙན་བརྒྱུད་དང་བཅས་པ་རྣམས་བླ་མ་གོང་མ་རིམ་བྱོན་ནས་
གཅིག་ནས་གཅིག་ཏུ་གསེར་གྱི་རྒྱུན་ཐག་ལྟར་བར་མ་ཆད་པ་ད་ལྟ་རང་ཅག་རྣམས་ཀྱི་རྩ་བའི་
བླ་མ་བར་དུ་བརྒྱུད་པ་ཡོད། ཡང་དག་གི་ལམ་འདི་ལ་བརྟེན་ནས་ཐུན་མོང་གི་དངོས་གྲུབ་
དང་། མཆོག་གི་དངོས་གྲུབ་ཐོབ་ནུས་པའི་སྐལ་ལྡན་གྱི་སློབ་མ་མང་པོ་བྱུང་བ་དང་འབྱུང་བར་
འགྱུར་བའོ། །
སངས་རྒྱས་ཀྱི་ཆོས་འདི་ཉིད་ཡུལ་གྲུ་གང་དུ་དར་བ་དང་། ཕྱོགས་གང་དུ་བཞུགས་ན་
རིས་མེད་འགྲོ་བ་རྣམས་ཀྱི་རྒྱུད་ལ་རང་བཞིན་བཅོས་མེད་ཀྱི་བྱམས་པ་དང་སྙིང་རྗེ་ལྡན་པ།
གཞན་ཕན་བྱང་ཆུབ་ཀྱི་སེམས་ཁོ་ན་གྱུར་པའི་ལྟ་བ་རྣམ་དག་འདི་ནི་འཛམ་གླིང་ཞི་བདེ་འབྱུང་
བའི་སྒོ་གཅིག་པུ་གྱུར་པའོ་ཞེས་གནའ་དེང་རྒྱལ་ཁབ་ཕྱི་ནང་གི་མཁས་པ་བློ་གཟུ་བོར་གནས་པ་



A
༄༅།།དཔལ་ལྡན་ས་སྐྱ་པའི་གསུང་རབ་རྒྱགས་ཆེན་བཅོ་བརྒྱུད་ལས། པོད་དང་པོ།
རྣམས་ཀྱིས་མུ་མཐའ་མེད་པའི་བསྟོད་བསྔགས་སྒྲོག་བཞིན་ཡོད་དོ། །
ཆོས་དེ་ཉིད་ཕྱིས་སུ་མཁས་པ་དང་ལོ་ཙཱ་རྣམས་ཀྱིས་བཀའ་བསྟན་སོ་སོར་ཕྱེས་ཏེ་རྒྱལ་
བས་གསུངས་པ་ལ་བཀའ་དང་། པཎ་གྲུབ་རྣམས་ཀྱིས་གསུངས་པ་ལ་བསྟན་བཅོས་ཞེས་
གྲགས་སོ། །བཀའ་བསྟན་གྱི་གཞུང་ལུགས་རྒྱ་མཚོ་ལྟ་བུ་འདི་རྣམས་ནི་གཞན་ལ་ངོམ་ན་ངོམ་
རིན་ཡོད་པ་དང་། རང་གིས་ཉར་ན་ཉར་རིན་ཡོད་པའི་མེས་པོས་ཤུལ་བཞག་གི་རིག་གནས་
ཐུན་མོང་མ་ཡིན་པ་ཤ་སྟག་ཡིན་ནོ། །འདིའི་གཞུང་ལུགས་ཕལ་ཆེ་ཡི་ལུང་རྒྱུན་ཡང་མ་ཉམས་
པར་དེང་དུས་བར་དུ་བཞུགས་ཡོད་དོ། །ཆོས་དེ་རྣམས་བོད་དུ་འགྱུར་ཟིན་ནས་བཟུང་ད་
གཟོད་གསར་རྙིང་གི་གྲུབ་མཐའ་བྱུང་བ་ཡིན་ཏེ། མཁས་པ་དང་ལོ་ཙཱ་བ་རྣམས་ཀྱིས་འགྱུར་སྔ་
ཕྱིའི་ཁྱད་པར་གྱིས་འགྱུར་སྔོན་མའི་སྐོར་ལ་རྙིང་མ་དང་། དཔེར་ན་སྐུ་ཅོག་ཞང་གསུམ་སོགས་
ཇོ་བོ་སྤྱི་ཏི་ཛྷ་ནའི་ཡན་ལ་བསྒྱུར་བའི་ཕུར་པ་དང་ཡང་དག་གི་སྐོར་སོགས་ཡིན། དེའི་རིང་
ལུགས་འཛིན་པ་ལ་རྙིང་མ་པ་ཞེས་གྲགས་སོ། །ཕྱི་འགྱུར་གསར་མ་པ་ཞེས་པ་ནི་དཔེར་ན་ལོ་ཙཱ་
བ་རིན་ཆེན་བཟང་པོ་དང་། རྔོག་ལོ་བློ་ལྡན་ཤེས་རབ་སོགས་ཀྱིས་བདེ་དགྱེས་གསང་གསུམ་
སོགས་འགྱུར་ཕྱི་མའི་སྐོར་རྣམས་ལ་ཕྱི་འགྱུར་གསར་མ། དེའི་རིང་ལུགས་འཛིན་པ་ལ་ཕྱི་
འགྱུར་གསར་མ་པ་ཞེས་ཡོངས་སུ་གྲགས་སོ། །ཕྱི་འགྱུར་གསར་མ་པ་ལ་ནང་གསེས་ཀྱི་དབྱེ་ན།
དཔལ་ལྡན་ས་སྐྱ་པ་དང་། འགྲོ་མགོན་བཀའ་བརྒྱུད་པ། རི་བོ་དགེ་ལུགས་པ་ཞེས་གྲུབ་མཐའ་
ཆེན་མོ་གསུམ་དུ་གྱེས་པ་ཡིན། དེ་ནས་ཕྱིས་སུ་མཁྱེན་ཀོང་རྣམ་གཉིས་ཀྱི་དུས་སུ་ཇོ་ནང་པ་
སོགས་སྒྲུབ་བརྒྱུད་ཤིང་རྟ་ཆེན་པོ་བརྒྱུད་ཅེས་གསུངས་ཡོད། གསར་རྙིང་གི་མཁས་དབང་
རྣམས་ཀྱིས་མཛད་པའི་རིན་ཐང་ཅན་གྱི་བརྩམས་ཆོས་ཀྱང་ཚད་གཞལ་དུ་མེད་པ་ཞིག་ཡོད་
དོ། །
ད་ལམ་གྲུབ་མཐའ་ཆེན་མོ་བཞིའི་ཡ་གྱལ་དཔལ་ལྡན་ས་སྐྱ་པ་ནི་སངས་རྒྱས་ཤཱཀྱ་ཐུབ་
པའི་ལུང་གིས་ཟིན་པའི་གྲུབ་མཐའ་ཞིག་ཡིན་ཏེ། འཇམ་དཔལ་རྩ་བའི་རྒྱུད་ལས། དེ་ནས་ཡི་
གེ་ས་དང་ཀ །དང་པོ་དག་ཏུ་བརྗོད་པ་དང་། །ཞེས་སོ། །དཔལ་ས་སྐྱའི་ཆོས་བརྒྱུད་གང་
ལས་བྱུང་ཞེ་ན། རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པ་ནས་ག་ཡ་དྷ་ར་དང་། འབྲོག་
མའི་ལོ་ཙཱ་བ་ནས་རིམ་བཞིན་གངས་ཅན་བསྟན་པའི་མངའ་བདག་ས་སྐྱ་པ་ཆེན་པོ་ཀུན་དགའ་
སྙིང་པོ་ལ་བཀའ་བབས་པའི་གསུང་ངག་རིན་པོ་ཆེ་ལམ་འབྲས་ཀྱི་གདམས་ངག་ཡིན། དེ་ལ་པས།
2



༄༅།།གླེང་གཞི།
ཟབ་པའི་ཆེ་བ་བཅུ་གཅིག་དང་། སྙན་བརྒྱུད་ཚད་མ་བཞི་དང་ལྡན་པ་ཡིན། དེར་ཕྱི་ནང་
གསང་བ་དེ་ཁོ་ན་ཉིད་མཐར་ཐུག་གི་རྟེན་འབྲེལ་ལྔ་ལ་བརྟེན་ནས་ས་ལམ་མཐར་ཕྱིན་པར་
བགྲོད་དེ་ཟུང་འཇུག་སྐུ་བཞིའི་དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ལ་ཚེ་འདི་ཉིད་ལ་
བཀོད་པའི་ཟབ་ལམ་གསང་བ་རྨད་དུ་བྱུང་བའོ། །དེ་འཛིན་གྱི་མཁས་དབང་རྣམས་ཀྱི་སྙན་
གྲགས་དབྱར་གྱི་རྔ་གསང་ལྟར་ཕྱོགས་ཀུན་ལྡིར་བའོ། །དྲི་མེད་རིང་ལུགས་འདི་ཉིད་ནི་ཐོག་
མར་འཁོན་དཀོན་མཆོག་རྒྱལ་པོ་དང། དེ་འཛིན་གྱི་སྐྱེས་བུ་དམ་པ་ས་ཆེན་གོང་མ་རྣམ་ལྔ་
ནས་བཟུང་ད་ལྟའི་བདག་ཅག་རྣམས་ཀྱིས་སྐྱབས་མགོན། འཁོན་གྱི་གདུང་རྒྱུད་འཛིན་པ་
དཔལ་ས་སྐྱའི་ཁྲི་འཛིན་༧ངག་དབང་ཐེག་ཆེན་དཔལ་འབར་བར་དུ་མཁས་གྲུབ་ཀྱི་སྐྱེས་བུ་དམ་
པ་དེ་རྣམས་ཀྱིས་ལུང་རྟོགས་ཀྱི་བསྟན་པ་འདི་ཉིད་ནི་འཆད་རྩོད་རྩོམ་གསུམ་དང། བཤད་
སྒྲུབ་ལས་གསུམ་དང་། ཐོས་བསམ་སྒོམ་གསུམ་སོགས་དམ་པའི་ཚུལ་དགུས་འཛིན་སྐྱོང་སྤེལ་
གསུམ་དུ་བསྐྱངས་པའོ། །ས་སྐྱ་གོང་མ་ཡབ་སྲས་ཀྱི་སློབ་རྒྱུད་ལས་གངས་ཅན་བོད་ཀྱི་གྲུབ་
མཐའ་ཁག་ཕལ་མོ་ཆེ་བྱུང་བའི་ཚུལ་ནི་ལོ་རྒྱུས་དང་དེབ་ཐེར་ནང་དུ་གསལ་བ་ལྟར་ཡིན་ནོ། །
ས་སྐྱ་གོང་མ་རྣམ་ལྔའི་ཡ་གྱལ། སྐལ་ལྡན་འགྲོ་བ་རྣམས་མཐོང་ཐོས་ཙམ་གྱིས་ཚེ་འདི་
ལ་འཇའ་ལུས་མཁའ་སྤྱོད་ཞིང་དུ་གཤེགས་ནུས་པའི་འཇམ་མགོན་བླ་མ་ས་སྐྱ་པཎྜི་ཏ་ཀུན་
དགའ་རྒྱལ་མཚན་དཔལ་བཟང་པོ་མཆོག་གིས་དྲི་མེད་ཀྱི་ཆོས་བརྒྱུད་འདི་ཉིད་རྒྱ་གར་དང་རྒྱ་
ཡུལ་གཙོས་ཕྱོགས་བཅུའི་ཡུལ་གྲུ་མཐའ་དག་ལ་ དར་ཞིང་རྒྱས་པར་མཛད་དེ། རྒྱ་གར་
འཕགས་པའི་ཡུལ་དུ་ཚད་མ་རིགས་གཏེར་སོགས་བོད་ཆོས་མང་པོ་རྒྱུ་ཆོས་སུ་བསྒྱུར་བ་ཡིན།
རྒྱུ་ཆོས་བོད་དུ་བསྒྱུར་བ་མང་ན་ཡང་། །བོད་ཆོས་རྒྱ་ལ་བསྒྱུར་བ་ས་སྐྱ་པ། །ཞེས་སོ། །
མཁས་པ་རྣམས་ཀྱི་ངག་རྒྱུན་དུ་བྱུང་བ་ཡིན། རྒྱུ་ཆོས་བོད་དུ་བསྒྱུར་བའི་བོད་ཀྱི་གྲུབ་མཐའ་
ཁག་གི་མཁས་པ་ལོ་ཙཱ་བ་མང་པོ་བྱུང་ན་ཡང་། བོད་ཆོས་རྒྱ་ལ་བསྒྱུར་བའི་ཚད་ལྡན་གྱི་ལོ་རྒྱུས་
རྣམས་སུ་འཁོད་པའི་མཁས་པ་ས་སྐྱ་པཎྜི་ཏ་ཁོ་ན་ཙམ་ལས་མ་མཐོང་། རྒྱ་གར་འཕགས་པའི་
ཡུལ་དུ་ནང་པའི་པཎྜི་ཏ་གཅིག་གིས་ཀྱང་སྤོབས་པ་ཙམ་ཡང་འཕྲོག་མི་ནུས་པའི་མུ་སྟེགས་ཀྱི་
མཁས་པ་ཆེན་པོ་འཕྲོག་བྱེད་དགའ་བོ་ལ་བསྟན་པ་དཔང་འཇོག་སྟེ་རྩོད་པ་བྱས་པས་རིག་པ་
རྣམ་དག་གི་སྒོ་ནས་ཚར་བཅད་དེ་ནང་པའི་བསྟན་ཞབས་སུ་བཙུད་པ་ཡིན། དེང་དུས་ང་ཚོ་
བོད་གངས་ལྗོངས་སུ་གནག་རྫི་ཡན་ཆད་དུ་གྲགས་པའི་བཅུ་ཕྲག་རིག་གནས་ཞེས་པ་འདི་ནི་ས་
3



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་ པོད་དང་པོ།
སྐྱ་པཎྜི་ཏ་མཆོག་གངས་ཅན་བོད་ཀྱི་བསོད་ནམས་ཀྱི་བགོ་སྐལ་དུ་ཕེབས་ནས་བཟུང་གཞི་ནས་
རིག་གཞུང་ཐམས་ཅད་བཅུ་ཕྲག་རིག་གནས་ཀྱི་ཁོངས་སུ་བསྡུས་ཏེ་ཁྲིད་རྒྱུན་གྱི་སྲོལ་གཏོད།
ཕྱིས་སུ་གྲུབ་མཐའ་ཁག་གི་མཁས་དབང་རྣམས་ཀྱིས་འདི་ལ་ཐོས་བསམ་བྱས་ཏེ་རིག་གནས་
བཅུ་ལ་མཁས་པ་ཡང་གནམ་གྱི་སྐར་ཚོགས་བཞིན་མང་པོ་བྱུང་དང་འབྱུང་བ་ཡིན། ཐོག་མར་
བོད་ཀྱི་མཐའ་བསྐོར་ལ་གནས་པའི་རྒྱ་དང་ཧོར་སོགས་ལ་ཆོས་བརྒྱུད་མང་པོ་སྤེལ། ཁྱད་པར་
དུ་རྒྱ་ཡི་རྒྱལ་པོ་སོགས་ལ་དབང་བསྐུར་དང་མཛའ་བཤེས་ཀྱི་འབྲེལ་བ་ཡང་བཙུགས་མཛད་པས་
གངས་ཅན་བོད་ཡུལ་འདི་ལ་ཆོས་སྲིད་གང་གི་ཐད་ནས་བཀའ་དྲིན་ཆེ་ཞིང་མཛད་འཕྲིན་ཉི་མ་
ལྟར་འཕེལ་བ་ཡིན་ནོ། །དེའི་རིང་ལུགས་འཛིན་པ་ལ་རྒྱལ་བས་ལུང་གིས་ཟིན་པའི་སྐྱེས་བུ་
དམ་པ་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙང་ངོར་དགོན་ཨེ་ཝཾ་ཆོས་ལྡན་ཕྱག་
བཏབ་ནས་བཟུང་བདག་ཅག་གི་རྩ་བའི་བླ་མ་མཁན་རབས་དོན་ལྔ་པ་འཇམ་དབྱངས་བསྟན་
པའི་ཉི་མའི་བར་དུ་དེའི་བསྟན་པ་འཛིན་པའོ། །ཚར་ཆེན་རྡོ་རྗེ་འཆང་བློ་གསལ་རྒྱ་མཚོས་ཚར་
པའི་སྲོལ་གཏོད། རོང་སྟོན་ཤེས་བྱ་ཀུན་གཟིགས་ཀྱིས་དཔལ་ནཱ་ལནྡྲའི་དགོན་པ་ཕྱག་བཏབ་
ནས་བཟུང་ད་ལྟའི་རང་ཅག་རྣམས་ཀྱི་རྩ་བའི་བླ་མ་མཁྱེན་རབ་ཐུབ་བསྟན་ལེགས་བཤད་རྒྱུ་
མཚོའི་བར་དུ་དེའི་བསྟན་པ་འཛིན་པའོ། །རྫོང་པ་ཀུན་དགའ་རྣམ་རྒྱལ་གྱིས་གོང་དཀར་ཆོས་
ལྡན་གྱི་དགོན་པ་བཏབ་ནས་བཟུང་རྫོང་སྤྲུལ་སྐུ་ཕྲེང་དྲུག་པ་བསྟན་འཛིན་འཇམ་དཔལ་ལུང་
རྟོགས་ཀྱི་བར་དུ་བསྟན་པ་སྐྱོང་བའོ། །
དཔལ་ལྡན་ས་སྐྱའི་གྲུབ་མཐའ་ཁག་ལ་ཡོངས་སུ་གྲགས་པའི་བཅུ་ཕྲག་རིག་མཛོད་ཆེན་
མོ་ལས་དཔལ་ལྡན་ས་སྐྱའི་གསུང་རབ་ཐུན་མོང་མདོ་ཡི་སྐོར་ལ་གྲགས་ཆེན་བཅོ་བརྒྱད་ཅེས་
གཞུང་ལུགས་བཅོ་བརྒྱད་བཤད་གྲྭ་ཁག་ལ་འཆད་སྲོལ་ཡོད་པ་ལྟར་ད་ལམ་ཕྱོགས་བསྒྲིགས་བྱས་
པ་ཡིན། དེའི་ཁྲིད་རྒྱུན་ནི་སྔོན་ནས་ད་ལྟའི་བར་དུ་མ་ཉམས་པ་ཡོད། དཔེ་ཚོགས་འདི་དག་
འགྲེམ་སྤེལ་བྱེད་ཐུབ་ན་འཆད་ཉན་བྱེད་མཁན་དང་ཞིབ་འཇུག་པ་རྣམས་ལ་རིན་ཐང་ཧ་ཅང་
ཆེ་སྙམ། སྤྱིར་དཔེ་ཆ་ཁ་ཤས་ཤིག་ཡོངས་གྲགས་སུ་ཡོད་ཀྱང་དེང་དུས་ཀྱི་གོམས་གཤིས་དབང་
གིས་སྔོན་མའི་དཔེ་ཆ་སྣ་རིང་ཅན་རྣམས་ལྟ་ཀློག་མི་བདེ་བ་ཡིན། དེའི་གྲུབ་མཐའ་ལ་སྔོན་
ནས་མཁས་པ་ཆེན་པོ་མང་པོ་བྱུང་ཡོད་ཀྱང་དཔེ་ཆ་མང་པོ་འགྲེམ་སྤེལ་མ་ཐུབ་པའི་དབང་གིས་
མཁས་པ་མེད་པ་ལྟར་དུ་གྱུར་ཡོད་དོ། །མ་འོངས་པ་དཔེ་ཆ་འདི་རྣམས་འཕྲུལ་པར་གྱི་སྟེང་དུ་



༄༅ །།གླེང་གཞི།
དཔར་ཐུབ་ན་ལོ་རྒྱུས་ཐོག་ཏུ་ཆག་འཇིག་མེད་པར་ཡུན་རིང་གནས་ཐུབ་པ་དང་། དགོན་པའི་
བཤད་གྲྭ་ཁག་དང་། སློབ་གྲྭ་ཆེ་ཁག་གི་སློབ་དེབ་བྱས་ན་སྟབས་བདེ་བ་དང་། ཞིབ་འཇུག་པ་
རྣམས་ཀྱིས་ལྟ་ཀློག་བདེ་བ་དང་བཙལ་སླ་བའི་ཡོན་ཏན་མང་པོ་ལྡན་ནོ། །དཔེ་ཆ་ཉར་ཚགས་
ལ་དགའ་བའི་དད་ལྡན་ཞིག་ཡིན་ན་དེབ་འདི་རྣམས་སྒྲིག་གཞི་ལེགས་པའི་སྒོ་ནས་མཆོད་སྒམ་
ཐོག་ཏུ་འཇོག་ལ་ཕྱག་འཚལ་བ་དང་མཆོད་པའི་ཡུལ་དུ་བྱས་ན་བསོད་ནམས་རྒྱ་ཆེན་པོ་་
བསགས་པའི་དགེ་མཚན་མང་པོ་ཡོད་དོ། །
དཔལ་ལྡན་ས་སྐྱའི་གསུང་རབ་གྲགས་ཆེན་བཅོ་བརྒྱུད་ཀྱི་པོད་གྲངས་ནི། པོད་དང་པོ་
སོ་ཐར་གྱི་མདོའི་ནང་དུ། སྤོས་ཁང་བ་རིན་ཆེན་རྒྱལ་མཚན་གྱིས་མཛད་པའི་སོར་ཐར་གྱི་
མདོའི་ལེགས་བཤད་འདུལ་བའི་སྡེ་སྣོད་མཛེས་པར་བྱེད་པའི་རྒྱན་དང་། ཀུན་མཁྱེན་བུ་སྟོན་
རིན་ཆེན་གྲུབ་ཀྱིས་མཛད་པའི་འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་དང་།
འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་པའི་ཆོ་ག འདུལ་བ་
སྤྱིའི་རྣམ་པར་གཞག་པ་འདུལ་བ་རིན་པོ་ཆེའི་མཛེས་རྒྱན། ལས་བརྒྱ་རྩ་གཅིག་གི་རྣམ་པར་
བཤད་པ་ཆོ་གའི་གསལ་བྱེད་ཡོད་དོ། །
པོད་གཉིས་པའི་འདུལ་བ་མདོ་རྩ་ལ། ཀུན་མཁྱེན་གོ་རམས་ཀྱི་སློབ་མ་ཀོང་སྟོན་དབང་
ཕྱུག་གྲུབ་ཀྱིས་མཛད་པའི་འདུལ་བ་མདོ་རྩའི་སྤྱི་དོན་ལེགས་བཤད་འོད་ཀྱི་སྣང་བ་ཚིག་དོན་
རབ་གསལ་ལོ། །
པོད་གསུམ་པའི་འདུལ་བ་མདོ་རྩ་ལ། ཀུན་མཁྱེན་མཚོ་སྣ་བོས་མཛད་པའི་འདུལ་བ་
མདོ་རྩའི་རྣམ་བཤད་ཟླ་བའི་འོད་ཟེར་ལེགས་བཤད་ལུང་གི་རྒྱ་མཚོའོ། །
པོད་བཞི་བ་ཚད་མ་ཀུན་བཏུས་ཀྱི་འགྲེལ་བ་ལ། དགེ་བ་རྒྱ་མཚོ་ཡིས་མཛད་པའི་ཚད་
མ་ཀུན་བཏུས་ཀྱི་འགྲེལ་བ་རབ་ཏུ་བྱེད་པའི་རྒྱན་ནོ། །
པོད་ལྔ་པ་ཚད་མ་རྣམ་འགྲེལ་ལ། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་
འགྲེལ་གྱི་འགྲེལ་བ་རིགས་པའི་མཛོད།
པོད་དྲུག་པ་ཚད་མ་རྣམ་ངེས་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
ཚད་མ་རྣམ་པར་ངེས་པའི་མཚན་དོན་དང་། ཚད་མ་རྣམ་པར་ངེས་པའི་ཊིཀ་ཚིག་དོན་རབ་
གསལ།2
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པོད་བདུན་པ་མངོན་པ་ཀུན་བཏུས་ལ། ས་བཟང་མ་ཏི་པཎ་ཆེན་བློ་གྲོས་རྒྱལ་མཚན་
གྱིས་མཛད་པའི་མངོན་པ་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་བའོ། །
པོད་བརྒྱད་པ་མངོན་པ་མཛོད་ལ། མཆིམས་ཆེན་ནམ་མཁའ་གྲགས་ཀྱིས་མཛད་པའི་
མངོན་པ་མཛོད་ཀྱི་འགྲེལ་བ་མངོན་པའི་རྒྱན།
པོད་དགུ་བ་མངོན་རྟོགས་རྒྱན་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
མངོན་རྟོགས་རྒྱན་གྱི་འགྲེལ་བ་ལུང་གི་སྙེ་མའོ། །
པོད་བཅུ་བ་མདོ་སྡེ་རྒྱན་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་མདོ་སྡེ་
རྒྱུན་གྱི་རྣམ་བཤད་ཐེག་ཆེན་གསལ་བར་བྱེད་པའི་གནད་ཀྱི་སྒྲོན་མེའོ། །
པོད་བཅུ་གཅིག་པ་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱིས་མཛད་པའི་ཐེག་པ་
ཆེན་པོ་རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར། རོང་སྟོན་ཤེས་བྱ་ཀུན་
གཟིགས་ཀྱིས་མཛད་པའི་ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
དང་། ཡང་ཁོང་གིས་མཛད་པའི་དབུས་མཐའ་རྣམ་འབྱེད་མི་ཕམ་དགོངས་རྒྱུན་དང་། ཆོས་
དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེའོ། །
པོད་བཅུ་གཉིས་པ་སྤྱོད་འཇུག་ལ། རྒྱལ་སྲས་དངུལ་ཆུ་ཐོགས་མེད་ཀྱིས་མཛད་པའི་
་
སྤྱོད་འཇུག་གི་འགྲེལ་བ་ལེགས་བཤད་རྒྱ་མཚོ་དང་། ས་པཎ་གྱི་ཞལ་རྒྱུན་བཙུན་པ་རིན་ཆེན་
དཔལ་གྱིས་བྲིས་པའི་སྤྱོད་འཇུག་གི་ཟིན་བྲིས་འཇམ་དཔལ་ཞལ་ལུང་ངོ་། །
པོད་བཅུ་གསུམ་པ་རྩ་བ་ཤེས་རབ་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་
དབུ་མ་རྩ་བའི་རྣམ་བཤད་ཟབ་མོའི་དེ་ཁོ་ན་ཉིད་སྣང་བའོ། །
༣ ་ པོད་བཅུ་བཞི་པ་དབུ་མ་འཇུག་པ་ལ།： ཀུན་མཁྱེན་གོ་རམས་བསོད་ནམས་སེང་གེ་ཡིས་
མཛད་པའི་ཟབ་མོ་དབུ་མའི་དེ་ཁོ་ན་ཉིད་སྤྱིའི་ངག་གིས་སྟོན་པ་ངེས་དོན་རབ་གསལ་དང་།
ལྟ་བའི་ཤན་འབྱེད་ཐེག་མཆོག་གནད་ཀྱི་ཟླ་ཟེར་རོ། །
པོད་བཅོ་ལྔ་པ་དབུ་མ་བཞི་བརྒྱ་པ་ལ། རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་
དབུ་མ་བཞི་བརྒྱ་པའི་འགྲེལ་པ་དང་། གྲགས་པ་བཟང་པོས་མཛད་པའི་རྣལ་འབྱོར་སྤྱོད་པའི་
བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེའོ། །
པོད་བཅུ་དྲུག་པ་ཚད་མ་རིགས་གཏེར་ལ། གློ་བོ་མཁན་ཆེན་བསོད་ནམས་ལྷུན་གྲུབ་
6



༄༅།།གླེང་གཞི
ཀྱིས་མཛད་པའི་ཚད་མ་རིགས་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
དང་། བྱང་ཆུབ་དཔལ་བས་མཛད་པའི་ཚད་བསྡུས་ལེགས་བཤད་རིག་པའི་འོད་ཟེར་རོ། །
པོད་བཅུ་བདུན་པ་སྡོམ་གསུམ་ལ། སྤོས་ཁང་པ་རིན་ཆེན་རྒྱལ་མཚན་གྱིས་མཛད་པའི་
སྡོམ་པ་གསུམ་གྱི་རབ་ཏུ་དབྱེ་བའི་གཞུང་ལུགས་ལེགས་པར་བཤད་པའོ། །
པོད་བཅོ་བརྒྱད་པ་ལམ་རིམ་ནི་རྗེས་སུ་ཁ་སྣོན་བྱས། དེ་ཡང་བོ་དོང་པཎ་ཆེན་ཕྱོགས་
ལས་རྣམ་རྒྱལ་གྱིས་མཛད་པའི་སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་རྗེ་བཙུན་
གསང་བའི་བྱིན་རླབས་སོ།
དཔལ་ལྡན་ས་སྐྱའི་མཁས་དབང་དེ་དག་གིས་མཛད་པའི་ཐུན་མོང་གཞུང་གི་སྐོར་ལ་
འགྲེལ་པ་མང་པོ་ཡོད་པ་རྣམས་ལས་འཆད་ཉན་གྱི་ཁྲིད་རྒྱུན་ཡོད་པ་དང། གྲགས་ཆེན་མཁས་
པ་ཚད་ལྡན་གྱིས་མཛད་པ་རྣམས་ཕྱོགས་གཅིག་ཏུ་བསྡུས་པ་ཡིན། དེ་དག་གི་འཆད་ཉན་གྱི་
རྒྱུན་འཛིན་མཁན་བཤད་གྲྭ་ཁག་ནི་དཔལ་ལྡན་ས་སྐྱའི་གདན་ས་གོང་མ་ས་སྐྱ་གོང་གི་བཤད་གྲྭ།
གདན་ས་འོག་མ་གཙང་ངོར་དགོན་ཨེ་ཝཾ་ཆོས་ལྡན་གྱི་བཤད་གྲྭ། འབྲས་ཡུལ་སྐྱེས་ཚལ་གྱི་
བཤད་གྲྭ། དཔལ་ནཱ་ལེནྡྲའི་བཤད་གྲྭ། སྡེ་དགེ་རྫོང་སར་གྱི་བཤད་གྲྭ། སྒ་སྐྱེ་རྒུའི་བཤད་གྲྭ།
སྡེ་དགེ་དགོན་ཆེན་གྱི་བཤད་གྲྭ། སྡེ་དགེ་ཝ་རའི་བཤད་གྲྭ། ཨ་མདོ་དྷིཕུའི་བཤད་གྲྭ། གོ་
འཇོ་ཐང་སྐྱ་དགོན་པའི་བཤད་གྲྭ་སོགས་བཤད་གྲྭ་ཆེ་ཆུང་ཚང་མས་གྲགས་ཆེན་བཅོ་བརྒྱད་
འདིའི་སྟེང་ནས་འཆད་ཉན་བྱེད་སྲོལ་ཡོད། ད་ལྟའི་དུས་སུ་བསྟན་པ་ཉག་ཕྲ་བའི་དབང་གིས་
གྲགས་ཆེན་བཅོ་བརྒྱད་ཅེས་ཡོད་ཐོས་ཙམ་ལས་གཞུང་ཚང་མ་འཆད་ཉན་གནང་མཁན་ཉུང་
ངུའི་གནས་སུ་གྱུར། དེ་ལ་བརྟེན་ནས་ཕྲན་ཡང་འདི་ལྟ་བུ་ཞིག་བསྒྲིགས་འདོད་ཀྱི་བསམ་བློ་
ཡོད་པ་ལ་བརྟེན་ནས། དཔལ་ས་སྐྱའི་མཐོ་རིམ་སློབ་གྲྭའི་མཁན་ཆེན་རྒྱ་མཚོ་ལགས་ཀྱིས་
གྲགས་ཆེན་བཅོ་བརྒྱུད་གནའ་སྔ་མོའི་འཆད་ཉན་གྱི་འགྲོས་ལྟར་བསྒྲིག་དགོས་ཚུལ་བཀའ་སློབ་
ཀྱང་གནང་བྱུང་། དེས་བསྐུལ་མ་ལ་བརྟེན་ནས་སྙིང་སྟོབས་བསྐྱེད་དེ་དངོས་སུ་བསྒྲིག་རྒྱུའི་
འཆར་གཞི་བཞག་པ་ཡིན། ཕྲན་པ་བལ་ཡུལ་དུ་གནས་བསྐོར་དུ་འགྲོ་སྐབས་དཔལ་ས་སྐྱའི་
མཁས་དབང་ཨ་པད་རིན་པོ་ཆེ་ལགས་ལ་གྲགས་ཆེན་བཅོ་བརྒྱད་སྒྲིག་ཚུལ་སོགས་བཀའ་འདྲི་
ཡང་ཡང་ཞུས་པས་ཁོང་ཡང་ཐུགས་དགྱེས་པོ་གནང་བ་མ་ཟད་གནའ་སྔ་མོའི་འཆད་ཉན་གྱི་གོ་
རིམ་
་དང་གཞུང་གང་བཞག་དགོས་ཚུལ་རྣམས་གསལ་བོ་གསུངས་བྱུང་། དང་པོ་ཁོང་གི་འ
7



༄༅ ། དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བ།མདུན་ནས་དབུ་བརྩམས་ཏེ་སྒྲིག་པ་ཡིན། ཁོང་གིས་ཕྱག་ཏུ་བཞུགས་པའི་གྲགས་ཆེན་བཅོ་
བརྒྱུད་ནང་དུ་འཇོག་འོས་པའི་དཔེ་ཆ་ཚང་མ་གནང་བྱུང་།
དེ་ལས་གཞན་པའི་དཔེ་ཆ་རྣམས་མདོ་དབུས་ཁམས་སོགས་བོད་ཀྱི་ས་ཆ་དང་། གཞན་
ཡང་རྒྱ་ནང་གི་མི་རིགས་དཔེ་མཛོད་ཁང་སོགས་ས་ཆ་ག་ས་ག་ལ་ཉུག་སྟེ་ད་ལྟ་བསྒྲིགས་ཟིན་པ་
ཡིན། གཞུང་འདིའི་ནང་དུ་བཞག་འོས་པའི་དཔེ་ཆ་ཁ་ཤས་ཤིག་ད་ལྟ་ནུབ་ཟིན་པས་བཞུགས་
མི་འདུག་སྟེ། སྔོན་གྱི་མཁས་པ་རྣམས་ཀྱིས། ཚད་མ་ཉ་ལ་ཐུག འདུལ་བ་བྱ་ལ་ཐུག་ཅེས་
གསུངས་པ་ལྟར་ངག་རྒྱུན་དུ་གྲགས་ཅན་ཡིན་ཀྱང་བྱ་ཉ་གཉིས་ཀྱི་གསུང་འདུལ་བ་དང་ཚད་མ་
གཉིས་ཀྱི་དཔེ་ཆ་གཏན་ནས་མཇལ་རྒྱུ་མི་འདུག་པས་ནུབ་ཟིན་པ་ཡིན་ནམ་སྙམ། གལ་སྲིད་
མཁས་དབང་རྣམས་ཀྱི་ཕྱག་ཏུ་ཡོད་ན། ང་ཚོ་དཔལ་ལྡན་ས་སྐྱའི་རིག་གཞུང་ཕྱོགས་བསྒྲིགས་
ཀྱི་ལས་ཁུངས་ལ་འབྲེལ་བ་མཛད་རོགས་ཞུ། རིག་གཞུང་མུ་འབྲེལ་གྱི་དཔེ་ཆ་འདིའི་སྟེང་ནས་
འཆད་ཉན་མཛད་པའི་མཁན་དབང་རྣམས་ལ་ཚར་རེ་གཟིགས་འབུལ་ཞུ་རྒྱུ་ཡིན།
གྲགས་ཆེན་བཅོ་བརྒྱད་སྒྲིག་སྐབས་རོགས་སྐྱོར་གནང་མཁན་ནི། རྫོང་སར་བཤད་གྲྭའི་
མཁན་ཆེན་ཚེ་བརྟན་ལགས་ཀྱིས་མཆིམས་ཆེན་ནམ་མཁའ་གྲགས་ཀྱིས་མཛད་པའི་མངོན་
མཛོད་འགྲེལ་བ་དང༌། ཀུན་མཁྱེན་རོང་སྟོན་ཆེན་པོས་མཛད་པའི་བྱམས་ཆོས་སྡེ་ལྔ་དང་།
མཚོ་སྣ་བས་མཛད་པའི་མདོ་རྩ་བའི་མཆན་འགྲེལ་དང་། གོ་རམས་ཀྱི་སློབ་མ་ཀོང་སྟོན་གྱིས་
མཛད་པའི་མདོ་རྩའི་མཆན་འགྲེལ་དང་། ས་བཟང་མ་ཏི་པཎ་ཆེན་གྱིས་མཛད་པའི་མངོན་པ་
ཀུན་བཏུས་དང་། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་འགྲེལ་སོགས་གློག་
ཀླད་ནང་ལ་བླུགས་རྒྱུ་དང་ཞུ་དག་སོགས་རོགས་པ་གནང་བྱུང་བས་སྙིང་ནས་བཀའ་དྲིན་ཆེ་ཞུ།
སྒ་སྐྱེ་རྒུ་དོན་འགྲུབ་གླིང་གི་དབུ་གཙོ་ལྷན་དང་། བཤད་གྲྭའི་ལས་ཐོགས་མཁན་པོ་ཕུར་བུ་ལྷུན་
གྲུབ་དང་། གྲྭ་འཇིགས་མེད་ཚེ་རིང། མཁྱེན་རབ་ནོར་བུ། ། ཀུན་དགའ་རྒྱལ་མཚན། བློ་
གྲོས་སོགས་ཀྱིས་རོགས་རམ་གནང་བར་བཀའ་དྲིན་ཆེ་ཞུ། གཙང་ངོར་དགོན་ཨེ་ཝཾ་ཆོས་ལྡན་
གྱི་མཁན་ཆེན་ཐུབ་བསྟན་སྙིང་པོའི་གཙོས་མཁན་པོ་རྣམས་ཀྱིས་ཞུ་དག་གི་རོགས་རམ་གང་
ཟབ་གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་བཀྲ་ཤིས་སྒང་དགོན་དབུ་གཙོ་ཟླ་
བ་ལགས་དང་། དཔལ་ལྡན་གྲགས་པ། ལྷག་བསམ་རྒྱལ་མཚན། ནོར་བུ་དབང་རྒྱལ།
འཕྲིན་ལས། ཀུན་བཟང་སོགས་ཀྱིས་ཞུ་དག་སྐབས་ལྷག་བསམ་ཟོལ་མེད་ཀྱིས་རོགས་རམ་
8



༄༅།།གླེང་གཞི།
གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་རྣམ་རྒྱལ་གསེར་ཁང་དགོན་གྱི་མཁན་
པོ་འཆི་མེད་ཚེ་དབང་གིས་ཞུ་དག་དང་དཔེ་ཆ་གཡར་རྒྱུ་སོགས་ལ་རོགས་རམ་གང་ཟབ་གནང་
བ་ལ་སྙིང་ནས་བཀའ་དྲིན་ཞུ་བ་དང་། མ་ཟད་དབུ་གཙོ་སངས་རྒྱས་གཙོས་གྲྭ་པ་རྣམས་ཀྱིས་
ལྷག་བསམ་ཟོལ་མེད་ཀྱིས་རོགས་རམ་གནང་བ་ལ་བཀའ་དྲིན་ཆེ་ཞུ། རྒྱ་ཡི་དགེ་བསྙེན་མཁྱེན་
རབ་དཔལ་ལྡན་(རྩf HE )དང། ཆིན་ཡུས་དང་། ཝམ་ཡམ་སོགས་ཀྱིས་དཔེ་སྐྲུན་གྱི་མ་རྩའི་
མཐུན་རྐྱེན་སྦྱར་བ་ལ་བཀའ་དྲིན་ཆེ་ཞུ། དམིགས་གསལ་ཞུ་དག་སྐབས་སུ་དཔེ་ཆ་ཁ་ཤས་ཤིག་
གནའ་རྙིང་གི་མ་དཔེ་རག་བྱུང་བས་མ་དཔེ་ཁ་ཤས་ཤིག་གཤིབ་བསྡུར་བྱས་ནས་ཞུ་དག་བྱས་པ་
ཡིན། ཁ་ཤས་ཤིག་མ་དཔེ་བྲིས་མ་ཡིན་སྟབས་ཡིག་མཁན་གྱིས་འབྲི་བའི་སྐབས་སུ་རང་གི་ཕ་
སྐད་སྒོ་ནས་བྲིས་པ་ཡིན་སྟབས་ཡིག་ནོར་མངོན་གསལ་དོད་པོ་ཅན་རྣམས་དག་བཅོས་ཅུང་
ཟད་བྱས་ཡོད། དཔེ་ཆ་ཁ་ཤས་ཤིག་དཔར་ཤིང་ཡིག་འབྲུ་ཟད་ནས་ཤོག་ངོས་རེ་ཟུང་ཙམ་ཚང་
མི་འདུག དེ་དག་གུག་རྟགས་ནང་དུ་མཆན་གྱི་སྒོ་ནས་མེད་ཚུལ་གསལ་བཤད་བྱས་ཡོད། ཡི་
གེ་ཞུ་དག་སྐབས་གཞུང་གི་གོ་བ་དང་དེང་རབས་ཀྱི་སུམ་རྟགས་དག་གསུམ་གྱི་འགྲོས་ལྟར་དུ་
དག་བཅོས་གང་ཐུབ་བྱས་ཡོད་ཀྱང་། ངེད་ཅག་རྣམས་ལ་ཡིད་ཆེས་ཀྱི་དད་པ་དང་ལྷག་བསམ་
ཡོད་པ་ཙམ་ལས་ཤེས་ཡོན་ཞན་པས་བློ་མིག་གིས་རྩད་མ་ཆོད་པ་མང་པོ་ཡོད་ངེས་ལ་མཁྱེན་
ལྡན་མཁས་དབང་རྣམས་ཀྱིས་དགོངས་འཆར་ལྷུག་པོ་སྩོལ་བར་ཞུ།
ཆེད་ཞུར་རང་ལུགས་ལྟ་བ་འཛིན་པའི་དགོན་སྡེ་དང་བཤད་གྲྭ་པ་རྣམས་ཀྱིས་ཐུན་མོང་
མ་ཡིན་པའི་མེ་ཏོག་ཕོག་པའི་ལྷ་སྐལ། དཔལ་ལྡན་ས་སྐྱ་པའི་དྲི་མེད་ཀྱི་ལྟ་བ་རྣམ་དག་ལ་ཕ་
རྗེས་བུ་ཡིས་ཟིན་པར་བྱས་ཏེ་ཐོས་བསམ་སྒོམ་གསུམ་གྱི་ཉམས་ལེན་གྱི་སྡུག་རུས་བྱེད་རྒྱུ་ལ་མ་
འཆུགས་པར་ཞུ་མཁྱེན་མཁྱེན་མཁྱེན་ཞེས་བོད་རབ་བྱུང་བཅུ་བདུན་པའི་ལྕགས་ཡོས་སྤྱི་ལོ་
༢༠ ༡ ༡ལོའི་ཟླ་༤པའི་ཚེས་༣ ཉིན་མཁན་མིང་དུ་འཛིན་པ་ཤཱཀྱའི་དགེ་སློང་ཀུན་དགའ་བཟང་
པོས་གུས་ཕུལ།
9
.



- เรา
การ
วัน 2
ราคา 
ไม่
- กรมการสถาน
ราง
วา
4.นาน
ใน โดย



༄༅།།དཀར་ཆག
དཀར་ཆག
སོ་སོར་ཐར་པའི་མདོའི་ལེགས་བཤད་འདུལ་བའི་སྡེ་སྣོད་མཛེས་པར་བྱེད་པའི་
རྒྱན་ཞེས་བྱ་བ་བཞུགས་སོ། །རིན་ཆེན་རྒྱལ་མཚན། (1)
མདོའི་མཚན་བཤད་པ། -(2)
མདོ་བཤད་པ།(3)
མཆོད་པར་བརྗོད་པ།(3)
སོ་སོར་ཐར་པའི་ཆེ་བ་བརྗོད་པ།(5)
འདོན་པར་བརྩམ་པ།(10)
གཞུང་རྒྱུས་བཤད་ལ།(13)
མདོ་འདོན་པ་དངོས།(21)
ཕམ་པ་འདོན་པ།(24)
ལྷག་མ་ལ་སྤྱིར་བསྟན།(42)
མ་ངེས་པའི་སྡེ། ..(54)
རིམ་གྱིས་འདོན་པ།(55)
སོ་སོར་བཤགས་པ་འདོན་པ།(103)
བསླབ་པར་བྱ་བ། ...(105)
རྩོད་པ་ཞིབྱེད།(115)
གླེང་བའི་གཞི་གཏན་ནས་མེད་པ། .(117)
མདོའི་མཇུག་བསྡུ་བ།(120)
སངས་རྒྱས་བདུན་གྱི་གསོ་སྦྱོང་བཤད་པ།(121)
མདོ་དོན་བསྡུས་ཏེ་བསྒྲུབ་པར་གདམས་པ།(125)



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
བསྔོ་བ།..
(126)
འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་ཞེས་བྱ་བ་
བཞུགས་སོ། །
བུ་སྟོན་རིན་ཆེན་གྲུབ། (130)
འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་པའི་
ཆོ་ག་བཞུགས་སོ། །
བུ་སྟོན་རིན་ཆེན་གྲུབ། (197)
འདུལ་བ་སྤྱིའི་རྣམ་པར་གཞག་པ་འདུལ་བ་རིན་པོ་ཆེའི་
མཛེས་རྒྱུན།བུ་སྟོན་རིན་ཆེན་གྲུབ། (223)
ལས་བརྒྱ་རྩ་གཅིག་གི་རྣམ་པར་བཤད་པ་ཆོ་གའི་
གསལ་བྱེད།
བུ་སྟོན་རིན་ཆེན་གྲུབ། 《329)
བ ་་་
་ ་: ཁ
2



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
༄༅།།སོ་སོར་ཐར་པའི་མདོའི་ལེགས་བཤད་འདུལ་བའི་
སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ་
བཞུགས་པ་ལེགས་སོ།།
རིན་ཆེན་རྒྱལ་མཚན་གྱིས་མཛད།
ལེགས་པའི་ལམ་ཐོག་མ་བར་དང་ཐ་མར་དགེ་བ་སྟོན་པར་མཛད་པའི་ ཐམས་ཅད་
མཁྱེན་པ་ཐུགས་རྗེ་ཆེན་པོ་མངའ་བ་སྲས་དང་སློབ་མར་བཅས་པ་ཐམས་ཅད་ལ་གུས་པས་ཕྱག་
འཚལ་ལོ། ། སྟོབས་བཅུ་ཏིང་འཛིན་ཡེ་ཤེས་མཆེ་བ་ཅན། ། གང་གིས་སྐྱེ་བའི་རང་བཞིན་
གཟེབ་དྲལ་ནས །མྱ་ངན་འདས་ཞིའི་འབྲོག་དགོན་ཞུགས་གྱུར་པའི། །སྟོན་པ་གླང་པོ་དེ་ལ་
ཕྱག་འཚལ་ལོ། །དེ་ཡི་གསུང་རབ་རྒྱ་ཆེན་ལུང་གི་དོན། །ལྷག་པའི་ཚུལ་ཁྲིམས་སོ་སོར་ཐར་
པའི་ཚུལ། །དོན་གཉེར་སྐྱེ་བོས་བདེ་བླག་རྟོགས་ཕྱིར་དུ། །མཁས་པའི་གསུང་གི་རྗེས་འབྲང་
བཤད་པར་བྱ། །བཅོམ་ལྡན་འདས་ཀྱིས་གདུལ་བྱ་སོ་སོའི་དབང་པོ་དང་ཁམས་ཀྱི་ནུས་པ་ལ་
བརྟགས་ནས། ཐེག་པའི་སྒོ་སྣ་ཚོགས་པ་གསུངས་ཤིང་། དེ་དག་སོ་སོ་ལ་ཡང་། སྡེ་སྣོད་
གསུམ་གསུམ་ཚང་བར་བསྟན་པས། འདུལ་བའི་སྡེ་སྣོད་ཀྱང་ཆེ་ཆུང་དང་རྒྱུ་འབྲས་ཀྱི་ཐེག་པ་
ཀུན་ལ་ལྡན་མོད་ཀྱི། འདིར་ནི་གཙོ་བོར་ཉན་ཐོས་ཀྱི་རིགས་ཅན་ལ་འདུལ་བ་རྣམ་འབྱེད་དང་།
གཞི་དང་། ཕྲན་ཚེགས་དང་། བླ་མ་སྟེ། བཤད་པའི་ལུང་དུམ་བུ་བཞི་དང། རྩ་བའི་ལུང་སོ་
སོར་ཐར་པའི་མདོ་འདི། དེ་དག་གི་སྙིང་པོ་ཐམས་ཅད་བསྡུས་པའི་ཚུལ་དུ་བསྟན་ཏོ། །བྱང་
ཆུབ་སེམས་དཔའི་རིགས་ཅན་རྣམས་ཀྱིས་ཀྱང་ཤེས་པར་བྱ་བ་དང་བསླབ་པར་བྱ་བ་ཡང་ཡིན་
པས། ཐམས་ཅད་མཁྱེན་པའི་གསུང་དང་བཅས་པ་མཐའ་དག་ལ་མ་གུས་པ་དང་ཁྱད་དུ་
གསོད་པ་སྤངས་ཏེ་གུས་པ་ཆེན་པོས་ལྷུར་བླང་བར་རིགས་སོ་ཞེས་གླེངས་ནས། མདོ་བཤད་པ་
:::.



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
པ་ལ་འཇུག་པར་བྱའོ། །
དེ་ལ་མདོའི་མཚན་བཤད་པ་དང༌། མཚན་ཅན་མདོ་བཤད་པ་གཉིས་སོ། །དང་
པོ་ལ་མཚན་དངོས་དང་། ཕྱག་འཚལ་བའོ། །དང་པོ་ནི། མིང་དུ་གདགས་པ་མ་མཛད་
ན། །འཇིག་རྟེན་ཐམས་ཅད་རྨོངས་པར་འགྱུར། །དེ་བས་རྨོངས་པ་བསལ་བའི་ཕྱིར། །
མགོན་པོས་མིང་དུ་གདགས་པར་མཛད། །ཅེས་གསུངས་པས། མིང་ཚིག་ཡི་གེའི་ཐ་སྙད་མེད་
ན། འདི་ནི་ཆོས་སོ། །འདི་ནི་ཆོས་མ་ཡིན་ནོ། །འདི་ནི་སྤང་བར་བྱ་བའོ། །སྤང་བར་བྱ་བ་
མ་ཡིན་པའོ། །ཞེས་སོགས་བྱེ་བྲག་མི་ཕྱེད་ཅིང་འཇིག་རྟེན་རྨོངས་པར་འགྱུར་བས། དེ་བསལ་
ནས་བླང་དོར་བདེ་བླག་ཏུ་ཤེས་པར་བྱ་བའི་ཕྱིར་མིང་གི་ཐ་སྙད་མཛད་པ་ནི། སངས་རྒྱས་ཀྱི་
ཐབས་ལ་མཁས་པའི་མཛད་པ་ཡིན་པས། འདིར་ཡང་མདོའི་མཚན་ལ། རྒྱ་གར་གྱི་མཁས་པ་
སཾ་སྐྲྀ་ཏའི་ཚུལ་ལ་གོམས་པའི་བརྗོད་པ་རྣམ་པར་དག་པ་རྣམས་ཀྱི་སྐད་དུ། པྲ་ཏི་མོཀྵ་སཱུ་ཏྲ།
ཞེས་འདོན་ཅིང་། བོད་གངས་རིའི་ཁྲོད་ཀྱི་སྐྱེ་བོ་བརྡ་རྣམ་པར་དག་པ། སྔོན་དམ་པའི་ཆོས་
བསྒྱུར་བའི་ཚེ་བཀས་བཅས་པ་དང་མཐུན་པ་རྣམས་ཀྱི་སྐད་དུ། སོ་སོར་ཐར་པའི་མདོ་ཞེས་
བྱའོ། །མིང་གཉིས་སྦྱར་ཏེ་བཤད་ན། པྲ་ཏི་ཞེས་པ། སླར་བྱ་བ་དང་། ལེན་པ་ལ་སོགས
དོན་ཉི་ཤུ་རྩ་བདུན་ལ་འཇུག་པར་བཤད་ཀྱང་། འདིར་སྡོམ་པ་ཡང་དག་པར་བླངས་པའི་ཚིག་
བརྗོད་པ་གསུམ་པའི་ཐ་མ་ལ་སྡོམ་པ་ཐོབ་པའི་དང་པོ་ཁོ་ན་ལ་སོ་སོ་ཞེས་བྱ་ལ། མོཀྵ་ནི་གྲོལ་བ་
སྟེ། སྡོམ་པ་མ་པ་ཡིན་པ་ལས་གྲོལ་བ་ལ་ཐར་པ་ཞེས་བྱ་སྟེ་དང་པོར་གྲོལ་བའོ། །ཡང་ན་གང་ཟག་
རྒྱུད་ཐ་དད་པ་ནི་སོ་སོ་སྟེ། དེ་རྣམས་བསླབ་པའི་གཞི་བླངས་ཏེ་བསྒྲུབས་པས་ངན་འགྲོ་དང་
འཁོར་བ་ལས་ཐར་ཞིང་རྣམ་པར་གྲོལ་བའོ། །ཡང་ན་སོ་སོར་ནི་ཐབས། ཐར་པ་ནི་མྱང་འདས་
ཏེ། མདོ་འདིས་ངེས་པར་འབྱུང་བའི་ཚུལ་ཁྲིམས་སྟོན་པས་ཐར་པའི་ཐབས་ཡིན་ཏེ། ཚུལ་
ཁྲིམས་ལས་སེམས་དང་ཤེས་རབ་ཀྱི་བསླབ་པ་སོགས་རིམ་གྱིས་འབྱུང་བའི་ཕྱིར་རོ། །དོན་མདོ་
ཙམ་དུ་སྟོན་པས་སཱུ་ཏྲ་སྟེ་མདོའོ། །
གཉིས་པ་ནི། མ་བསྟན་པར་མཁྱེན། ཐམས་ཅད་མཁྱེན། རྣམ་པ་ཐམས་ཅད་མཁྱེན།
མ་བསྒྲིབས་པར་མཁྱེན་པ་སྟེ་བཞི་དང་ལྡན་པའམ། ཤེས་བྱ་མ་ལུས་པ་མཁྱེན་པའམ། བསླབ་
པ་བཅའ་བའི་དོན་མཐའ་དག་མཁྱེན་པས་ཐམས་ཅད་མཁྱེན་པ་ལ་སྟེ་ཐོབ་པར་བྱ་བའི་ཕྱིར་
རམ། དེ་ལ་དམིགས་ནས་ཕྱག་འཚལ་ལོ་སྟེ་ཁེངས་པ་སྤངས་ནས་འདུད་པར་བྱེད་དོ། །འདི་
2



༑འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
ལོ་ཙཱ་བའི་ངག་ཏུ་འདོད་པ་ནི་མ་ངེས་ཏེ། རྒྱུ་དཔེ་ལ་སྣང་བའི་ཕྱིར་རོ། །
གཉིས་པ་མདོ་བཤད་པ་ལ། གཞུང་གི་མཚམས་ཕྱེ་སྟེ་ལུས་རྣམ་པར་གཞག་པ་དང་།
ཡན་ལག་གི་དོན་ཕྱེ་ནས་ཞིབ་ཏུ་བཤད་པའོ། ། དང་པོ་ནི། སྙན་པའི་བ་དན་ཞེས་སོགས་
ཚིགས་བཅད་གཉིས་ཀྱིས་མཆོད་པར་བརྗོད་པའོ། །སངས་རྒྱས་འདུལ་བ་ཞེས་སོགས་ཚིགས་
བཅད་བཅུ་གཅིག་གིས་གླེང་བསླང་བའོ། །བསྐལ་པ་བྱེ་བ་ཞེས་སོགས་ཚིགས་བཅད་དྲུག་གིས་
ཡང་དག་པར་བརྩམ་པའོ། །ཚེ་དང་ལྡན་པ་དག་ཅེས་པ་ནས། བག་ཡོད་པས་རྣལ་འབྱོར་དུ་
བྱའོ་ཞེས་པའི་བར་གྱིས་གཞུང་རྒྱས་པར་བསྟན་པའོ། །འདི་ལའང་དང་པོར་བྱ་བ་ཚེ་དང་ལྡན་
པ་དག་ཅེས་པ་ནས་འཇོག་བྲལ་རྣམ་པ་འཁྱམ་པར་འགྱུར་ཞེས་པའི་བར་གྱིས་དོན་དྲུག་བསྟན།
དགོངས་སུ་གསོལ་ཞེས་པ་ནས་གསོལ་བའི་ལས་བྱས་ཏེ་མདོ་འདོན་པ་ལྔ་བསྟན་ཏོ། །བཟོད་པ་
དཀའ་ཐུབ་དམ་པ་ཞེས་སོགས་ཀྱིས་བསྡུ་བའི་མཚན་ཉིད་དོ། །
གཉིས་པ་ལ། མཆོད་པར་བརྗོད་པ། གླེང་བསླང་བ། མདོ་འདོན་པར་བརྩམ་པ།
གཞུང་རྒྱས་པར་བཤད་པ། མཇུག་བསྡུ་བ་དང་ལྔའོ། །དང་པོ་ལ་དངོས་དང་། མདོ་འདོན་
པར་དམ་འཆའ་བའོ། །དང་པོ་ནི། སྙན་པའི་བ་དན་ཅེས་སོགས་འབྲེལ་བརྩལ་ཏེ་བསྟན་པས།
ཉན་པ་པོ་ཡིད་ཕྱོགས་ཤིང་སྤྲོ་བ་བསྐྱེད་པ་དང་ དོན་གཉིས་ཕུན་སུམ་ཚོགས་པའི་སངས་རྒྱས་
ཀྱི་ཡོན་ཏན་ཤེས་པ་ནི་དགོས་པ་ཡིན་ལ། ཚིགས་བཅད་ཕྱེད་དང་གཉིས་པོ་ནི་དེའི་ཐབས་ཡིན་
པས་འབྲེལ་པ་གྲུབ་ཅིང་། ཐམས་ཅད་མཁྱེན་པའི་ཡོན་ཏན་དོན་གཉིས་ཕུན་སུམ་ཚོགས་པ་ནི་
བརྗོད་བྱའོ། །རང་གཞན་གྱི་བགེགས་དང་ལོག་འདྲེན་ཞི་བ་དང་། རང་ཉིད་དམ་པའི་རྗེས་སུ་
གཞུགས་པར་འགྱུར་བ་དང་། ཡིད་ལ་བསམ་པའི་འབྲས་བུ་ཡིད་དུ་འོང་བ་མྱུར་དུ་འགྲུབ་པ་ནི་
དགོས་པའི་ཡང་དགོས་པའོ། །དེའི་ཕྱིར། བརྗོད་ན་སྡིག་པ་འབྱང་བར་འགྱུར། །ཁྱོད་ཉིད་
དྲན་ན་མཆོག་ཏུ་དགའ། །བཙལ་ན་བློ་གྲོས་བྱེད་འགྱུར་ཏེ། །ཡོངས་སུ་ཤེས་ན་རྣམ་པར་དག་
།ཁྱོད་ལ་བསུ་ན་དཔལ་དུ་བྱེད། །བསྟེན་ན་བློ་མཆོག་བྱེད་པར་འགྱུར། །འགྲོགས་ན་འཇིགས་
པ་མེད་པར་བྱེད། །བསྙེན་བཀུར་བྱས་ན་བདེ་བྱེད་འགྱུར། །ཞེས་པ་དང་། ཐུབ་པའི་དབང་
ལ་ཕྱག་འཚལ་བས། །འཇིག་རྟེན་དག་ན་མི་རྣམས་ཀྱི། །གྲགས་པ་འཕེལ་ཞིང་ལེགས་པ་
སྐྱེ། །སྣང་བ་རྣམ་འཕེལ་བགེགས་ཀུན་སེལ། །དགྲ་རྣམས་ཐམས་ཅད་སྤོང་འགྱུར་ཞིང་། །
སེམས་རྒྱུད་བདེ་འགྲོར་ངེས་བྱེད་ལ། །མཐར་ཡང་ངེས་པར་ཁོ་ནར་ནི། །ཞི་བའི་འབྲས་བུ་
3
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཐོབ་པར་བྱེད། །ཅེས་གསུངས་སོ། །རྩ་བའི་ཚིགས་བཅད་དང་པོས་གཞན་དོན་ཕུན་སུམ་
ཚོགས་པ་ལྔ་བསྟན་ཏེ། རྒྱུ་ནི་དེ་བཞིན་གཤེགས་པས་བསྐལ་པ་གྲངས་མེད་པར་ཚོགས་གཉིས་
བ་སྒྲུབས་པའི་འབྲས་བུའི་སྤངས་པ་དང་། ཡེ་ཤེས་བླ་ན་མེད་པས་བསྡུས་པའི་ཡོན་ཏན་ནི་སྙན་
པའོ། །དེ་ཉིད་བ་དན་འདྲ་བ་སྟེ། མངོན་པར་འཕགས་པས་ཀུན་ལ་གསལ་བ་དང་། མངོན་
མཐོ་དང་ངེས་ལེགས་ཀྱི་ལམ་མ་ནོར་བར་བྱེད་པས་སོ། །ཡང་ན་སྙན་པ་ནི་སངས་རྒྱས་ཀྱི་ཡོན་
ཏན་ཏེ། རྒྱུའི་ཚེ་སྦྱིན་པ་བསམ་གྱིས་མི་ཁྱབ་པ་གཏོང་ངོ་ཞེས་སོགས་སྙན་གྲགས་དང་འབྲས་བུ་
སྟོབས་བཅུ་སོགས་བརྙེས་པས་སྙན་པར་གྲགས་པའོ། །བ་དན་བཟང་པོ་བཙུགས་པའི་ཕྱོགས་
བཙུན་ཞིང་བརྗིད་པ་ལྟར་དེ་བཞིན་གཤེགས་པ་བརྗིད་ཅིང་མུ་སྟེགས་དཔའ་གོང་བ་དང་
གཡུལ་ལས་རྒྱལ་བའི་ཚེ་བ་དན་འཛུགས་པ་ལྟར། བདུད་བཞིའི་གཡུལ་ལས་རྒྱལ་བ་དང་། བ་
དན་བཙུགས་པའི་གནས་སུ་མ་སླེབས་ཀྱང་བ་དོན་མཐོང་བས་གནས་ངོ་ཤེས་པ་ལྟར། དེ་
བཞིན་གཤེགས་པ་དངོས་སུ་མ་མཐོང་ཡང་སྟོབས་བཅུ་ལ་སོགས་པའི་ཡོན་ཏན་ཐོས་ཤིང་དྲན་
པས། དེ་ནི་དེ་ལྟ་བུའོ་ཞེས་ཤེས་ནས་དད་ཅིང་བསྙེན་པར་འགྱུར་བའོ། །འཇིག་རྟེན་ལྷ་དང་
མི་དང་ཀླུའམ་ཁམས་གསུམ་དུ་གྲགས་ཤིང་སྒྲས་ཁྱབ་པ་ནི། སངས་རྒྱས་པའི་ཚེ་དང་པོར་ས་བླ།
དེ་ནས་བར་སྣང་དང་། རྒྱལ་ཆེན་རིགས་བཞི་སོགས་དང་། འོག་མིན་གྱི་བར་དུ་རིམ་གྱིས་
སོ། །གཟུགས་མེད་དུ་ནི་སྔོན་ཐོས་པའི་བག་ཆགས་ཡོད་པ་ཉིད་ལ་འདོད་དོ། །ཕན་འདོགས་
ནི། ཉོན་མོངས་བག་ཆགས་དང་བཅས་པ་སྤངས་པའི་བཅོམ་ལྡན་འདས་དམ་པ་དེས་གསུངས་
པའི་ཆོས་འཕགས་པའི་བདེན་པ་བཞི་པོའི་སྒྲ་སྒྲོག་པ་ནི། མུ་སྟེགས་བྱེད་ཀྱི་གླང་པོ་སྐྲག་པ་
དང་། རིགས་ཀྱི་བུ་སེང་གེའི་ཕྲུ་གུ་དག་སྡུད་པར་བྱེད་པས་སེང་གེའི་སྒྲ་སྒྲོག་པ་བདེན་བཞི་ལན་
གསུམ་བཟླས་ཏེ་རྣམ་པ་བཅུ་གཉིས་སུའོ། །ཤེས་རབ་ནི། དངོས་པོའི་ངོ་བོ་མ་ལུས་པ་ཐུན་
མོང་མ་ཡིན་པ་ཚད་མེད་པ་ཕྱིན་ཅི་མ་ལོག་པར་སྟོན་པའི་ཕྱིར་ལུང་རྣམ་པར་དག་པས་ཐམས་
ཅད་མཁྱེན་པའོ། །ཐུགས་རྗེ་ནི་བཤད་སྒྲུབ་ཀྱི་ཆོས་དཀོན་པ་དང་དགའ་བར་བྱེད་པ་དང་ཕན་
འདོགས་པ་དང་གནོད་པ་སེལ་བས་རིན་ཆེན་དང་འདྲ་བས་དཀོན་མཆོག་སྟེ། རཏྣ་ཞེས་པའི་
སྒྲ་བཤད་པའོ། །ལུང་དང་རྟོགས་པའི་སྒོ་ནས་དེའི་སྣོད་དུ་གྱུར་པས་མཛོད་འཕགས་པའི་དགེ་
འདུན་དེ་དག་སློབ་མར་བརྙེས་པ་སྟེ་རྗེས་སུ་འཇུག་པའི་ཕྱིར་རོ། །འབྲས་བུའི་ཁྱད་པར་ནི།
སྐུའི་ཆ་ཤས་དམའ་བ་ཞབས་འཁོར་ལོའི་མཚན་ལྡན་ལ། སྟོང་གི་འཇིག་རྟེན་ལ་དབང་བའི་



༄༅།།འདུལ་བའི་སྡེ་སྣོད་ར་བྱེད་པའི་རྒྱུན་ཞེསཔྱ་བ་
.
ཚངས་པ་དང་། སུམ་ཅུ་རྩ་གསུམ་པའི་དབང་པོ་བརྒྱ་བྱིན་གཙོ་བོར་སྨོས་ནས། དྲག་པོ་དང་
ཁྱབ་འཇུག་དང་སྐེམ་བྱེད་སོགས་ཀྱི་ནོར་བུ་གདགས་པའི་གནས་ཡིན་པས། གཙུག་གི་ནོར་བུ་པ
སྟེ་སྤྱི་བོས་གཏུགས་ཤིང་ཕྱག་བྱས་པའོ། །འབྲས་བུ་ཐོབ་པར་རློམ་པ་དེ་དག་གིས་ཀྱང་སྤྱི་བོས་
གཏུགས་པས་འབྲས་བུའི་ཁྱད་པར་ཕུན་སུམ་ཚོགས་པའོ། །རང་དོན་ཕུན་སུམ་ཚོགས་པ་ལ་
སྤངས་པ་ནི། སྐྱེ་རྒ་ན་འཆིས་བསྡུས་པའི་ཉེར་ལེན་ཕུང་པོ་ལྔ་ནི་སྡུག་བསྔལ། དེ་ཉིད་རྒྱ་མཚོ་
ལྟར་རྒྱ་ཆེ་ཞིང་མང་བས་གཞིའི་གཏིང་མི་མངོན་ལ་ཕ་རོལ་གྱི་མཐའ་མེད་པ་སྟེ། འཁོར་བ་རྒྱུན་
མི་འཆད་པར་བསྟན་ཏོ། །ལས་དང་ཉོན་མོངས་སྤངས་པས་སྡུག་བསྔལ་ཟད་དེ་སླར་མི་འཁོར་
བས། རྒལ་ཞིང་འདས་པའོ། །ཡེ་ཤེས་ནི་ཤེས་བྱ་ཐམས་ཅད་ལ་ཆགས་ཐོགས་མེད་པའི་ཡེ་
ཤེས་བརྙེས་པའི་འགྲོ་བའི་གཙོ་བོར་གྱུར་པ་སྟེ། དེ་ལྟར་རང་དོན་ཕུན་སུམ་ཚོགས་པ་གཉིས་
དང་ལྡན་པར་བསྟན་ཏོ། །དེ་ལ་ལུས་ཀྱི་སྤྱི་བོས་ཕྱག་འཚལ་བ་དངོས་སུ་བསྟན་པས་ངག་དང་
ཡིད་ཀྱང་བསྡུས་སོ། ། གཉིས་པ་ནི། ཕྱག་བཙལ་ཏེ་ཅི་བྱ་ཞེ་ན། ཐམས་ཅད་མཁྱེན་པས་
བསྟན་པའི་སོ་སོར་ཐར་པའི་བསླབ་པ་སྲོག་གཅོད་སྤོང་བ་སོགས་སྟོན་པའི་ཚིག་ནི་གཞི་སྟེ་དེ་ལ་
གནས་པའི་ཕྱིར། སྐྱེས་བུ་ཆེན་པོ་རྣམས་ཀྱི་རྐྱེན་དུ་འོས་ཤིང་ འབྱུང་བ་དཀོན་པ་ལ་སོགས་
པས་ལུང་དུམ་བུ་བཞི་ནི་དཀོན་མཆོག་སྟེ། སོ་སོར་ཐར་པའི་མདོ་འདི་ནི་དེའི་སྣོད་ཉིད་དོ། །
སྡིག་པ་མི་དགེ་བ་ལས་རིང་དུ་སོང་བའི་འཕགས་པ་བཞི་ཡན་ཆད་དུ་ཚོགས་པའི་དགེ་འདུན་གྱི་
དབུས་སུ་དབྱེ་བར་བྱ་སྟེ། འདུས་པའི་ནང་དུ་གདོན་པར་བྱའོ། །
གཉིས་པ་ལ་སོ་སོར་ཐར་པའི་ཆེ་བ་ བརྗོད་ པ། ཚོགས་ལམ་འབྲས་བུ་དང་
བཅས་པར་བྱ་བ། སོ་སོར་ཐར་པ་བསྒྲུབ་པར་གདམས་པ་དང་གསུམ་མོ། །དང་པོ་ནི། དོན་
ཐམས་ཅད་ཐུགས་སུ་ཆུད་ཅིང་། ཉོན་མོངས་བག་ཆགས་དང་བཅས་པའི་གཉིད་སངས་པས་
སངས་རྒྱས་དེས་གསུངས་པའི་ལུང་རྣམ་འབྱེད་ལ་སོགས་དུམ་བུ་བཞི་ནི་འདུལ་བའི་སྡེ་སྣོད་ཡིན་
ལ་དེ་ཉིད་བརྗོད་བྱ་དང་བཅས་པས་སློབ་མ་རྣམས་མྱང་འདས་སུ་འཁྲིད་ཅིང། ལྟུང་བ་དང་
རྣམ་སྨིན་གྱི་ཉེས་པ་འདུལ་བར་བྱེད་པ་དེ་གངས་ཆེན་མཚོ་དང་འདྲ་སྟེ་ཀུན་ནས་སློང་བ་དང་
འབྲས་བུའི་གཏིང་མཐའ་དཔག་ཏུ་མེད་པའི་ཕྱིར། ཡང་ན། སངས་རྒྱས་ཀྱི་ནི་འདུལ་བའི་
མཚོ། །ཞེས་བྱ་སྟེ། མུ་སྟེགས་ཀྱི་གཏོགས་འདོད་ལ་སོགས་པ་མ་ཡིན་ནོ་ཞེས་དགར་བའི་ཚིག་
ཏུ་སྦྱར་རོ། །ལྟུང་བ་སྡེ་ལྔ་དང་གཞི་བཅུ་བདུན་ལ་སོགས་པ་ཐམས་ཅད་རྣམ་པར་གཞག་པའི་འ
5



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱུད་ལས། པོད་དང་པོ།
གནས་སུ་གྱུར་པའམ་སྙིང་པོ་ནི་ས་བོན་དང་འཕེན་པ་དང་ཀུན་སློང་གི་མཚན་ཉིད་ཅན། སྙིང་
པོ་ནི་བརྟན་པ་མི་གཡོ་བའོ། །ཡང་ན་གནས་དང་སྙིང་དང་སྙིང་པོ་ནི་ཞེས་རྣམ་གྲངས་སུ་སྦྱར་
ཏེ། ལུང་དུམ་བུ་བཞིའི་གནས་ལུས་ལྟ་བུ་དང་། ལུས་ཀྱི་ནང་ན་སྙིང་ལྟར་དམ་པར་གྱུར་པ་
དང་གཙོ་བོར་གྱུར་ཅིང་། ལེགས་པར་བརྟག་བཟོད་པས་སྙིང་པོ་ནི་སོ་སོར་ཐར་པ་པ་འདི་ཡིན་ཏེ།
ཉེས་པ་འདུལ་བས་འདུལ་བའང་ཡིན་ལ། ཀུན་ནས་དཀྲིས་པའི་བག་ལ་ཉལ་དང་ཉོན་མོངས་
ལས་ཐར་བས་ཀུན་ནས་ཐར་པ་ཞེས་ཀྱང་བྱའོ། །འོ་ན་བག་ལ་ཉལ་ཡེ་ཤེས་ཀྱིས་སྤོང་བ་མ་ཡིན་
ནམ་ཞེ་ན། དེའི་གཞིར་གྱུར་པ་དང་། བརྒྱུད་དེ་སྤོང་པས་སོ། །དེ་ལྟ་བུའི་མཚན་ཉིད་ཅན་གྱི་
སོ་སོར་ཐར་པའི་མདོ་དང་དོན་འདི་ནི་དམ་ཆོས་རྒྱལ་པོ་སངས་རྒྱས་དེའི་མདོ་སྡེ་ལ་སོགས་ཆོས་
ཀུན་གྱི་འདྲེན་པའི་མཆོག་རྒྱལ་པོའི་བློན་པོ་ལྟ་བུ་སྟེ། འདི་ལས་དེ་དག་འབྱུང་བའི་ཕྱིར། འདི་
ནི་དགེ་སློང་མྱང་འདས་ཀྱི་ནོར་བུ་འདོད་པ་ཚོང་པ་ལྟ་བུའི་ཚོགས་དོན་མཐུན་པ་རྣམས་ཀྱི་ནོར་
བུ་ཉོ་བའི་རིན་ཚུལ་ཁྲིམས་ཀྱི་བསླབ་པའི་ཟོང་མང་པོ་གཅེར་བའི་ཚོང་ཁང་ཆེན་པོ་རྣམས་ལ་
འོས་པ་ཡིན་ནོ། །འདིར་ཉོན་མོངས་དང་བྲལ་བ་ནི་འབྲས་བུ་བརྙེས་ཟིན་པས་ཟོང་ལ་སླར་མི་
འབོད་ལ། མིང་ཙམ་ལ་ནི་ཟོང་དང་མི་ལྡན་པས་འདིར་གསོལ་བཞིས་རྫོགས་པའི་དགེ་སློང་
བཟུང་ངོ་། །ཚུལ་ཁྲིམས་ཀྱི་སྒྲ་ནི་ངང་ཚུལ་ཞེས་ཀྱང་བྱ་བས་ན། ངང་ཚུལ་ངན་ཞིང་འཚལ་པ་
སྲོག་གཅོད་དང་མ་བྱིན་ལེན་ལ་སོགས་པས་ཟིན་པ། བསླབ་པའི་ལྷག་མ་དང་བཅས་པའམ།
བསླབ་པ་ཕུལ་བ་ལ་སོགས་པ་རྣམས་ཀྱི་ཉེས་པ་སྦྲུལ་གདུག་པ་ལྟ་བུའམ། ཡིད་མི་བདེ་བའི་
གདུང་བ་རྣམས་སེལ་བར་བྱེད་པའི་སྨན་ནི་འདི་ཡིན་ཏེ། སྦྲུལ་གྱིས་ཟིན་པ་ལ་སྨན་མརྒད་དང་
ཨ་ཀ་ཏས་གསོ་བར་བྱེད་པ་བཞིན་ནོ། །འདི་ནི་ལང་ཚོ་དར་ལ་བབ་པའི་རྒྱགས་པ་ནི། བློ་
གཏན་ལ་མི་ཕེབས་ཤིང་། ཉེས་པ་ལྷག་པར་འབྱུང་ཉེ་བས་རྣམ་པར་འཁྲུལ་ཞིང་རྨོངས་པས་
བག་མེད་པའི་རྐང་གཉིས་ཏེ་མིའི་འགྲོ་བ་གཞོན་ནུ་བྱ་བ་དང་བྱ་བ་མ་ཡིན་པ་མི་ཤེས་པ་དེའི་
ངོར་བསྙིལ་པ་དང་། སྤྲོ་བ་སྤྱོད་པ་ལ་སོགས་ཀྱིས་སྐྲག་པར་བྱེད་པས། གླང་པོ་ཆེ་ཞོ་ཤ་བརྡོ་པ་
ལ་ཁ་ལོ་པས་ལྕགས་ཀྱུས་འདུལ་བ་བཞིན་ཡིན་ནོ། །ཚེ་འདིར་མཐོང་བའི་ཆེ་བ་བསྟན་ནས།
ཕྱི་མ་འབྱུང་བའི་ཆེ་བ་ནི་རྒྱ་མཚོ་དུག་ཅན་བས་ཀྱང་ཆེས་ཟབ་ཅིང་གཏིང་སླེབ་པར་དཀའ་བའི་
འཁོར་བ་འགྲོ་བ་ལྔའི་འཇིག་རྟེན་ལས་སྒྲོལ་ཞིང་བརྒལ་བའི་རྣམ་པར་གྲོལ་བའི་གླིང་དུ་ཕྱིན་པའི་
ཐབས་གྲུ་གཟིངས་ལྟ་བུ་ནི་འདི་ཡིན་ནོ། །ཡང་ན་ངན་འགྲོའི་འཁོར་བ་ཟབ་མོ་ལས་ཞེས་
6



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
འདོན་ཏེ་ངན་སོང་གསུམ་ལས་སོ། །འདི་ནི་བཟང་འགྲོ་ལྷ་དང་མིའི་གནས་སུ་འགྲོ་ཞིང་འཇུག་
པའི་ལམ་བརྟན་ཞིང་གདོན་མི་ཟ་བས་ངེས་པའི་ཆུ་ལོན་ཟམ་པ་ཆུ་རྒྱུན་འགོག་ཅིང་རྒྱུ་བའི་སར་
གྱུར་པ་ལྟར་ངན་འགྲོ་འགོག་ཅིང་མཐོ་རིས་སུ་འགྲོ་བའི་ལམ་ཡིན་ནོ། །འདི་ནི་འདོད་ཆགས་ལ་
སོགས་ཉོན་མོངས་སྤོང་ཞིང་ཕམ་པར་བྱེད་པ་འཕགས་ལམ་ཡན་ལག་བརྒྱད་པོས་ཉོན་མོངས་
པའི་དགྲ་ཕམ་པར་བྱེད་པས་རྒྱལ་པོ་དང་འདྲ་ལ། དེའི་ཤིང་རྟ་འདྲེན་པའི་མཆོག་ལྟ་བུ་སྟེ། མྱ་
ངན་ལས་འདས་པའི་ཁང་པར་ཕྱིན་པའི་ཐོག་མར་འགྲོ་བས་སོ། །འདི་ནི་ཐར་པ་མྱ་ངན་ལས་
འདས་པའི་གྲོང་ཁྱེར་དུ་འཇུག་པའི་ཐེམ་སྐས་ཀྱི་རྟེན་གཞི་འདྲ་བར་གནས་ཏེ། ལམ་གྱི་གཞི་ནི་
ཚུལ་ཁྲིམས་ཡིན་པའི་ ཕྱིར་རོ། ། ཟད་པ་དང་མི་སྐྱེ་བ་ཤེས་པའི་སྒོ་འཕར་བཅད་དེ། ཉོན་
མོངས་དང་སྐྱེ་བའི་འཇིགས་པ་དང་བྲལ་བས་མྱ་ངན་ལས་འདས་པ་ལ་གྲོང་ཁྱེར་ཞེས་བྱའོ། །དེ་
ལྟར་ན་ཚེ་འདིར་ཐོབ་པའི་འབྲས་བུ་འཁོར་བ་རྒྱུ་འབྲས་ཀྱི་ཉེས་པ་སྤོང་བ་དང་། ཕྱི་མར་འབྱུང་
བའི་འབྲས་བུ་ཐར་པ་རྒྱུ་འབྲས་ཐོབ་པའི་ཐབས་སུ་བསྟན་པར་སེམས་སོ། ། སྟོན་པ་དང་འདྲ་
བར་བསྟོད་པ་ནི། བཅོམ་ལྡན་འདས་ང་ནི་ཕུང་པོ་ལྷག་མ་མེད་པའི་དབྱིངས་སུ་མྱ་ངན་ལས་
འདས་པར་གྱུར་པ་ན། སོ་སོར་ཐར་པ་འདི་ནི་ཁྱེད་ཉན་ཐོས་རྣམས་ཀྱི་བསླབ་པའི་གནས་
རྣམས་གསལ་བར་བྱེད་པས་སྟོན་པའོ། །དྲན་པ་ཉེར་བཞག་བཞི་གནས་བསྟན་ནོ་ཞེས་གཞན་
གྱི་ལུང་མེད་པར་བླ་ན་མེད་པའི་མཁྱེན་པ་བརྙེས་པས་རང་བྱུང་བཅོམ་ལྡན་འདས་ཉིད་ཀྱིས་
སོ། །ཡང་སྐྲ་དང་ཁ་སྤུ་རང་བྱི་སྟེ་མཁན་སློབ་ལ་མ་ལྟོས་པར་རབ་ཏུ་བྱུང་བའོ། །གུས་བཅས་
པ་སྟེ་དགོངས་པ་བསྟན་ནས་ལེགས་པར་ནན་ཏན་ལྷུར་བཞེས་ཤིང་གསོལ་བཞི་རྫོགས་པའི་དགེ་ག
སློང་མང་པོ་ཚོགས་པའི་མངོན་སུམ་གྱི་མདུན་དུ་སྟོན་པ་དང་འདྲའོ་ཞེས་བསྟོད་དོ། །
གཉིས་པ་ལ། ཚོགས་ལམ་གྱི་ཆོས་བཅུ་གསུམ་སྟེ། བདག་དང་གཞན་གྱི་འབྱོར་པ་
དང་། །འདུན་དང་ཚུལ་ཁྲིམས་དབང་པོ་སྡོམ། །དེ་བཞིན་ཟས་དང་མི་ཉལ་དང་། ། ཤེས་
བཞིན་དུ་ནི་སྤྱོད་པ་དང་། །དེ་བཞིན་དགེ་བའི་བཤེས་གཉེན་དང་། ། དམ་ཆོས་ཉན་ཅིང་
སེམས་པ་དང་། །བར་ཆོད་མེད་དང་གཏོང་བ་སྤེལ། །དགེ་སྦྱོང་རྒྱུན་ནི་ཐ་མ་ཡིན། །དེ་ལ།
སངས་རྒྱས་ཞེས་བྱའི་སྒྲ་འདི་ཡང་། །འཇིག་རྟེན་དག་ན་རབ་ཏུ་དཀོན། །འདིས་ནི་གཞན་
འབྱོར་ལྔ་དཀོན་པར་བསྟན་ཏེ། སངས་རྒྱས་བྱོན་པ། ཆོས་བསྟན་པ། བསྟན་པ་གནས་པ།
ཆོས་ཀྱི་རྗེས་སུ་འཇུག་པ། གཞན་གྱི་རྗེས་སུ་བརྩེ་བ་དང་ལྡན་པའོ། །སངས་རྒྱས་ཞེས་པའི་སྒྲ་
ng



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ཙམ་ཡང་དཀོན་ན། སངས་རྒྱས་འཇིག་རྟེན་དུ་བྱོན་པ་སྨོས་ཅི་དགོས། དེ་དཀོན་ན་དེས་ཆོས་
གསུངས་པ་དེ་བས་ཀྱང་སྨོས་ཅི་དགོས་སོགས་ཞེས་ཤེས་པར་བྱའོ། །མི་ཉིད་ཤིན་ཏུ་རྙེད་པར་
དཀའ། །ཞེས་པས་རང་གི་འབྱོར་པ་ལྔ་དཀོན་པར་བསྟན་ཏེ། མིར་གྱུར་པ། དབུས་སུ་སྐྱེས་
པ། དབང་པོ་ཚང་བ། གནས་ལ་དད་པ། ལས་མཐའ་མ་ལོག་པའོ། །མིར་གྱུར་པ་ཙམ་ཡང་
དཀོན་ན། བསྟན་པ་དར་བའི་སར་སྐྱེ་བ་སྨོས་ཅི་དགོས་ཞེས་སོགས་ཤེས་པར་བྱའོ། །རབ་ཏུ་
བྱུང་བ་ཤིན་ཏུ་དཀོན། །ཞེས་པས་དགེ་ཆོས་ལ་འདུན་པ་བསྟན་ཏེ། ཆོས་ཐོས་ནས་དད་པ་
ཐོབ་སྟེ་ཁྱིམ་སྤངས་ནས་རབ་ཏུ་བྱུང་ཞིང་ནན་ཏན་སྙིང་པོར་བྱ་བའོ། །དེ་བཞིན་རབ་ཏུ་བྱུང་
རྣམས་ཀྱི། །ཚུལ་ཁྲིམས་ཕུན་སུམ་ཚོགས་རབ་དཀོན། །ཞེས་པས་ཚུལ་ཁྲིམས་དང། དབང་
པོ་བསྡམས་པ་དང༌། ཟས་ཚོད་རིག་པ་དང་། ནམ་གྱི་ཆ་སྟོད་སྨད་ལ་མི་ཉལ་བར་བརྩོན་པ་
དང། ཤེས་བཞིན་དུ་སྤྱོད་པ་དང་ལྔ་བསྟན་ཏེ། ཚུལ་ཁྲིམས་རྣམ་དག་དང་ལྡན། སོ་སོར་ཐར་
པས་བསྡོམས། ཆོ་ག་དང་སྤྱོད་ཡུལ་ཕུན་སུམ་ཚོགས། ཁ་ན་མ་ཐོ་བ་ཕྲ་མོ་ལ་འཛེམ། ཡང་
དག་པརོ་བསླངས་པ་ལ་སློབ་པ་ལ་སོགས་པ་ནི་ཚུལ་ཁྲིམས་སོ། །དྲན་པ་དང་ལྡན་པས་ཡུལ་
དྲུག་ལ་མཚན་མར་མི་འཛིན། གང་ལས་སྡིག་པ་དང་ཉོན་མོངས་ཟག་པར་འགྱུར་བ་དེ་བསྡམ་
པར་བྱ་བ་ལ་འབད་པ་ནི་དབང་པོ་སྡོམ་པའོ། །ཟ་བའི་ཚེ་གཞོན་ནུ་དང་ལང་ཚོ་ལ་ཚོགས་
དོག་རྒྱུན་པ་དང་མཛེས་པའི་ཕྱིར་ཟ་བ་དེ་ལྟར་མ་ཡིན། བྱད་ལ་སོགས་པ་དག་རྒྱུགས་པའི་ཕྱིར་
ཟ་བ་དེ་ལྟར་མ་ཡིན། སྐྱེ་བོ་ཟས་ལ་རྐམ་པ་དག་རོ་ལ་ཆགས་ཤིང་ལྷག་པོར་འབད་པ་བྱེད་པ་
ལྟར་མ་ཡིན་པར་ལུས་ལ་གྲུའི་བློ་བཞག་སྟེ་གནས་པའི་ཕྱིར་དང་། སྲོག་འཚོ་བ་ཙམ་དང་
ཚངས་སྤྱོད་ལ་ཕན་པ་དང་། བཀྲེས་སྐོམ་གྱི་ཚོར་བ་རྙིང་པ་བསལ་བ་དང་། ཧ་ཅང་འགྲངས་
པའི་ཚོར་བ་གསར་པ་མི་སྐྱེད་པར་ཟ་བ་ནི་ཟས་ཀྱི་ཚོད་རིག་པའོ། །མཚན་མོའི་ཐུན་དང་པོ་ལ་
སྒྲིབ་པར་འགྱུར་བའི་ཆོས་རྣམས་ལས་སེམས་སྦྱོང་ཞིང་། གུང་མཐུན་ལ་རྐང་པ་བཀྲུས་ནས་
ནང་དུ་འོང་སྟེ། གློ་གཡས་ཕབ་ལ་རྐང་པའི་སྟེང་དུ་རྐང་པ་བཞག་ཅིང་དྲན་ཤེས་དང་ལྡན་པར་
ཉལ་ལོ། ། ཐུན་ཐ་མ་ལ་མྱུར་བར་ལངས་ཏེ་གཙང་སྦྲ་བྱས་ནས་འཆག་པ་དང་འདུག་པས་
སེམས་སྦྱོང་བའི་ཐབས་ལ་འབད་པ་ནི། ནམ་གྱི་སྟོད་སྨད་ལ་མི་ཉལ་བར་རྣལ་འབྱོར་ལ་བརྩོན་
པའོ། །འགྲོ་འདུག བལྟ་ཉོན། བརྐྱང་བསྐུམ། གོས་གྱོན་པ། ཟ་འཐུང་ལ་སོགས་སྤྱོད་ལམ་
ཀུན་ཏུ་དྲན་པ་སྔོན་དུ་བཏང་ཞིང་། གཉིད་ཀྱི་སྙོམས་པ་ལ་སོགས་བསལ་ནས་ཤེས་བཞིན་དུ་
8



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
སྤྱོད་པའོ། །ཚུལ་ཁྲིམས་ཡོངས་སུ་དག་གྱུར་ཀྱང་། །གྲོགས་བཟང་རྙེད་པ་ཤིན་ཏུ་དཀའ། །
ཞེས་པས། དགེ་བའི་བཤེས་གཉེན་བསྟེན་པ། དམ་ཆོས་ཉན་སེམས། བར་ཆད་མེད་པ།
གཏོང་བ་སྤེལ་བ། དགེ་སྦྱོང་རྒྱུན་ཏེ་ལྔ་བསྟན་ཏོ། །དེ་ལ་དགེ་བའི་བཤེས་གཉེན་གྱི་མཚན་
ཉིད་ནི། ཐེག་པ་སོ་སོའི་གཞུང་ལུགས་ལས་མང་དུ་འབྱུང་ཞིང་ ལེགས་པར་བརྟགས་ནས་
བསྟེན་པ་ཤིན་ཏུ་གལ་ཆེ་ལ། འདིར། ཚུལ་ཁྲིམས་ལྡན་ཞིང་འདུལ་བའི་ཆོ་ག་ཤེས། །ནད་
པར་སྙིང་བརྩེ་འཁོར་ནི་དག་པ་དང་། ། ཆོས་དང་ཟང་ཟིང་ཕན་འདོགས་བརྩོན་པ་དང་
དུས་སུ་འདོམས་པ་དེ་འདྲ་བླ་མར་འོས། །ཞེས་པའི་མཚན་ཉིད་ཅན་དེ། བླ་མ་ལ་གུས་ཚུལ་
ཁྲིམས་ཡོངས་དག་པ་། །བསམ་གཏན་དང་ནི་འདོན་ལ་རྟག་བརྩོན་དང་ ། གྲིམས་ཤིང་དུལ་
ལ་བཟོད་དང་ལྡན་པ་སྟེ། །སྡོམ་བརྩོན་གནས་པའི་ཆོས་འདུལ་ཡིན་ཞེས་བྱ། །ཞེས་པ་བསྟེན་
པར་བྱའོ། །གསུང་རབ་ཡན་ལག་བཅུ་གཉིས་དང་སྡེ་སྣོད་གསུམ་དུ་བ ཏོགས་པའི་ཆོས་ཀྱི་དོན་
དང་ཚིག་འབྲུ་བཟང་པོ་ཉན་པ་དང་ གཉིས་སུ་དབེན་པར་སོང་སྟེ་བགྲང་བོ་དང་གཞལ་བའི་
རྣམ་པས་སེམས་པར་བྱེད་པའོ། ། སྔོན་ལས་ཀྱིས་འཚོ་བ་རྐྱེན་དུ་འབབ་པ་དུས་སུ་མི་རྙེད་པ་
དང་། ཉོན་མོངས་དང་ནད་མང་བ་དང་། དོན་བྱ་བ་མང། ཟས་ལ་གདུ། འདུ་འཛི་དང་
གཉིད་སྨྲ་བ་ལ་དགའ་བ་སོགས་ནང་གི་བར་ཆད་དང་། སྡིག་གྲོགས་དང་ ཡུལ་ངན་དང་།
མི་དང་མི་མ་ཡིན་པའི་འཚེ་བ་ལ་སོགས་ཕྱིའི་བར་ཆད་མེད་པའོ: སྦྱིན་བྱ་ཆོས་ཀྱིས་བསྒྲུབས་
ཤིང་གྱ་ནོམ་པ་དག་ཕན་འདོགས་ལ་སོགས་པའི་ཞིང་དམ་པ་ལ་ཁེངས་པ་དང་བརྙས་པ་སྤངས་
ཏེ། སྤྲོ་བའི་བརྩོན་འགྲུས་ཀྱིས་ཕྱོགས་ཆ་དང་ཕམ་རྒྱལ་མེད་པར་སྦྱིན་པ་ནི་དམ་པ་ཡིན་ལ།
དེ་ཉིད་ལན་དང་རྣམ་སྨིན་ལ་རེ་བ་སོགས་སྤངས་ཏེ་ སེམས་ཀྱི་རྒྱན། སེམས་ཀྱི་ཡོ་བྱད།
རྣལ་འབྱོར་གྱི་ཚོགས། དོན་གྱི་མཆོག་ཐོབ་པར་བྱ་བའི་ཕྱིར་བསྔོ་བ་ནི་གཏོང་བ་སྤེལ་བ་སྟེ་སྦྱོར་
ལམ་སོགས་བཞི་དང་སྦྱར་རོ། ། དད་ལྡན་གཡོ་མེད་ནད་ཉུང་དང་། །བརྩོན་ལྡན་ཤེས་རབ་
འདོད་ཆུང་དང་། ། ཆོག་ཤེས་གསོ་བླ་བགང་བླ་དང༌། ། སྦྱངས་དང་མཛེས་དང་དྲོད་རིག་
དང་། །སྐྱེས་བུ་དམ་ཆོས་མཁས་རྟགས་ལྡན། །བཟོད་དང་དེང་དང་གྱ་ནོམ་ཡིན། །ཞེས་པ་
དགེ་སྦྱོང་གི་རྒྱན་བཅུ་བདུན་ནོ། །དེ་དག་གིས་ཚོགས་ལམ་གྱི་ཆོས་བཅུ་གསུམ་རྙེད་དཀའ་བར་
བསྟན་ནས། རྙེད་པ་འབྲས་བུ་དང་བཅས་པར་བསྟན་པའི་ཕྱིར། འཇིག་རྟེན་སངས་རྒྱས་
འབྱུང་བ་དང་། །ཞེས་པས་གཞན་འབྱོར་རྙེད་པ་དང་། མི་དང་ཞེས་པས་རང་འབྱོར་དང་། །
9



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
བརབ་ཏུ་བྱུང་བ་དང་ཞེས་པས་ཆོས་ལ་འདུན་པ་དང་། ཚུལ་ཁྲིམས་ཕུན་སུམ་ཚོགས་པ་དང་ཞེས་
པས་ཚུལ་ཁྲིམས་དང་དབང་པོ་སྡོམ་པ་དང་། ཟས་ཀྱི་ཚོད་རིག་པ་དང་། མི་ཉལ་བར་བརྩོན་
པ་དང་། ཤེས་བཞིན་སྤྱོད་པ་དང་།, གྲོགས་བཟང་རྙེད་དཀའ་རྙེད་གྱུར་ནས་ཞེས་པས་དགེ་
བའི་བཤེས་གཉེན་དང་། དམ་ཆོས་ཉན་སེམས་དང་། བར་ཆད་མེད་པ་དང། གཏོང་བ་སྤེལ་
བ་དང་། དགེ་སྦྱོང་གི་རྒྱན་རྣམས་རྙེད་པར་བསྟན་ཏོ། །རྙེད་དཀའ་རྙེད་པར་གྱུར་ཞེས་རེ་རེ་
ལ་སྦྱར་རོ། །དེ་འབྲས་བུ་དང་བཅས་པ་སྟེ་རྙེད་པ་དོན་ཡོད་པར་བྱ་བ་ནི། ལུས་ངག་ཡིད་
གསུམ་ལེགས་པར་སྤྱོད་པ་མཁས་པའི་རྟགས་དང་ལྡན་པས་བདག་ཉིད་ལ་གནས་སྐབས་དང་
མཐར་ཐུག་གི་ལེགས་པ་རྒྱ་ཆེན་པོ་འབྱུང་བར་འདོད་ཅིང་། ཚོགས་ལམ་གྱི་ཆོས་ཐོབ་པ་དེ་དག་
སྦྱོར་ལམ་དང་མཐོང་ལམ་ལ་སོགས་པའི་འབྲས་བུ་དང་བཅས་པར་བྱེད་འདོད་པས། སྡོམ་
བརྩོན་རབ་བྱུང་རྣམས་ཀྱིས་སོ་སོར་ཐར་པའི་མདོ་ཉན་པ་དང་། ཇི་སྐད་བཤད་པ་བཞིན་
བསྒྲུབ་པའི་ཕྱིར་འབད་པར་བྱའོ། །
གསུམ་པ་ནི། དགེ་སློང་དབང་པོ་ལྔའི་ཡུལ་སྡུག་མི་སྡུག་སོགས་ལ་མཚན་མར་མི་འཛིན་
ཞིང་རྗེས་སུ་ཆགས་པ་དང་ཁོང་ཁྲོ་བར་མི་འགྱུར་བས་དུལ་ཞིང་། དམིགས་པ་དང་ཡུལ་དང་
གང་ཟག་དང་དུས་དང་གནས་སྐབས་ཀུན་ཏུ་དུལ་བའི་དབང་པོ་ཅན་བདག་ཉིད་ལ་བརྟེན་པའི་
ངོ་ཚ་ཤེས་པ་དང་། སངས་རྒྱས་ལའམ་སངས་རྒྱས་ཀྱི་ཕྱིར་རབ་ཏུ་བྱུང་བ་དང་། ངེས་ཤིང་མ་
འཁྲུལ་བས་མི་འགྱུར་བ་སྟེ། བུ་ལོན་དང་འཚོ་བ་ཆད་པའམ། རྒྱལ་པོའི་ཆད་པས་འཇིགས་
ནས་རབ་ཏུ་བྱུང་བ་མ་ཡིན་པའོ། །གཞན་ལ་བརྟེན་ཏེ་སྐྲ་བྲེགས་ཤིང་ངུར་སྨྲིག་བླངས་ཏེ་རབ་
ཏུ་བྱུང་བས་ན། གཞན་ལ་བརྟེན་པའི་ཁྲེལ་ཡོད་པ་སྟེ་བདག་ཉིད་ཀྱི་དབང་དུ་བྱས་པའོ། །
ཆོས་ཀྱི་དབང་དུ་བྱས་ཏེ། སྡུག་བསྔལ་གཏན་དུ་སྤངས་པས་ངེས་པར་ཐར་པ་མྱ་ངན་ལས་
འདས་པ་འདོད་ཅིང་དོན་དུ་གཉེར་བ་རྣམས་ཀྱིས་འགྱོད་པ་མེད་པའི་སྒོ་ནས་བསྒྲུབ་པར་བྱ་
བའི་མཚན་ཉིད་ཅན་གྱི་སོ་སོར་ཐར་པ་ཐོག་མ་ཉིད་ནས་མི་ཉམས་པར་རྟག་ཏུ་བསྲུང་ཞིང་གུས་
པ་སྐྱེད་ཅིག་ཅེས་པའི་ཐ་ཚིག་གོ །
གསུམ་པ་འདོན་པར་བརྩམ་པ་ལ་བདུན་ལས། སོ་སོར་ཐར་པ་རྙེད་དཀར་པ་རྙེད་དཀའི་བར་
བསྟན་པ་ནི། དུས་ཀྱི་བྱེ་བྲག་བསྐལ་པ་ཆེན་པོ་བྱེ་བ་ཕྲག་བརྒྱ་རྣམས་སུའང་ལུང་དང་རྟོགས་
པའི་བདག་ཉིད་ཀྱི་སོ་སོར་ཐར་པའི་ཚིག་རྣ་བས་ཐོས་པ་དང་། དོན་ཡིད་ལ་བཟུང་བ་དང་།
10



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
ཚིག་དོན་གཉིས་ཀ་མི་བརྗེད་པར་འཛིན་པ་རྙེད་པར་དཀའ་སྟེ། རྒྱ་མཚོ་ཆེན་པོའི་གཉའ་ཤིང་
དང་རུས་སྦལ་གྱི་དཔེ་བྱའོ། །ལུས་ངག་ཡིད་ཀྱིས་དོན་བསྒྲུབ་ཅིང་ནན་ཏན་སྙིང་པོར་བྱེད་པ་ནི་
སྔ་མ་དེ་གསུམ་པས་ཀྱང་ཤིན་ཏུ་རྙེད་པར་དཀའ་སྟེ། ལུང་དང་རྟོགས་པ་གོ་རིམ་བཞིན་ནོ། །
གཉིས་པ་དཀོན་མཆོག་གསུམ་འབྱུང་བ་བདེ་བར་བསྟན་པ་ནི། བལྟམས་པ་དང་བྱང་
ཆུབ་པའི་ཚུལ་གྱིས་སངས་རྒྱས་རྣམས་འཇིག་རྟེན་དུ་འབྱུང་བ་ནི་འབྲས་བུ་རྣམ་པར་གྲོལ་བའི་
བདེ་བ་འབྱུང་བའི་རྒྱུའོ། ། གསུང་རབ་ཡན་ལག་བཅུ་གཉིས་ཀྱི་ཆོས་བསྟན་པ་ཡང་གདུལ་བྱ་
རྣམས་ཀྱི་གནས་སྐབས་དང་མཐར་ཐུག་གི་བདེ་བའི་རྒྱུ་ཡིན་ནོ། ། གང་ཟག་བརྒྱད་ཀྱི་དགེ་
འདུན་ལྟ་བ་དང་ཆོ་ག་དང་འཚོ་བ་མཐུན་ཅིང་རོ་གཅིག་ཏུ་གྱུར་པ་ཡང་བདག་ཉིད་འཇིག་རྟེན་
དུ་བདེ་བ་འབྱུང་བ་སྟེ། མཐུན་པ་དེ་རྣམས་ཀྱི་ཚུལ་ཁྲིམས་གསུམ་དང་། ཉོན་མོངས་ཉེས་སྤྱོད་
སྡོམ་པའི་དཀའ་ཐུབ་ཀྱི་གདུང་བ་ཡང་བདེ་བའི་རྒྱུའོ། །
གསུམ་པ་དགེ་བའི་བཤེས་གཉེན་བསྟེན་པ་བདེ་བ་ནི། འཕགས་པ་དགྲ་བཅོམ་པ་ལ་
སོགས་པ་རྣམས་མཐོང་ཞིང་བཤེས་གཉེན་དུ་བསྟེན་པ་བདེ་བའི་རྒྱུ་དང་། སོ་སོ་སྐྱེ་བོའི་ནང་
ནའང་དམ་པ་བྱང་ཆུབ་སེམས་དཔའ་ལ་སོགས་སེམས་ཅན་ལ་ཕན་འདོགས་པའི་སྐྱེས་བུ་དམ་
པ་དེ་དག་དང་ལྷན་ཅིག་འགྲོགས་པ་བདེ་བའི་རྒྱུ་ཡིན་ཏེ། འདི་དང་ཕྱི་མའི་བདེ་བ་ནི་དམ་པ་
དང་འགྲོགས་པ་སྔོན་དུ་འགྲོ་བ་ཡིན་པའི་ཕྱིར་རོ། །
བཞི་པ་སྡིག་གྲོགས་སྤངས་པ་བདེ་བ་ནི་ཤེས་རབ་འཆལ་ཞིང་ལོག་པར་སྒྲུབ་པའི་བྱིས་
པའི་རྟགས་དང་ལྡན་པ་དེ་རྣམས་མ་མཐོང་བས་མཚོན་ནས་མ་འགྲོགས་ཤིང་། སྡིགས་གྲོགས་
སྤངས་ན་རྟག་ཏུ་བདེ་བར་འགྱུར་རོ། །
ལྔ་པ་དགེ་བའི་བཤེས་གཉེན་གྱི་ཁྱད་པར་བསྟེན་པ་བདེ་བ་ནི། ཉེ་བར་བརྟགས་པའི་
དགེ་བཤེས་ཚུལ་ཁྲིམས་དང་ལྡན་པ་ནི་སེམས་མཉམ་པར་འཇོག་པའི་ཞི་གནས་ཀྱི་རྒྱུ་ཡིན་པས་
མཐོང་བ་བདེ་སྟེ་གནོད་པ་ལས་ལོག་པའི་ཕྱིར་རོ། །ལྷག་མཐོང་གི་ཡན་ལག་མང་དུ་ཐོས་པ་ནི།
ཤེས་རབ་བསྐྱེད་པའི་ཕྱིར་རོ། །དེ་མཐོང་བ་བདེ་སྟེ། ལྟ་བ་དང་ཐེ་ཚོམ་དང་འགྱོད་པ་སེལ་
བར་བྱེད་པའི་ཕྱིར་རོ། །དོན་དམ་པའི་དགེ་བཤེས་ཡང་སྲིད་པར་སྐྱེ་བའི་ལས་ཀྱི་འཆིང་བ་ལས་
རྣམ་པར་གྲོལ་བའི་ཕྱིར་ཉོན་མོངས་པའི་དགྲ་བཅོམ་པ་དེ་དག་མཐོང་བ་བདེ་སྟེ། དགེ་ལེགས་
ཀྱི་བསམ་པ་མཆོག་དང་ལྡན་པའི་ཕྱིར་རོ། །41
11
.



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
དྲུག་པ་ཐོབ་པར་བྱ་བ་དང་དེ་སྒྲུབ་པ་བདེ་བ་ནི། དཔེར་ན། ཆུ་ཀླུང་གི་འཇུག་ངོགས་
ཆུ་ཀ་ཤིན་ཏུ་བདེ་བའི་ཆུ་ཀླུང་ནས་ཆུ་བླང་བདེ་བ་བཞིན། རྣམ་པར་གྲོལ་བའི་འཇུག་ངོགས་
བསོད་སྙོམས་དང་ངལ་དུབ་ཀྱི་མཐའ་གཉིས་སྤངས་པའི་ལམ་ནས་རྣམ་པར་གྲོལ་བའི་ཆུ་བླང་
བདེ་བའོ། །འདི་ནི་བསྡུས་པར་བརྗོད་པའི་རྒྱན་ཞེས་བྱ་བ་ཡིན་ལ། གོང་དུ་བརྗོད་པའི་གླང་པོ་
དང་རྒྱ་མཚོ་དང་སེང་གེ་ལ་སོགས་པ་ཕལ་ཆེར་གཟུགས་ཅན་གྱི་རྒྱན་དུ་བཀོད་པར་སྣང་ངོ་། །
དགེ་བའི་ཆོས་ལ་གོམས་པའི་སྐྱེ་བོ་ཚོགས་ལམ་དང་སྦྱོར་ལམ་སྒྲུབ་པར་བྱེད་པ་ནི་རྣམ་གྲོལ་བདེ་
བའི་རྒྱུའོ། །ཟག་པ་མེད་པའི་ཤེས་རབ་ཐོབ་པར་གྱུར་པ་ནི་བདེ་བར་གནས་པ་ཡིན་ཏེ།
མཐོང་ལམ་དང་སྒོམ་ལམ་གྱི་རྣམ་པར་གྲོལ་བ་ཐོབ་པའི་ཕྱིར་རོ། །ངའོ་སྙམ་པའི་ང་རྒྱལ་དང་།
དེས་མཚོན་ནས་ཁམས་གསུམ་གྱི་འདོད་ཆགས་མ་རིག་པ་ཐེ་ཚོམ་ལྟ་བ་འདོད་པའི་ཁོང་ཁྲོ་སྟེ།
ཉོན་མོངས་མ་ལུས་པ་ཟད་པ་ནི་བདེ་བར་གནས་པ་སྟེ། རྣམ་པར་གྲོལ་བའི་བདེ་བ་མངོན་སུམ་
དུ་བྱས་པའི་ཕྱིར་རོ། །དེ་དག་གིས་སློབ་མི་སློབ་ཀྱི་ལམ་བསྒྲུབ་བྱར་བསྟན་ཏོ། །
བདུན་པ་སྒྲུབ་བྱེད་སྦྱངས་པའི་ཡོན་ཏན་དང་ལྡན་པ་བདེ་བ་ནི། སྦྱངས་པའི་ཡོན་ཏན་
རྣམས་ངེས་པར་ཏེ་རྣམ་པར་དག་པར་བྱས་ཤིང་། དབང་པོ་དུལ་བ་སྟེ་ཡོངས་སུ་དག་པར་བྱས་
པ་དག །སྐྱེ་བོའི་རྒྱུན་བླུགས་མེད་ཅིང་ཉེ་བར་འཚེ་བ་དང་བྲལ་བས་དགོན་པ་ཞི་བའི་གནས་
ཕུན་སུམ་ཚོགས་པ་རྣམས་སུ་རབ་ཏུ་དབེན་པ་དང་། སེམས་རྩེ་གཅིག་པ་ལ་སྦྱོར་བའི་རིམ་
པས་རྒས་པར་གྱུར་པའོ། །འདུ་འཛི་དང་རྣམ་གཡེང་གི་གྲོང་དུ་མི་ཚེ་དོན་ཆུང་གི་བྱ་བ་ལ་ཟད་
པའི་རབ་བྱུང་གི་གཟུགས་བརྙན་ཁོ་བོ་ལྟ་བུ་མ་ཡིན་པའོ། །དང་ཞེས་པ་ཕྱི་མ་འདྲེན་པ་སྟེ། སྡེ་
སྣོད་གསུམ་མང་དུ་ཐོས་པས་གདམས་པ་གཞན་ལ་རག་མ་ལུས་པ་ནི་དགོན་པར་གནས་ན་ཐོས་
པ་འབྲས་བུ་དང་བཅས་པར་འགྱུར་གྱི། གཞན་དུ་མ་ཡིན་པས་ནགས་ཀྱི་ནང་ཤིང་དྲུང་དག་ཏུ་
ལང་ཚོ་གཞོན་པ་ཉིད་ཟད་པས་ཡོལ་བར་གྱུར་པ་དེ་རྣམས་གསོན་པར་གནས་པ་ཉིད་ཚེ་འདི་
དང་ཕྱི་མར་བདག་གཞན་ལ་བདེ་བར་འགྱུར་བའོ། །ཡང་ན་ཞི་བ་ཞེས་པ་གནས་ཕུན་སུམ་
ཚོགས་པ། དགོན་པར་གནས་པ་བདེ། རྒས་གྱུར་རྣམས་ནགས་སུ་བདེ། ཞེས་སྦྱར་ལ་བཤད་
དོ། །སྦྱངས་པ་དང་མང་ཐོས་གཉིས་ལྡན་པ་རྣམས་ནགས་སུ་གནས་པ་བདེ་བ་ཡིན་གྱི་བླུན་
ཞིང་བག་མེད་པ་དག་དེར་གནས་པས་ཅི་ཞིག་བྱ། ཝ་དང་སྤྲེའུ་ལ་སོགས་པ་བཞིན་ནོ། །
དགོན་པ་དང་ནགས་ཀྱིས་མཚོན་ནས་བཅུ་གཉིས་པོ་ཐམས་ཅད་བཟུང་ངོ། ། དེ་རྣམས་སོ་::
12



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
སོར་ཐར་པ་བརྩམས་པའི་རྒྱུ་མཚན་དུ་སྦྱར་བར་བྱའོ། །དལ་འབྱོར་ལུས་ཐོབ་ཐུབ་པའི་བསྟན་
ལ་ཞུགས། །དམ་པས་རྗེས་བཟུང་བླང་དོར་གནས་རྣམས་ཤེས། །དེ་དག་དོན་ཡོད་བྱ་ཕྱིར་
ནགས་ཁྲོད་དུ། ། ཐུབ་པའི་གསུང་བཞིན་བསྒྲུབས་ན་མི་ལེགས་སམ། ། དོན་མེད་ཚེ་འདིའི་
འདུན་མ་ལེགས་ཀྱང་འདོར། ། ཕྱི་མར་གར་སྐྱེ་སོམས་དང་སྙོམས་ལས་ཅན། །ཞེས་རང་ལ་
སྨྲས་པའོ། ། ཡང་། སྙན་པའི་བ་དན་ཞེས་པ་ནས་ཀློ་ཀ་གཉིས་སངས་རྒྱས་ལ་བསྟོད་པ།
སངས་རྒྱས་འདུལ་བ་ཞེས་སོགས་ཤློ་ཀ་བཅུ་གཉིས་ཆོས་ལ་བསྟོད་པ། འཕགས་པ་རྣམས་ནི་
ཞེས་སོགས་གློ་ཀ་ཕྱེད་དགེ་བའི་བཤེས་གཉེན་བསྟེན་པ། བྱིས་པ་རྣམས་ནི་སོགས་རྐང་པ་
གཉིས་མི་དགེ་བའི་གྲོགས་སྤངས་པ་སྟེ། དཔེར་ན་ཕྲ་བ་ཅན་འདོམ་གང་། རྭ་ཅན་རྒྱང་
གྲགས། མཆེ་བ་ཅན་དཔག་ཚད་དུ་སྤངས་ན་བདེ་བ་བཞིན་ནོ། །འབྲས་བུ་ཐོབ་པ་བདེ་བ་ནི།
ཚུལ་ཁྲིམས་ལྡན་པ་སོགས་ཤློ་ཀ་གཅིག་དང་། ཐོབ་པའི་གནས་བསྟེན་པ་ནི་འཇུག་ངོགས་
སོགས་བློ་ཀ་གཉིས་ཀྱིས་བསྟན་ཏེ། འདི་རྣམས་བཀའ་བསྡུ་བ་པོའི་ཚིག་ཡིན་ནོ་ཞེས་མི་བརྗེད་
པའི་དྲན་བྱེད་དུ་བཤད་དོ། །བླ་མ་འགའ་ཞིག་ནི། བསྟོད་པའི་ཚིགས་བཅད་གཉིས། བསྐལ་
པབྱེ་བ་རྣམས་ཞེས་སོགས་ཡང་དག་པར་བརྩམས་པའི་ཚིགས་བཅད་དྲུག སྡོམ་གྱི་ཚིགས་
བཅད་རྣམས་དང་། སངས་རྒྱས་རྣམ་གཟིགས་ཞེས་སོགས་སྟོན་པ་གང་གི་ལུང་ཡིན་པ་བསྟན་
པའི་ཤློ་ཀ་གསུམ། བརྩམ་པར་བྱ་ཞིང་སོགས་གློ་ཀ་གཉིས། མཇུག་བསྔོ་བའི་ཚིགས་བཅད་
གཅིག་རྣམས་བསྡུ་བ་པོ་འཕགས་པ་ཉེ་བར་འཁོར་གྱིས་མཛད། སངས་རྒྱས་འདུལ་བ་གངས་
ཆེན་ཞེས་སོགས་མཐོང་ཆོས་ཀྱི་ཕན་ཡོན་སྟོན་པ་ཤློ་ཀ་གསུམ། མཚོ་བས་ཟབ་ཅེས་སོགས་མ་
མཐོང་བའི་ཕན་ཡོན་སྟོན་པ་ཤློ་ཀ་གཉིས། ང་ནི་སོགས་སྟོན་པ་དང་འདྲ་བར་བསྟོད་པ་བློ་ཀ་
གཅིག་རྣམས་ཆོས་ཀྱི་ཚོང་དཔོན་གྱིས་མཛད། སངས་རྒྱས་ཞེས་བྱའི་ཞེས་སོགས་ཚོགས་ལམ་
འབྲས་བུ་དང་བཅས་པ་སྟོན་པའི་ཀློ་ཀ་བཞི་དང་། དགེ་སློང་དབང་དུལ་ཞེས་སོགས་ཤློ་ཀ་
གཅིག་དྲི་མེད་བཤེས་གཉེན་གྱིས་མཛད་པར་འདོད། གཞུང་གཞན་རྣམས་སངས་རྒྱས་ཀྱིས་
གསུངས་པར་མཐུན་ནོ། །
བཞི་པ་གཞུང་རྒྱས་བཤད་ལ། དུས་དང་པོར་བྱ་བ་དང་། མདོ་འདོན་པ་དངོས་
སོ། །དང་པོ་ལ་དྲུག་ལས་སོ་སོར་ཐར་པ་མཉན་པ་ལ་རྣ་བ་མི་གཏོད་པའི་ཉེས་དམིགས་ནི། ཚེ་
དོན་ཡོད་པས་ཚེ་དང་ལྡན་པ་དགུ་ཞེས་འཁོར་རྒན་གཞོན་ཀུན་ལ་སྙན་པའི་ཚིག་གིས་བོས་ནས།
13



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
སོ་གའི་དུས་ཀྱི་གསོ་སྦྱོང་འདོན་པ་དུས་བཞི་རྣམས་ཀྱི་ཟླ་བ་ཕྱེད་འདས་པ་དང་། ཕྱེད་དང་
གཉིས་ལྷག་མར་ཡོད་པ་ཇི་ཙམ་པར་གསོ་སྦྱོང་གསུམ་ཡོད་པ་དེ་ཙམ་མོ་ཞེས་སོགས་བརྗོད་པར་
བྱའོ། །འདིར་འདུལ་བ་འཛིན་པ་ཁ་ཅིག་ལོ་མགོ་འཛིན་པ་ལ་མི་མཐུན་ཏེ། ལུང་དང་མདོ་
དང་ཚིག་ལེའུ་བྱས་པ་ལ་སོགས་པ་འདུལ་བའི་སྐོར་མང་པོ་དང་། ཉི་མའི་སྙིང་པོའི་མདོ་ལ་
སོགས་པ་མངོན་པའི་བཀའ་དང་དགོངས་འགྲེལ་མང་པོར་སྨིན་དྲུག་ཅན་གྱི་ཟླ་བ་ལ་སྟོན་ཐ་
ཆུང་དུ་བཤད་པས་ལོ་དང་དུས་ཀྱི་ཐོག་མ་དགུན་ར་ཡིན་ཟེར་ནའང་། འདུལ་བའི་ཆོས་འཁོར་
བསྐོར་བའི་ཐོག་མ་ནི་དུས་དེ་མ་ཡིན་ལ། ཐོག་མར་ཚིག་དེ་བྱུང་ངོ་ཞེ་ན། འདིར་ཐོག་མར་སོ་
ཀེ་བྱུང་ཞིང་། མདོ་སྡེ་དག་ཏུ་དབྱར་ཐོག་མར་སྨོས་པའང་ཡོད་ལ། ཆེས་མཁས་པ་རྣམས་ལ་
དཔྱིད་འབྲིང་ནག་པའི་ཟླ་བ་ནས་ཐོག་མ་བྱེད་པའང་ཡོད་པས། སངས་རྒྱས་པའི་དུས་ཀྱི་དང་
པོ་དགུན་ཡིན་པར་མ་ངེས་སོ། །དེ་བས་ན་ལོའི་མགོ་དང་དུས་ཀྱི་ཐོག་མ་ཚོལ་བའི་ངལ་བས་ཅི་
ཞིག་བྱ།་ ཉི་མ་བཟློག་པའི་དུས་ལ། དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་
མཚན་རིང་། །དགུན་རྣམས་ཀྱི་ནི་བཞི་པ་ལ། །ཐུང་ངུ་འགྱུར་རོ་ཉིན་མོ་བཟློག །ཅེས་པའི་
དོན་རང་འགྲེལ་དུ་དབྱར་གྱི་ཟླ་བ་གཉིས་པ་དབྱར་ཟླ་ཆུང་དང་དགུན་གྱི་བཞི་པ་དགུན་ཟླ་ཐ་
ཆུང་གྱི་ཡར་ངོའི་ཚེས་དགུ་ནས་ཉིན་མཚན་རིང་ཐུང་བྱེད་པར་གསུངས་པས། དབྱར་ཟླ་ར་བ་
ནི་དཔྱིད་ཀྱི་ཟླ་བ་བཞི་པ་ཡིན་ལ་ སྟོན་ཟླ་ཐ་ཆུང་ནི་དགུན་གྱི་བཞིའི་དང་པོར་བྱའོ། །བོད་ཀྱི་
འཆོད་ལུགས་ཀུན་འགྲེལ་པ་དེར་སྣང་ངོ་། །བོད་ཀྱི་བཤད་སྲོལ་དུ་དུས་ཚིགས་གསུམ་གྱི་དགུན་
བཞི་པ་དཔྱིད་རའི་ཡར་ཚེས་བརྒྱད་ཀྱི་ཚེ་ཉི་མ་བཟློག དེའི་ཚེས་དགུ་ནས་མཚན་འབྲིད་ཉིན་
འཕེལ། དབྱར་གཉིས་པ་སྟོན་ཟླ་ར་བའི་ཡར་ཚེས་བརྒྱད་ལ་ཉི་མ་བཟློག དེའི་ཚེས་དགུ་ནས་
མཚན་འཕེལ་ཉིན་འབྲིད། ཅེས་མཁས་པ་འགའ་ཞིག་བཞེད་ལ། ཡང་དགུན་གྱི་བཞི་པ་དཔྱིད་
རའི་མར་གྱི་ཚེས་བརྒྱུད་ལ་ཉིན་མཚན་མཉམ། དབྱར་གྱི་གཉིས་པ་སྟོན་རའི་མར་གྱི་ཚེས་༣
བརྒྱུད་ལ་ཉིན་མཚན་མཉམ། དེའི་ཕྱི་དེ་ནས་ཉིན་མཚན་འཕེལ་འགྲིབ་བྱེད་ཅེས་ཀྱང་འགའ་
ཞིག་བཞེད་དེ། སྨིན་དྲུག་གི་ཉ་བ་སྟོན་ཟླ་ཐ་ཆུང་དུ་བྱས་ནས། འཇིག་རྟེན་གྲགས་པ་བཞིན་
ཡར་ངོ་སྔོན་འགྲོར་ལོ་ཙཱ་བས་འགྱུར་མཛད་པ་དང་བསྟུན་ན་ཕྱི་མ་འདི་ལེགས་ཤིང་འགྲིགས་
རྩིས་དང་མཐུན་པར་སེམས་སོ། །རྒྱ་གར་བའི་གཞུང་ཁུངས་བཙུན་པ་ཕལ་ཆེ་བར། སྨལ་པོ་
རྒྱལ་དང་མཆུས་ཉ་དགུན། ། དབོ་དང་ནག་པ་ས་ག་དཔྱིད། ། སྒྲོན་དང་ཆུ་སྟོད་གྲོ་ཞུན་
14



༄༅ །།འདུལ་པའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
དབྱར། །ཁྲུམས་སྟོད་ཐ་སྐར་སྨིན་དྲུག་སྟོན། ། སྐར་མ་འདི་རྣམས་ཀྱིས་ཉ་བ་ལ་དུས་དེར་
འཇོག་པ་བཤད་པ་དང་སྦྱར་ན། ད་ལྟ་གྲགས་པའི་ཧོར་ཟླ་བཅུ་གཅིག་པ་སྨལ་པོ་ཉ་བའི་གནམ་
སྟོང་ལ་གསོ་སྦྱོང་བཅུ་བཞི་པ་གཅིག ཧོར་ཟླ་བཅུ་གཉིས་པ་རྒྱལ་གྱི་ཉ་བའི་གནམ་སྟོང་ལ་གསོ་
སྦྱོང་བཅོ་ལྔ་པ་གཅིག དེ་བཞིན་དུ་མར་ངོའི་ཚེས་ལ་གསོ་སྦྱོང་ཐུབ་མི་ཐུབ་སྤེལ་མར་འབྱུང་ལ།
ཡར་ངོ་རྣམས་བཅོ་ལྔ་པ་ཤ་སྟག་འབྱུང་ངོ་། །བོད་རྣམས་ཀྱིས་དབྱར་དགུན་འབྲིང་ཐུབ། སྟོན་
དཔྱིད་འབྲིང་མི་ཐུབ་ཅེས་ཐ་སྙད་མཛད་པ་ནི་ཡར་ངོ་སྔོན་འགྲོའི་ལུགས་ཡིན་ལ། མར་ངོ་སྔོན་
འགྲོ་ལ་དེ་གོ་ཟློག་ནས་སྨྲ་ཡང་དོན་གཅིག་གོ །དགུན་དང་དཔྱིད་དང་དབྱར་རྣམས་ཀྱི། །ཟླ་
བ་ཕྱེད་དང་གཉིས་འདས་ནས། ། ཟླ་བ་ཕྱེད་ནི་ལུས་པ་ན། །མཁས་པས་ཞག་མི་ཐུབ་པར་
དོར། །ཞེས་པ་ནི་མར་ངོ་སྔོན་དུ་འགྲོ་བ་དང་སྦྱར་རོ། །ད་ལྟ་སྨིན་དྲུག་གི་ཉ་བ་དང་། དབྱུག་
པའི་ཉ་བ་དང་ ཁྲུམས་ཀྱི་ཉ་བ་ལ་སྟོན་ཟླ་ཐ་ཆུང་དུ་བྱེད་པའི་ལུགས་གསུམ་འདུག་ནའང་།
དང་པོའི་དུས་ནས་ད་ལྟའི་བར་ལ་ཟླ་བ་གཉིས་ཅུང་མེད་དང་། གཉིས་པའི་དུས་ནས་ད་ལྟའི་
བར་ལའང་ཞག་ཉི་ཤུ་རྩ་ཁ་ཡར་འཆུགས་པས། ཧོར་ཟླ་བརྒྱད་པ་ཁྲུམས་ཀྱི་ཉ་བ་ལ་སྟོན་ཟླ་ཐ་
ཆུང་བྱེད་པར་རིགས་ཏེ། དབྱར་གྱི་རས་ཆེན་དང་། དབྱར་གནས་ལ་སོགས་པའི་དགག་བྱ་
དང་དགོས་པའི་བཅས་པ་དང་མཐུན་ལ། དེ་བཞིན་མ་ཡིན་ན། ཆར་ཆུ་ཁ་བྲི་ནས་རས་ཆེན་
འཆང་བ་དང་དབྱར་ཁས་ལེན་བྱེད་པ་དང་། སྲོག་ཆགས་ཤིན་ཏུ་མང་ཞིང་ཆར་ཆུ་ཞོད་པའི་ཚེ་
གཞི་གཅིག་ཏུ་མི་གནས་པ་དང་རས་ཆེན་མི་འཆང་བ་ལ་སོགས་དགག་དགོས་འཆོལ་བར་
འགྱུར་རོ། །ཞེས་བླ་མ་དག་བཞེད་དོ། །འདིའི་ལུགས་ལའང་། གསོ་སྦྱོང་ཐུབ་མི་ཐུབ་གོང་དུ་
བཤད་པ་དང་འགྲིག་གོ །འདིར་ལོ་གཅིག་ལ་དུས་དྲུག་ཏུ་བཅད་པ་ནི་ཟླ་བ་གཉིས་གཉིས་ལ་
ཞག་མི་ཐུབ་རེ་རེ་འབྱུང་བ་དེ་ཤེས་པའི་ཕྱིར། ཟླ་བ་གཉིས་གཉིས་ལ་དུས་རེ་རེར་བཞག་སྟེ།
སོ་ག་དང་དབྱར་དང་སྟོན་དང་དགུན་སྟོད་སྨད་དང་དཔྱིད་དོ། །འཇིག་རྟེན་གྲགས་པ་བཞིན་
དུས་བཞིར་བྱེད་པ་ནི། དགུན་དཔྱིད་དབྱར་སྟོན་རྣམས་ཟླ་བ་གསུམ་གསུམ་དུ་བྱས་སོ། །ཚུལ་
འདི་གཉིས་མདོ་ལས་ཀྱང་གསུངས་ཏེ། ཟླ་གསུམ་དབྱར་ཏེ་ཟླ་གསུམ་སྟོན་དུ་ཤེས། །གསུམ་
ནི་དགུན་ཏེ་གསུམ་ནི་དཔྱིད་ཡིན་ནོ། །ཟླ་བའི་གོ་རིམ་འདི་སྟེ་དུས་ནི་དྲུག །ཅེས་སོ། །དེ་ལ་
དབྱར་ནི་ཆར་ཆུ་ཞོད་པ་ལ་བྱ། སྟོན་ནི་འབྲུ་སྨིན་པ། དགུན་ནི་གྲང་ལྷགས་ཆེ་བ། དཔྱིད་ནི་
ཚ་བའི་དུས་སོ། །མངོན་བརྗོད་ཀྱི་གཞུང་དུའང། ཆར་དུས། སྨིན་དུས།ཆ་q
བ་
དུས།
15
..



༄༅།།དཔལ་ལྡན་ས་སྐྱ་པའི་གསུང་རབ་རྒྱས་དུས་ཆེན་བཅོ་བརྒྱད་ལས། པོད་དང་པོ་
རྡུལ་དུས་ཞེས་བཤད་དོ། །ཁྱད་པར་བཤེས་གཉེན་དང་། མི་བརྗེད་དྲན་བྱེད་ཀྱིས་དགུན་
དབྱར་དཔྱིད་གསུམ་དུ་བཞག་ཏེ། ཤིན་ཏུ་གྲང་བ་དང་ཚ་བ་དང་གྲང་དྲོད་སྙོམས་པའོ། །ཡང་
དགུན་དཔྱིད་ཟླ་བ་བཞི་བཞི། དབྱར་ཟླ་གཅིག །དབྱར་ཐུང་ངུ་ཞག་གཅིག །རིང་པོ་ཟླ་
གསུམ་དུ་ཞག་གཅིག་ཆད་ཅེས་པ་ནི། དུས་ཚིགས་གསུམ་དུ་བྱས་པ་གཞིར་བཞག་ནས་དབྱར་
ཐུང་ངུ་ངོ་ཤེས་པའི་ཕྱིར་བྱས་སོ། །ཞག་མི་ཐུབ་འབྱུང་བའི་རྒྱུ་ལ་ནི་རྟོག་དཔྱོད་དང་ལྡན་པར་
རློམ་པ་དུ་མས་ངལ་བ་བརྒྱ་ཕྲག་བྱས་ཀྱང་ཕྱོགས་ཙམ་ཡང་ཁོང་དུ་ཆུད་པར་མ་གྱུར་ཏེ། འདི་
བཞིན་དུ་ཟླ་བའི་བཤོལ་འབྱུང་བའང་རྣམ་པར་འཁྱམས་སོ། །འོ་ན་ཅི་ཡིན་ཞེ་ན། ཟླ་བའི་ཆ་
བཅོ་ལྔ་འཕེལ་འགྲིབ་བྱེད་པའི་ཡུན་དེ་ཙམ་རེ་ལ་ཚེས་ཞག་རེར་བཞག་ལ། ཉི་མས་གླིང་བཞི་
སྐོར་བའི་ཡུན་དེ་ཙམ་རེ་ལ་ཉིན་ཞིག་རེར་བཞག་པས། ཟླ་བའི་ཆ་རེ་རྫོགས་ཀྱང་། ཉི་མས་
སྔར་ཤུལ་དུ་ཅུང་མ་སླེབ་སྟེ་ནུར་ཅུང་ཟད་བྱུང་བས་ཉིན་ཞག་ཕྱེད་དང་སུམ་ཅུ་ལ་ཚེས་ཞག་སུམ་
ཅུ་རྫོགས་ཤིང་། ཉིན་ཞག་ལྔ་བཅུ་ང་དགུ་ལ་དྲུག་ཅུ་ཚེས་ཞག་ཐིམ་སྟེ། ཟླ་བ་འཕེལ་ཆ་བཅོ་ལྔ་
དང་འགྲིབ་ཆ་བཅོ་ལྔ་ཐིམ་པ་ལ་ཟླ་གཅིག་ཏུ་བྱེད་པའི་ཕྱིར་དང་། ཉི་མས་གླིང་གཞི་འཁོར་བ་
ལ་ཞག་རེར་བྱེད་པའི་ཕྱིར་རོ། །ཡང་ཉི་མས་རྒྱུ་སྐར་གྱི་ཁྱིམ་ཐམས་ཅད་རྫོགས་པར་འཁོར་བ་
ལ་ལོ་གཅིག་ཏུ་བྱེད་པས་གོང་དུ་བཤད་པའི་ཟླ་བ་བཅུ་གཉིས་ཐིམ་ཀྱང་རྒྱུ་སྐར་གཉིས་དང་བཞི་
ཆ་ལ་ཁྱིམ་གཅིག་དང་ཡུལ་དེ་ཙམ་བསྒྲོད་པ་ལ་ཁྱིམ་ཟླ་གཅིག་དང་དེའི་སུམ་ཅུའི་ཆ་རེ་ལ་ཁྱིམ་
ཏུ་བྱས་པའི་ཞག་སུམ་བརྒྱ་དྲུག་ཅུ་མ་ཐིམ་པར། ཉི་མས་ཁྱིམ་རྫོགས་པར་མ་འཁོར་
ཏེ། ཉི་མ་བསྒྲོད་པའི་མཐར་མ་སླེབ་པས་མ་ལོག་པ་ཡིན་ནོ། །འོ་ན་ཞག་དེ་གསུམ་ལ་ཁྱད་ཅི་
ཙམ་ཞུགས་ཤེ་ན། ཚེས་ཞག་སུམ་བརྒྱ་བདུན་ཅུ་དོན་གཅིག་དང་ཞག་གཅིག་བཅུ་གཉིས་ཆ་
ཙམ་གཅིག་ལ་ལོ་གཅིག ཉིན་ཞག་སུམ་བརྒྱ་དྲུག་ཅུ་རྩ་ལྔ་དང་ཞག་གཅིག་གི་བཞི་ཆ་ཙམ་ལ་ལོ་
གཅིག ཁྱིམ་ཞག་སུམ་བརྒྱ་དྲུག་ཅུ་ལ་ལོ་གཅིག་སྟེ། དེ་ལྟར་རགས་པ་ཙམ་བཤད་ཀྱི། ཞིབ་
པར་བྲིས་ན་ཡི་གེ་མང་པར་འགྱུར་བས་བློ་ལྡན་རྣམས་ཀྱིས་འདི་ཙམ་ལ་བརྟེན་ནས་དཔྱད་པར་
བྱའོ། །མདོར་ན་ལོ་གཅིག་ལ་གསོ་སྦྱོང་ཉི་ཤུ་རྩ་བཞི་འབྱུང་བའི་བཅོ་ལྔ་པ་བནྡོ་བརྒྱད་དང།
དང་། བྱུང་བའི་ཚེ་
དེ་དང་སྦྱར་བར་བྱའོ། །ཟླ་བཤོལ་སྐབས་གང་དུ་འབྱུང་ངེས་པ་མེད་ཅིང་། ཡུལ་དེའི་ཐ་སྙད་
དང་མཐུན་པར་བྱས་པས་རུང་ངོ་། །ལོ་ཟླ་ཞག་རྣམས་དུས་ཀྱི་བྱེ་བྲག་ཡིན་ལ། དུས་ནི་འདུས་4
ཞག་གཅིག་
A
བྱའོ། །
མད་ 
// 
ཚུ་
དྲུག་འབྱུང་བའི་ཐུབ་མི་ཐུབ་གང་ལྷག་པ་
16



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ་
བྱས་ཀྱི་རྒྱུན་གཅིག་ནས་གཅིག་ཏུ་བར་མ་ཆད་པ་བྱུང་བའི་ལྡན་མིན་འདུ་བྱེད་ཡིན་ཞིང་། བྱེ་
བྲག་སྨྲ་བས་རྫས་ཡོད་མདོ་སྡེ་པས་བཏགས་ཡོད་དུ་འདོད་དོ། །ཧོར་ཟླ་བརྒྱད་པ་ཁྲུམས་ཀྱི་ཉ་
བ་སྟོན་ཟླ་ཐ་ཆུང་དུ་བྱེད་ཅིང་ཡར་ངོ་སྔོན་འགྲོ་དང་བསྟུན་ན། ཧོར་ཟླ་གཉིས་པའི་གནམ་གང་
ལ་སོ་ག་རྣམས་ཀྱི་དུས་ཟླ་བ་གཉིས་ལས་ཕྱེད་ནི་འདས། ཕྱེད་དང་གཉིས་ནི་སླད་དུ་ལུས་པ་
ལགས་སོ་ཞེས་བརྗོད་དོ། །དེ་ཡང་རྟ་དབྱངས་ཀྱིས་མཛད་པར་གྲགས་པའི་གཞུང་འགྲེལ་དང་།
དྲི་མེད་བཤེས་གཉེན་གྱིས་མཛད་པའི་ཀུན་ལས་བཏུས་དང་། དཱ་ན་ཤཱི་ལས་མཛད་པར་གྲགས་
པའི་བརྗེད་བྱང་དང་འགྲེལ་པ་གསུམ་མཐུན་པར། སོ་གའི་དུས་ཚིགས་ལ་གསོ་སྦྱོང་འདོན་པའི་
དུས་བཞི་ཡོད་དེ། དཔྱིད་ཟླ་ཐ་ཆུང་གནམ་སྟོང་དང་། དབྱར་ཟླ་ར་བ་དང༌། དབྱར་ཟླ་ར་བ་
གནམ་སྟོང་དང་། དབྱར་ཟླ་འབྲིང་པོ་ཉའོ། །ཞེས་དང་། དཔྱིད་ཟླ་ཐ་ཆུང་གནམ་སྟོང་ལ་
འདོན་ན་འདི་སྐད་ཅེས་ཚེ་དང་ལྡན་པ་དག་སོ་གུ་རྣམས་ཀྱི་ཟླ་བ་ཕྱེད་ནི་འདས་སོ། ། ཟླ་བ་ཕྱེད་
དང་གཉིས་ནི་ལུས་སོ་ཞེས་བརྗོད་པར་བྱའོ། །ཞེས་གསུངས་པའི་ཕྱིར་རོ། །བཀྲ་ཤིས་པའི་
གསོ་སྦྱོང་དང་། གནོད་པ་ཟློག་པའི་ཕྱིར་ཉ་ཤི་དང་མི་སྦྱོར་ན། སོ་ག་རྣམས་ཀྱི་ཟླ་བ་དང་པོའི་
མར་གྱི་ངོའི་ཚེས་གཅིག་འདས། ཟླ་བ་གཅིག་དང་ཞག་ཉི་ཤུ་རྩ་དགུ་ལུས་སོ་ཞེས་སོགས་
སྦྱར་
རོ། །འདས་བྱུང་བརྗོད་པའི་དགོས་པ་ནི། ཐ་སྙད་ལ་མཁས་པ་དང་། ཚེའི་དུས་འདས་པ་
སེམས་ལ་བཞག་པ་དང་། དགེ་བ་ལ་མི་བརྩོན་ཞིང་དུས་ཀྱིས་སྙེམས་པ་དག་བརྩོན་ཞིང་སྐྱོ་བར་
བྱ་བ་དང་། གསོ་སྦྱོང་གི་ཉི་མ་ཤེས་པའི་དོན་དུའོ། །གནས་བརྟན་གྱིས་བརྩིས་ཏེ་དགེ་བསྐོས་
ཀྱིས་བརྗོད་དོ། །བཤོལ་འདོར་བ་རྒྱལ་པོ་བཀའ་བཙན་ཞིང་གྲགས་པ་དང་ལྡན། དཔུང་ཚེ་
ཞིང་ཤེས་རབ་ཆེ་བའི་རྗེས་སུ་འབྲང་། རྒྱུ་སྐར་སྐར་མཁན་མཁས་པའི་རྗེས་སུ་འབྲང་ངོ་། །
ཚངས་སྤྱོད་ཀྱི་རྒྱུའི་གཙོ་བོ་གཉིས་ལས་ལུས་ནི་ལང་ཚོ་ཉམས་ཤིང་སྦྱོར་མི་བཟོད་པའི་རྒ་བ་དང་།
སྲོག་འགགས་ཏེ་རྒྱུན་ཆད་པའི་འཆི་བ་མངོན་པར་འོང་ཞིང་། གནས་ནི་ལམ་ཕྱིན་ཅི་མ་ལོག་
པར་སྟོན་པའི་བསྟན་པ་གསུང་རབ་ཡན་ལག་བཅུ་གཉིས་ཚུལ་བཞིན་སྒྲུབ་པ་དང་འཛིན་པ་
ཉམས་པས་འཇིག་ཅིང་ནུབ་པར་འགྱུར་བས་ན། དགེ་བ་སྒྲུབ་པ་དང༌། ཉོན་མོངས་ལས་
སེམས་སྲུང་བའི་བག་ཡོད་པས་རྣལ་འབྱོར་དུ་སྟེ་བརྩོན་པ་ཆེར་བྱའོ། །དོན་ཇི་ལྟ་བ་དེ་བཞིན་
ཐུགས་སུ་ཆུད་པས་གཤེགས་པ་མཆོད་པར་འོས་པའམ་ཉོན་མོངས་པ་མ་ལུས་པར་སྤངས་པས་
དགྲ་བཅོམ་པ། ཉན་རང་ལས་ཁྱད་པར་དུ་བྱ་བའི་ཕྱིར། ཡེ་ཤེས་ཕྱིན་ཅི་མ་ལོག་པས་ཡང་དག་
17
..



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།སླ
པར་ཤེས་བྱ་མ་ལུས་པ་རྫོགས་པར་སངས་རྒྱས་ཤིང་རྟོགས་པ་དེ་རྣམས་ཀྱིས་ཐུགས་སུ་ཆུད་པའི་
ཕྱིར་བྱང་ཆུབ་པ་དང་། རྣམ་པ་གཞན་ཡང་དགེ་བའི་ཆོས་གང་དག་བྱང་ཆུབ་དེ་ལྟ་བུ་དང་
མཐུན་པའི་དགེ་བའི་ཆོས་ཟད་མི་སྐྱེ་ཤེས་པའི་བྱང་ཆུབ་ཀྱི་ཕྱོགས་དང་མཐུན་པ་དྲན་པ་ཉེར་
བཞག་བཞི་ལ་སོགས་པ་རྣམས་ཀྱང་བག་ཡོད་པས་འཐོབ་བོ། །མངོན་པ་ཀུན་བཏུས་སུ་བག་
ཡོད་པ་གང་ཞེ་ན། མ་ཆགས་པ་དང་ཞེ་སྡང་མེད་པ་དང་གཏི་མུག་མེད་པ་བརྩོན་འགྲུས་དང་
བཅས་པ་ལ་བརྟེན་ནས་དགེ་བའི་ཆོས་རྣམས་སྒོམ་པ་དང་། ཟག་པ་དང་བཅས་པའི་ཕྱོགས་
རྣམས་ལས་སེམས་བསྲུང་བ་སྟེ། འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་
ཚོགས་པ་ཐམས་ཅད་ཡོངས་སུ་འགྲུབ་པ་དང་ཡོངས་སུ་རྫོགས་པར་བྱེད་པའི་བརྟེན་ཅན་ནོ། །
ཞེས་སོ། །
གཉིས་པ་མི་འདུ་བ་དགག་པ་ནི། བདུད་བཞི་བཅོམ་ཞིང་ལེགས་པ་དྲུག་དང་ལྡན་པ།
བྷ་ག་ཝན་ལེགས་ལྡན་དུའང་འགྱུར་ཞིང་། དེ་ནི་འཇིག་རྟེན་པའི་ནག་པོ་ཆེན་པོ་ལ་སོགས་
ལའང་འཇུག་པས་ཁྱད་པར་དུ་བྱེད་ཚིག་འདས་ཞེས་བཀའ་བཅད་ཀྱིས་སྦྱར་རོ། །དེ་ཉིད་ཀྱིས་
ཉན་ཐོས་སྒྲའི་རྗེས་སུ་འགྲོ་ཞིང་། གཞན་ལས་ཐོས་པ་སྒྲོགས་པའམ། འབྲས་བུ་ཇི་ལྟར་ཐོས་
པ་སྒྲོགས་པའི་དགེ་འདུན་ཚོགས་ཤིང་མི་ཕྱེད་པ་ནི། ཡིད་ཀྱི་དོན་ཉུང་ཞིང་ལུས་ངག་གི་བྱ་བ་
ཉུང་བ་དང་། ལུས་ངག་དོན་ཉུང་ཞིང་ཡིད་ཀྱིས་བྱ་བྱེད་ཉུང་བ་སྟེ། ཞིང་རྨོ་བརྐོ། ཚོང་ཁེ་
སྤྲུལ། སྣམ་ཚོས་ལ་སོགས་བྱ་བ་མེད་པ་ཡིན་པ། དགེ་འདུན་གྱིས་ཐོག་མར་བྱ་བ་ཅི་ཡོད་ཅེས་
པས་སྒྲུབ་ཚིག་གིས་དགག་པ་སྟོན་པ་སྟེ། གསོ་སྦྱོང་ལ་འདུ་བ་ལས་དོ་གལ་ཆེ་བ་ཅི་ཡང་མེད་ཀྱི།
རྐྱེན་ཅི་བྱུང་ཞིང་བྲེལ་ཡང་མི་འདུར་མི་རུང་གི །དེ་བས་ན་ ཐམས་ཅད་འདུས་ཤིང་ཞེས་
པའོ། །ཡང་ན་གསོ་སྦྱོང་ཕྱིས་བྱས་ལ་དེའི་སྔོན་དུ་དོ་གལ་ཆེ་བ་ཅི་ཡོད་ཅེའམ། མི་མཐུན་ཅིང་
འདུ་བར་མི་འགྱུར་བའི་རྒྱུ་ཅི་ཡོད་ཅེའམ། གསོ་སྦྱོང་གི་ཐོག་མར་ཕྱག་དར་དང་བརྐྱང་ནུས་ལ་
སོགས་བྱ་བ་ཅི་ཡོད་ཅེས་དྲིས་པའི་ལན་དུ། གསོ་སྦྱོང་བཅོ་ལྔ་པ་དང་བཅུ་བཞི་དང་བཀྲ་ཤིས་པ་
དང་གནོད་པ་ཟློག་པ་ལྡུམ་པ་ལྔ་པོ་གང་བྱེད་ཀྱང་། རྐྱེན་དབང་གིས་མི་འདུ་བར་གནང་བ།
བླ་མའི་ཆོས་ཀྱི་ཁྱད་པར་ཐོབ་ཏུ་ཆ་བ་དང་། ལམ་དུ་སྲོག་དང་ཚངས་སྤྱོད་ལ་གནོད་པ་དང་།
ནད་པ་དང་། དབང་མེད་པ་དང་། ལམ་གྱིས་ཤིན་ཏུ་དུབ་པའི་དབང་གིས་མ་ལྷགས་པ་
རྣམས་ལ་འདུན་པ་དང་ཡོངས་སུ་དག་པ་དྲིས་ཤིག གཞན་མཚམས་ནང་ན་འདུག་པ་འདུ་གི
18



༄༅ །།འདུལ་པའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
བར་འོས་པ་མ་འདུས་ན་ཉེས་བྱས་དང་། དགེ་འདུན་གྱི་ལས་མི་འཆགས་པར་འགྱུར་རོ། །དེ་
ཡང་དགེ་སློང་མཚམས་དེར་གཏོགས་པ་ཁ་བསྐོང་བར་འོས་པ་ཞིག་ལུས་སམ་འདུན་པས་མ་
འདུས་ན་འདུས་པ་རྗེས་སུ་མ་ཞུགས་པས་མི་མཐུན་པ་དང་། དེ་འདྲའི་དགེ་སློང་སྤྱོད་ལམ་མ་
ཉམས་ངག་བསྡམས་འདུལ་བའི་བྱ་བ་ཤེས་ཞེ་འགྲས་མེད་པས་ལས་འདི་ཆོས་དང་མི་ལྡན་ནོ་
ཞེས་བཟློག་པར་བྱེད་ན་ཕྱིར་ལོག་གིས་མི་མཐུན་པར་འགྱུར་བས། དེ་གཉིས་སྤང་བའི་ཕྱིར་
འདུན་པ་འདྲི་ཞིང་། མ་ལྷགས་པ་འདུན་པ་ཕུལ་བ་དེ་སྣོད་དུ་རུང་བའི་ཕྱིར་ཡོངས་དག་
་ དྲིའོ། །ཆོ་ག་ནི་ཆོ་གའི་གཞུང་དུ་བལྟ་བར་བྱའོ། །འདུན་པ་ཡོངས་དག་དྲིས་ནས་ལེན་པ་པོས་
དགེ་སློང་ངམ། དགེ་འདུན་ལ་བརྗོད་པར་བྱའོ། །
གསུམ་པ་མཆོད་ཅིང་ལུང་འབོག་པ་ནི། སྔོན་རྒྱལ་པོ་འཕགས་སྐྱེས་པོའི་བུ་སྤུན་གཉིས་
ཡུལ་ཀ་ཕྱི་ལ་བསྡུ་ཞེས་པ་སྟེ། དེ་གཉིས་མྱུགས་པས། ཡུལ་ལྗོངས་མང་པོ་བཅོམ་ཞིང་ཕབ་ཏེ།
དྲང་སྲོང་སེར་སྐྱས་རིལ་བའི་ཆུས་ཡུལ་བཅད་དེ་བྱིན་པས་སྐྱིད་ཅིང་གྲགས་པས་ཁྱབ་ནས་ཕ་
བས་ཀྱང་འབྱོར་ཞིང་བརྟུལ་ཕོད་པར་གྱུར་པས་ཕོད་པ་ཞེས་པ་ཁྱིམ་པའི་ཕྱོགས་ཀྱི་རིགས་བཟང་
བས་ཤཱཀྱའོ། །རབ་ཏུ་བྱུང་སྟེ་མཁྱེན་པ་རྣམ་པར་དག་པས་མུ་སྟེགས་རི་དྭགས་སྐྲག་པར་མཛད་
པས་སེང་གེ་དེ་ལ་ནི། ལག་པ་གཉིས་ཀྱི་སོར་མོ་བཅུ་ཡིས་ཐལ་སྦྱར་ཏེ། ཉོན་མོངས་ལས་སོ་
སོར་ཐར་པ་ཐོབ་པར་བྱེད་པའི་མདོ་གླེང་གཞི་དང་ཕམ་པ་དང་ལྷག་མ་དང་མ་ངེས་པ་དང་རིལ་
གྱིས་གདོན་པ་ལྔ་དག་གདོན་པར་བྱ་ཡི་སློབ་མ་རྣམས་ཉོན་མོངས་ཀྱི་ཀུན་ནས་དཀྲིས་པ་གདུལ་
བའི་དོན་དུ་ང་ལ་ཉོན་ཅིག །
བཞི་པ་ཡང་དག་པར་བསྒྲུབ་ཏུ་གཞུག་པ་ནི། མདོ་འདོན་པ་ཐོས་ནས་སྐུ་གསུང་ཐུགས་
དྲང་པོར་སྲོང་བའམ་ཚུལ་ཁྲིམས་ཀྱི་ངང་ཚུལ་ཅན་ཡིན་པས་དྲང་སྲོང་། མུ་སྟེགས་ཉན་རང་
ལས་ཁྱད་འཕགས་པས་ཆེན་པོ་སངས་རྒྱས་དེ་ཡིས་ཇི་སྐད་གསུངས་པ་བཞིན་འདུལ་བ་དང་
འཇིག་རྟེན་དང་མི་འགལ་བར་བསྒྲུབ་པར་བྱ་ཞིང་། དམ་པས་སྨད་པའི་ཕྱིར་ཁ་ན་མ་ཐོ་བ་སྡིག་
པ་ལ་བཅས་པ་དང་རང་བཞིན་གཉིས་ལས་ཕྲ་མོ་བཅས་པའི་སྡིག་པ་རྣམས་ལའང་མི་བརྙས་
པར་བསྟུན་ཞིང་སྟེ་བསྲུང་བ་ལ་འབད་པ་དང་གུས་པ་ལྷུར་བྱེད་པ་ཉིད་དུ་བྱ་ན། རང་བཞིན་གྱི་
ཁ་ན་མ་ཐོ་བ་ལྟ་ཅི་སྨོས། འགྱུར་ཁ་ཅིག་ཏུ་སྒྲིམས་ཤིང་མི་གཡེལ་བར་བྱའོ་ཞེས་འབྱུང་ངོ་། །
རྟ་དམུ་རྒོད་ལམ་དུ་མི་འཇུག་ཅིང་ལམ་མ་ཡིན་པར་འགྲོ་བ་ལ་ལྕགས་ཀྱིས་བཞུས་ཤིང་སྲབ་ཀྱིས་
19



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བསྒྱུར་དགོས་པ་བཞིན་དུ། སེམས་དགེ་བའི་ཕྱོགས་ལ་གཞུག་པའི་དུས་སུ་རྟག་ཏུ་འབད་པའི་
བརྩོན་འགྲུས་ཀྱིས་ལྕགས་ཀྱི་བདའ་ཞིང་བསྐྱོད་དགོས་པའི་སེམས་ཀྱི་རྟ་རྒོད་མི་དགེ་བའི་ཕྱོགས་
ལ་འཇུག་པའི་དུས་སུ། རླུང་ལྟར་འཕྱོ་ཞིང་འཚབ་ལ་འཐར་བས་དགེ་ཕྱོགས་ལ་ཁ་བློན་དཀའ་
བ་ལ། བརྩོན་འགྲུས་ཀྱི་ལྕགས་ཀྱིས་བདའ་བ་དང་། ཚུལ་ཁྲིམས་ཀྱི་སྲབ་བསླབ་གཞིའི་རྐྱེན་དུ་
འབབ་ཅིང་མཐུན་པའི་གཟེར་བུ་རྣོན་པོ་བརྒྱ་པ་ནི་མང་པོ་དང་ལྡན་པ་སྟེ། གྲངས་བརྒྱུར་ངེས་
པ་མ་ཡིན་ནོ། །སེམས་ཞེས་སྨོས་པས་བཅིངས་གྲོལ་གྱི་གཞིར་གྱུར་པའི་བདག་མེད་ཀྱི། སེམས་
འབའ་ཞིག་འདུལ་བའི་དོན་ཏོ། །སེམས་གཟུགས་སྒྲ་སོགས་འདོད་ཡོན་ལ་གཡེངས་པ་ནི་རྟ་ ་
རྒོད་དང་འདྲ་བས་དེ་འགུགས་པའི་སྲབ་གཟེར་བུ་རྣོན་པོ་ཆད་ལས་བྱས་ཤིང་འགྱོད་པ་དང་
བཤོགས་པ་དང་མཐོལ་བས་སོ། །བརྒྱ་པ་ནི། སོ་ཐར་ལས་འདས་ན་ཆད་ལས་ཀྱི་སྒོ་མང་པོས་
འགྱོད་ཅིང་ཡིད་མི་བདེ་མང་བའོ་ཞེས་ཀྱང་འབྱུང་ངོ་། །སེམས་འདུལ་བའི་ཐབས་དེ་ནི་སོ་སོར་
ཐར་པ་འདི་ཡིན་ནོ། །
ལྔ་པ་ཕན་ཡོན་བསྟན་པ་ནི། ཆེ་བའི་བདག་ཉིད་བསླབ་པ་འདོད་པ་གང་དག ཆོད་
ལས་བྱེད་པར་བརྩམས་པ་ཙམ་མམ། མི་བྱའོ་ཞེས་སོགས་ངག་ཙམ་གྱིས་བྱ་བ་མ་ཡིན་པ་ལས་
ལྡོག་ཅིང་རྡོ་དབྱུག་མཚོན་ཆ་ཁུ་ཚུར་བསྣུན་པ་སོགས་དྲག་ཤུལ་མི་དགོས་པའོ། །བསླབ་པའི་
མཚམས་ལས་ལྡོག་ཅིང་མི་འདའ་མི་འདྲལ་བ་དེ་དག་མིའི་ནང་ན་བཟང་པོ་རྟ་ཅང་ཤེས་བཟང་
པོ་ལྟ་བུ་སྟེ། ཉོན་མོངས་པ་ནི་བདག་གཞན་ལ་གནོད་པས་དམག་གི་གཡུལ་ཏེ་དེ་ལས་ངེས་
པར་རྒྱལ་ཞིང་ཐར་པའི་མྱ་ངན་ལས་འདས་པ་ཐོབ་པར་འགྱུར་རོ། །
དྲུག་པ་མི་སྒྲུབ་པའི་ཉེས་དམིགས་ནི། མུ་སྟེགས་ཅན་དང་འདོད་པ་ལ་སྤྱོད་པའི་གང་
ཟག་སུ་ལ་སོ་སོར་ཐར་པ་དང་ཡང་དག་པར་བླངས་པའི་ཚུལ་ཁྲིམས་ཀྱི་སྲབ་འདི་མེད་པ་དང་
ནམ་དུ་ཡང་ལན་འགའ་ཙམ་ཡང་ཚུལ་ཁྲིམས་དང་མྱང་འདས་ལ་མངོན་པར་མི་ཕྱོགས་ཤིང་།
འདོད་པ་ལ་གྱ་ཚོམ་དུ་སྤྱོད་པས་རྣམ་པར་གྲོལ་བ་མི་འདོད་པ་དང་འདྲ་བར་མ་ཐོབ་པར་མི་
འགྱུར་བ་ཉིད་དེ། ཉོན་མོངས་མང་པོ་ཚོགས་པའི་གཡུལ་གྱིས་བདག་ཉིད་དཀྲུགས་ཤིང་ཕམ་
པར་བྱས་པས། ཚུལ་ཁྲིམས་ལ་བརྟེན་པའི་ཞི་གནས་ལ་སེམས་འཇོག་པའི་དུལ་བ་དང་བྲལ་
བའམ། གཟུངས་མེད་ཅེས་པས་སོ་སོར་ཐར་པའི་སྲབ་ཀྱིས་གཟུངས་མེད་པས་འགྲོ་བ་ལྔར་ལན་
མི་ཉུང་བར་རྣམ་པར་འཁྱམས་པར་འགྱུར་རོ། །
20



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ་
གཉིས་པ་མདོ་ འདོན་ པ་ དངོས་ ལ་དྲུག གསོལ་བ་བྱ་བ། གླེང་གཞི་འདོན་པ།
ཕམ་པ། ལྷག་མ། མ་ངེས་པ། རིམ་གྱིས་འདོན་པའོ། །
དང་པོ་ལ་སྤྱིའི་དོན་ནི། ཚུལ་ཁྲིམས་ལ་སོགས་དགེ་བའི་ཕྱོགས་གསོ་ཞིང་འཕེལ་བར་
བྱེད། ཉོན་མོངས་པ་དང་ཉེས་པ་སྦྱོང་ཞིང་ཟད་པར་བྱེད་པས་གསོ་སྦྱོང་ཞེས་བྱ་ལ། དབྱེ་བ་རྩེ
གཉིས་ལས་ཞི་གནས་ཀྱི་གསོ་སྦྱོང་ནི་དགེ་བའི་དམིགས་པ་ལས་སེམས་རྩེ་གཅིག་པའི་ཏིང་ངེ་
འཛིན་བསྒོམས་པས་ཉོན་མོངས་མངོན་དུ་རྒྱུ་དང་ཕྲ་རྒྱས་ཅི་རིགས་པར་སྤོང་བའོ། །མཐུན་
པའི་གསོ་སྦྱོང་ནི། དགེ་འདུན་མཐུན་པས་གསོལ་བའི་ལས་བྱས་ཏེ་མདོ་འདོན་པ་ལྔ་གང་ཡང་
རུང་བ་ཉམས་སུ་མྱོང་བར་བྱེད་པའོ། །འདི་ལ་དབྱེ་ན་བཅོ་ལྔ་པ་ལ་སོགས་པ་ལྔའོ། ། ཟླ་བ་
ཕྱེད་ཕྱེད་ཅིང་བྱེད་པ་ནི་དུས་དེར་དགེ་བ་འཕེལ་ཆེ་བ་དང་། མཚན་མ་གསལ་བས་འདུ་བ་མི་
ཉམས་པ་དང་། དེ་བས་མྱུར་བ་དང་བུལ་བས་དགོན་པ་ལ་སོགས་པ་གཡེང་བ་དང་བསླབ་པ་ལ་
གཡེལ་བར་འགྱུར་བས། དགོས་པ་ནི་ཚུལ་ཁྲིམས་ཉམས་པའི་ཉེས་དམིགས་དང་བསྲུངས་པའི་
ཕན་ཡོན་དང་ཇི་ལྟར་སྲུང་བའི་ཚུལ་དྲན་པ་ལ་སྦྱར་བས་བསླབ་པ་རྣམ་པར་དག་པར་འགྱུར་
བའོ། །ཚུལ་ནི་ས་ཕྱོགས་བརྒྱན་པ་དང་གཎྜི་བརྡུང་བ་ལ་སོགས་པ་སྦྱོར་བ་དང་། དངོས་གཞི་
མདོ་འདོན་པ་དང་། རྗེས་བསྔོ་བ་དང་སྨོན་ལམ་ལ་སོགས་པ་བྱ་སྟེ། འཇིགས་པ་དང་བཅས་
པར་འགྲོན་པོ་མི་སྡོད་ན་འགྲོ་བཞིན་དུ་བྱའོ། །བྱིན་གྱིས་བརླབ་པའི་ཆོ་ག་ལ་སོགས་པ་ནི་ལས་
ཀྱི་གཞུང་དུ་བལྟའོ། །ཡན་ལག་གི་དོན་ནི། དགེ་འདུན་བཙུན་པ་ཞེས་བསྔགས་པའི་ཚིག་
གིས་བོས་ནས་ཚོགས་པ་རྣམས་སེམས་གཞན་ལ་མ་གཡེངས་པར་རྣ་བ་གཏོད་ལ་གསོན་ཅིག
ལྷག་པའི་སེམས་དང་ཤེས་རབ་བསྒོམས་པས་ལས་སྔ་མ་རྣམས་སྦྱོང་བ་ཞི་གནས་ཀྱི་གསོ་སྦྱོང་
དང་། ལས་ཕྱི་མ་རྣམས་ཆུ་ལོན་གྱིས་མི་བྱ་བར་སྡོམ་པ་མཐུན་པའི་གསོ་སྦྱོང་གཉིས་ལས་དེང་
འདིར་ནི་མཐུན་པའི་གསོ་སྦྱོང་བཅུ་བཞི་པའམ་བཅོ་ལྔ་པ་སྟེ། ཞེས་ཚེས་ཞག་གི་གྲངས་ཡང་
དག་པ་ལ་ལྟོས་ནས་དུས་ཚིག་དྲུག་གི་རེ་རེ་ལ་བཞི་བཞི་སྟེ་ཉི་ཤུ་རྩ་བཞི་པོ་ཐམས་ཅད་བཅོ་ལྔ་པ་
ཡིན་ལ། འཇིག་རྟེན་ན་གྲགས་པའི་ཉིན་ཞག་གི་གྲངས་ལ་ལྟོས་ནས་དྲུག་ནི་བཅུ་བཞི་པ་པ་སྟེ།
དབྱར་དགུན་གྱི་ར་བ་དང་ཐ་ཆུང་། སྟོན་དཔྱིད་ཀྱི་འབྲིང་པོ་རྣམས་ཀྱི་གནམ་སྟོང་ངོ་། །ལྷག་
མ་བཅོ་བརྒྱད་བཅོ་ལྔ་པའོ། །བཀྲ་ཤིས་ཀྱི་གསོ་སྦྱོང་ལ་ནི་དེང་བཀྲ་ཤིས་ཀྱི་གསོ་སྦྱོང་སྟེ། ཞེས་
སོགས་སྦྱར་རོ། །གལ་ཏེ་དགེ་འདུན་གྱིས་གསོ་སྦྱོང་གི་ལས་བྱ་བའི་དུས་ལ་བབ་ཅིང་བཞག་པར་འ
འ：
21



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པ
བྱས་ལྟ་བུ་བསྡོམ་པ་དང་།མི་འོས་བྱ་བར་བཟོད་ན་དགེ་འདུན་གྱིས་ཅང་མི་སྨྲ་བས་གནང་བར་མཛོད་ཅིག་དང་། ལས་དེ་
བཞག་པར་མི་འོས་ན་དེང་དགེ་འདུན་གྱིས་གསོ་སྦྱོང་མཛད་དོ་སྟེ་བྱའོ། །ལས་བརྒྱ་རྩ་གཅིག་
ལས་གསོལ་བ་ཉེར་བཞི། གསོལ་གཉིས་བཞི་བཅུ་རྩ་བདུན། གསོལ་བཞི་སུམ་ཅུ་ལས་འདི་ནི་
གསོལ་བ་ཉེར་བཞིའི་ནང་ཚན་ནོ། །
གཉིས་པ་ལ་དྲུག་ལས། ལུང་འབོག་པ་ནི། གནས་བརྟན་ནམ་དེའི་འོག་མའམ་མདོ་
འདོན་པ་པོ་གང་ཡིན་པ་དེས་ཚེ་དང་ལྡན་པ་དག་ཅེས་བོས་ནས། བདག་ཅག་དགེ་སློང་འདུས་
པ་རྣམས་གསོ་སྦྱོང་བྱ་སྟེ། ཚུལ་ཇི་ལྟར་ཞེ་ན། སོ་སོར་ཐར་པའི་མདོ་འདོན་པར་བྱ་བ་འདོན་
པའི་ཚུལ་གྱིས་ཏེ། ཁྱེད་ཅག་སུ་གང་ཡང་རུང་བ་ལ་ལྟུང་བ་ཡོད་ན་མཐོལ་ཅིག་སྟེ། བཤག་བྱ་
བཤགས་པ་དང་བསྡམ་བྱ་སྡོམས་པ་དང་བྱིན་གྱིས་བརླབ་བྱ་རློབས་ཤིག་པའོ། །དེ་ཡང་ཟླ་ཕྱེད་
ཚུན་ཆད་ཀྱི་ལྟུང་བྱེད་འབའ་ཞིག་པ་ལ་སོགས་པ་བཤག་པ་དང་། ཡིད་ཀྱིས་བསམ་པའི་ཉེས་
དགེ་འདུན་ལྷག་མ་དང་སྦོམ་པོ་ལ་སོགས་པ་དུས་དེར་ཕྱིར་བཅོས་
པར་མི་ནུས་པ་བྱིན་གྱིས་བརླབ་པར་བྱ། ཡིད་གཉིས་ཟ་བ་དང་། ལྟུང་བ་མཐུན་པ་དང་མི་
མཐུན་པ་ཕྱིར་འཆོས་པ་དང། དུས་དེར་ལྟུང་བའི་ཕྱིར་རྩོད་པ་བྱུང་ན་བྱིན་གྱིས་བརླབ་པ་ལ་
སོགས་པའི་ཆོ་ག་ནི་གཞུང་ཉིད་དུ་བལྟའོ། །ལྟུང་བ་མེད་ན་ཅང་མི་སྨྲ་བར་ཕྱིར་བཅོས་ཀྱི་ལས་
ཀྱང་མ་བྱེད་ཅིག ཅང་མི་སྨྲ་ན་བདག་གིས་ཚེ་དང་ལྡན་པ་དག་གསོ་སྦྱོང་གི་སྣོད་དུ་གྱུར་པའི་
ཡོངས་སུ་དག་པར་རིག་པར་བྱའོ། །མཐོལ་ཅིག་མ་སྨྲ་ཅིག་དགོ་པར་རིག་པར་བྱའོ་ཞེས་པ་
གསུམ་ལུང་འབོག་པ་ནི། འོག་ཏུ་དག་གམ། དག་ན་དེ་བཞིན་དུ་འཛིན་ཞེས་འབྱུང་བས་
སོ། །
གཉིས་པ་ཐབས་བསྟན་པ་ནི། ཇི་ལྟར་གསོ་སྦྱོང་ལ་འདུ་བའི་སྔོན་རོལ་དུ་ལྟུང་བ་ལ་པ
མཐོང་སྡོམ་ལན་གསུམ་དུ་སོ་སོར་དྲིས་ནས་དགེ་སློང་གིས་དེའི་ལན་བཏབ་པ་དེ་བཞིན་དུ་དགེ་
སློང་གི་སོ་སོར་ཐར་པ་འདོན་པའི་འཁོར་འདུས་པ་འདི་ལྟ་བུར་ཡང་ལན་གསུམ་གྱི་བར་དུ་
བསྒྲག་པར་བྱ་བ་ཡིན་ནོ། །ལན་གསུམ་བསྒྲུག་ཅེས་པ་འདི་ལ་འགྲེལ་པ་གསུམ་དུ། འོག་ནས་
ཁྱེད་ཡོངས་སུ་དག་གམ་ལན་གཉིས་ལན་གསུམ་དྲིས། ཅང་མི་སྨྲ་ན་དེ་བཞིན་དུ་འཛིན་ཞེས་
འབྱུང་བ་དེ་གཞུང་ཇི་བཞིན་དུ་མ་འཁྲུགས་པར་ལན་གཅིག་བཏོན་པ་ཉིད་ན། དྲིའོ་ཞེས་པ་
དང༌། ལན་གཉིས་ལན་གསུམ་དུ་དྲིའོ་ཞེས་པ་དེས་ལན་གསུམ་བསྒྲགས་པར་བྱས་པ་ཡིན་གྱི་
22



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
.ཚིག་དེ་གོང་དུ་བླངས་ནས་བསྒྲག་དགོས་པ་དང་། སྔར་གྱི་གླེང་གཞི་རྣམ་གཞག་གི་ཚིག་འདི་
ལན་གསུམ་བཟླ་བ་མ་ཡིན་ཞེས་མཐུན་པར་བཤད་ཅིང་། ཡང་མི་བརྗེད་དྲན་བྱེད་དུ། འདུན་
པ་ཡོངས་དག་ལེན་པའི་ཚེ་ལན་གསུམ་བཟླས་པ་དེ་བཞིན་དུ་འཁོར་གཙང་མ་འདི་ལྟ་བུར་ཡང་
ལན་གསུམ་བསྒྲག་པར་བྱ་བའི་ཚིག་ནི་ཚེ་དང་ལྡན་པ་དག་ཅེས་པ་ནས་བསྒྲག་པར་བྱའོ་ཞེས་
པའི་བར་གྱི་ཚིག་འདི་ཡིན་ཞེས་ཟེར་རོ། །
གསུམ་པ་མ་དག་པའི་ཉེས་དམིགས་ནི། ཡང་དགེ་སློང་གང་ཡང་རུང་བ་སྤྱིར་བསྟན་
ནས། དགེ་སློང་གི་སོ་སོར་ཐར་པ་འདོན་པའི་འཁོར་འདི་ལྟ་བུར་ལན་གསུམ་གྱི་བར་དུ་
བསྒྲགས་པ་ན་སྟེ། འོག་ནས་འབྱུང་བའི་ཚིག་ལན་གཅིག་བསྒྲགས་པ་ན་དྲིའོ་ཞེས་དང་ལན་
གཉིས་ལན་གསུམ་དྲིའོ་ཞེས་སྨོས་པ་དེ་ལན་གསུམ་བསྒྲགས་པ་ཡིན་གྱི། ཚིག་དེ་ལན་གསུམ་
བཟླས་པར་མི་བྱའོ། །ལྟུང་བ་ཆོས་བཞིན་ཕྱིར་བཅོས་བྱར་ཡོད་ལ། འདིར་འདུ་ཤེས་གཙོ་ཆེར་
བྱེད་པ་པོ་ཡིན་པས་མི་དྲན་ན་ཉེས་པ་མེད་པའི་ཕྱིར་དྲན་བཞིན་དུ་མི་མཐོལ་ན་བརྫུན་སྨྲ་ལྔ་
ལས་ཤེས་བཞིན་དུ་བརྫུན་དུ་སྨྲ་བའི་ཉེས་བྱས་སུ་འགྱུར་བ་ཡིན་ཏེ། ཡིད་གཉིས་ཟ་ནའང་
དངོས་གཞིར་འགྱུར་རོ། །བཤག་བྱ་རྫོགས་པ་ཡིན་གྱི་ཡིད་ཀྱི་བསྡམ་བྱ་མ་ཡིན་ཏེ། ཁ་འགྱུར་
བ་ལ་སོགས་རིག་བྱེད་ཡོད་པའི་ཕྱིར། ཡང་ན་ཚིག་གིས་གོ་བར་བྱ་བ་དེ་ལུས་ཀྱིས་གོ་བར་བྱས་
པས་སོ། །ཡང་བོད་ཀྱི་བླ་མ་དག ལུས་སུ་ཡང་མ་གྲུབ། ངག་ཏུ་ཡང་མ་གྲུབ་པར་དགེ་སློང་སོ
མར་མི་རུང་བ་མཆིས་སམ། ཡོད་དེ་ཟླ་མོའི་ཕམ་པ་འཆབ་ནའོ་ཞེས་ཞུ་བ་ལས་འབྱུང་ཞིང་།
ཡིད་འབའ་ཞིག་ལ་ལྟུང་བར་འགྱུར་བ་མཆིས་སམ། ཡོད་དེ། གསོ་སྦྱོང་མི་བྱེད་ནའོ་ཞེས་པས།
བྱ་འོས་མི་བྱེད་པ་ལ་མ་བྱས་པ་ཉིད་ཐ་སྙད་ཡིན་པས་བཤག་བྱའི་ཉེས་པ་ལ་ལུས་ངག་ཏུ་གྲུབ་
པས་མ་ཁྱབ། འགྲེལ་པའི་དེ་མི་བྱ་བ་བྱེད་པའི་དབང་དུ་བྱས་ཞེས་བཞེད་དོ། །ཚེ་དང་ལྡན་པ་
དག་ཤེས་བཞིན་བརྫུན་དུ་སྨྲ་བ་ནི། བཅས་པ་དང་རང་བཞིན་གཉིས་ཀ་ལས་འདས་པའི་ལྟུང་
བ་ལྷག་པར་སྤྱད་པ་ཡིན་པས་བཅོམ་ལྡན་འདས་ཀྱིས་མངོན་མཐོ་ངེས་ལེགས་ཀྱི་བར་དུ་གཅོད་
པའི་ཆོས་སུ་གསུངས་སོ། །
བཞི་པ་དག་པའི་ཕན་ཡོན་ནི། རྒྱུ་མཚན་དེ་བས་ན་དགེ་སློང་བརྫུན་སྨྲའི་ཉེས་བྱས་ཀྱི་
ལྟུང་བ་བྱུང་བ་ཙམ་ཡང་རྣམ་པར་དག་ཅིང་མྱ་ངན་ལས་འདའ་བར་འདོད་པས་བཤག་བྱ་ལ་
སོགས་པའི་ལྟུང་བ་བཤགས་པ་སོགས་མ་བྱས་པར་ཡོད་ལ་མ་བརྗེད་པར་དྲན་ཞིང་། ལྕི་ཡང་
23



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བགང་ཡིན་མཐོང་བ་དང་མཐོལ་བ་སྟེ་བཤགས་པ་སོགས་བྱའོ། །མཐོལ་ཞིང་བཤགས་ན་མངོན་
མཐོ་ངེས་ལེགས་ཀྱི་བདེ་བ་ལ་རེག་པ་དང་མི་ཉམས་པར་གནས་པར་འགྱུར་གྱི་ཞེས་རྗེས་འགྲོ་
དང། མ་མཐོལ་མ་བཤགས་ན་ནི་བདེ་བ་ལ་
བཤགས་ན་ནི་བདེ་བ་ལ་རེག་པར་མི་འགྱུར་རོ་ཞེས་ལྡོག་པའི་སྒོ་ནས་
བ
བསྟན་ཏོ། །
ལྔ་པ་མཇུག་བསྡུ་བ་ནི། ཚེ་དང་ལྡན་པ་དག་བདག་ཅག་གསོ་སྦྱོང་བྱ་བ་ནི་སོ་སོར་ཐར་
པའི་མདོ་འདོན་པ་ཡིན་པ་དེའི་གླེང་གཞི་མདོ་འདོན་པ་དངོས་གཞི་འབྱུང་བའི་རྒྱུ་བཏོན་ཟིན་
ཏོ་སྟེ། སྔར་འདོན་པར་བྱ་ཞེས་དམ་བཅས་པའི་མཇུག་བསྡུས་པའོ། །
དྲུག་པ་གླེང་གཞི་རྣམ་གཞག་བསྒྲིག་པ་ནི། གླེང་གཞི་བཏོན་པ་དེ་ལ་འདོན་པ་བདག་
གིས་ཅི་ཞེས་དྲི་བ་གསོ་སྦྱོང་འདི་ལ་ཁྱེད་ཅག་ཡོངས་སུ་དག་གམ་སྟེ་ལྟུང་བ་མ་བྱུང་ངམ་ཞེས་འདྲི་
བ་འདི་ནི་དྲི་བ་སྤྱི་ལ་སྙེགས་ནས་དྲིའོ་ཞེས་པ་དྲི་བ་དང་པོའོ། །ལན་གསུམ་ཁོ་ནར་དྲི་དགོས་
པས་ལན་གཉིས་ལན་གསུམ་དུ་ཞེས་པ་སྟེ། ཉུང་ན་མི་ཐོས་མང་ནི་དུས་ཡོལ་བའི་ཉེས་པ་འབྱུང་
བས་གསུམ་རན་པར་དགོངས་ནས་དྲིའོ། །བཤགས་ཤིང་བྱིན་གྱིས་བརླབས་ནས་ལྟུང་བ་མ་
བཅབས་པ་ཤ་སྟག་ཚོགས་པ་ཡིན་ནམ་ཞེས་པའོ། ། ཅང་མི་སྨྲ་བས་འདུག་པ་དེ་དག་པ་དེ་
བཞིན་ཁོ་ན་ཉིད་དུ་འཛིན་ནོ། ། གླེང་གཞི་འདོན་པ་བསྟན་ཟིན་ཏོ། ། གང་འདོན་པའི་
1
མཚམས་ལས་འདས་པ་དང་། མཚམས་སུ་མ་ཕྱིན་པ་དང་། ཆོ་ག་བཞིན་མ་བྱས་ན་ཆོས་ལྡན་
གྱི་ལས་བྱས་པར་མི་འགྱུར་རོ། །
གསུམ་པ་ཕམ་པ་ འདོན་པ་ལ། སྤྱིའི་རྣམ་པར་གཞག་པ་དང་། བྱེ་བྲག་གཞུང་
ཚིག་བཤད་པ་གཉིས་སོ། །དང་པོ་ལ་སོ་ཐར་སྡོམ་པའི་རང་བཞིན་གཏན་ལ་དབབ་པ། བཅས་
པའི་རྣམ་གཞག་ཇི་བཞིན་ངེས་པར་བྱ་བ། ཉམས་ལེན་སྒྲུབ་པའི་འབྲས་བུ་ལེགས་པར་བཤད་
པའོ། །དང་པོ་ལ་ངོ་བོ་ངོས་བཟུང་། འཐོབ་པའི་རྒྱུ་བསྟན། ཉམས་པའི་རྐྱེན་བཤད་པའོ། །
དང་པོ་ལ་རང་བཞིན་དང་དབྱེ་བ་གཉིས་ལས་དང་པོ་ནི། གང་སྤང་བར་བྱ་བ་འདོད་པ་ཁམས་
སུ་གཏོགས་པའི་ཉོན་མོངས་མངོན་དུ་རྒྱུ་བ་དང། དེས་ཀུན་ནས་བསླངས་པའི་སྒོ་གསུམ་གྱི་
ལས་མི་དགེ་བ་ནི་སོ་སོར་ཐར་པའི་སྡོམ་པས་ཆུ་ལོན་ལྟ་བུར་འགོག་ཅིང་སྤོང་བ་ཡིན་ལ། ཁམས་
གོང་མའི་ལས་ཉོན་གྱི་གཉེན་པོ་མི་བྱེད་པས། སྤོང་བྱེད་སྡོམ་པ་ཡང་འདོད་པ་ན་སྤྱོད་པའི་གང་
ཟག་ལེགས་པར་སྤྱོད་པའི་རྒྱུད་ཀྱིས་བསྡུས་པ། དུས་ཇི་སྲིད་འཚོ་བའི་བར་དང་། བསྙེན་
24



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
ལ་གནས་ཉིན་ཞག་པར་ངེས་པ། སྤང་བྱ་སྡོམ་མིན་འགོག་ཅིང་སྡོམ་པར་བྱེད་པ། ངོ་བོ་བྱེ་བྲག་
སྨྲ་བས་སྐད་ཅིག་དང་པོ་རྣམ་པར་རིག་བྱེད་དང་། གཉིས་པ་ཕན་ཆད་རྣམ་པར་རིག་བྱེད་ཡིན་
མ་ཡིན་སྤེལ་མར་འབྱུང་སྟེ། སྤང་བྱ་མངོན་གྱུར་སྤོང་བའི་བྱ་བ་དངོས་སུ་བྱེད་པའི་ཚེ་རྣམ་རིག་
ཏུ་འབྱུང་ལ། ར་རོ་བ་དང་གཉིད་མཐུག་པོ་ལོག་པ་ལ་སོགས་པའི་ཚེ་རྣམ་པར་རིག་བྱེད་མ་
ཡིན་པར་འདོད་དོ། །རྣམ་པར་རིག་བྱེད་ཡིན་མ་ཡིན་ནི་ལུས་ངག་གི་ལས་ཀུན་ནས་སློང་བའི་
སེམས་པ་དེ། ལས་དེས་གཞན་ལ་གོ་བར་བྱེད་ནུས་མི་ནུས་ལ་བཞག་གོ །མདོ་སྡེ་པ་དང་
སེམས་ཙམ་པ་དབུ་མ་པ་རྣམས། མི་མཐུན་ཕྱོགས་སྤོང་བའི་སེམས་བྱུང་སེམས་པ་ས་བོན་དང་
མངོན་གྱུར་ཅི་རིགས་པར་བཞེད་དེ། སྤང་བྱ་མངོན་གྱུར་སྤོང་བའི་བྱ་བ་བྱེད་པའི་ཚེ་སྤོང་
སེམས་མངོན་གྱུར་དང་། རྣམ་པར་གཡེངས་པ་ལ་སོགས་པའི་ཚེ་དབང་གི་ཚུལ་དུ་གནས་ཤིང་
ས་བོན་སྦྱོར་བས་བརྟས་པར་བྱས་པས་ནུས་པ་མཐུ་ཅན་དུ་གྱུར་པ་ལ་དབང་ཞེས་ཟེར་རོ། །རེ་
ཤིག་རྐྱེན་ཉེ་བར་གནས་ཀྱང་སད་པའི་མཐུ་མེད་པ་ནི་སྡོམ་པར་མི་རུང་ངོ་། །སེམས་པ་དེ་དང་
མཚུངས་ལྡན་གྱི་སེམས་དང་སེམས་བྱུང་རྣམས་ཀྱང་དེ་དང་མཚུངས་ལྡན་གྱི་དབང་གིས་ནི་སྡོམ་
པར་འགྱུར་རོ། །བར་མ་དགེ་བའི་སྐབས་འགའ་ཞིག་དུའང་། ཤ་མི་ཟའོ། །ཆང་མི་འཐུང་ངོ་
སྙམ་པའི་སེམས་པ་ཡོད་མོད་ཀྱི། འོན་ཀྱང་སྡོམ་པས་ཡང་དག་པར་བསྡམས་ཤིང་མི་བྱ་བར་
ངེས་པ་མ་ཡིན་ནོ། །ལུས་ཀྱི་སྡོམ་པ་ལེགས་པ་སྟེ། ཞེས་སོགས་ནི་ཆ་འདྲ་བའམ་ཕན་ཡོན་
མཚུངས་པ་ལ་དགོངས་སོ། །
གཉིས་པ་ལ་རིས་བདུན་ནམ་བརྒྱུད་དེ། དགེ་སློང་ཕ་མ། དགེ་ཚུལ་ཕ་མ། དགེ་
བསྙེན་ཕ་མ། བར་སློབ་མ། བསྙེན་གནས་སོ། ། བར་སློབ་མ་དགེ་ཚུལ་མར་བསྡུས་ནས་
བདུན་དང་། བསྙེན་གནས་ལ་ཇི་སྲིད་འཚོ་བ་དང་ཉིན་ཞག་པ་གཉིས་སུ་ཕྱེ་ནས་བརྒྱུད་དུ་
འདོད་པའང་ཡོད་དོ། ། སངས་རྒྱས་པའི་འདོད་གཏོགས་ཀྱི་ཚུལ་ཁྲིམས་སྤོང་བ་བདུན་དང་
ལྡན་ཞིང་སྤང་བྱ་མཐའ་དག་སྤོང་བ་ནི་དགེ་སློང་སྡོམ་པ། ཚུལ་ཁྲིམས་གང་ཞིག་ཐོབ་པས་དགེ་
ཚུལ་དུ་འཇོག་བྱེད་སྤང་བྱ་བཅུ་སྤོང་བར་མནོས་པ་ནི་དགེ་ཚུལ་སྡོམ་པ། ཚུལ་ཁྲིམས་ག
ཐོབ་པས་དགེ་བསྙེན་དུ་བཞག་ཅིང་དགེ་བསྙེན་གྱི་སྤང་བྱ་ཅི་རིགས་སུ་སྤོང་བར་དམ་བཅས་
པས་ཐོབ་པ་ནི་དགེ་བསྙེན་གྱི་སྡོམ་པ། རྟེན་ཕོ་མོས་ཕྱེ་བས་དྲུག དགེ་ཚུལ་མའི་ཚུལ་ཁྲིམས་
ཉིད་ལ། སྐྱེས་པ་དང་རེག་པ་དང་ལྷན་ཅིག་ཏུ་འདུག་པ་དང་། གསེར་ལེན་པ་དང་། རྩྭ་སྔོན་་་གང་ཞིག་
25



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་པ་ཅོ་པརྒྱུད་ལས། པོད་དང་པོ།
གཅོད་པ་ལ་སོགས་སྤང་བྱ་ཆོས་དྲུག་དང་རྗེས་སུ་མཐུན་པའི་ཆོས་དྲུག་སྟེ་བཅུ་གཉིས་སྤོང་བར་
ཁས་བླངས་པ་ཙམ་གྱིས་ཁྱད་པར་དུ་བྱས་པ་ནི་བར་སློབ་མའི་སྡོམ་པ་སྟེ། འོན་ཀྱང་བཅུ་གཉིས་
སྤོང་བ་ཙམ་ནི་བར་དགེར་འཐད་ལ། སྡོམ་པའི་ཆ་ནི་དགེ་ཚུལ་མའི་ཉིད་ལས་ལོགས་ན་མེད་
དོ། །སྡོམ་པ་གང་གིས་བསྙེན་གནས་པར་འཇོག་ཅིང་། དེར་ཁས་བླངས་པས་ཐོབ་པ། སྤང་
བྱ་བརྒྱད་སྤོང་བ་ནི་བསྙེན་གནས་ཀྱི་སྡོམ་པའོ། །ཁ་ཅིག་བསྙེན་གནས་ཇི་སྲིད་འཚོའི་བར་དུ་
སྲུང་བ་གོ་མིའི་དགེ་བསྙེན་ཡིན་ཟེར་ཏེ། གོ་མི་ཞེས་པ་བོད་སྐད་དུ་བཙུན་པ་ཟེར་བས་བཙུན་
པའི་དགེ་བསྙེན་ཏེ་ཚངས་སྤྱོད་ཀྱི་དགེ་བསྙེན་དུ་འདུས་སོ། །དགེ་བསྙེན་ལ་སྤང་བྱ་གཅིག་སྤོང་
བ་སྣ་གཅིག་སྤྱོད་པ། གཉིས་གསུམ་སྤོང་བ་ཕྱོགས་གཅིག་སྤྱོད་པ། བཞི་སྤོང་བ་ཕལ་ཆེར་སྤྱོད་
པ། ལྔ་སྤོང་བ་ཡོངས་སུ་རྫོགས་པའི་དགེ་བསྙེན་ཟེར། ལུང་དུ་ཚངས་སྤྱོད་དགེ་བསྙེན་ཡང་
གསུངས་སོ། །སྡོམ་པའི་རྫས་ནི་བཞིར་འདུས་ཏེ། ཕན་ཚུན་མཚན་གྱུར་པ་ལས་སྡོམ་པ་ལ་
ཉམས་འཕེལ་མེད་པའི་ཕྱིར་རོ། །བསྙེན་གནས་ཞག་དང་ཟླ་བ་སོགས་སྦྲེལ་ནས་བར་མ་ཆད་དུ་
བསྲུང་བའང་རུང་མོད། ཇི་སྲིད་འཚོ་བའི་བར་མ་ཡིན་པས་ཉིན་ཞག་པར་འདུས་སོ། །བསྙེན་
གནས་ལ་སྤང་བྱ་བཅུ་ཡོད་ཀྱང་བརྒྱད་དུ་བཞག་པ་ནི། ཧ་ཅང་མང་ངོ་ཞེས་ཁྱིམ་པ་རྣམས་སྐྱིད་
ལུག་པ་སྤང་བ་དང་། རྩེད་འཇོ་དང་རྒྱགས་པའི་ཆ་རྣམས་ཁྱིམ་པ་ལ་འཚང་ཆུང་བའི་ཕྱིར་
རོ། །ལུས་ངག་གི་ལས་མི་དགེ་བ་བདུན་སྤོང་བ་ནི་སྤོང་བདུན་ཞེས་བྱ་ལ། དགེ་སློང་གི་སྤང་
བྱའི་གྲངས་ནི་གཞུང་དུ་གསལ། དགེ་ཚུལ་གྱི་བཅུ་ནི། སྲོག་གཅོད་སོགས་བཞི། བག་མེད་ཀྱི་
རྒྱུ་ཆང་། བརྟུལ་ཞུགས་ཉམས་པའི་རྐྱེན། གར་སོགས་ཕྲེང་སོགས་ཁྲི་སྟན་ཆེ་མཐོ། དུས་མིན་
གྱི་ཟས། ཆོག་མི་ཤེས་པ་དང་འདོད་པ་ལ་ཞེན་པའི་རྒྱུ་རིན་ཆེན་བདག་གིར་འཛིན་པའོ། །
འོན་ཀྱང་མེ་རེག་ལ་སོགས་བཅུ་གསུམ་མམ། ཉེར་གཉིས་ཙམ་མ་གཏོགས་དགེ་སློང་དང་ཆ་
འདྲའོ། །དགེ་བསྙེན་གྱིས་འདོད་ལོག་དང་ཆང་སྤོང་། མི་ཚངས་སྤྱོད་མི་སྤོང་། བསྙེན་གནས་
པས་དགེ་ཚུལ་གྱི་སྤང་བྱ་དགུ་དང་དོན་འདྲ་བར་སྤང་དགོས་སོ། ། གཉིས་པ་འཐོབ་རྒྱུ་ལ།
སྔོན་གྱི་ཆོ་ག་བཅུས་ཐོབ་པ་ནི། སྐྱེ་བ་སྔོན་མར་དགེ་རྩ་རྒྱ་ཆེན་བསྒྲུབས་ཤིང། དགེ་བ་དང་རྒྱུ་
དབང་པོ་སྨིན་པས་ཚེ་འདིར་འཕགས་ལམ་ཐོབ་པར་ངེས་པའི་གང་ཟག་ལ་འབད་པ་ཆུང་ངུས་
སྡོམ་པ་སྐྱེས་པ་ཡིན་པས་རྒྱུའི་ངེས་པ་འདི་དག་མེད་ཅིང་། སྔོན་གྱི་བསྙེན་རྫོགས་བཅུ་ནི།
སངས་རྒྱས་རང་བྱུང་གིས་དང་། རང་སངས་རྒྱས་མཁན་སློབ་མེད་པས་དང་། ལྔ་སྡེ་བཟང་པོ་
26



g j།འདུ་ལ་པའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
ཡེ་ཤེས་ཁོང་དུ་ཆུད་པས་དང༌། འོད་སྲུང་ཆེན་པོ་སྟོན་པར་ཁས་བླངས་པས་དང་། སོ་ཏ་ཡ་ན་
དྲིས་པ་ལན་ལོན་པས་དང་ བཟང་སྡེ་དྲུག་ཅུ་སྐྱབས་གསུམ་ཁས་བླངས་པས་དང་། ཤཱཀྱའི་བུ་
མོ་ལྔ་བརྒྱ་ལྕི་ཆོས་ཁས་བླངས་པས་དང་། མཆོད་སྦྱིན་མ་འཕྲིན་གྱིས་དང་། མཆོག་ཟུང་གཅིག་
སོགས་ཚུར་ཤོག་གིས་དང་། གསོལ་བཞིས་གཅིག་ཆར་བསྙེན་པར་རྫོགས་པའོ། །ལུང་དུ་སྔ་མ་
གཉིས་གཅིག་ཏུ་བྱས་ནས་ཐ་མ་ལ་གཉིས་ཀའི་དགེ་འདུན་ལས་རྫོགས་པ་ཕྱེ་བ་དང། བླ་མའི་
ཆོས་ཁས་ལེན་འཕྲིན་དུ་བསྡུས་ནས་གསོལ་བཞིས་རྫོགས་པ་ལ་དབུས་སུ་བཅུ་དང་། མཐའ་
འཁོབ་ཏུ་ལྔ་ཚོགས་འབྱེད་པར་འདོད་པའང་འདུག་གོ །བུད་མེད་ལ་ཚུར་ཤོག་མེད་དོ། །དེ་
དག་ནི་སྔོན་དགེ་བ་བསགས་ཤིང་སྨོན་ལམ་བཏབ་པའི་གང་ཟག་སྨིན་གསུམ་དང་ལྡན་པ་ལ་
གནང་བའོ། །འཕྲིན་གྱི་ཚོགས་ནི་ད་ལྟའང་རྐྱེན་དང་ལྡན་ན་བྱར་རུང་ངོ་། ། འཕགས་པ་
ཐོགས་མེད་ཀྱིས་དགེ་ཚུལ་གྱི་སྡོམ་པ་དཀོན་མཆོག་གི་རྟེན་ལས་ལེན་པའང་གསུངས་ཤིང།
སྲོག་གཅོད་ཕྱོགས་གཅིག་སྤོང་བ་སོགས་སྡོམ་པའི་དབྱེ་བ་བརྒྱར་བཤད་དོ། །ཡང་འཕགས་པ་
འཇམ་དཔལ་གྱིས་བུ་མོ་གསེར་མཆོག་འོད་དཔལ་རབ་ཏུ་བྱུང་བ་དང་། འཕགས་པ་བྱམས་
པས་གཉན་ཡོད་ཀྱི་ཁྱིམ་བདག་སྟོང་ཕྲག་མང་པོ་རབ་ཏུ་བྱུང་བ་ལྟ་བུ་ནི་ཐེག་ཆེན་གྱི་རྣམ་གཞག་
ཡིན་ཞིང་། འཇིག་རྟེན་གཞན་ན་རབ་བྱུང་གོས་ཁ་ཚར་ཅན་བཀྲ་བ་དང་། རིན་པོ་ཆེའི་རྒྱུན་
འཆང་བ་ལ་སོགས་པའང་ཡོད་པར་གསུངས་པས་གདུལ་བྱ་སོ་སོ་ལ་དགོངས་པའི་བཅས་པ་
བསམ་གྱིས་མི་ཁྱབ་བོ། །ཡང་དགེ་སློང་དྲི་མེད་ཕམ་པ་ཅན་རྫོགས་པའི་བྱང་ཆུབ་ཆེན་པོར་
དངོས་སུ་ལུང་བསྟན་པ་དང་། དགེ་སློང་དཔའ་སྦྱིན་འདོད་ལོག་སྤྱད་ཅིང་མི་བསད་པས་ཀྱང་
མི་སྐྱེ་བའི་ཆོས་ལ་བཟོད་པ་ཐོབ་པ་དང་། མ་བསད་པའི་མཚམས་མེད་ཅན་ཚུར་ཤོག་གིས་
བསྙེན་པར་རྫོགས་ནས་དགྲ་བཅོམ་ཐོབ་པར་གསུངས་པ་ལ་སོགས་པ་ནི། ཐེག་ཆེན་གྱི་ཆེ་བ་
བསྟན་པ་ཡིན་པས་རེ་ཞིག་འདིར་སྦྱར་དུ་མི་རུང་ངོ་། །འདིར་ནི་ལུང་དུམ་བུ་བཞི་རྩ་བའི་ལུང་
དང་བཅས་པ་ལས་ཇི་ལྟར་གསུངས་པ་དང་། དེའི་འགྲེལ་པ་ཆེན་པོ་རྣམས་དང་མཐུན་པར་
སྡོམ་པའི་གཏོང་ཐོབ་དང་སྲུང་ཚུལ་ཕྱིར་བཅོས་སོགས་ཁོང་དུ་ཆུད་པར་བྱའོ། ད་ལྟར་གྱི་ཆོ་
གའི་སོ་ཐར་གྱི་སྡོམ་པ་འཐོབ་པའི་རྒྱུ་ལ། རྟེན་གྱི་གང་ཟག་ནི། བྱང་མ་གཏོགས་པར་མིའི་གླིང་
དུ་མིར་སྐྱེས་པ། ཟ་མ་དང་མ་ནིང་སོགས་རྣམ་སྨིན་གྱི་སྒྲིབ་པ་ཅན་མ་ཡིན་པ། མཚམས་མེད་
བྱས་པ་དང། མུ་སྟེགས་ཞུགས་པ་དང་། དགེ་སློང་མ་སུན་ཕྱུང་བ་ལ་སོགས་ལས་སྒྲིབ་ཅན་མ་བ
27



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་ལས། པོད་དང་པོ།
༔ཡིན་པ། ཉོན་མོངས་རྒྱུན་གཅོད་པར་མི་ནུས་པའི་སྒྲིབ་པ་ཅན་མ་ཡིན་པ་སོགས་ཏེ། སྐྱེ་བའི་
བགེགས་བྲལ་དང་། བུ་ལོན་ཅན་དང་། ཕ་མས་མ་གནང་བ་དང་། རྒྱལ་པོས་བཀྲབས་པ་
སོགས་གནས་པའི་གེགས་མེད་པ། ལག་བསྡུམ་དང་སྐྲ་སེར་དང་ལྷམ་མཁན་དང་གདོལ་པ་ལ་
སོགས་མཛེས་པའི་གེགས་མེད་པ། ནད་པ་སོགས་འཕེལ་བའི་གེགས་མེད་པ། ལུས་ནར་སོན་
པ་དང་བསམ་པ་མྱང་འདས་ཀྱིས་ཟིན་པ་དང་། སྐྲ་དང་ཁ་སྤུ་བྲེགས་ཤིང་ངུར་སྨྲིག་གི་གོས་དང་
ལྷུང་བཟེད་ལ་སོགས་ཚང་བས་མཐུན་རྐྱེན་དང་ལྡན་པ། མཁན་སློབ་དང་དགེ་འདུན་ལ་
སོགས་ཇི་ལྟར་རིགས་པར་ཚོགས་པ་དང་། སྡོམ་པ་འབོགས་པའི་ངག་གི་རིག་བྱེད་སོགས་
གཞན་གྱི་རྣམ་རིག་དང་། རྗེས་ཟློས་དང་ཐལ་མོ་སྦྱར་བ་སོགས་རང་གི་རྣམ་རིག་དང་། སྔོན་
ནས་ལུས་ལ་ཡོད་པའི་འབྱུང་བཞི་དང་། གསར་དུ་མཐུན་རྐྱེན་གྱིས་བསྐྱེད་པའི་འབྱུང་བ་པ
གསར་པ་བཞི་ཚན་བདུན་ལས་སྤོང་བདུན་རྫས་ཐ་དད་བདུན་སྐྱེས་ཤིང་། སྤོང་བ་བཞིར་སྐྱེས་
ནི་གསར་པ་ཚན་བཞི་ལས་སྐྱེ་བ་སོགས་ཤེས་པར་བྱའོ། དགེ་བསྙེན་དང་བསྙེན་གནས་ལ་
ཁྱིམ་པའི་རྟགས་བྲལ་མི་དགོས། ཐང་སྟོང་དུ་མ་རྙེད་ན་ལྷུང་བཟེད་དང་ཆོས་གོས་མ་ཚང་ཀྱང་
ཉེས་མེད་ཀྱི་སྐབས་ཡོད། རིགས་བརྒྱད་པོ་རང་རང་གི་བསླབ་བྱ་ལ་ངེས་པ་ལྔ་དང་བྲལ་དགོས་
ཏེ་ཡུལ་དུས་གང་ཟག་ཚེ་ཡན་ལག་རྣམས་ཕྱོགས་རེ་རེའི་ངེས་པ་དང་བྲལ་བའོ། །སྐྱབས་འགྲོའི་
དགེ་བསྙེན་ནི་ཟ་མ་མ་ནིང་ལ་སྐྱེ་བའང་ཡོད་ཅིང་། སྡོམ་པ་ཐམས་ཅད་ཀྱི་རྟེན་དུ་སྐྱབས་འགྲོ་
ངེས་པར་དགོས་ཤིང་། བསླབ་བྱ་ལའང་སློབ་དགོས་ཏེ། འདི་ཉམས་ན་རྟེན་ཉམས་པའི་ཕྱིར་
སྡོམ་པའི་ནུས་པ་གང་ཡང་མི་འབྱུང་ངོ། །རིགས་བརྒྱུད་སོ་སོའི་རྒྱུ་དང་ཐོབ་ཚུལ་ཞིབ་པར་བྲིས་
ན་ཡི་གེ་མང་བར་འགྱུར་བས་འཇིགས་སོ། །
གསུམ་པ་ཉམས་པའི་ རྐྱེན་ནི། ་ བསླབ་པ་ཕུལ་ཉམས་དང་། ཚེ་འཕོས་པ་དང་།
མཚན་གཉིས་གཅིག་ཅར་བྱུང་བ་དང་། དགེ་རྩ་གཅོད་པའི་ལོག་ལྟ་སྐྱེས་པ་དང་བཞི་ཐུན་མོང་
གི་གཏོང་རྒྱུ། ཁྱད་པར་བསྙེན་གནས་མཚན་མོའི་མཐའི་འདས་ནས་གཏོང་ངོ་། །ཕལ་ཆེན་
སྡེ་པ་དང་མདོ་སྡེ་པ་ཕམ་པའི་ལྟུང་བ་བྱུང་བས་གཏོང་། གོས་དམར་སྡེ་པ་བསྟན་པ་ནུབ་པས་
གཏོང། ཁ་ཆེ་བྱེ་བྲག་ཏུ་སྨྲ་བ་ཕམ་པ་གང་བྱུང་བ་དེའི་ཆའི་སྡོམ་པ་མཁར་གྱི་ཟུར་རིལ་བ་ལྟར་
ཉམས་ཤིང་། གཞན་རྣམས་མ་ཉམས་པས་སྔར་ཉམས་པ་དེ་ཉེས་པ་ལ་སླར་སྦྱར་ཡང་ཉེས་
བྱས། སྔར་མ་ཉམས་པ་དེ་ཉེས་པ་སྤྱད་ན་དངོས་གཞི་སྟེ་བུ་ལོན་ཅན་དང་ནོར་ཅན་བཞིན་
28



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
ནོ། །ཁ་ཅིག་ཕམ་པ་གཅིག་བྱུང་ནས་ཉེས་པ་གང་བྱུང་ཡང་ཉེས་བྱས་ལས་ལྷག་པ་མི་འབྱུང་།
སྡོམ་པ་ཐམས་ཅད་ཉམས་པ་ཡིན། ནོར་ཅན་ཞེས་པ་སྡོམ་པའི་ལྷག་མ་ཡོད་པ་ཙམ་ཡིན་ཟེར་
བ་ནི་རྣམ་པར་འཁྱམས་པ་ཡིན་ཏེ། ནོར་གྱི་བྱ་བ་དབུལ་བ་ཅུང་ཟད་ཙམ་སེལ་བ་ཡང་མི་ལྡན་
ཏེ། སྡོམ་པའི་བྱ་བ་གང་ཡང་མི་བྱེད་པའི་ཕྱིར། རས་ཡུག་གི་ཟུར་གཅིག་ཚིག་པས་ཐམས་ཅད་
ཚིག་ན་ཧ་ཅང་ཐལ་ཞིང་། གྲུབ་མཐའི་བྱེ་བྲག་མ་ཕྱེད་པ་སྟེ། འདི་རྣམས་ལ་གྲུབ་མཐའ་སོ་
སོའི་འདོད་ཚུལ་ལུང་རིགས་མང་དུ་སྣང་ཡང་རེ་ཤིག་བཞག་གོ །བྱེ་བྲག་སྨྲ་བས་ཕམ་པས་
ཉམས་པ་དེ། དེ་ལ་སླར་སྦྱར་ཡང་ཉེས་བྱས་ལས་ལྷག་པ་མི་བསྐྱེད་ཅེས་དགག་པའི་ཚུལ་དང་།
མདོ་སྡེ་པ་ཉེས་བྱས་ཙམ་གཅིག་བསྐྱེད་དེ་ཤ་ཚུགས་ཙམ་ཡོད་པས་སོ་ཞེས་སྒྲུབ་པའི་ཚུལ་དུ་
འདོད་དེ་འདི་ཡང་ཇི་བཞིན་སྨྲ་བ་ཉུང་བར་སྣང་ངོ་། །སྔ་རབས་པའི་ནང་ཚན་སོ་ཤོར་འདོད་
པ་ཁ་ཅིག་ཕམ་པ་གང་བྱུང་དེ་སྡོམ་པ་རྩ་བ་ནས་གཏོང་བར་འདོད་དེ། ཉིང་མཚམས་པའང་།
ཉེས་པ་ཉིས་བརྒྱ་ལྔ་བཅུ་རྩ་གསུམ་གྱི་གཉེན་པོ་སྡོམ་པ་ཉིས་བརྒྱ་ལྔ་བཅུ་རྩ་གསུམ་ཡོད། ཉེས་
པ་གང་བྱུང་དེའི་སྡོམ་པ་བཏང་ཟེར་རོ། །བར་སློབ་མས་འཁྲིག་པ་བསྟེན་པར་ཁས་བླངས་པས་
གཏོང་། ཉི་ཤུ་མ་ལོན་པར་བསྙེན་རྫོགས་མ་ལོན་གོང་དུ་མ་ལོན་པར་ཤེས་ན་གཏོང་། མཚན་
ལན་གསུམ་དུ་གྱུར་ན་སྡོམ་པ་ཐམས་ཅད་གཏོང་། དགེ་རྩ་ཐམས་ཅད་གཅོད་པའི་ལོག་ལྟ་ཆེན་
པོ་མ་སྐྱེས་ན། གང་གི་ཆ་ལ་སྐྱེས་པ་དེ་གཏོང་བར་རིགས་སོ། །མདོ་སྡེ་པ་ནི་རྩ་བ་བཞིའི་ལྟུང་
བ་བྱུང་ཡང་འཆབ་སེམས་མ་སྐྱེས་ན་ཕམ་པ་མ་བྱུང་བར་འདོད། དེ་ལ་ཆད་ལས་ཀྱིས་བསླབ་པ་
སྟེར། བྱེ་བྲག་སྨྲ་བས་ཕམ་པ་བྱུང་ལ་འཆབ་སེམས་མ་སྐྱེས་པ་དེ་ལ་ཆད་ལས་ཀྱིས་བསླབ་པ་
སྟེར་ཟེར་རོ། །
གཉིས་པ་ལ། རྗོད་བྱེད་དང་བརྗོད་བྱ་གཉིས་ལས། དང་པོ་ནི། རྩ་བའི་ལུང་སོ་སོར་
ཐར་པ་གཉིས་ཀྱིས་བསླབ་པ་བཅས་པའི་ཚིག་དང་ དོན་གྱི་ཆ་ཕན་ཡོན་དང་། ལྟུང་བའི་རྣམ་
གཞག་ལ་སོགས་པ་བསྟན། བཤད་པའི་ལུང་དུམ་བུ་བཞི་ལས། གཞི་ཡིས་དོན་གྱི་ཆ་རབ་བྱུང་
གསོ་སྦྱོང་དབྱར་གནས་དགག་དབྱེ་སོགས་གཞི་བཅུ་བདུན་བསྟན། རྣམ་འབྱེད་ཀྱིས་ནི་བསླབ་
ཁྲིམས་རྩ་བ་བཞི་ལ་སོགས་པ་རྒྱས་པར་བསྟན། ཕྲན་ཚེགས་ཀྱིས་ནི། བསླབ་གཞི་ཕྲན་ཚེགས་
དང་མ་ཚང་བ་རྣམས་ཁ་བསྐངས་ནས་གསུངས། ཞུ་བས་བཅས་པ་རྣམས་ཀྱི་མཚན་ཉིད་ལ་ཐེ་
ཚོམ་བསལ་ཞིང་གཏན་ལ་ཕབ། འདུལ་བྱེད་ཀྱིས་དབྱེ་ཚུལ་དང་མཚན་ཉིད་རྣམ་པ་གཞན་ཡང་
29



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་པོ་བརྒྱུད་ལས། པོད་དང་པོ།
.
བྱུང་བ་སྐུ་ལྕང་ལོ་དང་། གོས་ཁ་ཚར་ཅན་དང་།བསྟན་ཏོ། །
གཉིས་པ་ལ་བཅས་པའི་ངོ་བོ། བཅས་པའི་རྒྱུ། བཅས་པའི་དགོས་པ། བཅས་པའི་
ཕན་ཡོན། བཅས་པའི་དབྱེ་བ་དང་། བཅས་པ་ལྡོག་ཚུལ་དང་དྲུག་ལས། དང་པོ་ནི། ཐམས་
ཅད་མཁྱེན་པས་གདུལ་བྱའི་ཁམས་དང་བསམ་པ་དང་བག་ལ་ཉལ་དང་སྦྱར་ཏེ། འདི་ནི་
བསྒྲུབ་པར་བྱ། འདི་ནི་འདོར་བར་བྱ། འདི་ནི་ཇི་ལྟར་རིགས་པའི་ཡུལ་དུས་དང་སྦྱར་ཏེ་བྱ།
འདི་ནི་ཅི་དགར་བྱའོ། ། འདི་ལས་འདས་ན་ཉེས་དམིགས་འདི་འགྱུར་རོ་ཞེས་གསུང་གི་
མཚམས་བཟུང་ཞིང་འདའ་བར་བྱ་བ་མ་ཡིན་པར་རྒྱས་བཏབ་པའོ། །དེ་ཡང་གདུལ་བྱའི་
དབང་གིས་གང་ཞིག་འཆིང་བའི་རྒྱུར་འགྱུར་བ་དེ་ནི་བཀག་ལ། གྲོལ་བའི་རྒྱུར་འགྲོ་བ་དེ་ནི་
གནང་ངོ་། །དེས་ན་འགའ་ཞིག་གྲོལ་བའི་རྒྱུ་ནི་ལ་ལའི་འཆིང་བར་འགྱུར་བའང་ཡོད་པས།
སངས་རྒྱས་ཐམས་ཅད་བཅས་པ་མཚུངས་པ་མ་ཡིན་ཏེ། སྟེང་ཕྱོགས་ཀྱི་འཇིག་རྟེན་ན་རབ་ཏུ་
རྒྱན་རིན་པོ་ཆེ་དུ་མ་འཆང་བ་ཡོད་པར་
བཤད་པས་སོ། །དེ་ཡང་གང་ཟག་དང་བསླབ་པའི་གཞི་ལ་སྟོན་པས་ཐེ་ཚོམ་བཟུང་བའི་ཆར་
གྱུར་པ། ཕུང་པོ་ལྔ་ལས་ལྡན་མིན་འདུ་བྱེད་ཀྱི་ཕུང་པོས་བསྡུས་སོ། ། བཅས་པ་དང་རང་
1
བཞིན་གྱི་ཁྱད་པར་ནི། བཅོམ་ལྡན་འདས་ཀྱིས་བཅས་པའི་དབང་གིས་འདས་ན་ཉེས་པར་
འགྱུར་བ་དང་། སུས་སྤྱོད་ཀྱང་སྡིག་ཏུ་འགྱུར་བ་སྟེ། ཀུན་སློང་ཉོན་མོངས་ངེས་པར་ཡོད་མེད་
དང་གང་ཟག་སྡོམ་ལྡན་ངེས་པར་དགོས་མི་དགོས་རྐྱེན་དབང་གིས་གནང་བ་ཡོད་མེད་སོགས་
ཏེ། བཅས་པས་ཁྱབ་པའི་རང་བཞིན་ལས་འདས་ན་ཁ་ན་མ་ཐོ་བ་གཉིས་ཀ་འབྱུང་ངོ་། །
གཉིས་པ་རྒྱུ་ལ། དགག་པ་བཅས་པའི་དངོས་ཀྱི་རྒྱུ་ནི་རང་གཞན་ལ་གནོད་པ་དང་མ་དད་པ་ལ་
སོགས་པ་རྒྱུ་མཚན་དུ་བྱས་ཏེ། ཡུལ་དང་གང་ཟག་ལ་སོགས་པའོ། །བརྒྱུད་ནས་སྡུག་བསྔལ་
དང་ངན་འགྲོའི་རྒྱུར་འགྱུར་བ་དགག་པའི་ཕྱིར་རོ། ། སྒྲུབ་པ་བཅས་པ་ནི། དངོས་སུ་རང་
གཞན་ལ་ཕན་ཅིང་ཚངས་སྤྱོད་འཕེལ་བ་དང་དད་པ་སྤེལ་བ་ལ་སོགས་པ་རྒྱུ་མཚན་དུ་བྱས་ཤིང་།
བརྒྱུད་ནས་མངོན་མཐོ་དང་ངེས་ལེགས་ཐོབ་པའི་ཕྱིར་དུའོ། །མདོར་ན་དགག་དགོས་དེ་དང་
ལྡན་པའི་གང་ཟག་དང་ཀུན་སློང་དང་ཡུལ་དང་བྱ་བའོ།
གསུམ་པ་དགོས་པ་ནི། དངོས་བརྒྱུད་ཀྱི་དགག་དགོས་དེ་དག་ཁེགས་པ་དང་གྲུབ་པ་
དང་ཕན་ཡོན་བཅུ་འབྱུང་བའོ། ། བཞི་པ་ཕན་ཡོན་ནི་བཅུ་སྟེ། དགེ་འདུན་བསྡུ་བ་དང་།



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
ལེགས་པར་བསྡུ་བར་བྱ་བ་དང་། བདེ་བ་ལ་གནས་པ་དང་། གནོང་མི་བཀུར་བ་ཚར་བཅད་པ་
དང་། ངོ་ཚ་ཤེས་པ་བདེ་བར་གནས་པ་དང་། མ་དད་པ་དད་པར་བྱ་བ་དང་། དད་པ་ཕྱིར་
སྤེལ་བ་དང་། ཚེ་འདིའི་ཟག་པ་བསྡམ་པ་དང་། མ་འོངས་པའི་ཟག་པ་བཟློག་པ་དང་།
བསྟན་པ་ཡུན་རིང་དུ་གནས་པར་བྱེད་པ་སྟེ། དང་པོ་ནི་རིགས་བཞི་ཁྱིམ་སྤངས་ནས་རབ་ཏུ་
འབྱུང་བའོ། །
གཉིས་པ་ནི་འདོད་པ་སྤངས་ཤིང་ཆོས་ཀྱི་རྗེས་སུ་འཇུག་པའོ། །གསུམ་པ་ནི། ངལ་
ཞིང་དུབ་པའི་མཐའ་སྤངས་པའོ། །དེ་ཉིད་ཕན་ཡོན་ལྔས་བཤད་དེ། ཆོས་མི་མཐུན་སྤངས་པ་
ནི་གནོང་མི་བཀུར་བ་ནན་ཏུར་གྱིས་ཚར་བཅད་པ་དང་། འགྱོད་པ་སེལ་བས་ངོ་ཚ་ཤེས་པ་
འགྱོད་མེད་བདེ་བར་གནས་པ་དང་། ཡོ་བྱད་རྐྱེན་དུ་བབ་པས་མ་ཞུགས་པ་ཞུགས་པ་དང་།
ཞུགས་པ་རྒྱུད་སྨིན་པས་དད་པ་དང་། དད་པ་ཕྱིར་ཞིང་འཕེལ་བའི་ཕན་ཡོན་གཉིས་སོ། །
ཉོན་མོངས་པའི་ཀུན་ནས་དཀྲིས་པ་གནོན་པ་ནི། ཚེ་འདིའི་ཟག་པ་སྡོམ་པ་དང་། ཉོན་མོངས་
ཀྱི་བག་ལ་ཉལ་སྤོང་བས་ཕྱི་མའི་ཟག་པ་བཟློག་པ་སྟེ། དེ་དག་གིས་དགེ་འདུན་བདེ་བར་གནས་
སོ། །བསྟན་པ་ཡུན་དུ་གནས་པ་ནི། མ་ཞུགས་པ་བདེ་བར་འཇུག ཞུགས་ཟིན་བདེ་བར་
གནས་པའོ། །དེ་ལྟར་ཕན་ཡོན་བཅུ་ཡང་བཞིར་འདུས་སོ། །ཡང་ན་གསུམ་པ་དད་རྫས་སྦྱོར་
བ། བཞི་པ་ཁྱིམ་པ་དད་པར་བྱེད་པ། ལྔ་པ་འཚང་འབྲུ་བ་དང་འཐབ་རྩོད་མི་བྱེད་པ། བཅུ་པ་
གཅིག་ནས་གཅིག་ཏུ་བརྒྱུད་དེ་སྡེ་སྣོད་བརྗོད་བྱ་དང་བཅས་པ་གནས་པ། གཞན་རྣམས་སྔ་མ་
བཞིན་ནོ། །ལྔ་པ་དབྱེ་བ་ནི་བྱུང་ལ་མ་བཅས་པ་ཤིང་ཐུན་གྱིས་གཏེར་བརྐུས་པ་ལྟ་བུ་ནི་རྟེན་
སྡོམ་པ་དང་མི་ལྡན་ཞིང། ནོར་ཅན་ལ་འཆའ་བར་བཞེད་པས། ཉེས་དམིགས་བྱུང་ཀྱང་
བཅས་པ་མ་མཛད་པས་གླེང་གཞིར་ཡང་མི་འཐད་དོ། །བཅས་པ་མཛད་པ་ལ་དགག་སྒྲུབ་
གནང་གསུམ་དང་། རྗེས་བཅས་སྦྱར་བས་དགུར་འགྱུར་ཏེ། ནོར་ཅན་གྱིས་ཤིང་བརྐུས་པ་ལ་
མ་བྱིན་ལེན་གྱི་ཕམ་པ་བཅས་པ་ལྟ་བུ་དགག་པ། མུ་སྟེགས་འཕྱ་བ་སྤངས་པའི་ཕྱིར་གསོ་སྦྱོང་
བྱ་བ་ལྟ་བུ་སྒྲུབ་པ། ཤཱ་རིའི་བུས་མུ་སྟེགས་ཚར་བཅད་པས་མུ་སྟེགས་ཀྱི་བསྟན་བཅོས་ཀླག་པར་
གནང་བ་ལྟ་བུ་གནང་བའི་བཅས་པའོ། །དེ་ལ་རྗེས་བཅས་སྦྱར་ན་མཚན་ཉིད་མི་འདོར་བ་
གསུམ་ནི། མི་ཚངས་སྤྱོད་བཅས་རྗེས་སུ། དགོན་པ་པས་སྤྲ་མོ་ལ་འཁྲིག་པ་བསྟེན་པས་ཐ་ན་
དུད་འགྲོ་ལ་སྤྱད་ནའང་ཕམ་པར་འགྱུར་རོ་ཞེས་པ་ལྟ་བུ་དགག་པའི་རྗེས་སུ་དགག་པ། དབྱར་
31



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
སྔ་མའི་ཁས་ལེན་དང་མདོམ་ཡང་གསོ་སྦྱོང་བྱ་བ་ལྟ་བུ་སྒྲུབ་པའི་རྗེས་སུ་སྒྲུབ་པ། གང་ཟག་
གཞན་གྱིས་ཀྱང་ཉི་མའི་གུང་གི་ཆ་ལ་མུ་སྟེགས་ཀྱི་གཞུང་ཀློག་ཏུ་གནང་བ་ལྟ་བུ་གནང་བའི་རྗེས་
སུ་གནང་བ་བཅས་པའོ། །མཚན་ཉིད་འདོར་བ་དྲུག་ནི། དགག་རྗེས་སུ་གནང་བ་ནད་པ་ལ་
ཕྱི་དྲོ་ཟ་བ་ལྟ་བུ། དགག་རྗེས་སྒྲུབ་པ་ལ་དགེ་སློང་མ་ལམ་དུ་ན་བར་གྱུར་ན་ངེས་པར་འགྲོགས་
དགོས་པ་ལྟ་བུ། སྒྲུབ་རྗེས་དགག་པ་ཞག་གཅིག་ཁོ་ནའི་དོན་དུ་གནས་ཀྱི་བླ་མ་མི་བསྟེན་པ་ལྟ་
བུ། སྒྲུབ་རྗེས་གནང་བ། དབྱར་ནང་དུ་ཆོས་ལྡན་བྱ་བ་ལ་འགྲོ་བ་ལྟ་བུ། གནང་རྗེས་སྒྲུབ་པ་
ཞག་བདུན་བྱིན་གྱིས་བརླབས་ཏེ་དབྱར་ནང་ནས་སོང་བས་བྱ་བ་མ་གྲུབ་ན་དེ་བས་ལྷག་པར་
གནས་པ་ལྟ་བུ། གནང་རྗེས་བཀག་པ་མཆིལ་ལྷམ་གནང་ནས་སྒྲོག་སྒྲོག་ཟེར་བ་བཀག་པ་ལྟ་
བུའོ། །མཚན་ཉིད་མི་འདོར་བ་གསུམ་ཆོས་ཀྱི་བཤེས་གཉེན་ནི་བཅས་པར་བཞེད་ལ། དུལ་བ་
ལྷ་རྗེས་སུ་བཞེད་དོ། །བསླབ་པ་འཆའ་བའི་རྒྱུ་མཚན་གླེང་གཞི་ལའང་གྲོང་ཁྱེར་གང་དུ་བཅས་
པ་ནི་གླེང་གཞིའོ་ཞེས་ཁྱད་པར་བཤེས་གཉེན་ཡུལ་ལ་བཞེད་དོ། །དྲི་མེད་བཤེས་གཉེན་ཡུལ་
དང་གང་ཟག་དང་ཉོན་མོངས་པ་དང་ཉེས་པ་དང་བཞི་ཀ་ལ་བཞེད། ཆོས་ཀྱི་བཤེས་གཉེན་ནི་
ཡུལ་དང་གང་ཟག་གླེང་གཞི་ནི་ཉེས་དམིགས་རྒྱུ་མཚན་ཉོན་མོངས་བྱེད་རྒྱུར་བཞེད་དོ། །རུང་
མཐུན་གསུངས་ཕྱིན་ཆད་བཅས་པ་ཐམས་ཅད་གང་ཟག་ལ་ལྟོས་པ་ཤ་སྟག་སྟེ། ངོ་བོ་ཉིད་ཀྱིས་
གནས་པ་ནི་མེད་ཅེས་མཁས་པ་དག་གསུངས་སོ། །
དྲུག་པ་ལྡོག་ཚུལ་ནི། བསླབ་པ་འཆའ་བའི་རྒྱུ་མཚན་རྣམས་བཅས་པ་རྣམ་འཇོག་གི་རྒྱུ་
ཡིན་ལ། བཅས་པ་ནི་དེས་བཞག་པའི་འབྲས་བུ་ཡིན་པས། རྒྱུ་མཚན་ལོག་ན་རྒྱུ་མཚན་ཅན་
ལྡོག་པའི་ཕྱིར་རོ། །དེ་ཡང་ཡུལ་དུས་ལ་སོགས་པའི་དབང་གིས་དགག་བྱའི་རྣམ་པ་ཐམས་ཅད་
ལོག་པ་ལྟ་བུ་ཡིན་གྱི། དངོས་ཀྱི་དགག་བྱ་མངོན་གྱུར་མེད་པ་ཙམ་གྱིས་ནི་མ་ཡིན་ཏེ། དེ་དང་
ཆ་འདྲ་བ་དང་བརྒྱུད་པ་རྒྱུར་འགྲོ་བ་དང་དགག་བྱ་ཉེས་དམིགས་འདྲ་བ་ལ་མི་ལྡོག་གོ །ལྡོག་
ཚུལ་བཞི་ལས། ས་སྟོངས་སུ་ལོག་པ་ལའང་ཡུལ་གྱི་སྟོབས་ཀྱིས་ལོག་པ་སྲིན་བལ་ཤིན་ཏུ་མོད་
ཅིང་རིན་ཆུང་བའི་ཡུལ་དུ་ལྟུང་བ་མེད་པ་ལྟ་བུ། དུས་ཀྱིས་ལོག་པ་ཉི་མ་གཞན་ལ་རྩིག་པ་རིམ་
པ་ལྷག་ཀྱང་ཉེས་པ་མེད་པ་དང་མུ་གེའི་ཚེ་གསོག་འཇོག་ལོག་པ་ལྟ་བུ། གང་ཟག་གི་བྱེ་བྲག་
ཆོས་བླ་མའི་མཐུ་ཅན་གྱིས་མ་བསྐོས་པར་ཆོས་བསྟན་ཀྱང་ཉེས་པ་མེད་པ་ལྟ་བུ། དངོས་པོའི་
དབང་གིས་ཁྲི་རིན་པོ་ཆེ་ལས་བྱས་པ་མ་བསྡུས་ཀྱང་ཉེས་མེད་ལྟ་བུ། གང་ཟག་གི་དབང་གིས་M
t
32



ཕྱི༄༅།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
སྨྱོ་བ་ལ་ལྟུང་མེད་ལྟ་བུ། དངོས་པོའི་དབང་གིས་ལྷུང་བཟེད་འབྲེལ་མེད་འཆང་བ་ལྟ་བུའོ། །
གཉིས་པ་སྐྱོན་གྱིས་ནུར་ཤུགས་ཀྱིས་ལོག་པ་ལ་ནི། ཉེས་དམིགས་མཐོང་ཀྱང་བསྒྲུབ་མི་
ནུས་པས་ལོག་པ་སྟེ། ཡུལ་ཨསྨ་པ་རིན་ཏར་ཀོ་ལྤགས་ལ་ཉེས་མེད་ལྟ་བུ། དུས་ཀྱི་དབང་གིས་
ཁུར་ཚ་བ་སྙེག་པའི་ཕྱིར་ལག་ཉར་བླང་བ་ལྟ་བུའོ། ། གསུམ་པ་ཟིལ་གནོན་དུ་ལོག་པ་ནི།
དགག་དགོས་ཆེ་བས་ཆུང་བ་ཟིལ་གྱིས་མནན་པ་སྟེ། ཡུལ་ཨསྨ་པ་རན་ཏར་ཁྲུས་བྱེད་པ་ལ་ཉེས་
མེད་ལྟ་བུ། གནས་སྐབས་ཀྱི་ལོག་པ་གནས་ཀྱི་བླ་མ་མེད་པར་གསོ་སྦྱོང་དང་དབྱར་གནས་
བཀག་པ་ལྟ་བུ། དུས་ཀྱི་འདུས་པ་ཆེན་པོའི་ཚེ་འདུས་ཤིང་ཟ་བ་ཉེས་མེད་ལྟ་བུ། གང་ཟག་གི་
བྱེ་བྲག་ནད་པས་བསོད་པ་སློང་བ་ལྟ་བུ། དངོས་པོའི་དབང་གིས་དགེ་འདུན་གྱི་དབྱིག་ཆུད་ཟ་
བ་སྤང་བའི་ཕྱིར་ས་བརྐོ་བ་དང་རེག་པ་ལ་ཉེས་མེད་ལྟ་བུ། ཆེད་དུ་བྱ་བ་དགེ་འདུན་འཁྲུག་པ་
ཞི་བའི་ཕྱིར་གནས་ནས་སྐྱོད་པ་ལ་ཉེས་མེད་ལྟ་བུའོ། །
བཞི་པ་བཟློག་པ་ལ་ཞུགས་ཚུལ་ལ་གཉིས་ལས། དང་པོ་བྱ་བ་བཟློག་པ་ལ་ཞུགས་ཚུལ་
བྱས་པའི་དགག་བྱ་དེ་མ་བྱས་པ་ལ་བྱུང་བ་སྟེ། གང་ཟག་དེ་ལ་གནོད་པ་སྤོང་བའི་ཕྱིར་སྐྱོད་པ་
བཀག་པ་ལས། སྲོག་དང་ཚངས་སྤྱོད་ལ་གནོད་པ་འབྱུང་བར་ཤེས་བཞིན་དུ་མ་བསྐྲད་ན་ཉེས་
པར་འགྱུར་བ་ལྟ་བུ་སྟེ། ཡུལ་དུས་གནས་སྐབས་ལ་སོགས་པ་རྒྱ་ཆེར་སྦྱར་བར་བྱའོ། །
གཉིས་པ་གཞི་བཟློག་པ་ལ་ཞུགས་ཚུལ་ནི་བལ་ནག་གི་དགག་བྱ་བལ་དཀར་པོ་ལ་ཞུགས་
པ་ལྟ་བུ་དགག་བྱ་ལོག་པ་དང་། དགོས་པ་ལོག་པ་ལོ་བཅུ་ལོན་ཞིང་ལྔ་ཕྲུགས་ཚང་བས་གནས་
ཀྱི་བླ་མ་ལ་མ་བསྟེན་ཀྱང་ཉེས་མེད་ལྟ་བུ་སྟེ་ཡུལ་དུས་ལ་སོགས་རྒྱ་ཆེར་སྦྱར་རོ། །དགག་པའི་
བཟློག་བྱེད་སྒྲུབ་པ་དང་། སྒྲུབ་པའི་བཟློག་བྱེད་དགག་པ་བྱུང་བས། དགག་པའི་རྗེས་སུ་སྒྲུབ་
པ་དང་། སྒྲུབ་པའི་རྗེས་སུ་དགག་པ་བྱུང་བ་ཡིན་ཏེ། བཅས་པའི་དབྱེ་བ་དང་སྦྱར་ལ་ཞིབ་ཏུ་
ཤེས་པར་བྱ་སྟེ་ཡི་གེ་མང་བས་འཇིགས་ནས་མ་སྤྲོས་སོ། །དེ་ལྟར་བཅས་པ་ལོག་པ་ཡང་བཅས་
པ་རྐྱང་པ་རྣམས་ལ་དགག་དགོས་ཀྱི་དབང་གིས་གསུངས་པ་ཡིན་གྱི། རང་བཞིན་གྱིས་སྡིག་ཏུ་
འགྱུར་བ་རྣམས་ལ་ནི་སྦྱར་དུ་མི་རུང་ངོ། །
གསུམ་པ་འབྲས་བུ་ལ། ཐོབ་པ་ཕན་ཡོན་གྱི་འབྲས་བུ་དང་། ཉམས་པ་ཉེས་དམིགས་
ཀྱི་འབྲས་བུ་གཉིས་ལས། དང་པོ་ནི་ཚུལ་ཁྲིམས་རྣམ་པར་དག་པ་ལ་བརྟེན་ནས་ཡེ་ཤེས་ཐོབ་
པར་འགྱུར། བདེ་འགྲོར་འགྲོ་བས་འཆི་བའི་ཚེ་འགྱོད་པ་མེད་པར་འགྱུར། ཕྱོགས་བཅུར་སྙན་
33



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ་
པའི་གྲགས་པས་ཁྱབ་པར་འགྱུར། སེམས་གདུང་བ་མེད་པས་བདེ་བར་གཉིད་ལོག་པར་འ 
འགྱུར།
གཉིད་ལོག་པའི་ཚེའང་ལྷ་རྣམས་ཀྱིས་བསྲུང་བར་འགྱུར། འཇིགས་པ་དང་སྔངས་པ་པ་མེད་པ་
འགྱུར། མི་དང་མི་མ་ཡིན་པ་གློགས་ཚོལ་བ་དག་སླར་ལྡོག་ཅིང་བསྲུང་བར་འགྱུར། ཚེགས་
ཆུང་ངུས་ཆོས་གོས་ལ་སོགས་པ་རྙེད་པར་འགྱུར། ཇི་ལྟར་སྨོན་པའི་སྨོན་ལམ་འགྲུབ་པས་
མངོན་མཐོ་དང་ངེས་ལེགས་ཀྱི་གོ་འཕང་འཐོབ་པར་འགྱུར་བ་སྟེ་མཐོང་བ་དང་མ་མཐོང་བའི་
འབྲས་བུ་ཇི་ལྟར་རིགས་པའོ། །གཞན་ཡང་ཡོན་ཏན་ཐམས་ཅད་ཀྱི་རྟེན་གཞི་བྱེད་པ་དང་།
ཕམ་པའི་ལྟུང་བ་སྤངས་པས་གཞན་འཕྲུལ་དབང་བྱེད་ཀྱི་ལྷར་སྐྱེ་བ་སོགས་འདོད་པའི་བདེ་འགྲོ་
མཐོ་རིས་དང་། མཐར་རྫོགས་པའི་སངས་རྒྱས་ཐོབ་པའི་བར་དུའོ། །
གཉིས་པ་ནི། སྔར་གྱི་ཕན་ཡོན་ལས་བཟློག་ཅིང་། ཡོན་ཏན་ཐམས་ཅད་ཤིང་ཏ་ལའི་
མགོ་བཅད་པ་ལྟར་འགྱུར་ལ། ཕམ་པའི་འབྲས་བུས་ཚ་བ་དང་རབ་ཚའི་དམྱལ་བར་སྐྱེ་བ་དང་
ཁུ་བ་ཕྱུང་བས་ཆུ་བུར་ཅན་གྱི་དམྱལ་བར་སྐྱེ་བ་ལ་སོགས་པ་སྟེ། ཉོན་མོངས་པས་ནི་བདག་
འཇོམས་སེམས་ཅན་འཇོམས་ཤིང་ཚུལ་ཁྲིམས་འཇོམས། ཉམས་བཅས་རྙེད་པ་དམན་ཤིང་
བསྲུང་དང་དེ་བཞིན་སྟོན་པས་སྨད། ཐོབ་དང་མ་ཐོབ་ཉམས་པས་ཡིད་ལ་སྡུག་བསྔལ་ཆེན་པོ་
བསྐྱེད། ཞེས་སོགས་དང་། ཚུལ་ཁྲིམས་འཆལ་པ་ངན་འགྲོ་དེར་འགྲོ་སྟེ། དེ་ལ་ཐོས་པ་མང་
པོས་སྐྱོབ་མི་ནུས། ཞེས་སོགས་གསུངས་པས། ཕན་ཡོན་དང་ཉེས་དམིགས་དྲན་པས་བསླབ་
པ་བསྲུང་བ་ལ་བརྩོན་པར་བྱའོ། །
གཉིས་པབྱེ་བྲག་གཞུང་བཤད་ལ་སྤྱིར་བསྟན་པ་དང་། ཕམ་པ་སོ་སོར་བཤད་པ་དང་།
ཐུན་མོང་གི་མཇུག་བསྡུ་བ་དང་གསུམ་ལས། དང་པོ་ནི། སྡོམ་ནི། ཞེས་པ་བཀའ་བསྡུ་བ་
པོས་སྐྱེ་བོ་བློ་དམན་པ་དག་ཡན་ལག་ལ་སྒྲོ་སྐུར་གྱི་མཐའ་སྤང་བའི་ཕྱིར་སྡོམ་ཚིག་མཛད་དེ།
སྤྱི་སྡོམ་ནི་སྤྱིའི་དོན་བསྡུས་པ། ཤེས་བཞིན་དང་ནི་ས་བོན་དང་། ཞེས་སོགས་བཅུ་ཚན་དགུའི་
སྤྱི་བསྡུས་པ་ལྟ་བུ་དང་། དངོས་ཀྱི་དོན་བསྡུས་པ་སྡོམ་དང་། སྤང་ལྟུང་སུམ་ཅུའི་བར་དུ་ཡན་
ལག་གི་འཕྲོས་རྣམས། བསྡུས་པའི་བར་སྡོམ་ལྟ་བུ་དང་གསུམ་མོ། །མི་ཚངས་སྤྱོད་དང་རྐུ་བ་
དང་། །མི་ལ་བསད་པར་མི་བྱ་བ། །ཞེས་པའི་བར་གྱི་ཚིག་འདི་གོང་འོག་ཏུའང་སྦྱར་ཏེ། མི་
ཚངས་སྤྱོད་མི་བྱ། བརྫུན་དུ་སྨྲ་བར་མི་བྱ། བརྫུན་དང་བཅས་པའི་མཚན་ཉིད་འཛིན་པའི་
ཆོས་བཞི་པོ་མདོ་འདོན་པའི་སྐབས་འདིར་ནི་བཅོམ་ལྡན་འདས་ཀྱིས་གསུངས་པ་ཡིན་ཏེ། ཚེ་བ
34



༄༅།འདུལ་བའི་སྡེ་སྣོད་ར་ཕྱེད་པའི་རྒྱུན་ཞེས་བྱ་བ་
དང་ལྡན་པ་དག་གཞན་རྒྱལ་བར་བྱེད་པས་ཕམ་པ་དེ་བྱེད་པར་འགྱུར་བའི་ཆོས་ཁ་ན་མ་ཐོ་བའི་
མཚན་ཉིད་འཛིན་པ་བཞི་པོ་འདི་དག་ནི་ཟླ་བ་ཕྱེད་ཅིང་སོ་སོར་ཐར་པའི་མདོ་འདོན་པ་ལས་
འབྱུང་ངོ་སྟེ། འདུལ་བའི་སྡེ་སྣོད་ཡི་གེར་མི་བྲི་བ་ཡིན་པས་ཀུན་ལ་མངོན་དུ་མ་གྱུར་པའི་ཕྱིར།
གསོ་སྦྱོང་གི་ཚེ་མདོ་འདོན་པའི་ཁ་ལས་འབྱུང་གི བསྙེན་པར་མ་རྫོགས་པ་ལ་འདུལ་བའི་
གསང་འདི་སྨྲ་བར་མི་བྱའོ། །བསླབ་པའི་གཞི་རེ་རེའང་ཉི་ཤུ་རྩ་གཅིག་གིས་བཤད་པར་བྱ་སྟེ།
གླེང་གཞི། གང་ཟག ཉེས་པ། གཞི། ཉོན་མོངས། ཚིག་དོན། ལྟུང་བར་འགྱུར་མི་འགྱུར་
གཉིས། ཡན་ལག ཀུན་སློང་། བརྡོ། རྒྱུན་ཆད་མ་ཆད། ཁ་ན་མ་ཐོ་བ། བྱ་མི་བྱ། སྤྱད་མ་
སྤྱད། ལྕི་ཡང་། སྤྱིའི་མཚན་ཉིད། ལྡང་བར་མི་བྱེད་པ། ཉོན་མོངས་ཅན་ཡིན་མིན། ལྟུང་
བ་འབྱུང་རྒྱུའོ། །ཉེས་པ་ནི་ལུས་ངག་གི་ཉེས་སྤྱད། གཞི་སེམས་ཅན་ཡིན་མིན་གཉིས་སམ།
འཁྲིག་པའི་གཞི་ལ་སོགས་དྲུག་ཅུ་རྩ་ལྔ། ཉོན་མོངས་ཀུན་བརྟགས་ལྷན་སྐྱེས་གཉིས་སམ།
འདོད་ཆགས་ལ་སོགས་ཉེར་ལྔ། ཚིག་དོན་ཉོན་མོངས་རྒྱལ་བས་ཕམ་པ་ཞེས་པ་ལྟ་བུ། བརྡ་
མིང། ཁ་ན་མ་ཐོ་བ་ཉོན་མོངས་པས་སྤྱད་མ་སྤྱད་ཀྱི་རང་བཞིན་དང་བཅས་པའི་གཉིས། བྱ་
མི་བྱ་སྦྱོར་བ་བྱས་མ་བྱས། སྤྱད་མ་སྤྱད་ནི་ཉེས་པར་གྱུར་ནས་བཅས་པ་དང་མ་གྱུར་ཀྱང་
བཅས་པ། སྤྱི་མཚན་ལུས་ངག་གི་ལས། ལྡང་བ་ཕྱིར་བཅོས་ཆེ་ཆུང་། རྒྱུ་ངོ་ཚ་མེད་པ་དང་མ་
གུས་པ་ལ་སོགས་བཞིའོ། །གཞན་རྣམས་གོ་སླ་ཞིང་ལྟག་འོག་ཏུའང་འཆད་དོ། །ཡང་ན་གླེང་
གཞི་དང་། བསླབ་པ་བཅས་པ་དང་། ལྟུང་བ་རྣམ་གཞག་དང་གསུམ་གསུམ་གྱིས་བཤད་པར་
བྱའོ། །གླེང་གཞི་ཡུལ་གང་ཟོག་ཉོན་མོངས་ཉེས་པ་བཞི་བཞིས་རྟོགས་པར་བྱ། བསླབ་པ་
བཅས་པ་འཇིག་རྟེན་དང་འདུལ་བ་དང་འགལ་བ་བཟློག་པའི་དབང་གིས་རང་བཞིན་དང་
བཅས་པའི་ཁ་ན་མ་ཐོ་བ་དགག་པ་གཉིས། ལྟུང་བ་རྣམ་གཞགོ་དངོས་གཞི་དང་སྦྱོར་བ་དང་
སྦྱོར་བའི་སྦྱོར་བ་ཅི་རིགས་པར་བཞག་གོ །དེ་ཡང་ལོ་བཅུ་གཉིས་སུ་དགེ་སློང་རྣམས་ཚུལ་
ཁྲིམས་ལ་སྐྱོན་གྱི་འཕན་མེད་ཅིང་རྣམ་པར་དག་པ་ལས་བཅུ་གསུམ་པ་ལ་བཟང་སྦྱིན་གྱིས་མི་
ཚངས་པར་སྤྱད་པས་ཕམ་པར་བཅས་སོ། །རྣམ་འབྱེད་འགྲེལ་པར། ཁྱིམ་སྤངས་ཏེ་རབ་ཏུ་
བྱུང་ནས་བཅུ་གཉིས་ཡིན་གྱི་སངས་རྒྱས་ནས་དྲུག་ཡིན་པར་བཤད་དོ། ། སོ་སོར་བཤད་པ་ལ་
བཞི་ལས་མི་ཚངས་སྤྱོད་ཀྱི་གླེང་གཞི་ཡུལ་སྤོང་བྱེད། གང་ཟག་བཟང་སྦྱིན། ཉོན་མོངས་འདོད་
ཆགས། ཉེས་པ་མི་ཚངས་སྤྱོད། རྗེས་བཅས་ཀྱི་རྒྱལ་པོ་ཁབ་ཏུ་དགོན་པ་པ་ལའོ། །ལྟུང་བའི་
35



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
རྣམ་གཞག་ལ། གཞི་བསམ་པ་སྦྱོར་བ་མཐར་ཐུག་བཞི། བཞི་ལ་ཡུལ་དང་གང་ཟག་གཉིས།
བསམ་པ་ལ་འདུ་ཤེས་ཀུན་སློང་གཉིས། སྦྱོར་བ་ལ་དངོས་རྒྱུ་སྦྱོར་བ་དང་རིང་རྒྱུ་སྦྱོར་བའི་སྦྱོར་
བ་གཉིས། མཐར་ཐུག་བྱ་བའི་འབྲས་བུ་རྫོགས་པ་སྟེ། འོག་མ་རྣམས་སུ་ཡང་ཕལ་ཆེ་བ་ལ་
སྦྱར་བར་བྱའོ། །ལས་དང་པོ་པ་ཐམས་ཅད་ལྟུང་མེད་ཡིན་པས། ད་ཕྱིན་ཆད་སྤྱད་ན་ལྟུང་
བར་འགྱུར་བ་སྟོན་པས་ན་ཡང་དགེ་སློང་མིང་དང་ཁས་འཆེ་བ་དང་ཉོན་མོངས་བཅོམ་པ་དང་
སློང་བའི་དགེ་སློང་མ་གཏོགས་ཏེ་གང་ཟག་གསོལ་བཞིས་རྫོགས་པའི་དགེ་སློང་གང་ཡང་རུང་
བའོ། །སྔོན་ཆོག་གིས་རྫོགས་པ་ནི་ཕམ་པ་ལ་སྦྱོར་བ་མི་སྲིད་དོ། །ཚངས་པ་མཚུངས་པར་སྤྱོད་
པའི་དགེ་སློང་རྣམས་ལོ་བརྒྱ་ལོན་པ་དང་། རྫོགས་མ་ཐག་པ་དང་ལྷན་ཅིག་མཉམ་པ་གསུམ་
གྱིས་ཕན་ཚུན་བསླབ་པ་མཚུངས་པར་གྱུར་པས་བསླབ་པ་ཕུལ་བ་དང་ཉམས་པ་ལ་སྡོམ་པ་མེད་
པས་ལྟུང་བ་རྣམ་གཞག་མེད་པའི་ཕྱིར་མ་ཕུལ་ཞིང་ཉམས་པར་མ་བྱས་པར་སྦྱོར་བ་སོགས་
ཚངས་པ་མྱ་ངན་ལས་འདས་པ་དང་མི་མཐུན་པའི་ཆོས་བསོད་ནམས་མ་ཡིན་པར་སྤྱོད་པས་མི་
ཚངས་པར་སྤྱོད་པ་སྟེ། མི་ཞེས་པའི་དགག་ཚིག་མེད་པ་འགལ་བ་ངན་པ་རྩ་བ་གཞན་པ་འདྲ་བ་
དྲུག་ལ་འཇུག་ཀྱང་། འདིར་འགལ་བའི་དོན་ནོ། །དེ་ལྟ་ན་ཁ་ན་མ་ཐོ་བ་ཐམས་ཅད་མི་ཚངས་
སྤྱོད་དུ་འགྱུར་རོ་ཞེ་ན། དེ་བསལ་བའི་ཕྱིར་འཁྲིག་པ་ཞེས་སྨོས་སོ། །ཁ་ཅིག་རང་གི་དང་
གཞན་གྱིར་རམ། ཕར་རྩོལ་ཚུར་ལེན་གྱིས་མི་ཚངས་སྤྱོད་དང་འཁྲིག་པར་འདོད། ཕན་ཚུན་
གཉིས་ཀྱིས་རྟེན་ཡུལ་གཉིས་སྤྱོད་པ་འཁྲིག་པ་ཆོས་མ་ཡིན་པ་བསྟེན་ཅིང་བྱས་ན། ཐ་ན་མི་ཁོ་
ནར་མ་ཟད་སྤྲ་མོ་སོགས་དུད་འགྲོའི་སྐྱེ་གནས་དང་ལྷན་ཅིག་བསྟེན་ཀྱང་རུང་སྟེ། དགེ་སློང་གི་
དངོས་པོ་ཡོད་པ་དེ་ཕམ་པར་གྱུར། མཐར་གྱུར་ཐ་ཆད་དུ་གྱུར་པ་ཡིན་གྱི་གནས་པ་སྟེ། གསོ་
སྦྱོང་དགག་དབྱེ་དང་གསོལ་བའི་ལས་ལ་སོགས་པའི་གནས་སུ་འདུག་པ་དང་ལས་སུ་བསྐོ་བ་མི་
བྱའོ། འདིར་བསླབ་པ་ཕུལ་བ་ནི་བཏང་བས་སྡོམ་པ་མེད་པར་བྱས་ཉམས་པས་ཡུལ་མཐུ་མེད་
པོར་བྱས་པ་སྟེ། ངོ་བོ་གོ་བར་བྱས་པ་དང་རྒྱུ་གོ་བར་བྱས་པའོ། །ཡུལ་ཐ་སྙད་དང་ལྡན་པའི་
དྲུང་དུ་སྡོམ་པ་གཏོང་བར་འདོད་པས་བསླབ་པ་འབུལ་ལོ་ཞེས་ངོ་བོ་དང་མདོ་སྡེ་གཏོང་བ་
སོགས་རྒྱུ་དང་། མཁན་པོ་སྤོང་སོགས་ཉེར་སྦྱོར་དང་། སངས་རྒྱས་སྤོང་སོགས་རྟེན་དང་།
ཁྱིམ་པར་བཟུང་དུ་གསོལ་སོགས་བརྡ་ལྟར་གོ་བྱེད་དང་། ཚངས་པར་སྤྱོད་པ་དང་ལྷན་ཅིག་
གནས་པ་དེ་ཙམ་གྱིས་ཆོག་སོགས་གྲོགས་སྤོང་བའོ། །དུལ་ལྷ་ནི་ཡུལ་ཟ་མ་དང་ལུགས་སོགས་ཏེ
36



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
73ལ་ཕུལ་ཡང་ཕུལ་བར་འགྱུར་ཞེས་དང་། ཁྱད་པར་བཤེས་གཉེན་ཆགས་སེམས་ཀྱིས་བསླབ་པ་
ཕུལ་ཡང་མི་ཚངས་སྤྱོད་མ་བསྟེན་ན་དགེ་སློང་ཡིན་ཞེས་བཞེད། ཕུལ་ཉམས་མུ་བཞི་བཤད་དེ།
བསླབ་པ་གཏོང་བའི་རྒྱུ་གྲོང་དུ་གནས་འདོད། འདོད་པ་བསྟེན་འདོད། ཚངས་སྤྱོད་ལ་སྐྱིད་
ལུག་པ་སོགས་གོ་བར་བྱེད་ཀྱི། བསླབ་པའི་ངོ་བོ་གཏོང་པ་སོགས་གོ་བར་མི་བྱེད་པ་དང་། དེ་
ལས་གོ་བཟློག་པ་དང་། གཉིས་ཀ་དང་གཉིས་ཀ་མ་ཡིན་པའོ། །དང་པོ་གསུམ་གྱིས་སྡོམ་པ་
བཏང། བཞི་པས་མ་བཏང་ངོ་། །སྔོན་ཆོག་གིས་གཅིག་ཅར་ཐོབ་པ་ནི་རྫས་གཅིག་ཏུ་སྐྱེ་བས་
བྱེ་བྲག་འདི་མེད་ཀྱི། ད་ལྟར་ཆོ་གས་བླང་བ་ནི། དགེ་བསྙེན་དགེ་ཚུལ་དགེ་སློང་སྡོམ་པ་རྫས་
ཐ་དད་པས་དགེ་སློང་གི་སྡོམ་པ་ཕུལ་བས་གཉིས་པོ་བཏང་བར་མི་འགྱུར་རོ། །དེས་ན་ཉེས་པ་
ཡང་གསུམ་ཀ་དང་འགལ་བས་གསུམ་དུ་འབྱུང་བར་རིགས་སོ། །ལས་དང་པོ་པ་མ་ཡིན་པའི་
དགེ་སློང་མི་ཚངས་སྤྱོད་ཀྱིས་མ་ཉམས་པའི་རྣམ་པར་དག་པ་ཤེས་པ་རང་བཞིན་དུ་གནས་པས།
ཡུལ་རང་གཞན་གྱི་ལམ་གཉིས་གསུམ་དུ་འཁྲིག་འདོད་ཀྱིས་ནོར་བུའི་ཕྱོགས་དང་པོ་འདས་ན་
ཕམ་པར་འགྱུར་རོ། །རོ་ཕྱེད་ཚང་བ་དང་འགྲོ་བ་གཞན་ལའང་དངོས་གཞིར་འགྱུར་ལ། ཡུལ་
རྟེན་ཉམས་པ་དང་དཀྲིས་པ་ལ་སོགས་པས་རོ་མ་མྱངས་ན་དངོས་གཞི་མེད་དོ། །མཐར་ཐུག་
དངོས་བསྐྱེད་པའི་མདུན་རོལ་དུ་སྦྱོར་བ་དང་། དེའི་སྔ་རོལ་ཕན་ཆད་སྦྱོར་བའི་སྦྱོར་བའོ། །
དགའ་སྐྱེད་དུ། དགེ་སློང་གི་ཕྱོགས་གཅིག་ཉམས་ཀྱང་དགེ་སློང་གི་དངོས་པོ་དང་མ་བྲལ་བའི་
ཕྱིར་ཏེ། དེ་ཉིད་ཀྱི་ཕྱིར་སྡོམ་པའི་ཕྱོགས་གཅིག་ཞིག་པས་མཐའ་དག་གཏོང་བར་རིགས་པ་མ་
ཡིན་ནོ། །གཞན་དུ་ཡང་། ཇི་ལྟར་ཕྱོགས་གཅིག་བླངས་གྱུར་པས། །མཐའ་དག་བླངས་པར་
མི་འདོད་ལྟར། །དེ་བཞིན་ཕྱོགས་གཅིག་འཁྲུགས་གྱུར་པས། །མཐའ་དག་གཏོང་བར་ཇི་
ལྟར་འགྱུར། །ཡང་། ཁ་ཆེ་རྣམས་ནི་བྱུང་བ་ལ། །བུ་ལོན་ནོར་བཞིན་གཉིས་སུ་འདོད། །
ཅེས་བཤད་དོ། །ཞེས་འབྱུང་ངོ་། །
གཉིས་པ་མ་བྱིན་ལེན་གྱི་གླེང་གཞི་ལ་ཡུལ་རྒྱལ་པོ་ཁབ། གང་ཟག་ནོར་ཅན། ཉོན་
མོངས་འདོད་ཞེན། ཉེས་པ་མ་བྱིན་ལེན་ནོ། །ཡང་ཞེས་པ་ངེས་པའི་དོན་ཏེ། བསླབ་པ་མ་
ཕུལ་ཉམས་པར་མ་བྱས་ཞེས་སོགས་སྦྱར་བར་བྱའོ། །གང་ཟག་དགེ་སློང་གང་ཡུལ་རང་ལས་
རྫས་གཞན་པའི་མི་དག་གི་གྲོང་སྟེ་ར་བའི་ནང་རོལ་ན་འདུག་པའམ། དགོན་པ་ར་བའི་ཕྱི་རོལ་
ན་འདུག་པའམ། ཁྱིམ་པ་དང་རབ་བྱུང་གིས་གོ་རིམ་བཞིན། གཞན་གྱིས་མ་བྱིན་པ་ཀུན་སློང་
37



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
*རྐུ་བའི་སེམས་ཀྱི་གྲངས་སུ་གཏོགས་པ་དང་ཕྱིར་སྦྱིན་པར་མི་འདོད་པས་བདག་གིར་བྱེད་པས་
བླངས་ན་མཐར་ཐུག་མ་ཤ་ཀ་ལྔའམ་ལྷག་པ་ཇི་ཙམ་མ་བྱིན་པར་བླངས་པའི་དགེ་སློང་དེ། བུད་
མེད་དམ་བྲམ་ཟེ་སོགས་རྒྱལ་པོར་སྤྱི་བོ་ནས་དབང་བསྐུར་བའམ། རྒྱལ་པོ་དང་ལྷན་ཅིག་བློ་
གྲོས་ཀྱིས་འཚོ་བའི་བློན་པོ་སྣ་ཆེན་པོར་གཏོགས་པ་རྩིས་མཁན་དག་གིས་བཟུང་ནས། དགེ་
སློང་དེ་ལ་ཚིག་འདི་སྐད་ཅེས་ཀྱི་ཞེས་བོས་ནས་མི་ཁྱོད་ཅེས་པ་བརྙས་པའི་ཚིག་གིས་རྐུན་མ་
འོས་མདོར་བསྟན། གསུམ་རྣམ་གྲངས་ཏེ། མཐོང་ཆོས་དང་ཕྱི་མའི་ཉེས་པ་མ་མཐོང་བས་
བྱིས་པ་བླུན་པ། རྐུ་བའི་ལས་བྱེད་པའོ། །ཡང་ན་འཇབ་བུས་རྐུ་བའོ། །རང་གིས་མི་ཤེས་
པས་བྱིས་པའོ། །ལུང་འབོག་མི་ཤེས་པ་བླུན་པའོ། །མཐུ་ཡིས་རྐུ་བའོ་ཞེས་ཟེར་ཞིང་སྲོག་དང་
བྲལ་བར་བྱེད་པས་གསོད་དམ། ལྕགས་དང་ཤིང་དང་རྩ་ལས་བྱས་པའི་འཆིང་བྱེད་ཀྱིས་འཆིང་
ངམ། ཡུལ་མེད་པར་བྱེད་པས་སྤྲུགས་ཀྱང་རུང་སྟེ། གསོལ་བཞིའི་དགེ་སློང་དེ། ཚུལ་དེ་ལྟར་
མ་བྱིན་པར་ལེན་ན་དེ་ཡང་ཞེས་སྔ་མ་ལ་སྙེགས་ནས་ཕམ་པར་འགྱུར་སོགས་སོ། །གང་ཟག་སྐུ་
བའི་ཕམ་པས་མ་བཅོས་པའི་དགེ་སློང་གིས་གཞི་རང་ལས་གཞན་པའི་མིའི་རྒྱུད་ཀྱིས་བཟུང་ཞིང་
གཞན་ལ་མ་བསྔོས་པའི་རྫས་གཡོས་སུ་སྦྱར་བའི་ཟས་ལས་གཞན་པ་ཀར་ཤ་པ་ནིའི་བཞི་ཆར་
ཚང་བ་ནི་བརྐུ་བྱའི་གཞི་སྟེ། རང་དང་ནོར་གཅིག་པ་ལ་ནི་བདག་ཉིད་བརྐུས་པར་འགྱུར། མི་
མ་ཡིན་ལ་རྐུ་བ་ནི་འབྲེལ་ཆུང་ཞིང་ཡུལ་དམན། བདག་ཏུ་མ་བཟུང་བ་ནི་གནོད་པ་ཆུང་།
ཟས་དང་རོ་གོས་སོགས་རྐུ་བ་འཚང་ཆུང་། རིན་ཐང་མ་ཚང་ན་གནོད་པ་དང་མངོན་ཞེན་ཆུང་
ཞིང་། མ་ཤ་ཀ་ལྔ་གསུངས་པ་ནི་བསླབ་པ་འཆའ་དུས་ཀྱི་དབང་སྟེ། མ་ཤ་ཀ་བཅུ་གཉིས་ཀར་
ཤར་བྱེད་ན་མ་ཤ་གསུམ་དང་། མ་ཤ་བཞི་བཅུ་ཀར་ཤར་བྱེད་ན་མ་ཤ་བཅུ་སྟེ། ཡུལ་དུས་
དངོས་པོའི་དབང་གིས་བཞག་ཅིང་ཀར་ཤའི་བཞི་ཆ་ཚད་མར་བྱའོ། །ཡུལ་དང་དུས་དང་གླིང་
གཞན་དུ་བརྩི་བར་མི་བྱའོ། །བོད་ཀྱི་འདུལ་འཛིན་རྣམས་མངའ་བདག་ཁྲི་རལ་གྱིས་བཅས་
པའི་ཞོ་ཚད་ཀྱི་བཅུ་གཉིས་དང་། སྲང་གང་དང་། ཞོ་གང་ལ་འདོད་པ་སོགས་མང་དུ་བྱུང་ཡང་དྲ
དགག་བྱ་མི་ཁེགས་པའི་སྐྱོན་ཡོད་ཅིང་། ལྷུང་བཟེད་རིན་ཆེ་ཤོས་ལ་ཀར་ཤ་དྲུག་ཅུ་རི་བར་
བཤད་པས། ལོངས་སྤྱོད་རུང་གི་ལྷུང་བཟེད་ལ་ཞོ་ཉིས་བརྒྱ་བཞི་བཅུ་རི་བ་མི་འཐད་དོ། །དེས་
ན་ཁ་ཆེ་པཎ་ཆེན་གྱིས་དགེ་སློང་བཞིའི་ཟས་ནར་མ་ལན་གཅིག་ཙམ་ལ་རུང་ཞེས་གསུངས་པར་
གྲགས་པ་དེ་རིགས་ཤིང་། ཞོ་དྲུག་ཅུའང་ལྷུང་བཟེད་ཀྱི་རིན་ཆེས་པ་ཙམ་ཡིན་ནམ་སྙམ། འདུ་
38



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་པ།
ཤེས་སྤྱི་དང་བྱེ་བྲག་ལ་མ་འཁྲུལ་བ་སྟེ། གཞིའི་ཡན་ལག་དེ་ལ་དེར་ཤེས་པའོ། །ཀུན་སློང་རང་
དོན་དུ་རྐུ་འདོད་པ་སྟེ། ཡིད་གཅུགས་དང་གཡར་བ་དང་ཆུད་གཟན་པ་དང་གཞན་གྱི་ཕྱིར་རྐུ་
བ་ལ་ཉེས་པ་མི་རྫོགས་སོ། །སྦྱོར་བ་གང་བསམ་པ་དེ་ལ་རང་ངམ་གཞན་ནམ་དེས་བསྒོ་བས་
འགྲོ་འོང་དང་འདོར་ལེན་སོགས་བྱེད་པའོ། །མཐར་ཐུག་རྫས་གནས་ནས་སྤགས་པའོ། །
དེའང་རྫས་དེ་ཉིད་སྔར་འདུག་པའི་ས་ནས་ས་གཞན་དུ་འཕོས་པ་ལ་མི་བྱ་ཡི། ཐབས་གང་གིས་
རྐུ་བར་བསམ་པ་དེའི་དབང་གིས་སྦྱོར་བ་བྱས་པའི་བྱ་བ་དེ་ཇི་ལྟར་བསམ་པ་དེར་མཐར་ཐུག་པ་
ཡིན་ཏེ། འདམ་རྫོབ་དང་ས་ལ་སོགས་པས་རྫས་འོག་ཏུ་བཅིངས་ཏེ་རྐུའོ་སྙམ་པས་བཅིངས་
པའི་ཚེ་མཐར་ཐུག་པ་བཞིན་ནོ། །ཁ་ཅིག་ཐོབ་བོ་སྙམ་པའི་བློ་སྐྱེས་པ་མཐར་ཐུག་ཏུ་འདོད།
ཁ་ཅིག་རྫས་གནས་ནས་སྤགས་པ་དང་ཐོབ་བློ་གཉིས་ཀ་ལ་འདོད་པ་ཡོད་དེ་ལེགས་པར་མ་
དཔྱད་པའོ། །དེ་བས་ན་བསམ་པའི་དབང་གིས་བྱ་བ་དབྱེ། བྱ་བའི་དབང་གིས་ལྟུང་བ་དབྱེ་
བར་ཆོས་ཀྱི་བཤེས་གཉེན་བཞེད་པ་འདི་ཡིན་པས། དུད་འགྲོ་གྲོགས་དང་རྫི་འོས་མི་མཐོང་
བར་བཀར་ཏེ་རྐུ་སྙམ་ན་མི་སྣང་བའི་ཚེ་ཕམ་པ། ཞིང་མཚམས་འབྱོར་བར་བྱས་ཏེ་རྐུ་སྙམ་ན་
འབྱོར་བའི་ཚེ་ཕམ་པ། མི་དབང་དུ་བྱས་ཏེ་རྐུ་སྙམ་ན་དབང་དུ་གྱུར་པའི་ཕམ་པ། ཤུགས་རྒྱལ་
བར་བྱས་ཏེ་རྐུ་སྙམ་ན་རྒྱལ་བའི་ཚེ་ཕམ་པ་འབྱུང་བ་ལྟ་བུ་སྟེ། ལུང་དང་བསྟན་བཅོས་དག་ན་
ཤིན་ཏུ་གསལ་ལོ། །དེའི་ཚེ་རྫས་རང་གིས་ཐོབ་པར་མ་ངེས་ཤིང་། ཐོབ་པའི་ངེས་ཤེས་སྐྱེ་བར་
ཡང་མ་ངེས་སོ། །དེས་ན་རྫས་གཅིག་ཀྱང་མ་ཐོབ་པར་རྐུ་བའི་ཕམ་པ་བྱུང་བ་ཤིན་ཏུ་མང་ལ།
ཕམ་པ་བྱུང་ངོ་སྙམ་པ་ལས་མ་བྱུང་བའང་མང་བས་བློ་གྲོས་ཞིབ་མོས་ལེགས་པར་དཔྱད་པར་
བྱའོ། །
གསུམ་པ་སྲོག་གཅོད་ཕམ་པའི་གླེང་གཞི་ལ། ཡུལ་སྤོང་བྱེད། གང་ཟག་དགེ་སློང་མང་
པོ། ཉོན་མོངས་མི་བཟོད་པ། ཉེས་པ་མིའི་འགྲོ་བ་གསོད་པའོ། །ཁ་ཅིག་གང་ཟག་དགེ་སྦྱོང་
རི་དྭགས་སྦེད་ཟེར་བ་ནོར་ཏེ། དེ་ཕྱི་རོལ་པའི་དགེ་སྦྱོང་ཡིན་ནོ། །མི་བརྗེད་པའི་དྲན་བྱེད་
དུའང་། གང་ཟག་ནི་དགེ་སློང་མང་པོ་མི་གཙང་བ་སྒོ་བ་རྣམས་སོ་ཞེས་བཤད་དོ། །གང་ཟག་
ཡང་དགེ་སློང་གང་ཡུལ་དབང་པོ་དྲུག་ཚང་བའི་མིའམ། མའི་ལྟོ་ན་ལུས་སྲོག་ཡིད་དབང་
གསུམ་ཙམ་ཐོབ་པ་མིར་ཆགས་པ་ཀུན་སློང་གསོད་པར་བསམ་བཞིན་དུ་སྦྱོར་བ་རང་ཉིད་ཀྱིས་
དར་ཏེ་སྲོག་གཅད་དམ། བསད་བྱ་དེ་ཉིད་ལ་རལ་གྲི་སོགས་མཚོན་བྱིན་ནམ། དེ་ལ་
39



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
གཞན་ཞིག་གཉེར་ནས་མཚོན་སྦྱིན་དུ་བཅུག་པའམ། གཞན་མཚོན་ཐོགས་པ་ཞིག་དེ་གསོད་
པའི་ཕྱིར་གཉེར་རམ་ཞེས་པ་རྣམས་ལུས་ཀྱིས་སོ། །ངག་གིས་ཚུལ་ལྡན་ཚུལ་འཆལ་ནད་པ་དང་
གསུམ་མི་འདོད་བཞིན་འཆིར་བཅུག་གམ། འདོད་པ་ལ་བསྔགས་པ་བརྗོད་དམ། མི་འདོད་པ་
དེ་འདོད་པར་བྱ་བའི་ཕྱིར་བསྔགས་པ་བརྗོད་ཀྱང་རུང་སྟེ། དེ་འདི་སྐད་ཅེས་ཀྱི་མི་ཁྱོད་ཅེས་
བོས་ནས་འཚོ་བ་གསོན་པ་སྔར་གྱི་སྡིག་པའི་འབྲས་བུ་དང་མ་འོངས་པའི་སྡིག་པའི་རྒྱུ་ལུས་མི་
གཙང་བོ་ངན་ཞིང་སྨད་པ་འདིས་ཅི་ཞིག་བྱ་འདི་ཐོང་ཞིག ཀྱེ་མི་ཁྱོད་གསོན་པ་བས་ནི་ཤི་བླའོ་
སྟེ་རུང་ངོ་ཞེས་གསོན་པ་སྨད་ཅིང་འཆི་བའི་བསྔགས་པ་ཟེར་ཞིང་། ཀུན་སློང་སེམས་ཀྱིས་འཆི་
བར་འདོད་པ་དང་། ལོངས་སྤྱོད་དང་། ལྷུང་བཟེད་ཆས་གོས་སོགས་ཐོབ་པར་འདོད་པའི་
སེམས་ཀྱི་ཀུན་ཏུ་རྟོག་པ་དེ་དག་གིས་སྦྱོར་བའི་རྣམ་གྲངས་མང་པོ་དུ་མས་དེ་འཆིར་བཅུག་
གམ། དེ་ལ་འཆི་བའི་བསྔགས་པ་བརྗོད་དེ་ཞེས་པ་འཆི་བར་མི་དགའ་བ་ལ་འཆི་བའི་བསྔགས་
པ་བརྗོད་པ་དེ་བཟློས་པའི་ཕྱིར་བསྣན་པའོ། །མཐར་ཐུག་དེ་ཡང་སྦྱོར་བ་རྩོམ་པ་དེ་ཉིད་ཀྱིས་
སྲོག་འགགས་པའི་དུས་བྱས་ཏེ་ཤི་ཡི་གཞན་གྱིས་མ་ཡིན་ནའོ། ། གསོད་པའི་ཕམ་པ་མ་བྱུང་
བའི་དགེ་སློང་གིས། ཡུལ་རང་ལས་གཞན་པའི་མི་འགྲོ་བ་པ། བསམ་པ་མི་ལ་མིར་ཤེས་ཤིང་
གསོད་པར་འདོད་པས། སྦྱོར་བ་རང་ངམ་བསྐོས་པའི་ལུས་ངག་གིས། མཐར་ཐུག་སྲོག་
འགགས་ནས་ཕམ་པའོ། །ཕམ་ལྷག་དང་པོ་མ་གཏོགས་འདུ་ཤེས་གཙོ་བའི་ལྟུང་བ་ཐམས་ཅད་
ལ་འདུ་ཤེས་མུ་བཞི་ལས་གཞི་དེ་ལ་དེར་འདུ་ཤེས་ན་དངོས་གཞིར་འགྱུར། གཞན་ལ་དེར་འདུ་
ཤེས་པ་དང་། དེ་ལ་གཞན་དུ་འདུ་ཤེས་པ་ལ་ན་སྨད། གཞན་ལ་གཞན་དུ་ཤེས་པ་ལ་དེར་
གཏོགས་ཀྱི་ལྟུང་བ་མེད་དོ། ། ཕམ་ལྷག་དང་པོ་མ་གཏོགས་བསམ་པའི་གཞི་ལས་གཞན་དུ་
གྲུབ་པ་ལ་མཐར་ཐུག་དངོས་གཞི་མེད་དོ། །
ལས་བྱུང་བ་ལྔ་བརྒྱ། རྒྱུན་
ས་
འདོད
། ཉེས་པ་བརྫུན་སྨྲ་བའོ། །ཡང་བཞི་པ་སྨྲ་པའི་ཕམ་པའི་གླེང་གཞི་ལ། ཡུལ་ཡངས་པ་ཅན། གང་ཟག་ཉ་བའི་རིགས་
གང་ཟག་སྨྲ་བའི་ཕམ་པ་མ་བྱུང་བའི་དགེ་སློང་གང། བསམ་པ་བསམ་གཏན་གཟུགས་མེད་ལ་
བརྟེན་པའི་ཤེས་རབ་ཟག་བཅས་ཀྱིས་ཕུང་པོ་ལྔ་མངོན་པར་མི་ཤེས་ཤིང་། ཟག་མེད་ཤེས་རབ་
ཀྱིས་ཡོངས་སུ་མི་ཤེས་ལ། ཡང་ན་རྟག་པ་གཅིག་པུ་སོགས་མེད་པར་མངོན་པར་མི་ཤེས། མི་
རྟག་སོགས་ཡིན་པར་ཡོངས་སུ་མི་ཤེས་ལ། མིའི་ཆོས་སྒྲིབ་པ་ལྔ་སྤངས་པས་བླ་མ་སྟེ་ཆོས་དེ་
40



༄༅ །འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
ལས་ཁྱད་པར་དུ་འཕགས་པའམ། དལ་འབྱོར་ཚང་བའི་མིས་ཐོབ་པའི་ཆོས་མྱ་ངན་ལས་འདས་
པ་སྟེ། ཟ་མ་སོགས་ཀྱིས་ཀྱང་མི་ཐོབ་ན། ངན་སོང་གསུམ་གྱིས་ལྟ་ཅི་སྨོས། བླ་མ་ནི་འདོད་
ཁམས་ལས་གཟུགས་ཁམས། དེ་ལས་ གཟུགས་མེད་བླ་མའོ། ། མཐའ་མྱང་འདས་ སམ།
མཆོག་དང་། འཕགས་པ་སངས་རྒྱས་དང་། ཉན་ཐོས་སྡིག་པ་ལས་རིང་དུ་སོང་བ་དང་། བྱེ་
བྲག་འབྲས་བུ་བཞི་དང་སྟོབས་ཡིད་གཞུངས་པ་ལ་སོགས་ཡོན་ཏན་ཐོབ་པ་དང་། བདེན་བཞི་
ཤེས་པ་དང་མཐོང་བ་ཆོས་ཤེས་བཞི་དང་ཆོས་བཟོད་བཞི་དང་། ཡང་ན་བདེན་བཞི་དང་མི་
རྟོག་སོགས་ཤེས་པ་དང་ལྷ་སོགས་མཐོང་བའོ། །སྐྱེ་བ་ལས་མ་ཡིན་གྱི་སྙོམས་འཇུག་གི་བསམ་
གཏན་གྱི་བདེ་བ་ལ་རེག་པར་སྤྱོད་པ་མེད་ལ་ཡོད་པར་སྨྲ་འདོད་ཀྱིས་ཡོན་ཏན་དེ་དག་མེད་པར་
ཤེས་བཞིན་དུ། སྦྱོར་བ་ཅི་ཞིག་ཤེས་ཤེ་ན་བདེན་བཞི་འདི་ཤེས་སོ། །ཅི་ཞིག་མཐོང་ཞེ་ན་ལྷ་ཀླུ་
སོགས་འདི་མཐོང་ངོ་ཐོས་སོ། ། ལྷན་གཅིག་གནས་སོ་སོགས་དང། འདུ་ཤེས་ཉི་ ཤུ་དང་
གཉིས་ཀའི་ཆ་ལས་རྣམ་གྲོལ་གྱི་བར་ཡང་མངོན་དུ་གྱུར་པས་མཐོང་བ་དང་འདྲ་བའི་ཕྱིར་དེས་
བསྡུས་སོ། །ཚིག་གིས་ཁས་འཆེ་བ་ལས། དེ་ལྟུང་བ་བྱུང་བ་རྣམ་པར་དག་ཅིང་ལྡང་བར་
འདོད་ནས་དུས་ག་ཞན་སྨྲས་པ་དེའི་མཇུག་ཅིག་ན། གཞན་གྱིས་གླེངས་པས་དྲིས་ཀྱང་རུང་མ་
གླེངས་མ་དྲིས་ཀྱང་རུང་། འགྱོད་པ་་ཆུང་འབྲིང་ཆེར་སྐྱེས་ཀྱང་རུང་། ཚིག་འདི་སྐད་ཅེས་
བདག་གིས་ཡིད་ཤེས་ཀྱིས་མི་ཤེས་པར་ཤེས་སོ་ཞེས་སྨྲས། མིག་ཤེས་ཀྱིས་མ་མཐོང་བར་མཐོང་
ངོ་ཞེས་སྨྲས། དོན་གྱིས་སྟོང་པས་གསོབ། ས་བོན་གྱིས་སྟོང་པས་གསོག་སྟེ་ཆ་འདྲ་བའི་གྲིབ་མ་
ཙམ་ཡང་མེད་པ། དེ་ཐོབ་པར་འདུ་ཤེས་པའང་མེད་པས་བརྫུན་དུ་སྨྲས་ཞེས་ཟེར་ཞིང་བརྗོད་
ན། ཡོན་ཏན་མ་ཐོབ་ཀྱང་གྲིབ་མ་ཙམ་ལ་ཐོབ་པར་འདུ་ཤེས་པས་ཁེངས་པ་ནི་མངོན་པའི་ང་
རྒྱལ་ཏེ། དེ་ནི་དོན་བརྫུན་ཡང་འདུ་ཤེས་ཡང་དག་པས་བརྗོད་པས་བརྫུན་མ་གཏོགས་ཏེ་
དམིགས་ཀྱིས་བསལ་ལོ། །མཐར་ཐུག་དོན་གོ་ན་ཕམ་པར་འགྱུར་རོ། །སྨྲ་བྱའི་གཞི་ཆོས་བླ་མ་
འདོད་ཁམས་ལས་འཕགས་པ་ཞིག ཡུལ་རང་ལས་གཞན་པའི་མི་སྨྲ་ཤེས་དོན་གོ་ལ། འདུ་
ཤེས་རང་དང་ཡུལ་ལ་མི་འཁྲུལ་བར་ཀུན་སློང་སྨྲ་འདོད་ཀྱིས། སྦྱོར་བ་རང་ལ་ངག་ཏུ་བསམ་
པའི་གཞི་མ་ནོར་བས་གསལ་པོར་བརྗོད་དེ། མཐར་ཐུག་ཉན་པ་པོས་དོན་གོ་ན་ཕམ་པའོ། །
བདེན་བཞི་ཐོས་བསམ་ཤེས་རབ་ཀྱིས་ཤེས་པ་དང་། འཁོར་བ་སྡུག་བསྔལ་དུ་ཡིད་དཔྱོད་ཀྱིས་
ངེས་པ་དང་། འདོད་ཁམས་སུ་གཏོགས་པའི་དབང་པོ་དང་ཤེས་པས་ལྷ་སོགས་མཐོང་ཐོས་སུ་
41



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་་ལས། པོད་དང་པོ།
་སྨྲ་བ་དང་། ་ སྙོམས་འཇུག་གི་སྔ་རོལ་ཉོན་མོངས་མངོན་གྱུར་རྣམ་པར་གནོན་པའི་ཡོན་ཏན་སྨྲ་
བ་ལ་དངོས་གཞི་མེད་དེ། འདི་ཡང་ཇི་བཞིན་ཤེས་ནས་སྨྲ་བ་ཉུང་ངོ༌། །
གསུམ་པ་མཇུག་བསྡུ་བ་ནི། ཕམ་པ་བཞིའི་གོ་རིམ་ནི་སྔོན་བྱུང་བའི་རིམ་པ་ བཞིན་
ནོ། །མཚན་ཉིད་ནི་དགེ་སློང་གིས་བཅས་པ་དང་འགལ་བའི་ཉེས་པ་སྡོམ་པའི་རྩ་བ་ལ་གནོ
བྱེད་འཆབ་སེམས་ཞུགས་ན་གསོར་མི་རུང་ཡིན་པའོ། ། དགེ་ཚུལ་ལོ་ཕམ་འདྲའི་ཉེས་བྱས།
དགེ་བསྙེན་དང་བསྙེན་གནས་པ་ལ་རྩ་བ་ལ་གནོད་པའི་ཁ་ན་མ་ཐོ་བ་ལྕི་བ་བཅས་པ་དང་འགལ་
བ་སྟེ། ཕམ་པའི་མིང་མེད་དོ། །ཕམ་པ་བཞི་པོ་ནི་རྟེན་དགེ་སློང་སྡོམ་པ་གསོ་བ་ལ་ཞུགས་པའི་
བསླབ་བྱིན་ཡན་ཆད་སྡོམ་རྒྱུན་གཅིག་དང་། བསླབ་ཚིགས་གཅིག་ལ་རྫོགས་པར་བྱས་པའོ། །
ཀྱི་ཚེ་དང་ལྡན་པ་དག་འདོན་པ་པོ་བདག་གིས་ཉོན་མོངས་རྒྱལ་ཞིང་ཚུལ་ཁྲིམས་ཕམ་པར་
འགྱུར་བའི་ཆོས་ཁ་ན་མ་ཐོ་བའི་མཚན་ཉིད་འཛིན་པ་བཞི་པོ་དག་བཏོན་ཟིན་ཏོ་ཞེས་མཇུག་
བསྡུས་ཏེ། དགེ་སློང་གིས་བཞི་པོ་དེ་དག་ལས་ལྟུང་བ་གང་ཡང་རུང་བ་ཞིག་བྱས་ན་ཐོག་མ་
ཁྱིམ་པ་ཇི་ལྟ་བར་ཕྱིས་ཀྱང་སྡོམ་པ་མེད་པ་དེ་བཞིན་ཞེས་པ་སྡོམ་པ་ཉམ་ཆུང་བ་ལ་བྱའི་གཏན་
མེད་མ་ཡིན་ཏེ་བུ་ལོན་ནོར་བཞིན་ཞེས་པས་སྡོམ་པ་ནི་སེམས་བསྐྱེད་པའི་བྱ་བ་ཡིན་ལ། བསླབ་
གཞི་ལུས་ངག་གི་རྣམ་པར་རིག་བྱེད་གཟུགས་ཅན་ཏེ། སེམས་ཀྱིས་མཐའི་ལྟུང་བ་ལས་ལྡང་
ཐབས་ཡོད་པའི་ཕྱིར། ཕམ་པར་གྱུར་པ་ནི་སྡེ་ཚན་གྱི་མིང་བསྟན་པ་ཡིན་གྱི། བསླབ་པ་བྱིན་
པས་ཕྱིར་འཆོས་པ་མ་གཏོགས་ཕམ་པ་བྱུང་བ་དེ་དགེ་སློང་རྣམ་དག་རྣམས་དང་ལྷན་གཅིག་
གནས་སུ་གནས་པ་དང་ཆོས་ཟང་ཟིང་ལ་ལོངས་སྤྱོད་དུ་མི་དབང་གི དེ་དང་ལྷན་གཅིག་ལས་
བྱེད་པ་ལ་གནས་པ་དང་གནས་ཁང་དང་ཟས་ལ་སོགས་པའི་ལས་སུ་བསྐོ་བར་མི་བྱའོ། །གཞུང་
ལྷག་མ་སྔར་བཞིན་ནོ། །
བཞི་པ་ལྷག་མ་ལ་སྤྱིར་བསྟན། སོ་སོར་བཤད། མཇུག་བསྡུ་བའོ། །དང་པོ་ནི།
ཚེ་དང་ལྡན་པ་དག ལྟུང་བ་ལས་ལྡང་བའི་ཕྱིར་འཆོས་པ་གང་ཟག་རེ་རེ་ལས་མ་ཡིན་པར་དགེ་
འདུན་ལ་རག་ལས་པ་དང་། ཕམ་པ་བཞི་ནི་ལྷག་མ་མེད་པ་ཡིན་ལ་འདི་ནི་ལྷག་མ་དང་བཅས་
པའི་ཆོས་ཡིན་ནོ། །གྲངས་བཅུ་གསུམ་པོ་འདི་ནི་ཟླ་ཕྱེད་ཅིང་སོ་ཐར་འདོན་པ་ལས་འབྱུང་
ངོ༌། །སོ་སོར་བཤད་པ་ལ་འདོད་པ་དང་གནོད་པ་ཀུན་ནས་བླང་བ་གཉིས་ལས་དང་པོ་ལ་ནང་
དང་ཕྱིའི་ལོངས་སྤྱོད་ལ་ཆགས་པ་གཉིས། དང་པོ་ནང་སེམས་ཅན་ལ་ཆགས་པས་བབསྐྱེད་
42



༄༅ །འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
ལྔ་ལས། འབྱིན་པའི་ལྷག་མའི་གླེང་གཞི་ཡུལ་གཉན་ཡོད། གང་ཟག་འཆར་ཀ ཉོན་མོངས་
འདོད་ཆགས། ཉེས་པ་ཁུ་བ་འབྱིན་པའོ། །གང་ཟག་བཅས་ལྡན་དགེ་སློང་གིས། སྤྱིར་ལྟུང་
བའི་ཀུན་སློང་ལ་དགེ་མི་དགེ་ལུང་མ་བསྟན་གསུམ་ཡོད་ཅིང་། དཀོན་མཆོག་གི་དོན་དུ་ས་བརྐོ་
བ་དང་མེ་ལ་རེག་པ་ལྟ་བུ་དགེ་བ་དང་། གོམས་པ་དང་བརྗེད་པས་ཕྱི་དྲོ་ཟ་བ་ལྟ་བུ་ལུང་མ་
བསྟན་གྱིས་བླངས་པའོ། །འདིར་ཆགས་སེམས་ཀྱི་བསམ་པ་ཁུ་བ་འབྱིན་པར་བསམ་བཞིན་དུ་
དངོས་པོ་ཁུ་བ་ནི་འཁོར་ལོས་བསྒྱུར་བ་དང་དེའི་བུ་ཐུ་བོ་ལ་སྔོན་པོ། དེའི་བུ་གཞན་ལ་སེར་པོ།
བློན་པོ་རྣ་ཆེན་པོར་གཏོགས་པའི་དམར་པོ། དབང་པོ་སྨིན་ཅིང་ལུས་དར་བའི་སྐུ་བ། གཞན་
སླ་བ་སྟེ་ལྔ་ལས་དགེ་སློང་རང་ཉིད་ཀྱི་ཁུ་བ་ཏིལ་དང་ཏིལ་མལ་བཞིན་ལུས་ལ་གནས་པ་དང་པོའི་
གནས་ནས་མ་འཕོས་པ་དེ། ཡུལ་རང་ངམ་གཞན་གྱི་སེམས་ཅན་གྱི་གྲངས་དང་ལུས་ཀྱི་རེག་
པར་གཏོགས་པ་ལ། སྦྱོར་བ་དྲུད་ཅིང་བསྩལ་བས། མཐར་ཐུག་དང་པོའི་གནས་ནས་གཡོས་
ཤིང་འཕོས་པས་བྱུང་ན། དགེ་འདུན་ལྷག་མའི་ལྟུང་བའོ། །ལུས་ཀྱི་ཕྱི་རོལ་དུ་ཕྱུང་བ་ལ་ལྟོས་
མི་དགོས་སོ། །སྔར་འཕོས་པ་ཕྱིར་ཕྱུང་ན་སྦོམ་པོར་འགྱུར། རྨི་ལམ་དུ་ཕྱུང་བ་ལ་ཀུན་སློང་
མེད་པ་དང་བསྒྲུབ་པར་མི་ནུས་པས་ཉེས་པ་མེད་དེ། ལྷག་མར་མ་གཏོགས་ཤིང་རོ་མྱུང་ན་ཉེས་
བྱས་ཙམ་མོ། །ཕམ་ལྷག་དང་པོ་འདུ་ཤེས་མི་གཙོ། དངོས་པོ་གཙོ་ཞེས་པའང་། ཡུལ་དཀར་
ཤམ་ལ་སྔོ་ཤམ་ཏུ་ཤེས་པའམ། སྒོ་མདུན་མ་ལ་རྒྱབ་མར་ཤེས་པའམ། བུད་མེད་ལ་སྐྱེས་པར་
ཤེས་པའམ། བྱིན་པའི་བར་ལ་བརླའི་བར་དུ་ཤེས་པ་སོགས་འདུ་ཤེས་འཁྲུལ་ཀྱང་དངོས་གཞི་
བསྐྱེད་པ་ཡིན་གྱི། འཁྲིག་འདོད་དང་། འབྱིན་འདོད་དང་། རེག་འདོད་ཀྱི་འདུ་ཤེས་དང་
ཀུན་སློང་གཏན་ནས་མེད་ན་ལྟུང་བར་མི་འགྱུར་ཏེ། དགྲ་བཅོམ་མ་ལ་གཞན་གྱིས་སྩལ་ཡང་
ལྟུང་མེད་དང་། དགེ་སློང་མི་འདོད་བཞིན་བུད་མེད་ཀྱིས་སྟེང་ནས་སྩལ་བ་དང་། སྨྱོན་པ་དང་།
རྨི་ལམ་ལ་ལྟུང་མེད་དུ་གསུངས་པའི་ཕྱིར་རོ། །དེ་ལྟར་མ་ཡིན་པར་དངོས་པོ་ཁོ་ན་གཙོ་བོ་ཡིན་
ན། རེག་པ་དང་ཕྱུང་བ་ཙམ་གྱིས་ལྟུང་བར་ཅིའི་ཕྱིར་མི་འགྱུར།
གཉིས་པ་རེག་པའི་ལྷག་མའི་གླེང་གཞིའི་གསུམ་སྔར་བཞིན། ཉེས་པ་རེག་པའོ། །ཡང་
གང་ཟག་དགེ་སློང་གང་དྲལ་གྱུར་མུ་བཞི་ལས་ཀུན་སློང་སེམས་འདོད་ཆགས་ཀྱིས་ངོ་ཚ་བྲལ་
ཅིང་ཀུན་ནས་དཀྲིས་པ་དང་། ཡུལ་དེ་དང་འབྲེལ་བར་འདོད་ཅིང་ཡུལ་ལ་ལྟོས་པར་གྱུར་པ་
གཉིས་ཀ་ཡོད་པའི་སེམས་ཀྱིས་བུད་མེད་འཁྲིག་པ་བསྟེན་དུ་རུང་བ་ལུང་དངོས་སུ་སྣང་བའི་བ
43



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པརོ་བརྒྱུད་ལས། པོད་དང་པོ།
ཟླལུས་ཀྱི་ཡུལ་དེ་དང་ལྷན་གཅིག་སྦྱོར་བ་ལུས་ལ་ལུས་ཀྱིས་ཕྲད་ཅིང་རེག་པར་བྱེད་དམ། འཁྲིག་
མ་མན་ཆད་ཀྱི་ལག་པ་ནས་བཟུང་ངམ་འཁྲིག་མ་ཡན་ཆད་ཀྱི་དཔུང་པ་ནས་བཟུང་ངམ། ལན་
བུ་སྐྲ་དང་དེ་དང་འབྲེལ་པའི་གོས་སམ་ཅོད་པན་ནས་བཟུང་ངམ། འདི་ལ་དུལ་ལྷས་ན་སྨད་
བཞེད། དགའ་བསྐྱེད་དུའང་། ཞུ་བར་སྤུ་ལ་རེག་ན་ཅིར་འགྱུར་སྦོམ་པོར་ཞེས་དང་། མདོ་
མཛད་པས་སེན་མོ་ལ་སོགས་གཞན་དང་ལྡན་པ་ཡིན་ཞེས་པས་ལན་བུ་ལ་རེག་པ་ལ་དངོས་གཞི་
མི་འབྱུང་སྟེ། དབང་པོ་མེད་པ་ལ་ལུས་ཤེས་ག་ལ་སྟོན། སེན་མོ་དང་སོ་དང་སྤུ་ལ་རེག་པ་
བཞིན་སྦོམ་པོར་འགྱུར་ཏེ། ལན་བུ་ལའང་དབང་པོ་མེད་པས་དངོས་གཞིར་མི་འགྱུར་ན་དེ་
དང་འབྲེལ་པའི་གོས་ལ་ག་ལ་འགྱུར། ལན་བུ་ཞེས་པ་བྱུང་བའི་དབང་གིས་གསུངས་ཀྱི་ཡན་
ལག་མ་ཡིན་ནོ། །ཞེས་པ་འདུལ་བ་འཛིན་པ་རྣམས་ཀྱིའོ། །ཞེས་བཤད་དོ། །ལོ་དྲི་བར་ཡང་
དེ་ལྟར་བཤད། ཆོས་ཀྱི་བཤེས་གཉེན་རོ་ལ་དངོས་གཞི། སྨྱོ་བ་ལ་ན་སྨད་བཤད། དུལ་ལྷས་
སྨྱོ་བ་ལ་རེག་པ་ནི་སྨད་ན། རོ་ལ་ལྷག་མར་འགྱུར་བའི་རྒྱུ་མཚན་སོམས་ཤིག་ཅེས་སོ། །བསྟན་
པ་དེ་དག་ལས་གཞན་པའི་ལུས་ཀྱི་ཡན་ལག་དང་། རྐང་ལག་སོགས་ཉིང་ལག་གང་ཡང་རུང་བ་
སྟེ་གང་ཡིན་པ་ནས་ཅུང་ཟད་ལན་གཅིག་རེག་པ་ནོམ་པ་དང་། ཕྱོགས་ཐམས་ཅད་ནས་ཡང་
ཡང་རེག་པ་ཉུག་པ་དང་། མཐར་སྦྱར་བས་སྤྲོད་པ་དང་། ལག་པ་སོགས་ནས་དམ་པོར་
འཛིན་པ་དང་། ཕར་ཚུར་ཐག་རིང་དུ་འདྲེན་པ་དང་། གཡས་གཡོན་དུ་ཡོངས་སུ་འདྲེན་པ་
དང་། སྟེང་འོག་ནས་མཁྱུད་སོགས་བྱེད་པས། མཐར་ཐུག་རེག་ཅིང་རེག་པ་བདག་གིར་རོ་
མྱང་བར་བྱེད་ན་ལྷག་མའོ། །རེག་པའི་ཀུན་སློང་གི་ཡིན་གྱི། འཁྲིག་པའི་ཀུན་སློང་གིས་ནི་མ་
ཡིན་ནོ། །
གསུམ་པ་འཁྲིག་ཚིག་སྨྲ་བ་ལ། གླེང་གཞི་གསུམ་སྔར་བཞིན་ལ་ཉེས་པ་འཁྲིག་ཚིག་སྨྲས་
པའོ། །ཡང་དགེ་སློང་གང་ཀུན་སློང་དྲལ་ཅིང་གྱུར་པ་སྟེ་ཆགས་ཤིང་བརྟུལ་བའི་སེམས་ཀྱིས་
འཁྲིག་པའི་དངོས་མིང་སྨྲ་འདོད་ཀྱིས་ཡུལ་བུད་མེད་བསྟེན་རུང་སྨྲ་ཤེས་དོན་གོ་ལ། སྦྱོར་བ་ངོ་
བོ་ཉིད་ཀྱི་གནས་ངན་ལེན་ཉེས་པ་བསྐྱེད་པའི་ལས་དང་། ཀུན་ནས་སློང་བས་གནས་ངན་ལེན་
ཉོན་མོངས་ ཅན་ གཉིས་ ལས་ ཕྱི་མའི་ ཚིག་ངན་འགྲོར་ལྟུང་ བའམ་ སྡིག་ པའི་ དོན་ ཅན།
མཚམས་ལས་འདས་ཤིང་ཚུལ་དང་མི་མཐུན་པས་མང་པོ་ཚོགས་པར་མི་དབྱུང་པ་འཁྲིག་པ་དང་
ལྡན་པ་གཉིས་ཀྱིས་གཉིས་སྤྲད་ཀྱི་མིང་དཔེར་ན་སྐྱེས་བུས་ན་ཆུང་མ་ལ་སྨྲ་བ་ཇི་ལྟ་བ་བཞིན་དུ་བ
ལ
m
44



༄༅།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་*
གྱི
བུད་མེད་ཀྱིས་སྨྲས་པའི་ལན་ནམ། མ་སྨྲས་ཀྱང་རང་གིས་གསལ་པོར་སྨྲས་ན་མཐར་ཐུག་དོན་
གོ་བའི་ཚེ་ལྷག་མའོ། །ཚིག་ཅུང་ཟད་བསྒྲིབས་ན་དངོས་གཞི་མེད། མི་ཚངས་སྤྱོད་འཁྲིག་པ་
ཉལ་ལོ་ཞེས་པ་དང་། རྒྱུ་སྣ་རུ་ཅན་ལྟ་བུ་བྱའམ་འདོད་དམ་བྱའོ་ཞེས་སོགས་གསལ་པོར་སྨྲས་
པས་དངོས་གཞིར་འགྱུར་རོ། །
བཞི་པ་བསྙེན་བཀུར་བསྔགས་པ་ལ་གླེང་གཞི་འདྲ་བ་ལས་ཉེས་པ་བསྙེན་བཀུར་བསྔགས་
པའོ། །ཡང་གང་ཟག་དགེ་སློང་གང་། ཀུན་སློང་དྲལ་ཅིང་གྱུར་པས་བསྔགས་པའི་བདེ་བ་ལ་
ཆགས་པའི་སེམས་ཀྱིས་ཡུལ་བུད་མེད་ཀྱི་མདུན་དུ། བདག་ཉིད་ཀྱིས་བསྙེན་བཀུར་བྱ་བའི་
ཕྱིར་སྦྱོར་བ་འདི་ལྟ་སྟེ་ང་ལྟ་བུའི་ཞེས་ཉེ་བར་བསྟན་ནས་དགེ་སློང་ཚུལ་ཁྲིམས་ཀྱི་ཕུང་པོ་དང་
ལྡན་པ། དགེ་བའི་ཆོས་ཏིང་ངེ་འཛིན་གྱི་ཕུང་པོ་ཅན། ཚངས་པར་སྤྱོད་པ་ཤེས་རབ་ཀྱི་ཕུང་པོ་
ཅན། ཡོན་ཏན་ཐམས་ཅད་བསྒྱུར་བར་བྱེད་པའི་གསེར་བཟང་པོ་ལྟ་བུ་ལ། འདི་ལྟར་འཁྲིག་
པ་ལས་བྱུང་བ་དང་ལྡན་པའི་ཆོས་མིན་ལ་ཆོས་ཀྱི་སྒྲས་བསྟན་ནས་གཞན་གྱིས་མ་ཡིན་གྱི་འདིས་
བསྙེན་བཀུར་བྱས་ན། སུ་ཞེས་དགའ་ཞིང་ཆགས་པའི་ཚིག་བླ་དྭགས་ཀྱིས་བོས་ནས་འདི་ནི་
བསྙེན་བཀུར་བསྐྱེལ་བསུ་ལྡང་བ་སོགས་ཐམས་ཅད་ལས་མཆོག་གཙོ་བོ་ཡིན་ནོ་ཞེས་བསྔགས་
པ་བསྟོད་ཚིག་བརྗོད་ན། དོན་གོ་བའི་ཚེ་མཐར་ཐུག་ལྷག་མར་འགྱུར་རོ། །
ལྔ་པ་སྨྱན་བྱེད་ལ་ཡུལ་མཉན་ཡོད། གང་ཟག་དྲུག་སྡེ་ལ། ཁྱད་པར་བཤེས་གཉེན་རི་
དྭགས་འཛིན་གྱི་བུ་ནག་པོ་ལ་ཟེར། ཉོན་མོངས་འདོད་ཆགས། ཉེས་པ་སྨྱན་བྱས་སོ། །ཡང་
གང་ཟག་དགེ་སློང་གང་ཡུལ་བུད་མེད་ལ་སྐྱེས་པ་སྐྱེས་པ་ལ་བུད་མེད་ཀྱི་སྟེ། སྦྱོར་བ་ཕན་ཚུན་
གྱི་ཀུན་ཏུ་སྤྱད་པའི་བསམ་པ་གང་ཡིན་གྱི་ཚིག་གིས་ཕན་ཚུན་ལ་བརྗོད་པ་སྟེ། ཆུང་མ་ཕ་མས་
ཁྱེད་ཀྱི་ཆུང་མ་བྱོས་ཤིག་ཅེས་ཆུ་ཚིགས་ཀྱིས་བྱིན་པ། རིན་བྱིན་པའི་ཆས་ཉོས་པ། རྒྱལ་པོ་ལ་
སོགས་པའི་དཔུང་གིས་བཙན་ཕྲོགས་སུ་ཐོབ་པ། གཞོན་ནུ་ཚུར་ཤོག་ཁྱོད་ཀྱི་ཆུང་མ་བྱའོ་ཞེས་
རང་དད་པས་ཁས་བླངས་པ་དང་སེམས་འདུས་པ། ཟས་གོས་བྱིན་ཅིག་ཆུང་མ་བྱའོ་ཞེས་པས་
ཟས་གོས་ཀྱིས་འཚོ་བ། རྗེའི་སྲས་ཚུར་བྱོན་ཁྱེད་ཀྱི་ནོར་གང་ཡིན་བདག་གིའོ། །བདག་གི་
གང་ཡིན་ཁྱེད་ཀྱིའོ་ཞེས་ཁ་དུམས། ཐང་འགའ་ཕྲད་ཅིང་འདོད་པ་སྤྱད་པ་སྟེ་བདུན་པོ་ཉིད་
དམ། འཛའ་ན་མོ་ཁྱོ་ཤི་བའམ་གཞན་དུ་སོང་བ་སོགས་ཕ་དང་མ་དང་མིང་པོ་དང་ཕུ་ནུ་དང་
རྒྱུག་མོ་དང་གྱོས་པོ་དང་ཉེ་དུ་དང་རིགས་དང་རུས་ཆགས་ཀྱིས་བསྲུངས་པ་དང་། རབ་ཏུ་བྱུང་
45



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་དང་པོ།
བ
.: ་བའམ་ཁྱིམ་ཐབས་ཀྱི་རྗེས་སུ་འཇུག་པའམ་ཆོས་བཞིན་སྤྱོད་པ་འཁྲུག་པ་མེད་པ་དང་བཅུ་པོ་
ཉིད་དུ་སྨྱན་བྱེད་ན་སྟེ། སྤྲད་བྱ་ལས་འཕྲིན་ནོད་པ་དང་། ལན་ཕར་སྐྱེལ་བ་དང་དེའི་ལན་
ཕྱིར་སྐྱེལ་བ་དང་གསུམ་རང་གིས་བྱས་སམ་མངགས་པ་མཚན་ཉིད་དང་ལྡན་པས་བྱེད་དུ་
བཅུག་པ་དང་། འཕྲིན་གསུམ་པ་བརྡ་དང་མཚན་མས་ཀྱང་གྲུབ་བོ། །འཕྲིན་གསུམ་ལ་སྦྱོར་
སྦོམ་གསུམ། ཀུན་སློང་དེ་གཉིས་འཕྲད་འདོད་ཀྱི་ཆགས་སེམས་ཀྱིས་མཐར་ཐུག་མི་ཚངས་སྤྱོད་
ཀྱི་དངོས་པོར་ཕྲད་ན་ལྷག་མའོ། །མཐའ་བཟུང་བས་ཐ་ན་ཐང་འགའ་ཕྲད་པའི་སྨད་འཚོང་མ་
ཡང་རུང་སྟེ། སྐྱེས་པ་སྤྱིའི་ལོངས་སྤྱོད་ཡིན་པས་དགོས་པ་བཅད་པའོ། །སྔར་མི་མཐུན་པ་
མཐུན་པར་སྒྲུབ་པ་དགོས་ཤིང་། ཆུང་མ་ཕྱི་མ་བཞི་འཐབས་ཙམ་གྱིས་མཐུན་པ་ཉམས་སོ། །
དང་པོ་གསུམ་རྡེའུ་གཏོར་བས་ཉམས། དགེ་སློང་མང་པོས་གཉིས་སྤྲད་ན་རེ་རེ་ལ་ལྟུང་བ་
རྫོགས་པ་རེ་འབྱུང་། གཅིག་གིས་ཟུང་མང་པོ་སྤྲད་ན་གཅིག་ལྟུང་བ་རྫོགས་པ་མང་པོ་འབྱུང་
སྤྲད་བྱ་དངོས་དང་བདག་པོ་ལས་འཕྲིན་མནོས་པ་འདྲ། དགའ་སྐྱེད་དུ། སྐྱེས་པ་ནང་སྤྲད་ན་
དངོས་གཞིར་འགྱུར་ཏེ་ཤིན་ཏུ་སྡིག་ཆེ་ཞེས་བཤད་དོ། །
གཉིས་པ་ཕྱིའི་ཡོ་བྱད་ལ་ཆགས་པའི་ལྟུང་བ་ལ་གཉིས་ལས་ཁང་པ་ལ་གླེང་གཞི་ནི་ཡུལ་
མཉན་ཡོད། གང་ཟག་དགེ་སློང་མང་པོ། ཉོན་མོངས་འདོད་ཞེན། ཉེས་པ་ཁང་པ་རྩིག་
པའོ། །གང་ཟག་ཆོས་འདི་པའི་དགེ་སློང་གིས་གཞི་ཤིང་དང་རྩ་དང་བླ་རྔན་ལ་སོགས་ཡོ་བྱད་
རྣམས་སྦྱིན་པ་བདག་ལ་བདག་གིས་བླངས་པ། ཆེད་དུ་བྱ་བའི་བདག་པོ་གཞན་མེད་པ། དགེ་
འདུན་ལ་སོགས་པའི་ཕྱིར་མ་ཡིན་གྱི་བདག་གི་ཕྱིར་བསྔོས་ཏེ་སྤྱོད་ལམ་བཞི་ཤོང་བའི་ཁང་པ་
རྩིག་གམ་གཞན་བརྩིག་ཏུ་འཇུག་ན། དགེ་འདུན་གྱིས་དགེ་སློང་དེ་ཁང་པ་ཚད་བཞིན་རྩིག་ཏུ་
ཆུགས་ཤིག དེ་ལ་ཁང་པའི་ཚད་ནི་འདི་ཡིན་ཏེ། རྨོང་གི་ཕྱི་ལ་མི་རྩི་ཡི་བང་གི་དཀྱུས་ཀྱི་སྲིད་
དུ་སྟོན་པ་བདེ་བར་གཤེགས་པའི་མཐོ་ནི་གཞན་ལས་སུམ་འགྱུར་ཡིན་པས་དེའི་མཐོ་བཅུ་
གཉིས། ཞེང་དུ་མཐོ་བདུན་ལ་ཚད་ལྡན་ཞེང་དུ་ཁྲུ་ཕྱེད་དང་བཅུ་གཅིག་དང་། སྲིད་དུ་ཁྲུ་བཅོ་
བརྒྱད་ཡིན་ནོ། །སྟོན་པའི་ནི་ངེས་ལ་རང་རང་གི་ནི་མ་ངེས་པས་སོ། །ཁོང་པའི་ག
གམ་མི་དག་བལྟ་བའི་ཕྱིར་རྩིག་པའི་དགེ་སློང་དེས་བལྟ་བའི་དགེ་སློང་དག་གང་ཡོད་པ་བཀྲི་
བར་ཁྱའི། དེ་མིག་གིས་བལྟ་བ་དེ་ཙམ་བཀྲི་མི་དགོས་སོ། །ཁྲིད་པའི་དགེ་སློང་ལྟ་བྱེད་དག་
གིས་ཀྱང་ཁང་པའི་གཞི་སྡིག་སྦྲུལ་ལ་སོགས་སྲོག་ཆགས་མང་པོའི་གནས་དང་བྲལ་ན་རུང་བ་པདེ་གཞི་དག་
46



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ་
ལོདང་། རྒྱལ་པོ་ལ་སོགས་ཀྱི་གནས་དང་ཤིང་ལྗོན་པ་ཆེན་པོ་བཅད་པར་བྱ་བ་སོགས་མེད་ན།
རྩོད་པའི་གཞི་མེད་པ་དང་། འདོམ་གང་འཁོར་ཡུག་ཏུ་ཆུ་ཀླུང་ངམ་གྲོག་ལམ་ཆེན་སོགས་མེད་
ན་བརྩལ་དུ་རུང་བར་བལྟ་བར་བྱའོ། །དགེ་སློང་ལག་གི་གླས་དགེ་འདུན་ལ་ལན་གསུམ་གསོལ་
ནས་དགེ་འདུན་ནམ་བསྐོས་པས་བརྟག་པ་སྟེ་རིམ་གྱིས་རུང་བ་དང་རྩོད་པ་མེད་པ་དང་བརྩལ་
རུང་དུ་ཤེས་ནས་དགེ་འདུན་གྱི་གསོལ་གཉིས་ཀྱི་ལས་ཀྱིས་གཞི་བརྟན་པ་དེར་ཁང་པ་རྩིག་པའི་
གནང་བ་སྦྱིན་ནོ། །གལ་ཏེ་དགེ་སློང་གིས་གཞི་མི་རུང་རྩོད་བཅས་བརྩམ་མི་རུང་དུ་རྫས་སྦྱིན་
བདག་ལ་བདག་གིས་བླངས་པ་རང་ལས་གཞན་ཕྱིར་གྱི་བདག་པོ་མེད་པ་བདག་གཅིག་གི་ཕྱིར་
ཁང་པ་རྩིག་གམ་རྩིག་ཏུ་འཇུག་གམ། བལྟ་བའི་དགེ་སློང་མི་འཁྲིད་དམ། ཁྲིད་པ་ལ་མི་སྟོན་
ནམ། ཕྱོགས་དེར་བསྟན་པའི་དགེ་སློང་གཏན་ནས་མེད་པ་དང་། རང་ངམ་གཞན་ཤེས་པ་
བླུན་ཞིང་ཆུང་བས་རུང་བ་ལ་མ་བསྟན་ཀྱང་ཉེས་མེད་ཁྱད་པར་བཤེས་གཉེན་བཞེད་དོ། །ཚད་
ལས་ལྷག་པར་འདས་ན་སྟེ་མདོར་ན་ཇི་སྐད་བསྟན་པ་བཞིན་མི་བྱེད་པར་རྩིག་ན། འདུ་ཤེས་
གཞི་དེ་དག་ལ་མ་འཁྲུལ་ཀུན་སློང་བཅས་པ་ལས་འདས་སྟེ་རྩིག་འདོད་ཀྱིས་མཐར་ཐུག་ཐོག་
སུམ་གཉིས་ཕུབ་ཚར་བའི་ཚེ་ལྷག་མའོ། །
འདིར་ཡན་ལག་དྲུག་ཚོགས་ནས་དངོས་གཞིར་འགྱུར་ཏེ། གཞི་དང་ཡོ་བྱད་གཞན་
ལས་བཙལ་བ། མ་དག་པ། མ་བསྟན་པ། གཅིག་གི་དོན་ཚད་ལས་ལྷག་པ། ཟིན་པའོ། །
མ་ཚང་ན་ཅི་རིགས་པར་སྦོམ་པོ་དང་། བྱེད་པར་རྩོམ་པ་ཙམ་གྱི་ཚེ་སྦྱོར་བའི་སྦྱོར་བའི་ཉེས་
བྱས། །བརྩམས་ནས་སྦོམ་པོ། ། ཐུན་མོང་དུ་དངོས་གཞིའི་སྔོན་དུ་སྦོམ་པོ་གཅིག་འབྱུང་
ངོ་། །གཉིས་པ་ཁང་ཆེན་ལ་གླེང་གཞི་ནི། ཡུལ་ཀོའུ་ཤམ་བྷི། གང་ཟག་དྲུག་སྟེ། ཉོན་མོངས་
བརྙས་པ་མི་བཟོད་པ། །ཉེས་པ་ཁང་ཆེན་རྩིག་པའོ། །གང་ཟག་དགེ་སློང་གིས་ཆེད་དུ་བྱ་བའི་
བདག་པོ་ཡོད་པ་ཉན་ཐོས་ཀྱི་དགེ་འདུན་གྱི་ཕྱིར་སྤྱོད་ལམ་བཞི་ཤོང་བའི་གཙུག་ལག་ཁང་།
ཆེན་པོ་ཚད་དང་སྦྱིན་བྱ་གཉིས་ལས་འདིར་ཕྱི་མ་སྟེ། འདི་ལ་ལས་ངན་པ་ལ་དགའ་བའི་ཉེས་པ་
མེད་དེ་དགེ་བའི་ཕྱོགས་ཡིན་པའོ། །རྩིག་ཏུ་འཇུག་ན་སྟེ། གཞི་དང་ཡོ་བྱད་བཙལ་རུང་མ་
བཙལ་རུང་། ཚད་ངེས་པ་མེད། གང་ཟག་ཁྱིམ་པའམ་རབ་བྱུང་བཞི་ཡན་ཆད་ཀྱི་དོན་
དུའོ། །ཡན་ལག་གཞན་ཐམས་ཅད་གོང་མ་བཞིན་ནོ། །
གཉིས་པ་གནོད་པས་ཀུན་ནས་སློང་བ་ལ་དྲུག་ལས། གཞི་མེད་ཀྱི་སྐུར་འདེབས་ལ་གླེང་
47



༄༅།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
Aགཞི་ནི་ཡུལ་རྒྱལ་ཁབ། གང་ཟག་འཛའ་བོ་ས་ལ་སྐྱེས། ཉོན་མོངས་མི་བཟོད་པ། ཉེས་པ་སྐུར་
འདེབས་སོ། །ཡང་གང་ཟག་དགེ་སློང་གང་བསམ་པ་ཁོང་ཁྲོས་འཁྲུགས་ཤིང་མི་དགའ་བས་ཞེ་
སྡང་བར་གྱུར་ནས་ཅི་ནས་ཀྱང་འདི་ཚངས་པར་སྤྱོད་པ་དགེ་སློང་གི་ཚུལ་དང་བྲལ་ལོ་སྙམ་ནས།
ཡུལ་དགེ་སློང་དག་པ་སྐུར་པ་གདབ་བྱའི་ཉེས་པ་དེ་མེད་པས་ལྟུང་བ་མེད་པ་མཐོང་ཐོས་དོགས་
པའི་གཞི་མེད་པར་ཕམ་པར་འགྱུར་བའི་ཆོས་ཀྱི་སྒྲས་བརྗོད་པ་བཞི་པོ་གང་རུང་གིས་སྨྲ་ཤེས་
དོན་གོ་བའི་མི་བསམ་པ་རང་བཞིན་དུ་གནས་པ་ལ་སྦྱོར་བ་ངག་མཚན་ཉིད་ལྡན་པས་སྐུར་པ་
བཏབ་པ་ལས་དེ་དུས་གཞན་ཞིག་ན་གཞན་གྱིས་དྲིས་ཀྱང་རུང་། མ་དྲིས་པར་རང་འགྱོད་པས་
སྨྲས་ཀྱང་རུང་། རྩོད་པ་བཞི་ལས་འདིར་ལྟུང་བའི་ཕྱིར་རྩོད་པ་དེ་ཡང་གཞི་གསུམ་མེད་པའམ་
ཡོད་པ་བརྗེད་པས་ཡིན་ལ། དགེ་སློང་ཡང་སྐུར་པ་འདེབས་པར་འདོད་པའི་ཞེ་སྡང་ལ་གནས་
པས་ཞེ་སྡང་གིས་སྨྲས་སོ་ཞེས་ན་དོན་གོ་བ་ན་ལྷག་མའོ། །རང་ལས་གཞན་པའི་དགེ་སློང་ཕ་མ་
ལ་ཕམ་པ་བྱུང་ངམ་མ་བྱུང་ཀྱང་རུང་། གཞི་མེད་པར་དེ་ཉིད་དམ་གཞན་ལ་མིང་དང་སྦྱར་ཏེ་
གསལ་པོར་བརྗོད་ཅིང་གོ་བ་ན་དངོས་གཞིའོ། ། གཉིས་པ་ཆ་མ་ཡིན་པ་དང་མཐུན་པ་བག་
ཙམ་གྱི་གླེང་གཞི་སྔ་མོ་བཞིན་ལས་ཉེས་པ་བག་ཙམ་གྱིས་སྐུར་པའོ། །གཞན་ནི་མྱ་ངན་ལས་
འདས་པ་དེའི་ཆ་མ་ཡིན་པ་དང་མཐུན་པ་ཕམ་པ་བཞིའོ། །བག་ཙམ་ལས་བསམ་པ་རི་དྭགས་
ཕོ་མོའི་ཆོས་དང་དེ་ལྟ་བུས་བསྙད་པ་ཙམ་གྱིས་ཆོས་མ་ཡིན་པ་འགའ་ཞིག་བླངས་ཏེ་བཟུང་བར་
གྱུར་ལ་སྟེ་གྱུར་ཅིང་ངོ་། །ལྷག་མ་རྣམས་སྔ་མ་བཞིན་ནོ། །
གསུམ་པ་དབྱེན་བྱེད་ལ་གླེང་གཞི་ནི། ཡུལ་རྒྱལ་ཁབ། གང་ཟག་ལྷ་སྦྱིན། ཉོན་མོངས་
རྙེད་བཀུར་འདོད་པ། ཉེས་པ་དབྱེན་བྱེད་དོ། །ཡང་གང་ཟག་དགེ་སློང་གང་། བསམ་པ་
སྟོན་པའི་ཉན་ཐོས་ཀྱི་དགེ་འདུན། རོ་གཅིག་བྱ་བ་གཅིག་ལམ་གཅིག་ཏུ་ཞུགས་པས་མཐུན་པ་
གཉིས་སུ་དབྱེ་བའི་ཕྱིར། སྦྱོར་བ་བརྟུལ་བ་རྩོམ་པར་བྱེད་ཅིང་། ཀོ་ཀ་ལི་ཀ་ལྟ་བུ་དང་
འགྲོགས་པ་དང་། མ་སྐྱེས་དགྲའི་ཟས་ལ་ལོངས་སྤྱོད་པ་ལྟ་བུའི་རྒྱུས་དབྱེན་བྱེད་པར་འགྱུར་
བའི་རྩོད་པ་འཁྲུག་ལོང་དེ་ལ་དམིགས་ཏེ་ཡང་དག་པར་བླངས་ནས་དམ་ཏུ་རབ་ཏུ་བཟུང་སྟེ་
འདུག་ན། བཟློག་པའི་ཕྱིར་དགེ་སློང་དེ་ལ་ཆོས་འདི་པའི་དགེ་སློང་དགེ་འདུན་རྣམས་ཀྱིས་
ཚིག་འདི་སྐད་ཅེས་ཚེ་དང་ལྡན་པ་ཁྱོད་དགེ་འདུན་རྟགས་དང་ཚུལ་ཁྲིམས་དང་ལྟ་བ་དང་ཆོ་ག་
དང་འཚོ་བ་དྲུག་མཐུན་པ་དེ་མི་མཐུན་པར་དབྱེ་བའི་ཕྱིར་བརྟུལ་བ་འབད་རྩོལ་མ་བྱེད་ཅིག་པ
48



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ་
དབྱེན་བྱེད་པར་འགྱུར་བའི་རྩོད་པ་ཡང་དག་པར་བླངས་ནས་རབ་ཏུ་བཟུང་སྟེ་མ་འདུག་ཅིག །
ཚེ་དང་ལྡན་པ། དགེ་འདུན་ཚུལ་ཁྲིམས་ལྟ་བ་འཚོ་བ་སྤྱོད་པ་མཐུན་པར་གྱིས་ཤིག །མཐུན་
པའི་ཕན་ཡོན་ཅི་ཡོད་ཅེ་ན། དགེ་འདུན་མཐུན་པ་བྱ་བ་དང་ལམ་གཅིག་པ་ཟང་ཟིང་གི་ལོངས་
སྤྱོད་མི་བྱེད་པའི་འདྲེས་ཤིང་བར་དུ་མ་ཆོད་པ། ཕན་ཚུན་ཡོན་ཏན་བརྗོད་པའི་དགེ་ཕྱོགས་
འཕེལ་བས་ཀུན་ཏུ་དགའ་ལྟ་སྤྱོད་ལ་མ་རྩོད། མཆོག་རྣམ་པར་གྲོལ་བ་ལ་སྦྱོར་བ་དང་འབྲས་བུ་
མྱང་འདས་གཅིག ། གསུང་རབ་ཡན་ལག་བཅུ་གཉིས་སམ་གསོ་སྦྱོང་མཐུན་པས་འདོན་པ་
གཅིག་གཞན་གྱིས་བཀྲིར་མི་བཏུབ་པས་ཆུ་དང་འོ་མ་གཅིག་ཏུ་འདྲེས་པ་བཞིན་དུ་གྱུར་ནས་
དགག་དབྱེ་སོགས་ལས་མཐུན་པར་གྱུར་པ་ལ། སྟོན་པའི་བསྟན་པ་དུག་གསུམ་འདུལ་བའི་སྡེ་
སྣོད་གསུམ་ཡང་ལུང་འབོག་པ་དང་ཀློག་པ་དང་ཁ་ཏོན་བྱེད་པས་གསལ་བར་བྱེད་ན་ཚེ་འདིར་
བསམ་གཏན་གྱི་བདེ་བ་དང་རིམ་གྱིས་བདེན་བཞི་མཐོང་སྟེ་འབྲས་བུ་བཞི་ལ་རེག་པར་གནས་
པ་ཐོབ་པར་འགྱུར་གྱི་དེས་ན་ཚེ་དང་ལྡན་པ་ཁྱོད་དགེ་འདུན་མཐུན་པ་འབྱེད་པར་བྱེད་པའི་
གཞི་འདི་ལྟ་བུ་འདི་ཐོང་ཞིག་ཅེས་བཞམས་ཏེ་བསྒོ་བར་བྱའོ། །དེ་དགེ་སློང་དེ་ལ་ཆོས་འདི་
པའི་དགེ་སློང་རྣམས་ཀྱིས་དེ་སྐད་བཞམས་ཏེ་བསྒོ་བ་ན། གལ་ཏེ་གཞི་ལྟ་བ་དེ་གཏོང་ན་ལེགས་
ཏེ་བཟང་། རྩོམ་པའི་ཉེས་བྱས་གཅིག་བྱུང་གི །སྦོམ་པོ་ཡང་མ་བྱུང་ངོ། །གལ་ཏེ་མི་གཏོང་
ན་སྦོམ་པོ་གཅིག་བྱུང་ཡང་གཞི་དེ་གཏང་བར་བྱ་བའི་ཕྱིར་གསོལ་བཞིའི་ལས་ཀྱིས་ལན་གཉིས་
ལན་གསུམ་དུ་བཟློག་པའི་ཕྱིར་ཡང་དག་པར་བསྒོ་བར་བྱ་སྟེ། འདི་འདྲ་བྱེད་ཕོད་དམ་སྲིད་
དམ་ཞེས་འདྲི། ཡང་དག་པར་བསྟན་པ་སྟེ་མ་བྱེད་ཅིག་ཅེས་བཟློག་པར་བྱའོ། །བསྒོ་བ་དང་
བསྟན་པ་ན་གཞི་དེ་གཏོང་ན་དེ་ལྟ་ལ་རྩེགས་ཏེ་ལྷག་མ་དངོས་མ་བྱུང་། གསོལ་བའི་མཐའ་
དང་བརྗོད་པ་རེ་རེའི་མཐར་མི་གཏོང་ན་སྦོམ་པོ་རེ་རེ། མཇུག་སྡུད་རྫོགས་ནས་ལྷག་མའོ། །
སྔ་རབས་བརྗོད་པ་གསུམ་པའི་མཐར་སྦོམ་པོ་གཅིག་ཉིད་འདོད། །རྩིས་ཉག་ལྷག་མ་དངོས་
མཇུག་སྡུད་ཀྱི་འབྲས་བུར་འདོད། མི་བརྗེད་ དྲན་བྱེད་ དུ་བཞམ་པའི་མཐར་ཉེས་བྱས
གསོལ་བ་དང་བརྗོད་པ་དང་པོ་གཉིས་ལ་སྦོམ་པོ་རེ་རེ་སྟེ་སྦོམ་པོ་གསུམ་འབྱུང་བར་བཤད་
དོ། །འདིར་བསྒོ་གྱུར་བཞི་ཀའང་། བཟློག་ཚུལ་བཞམ་བསྒོས་བཟློག་པ་ན་བྱ་བ་དེ་མི་གཏོང་
བར་རྗེས་སུ་སྒྲུབ་པའི་རང་བཞིན། དང་པོར་སྦྱོར་བའི་ཉེས་བྱས་གཅིག་དང་བཞམ་པའི་མཐའ་
དང་། གསོལ་བ་དང་། བརྗོད་པ་གཉིས་པོའི་མཐར་སྦོམ་པོ་རེ་རེ་བསྐྱེད་པར་རྗེས་སུ་མཐུན་ག
49



༄༅།།དཔལ་ལྡན་ས་སྐྱ་པའི་གསུང་རབ་གྲགས་གས་ཆེན་བཅོ་བརྒྱད་ལས། པོད་དང་པོ།
4ནོ། །མཚམས་མེད་ཀྱི་དབྱེན་ནི། སྟོན་པ་བཞུགས་པའི་ཚེ་ཕྱེ་ཞིང་། སྟོན་པ་གཞན་དང་ལམ་
གཞན་བཟོད་ཅིང་འདོད་པར་གྱུར་ན་མཐར་ཐུག་གོ །ལས་ཀྱི་དབྱེན་ནི་མཚམས་གཅིག་གི་
ནང་དུ་དགེ་འདུན་མཐུན་པ་ལས་ཆོས་དང་ཟང་ཟིང་གི་ལོངས་སྤྱོད་བྱེད་འདོད་པས་རང་མ་
གཏོགས་ཕན་ཚུན་བཞི་བཞིར་ལོངས་པ་ཕྱེ་བ་ལས་འབྱུང་ངོ༌། །མཚམས་མེད་དབྱེན་ནི་ཞག་ཏུ་
མི་གནས་ཤིང་ལས་དབྱེན་ནི་མ་ངེས་སོ། ། སྦྱོར་བ་ཚུལ་ཤིང་འགྲིམ་པ་སོགས་ཀྱིས་འབྱེད་
པའོ། །བམ་པོ་ལྔ་བཅུ་པ་དང་གཞུང་འགྲེལ་དུ། སྟོན་པ་མི་བཞུགས་ན་དབྱེན་གྱི་ལྷག་མ་
དངོས་གཞི་མེད་པར་བཤད་པ་འདྲའོ། །
བཞི་པ་རྗེས་ཕྱོགས་ཀྱི་གླེང་གཞི། གང་ཟག་ཀོ་ཀ་ལི་ཀ་སོགས་བཞི། ཉེས་པ་ནི་རྗེས་
ཕྱོགས་སོ། །ཡང་གང་ཟག་དགེ་སློང་དབྱེན་བྱེད་དེའི་གྲོགས་བྱེད་ལྟ་བ་དང་འདོད་པ་མི་མཐུན་
པར་སྨྲ་བ་ཉིད་ཀྱི་རྗེས་ཕྱོགས་པ་ལྟ་བ་དང་བསམ་པ་དེ་དང་ལྡན་པ་གཅིག་གམ་གཉིས་སམ་དེ་
ལས་མང་པོ་དག་ཡོད་ཅིང་། གལ་ཏེ་རྗེས་སུ་ཕྱོགས་ཤིང་གྲོགས་བྱེད་པ་དེ་དག་ཆོས་འདི་པའི་
དགེ་སློང་རྣམས་ལ་སྦྱོར་བ་ཚིག་འདི་སྐད་ཅེས་ཚེ་དང་ལྡན་པ་དག །ཁྱེད་ཅག་ཕན་པར་འདོད་
པས་དགེ་བ་ལ་སྦྱོར་ཡང་རུང་། མི་ཕན་པར་འདོད་པས་སྡིག་པ་ལ་སྦྱོར་ཡང་རུང་དགེ་སློང་འདི་
ལ་ཅི་ཡང་ཅུང་ཟད་ཀྱང་མི་སྨྲ་ཞིག །དེ་ཅིའི་ཕྱིར་དགེ་སློང་འདི་ནི་ཡི་གེ་ཕུན་སུམ་ཚོགས་པའམ་
རིགས་པའི་ཆོས་སྨྲ་བ། དོན་ཕུན་སུམ་ཚོགས་པའམ་ལུང་གི་རྗེས་སུ་འབྲང་བའི་འདུལ་བ་སྨྲ་བ།
ཡང་ན་འཕགས་ལམ་ཡན་ལག་བརྒྱད་ལས་ལྔ་ནི་ཆོས། ངག་ལས་མཐའི་འཚོ་བ་གསུམ་འདུལ་
བ། ཡང་ན་ཆོས་དོན་དང་ལྡན་པ། འདུལ་བ་འཇམ་ཞིང་མཛེས་པའོ། ། རྗེས་ཕྱོགས་པས་
བསྔགས་པ་ཙམ་དུ་ཟད་ཀྱི། དེ་དང་ལྡན་པ་ནི་མ་ཡིན་ནོ། །དགེ་སློང་འདི་ཆོས་ཇི་ལྟ་བ་དང་
འདུལ་བ་ཇི་ལྟ་བ་དང་སྟོན་པའི་བསྟན་པ་ཇི་ལྟ་བ་ཡང་དག་པར་བླངས་ནས་རབ་ཏུ་བཟུང་སྟེ་
རྗེས་སུ་ཐ་སྙད་འདོགས་པར་བྱེད་པ་དགེ་སློང་འདི་ནི་དོན་རྟོགས་ནས་ཤེས་བཞིན་དུ་སྨྲ་བ་ཡིན་
གྱི་དོན་མ་རྟོགས་པར་མི་ཤེས་བཞིན་སྨྲ་བ་མ་ཡིན་པའི་ཕྱིར་ཏེ། དགེ་སློང་འདི་གཞི་གང་ལ་ཡིད་
དང་མཐུན་པས་འདོད་ཅིང་རིགས་པས་རྟོགས་ནས་བཟོད་པ་དེ་ལ་བདག་ཀྱང་འདོད་ཅིང་
བཟོད་དོ་ཞེས་བློ་གཅིག་པར་བསྟན་ཏོ། །གཞུང་ལྷག་མ་རྣམས་སྔ་མ་བཞིན་བཤད་ཅིང་ཡན་
ལག་ཀྱང་དབྱེན་གྱི་གྲོགས་བྱེད་པ་ཞེས་པ་ལས་གཞན་སྔ་མ་བཞིན་སྦྱར་རོ། །
ལྔ་པ་ཁྱིམ་སུན་འབྱིན་པའི་གླེང་གཞི་ལ་ཡུལ་ནི་མཉན་ཡོད། གང་ཟག་ནམ་སོ་འགྲོ་
50



༄༅།།འདུལ་པའི་སྡེ་སྣོད་ཕྱེད་པའི་རྒྱན་ཞེས་བྱ་བ།
་
པམགྱོགས། ཉོན་མོངས་བསྐྱོད་པའི་དགེ་འདུན་ལ་མི་བཟོད་པ། ཉེས་པ་ཁྱིམ་སུན་འབྱིན་
པའོ། །གང་ཟག་དགེ་སློང་གང་། གཉིས་ལས་ལྷག་མ་རབ་ཏུ་མང་པོ་དག །ཚོང་ཁང་དང་ར་
བས་བསྐོར་བའི་གྲོང་ངམ་ར་བས་མ་བསྐོར་བའི་གྲོང་བརྡལ་ཞིག་ན་ཆོས་དང་ཟང་ཟིང་གི་ལོངས་
སྤྱོད་ཀྱིས་ཉེ་བར་བསྟེན་ཅིང་གནས་པར་གྱུར་ལ་དེ་དག་ཀྱང་བྲམ་ཟེ་ལ་སོགས་པ་ཁྱིམ་པ་རྣམས་
བུད་མེད་དང་ལྷན་ཅིག་ཟ་འཐུང་སྣོད་གཅིག་ཏུ་ཟ་བ་སོགས་འགྲོགས་པ་དང། ཟས་གོས་སོ་
ཤིང་སོགས་ལོངས་སྤྱོད་པ་སུན་འབྱིན་པ་སྡིག་པའི་ཆོས་གནས་ངན་ལེན་ཀུན་ཏུ་སྤྱོད་པར་གྱུར་
ཅིང་། དེ་དག་གིས་ཁྱིམ་བདག་གི་ཁྱིམ་དག་སུན་ཕྱུང་བར་མིག་ཤེས་ཀྱིས་མཐོང་ངམ། རྣ་
བས་ཐོས་སམ། དེ་ལས་གཞན་པའི་ཤེས་པས་རབ་ཏུ་ཤེས་སམ། དེ་དག་སྡིག་པ་ཀུན་ཏུ་སྤྱོད་
པར་མཐོང་ཐོས་ཤེས་ན། དགེ་སློང་དེ་དག་ལ་ཆོས་འདི་པའི་དགེ་སློང་རྣམས་ཀྱིས་ཚིག་འདི་
སྐད་ཅེས། ཚེ་དང་ལྡན་པ་དག་ཁྱེད་ཅག་རིགས་དང་ཁྱིམ་སུན་འབྱིན་པའི་སྡིག་པའི་ཆོས་ཁ་ན་
མ་ཐོ་བ་སྤྱོད་པ་དག་ཡིན་ཏེ། ཁྱོད་ཀྱིས་ཁྱིམ་སུན་ཕྱུང་བ་སྡིག་པའི་ཆོས་སྤྱོད་པར་མཐོང་ཐོས་
ཞེས་པས་གཞི་གསུམ་ཡོད་པར་བསྟན། ཚེ་དང་ལྡན་པ་དག་ཁྱེད་ཅག་འདི་ན་གནས་པས་
གནས་པ་མཆོག་གི་གནས་འདི་ནས་དེངས་ཤིག་ཅེས་ཚིག་འཇམ་པོས་བསྒོ་བར་བྱའོ། །གལ་
ཏེ་དེ་སྐད་བསྒོ་བ་ན་དེ་དག་དགེ་སློང་རྣམས་ལ་འདི་སྐད་ཅེས། ཚེ་དང་ལྡན་པ་དག །ངེད་
ཅག་སྐྱོད་པར་བྱེད་པ་འདི་དག་ན་ཁ་ཅིག་མ་བསྐྱེད་པ་ལ་ཆགས་པའི་འདུན་པས་འགྲོ་བ།
བསྐྱེད་པ་ལ་སྡང་བའི་ཞེ་སྡང་གིས་འགྲོ་བ། མ་བསྐྲད་པ་དེ་དག་གིས་ཁྱིམ་སུན་ཕྱུང་བར་མ་ཤེས་
པས་གཏི་མུག་གིས་འགྲོ་བ། མོ་བསྐྲད་པ་དེ་ལ་འཇིགས་པས་སྐྲོད་པར་མི་བྱེད་པའི་ཕྱིར་་
འཇིགས་པས་འགྲོ་བ་དག་ཡིན་ཏེ། འདི་ལྟར་ཁྱིམ་སུན་ཕྱུང་བའི་ལྟུང་བ་འདྲ་བ་ཁོ་ན་ལས་དགེ་
སློང་ཁ་ཅིག་སྐྱོད་པར་བྱེད་ཁ་ཅིག་ནི་སྐྱོད་པར་མི་བྱེད་དོ་ཞེས་བརྫུན་དེ་སྐད་ཟེར་ན། སུན་
འབྱིན་པའི་དགེ་སློང་དེ་དག་ལ་ཆོས་འདི་པའི་དགེ་སློང་རྣམས་ཀྱིས་དེ་སྐད་མ་ཟེར་ཅིག །དེ་
ཅིའི་ཕྱིར་ཞེ་ན། དེ་ལྟར་མ་ཡིན་གྱི་འདི་ལྟར་ཁྱོད་ཉིད་ཀྱི་སྤྱོད་པ་རབ་ཏུ་ཤེས་པའི་ཕྱིར་ཏེ།
བརྫུན་ཚིག་གིས་སྐུར་པ་འདེབས་པའི་ལས་ཀྱི་ལམ་འདི་ཐོང་ཞིག །ཅེས་འཇམ་པོས་བསྒོ་བར་
བྱའོ། །དེ་སྐད་འཇམ་པོས་བཞམས་ཏེ་བསྒོ་བ་ན་གཞི་དེ་གཏོང་ན་ལེགས་ཏེ་བཟང་བ་ཡིན།
ཉེས་བྱས་གཅིག་བྱུང་བར་ཟད། སྦོམ་པོ་ཡང་མ་བྱུང་། གལ་ཏེ་མི་གཏོང་ན་གསོལ་བ་བྱ་བ་
སོགས་དབྱེན་གྱི་སྐབས་བཞིན་ཤེས་པར་བྱའོ། །ཡུལ་རང་སྐྱོད་པའི་དགེ་འདུན་འགྲོ་བ་་བ་བཞི་ལ
བ
51



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
:བྲལ་ལ། ཀུན་སློང་འགྲོ་བ་བཞི་བྲལ་དུ་ཤེས་བཞིན་དུ་འགྲོ་བ་བཞིས་སྐུར་པ་འདེབས་འདོད་
ཀྱིས་སྦྱོར་བ་རང་ངམ་བསྐོས་པའི་ངག་གིས་བརྫུན་དུ་སྨྲས་ཏེ། མཐར་ཐུག་བརྗོད་པ་གསུམ་
པའི་མཐའ་ལ་མ་བཏང་པའོ། །
དྲུག་པ་བཀའ་བློ་མི་བདེ་བ་ལ་གླེང་གཞི་ནི། ཡུལ་ཀོ་ཤམ་བྷི། གང་ཟག་འདུན་པ།
ཉོན་མོངས་གླེང་བ་མི་བཟོད་པ། ཉེས་པ་བཀའ་བློ་མི་བདེ་བའོ། །གླེང་དྲན་བྱེད་པའི་སྐབས་
འདི་ནི། གང་ཟག་དགེ་སློང་ཁ་ཅིག །རྗེས་སུ་མཐུན་པ། ཚུལ་དང་མཐུན་པ། དྲང་པོར་
འཇུག་པའི་ཚིག་ལ་མི་མཐུན་པར་འཛིན་ཅིང་མི་བཟོད་པས་བཀའ་བློ་མི་བདེ་བའི་རང་བཞིན་
ཅན་དུ་གྱུར་པ། དེ་ལ་ཆོས་ཕྱོགས་པའི་དགེ་སློང་རྣམས་ཀྱིས་ཟླ་བ་ཕྱེད་ཅིང་འདོན་པར་
གཏོགས་པ་སོ་སོར་ཐར་པའི་བསླབ་པའི་གཞི་རྩོད་པ་ཞི་བར་བྱེད་པའི་བར་རྣམས་དང་། བདེ་
བར་གཤེགས་པའི་མདོ་ཡང་དག་པར་སྦྱོར་བ་གཞུང་འབུམ་པ་དུམ་བུ་བཞིར་གཏོགས་པ་རྣམས་
ཀྱི་ཆོས་མདོ་སྡེ་དང་མ་མོ་དང་མཐུན་པ་དང་། འདུལ་བ་ཉིད་དང་མཐུན་པའམ་ཡང་ན་ཆོས་
མཐོང་ཐོས་དོགས་གསུམ། འདུལ་བ་དུས་སུ་དོན་དང་ལྡན་པར་འཇམ་པོར་སྨྲས་པ་ན། སྦྱོར་
བ་ངག་གིས་འདི་སྐད་ཅེས་ཁྱེད་ཀྱང་བདག་ལ་མི་སྨྲ་ཞིག །བདག་ཀྱང་ཁྱེད་ལ་མི་སྨྲའོ། །ཁྱེད་
ཅགོ་ལ་ཡང་བདག་གིས་སྨྲས་པས་ཅི་ཞིག་བྱ་ཞེས་བདག་ཉིད་གླེང་པའི་ཚིག་བརྗོད་པར་བྱ་བ་མ་
ཡིན་པ་ཉིད་དུ་འཇོག་པར་བྱེད་ནའོ། །གླེང་པར་འོས་པ་སུ་ཡང་རུང་བས་གླེང་པ་ནི་ཕྱོགས་
གཅིག་ཙམ། དྲན་པ་ནི་ཡོངས་སུ་རྫོགས་པར། བཞམ་པ་ནི་གྲོས་གདབ་པ། བསྒོ་བ་ནི་བཟློག་
པའི་ཕྱིར་ལས་བྱེད་པའོ། །དྲན་ཤེས་བཞིན་དུ་མི་ལྡན་པ་དང་། མི་དབེན་པ་དང་། སྐབས་མ་
ཕྱེ་བ་དང་། གཞི་མེད་པ་དང་། མངོན་ཤེས་ཀྱིས་གླེང་བ་ནི་མི་བྱའོ། །གླེང་དྲན་བྱས་ནས་མི་
ན
གཏོང་ན། བརྗོད་བཅས། མི་གདམས་པ། མི་སྨྲ་བ། གསོ་སྦྱོང་བཞག་པ། དགག་དབྱེ་
བཞག་པ། ཕུར་བཅས་རྣམས་རིམ་བཞིན་བྱས་ནས་མི་གཏོང་ན་བཞམ་བསྒོའི་ལས་བྱེད་པར་
གཞུང་འགྲེལ་དང་བམ་པོ་ལྔ་བཅུ་པར་བཤད། རྒྱུ་འདུལ་འཛིན་ཡང་བཞེད་དོ། །གཅིག་ལ་
གཅིག་བརྗོད་པར་བྱ་བ་ཉིད་དུ་བྱེད་ན་ཕན་ཡོན་ནི། ཡོན་ཏན་ཐོབ་པ་མི་ཉམས་པའི་ཕྱིར་
འདོམས་ཤིང་གསར་དུ་བསྐྱེད་པའི་ཕྱིར་རྗེས་སུ་སྟོན་ཅིང་སློབ་པ་དང་། །ལྟུང་བ་ལས་སློང་ཞིང་
སྦྱོང་བ་ཉིད་དེ་ལྟ་བུས་བཅོམ་ལྡན་འདས་སངས་རྒྱས་དེའི་དགེ་འདུན་གྱི་འཁོར་འདི་སྔོན་ཆད་
འཕེལ་བར་གྱུར་པ་ཡིན་གྱི་བརྗོད་བྱ་མ་ཡིན་པ་འདི་ཐོང་ཞིག་ཅེས་བསྒོ་བར་བྱ། བཏང་ན་
52



༄༅།འདུ་ལ་པའི་སྡེ་སྣོད་མཛེས་པར་ར་ཕྱེད་པའི་རྒྱུན་ཞེས་ཁྱུ་པ
ལེགས་སོ་གཞུང་ལྷག་མ་སྔར་བཞིན་ནོ། །ཡུལ་དགེ་སློང་ཆོས་ལྡན་གྱིས་གླེང་བ་ལ། ཀུན་སློང་
ཤེས་བཞིན་དུ་བཀའ་བཞིན་མི་བྱེད་ཅིང་མི་ཉན་པར་འདོད་པས། མཐར་ཐུག་བརྗོད་པ་གསུམ་
པའི་མཐར་མ་བཏང་ན་ལྷག་མའོ། །
གསུམ་པ་མཇུག་སྡུད་ནི་ཕྱིར་བཅོས་པ་དང་བཅས་པ་སྟེ། ཚེ་དང་ལྡན་པ་དག་ཅེས་བོས་
ནས་འདོན་པ་བདག་གིས་ཕྱིར་བཅོས་དགེ་འདུན་ལ་རག་ལས་པའི་ལྟུང་བ་ཕམ་པ་ལྟར་ལྷག་
མེད་མ་ཡིན་པས་ལྷག་མའི་མཚན་ཉིད་འཛིན་པའི་ཆོས་བཅུ་གསུམ་བསྟན་ཟིན་ཏོ། །མཚན་
ཉིད་ནི། ཕྱིར་བཅོས་དགེ་འདུན་ལ་རག་ལས་ཤིང་། ལྟུང་བ་རང་གི་ངོ་བོ་ལྷག་མའི་མིང་གིས་
ཕྱིར་བཅོས་ན་འདག་རུང་ངོ་། །བཅུ་གསུམ་པོ་དེ་དག་ལས་དང་པོ་དགུ་ནི་ལྟུང་བར་འགྱུར་བ་
དང་པོ་དག་ཉིད་ཀྱིས་སོ་སྟེ་བཞམ་བསྒོས་བཟློག་པ་མེད་དོ། ། ཕྱི་མ་བཞི་ནི་བརྗོད་པ་ལན་
གསུམ་མཇུག་སྡུད་དང་བཅས་པ་རྫོགས་པའི་མཐར་དངོས་གཞིར་འགྱུར་རོ། །ལྟུང་བ་འབྱིན་
པའི་དགེ་སློང་གིས་བཅུ་གསུམ་པོ་དེ་དག་ལས་ལྷག་མའི་ལྟུང་བ་གང་ཡང་རུང་བ་ཞིག་བྱས་ལ།
དུས་ཇི་སྲིད་དུ་བདག་ལ་ལྟུང་བ་དེ་བྱུང་བར་ཤེས་བཞིན་དུ་འཆབ་ཅིང་སྦེད་ལ་མི་མཐོལ་བར་
བྱེད་པ་དེ་སྲིད་དུ་དེས་མི་འདོད་བཞིན་དུ་སྤོ་བའི་ལས་བྱ་སྟེ། རང་བཞིན་དུ་གནས་པའི་ས་
ནས་དག་པའི་སར་སྤོ་བ་འདི་བཅས་པའི་ཉེས་པ་སྦྱང་བའི་ཆད་ལས་སོ། །སྤོ་བ་བྱས་ནས་དེའི་
འོག་ཏུ་ལྷག་མའི་ཉེས་པ་སྦྱང་བའི་ཕྱིར། མཚམས་ནང་གི་དགེ་འདུན་ལ་སྒོ་གསུམ་གྱི་སྤྱོད་
དང་ཆོས་དང་ཟང་ཟིང་གིས་ཞག་དྲུག་གི་བར་དུ་དགེ་འདུན་ཐམས་ཅད་ཐུགས་མཉེས་ཤིང་
མགུ་བར་བྱ་བའི་ལས་སྦྱར་བར་བྱའོ། །མགུ་བ་སྤྱད་ནས་དབྱུང་བ་ལ་ཐོགས་ཏེ། དབྱུང་བའི་
ཕྱིར་དགེ་འདུན་འདུག་ཅིང་མཐུན་པར་བྱ་བ་ལ་སོགས་ཆོས་དང་མཐུན་པར་བྱས་ལ། མཆིལ་
ལྷམ་ཕུད། ཕྱག་བྱས་ཙོག་པུར་ཐལ་མོ་སྦྱར་གསོལ་བ་བཏབ་པས་དགེ་སློང་གི་དགེ་འདུན་གྱི་
སེམས་མགུ་ཞིང་ཡི་རང་བར་བྱས་ནས། གནས་གང་ན་དགེ་སློང་ཉི་ཤུའི་ཚོགས་ཀྱི་དགེ་འདུན་
ཡོད་པ་དེར་དགེ་སློང་མགུ་ལྡན་དེ་ལྷག་མའི་ལྟུང་བ་ལས་དབྱུང་བའི་ལས་བྱའོ། །དགེ་སློང་ཉི་
ཤུར་གཅིག་གིས་མ་ཚང་བ་བཅུ་དགུའི་ཚོགས་ཀྱི་དགེ་འདུན་གྱིས་དགེ་སློང་འབྱིན་པར་བྱེད་ན།
མགུ་ལྡན་དགེ་སློང་དེ་ཡང་རང་བཞིན་གྱི་སར་མ་ཕྱིན་ལ། འབྱིན་བྱེད་དགེ་སློང་དེ་དག་ཀྱང་
སྨད་པར་བྱ་བ་འགལ་ཚབས་ཅན་ཡིན་ཏེ་ཆོ་ག་ལས་འདས་ན་ལས་མི་འཆགས་སོ། །ལྷག་མ་
ཕྱིར་འཆོས་པ་དང་དབྱུང་བའི་ལས་དེ་ལ་ཇི་སྐད་བཤད་པ་དེ་ནི་ཆོ་ག་ཡིན་ནོ། །སྤོ་བ་སྤྱོད་པས།
53



༄༅ །དཔལ་ལྡན་ས་སྐྱ་པའི་གཅུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
དགེ་སློང་རང་བཞིན་དུ་གནས་པའི་བཀུར་བསྟི་བདག་གིར་མི་བྱ། གནས་གཅིག་ཏུ་མི་ཉལ།
ལས་ཀྱི་གྲལ་དུ་མི་འདུ། དགེ་སློང་མ་ལ་ཆོས་མི་བསྟན། གསར་བུ་ལ་འཇམ་པའི་བྱ་བ་ཕྱག་
དར་ལ་སོགས་པ་བྱ་བ་སོགས་ཁྱད་པར་ཅན་གྱི་སྦྱོར་བ་སྦྱར། སྨད་ཅིང་དམན་པའི་སྤྱོད་པ་ཆོས་
དང་ལྡན་པ་དག་བྱ་སྟེ་རྒྱས་པར་གཞན་དུ་བལྟའོ། །ཡང་སྤོ་བ་དང་གཞི་ནས་སྤྲོ་བ་དང་། ཡང་
མགུ་བ་དང་གཞི་ནས་མགུ་སོགས་རྒྱ་ཆེར་སྦྱར་བར་བྱའོ། །
ལྔ་པ་མ་ངེས་པའི་སྡེ་ལ། དངོས་དང་མཇུག་སྡུད་གཉིས་ལས། དང་པོ་ཕམ་ལྷག་
ལྟུང་བྱེད་གང་ཡིན་མ་ངེས་པ་དང་ལྷག་མ་དང་ལྟུང་བྱེད་གང་བྱུང་མ་ངེས་པ་གཉིས་གླེང་གཞིའི་
དབང་གིས་བཞག་གི འདིར་སྔ་མ་ལྷག་མ་དང་ཕྱི་མ་ལྟུང་བྱེད་དུ་འདུས་སོ། །སྔ་མའི་གླེང་
གཞི་ལ་ཡུལ་མཉན་ཡོད། གང་ཟག་འཆར་ཀ ཉོན་མོངས་འདོད་ཆགས། ཉེས་པ་མ་ངེས་
པའོ། །ཚེ་དང་ལྡན་པ་དག་ལྟུང་བའི་གང་བྱུང་མ་ངེས་ཤིང་གཏོལ་མེད་པར་གྱུར་པའི་ཆོས་
གཉིས་པོ་འདི་ཟླ་ཕྱེད་ན་འབྱུང་ངོ་། །ཡང་དགེ་སློང་གང་འཁྲིག་པ་བསྟེན་དུ་རུང་བའི་བུད་མེད་
དང་ལྷན་ཅིག དགེ་སློང་གཅིག་པུ་བུད་མེད་གཅིག་དང་། ཁྲིམས་གྲོགས་དང་བྲལ་ཞིང་སྐྱེ་བོ་
རྒྱུན་འགྲུལ་མེད་པའི་དབེན་པ། རྩིག་པ་རིབ་མ་ཐིབས་པོ་མུན་པའི་སྐྱབས་ལྔ་གང་རུང་ཡོད་
པར་འདོད་པ་མི་ཚངས་སྤྱོད་བྱར་རུང་ཐག་ཉེ་བར་འདོམ་གང་གི་ནང་དུ་ཁྲི་གདན་གཅིག་ལ་
རྐུབ་ཚོས་བཞག་སྟེ་འདུག་པར་བྱེད་ཅིང་། དགེ་སློང་དེ་ལ་དགེ་བསྙེན་མ་ས་ག་ལྟ་བུ། དཀོན་
མཆོག་གསུམ་ལ་དད་ཅིང་བདེན་པ་མཐོང་བ། སྲོག་གི་ཕྱིར་ཡང་བརྫུན་མི་སྨྲ་བས་ཡིད་ཆེས་
པའི་ཚིག་གི་བྱ་བ་དང་ལྡན་པས་ཆོས་གསུམ་ཕམ་ལྷག་ལྟུང་བྱེད་གང་ཡང་རུང་བས་སྨྲས་པར་
གྱུར་ལ། སམ་ཞེས་པ་མ་ངེས་པ་རྣམ་པར་བརྟག་པའི་དོན་ནོ། །དགེ་སློང་གིས་འདུག་པར་
ཁས་དྲང་པོར་བླངས་ན། ཆོས་གསུམ་གང་རུང་ཁས་བླངས་པས་ཕྱིར་བཅོས་བྱེད་དུ་གཞུག་པ
ཅིང་། གླེང་བྱེད་དགེ་སློང་དེ་ལ་དགེ་བསྙེན་མ་ཡིད་ཆེས་པའི་ཚིག་དང་ལྡན་པས་ཆོས་གསུམ་
གང་དང་གང་གིས་སྨྲས་པར་གྱུར་པ་དེ་དང་དེ་གླེང་བྱ་དགེ་སློང་དེ་ཁས་བླངས་པ་དེ་དང་དེ་གླེང་
བྱེད་དགེ་སློང་དེས་གླེང་བྱ་དགེ་སློང་དེ་ཕྱིར་བཅོས་བྱེད་དུ་གཞུག་པར་བྱ་སྟེ། དགེ་བསྙེན་མ་དེ་
ལྟུང་བའི་ཀུན་སློང་དང་ངོ་བོ་དང་སྦྱོར་བ་དང་ཕྱིར་བཅོས་སོགས་ལ་མི་མཁས་པའི་ཕྱིར་རོ། །མ་
ངེས་པ་ཕྱི་མའི་གླེང་གཞི་ལ་ཡུལ་རྒྱལ་ཁབ། གང་ཟག་ཤི་རི་ཀ །ཉོན་མོངས་ཤེས་བཞིན་མ་
ཡིན་པ། ཉེས་པ་མ་ངེས་པའོ། །ཡང་དགེ་སློང་ཤི་རི་ཀ་ལྟ་བུ་གང་། འཁྲིག་པ་སྤྱོད་རུང་གི་མ
54



༄༅།།འདུལ་བའི་སྡེ་སྣོད་དཔཱནར་བྱེད་པའི་རྒྱུན་ཞེས་བྱ་བ།
བུད་མེད་ཀྱི་ཡུལ་དང་ལྷན་གཅིག འདོད་པ་བྱར་མི་རུང་འདོམ་གང་བས་ཐག་རིང་བར་སྟན་ལ་
རྐུབ་ཚོས་བཞག་ནས་འདུག་པར་བྱེད་ཅིང་། གཞུང་ལྷག་མ་སྔར་བཞིན་ནོ། །
གཉིས་པ་མཇུག་སྡུད་ཚེ་དང་ལྡན་པ་དག་ཅེས་སོགས། དྲུག་པ་རིམ་གྱིས་འདོན་
པ་ལ། སྤང་ལྟུང་། ལྟུང་བྱེད་འབའ་ཞིག་པ། སོ་སོར་བཤགས་པ། བསླབ་བྱ། རྩོད་པ་ཞི་
བྱེད་དང་ལྔ་ལས་དང་པོ་ལ་མདོར་བསྟན། རྒྱས་བཤད། མཇུག་སྡུད་གསུམ་གྱི་དང་པོ་ནི།
ལྟུང་བ་འདི་དག་བྱུང་ན་ཡོ་བྱད་སེམས་ཀྱིས་སྤངས་ཤིང་། ཞག་གཅིག་འབྲེལ་བའི་ཆད་པས་
ཕྱིར་བཅོས་པར་བྱ་བས་ན་སྤང་ལྟུང་ངོ་། །ཉིན་མཚན་གྱི་དང་པོ་མ་ཡིན་པ་མཐའི་སྐད་གཅིག་
ཐ་མ་སྟེ། ཐ་མ་དེ་མ་ཡིན་པ་དེའི་མདུན་རོལ་གྱི་དུས་རྣམས་ནི་མེད་པ་སྟེ་ཞག་ཏུ་མི་བརྩིའོ། །
དེས་ན་སྐྱ་རེངས་འཆར་ཁའི་སྐད་ཅིག་ཐ་མ་དེ་ལ་ཉིན་མཚན་དང་ཞག་གི་མིང་ཐོབ་བོ། །དེའི་
མདུན་རོལ་དུ་གནས་ན་ཞག་གིས་བསྐྱེད་པའི་ལྟུང་བ་ཐམས་ཅད་ལ་སྦྱོར་བའི་ཉེས་བྱས་བསྐྱེད་
པའི་སྣོད་ཡིན་ནོ། །གསོ་སྦྱོང་དགག་དབྱེ་ལྟ་བུ་ཚེས་གྲངས་དང་འབྲེལ་པ་འགའ་ཞིག་སྐྱ་རེངས་
ཤར་ཟིན་ཀྱང་། ཉི་མ་ཤར་བ་ཉིད་མཚམས་སུ་བཟུང་དུ་རུང་བ་ཡོད་དོ། །སོ་སོར་བཤད་པ 
ལ་
བཅུ་ཚན་གསུམ་ལས། དང་པོ་ལ་བཅུ་ལས་གོས་འཆང་བའི་གླེང་གཞི་ལ་ཡུལ་མཉན་ཡོད། 
།
གང་ཟག་དགེ་སློང་མང་པོ། ཉོན་མོངས་གོས་ལ་གདུ་བ། ཉེས་པ་འཆང་ཞིང་བྱ་བ་ཤོར་
བའོ། །ཆོས་འདི་པའི་དགེ་སློང་ཆོས་གོས་བཀྲུ་བ་དང་དྲ་བ་དང་དྲུབ་པ་དང་ཁ་བསྒྱུར་བ་ཟིན་
པས། རྐྱེན་ས་བརྐྱང་ཕྱུང་ན་སྟེ། སུ་བརྐྱང་བཏིང་ཆགས་ལ་འཆང་འབྲལ་འཇོག་པའི་ལྟུང་བ་
བག་ཡངས་སུ་གནང་བས་སོ། །ཞག་བཅུའི་བར་དུ་སྟེ། མཚན་མོའི་མཐའ་བཅུར་བྱིན་གྱིས་
བརླབས་པར་བྱ་བ་དེ་ལས་ལྷག་པ་རྣམས་བསྔོས་པ་དང་། རུང་བར་བྱ་བ་སོགས་རྣམ་པར་མ་
བརྟགས་པར་བདག་གིར་བཅང་དུ་རུང་ཞིང་བྱའོ། །དེ་ལས་ཞག་ལྷག་པོར་འདས་པར་འཆང་
བ། ཞག་བཅུ་གཅིག་པའི་སྐྱ་རེངས་ཤར་བའི་ཚེ་སྤང་ལྟུང་ངོ། །བྱིན་གྱིས་མ་བརླབས་པའི་
གོས་འཁོར་གསུམ་ཁེབས་པ་ཞིག་ལས་འདས་སམ། སྔ་ཕྱིར་རྙེད་པ་སྔ་མ་བྱིན་གྱིས་མ་བརླབས་
པས་ཞག་འདས་སམ་མཉམ་དུ་རྙེད་པའི་གང་རུང་བྱིན་གྱིས་མ་བརླབས་པར་འདས་སམ། ཕྱི་
མ་བྱིན་གྱིས་མ་བརླབས་པར་འདས་ན། བྱིན་གྱིས་བརླབས་པ་དེ་ཞག་ལོན་རུང་མ་ལོན་རུང་།
སྤང་དགོས་སུ་འགྱུར་རོ། །འགྲེལ་ཆེན་གཉིས་སུ་ཡོ་བྱད་ཕྱིས་རྙེད་རིགས་མཐུན་མི་མཐུན་ཀུན་
སྤང་དགོས་ཀྱི་སྔར་ཡོད་སྤོང་བར་བཤད་པ་མི་འདུག་གོ །རྙེད་པ་ཉུང་བ་དང་། ནད་པ་དང་
55



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
*ཤིག་སྲོ་མང་བ་དང་། ཞལ་ཏ་བྱེད་པ་དང། ལྷ་ལས་འཕོས་པ་གོས་ཡིད་དུ་འོང་བར་འདོད་པ་
ལ་སོགས་པས་གོས་ལྷག་པ་འཆང་ན། མཁན་པོ་དང་སློབ་དཔོན་དང་གྲོགས་ལ་ཡིད་བརྟན་
ནས་འཆང་བ་དང་། སྦྱིན་བདག་དང་ ཞལ་ཏ་བ་བདག་པོར་མོས་པ་དང་། རབ་བྱུང་ལ་
སོགས་པའི་ཕྱིར་བསྔོས་ན་ལྟུང་བ་མེད་དོ། །དང་པོ་ཉིད་ནས་ཞག་ལྷག་པོར་འཆང་འདོད་ན་
དང་པོ་ནས་སྦྱོར་ལྟུང་འབྱུང་ལ། ཞག་འདས་ན་དངོས་སུ་འགྱུར་རོ། །ཡིད་བརྟན་པའི་མཁན་
པོ་ལ་སོགས་པ་རྒྱ་མཚོ་ཆེན་པོའི་ཕ་རོལ་ན་གནས་ཀྱང་རུང་ངོ་། ། ཤི་བ་ཐོས་ན་རུང་བ་ཉམས་
པས་གཞན་ལ་རུང་བར་བྱའོ། །ཧ་ཅང་ཚོལ་བ་དང་ཧ་ཅང་འཕོངས་པའི་ཉོན་མོངས་སྤངས་
པའི་ཕྱིར་བརྟག་པའི་རུང་བ་གསུངས་སོ། །རྗེས་འབྲལ་བ་ནི། དགེ་སློང་རང་བཞིན་དུ་གནས་
པ། ལྟུང་བ་མིང་རིས་སུ་མི་མཐུན་པ། མཚམས་ནང་དེའམ་གཞན་ན་འདུག་ཀྱང་རུང་སྟེ་དེ་ལ་
ཞག་གཅིག་བཏང་སྟེ། བྱིན་གྱིས་བརླབ་རུང་ཅིའང་མེད་པར་བྱའོ། །ངོ་ཚ་ཤེས་ཤིང་སྡེ་སྣོད་
གསུམ་འཛིན་པ། མང་པོ་ཤེས་པས་ནི་སྤང་མི་དགོས་ཏེ། བསམ་པས་ལྡོང་བས་བཤགས་པས་
ཆོག་སྟེ་ལྷག་མ་བཞིན་ནོ། །
གཉིས་པ་འབྲལ་བའི་གླེང་གཞི་ལ། ཡུལ་མཉན་ཡོད། གང་ཟག་མང་པོ། ཉོན་མོངས་
གོས་སྟོད་གཡོགས་སྨད་གཡོགས་ཙམ་གྱིས་ལྗོངས་རྒྱུ་བ། ཉེས་པ་ལུས་མ་སྦས་ཤིང་གཞན་གྱི་བྱ་
བ་ཤོར་བའོ། །དགེ་སློང་ཆོས་གོས་ཟིན་པས་སྲ་བརྐྱང་མ་བཏིང་པའམ། བཏིང་ཡང་ཕྱུང་ནས།
གལ་ཏེ་ནུབ་གཅིག་གི་མཐར་ཡང་ཆོས་གོས་སྣམ་སྦྱར་བླ་གོས་མཐང་གོས་གསུམ་ལས་གང་ཡང་
རུང་བ་རང་ངམ་ཆོས་གོས་གནས་པའི་མཚམས་ཀྱི་ཕྱི་རོལ་དུ་འབྲལ་ཞིང་སྐྱ་རེངས་འཆར་བར་
བྱེད་ན། དགེ་འདུན་གྱིས་མི་འབྲལ་བའི་གནང་བ་བྱིན་པ་མ་གཏོགས་སྤང་བའི་ལྟུང་བྱེད་དུ་
འགྱུར་རོ། །གནང་བ་མ་ཐོབ་པ་དང་། བྱིན་གྱིས་བརླབས་པ་དང་ ཆོས་གོས་དངོས་རུང་བ་
དང་། གནས་ཉེ་འཁོར་ཅན་དང་། ཞག་གཅིག་བྲལ་བ་ལས་དངོས་གཞིར་འགྱུར་རོ། །ཆོས་
གོས་གསུམ་ལས་གཞན་བྱིན་བརླབས་ཅན་བྲལ་བ་དང་། རྒྱུར་བྱིན་གྱིས་བརླབས་པ་དང་བྲལ་
ན་ཉེས་བྱས་སོ། ། གནས་མཚམས་བཅད་པ་ལ་མཚམས་ཉེ་འཁོར་དང་བཅས་པ་དང་།
གཞན་ལ་རང་རང་གི་ཉེ་འཁོར་འདོམ་གང་སོགས་པ། ཐང་སྟོང་ལ་ཡོན་ལག་གིས་སླེབ་པ་དང་།
ནོར་དང་ལྟ་བ་ཐ་མི་དད་པའི་གནས་དང་། དགེ་འདུན་གྱི་བཀད་ས་དང་སྒོ་ཁང་སོགས་ཐུན་
མོང་བ་ལ་མི་འབྲལ། གཞན་དུ་འབྲལ་བ་སོགས་ཞིབ་ཏུ་ཤེས་པར་བྱའོ། ། གདོང་ཕྱིས་ཆུ་
56



9༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་པ།
ཚགས་སྟན་འཇམ་དྲི་རྔོག་སོགས་ཡོ་བྱད་ཀྱི་གོས་ལ་ན་སྨད་མེད། བི་མ་ལ་དང་གཞུང་འགྲེལ་དུ་
བཤད།
གསུམ་པ་ཟླ་འཇོག་ལ་གླེང་གཞི་ཡུལ་མཉན་ཡོད། གང་ཟག་རབ་ཏུ་མང་པོ། ཉོན་
མོངས་ཟང་ཟིང་ལ་གདུ་བ། ཉེས་པ་ཁ་སོགས་ཀྱི་གོས་འཇོག་པའོ། །ཆོས་འདི་པའི་དགེ་སློང་
ཆོས་གོས་ཟིན་པ་སྲ་བརྐྱང་ཕྱུང་ན། སྲ་བརྐྱང་བྱུང་ཟིན་པ་ནི་དུས་མ་ཡིན་པ་སྟེ། དེའི་ཚེ་ཁ་
སོགས་ཀྱི་གོས་ཤིག་རྙེད་ལ་ཆོས་གོས་བྱེད་པས་ལེན་པར་འདོད་ན་དགེ་སློང་དེས་གོས་དེ་བླང་
བར་བྱའོ། །གལ་ཏེ་ཆོས་གོས་ཀྱི་ཚད་དུ་ལོངས་ཤིང་ཆོག་ན་མྱུར་བ་ཁོ་ནར་ཞག་བཅུའི་ནང་དུ་
གོས་སུ་བྱས་ཏེ་བྱིན་གྱིས་བརླབས་ལ་བཅང་བར་བྱའོ། །གལ་ཏེ་མ་ལོངས་ན། ཁ་མ་ལོངས་པ་
ཁ་བསྐང་པའི་གོས་ལ་རེ་བ་ཡོད་ན་ཏེ་ཕུ་ནུ་སོགས་དང་དུས་སྟོན་ལ་སྒུག་ན་དགེ་སློང་དེས་ཁ་
བསྐང་རེ་བའི་གོས་དེ་ཟླ་བ་གཅིག་གི་མཐའ་སྐྱ་རེངས་སུམ་ཅུ་རྩ་གཅིག་མ་ཤར་ཚུན་ཆད་བཞག་
པར་བྱའོ། །དེ་ལས་འདས་ཏེ་སྐྱ་རེངས་ཤར་ན་སྤང་བའི་ལྟུང་བྱེད་དོ། །ཁ་བསྐང་ལ་རེ་བ་མེད་
དམ། ཆོས་གོས་གསུམ་བྱིན་གྱིས་བརླབ་རུང་ཡོད་ན། ཆུང་བ་ཁྲུ་གང་ལའང་ཞག་བཅུའི་ལྟུང་
བར་འགྱུར་གྱི་ཁ་བསྐང་མི་གནང་ངོ་། །ཁ་བསྐང་ནམ་རྙེད་པ་ནས་ཞག་བཅུ་པ་དེའི་ནང་དུ་མ་
ཟིན་ན། ལྟུང་བའི་རིས་ལོག་ཏེ་ཞག་བཅུ་པར་འགྱུར་ཏེ། ཞག་བཅུ་གཅིག་པ་ལ་ཁ་འགེངས་
རྙེད་ན། ཞག་ཉི་ཤུ་པའི་ནང་དུ་གྲུབ་པ་དགོས། ཞག་བཅུ་པ་དང་བཅུ་བཞི་པ་ལ་སོགས་ལའང་
འདྲ། ཞག་ཉེར་དགུ་པ་ལ་ཁ་འགེངས་རྙེད་ན་ཞག་སུམ་ཅུ་པའི་ཞག་གཅིག་པོ་ལ་ཟིན་པར་བྱ།
བྱིན་གྱིས་བརླབ་པར་བྱ། རྒྱུ་དང་ཁ་དོག་མི་མཐུན་ན་རྙེད་པ་མ་ཡིན། དཀར་པོ་རྙེད་ན་རྙེད་
པའོ། །
བཞི་པ་འཁྲུར་འཇུག་གི་གླེང་གཞི་ལ་ཡུལ་མཉན་ཡོད་། གང་ཟག་འཆར་ཀ །ཉོན་
མོངས་འདོད་ཆགས། ཉེས་པ་འཁྲུར་འཇུག་གོ །འཆར་ཀ་བྲམ་ཟེའི་རིགས་ཡིན་པར་བཤད་
འདུག །ཡང་དགེ་སློང་གང་། ཆོས་འདི་པའི་དགེ་སློང་མ་ཕ་མའི་ཉེ་དུ་བདུན་བརྒྱུད་ཚུན་ཆད་
མ་ཡིན་པ། ལུས་འཁྲིག་པ་བསྟེན་རུང་ལ། རང་གི་གོས་མི་གཙང་བས་གོས་པའམ་དྲི་མ་ཅན་
བལ་གོས་དང་ཤ་ན་སོགས་རྙིང་པ་དུས་ཚིགས་སུ་སྤྱོད་པ་གང་རུང་ཆུར་ཉུག་པས་འཁྲུར་འཇུག་
གམ། ཁ་བསྒྱུར་བའི་ཕྱིར་འཚེད་དུ་འཇུག་གམ་ཚོན་དུ་ཉུག་པ་ཙམ་དང་། ཐ་ན་ཐལ་མོ་
བརྡབས་པ་ཙམ་གྱིས་འཆག་ཏུ་འཇུག་ན་སྤང་བའི་ལྟུང་བྱེད་དོ། །དྲན་བྱེད་དུ། སྤྲིང་ཡིག་དང་
57



g །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
བརྒྱུད་པས་བཅོལ་བ་ལ་ཉེས་མེད་བཤད་དོ། ། ***
ལྔ་པ་ལེན་པའི་གླེང་གཞི་ལ་ཡུལ་མཉན་ཡོད། གང་ཟག་ཉེར་དགའ། ཉོན་མོངས་
འདོད་ཞེན། ཉེས་པ་གོས་ལེན་པའོ། །ཡང་དགེ་སློང་གང་དགེ་སློང་མ་།ཡང་དགེ་སློང་གང་དགེ་སློང་མ་ཉེ་དུ་མ་ཡིན་པ་ལས་
གོས་རུང་བ་ཁྲུ་གང་དུ་ལོངས་པ་ལེན་ན་སྟེ་ལག་ཏུ་འོངས་སམ། ཐོབ་པའི་ཉེ་འཁོར་དུ་བལྟར་
སྣང་བར་བྱུང་བ་བདག་གིར་བྱེད་ན་སྤང་བའི་ལྟུང་བྱེད་དོ། །འདི་བྱིན་པ་ལེན་པ་ཡིན་ལ། ན་
པར་ཤེས་ན་དངོས་གཞི། ཡིན་པ་ལ་མ་ཡིན་པར་ཤེས་ན་ཉེས་བྱས། མ་ཡིན་པ་ལ་ཡིན་པར་
ཤེས་པ་ལའང་འདུ་ཤེས་ཀྱི་ཆ་ནས་ལྟུང་མེད། ཉེས་བྱས་བཤད་པའང་སྣང་། ཡིན་པ་ལ་ཡིན་
པར་ངོ་ཤེས་ན་ལྟུང་མེད་དོ། །འདུ་ཤེས་གཙོ་བོ་ཕལ་ཆེར་ལ་སྦྱར་བར་བྱའོ། །ཉེ་དུ་ནི་དེ་ལས་
འཕྲོས་པ་བདུན་བརྒྱུད་ཀྱང་ཡིན་ལ་ཆུང་མ་ནི་ཉེ་དུར་མི་བགྲང་ངོ་། །དགེ་སློང་མའི་གོས་རིན་
པོ་ཆེ་བརྗེ་བའི་ཕྱིར་ལེན་པ་དང་རིན་སྦྱིན་ནམ་དགེ་སློང་གི་གོས་བཟང་པོ་དང་བརྗེ་བ་ཡིན་ཡང་
ལྟུང་བ་བསྐྱེད་པར་མ་གཏོགས་སོ། །
དྲུག་པ་སློང་བའི་གླེང་གཞི་ལ་ཡུལ་སོགས་སྔ་མ་བཞིན་ཉེས་པ་གོས་སློང་བའོ། །ཡང་
དགེ་སློང་གང་ཁྱིམ་བདག་གམ་ཁྱིམ་བདག་གི་ཆུང་མ། ཉེ་དུ་བདུན་བརྒྱུད་ནང་ཚན་གྱི་འཕྲོས་
དང་བཅས་པ་མ་ཡིན་པའི་གན་དུ་སོང་སྟེ། བལ་གོས་རིས་གོས་ཤ་ན་སོགས་རུང་བ་སློང་ན།
གང་བླངས་པའི་རིན་ཐང་ཁ་དོག་ཚད་དེ་ཐོབ་ན་སྤང་བའི་ལྟུང་བྱེད་དོ། །སློང་དུ་གནང་བའི་
དུས་ལྟུང་བའི་རྒྱུར་མ་གཏོགས་སོ། །དགེ་སློང་གི་གོས་གཞན་གྱིས་ཕྲོགས་སམ། བརླག་པ་སྟེ་
སྟོར་བ་དང་སྲོག་ཆགས་ཀྱིས་ཟོས་པ་རུལ་བ་སོགས་སམ། མེས་ཚིག་གམ། རླུང་དང་ཆུས་ཁྱེར་
རམ། ཆོས་གོས་བྱིན་གྱིས་བརླབ་པར་བྱ་བ་མེད་པ་དེ་ནི་སློང་བའི་དུས་ཡིན་ནོ། །དུས་དེར་
གོས་བླང་བར་བྱ་སྟེ་ལྟུང་བ་མེད་པའོ། །
བདུན་པ་སློང་བར་རིགས་པའི་གླེང་གཞི་ལ་ཡུལ་མཉན་ཡོད། གང་ཟག་ཕྲེང་བ་ཅན་པ་
བཞི་བཅུ་དང་དྲུག་སྟེ། ཉོན་མོངས་འདོད་ཞེན། ཉེས་པ་ལེན་པའི་དྲོད་མི་ཤེས་པའོ། །གལ་
ཏེ་དེ་ལ་བྲམ་ཟེའམ་ཁྱིམ་བདག་དད་པ་ལྡན་པ་ཞིག་གིས་གནང་བའི་དུས་ཀྱིས་བླངས་པའི་ཚེ་
གོས་མང་པོ་སྟོབས་ལ་འདོད་ན་དགེ་སློང་དེས་ཚོད་ཟིན་པར་བྱ་སྟེ། ཁྱིམ་པའི་སྟོད་གཡོགས་
ཞེང་ཁྲུ་གསུམ་དཀྱུས་ཁྲུ་བཅུ་གཉིས་པ་དང་སྨད་གཡོགས་ཞེང་ཁྲུ་དོ། །དཀྱུས་ཁྲུ་བདུན་པ་དགེ་
སློང་གི་སྣམ་སྦྱར་སོགས་གྲས་དྲུབས་དང་ལྷན་ཐབས་སོགས་གང་བྱེད་པ་དེར་ལངས་པ་ཙམ།ན
བ
58



༄༅།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
=དེའི་མཐར་ཐུག་པ་དེ་ཙམ་བླང་བར་བྱའོ། །དེ་ལས་ལྷག་པར་ལེན་ན་སྤང་བའི་ལྟུང་བྱེད་དོ། །
འདི་ལ་ཁྱིམ་པའི་གོས་ཚད་སློང་ན་ལྷག་པ་སླར་སྦྱིན་མི་དགོས་ཤིང་མ་ལངས་པ་བླང་དུའང
རུང་ངོ་། །དགེ་སློང་གི་གོས་ཚད་སློང་ན། མ་ལངས་པ་བླང་དུ་རུང་ཞིང་། ལྷག་པ་སླར་མ་
བྱིན་ན་སྤང་ལྟུང་དུ་འགྱུར་རོ། ། གོས་ཕྲུགས་བཅུ་གསུམ་ཐམས་ཅད་དམ་གང་བྱིན་གྱིས་
བརླབས་པར་བྱ་བ་མེད་པ་དེ་སློང་བ་རིགས་སོ། །མི་རིགས་པ་སློང་ན་ལྟུང་བ་སྔ་མར་འགྱུར་ལ།
རིགས་པ་སློང་ན་ལྷག་པ་ལ་ལྟུང་བར་འགྱུར་ཏེ། ལྟུང་བ་འདི་གཉིས་ཀྱི་ཁྱད་པར་དེ་ཉིད་ཡིན་
ནོ། །
བརྒྱུད་པ་སྤགས་པ་སློང་བའི་གླེང་གཞི་ལ་ཡུལ་མཉན་ཡོད། གང་ཟག་ཉེར་དགའ།
ཉོན་མོངས་འདོད་ཞེན། ཉེས་པ་སྤགས་པ་སློང་བའོ། །ཤཱཀྱའི་བུ་ཉེར་དགའ་ལྟ་བུའི་དགེ་སློང་
གང་གི་ཕྱིར་ཁྱིམ་བདག་གམ་ཁྱིམ་བདག་གི་ཆུང་མ་འཕྲོས་དང་བཅས་པའི་བདུན་བརྒྱུད་ཚུན་
ཆད་ཀྱི་ཉེ་དུ་མ་ཡིན་པས། གོས་ཀྱི་རིན་གསེར་དངུལ་ལ་སོགས་དག་སྤགས་ནས་ཏེ་སྟ་གོན་
བྱས་ནས་བདག་གིས་གོས་ཀྱི་རིན་འདི་དག་གིས་གོས་ཤ་ན་དང་ཟར་མ་སོགས་ཀྱི་རས་ཁྲུ་ཚད་
ཁ་དོག་འདི་དང་འདི་ལྟ་བུ་ཞིག་ཉོས་ལ། དགེ་སློང་མིང་འདི་ཞེས་བྱ་བ་འོངས་པ་དང་། དེ་ལ་
ར་བལ་ལ་སོགས་མ་ཡིན་པ་གོས་རུང་བ་ལོངས་སྤྱད་བཟོད་པ་ལེན་དུ་གནང་བའི་དུས་སུ་བསྐོན་
ནོ་སྙམ་སྟ་གོན་བྱས་པ་ལས། དེ་ནི་གལ་ཏེ་དགེ་སློང་དེ་ལ་སྔར་མ་སྟབས་ཤིང་འགྲོན་དུ་མ་བོས་
པར་བསྙེན་བཀུར་འདོད་པའམ་ཚོལ་བའི་རྣམ་པར་རྟོག་པ་འགའ་ཞིག་བྱུང་སྟེ། བཟང་པོ་རབ་
དང་མཆོག་འདོད་པའི་ཕྱིར། ཁྱིམ་བདག་གམ་ཁྱིམ་བདག་གི་ཆུང་མ་ཉེ་དུ་མ་ཡིན་པའི་གན་
དྲུང་དུ་སོང་ནས། ཚིག་འདི་སྐད་ཅེས་བདག་གི་ཕྱིར་གོས་ཀྱི་རིན་སྤགས་ཤིང་སྟ་གོན་བྱས་པ་
དེས་གོས་འདི་ལྟ་བུ་ཞིག་ཉོས་ལ་རྒྱུ་དང་ཁ་དོག་རུང་བ་ལེན་དུ་གནང་བའི་དུས་སུ་བསྐོན་ཞིག་
ཅེས་སྨྲ་སྟེ་གོས་རུང་བ་ཐོབ་ཅིང་དོན་གྲུབ་ན་སྤང་བའི་ལྟུང་བྱེད་དོ། །སྤགས་ཤིང་མ་ཕུལ་བ་
ཤེས་ནས་སློང་བ་འདིར་འགྱུར་ལ། སྤགས་རུང་མ་སྤགས་རུང་མི་ཤེས་པར་སློང་བ་ནི་སྔ་མར་
འགྱུར་རོ། །སློང་དུ་གནང་བ་དང་ཉེ་དུ་ལ་ལྟུང་མེད་སོགས་ཤེས་པར་བྱའོ། །
དགུ་པ་སོ་སོ་ནས་སྤགས་པ་སློང་བའི་གླེང་གཞི་སྔ་མ་བཞིན་ལས་ཉེས་པ་སོ་སོ་ནས་
སྤགས་པ་སློང་བའོ། ། སོ་སོ་བ་ དག་ཅེས་པ་ཁྱིམ་བདག་ཕོ་མོས་ཐ་དད་དུ་སྤགས་པ་ཡིན་ལ།
ཁྱིམ་གཅིག་ནས་ཁྱིམ་བདག་ཕོ་མོས་ཐ་དད་དུ་ཚམ་ཚོམ་མེད་པར་གོས་ཀྱི་རིན་སྦྱིན་པར་སྤགས་བ
59



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པ་ནི་འདིའི་ཁྱད་པར་རོ། །སྦྱིན་པར་བྱེད་པ་སྦུངས་ཆེ་བ་འདི་སྤགས་པར་མི་ཤེས་ན། སློང་
བའི་སྤང་བར་འགྱུར་རོ། །གཞུང་ནི་སྔ་མ་བཞིན་བཤད་པར་བྱའོ། །
བཅུ་པ་བསྐུར་བའི་སྤང་བ་ལ་གླེང་གཞི་ནི་ཡུལ་མཉན་ཡོད། གོང་ཟག་ཉེར་དགའ།
ཉོན་མོངས་ནོར་དད་ཆེ། ཉེས་པ་མི་མཛེས་པའོ། ། དགེ་སློང་ཤཱཀྱའི་བུ་ཉེར་དགའ་ལྟ་བུའི་
ཕྱིར། རྒྱལ་པོར་དབང་བསྐུར་བའམ། དེ་དང་གསང་ཚིག་མཐུན་པས་འཚོ་བའི་བློན་པོའམ།
གཙང་སྦྲ་ཅན་བྲམ་ཟེའམ། ཁྱིམ་བདག་ཕྱུག་པོའམ། ཕོ་བྲང་འཁོར་གྱི་གྲོང་ཁྱེར་བརྡལ་གྱི་
མིའམ། དེ་མ་ཡིན་པ་ཡུལ་གྱི་གྲུའི་མིའམ། ནོར་གྱི་རིགས་བྱེ་བས་ཕྱུག་པའི་ནོར་ཅན་ནམ།
ཅོད་པན་བཅིངས་པའི་ཚོང་དཔོན་ནམ། རྒྱ་མཚོ་ལས་འགྲོན་པ་མང་པོ་བསྒྲལ་བའི་དེད་དཔོན་
གྱིས་ཕོ་ཉའི་ལག་ཏུ་གོས་ཀྱི་རིན་གསེར་དངུལ་དག་བསྐུར་བར་གྱུར་ལ། དེ་ནས་ཕོ་ཉ་དེས་གོས་
ཀྱི་རིན་དེ་དག་ཁྱེར་ཏེ་འོངས་ནས་དགེ་སློང་དེ་ཡོད་པའི་ས་ཕྱོགས་ག་ལ་བ་དེར་སོང་སྟེ། དགེ་
སློང་གི་དྲུང་དུ་ཕྱིན་ནས་འདི་དག་བཞེས་ཤིག་ཅེས་ཕྲིན་དེ་སྐད་ཟེར་ན། དགེ་སློང་དེས་ཕོ་ཉ་
དེ་ལ་ཕོ་ཉ་བ་ཞེས་བོས་ནས་དགེ་སློང་དག་ནི་གོས་ཀྱི་རིན་མི་རུང་བ་གསེར་དངུལ་རུང་བ་མ་
བྱས་པ་འདི་དག་ལེན་དུ་མི་རུང་སྟེ། བདག་ཅག་རིན་འདིས་གོས་རུང་བ་དུས་སུ་རྙེད་ན་ལེན་
ཏོ། །ཞེས་བརྗོད་པར་བྱའོ། །གལ་ཏེ་ཕོ་ཉ་དེས་དགེ་སློང་དེ་ལ་འདི་སྐད་ཅེས་འཕགས་པ་ད་དགེ་
སློང་རྣམས་ཀྱི་ཞལ་ཏ་བྱེད་པ་འཕགས་པ་རྣམས་ཀྱི་ཞལ་ཏའི་ལས་ཉམས་སུ་ལེན་པ་ཞེས་ལན་
གཉིས་སྨོས་པ་ནི་ངེས་བཟུང་གི་ཚིག་བསྣན་པ་སྟེ། རུང་བར་བྱེད་པའི་གང་ཟག་གང་ལགས་པ་
ལྷ་འབངས་སོགས་འགའ་མཆིས་སམ། ཡོད་ན་དེ་ལ་གཉེར་རོ་ཞེས་ཟེར་ན། དགེ་སློང་གོས་
འདོད་པས་འདི་ནི་ཞལ་ཏ་བ་ཞེས་མདོར་བསྟན་ནས། ཀུན་དགའ་ར་བ་རུང་བར་བྱེད་པའི་རྩེ་
རྒོད་དམ། གསུམ་ལ་སྐྱབས་སུ་སོང་ཞིང་བསླབ་གཞི་ལྔ་འཛིན་པ་དགེ་སློང་གི་འཁོར་
དུ་
གཏོགས་པ་དགེ་བསྙེན་རུང་བའི་ཞལ་ཏ་བྱེད་པ་དེ་བསྟན་པར་བྱའོ། །དེ་ནས་ཕོ་ཉ་དེས་གོས་
ཀྱི་རིན་དེ་དག་ཁྱེར་ནས་ཞལ་ཏ་བྱེད་པ་དེ་ལ་ཁྱོད་ཀྱིས་གོས་ཀྱི་རིན་འདི་གོས་རུང་བ་རྒྱུ་འདི་
དང་རིན་ཐང་ཁྲུ་ཚད་ཁ་དོག་འདི་ལྟ་བུ་ཞིག་ཉོས་ལ་དགེ་སློང་འདི་ལ་བསྐོན་ཞིག་ཅེས་བརྗོད་
པར་བྱའོ། །དེ་ནས་ཕོ་ཉ་དེས་ཞལ་ཏ་བྱེད་པ་དེ་ལ་ཤིན་ཏུ་ལེགས་པར་ཡང་དག་པར་ལུས་ངག་
གིས་བསྒོ་ཞིང་། ནན་ཏན་དུ་ཡང་དག་པར་རྗེས་སུ་བསྟན་ནས། ཕོ་ཉ་དེས་དགེ་སློང་ག་ལ་
བར་ཕྱིན་ནས། ཞལ་ཏ་བྱེད་པ་ཁྱེད་རང་གིས་བསྟན་པ་དེ་ལ་བདག་གིས་བསྟན་ལགས་ཀྱི།
60



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
དེའི་གམ་དུ་བཞུད་ཅིག གོས་བསྐོན་པར་འགྱུར་རོ་ཞེས་བརྗོད་དོ། །དགེ་སློང་གོས་འདོད་
པས་ཞལ་ཏ་བྱེད་པ་ལན་གཅིག་གམ་གཉིས་སམ་གསུམ་དུ་བདག་གོས་འདོད་དོ་ཞེས་བསྐུལ་
བར་བྱ། སྔར་གཏམས་པ་དྲན་པར་བྱ་གོས་གྲུབ་ན་ལེགས། མ་གྲུབ་ན་སྔར་གྱི་བསྐུལ་བ་
གསུམ་གྱི་སྟེང་དུ་བསྣན་པས་བསྡད་པ་ལན་བཞིའམ་ལྔའམ་དྲུག་གི་བར་ཏུ་ཞལ་ཏ་བྱེད་པ་དེས་
གོ་བར་འགྱུར་བའི་འབོད་པའི་ཕྱོགས་རྫ་མཁན་འདྲེག་མཁན་གྱི་གནང་ ཁྱིམ་གྱི་ཕྱོགས་ཁྱིམ་
ཉིད་དམ་ཆུ་བཞག་པའི་གནས། ལས་མཐའི་ཕྱོགས་བུར་ཤིང་དང་སཱ་ལུ་དང་ལན་ཚྭའི་ལས།
ལས་ཀྱི་ཕྱོགས་ཚོང་ཁང་དང་ཚོང་བརྡལ་དུ། བསྐུལ་བའི་སྒོ་དྲུག་གིས་ཅང་མི་སྨྲ་བར་བསྡད་
པར་བྱའོ། །སྒོ་དྲུག་ནི། ཁྱོད་འོངས་སམ། འོངས་པ་ལེགས་སོ། །བསྟན་ལ་འདུག་ཅིག
རྐང་པ་ཁྲུས་ཤིག བཟའ་བཅའ་ཟོ་ཞིག བཏུང་བ་འཐུང་ཞིག་ཅེས་ཟེར་བ་ལ་དེའི་ཕྱིར་རོ་ཞེས་
པའོ། །ཧ་ཅང་སྨྲ་བ་མྱུར་ཏེ་ཕ་རོལ་གྱི་གཏམ་གྱི་གོས་སྐབས་མེད་པར་བྱེད་ན་སྨྲ་བ་མ་རྫོགས་པ་
ཡིན་པས་བསྐུལ་བ་མ་རྫོགས་པའོ། ། དེ་ལྟར་བསྐུལ་གཏད་དྲུག་བྱས་པས་གོས་དེ་གྲུབ་ན་
ལེགས་ཏེ་དགེ་སློང་ལ་ལྟུང་བ་ཡང་མ་བྱུང་། ཕོ་ཉ་དང་སྦྱིན་བདག་དང་ཞལ་ཏ་བ་ལའང་བཏང་
བ་དང་ལོངས་སྤྱད་པའི་བསོད་ནམས་འཕེལ་བའི་ཕྱིར་རོ། །ལན་དྲུག་རྫོགས་པའི་འོག་ཏུ་གོས་
སྒྲུབ་པའི་ཕྱིར་འཇིག་རྟེན་དང་འདུལ་བ་དང་འགལ་བའི་འཛེམས་པ་སྤངས་པས་འབད་སྩོལ་
ཆེན་པོས་བརྩལ་ཏེ་གོས་སྤང་བའི་ལྟུང་བྱེད་དོ། །ཆོས་བཞིན་བསྒྲུབ་པའི་ཆོ་ག་ནི། གལ་ཏེ་
གོས་མ་གྲུབ་ན། ཕྱོགས་གང་ནས་གོས་ཀྱི་རིན་དག་འོངས་པའི་སྦྱིན་བདག་ཡོད་པའི་ཕྱོགས་
དེར་དགེ་སློང་བདག་ཉིད་འགྲོ་བར་བྱའོ་སྟེ་བརྡ་སྤྲད་པའི་ཕྱིར་དུའོ། །ཡང་ཡིད་བརྟན་པའི་ཕོ་
ཉ་ལ་ཆུད་མ་གསོན་ཅིག་ཅེས་པའི་བར་ཕྲིན་དུ་སྤྲིང་བར་བྱ་སྟེ། སྐབས་དེ་ལ་ཐབས་དེ་ནི།
འཇིག་རྟེན་དང་འདུལ་བ་དང་མི་འགལ་བར་རྗེས་སུ་མཐུན་པའི་ཆོ་ག་ཡིན་ནོ། །འདིར་ཡུལ་
གསུམ་མི་ཉིད་དང་ཁྱིམ་པ་ཉིད་ཡིན་པ་དང་། གོས་རིན་རུང་བ་མ་ཡིན་པ་སྤངས་པ་ལ།
བསྐུལ་བ་གསུམ་དང་བསྡད་པ་གསུམ་ལས་ལྷག་གམ། དྲུག་རྫོགས་ནས་ཞལ་ཏ་བས་སྦྱིན་
བདག་གི་སེམས་སྲུང་བར་ཁས་མ་བླངས་པའམ། སྦྱིན་བདག་ལ་མ་སྦྲན་པར་བླངས་ན་དངོས་བ
.
གཞིའོ། །
བཅུ་ཚན་གཉིས་པ་ལ་བཅུ་ལས། སྲིན་བལ་གྱི་སྤང་བའི་གླེང་གཞི་ལ་ཡུལ་མཉན་ཡོད།
གང་ཟག་དགེ་སློང་མང་པོ། ཉོན་མོངས་འདོད་ཞེན། ཉེས་པ་སྲིན་བལ་སྟན་བྱེད་དོ། །གང་
61



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ཟག་དགེ་སློང་གང་། དངོས་པོ་དར་སྲིན་ལས་བྱུང་བའི་བལ་གྱི་སྟན་ནང་ཚངས་ཅན་དང་
གླེངས་པ་གང་རུང། ཁྱད་པར་བཤེས་གཉེན་ནི། འདི་བཏགས་པའི་སྟན་ནང་ཚངས་ཅན་
ཡིན། ཕྱི་མ་གླིངས་པའི་སྟན་ཏེ། ཕྱིང་པའི་མིང་གི་རྣམ་གྲངས་སོ། །ཞེས་གསུངས་སོ། 
།
འགྲེལ་ཆེན་གཉིས་སུའང་འབྱུང་བས་ཕྱི་མ་རྣམས་གླིངས་པ་ཁོ་ནའོ། །སར་པ་ལས་སྦྱོར་བ་རང་
ངམ་བསྐོས་པས་བྱེད་ན། མཐར་ཐུག་བཀྲམ་པ་ཉིད་ན་སྤང་བའི་ལྟུང་བྱེད་དོ། །སྲིན་བལ་དང་
རིན་མཉམ་པའི་རྫས་བསྲེས་པ་ལ་ན་སྨད་མེད་དོ། །ཁ་ཅིག་གདིང་བ་སྟན་དུ་འདོད་པ་ནི་ནོར་
ཏེ། གདིང་བ་ཕྲག་ལ་འགེལ་སྟན་མཆན་ཁུང་དུ་འཁུར་གྱི་ཕྲག་ལ་བཀལ་ན་ཉེས་པར་འགྱུར་
བས་སོ། །
གཉིས་པ་འབའ་ཞིག་པའི་སྤང་ལྟུང་གི་གླེང་གཞི་ལ་ཡུལ་ལ་སོགས་འདྲ། ཉེས་པ་བལ་
ནག་འབའ་ཞིག་སྟན་བྱེད་དོ། །ཡང་གང་ཟག་དགེ་སློང་གང་། དངོས་པོ་ལུག་གི་བལ་ཁ་དོག་
ནག་པོ་གནག་པ་དང་སྔོ་བ་དང་འདམ་ཁ་དང་ཁང་པ་རྣམས་ལས་གང་ཡང་རུང་བས་གླིངས་
པའི་སྟན་སར་པ་སྦྱོར་བ་བྱེད་དམ་བྱེད་དུ་འཇུག་ན། བལ་བཀྲམ་པའི་ཚེ་སྤང་བའི་ལྟུང་བྱེད་
དོ། །ཡུལ་གང་ན་ནག་པོ་མེད་ཅིང་རིན་ཆུང་ལ་དཀར་པོ་དཀོན་ཞིང་རིན་ཆེན་དཀར་པོ་ལ་ལྟུང་
བར་འགྱུར་རོ། །ཁ་ཅིག་ན་རེ་ཇི་ལྟར་བཅས་པ་བཞིན་བྱ་ཟེར།
གསུམ་པ་ཆ་གཉིས་ཀྱི་སྤང་བ་ལ་གླེང་གཞི་སྔར་བཞིན་ལས་ཉེས་པ་བལ་ནག་ཤས་ཆེའི་
སྟན་བྱེད་དོ། །བསླབ་བྱ་ནི། དགེ་སློང་གིས་སྟན་སར་པ་རྫས་སར་པས་བྱེད་པ་སྟེ། རྙེད་པས་
སར་པ་ལ་མི་རྩིའོ། །རང་ངམ་བསྐོས་པས་བྱེད་ན་ཆ་བཞི་ལས་ཆ་གཉིས་ལུག་བལ་ནག་པོ་
འབའ་ཞིག་གཞུག་པར་བྱ། ཆ་གསུམ་པ་ནི་དཀར་པོ་གློ་དང་རྒྱབ་དང་གཉའ་བར་སྐྱེས་པའི་
བཟང་པོ་ལས་སོ། །ཆ་བཞི་པ་ནི་འཁོབ་རྐང་པ་དང་མགོ་དང་ལྟོ་བར་སྐྱེས་པའི་བལ་ངན་པ་
གཞུག་ཅིང་བསྲེ་བར་བྱའོ། །གལ་ཏེ་གང་ཟག་དགེ་སློང་གིས། བཞི་ཆ་བཞིར་བགོས་པའི་ཆ་
གཉིས་ལུག་བལ་ནག་པོ་འབའ་ཞིག་ལས་མ་བཅུག་སྟེ། དེ་ལས་སྲང་ཕྱེད་ཀྱིས་ལྷག་པར་བསྲེས་
སམ། ཆ་གསུམ་པ་དཀར་པོ་ལས་དང་། ཆ་བཞི་པ་འཁོབ་བལ་ལས་མ་བཅུག་པར་དེ་ལས་ཉུང་
བར་བསྲེས་པའི་སྟན་སར་པ་སྦྱོར་བ་བྱེད་པར་རྩོམ། མཐར་ཐུག་བཀྲམ་ན་སྤང་བའི་ལྟུང་བྱེད་
དོ། །སྟན་ཆེན་པོ་སྲིད་ཁྲུ་ཕྱེད་དང་ལྔ། ཆུང་ངུ་ཁྲུ་ཕྱེད་དང་གསུམ། འབྲིང་པོ་དེའི་བར་ལ།
ཞེང་ཁྲུ་དོ་སོར་དྲུག་སྟེ་རྒྱུའི་བལ་ཇི་ཙམ་གྱིས་བྱེད་པ་དེའི་ཆ་ཤས་བརྩི་བར་བྱའོ། །.
V
62



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
བཞི་པ་ལོ་དྲུག་གི་སྤང་ལྟུང་གི་གླེང་གཞི་ལ་སྔར་བཞིན་ལས་ཉེས་པ་ལོ་དྲུག་མ་ལོན་པར་
སྟན་བྱེད་དོ། །དགེ་སློང་གིས་གླིངས་པའི་སྟན་རྒྱུ་སར་པ་ལས་བྱེད་ན་མི་འདོད་བཞིན་དུ་སྟེ་
འཆང་བར་མི་འདོད་ཀྱང་ལོ་དྲུག་ཏུ་བཅང་བར་བྱའོ། །གལ་ཏེ་གང་ཟག་དགེ་སློང་གིས་སྟན་དེ་
ཉིད་ཀྱི་ལོ་དྲུག་ཚུན་ཆད་དུ་སྟན་རྙིང་པ་གང་ཡོད་པ་དེ་སྤངས་ཤིང་མེད་ཀྱང་རུང་། མ་སྤངས་
ཤིང་ཡོད་ཀྱང་རུང་། སྟན་སར་པ་གཞན་གཉིས་པ་བྱེད་ན། ལག་གི་བླ་པ་ལ་དགེ་འདུན་གྱིས་
ལོ་དྲུག་མ་ལོན་པར་སྟན་བྱེད་ཀྱི་གནང་བ་བྱིན་པ་ལྟ་བུ་དེ་ལྟུང་བའི་བྱེད་པར་མ་གཏོགས་པས་
དེ་བཞག་སྟེ། སྦྱོར་བ་ནི་ཇི་སྲིད་སྟན་བྱེད་པར་རྩོམ་པ་ཉིད་ནས་ཉེས་བྱས་སུ་འགྱུར་ལ། མཐར་
ཐུག་སྟན་བྱ་བའི་ཕྱིར་དང་པོར་བཀྲམ་པ་ཉིད་ན་སྤང་བའི་ལྟུང་བྱེད་དོ། །སྟན་སྔ་མ་ལ་ལྟུང་བ་ན
མེད་དོ། །
ལྔ་པ་མཐོ་གང་གི་སྤང་བའི་ཡུལ་དང་གང་ཟག་སྔར་བཞིན། ཉོན་མོངས་དྲོད་མི་ཤེས་
ཤིང་སོ་སོར་མི་རྟོག་པ། ཉེས་པ་གདིང་བ་རྙིང་བ་ལས་མ་གླན་པའོ། །དགེ་སློང་གིས་སོ་སོར་
གདིང་བ་རྒྱུ་གསར་པ་ལ་བྱེད་ན། གསར་པ་ཁ་དོག་མི་སྡུག་ཅིང་སྲ་བར་བྱ་བའི་ཕྱིར། གདིང་
བ་རྙིང་པ་དེ་ལས་བསྡུས་ཤིང་བཅོས་པས་ཀྱང་རུང་བདེ་བར་གཤེགས་པའི་མཐོ་གང་ནི་ཐ་མལ་
གྱི་མཐོ་གསུམ་སྟེ་དེས་འཁོར་བས་གླན་ཞིང་སྦྱར་བར་བྱའོ། །གལ་ཏེ་དགེ་སློང་གིས་མ་གླེན་
པར་གདིང་བ་གསར་པ་ལོངས་སྤྱོད་ན། སྤྱད་པར་རྩོམ་པའི་ཕྱིར་བཀྲམ་པ་ཉིད་ན་སྤང་བའི་
ལྟུང་བྱེད་དོ། །རྙིང་པ་ལས་གླན་པར་བྱ་བ་དེ་མེད་ན་ཉེས་པ་མེད་པའོ། །
དྲུག་པ་བལ་ཐོགས་པའི་སྤང་བའི་གླེང་གཞི་ལ་ཡུལ་མཉན་ཡོད། གང་ཟག་དྲུག་སྡེ།
ཉོན་མོངས་འདོད་ཞེན་ངོ་ཚ་མེད། ཉེས་པ་བལ་ཁུར་བའོ། །དགེ་སློང་དགོན་པའི་ལམ་དུ་
ཞུགས་པས་ལུག་གི་བལ་དག་གཞན་ལས་རྙེད་ལ། དགོས་ཤིང་དོན་དུ་གཉེར་འདོད་ན་དགེ་
སློང་དེས་བླང་བར་བྱའོ། །བླངས་ནས་རུང་བར་བྱེད་པའི་འཁྱེར་བ་མེད་ན། ཕྲ་རབ་དང་ཕྲ་མོ་
དང་ཆུ་དང་ལྕགས་དང་རི་བོང་དང་ལུག་དང་གླང་དང་ཉི་ཟེར་གྱི་རྡུལ་དང་སྲོ་མ་དང་ཤིག་དང་
ནས་དང་སོར་མོ་སྔ་མ་དྲུག་ལ་ཕྱི་མ་རེ། སོར་ཉི་ཤུ་བཞི་ལ་ཁྲུ་གང་། དེ་བཞི་གཞུ་གང་། དེ་ལྔ་
བརྒྱ་རྒྱང་གྲགས། དེ་བརྒྱུད་དཔག་ཚད་དོ། །མངོན་པར་རྡུལ་རྣམས་བདུན་འགྱུར་བཤད།
དཔག་ཚད་གསུམ་གྱི་མཐའི་བར་ཚུན་ཆད་དུ་བདག་ཉིད་ཀྱིས་བསྐུར་བར་བྱའོ། །དེ་ལས་
འདས་ཤིང་ཐལ་བར་ཁྱེར་བ་ན་སྤང་བའི་ལྟུང་བྱེད་དོ། །ཁྱེར་བ་མེད་ན་བདག་ཉིད་ཀྱི་དཔག་
63



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ་
ཚད་གསུམ་འདས་ནས་རྒྱང་གྲགས་ཕྱེད་ལ་ཉེས་བྱས། གཅིག་ལ་དངོས་གཞིའོ། །རང་གིས་
ཁྱེར་བ་ཞེས་སྨོས་པས་གཞན་ལ་བསྐུར་བ་ལ་ཉེས་པ་མེད། ཞྭ་དང་སྟོད་སྐོར་དང་སྐེ་རགས་ཀྱི་
རྒྱུའི་ཚད་ཙམ་ལ་ཉེས་པ་མེད། ལུག་བལ་མ་ཡིན་པ་དང་། མི་རུང་བའི་རྭ་དང་རྔ་མོའི་བལ་
སོགས་ལ་ཉེས་བྱས་ཙམ་འབྱུང་ངོ་།
བདུན་པ་བལ་རྨེལ་དུ་འཇུག་པའི་གླེང་གཞི་ལ་ཡུལ་མཉན་ཡོད། གང་ཟག་འཆར་ཀ །
ཉོན་མོངས་ཚུལ་མ་ཡིན་པའི་འདོད་ཞེན། ཉེས་པ་བལ་རྨེལ་དུ་བཅུག་པའོ། །ཡང་གང་ཟག་
དགེ་སློང་གང་ཡུལ་དགེ་སློང་མ་ཉེ་དུ་མ་ཡིན་པ་ལ། འདུ་ཤེས་དེ་ལྟར་ཤེས་བཞིན་དུ་ཀུན་སློང་
རྨེལ་དུ་འཇུག་པར་འདོད་པས་དངོས་པོ་ལུག་བལ། སྦྱོར་བ་ལུས་ངག་གིས་ཐ་ན་ཆུར་སྨྱུག་ཙམ་
འཁྲུར་བཅུག་གམ། འཚེད་པ་སྟེ་ཁ་དོག་བསྒྱུར་བའི་ཕྱིར་ཚོན་དུ་ལན་གཅིག་ཙམ་འཇུག་གམ།
སྒེག་པའི་ཕྱིར་ནི་ཅུང་ཟད་ཁ་བསྒྱུར་བ་ཙམ་ཡང་ནམ་དུའང་མི་བྱའོ། །རྨེལ་བ་ཅུང་ཟད་འདའ་
བ་བྱེད་དུ་འཇུག་ན་མཐའ་དེའི་ཚེ་སྤང་བའི་ལྟུང་བྱེད་དོ། །
བརྒྱུད་པ་གསེར་དངུལ་གྱི་སྤང་བའི་གླེང་གཞི་ལ་ཡུལ་མཉན་ཡོད། གང་ཟག་དྲུག་སྡེ།
ཉོན་མོངས་ཚུལ་མིན་གྱི་འདོད་པ། ཉེས་པ་གསེར་དངུལ་ལེན་པའོ། །ཡང་གང་ཟག་དགེ་སློང་
གང་རང་གི་ལག་གམ་དེ་དང་འབྲེལ་པ་དག་གིས། དངོས་པོ་གསེར་དང་དངུལ་དབྱིག་ལེན་
པར་འདོད་ཅིང་རྩོམ་པས་ལེན་ནམ། གཞན་ལ་བསྒོ་བས་ལེན་དུ་འཇུག་ན་སྤང་བའི་ལྟུང་བྱེད་
དོ། །ནོར་བུ་མུ་ཏིག་བྱི་རུ་གཡས་འཁྱིལ་སོགས་རིན་པོ་ཆེ་རུང་བ་མ་བྱས་པ་ཐོབ་པ་ལྕོགས་པའི་
ས་ན་འདུག་པར་བདག་གིར་བྱེད་དམ། སྒོ་གསུམ་གྱི་རྣམ་པར་རིག་བྱེད་ཀྱིས་བདག་གིས་བྱས་
པ་ལ་ན་སྨད་མེད་དོ། །རིན་པོ་ཆེར་མ་གྲགས་ཤིང་རྩིས་མེད་པ་དང་། ས་རྡོ་ལས་བྱས་པའི་
གཟུགས་བརྙན་ལ་ཉེས་བྱས་སོ། །འདི་འདི་ནས་འདི་ཙམ་ལོང་གསུམ། ཁྱེར་ཤོག་གསུམ།
ཞོག་ཅིག་གསུམ། དེ་དེ་ནས་དེ་ཙམ་ལ་དགུ་སྟེ་དེ་ལྟར་སྦྱོར་བ་བཅོ་བརྒྱད་ལ་ཉེས་བྱས།
དངོས་གཞི་ལ་སྤང་ལྟུང་ངོ། །
དགུ་པ་མངོན་མཚན་ཅན་གྱི་སྤང་བའི་གླེང་གཞི་ལ་ཡུལ་སོགས་སྔར་བཞིན། ཉེས་པ་
མངོན་ཚན་གྱི་སྤྱོད་པའོ། །ཡང་གང་ཟག་དགེ་སློང་གང་ཀུན་སློང་འདི་དང་ཕྱི་མ་གཉིས་ཀ་ལ་
རང་གི་དོན་དུ་ཁེ་སྤོགས་འདོད་པས། དངོས་པོ་རིན་པོ་ཆེ་མངོན་མཚན་ཅན་གྱི་སྤྱོད་པ་བུན་
དང་སྐྱེད་འཕེལ་སྣ་ཚོགས་བྱེད་ན་སྦྱོར་བ་དེས་སྐྱེད་བྱིན་ན་སྤང་བའི་ལྟུང་བྱེད་དོ། །ཁྱད་པར་
64



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ་
སོ
བཤེས་གཉེན་ནི་འབྲས་བུ་དང་གོས་ལ་སོགས་པ་ལས་ཀྱང་དངོས་གཞིར་བཞེད་དོ། །འདི་དང་
ཕྱི་མར་ཁེ་འདོད་པར་མཚུངས་ཀྱང་ཕྱི་མ་ཉོ་ཚོང་བྱེད་པ་ཡིན་ལ་འདི་སྐྱེད་འཕེལ་བྱེད་པ་ཡིན་
ནོ། །
བཅུ་པ་ཉོ་ཚོང་གི་སྤང་བའི་གླེང་གཞི་སྔར་བཞིན་ལས་ཉེས་པ་ནི་ཉོ་ཚོང་བྱེད་པའོ། །
ཡང་གང་ཟག་དགེ་སློང་གང་དངོས་པོ་རིན་པོ་ཆེ་ལས་གཞན་འབྲུ་གོས་རྟ་ཕྱུགས་དང་གཞན་
བླུགས་སོགས་སམ། སྦྱོར་བ་ཁེ་སྤོགས་ལ་སོགས་ལས་གཞན་ཉོ་ཚོང་རྣམ་པ་བསྒྱུར་བ་དང་མོད་
པའི་ཡུལ་དུས་ན་ཉོ་བ་དང་། དཀོན་པའི་ཡུལ་དུས་དེར་འཚོང་བ་སོགས་སྣ་ཚོགས་བྱེད་ན་སྐྱེད་
ཕྱིན་པའི་ཚེ་ན་སྤང་བའི་ལྟུང་བྱེད་དོ། །ཡང་ན་ཀུན་སློང་ཁེ་སྤོགས་ཀྱིས་སྐྱེད་འདོད་པ་ལས་
གཞན་ཉོ་ཚོང་གིས་སྐྱེད་འདོད་པ་ལས་ལྟུང་བ་འདིར་འགྱུར་ཏེ། ཕྱིར་འཆོས་ན་སྐྱེད་ཀྱི་ཆ་
གཏན་ནས་སྤངས་ལ་བཅོས་དགོས་སོ། །དཀོན་མཆོག་གསུམ་དང་ཡུལ་ཁྱད་པར་ཅན་གྱི་དོན་
དུ་བསོད་ནམས་འདོད་པའི་བློས་སྐྱེད་པ་ལ་ཉེས་པ་མེད་དོ། །
བཅུ་ཚན་གསུམ་པ་ལ་བཅུ་ལས། དང་པོ་ལྷུང་བཟེད་འཆང་བའི་གླེང་གཞི་ལ་ཡུལ་
མཉན་ཡོད། གང་ཟག་དྲུག་སྡེའམ་ཉེར་དགའ། ཉོན་མོངས་འདོད་ཞེན། ཉེས་པ་ལྷུང་
བཟེད་ལྷག་པ་བཅངས་པའོ། །གང་ཟག་དགེ་སློང་གིས་དངོས་པོ་ལྷུང་བཟེད་ལྷག་པ་བྱིན་
བརླབས་ཅན་ལས་གཞན། བྱིན་གྱིས་བརླབ་ཏུ་རུང་བ་ཞག་བཅུའི་མཐའི་བར་དུ་བཅང་བར་
བྱའོ་སྟེ་རུང་ཞིང་བདག་གིར་བྱའོ། ། དུས་དེ་ལས་འདས་པར་བཅུ་གཅིག་པའི་སྐྱ་རེངས་ཤར་
བར་འཆང་ན་སྤང་བའི་ལྟུང་བྱེད་དོ། །སྔར་གོས་འཆང་བའི་སྐབས་བཞིན་སྦྱར་བར་བྱའོ། །
གཉིས་པ་ཚོལ་བའི་སྤང་བའི་གླེང་གཞི་ལ་གང་ཟག་ཉེར་དགའ། ཉེས་པ་ལྷུང་བཟེད་
ཚོལ་བའོ། །ཡང་གང་ཟག་དགེ་སློང་གང་། དངོས་པོ་ལྷུང་བཟེད་ལྷན་པ་ལྔ་མེད་པ་ཟས་ལ་
ལོངས་སྤྱད་པའི་སྣོད་དུ་བཟོད་ཅིང་རུང་བ་རང་དབང་བར་ཡོད་བཞིན་དུ། བཟང་པོ་མཆོག་ 
ཏུ་
གྱུར་པ་འདོད་པའི་ཕྱིར། གཞུང་ཁ་ཅིག་ཏུ་འདོད་པས་ཉེ་བར་བཟུང་བའི་ཕྱིར་ཞེས་འབྱུང་བ་
ནི་ཆགས་སེམས་ཀྱིས་བཟུང་བའོ། །ལྷུང་བཟེད་རྫས་དང་རྙེད་པ་གཉིས་ཀྱིས་གསར་པ་གཞན་
གཉིས་པ་ཚོལ་བར་བྱེད་ཅིང་བཙལ་བའི་དོན་གྲུབ་ན་སྤང་བའི་ལྟུང་བྱེད་དོ། །གླེང་གཞིར་
གཏོགས་པའི་བསླབ་བྱ་ནི། ལྷུང་བཟེད་ལྷག་པ་འཆང་བའི་དགེ་སློང་དེས་བྱིན་བརླབས་དང་
འབྲེལ་བ་མེད་པའམ། ལྷུང་བཟེད་དེ་ལ་དགེ་སློང་དེ་འབྲེལ་པ་ནི་རང་དབང་མེད་པས་ལྷུང་
65



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་པ་ལས། པོད་དང་པོ།
:བཟེད་འབྲེལ་བ་མེད་པ་སྟེ། དགེ་སློང་གི་འཁོར་གང་དག་འཁོད་པ་ལ་དབུལ་བར་བྱའོ། །རིམ་
གྱིས་བྲིམས་པའི་ཐམས་ཅད་ཀྱི་ཐ་མ་སྙིགས་མར་གྱུར་པ་གང་ཡིན་པ་དེ་དགེ་སློང་དེ་ལ་གཏད་
དེ། ཁྱོད་ཀྱིས་ལྷུང་བཟེད་འབྲེལ་མེད་འདི་བྱིན་གྱིས་བརླབ་པར་མི་བྱ། གཞན་ལ་གཏང་བར་
མི་བྱ། སྦྱིན་པར་མི་བྱ་བར་ཇི་སྲིད་ཆག་ཅིང་ཟད་པའི་མཐར་ཐུག་གི་བར་དུ་ཁད་ཀྱིས་དལ་བུ་
དལ་པོས་སྤྱད་པར་བྱའོ་ཞེས་པ། ལྷུང་བཟེད་བྱིན་བརླབས་ཅན་ལས་ཐོག་མར་བྱི་དོར་བྱེད་
སྣོད་གསར་པར་འཇུག གནས་མཐོ་བར་འཇོག ཟས་སྐམ་པོ་ལྡགས་པ་སོགས་གཅེས་སྤྲས་
བྱེད་པའོ། །ལྷུང་བཟེད་འཆང་བ་ཕྱིར་འཆོས་པ་དེ་ལ་འབྲེལ་མེད་འབྲིམ་པ་འདི་ནི་ཆེད་ལས་ཀྱི་
ཆོ་གའོ། །ལྷུང་བཟེད་དུ་མ་ཡོད་ན་ཐམས་ཅད་སྤངས་ཏེ་ཕྱིར་འཆོས་དགོས་སོ། །ལྷུང་བཟེད་
རྒྱུ་རུང་བ་སའམ་ལྕགས་ལས་བྱས་པ། དབྱིབས་རུང་བ་ཟླུམ་ཞིང་མཛེས་པ་ཁ་དོག་གནག་པ།
ཚད་རུང་བ་མ་ག་ཏའི་བྲེ་ཆུང་ཕྱེད་དང་ལྔ་ཤོང་བ་ཆུང་ངུ་། དེ་ཉིས་འགྱུར་ཆེན་པོ། འབྲིང་
དེའི་བར་མའོ། །མཁས་པ་ཁ་ཅིག་བྲེ་ཆུང་བརྒྱུད་ཤོང་བ་དང་བཅུ་ཤོང་པ་ཆེ་ཚད་དུ་བཞེད།
བྲེ་ཆུང་རེ་ལ་བོད་ཀྱི་བྲེ་ཚད་མའི་དྲུག་ཕུལ་དོའོ། །སྤྱད་དུ་རུང་བ་ལྷན་པ་བཞི་ཚུན་ཆད། བུག་
པ་གཅིག་ལས་མེད་ཀྱང་ཧ་ཅང་ཆེ་ན་སྤྱོད་མི་རུང་བའོ། །མི་རུང་བ་ཚོལ་བ་དང་འཆང་བ་ལ་
ཉེས་བྱས་སོ། །
གསུམ་པ་འཐག་ཏུ་འཇུག་པའི་གླེང་གཞི་ལ་ཉེས་པ་འཐག་ཏུ་འཇུག་པའོ། །ཡང་དགེ་
སློང་གང་རང་གིས་འདུན་པས་སྲང་ཕྱེད་དང་ཞོ་གཅིག་ལ་སོགས་བླངས་པའི་སྲིན་བལ་དང་རས་
ལ་སོགས་པའི་དོག་པ་ཡུལ་ཐ་ག་པ་ཉེ་དུ་མ་ཡིན་པ་གོས་བལ་ཤ་ན་ཟར་མ་དུ་གུ་ལ་རས་བལ་ཀོ་
ཏམ་པ་ཉི་འོག་གི་སྟེ་བདུན་པོ་གང་རུང་འཐག་ཏུ་འཇུག་ན་རིན་མེད་པར་གོས་གྲུབ་ན་སྤང་བའི་
ལྟུང་བྱེད་དོ། །
སློང་གི་
ཕྱིར་ཁྱིམ་བདག་གམ་ཁྱིམ་བདག་གི་ཆུང་མ་ཕྲུགས་བདུན་ཚུན་ཆད་ཀྱི་ཉེ་དུ་མ་ཡིན་པས་ཐ་ག་
པ་ཐགས་མཁན་ཉེ་དུ་མ་ཡིན་པ་ལ་གོས་རུང་བ་བདུན་གང་རུང་འཐག་ཏུ་བཅུག་པ་ལས་དེ་དེས
གལ་ཏེ་དགེ་སློང་དེ་ལ་དངོས་སུ་སྔར་མ་བཏབ་པར་གཞན་གྱིས་སྨྲས་པས་རྣམ་པར་རྟོག་པ་འདི་
ལྟ་བུ་འགའ་ཞིག་བྱུང་ནས། ཐ་ག་པ་ཉེ་དུ་མ་ཡིན་པ་དེའི་གན་སུ་སོང་སྟེ། འདི་སྐད་ཅེས་ཚེ་
དང་ལྡན་པ་ཐ་ག་པ་ཤེས་པར་གྱིས་ཤིག ཁྱོད་ཀྱིས་འཐག་པའི་གོས་འདི་དགེ་སློང་ཁོ་བོའི་ཕྱིར་བཞི་པ་འཐག་པ་བསྐྱེད་པའི་
གླེང་གཞི་ལ་ཉེས་པ་
འཐག་པ་
ལ་
སྦས་
ཐ་ག་
66



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
དུ་འཐག་ཏུ་བཅུག་པ་ཡིན་གྱི་ཞེས་བདག་ཉིད་ཉེ་བར་བསྟན་ནས། ཚེ་དང་ལྡན་པ་ཞེས་སྙན་
ཚིག་དང་། ཐ་ག་པ་ཞེས་བོས་ནས་གོས་འདི་རྒྱུར་ཞེང་ཆེ་བ་དང་། མཆུར་ཁྲུན་རིང་བ་དང་།
ཕྲ་ཞིང་འཇུར་མདུད་མེད་པ་ཐར་གྱི་ཞག་པ་དང་། འཇམ་ཞིང་དབྱེར་ཟུག་སྙོམས་པ་སང་སེང་
མེད་པས་ཐགས་རན་བཟང་བ་ལག་བྱད་ཤད་པ་དང་བརྒྱང་བ་སོགས་ལེགས་པར་གྱིས་ཤིག ཁོ་
བོས་གླ་རྔན་བཟའ་བ་ལྔའམ། བཅའ་བ་ལྔ་དང་བཅས་པ། བཟའ་བ་ཙམ་བཅའ་བ་ལྔའམ།
འབྲས་རྗེན་པ། བཟའ་རྒྱུ་རིན་ཅུང་ཟད་ཅིག་བྱིན་ནོ་ཞེས་སྨྲས་ཤིང་ཁས་བླངས་ནས། སྦྱིན་
ཞིང་གོས་གྲུབ་ན་སྤང་བའི་ལྟུང་བྱེད་དོ། །སྦྱིན་བདག་གི་དོག་པ་ཟད་པའམ། ཁས་བླངས་པའི་
རྔན་པ་མ་བྱིན་པར་གྲུབ་པ་ལས་དངོས་གཞིར་འགྱུར་རོ།
ལྔ་པ་བྱིན་འཕྲོག་གི་གླེང་གཞི་ལ་ཡུལ་མཉན་ཡོད། གང་ཟག་དགའ་བོ། ཉོན་མོངས་མི་
བཟོད་པ། ཉེས་པ་བྱིན་ཕྲོགས་སོ། །ཡང་གང་ཟགུ་དགེ་སློང་གང་། ཡུལ་དགེ་སློང་ལ་གོས་
རུང་བ་རྒྱུའམ་དངོས་གང་རུང་ཕྱིར་མི་བླང་བར་བྱིན་ནས། བྱིན་ཟིན་པ་དེའི་འོག་ཏུ་ཕྱི་ཞིག་
ནས་ལུས་ཁྲོས་པར་སྟོན། ཡིད་འཁྲུགས་པའི་འདུ་ཤེས་དང་། ངག་གིས་ཁྲོས་ཚིག་རྔམ་པ་སྨྲ་
བར་གྱུར་ཏེ། ཡིད་མ་རངས་པ་བཞིན་འགྱུར་ཞིང་གནོད་པའི་མཚན་མ་སྟོན་པར་གྱུར་ནས་
རང་གིས་འཕྲོག་གམ་གཞན་འཕྲོག་ཏུ་འཇུག་ཅིང་། དེ་ལ་འདི་སྐད་ཅེས་དགེ་སློང་ཁྱོད་ལ་གོས་
མི་སྦྱིན་གྱི། ང་རང་ལ་ཕྱིར་བྱིན་ཅིག་ཅེས་ཟེར་ན་འཕྲོག་བྱེད་དགེ་སློང་དེས། དབྲོག་བྱ་གོས་
ལོངས་སྤྱད་པའི་ལྷག་མ་ཅི་ཡོད་པ་དེ་ཕྱིར་དགེ་སློང་དེ་ལ་སྦྱིན་པར་བྱ་ཞིང་ཕྱིར་འཆོས་དགོས་
སོ། །མཐར་ཐུག་བཏང་ཞིང་ལུས་དང་བྲལ་ན་སྤང་བའི་ལྟུང་བྱེད་དོ། །དབྲོག་བྱ་དགེ་སློང་གི་
ཡོ་བྱད་གང་ཡང་རུང་བ། རང་གི་ཡིན་པས་ལེན་ནོ་བསམ་པའི་བློས་འཕྲོག་ཅིང་ལུས་ངག་
གཉིས་ཀའམ་གང་རུང་གིས་ལུས་དང་ཕྲལ་ན་དངོས་གཞིའོ། །རེ་ཞིག་ཅོ་འདྲི་ཞིང་མི་དགའ་
བར་བྱ། སླར་གཏོད་བསམ་པའི་བློ་གྲོས་ངན་པས་བྱས་ན་ཉེས་བྱས། ཕན་པའི་བསམ་པས་
དགེ་བ་ལ་སྦྱོར་བ་སོགས་ཀྱི་ཕྱིར་ཉེས་མེད་དོ། །
དྲུག་པ་བརྟད་པའི་སྤོང་བའི་གླེང་གཞི་ལ་ཡུལ་མཉན་ཡོད། གང་ཟག་དྲུག་སྡེ། ཉོན་
མོངས་རྙེད་པ་ལ་གདུ་བ། ཉེས་པ་དབྱར་རྙེད་དབྱར་ནང་དུ་བགོས་པའོ། །དགེ་སློང་གིས་སྟོན་
ཟླ་ཐ་ཆུང་ཉའི་ཉིན་དགག་དབྱེ་འབྱུང་བ་དེར་ཞག་བཅུས་མ་ཚང་བ་ཚུན་ཆད་དུ་ཆེད་དུ་བརྟད་
པ་ལས་བྱུང་བ། ནད་པ་དང་། ཤི་བ་དང་། འགྲོ་བར་ཆས་པ་དང་། ཆོམ་རྐུན་དང་ཆུ་ལ་
67
SA



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སོགས་པས་ཁྱེར་དོགས་པ་དང་ བགོ་སྐལ་ལ་གཏོགས་པ་ཤི་དོགས་པའི་ཕྱིར། དགག་དབྱེའི་
དུས་སུ་སྦྱིན་བྱ། དུས་མིན་སྔ་ནུར་དུ་བྱིན་པ་ལས་བྱུང་བའི་གོས་ཤིག་རྙེད་ཅིང་ཐོབ་པ། ལེན་
འདོད་ཅིང་དོན་དུ་གཉེར་ན་དགེ་སློང་དེས་བལ་གོས་སོགས་རུང་བ་དེ་བླང་བར་བྱའོ། །བླངས་
ནས་གོས་སྦྱིན་ཞིང་བགོས་པའི་དུས་དགག་དབྱེ་བྱུང་གི་བར་དུའམ། སྲ་བརྐྱང་འདིང་ན་དཔྱིད་
འབྲིང་ཉའི་བར་ཟླ་བ་ལྔར་གོས་སྦེད་པ་བསྐོས་ཏེ་བཅང་བར་བྱའོ། །དབྱར་སྔ་མ་མ་ཡིན་ན་ཟླ་
གཅིག་སྔར་ནུར་བའོ། ། དབྱར་རྙེད་དབྱོར་ནང་དུ་བགོས་སམ། སྦེད་པ་མེད་པར་དགག་
དབྱེའི་ཕྱི་དེ་ཉིན་མ་བགོས་པར། དེ་ལས་འདས་པར་འཆང་ན་སྔས་པ་དང་འཕྱིས་པའི་སྤང་
བའི་ལྟུང་བྱེད་དོ། །བརྟད་པ་ལས་བྱུང་བ་ཡིན་ན་བདག་གིར་བྱར་རུང་ལ་བགོར་མི་རུང་བ་ཡིན་
ནོ། །
བདུན་པ་དགོན་པའི་འབྲལ་བ་ལ་གླེང་གཞི་ཡུལ་གང་ཟག་འདྲ། ཉོན་མོངས་རང་
ཉམས་སུ་བྱེད་པ། ཉེས་པ་ཞག་བདུན་བྲལ་བའོ། །དགེ་སློང་གཉིས་ཡན་ཆད་རབ་ཏུ་མང་པོ་
དག་གནས་མལ་གཙུག་ལག་ཁང་། གྲོང་ལས་རྒྱང་གྲགས་ཀྱིས་རིང་བའི་དགོན་པ་ཆོམ་རྐུན་གྱི་
འཇིགས་པའི་དོགས་པ་དང་བཅས་པར་གྲགས་པ། སྟག་དང་སེང་གེ་སོགས་ཀྱི་འཇིགས་
པའམ། སྔར་ཆོམ་རྐུན་ལན་གཅིག་བྱུང་ཞིང་དེའང་མི་རྣམས་སྐྲག་ཅིང་འབྲོས་པའི་འཇིགས་པ་
དང་བཅས་པར་གྲགས་པ། ཆོམ་རྐུན་ལན་མང་དུ་བྱུང་བས་འཇིགས་པ་ཐ་དད་པ། གཅན་
གཟན་དང་མི་མ་ཡིན་པས་འཇིགས་སུ་རུང་བའམ། སྦྲང་བུ་དང་རླུང་ཉི་མ་སྡིག་སྤྲུལ་སོགས་
དང་བཅས་པ་དག་ཏུ། གླེང་གཞིའི་དབང་གིས་དབྱར་ཕྱི་མར་ཁས་བླངས་པར་གྱུར་པ་ཞེས་
གསུངས་ཀྱི་སྔ་ཕྱི་ཁྱད་པར་མེད་དོ། དགེ་སློང་དགོན་པ་བས་ཆོས་གོས་གསུམ་1་ ལས་ཆོས་གོས་
གང་ཡང་རུང་བ། སུམ་མདོ་བཞི་མདོ་ལམ་ཆེན་ཡོད་པའི་ཁྱིམ་གཞན་དུ་གོས་བྱིན་བརླབས་
ཅན་དེ་བཞག་པར་བྱའོ། །གལ་ཏེ་དགེ་སློང་དགོན་པ་བ་ལ་དགོན་པའི་གཙུག་ལག་ཁང་ཉེ་
འཁོར་དང་བཅས་པའི་མཚམས་ཀྱི་ཕྱི་རོལ་དུ་འདས་ཏེ་འགྲོ་དགོས་པའི་ཆོས་ལྡན་གྱི་བྱ་བ་
མཆོད་རྟེན་དགེ་འདུན་ནམ་གང་ཟག་གི་ཕྱིར་དེ་ལྟ་བུ་བྱུང་ན། ད་གོན་པ་བ་དེས་ཞག་དྲུག་གི་
མཐའ་ཚུན་ཆད་དུ་ཆོས་གོས་དེ་དང་མཚམས་ཀྱི་ཕྱི་རོལ་ཆོས་གོས་ཡོད་པའི་གནས་ལས་གཞན་
དུ་འབྲལ་བར་བྱའི། དེ་ལས་དུས་འདས་པར་བདུན་པའི་སྐྱ་རེངས་ཤར་བར་འབྲལ་ན་སྤང་བའི་
ལྟུང་བྱེད་དོ། །དགོན་པར་གནས་ན་དབྱར་རིལ་པོར་འབྲལ་དུ་གནང་བ་ཡིན་གྱི་གཞན་དུ་མ་་
68



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་པ་
གནང་བའོ། །ཁྱད་པར་བཤེས་གཉེན་ནི་དབྱར་ཕྱི་མ་ངེས་པ་ཅན་དུ་བཞེད་ཅིང་གནའི་མཆན་
དུའང་འབྱུང་ངོ། །
བརྒྱུད་པ་རས་ཆེན་གྱི་སྤང་བའི་གླེང་གཞི་ལ་ཡུལ་མཉན་ཡོད། གང་ཟག་མང་པོ། ཉོན་
མོངས་འདོད་ཞེན། ཉེས་པ་རས་ཆེན་བཙལ་སྔས་པ་དང་ཡུན་རིང་དུ་བཅངས་པའོ། །དགེ་
སློང་གིས་དབྱར་སྔ་མའི་དབང་དུ་བྱས་ནས་སོ་ག་རྣམས་ཀྱི་དུས་ཟླ་གཅིག་འདས་ཟླ་གཅིག་ལུས་
པ་ན། དབྱར་གྱི་གོས་ཆར་ཁེབ་ཀྱི་རས་ཆེན་བཙལ་བར་བྱའོ། །དབྱར་ཟད་ནས་འོག་ཏུ་ཟླ་
ཕྱེད་བཅང་བར་བྱའོ། །ཟླ་གཅིག་ན་དབྱར་ཉེ་བར་བསྒྲུབ་པར་འགྱུར་བའི་དུས་དེའི་སྔོན་རོལ་
དུ་དབྱར་གྱི་ཆར་པའི་གོས་རས་ཆེན་ཚོལ་བར་བྱེད་དམ། དབྱར་ཟད་པ་དགག་དབྱེ་བྱས་ནས་
ཟླ་ཕྱེད་ལས་འདས་ཤིང་ལྷག་པར་འཆང་ན་སྤང་བའི་ལྟུང་བྱེད་དོ། །སྔར་བཙལ་བ་སྔར་གྲུབ་
ནས་རྙིང་པ་མ་ཡིན་ཞིང་རུང་ན་དངོས་གཞིའོ། །དབྱར་སྔ་ཕྱི་ལ་ཁྱད་པར་མེད་ཅིང། བཙལ་
སྔས་བཞག་གཉིས་ཕྱིས་ཀྱི་ལྟུང་བ་རིས་གཉིས་ཡོད་དོ། །ཁྱད་པར་བཤེས་གཉེན་ནི་གོས་འདི་
དབྱར་གྱི་ཁྲུས་གོས་ཡིན་པས་ཆུ་རླུང་དུ་ཁྲུས་བྱེད་པའི་སར་དགོས། ཁྲོན་པར་ཁྲུས་བྱེད་པའི་
སར་མི་དགོས་ཟེར་རོ། །
དགུ་པ་བསྔོས་བསྒྱུར་གྱི་སྤང་བའི་གླེང་གཞི་ལ་ཡུལ་མཉན་ཡོད། གང་ཟག་ཉེར་དགའ།
ཉོན་མོངས་བསྣབ་སེམས། ཉེས་པ་གཞན་ལ་བསྔོས་པ་བསྒྱུར་བའོ། །ཡང་གང་ཟག་དགེ་སློང་
གང་ཡུལ་དེ་བཞིན་གཤེགས་པའི་དགེ་འདུན་ལ་བསྔོས་པ་སྟེ་བཟས་ཤིང་བརྩམས་པའམ། ངེས་
ཤིང་གྲུབ་པའི་རྙེད་པ་ཟས་གོས་གཉིས་ལས་གོས་རང་གིས་རིག་པའམ་གཞན་གྱིས་བརྗོད་པས་
བསྔོས་པར་ཤེས་བཞིན་དུ། སྦྱོར་བ་གང་ཟག་བདག་ཉིད་ལ་བསྒྱུར་ཏེ་འབུལ་དུ་འཇུག་ན།
ཐོབ་པའི་ཚེ་སྤང་བའི་ལྟུང་བྱེད་དོ། །གཞན་གྱི་གང་ཟག་གམ་དགེ་འདུན་གཞན་ལ་བསྔོས་པའི་
གོས་རུང་བ་རང་ལ་བསྒྱུར་བའོ། ། གཞན་གཞན་དུ་བསྒྱུར་བ་ལ་ཉེས་བྱས་འབྱུང། མི་བརྗེད་
དྲན་བྱེད་དུ། ཕྲིན་སྤྲིང་ཡིག་བརྒྱུད་པ་སོགས་ལ་ཉེས་བྱས་ཞེས་ལྟུང་བ་མང་པོ་ལ་སྦྱར་སྣང་
ངོ་། །ཁ་ཅིག་སྣོད་སྤྱད་ཟས་གོས་གང་ཡང་རུང་བ་བསྒྱུར་བ་ལ་ཁྱད་མེད་ཟེར་རོ། ། གསོག་
འཇོག་གི་སྤང་བའི་གླེང་གཞི་ལ་ཡུལ་རྒྱལ་ཁབ། གང་ཟག་པི་ལིན་ཏའི་བུའི་ཉེ་གནས། ཉོན་
མོངས་ལྟོ་འདུན། ཉེས་པ་གསོག་འཇོག་གོ །དྲན་བྱེད་དུ་པི་ལིན་ཏ་སྲུང་བ་པོར་བསྒྱུར་སྣང་།
བཅོམ་ལྡན་འདས་དེ་བཞིན་གཤེགས་པ་སངས་རྒྱས་ཀྱིས་དགེ་སློང་ནད་ཀྱིས་བཏབ་པ་རྣམས་བ
Z
འ
ས
69



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ལ་ཕན་པ་རྗེས་སུ་མཐུན་པ་སོ་སོར་རུང་བ་ཁ་ནས་ཟ་བ་བརྟན་པར་བྱ་བའི་སྨན་གང་དག་བཀའ་
སྩལ་ཞིང་བསྟན་པ་འདི་ལྟ་སྟེ་དུས་རུང་དང་ཐུན་ཚོད་དུ་རུང་བ་དང། ཞག་བདུན་པ་དང་།
འཚོ་བའི་བར་དུ་བཅང་བ་སྟེ། སྨན་གྱི་བྱ་བ་བྱེད་རུང་མི་བྱེད་རུང་སྨན་དུ་བཞག་ཅིང་། ནད་
པའང་ལྷན་ཅིག་སྐྱེས་པ་དང་གློ་བུར་བ་གཉིས་ལས། བདག་ཉིད་ལྷན་ཅིག་སྐྱེས་པའི་ནད་པ་
ལས་མ་འདས་པས་བཀྲིས་པ་ཞི་བའི་ཕྱིར་ནད་པའི་འདུ་ཤེས་ཀྱིས་ཟའོ། །གང་གི་ཤ་རུང་བ་བ་
དང་ལུག་ལ་སོགས་པའི་མར་བཞུ་བའི་ཞུན་མར་དང་། ཉུངས་དཀར་དང་ཏིལ་ལ་སོགས་པའི་
འབྲུ་མར་དང་། སྦྲང་བུས་བསགས་པའི་རྩི་བཅུད་དང་། བུ་རམ་གྱི་དབུ་བ་བུ་རམ་ཉིད་དེ།
དེ་དག་ལས་དགེ་སློང་ནད་ཀྱིས་བཏབ་པས་འདོད་ན་རང་གིས་ལག་པ་བཀྲུས་ཞིང་བྱིན་ལེན་
བྱས་ནས་ཞག་བདུན་ཚུན་ཆད་ཇི་ཙམ་འོས་པར་བྱིན་གྱིས་བརླབས་ཏེ། གསོག་འཇོག་གིས་
ཡོངས་སུ་ལོངས་སྤྱད་པར་འོས་པ་ཡིན་པས་རང་གིས་བླངས་ཏེ་ཡོངས་སུ་ལོངས་སྤྱད་པར་
བྱའོ། །དུས་དེ་ལས་འདས་པར་ཡོངས་སུ་ལོངས་སྤྱད་ན་སྤང་བའི་ལྟུང་བྱེད་དོ། །རོ་དང་སླ་བ་
གཞན་དུ་གྱུར་ན་ཞག་མ་འདས་ཀྱང་གསོག་འཇོག་ཏུ་འགྱུར། ཞག་བདུན་པ་འདི་ལ་སྨན་
རིགས་མཐུན་གཞན་རྙེད་པ་ཞག་འདས་ན་སྤང་བའི་ལྟུང་བར་འགྱུར། ཞུན་མར་དང་རིགས་
མི་མཐུན་པ་འབྲུ་མར་ལྟ་བུ་ལ་མི་འབྱུང་། བདུད་རྩི་ཞུན་མར་དུ་བསྡུ། ཞག་འཁྱགས་པ་འབྲུ་
མར་གྱི་ཁོངས་སུ་གཏོགས། སྔོན་གྱི་འདུལ་འཛིན་ཆོས་ཀྱི་བཤེས་གཉེན་དང་། མི་བརྗེད་དྲན་
བྱེད་དུ་སྨན་བཞི་ཀ་ལ་དངོས་གཞི་རྩིས། བར་གྱི་འདུལ་འཛིན་ཀཱ་ལུ་མི་ཏྲ་དང་བི་མ་ལ་མི་ཏྲ་
འདི་ཞག་བདུན་པ་ཁོ་ན་ལ་རྩིས། མི་རུང་བ་དང་སྨན་གཞན་ལ་ཉེས་བྱས་སུ་བཞེད། སོ་ཐར།
རྣམ་འབྱེད། བླ་མ། མདོ་རྩ་རྣམས་ཁུངས་སུ་བྱེད་དོ། །དགའ་སྐྱེད་དུ་ལོངས་སྤྱད་ན་སྤང་
ལྟུང་ངོ་ཞེས་པའི་དོན་འཆང་ན་ཞེས་བྱ་བའི་དོན་ཡིན་གྱིས་ཟ་ན་ཞེས་བྱ་བ་མ་ཡིན་ཏེ། ཟ་བ་ལ་
སྤང་བ་མི་སྲིད་པའི་ཕྱིར་ཞེས་བཤད་དེ་བྱིན་བརླབས་ཀྱང་སྨན་གསུམ་ལ་བྱེད་ཀྱི་དུས་རུང་ལ་
འབྲས་བུ་མེད་པའི་ཕྱིར་མི་བྱེད་དེ། གསོག་འཇོག་གི་ཉེས་པ་དགག་པའི་ཕྱིར་བྱིན་གྱིས་རློབ་པ་
ཡིན་ན། དུས་རུང་རང་གི་དུས་ལས་འདས་པ་ཉིད་ན་གསོག་འཇོག་ཏུ་གྱུར་པའི་ཕྱིར་ཞེས་ཀྱང་
བཤད་དོ། །བྱིན་ལེན་ཞིག་ན་གསོག་འཇོག་ཏུ་མི་འགྱུར་རོ། །ཞག་བདུན་པའི་ཉི་མ་འདས་
འབྱུང་དགེ་སློང་ལ་བརྗོད་དགོས་སོ། །
གསུམ་པ་མཇུག་སྡུད་ནི་ཚེ་དང་ལྡན་པ་དག་ཅེས་སོགས་སོ། །སུམ་ཅུ་པོ་འདིའི་ཕྱིར་་
70



༄༅།།འདུལ་བའི་སྡེ་སྣོད་མཛེས་པར་དུ་མཛེས་པར་བྱེད་པའི་རྒྱན་ཞེས་བྱ་བ་
བཅོས་ནི་གཏན་སྤངས་དམིགས་ཀྱིས་བསྟན་པ་མ་གཏོགས་ཞག་གཅིག་སྤངས་ནས་བཤགས་
པར་བྱའོ། །མར་སྐུ་མཉེའི་ཕྱིར་རུང་བས་གཏན་སྤངས་སུ་མ་ངེས་སོ། །མཚན་ཉིད་ནི་ལྟུང་
བའི་གཞི་སྤངས་ནས་བཅོས་དགོས་ཀྱི་རིགས་སྤང་ལྟུང་གི་མིང་གིས་ཕྱིར་བཅོས་ན་འདག་རུང་
གི་ཉེས་པའོ། །
གཉིས་པ་ལ་སྤྱི་སྡོམ་བསྟན། སོ་སོར་བཤད། མཇུག་བསྡུ་བའོ། ། དང་པོ་ནི་སྡོམ་
གསུམ་ལས། སྡོམ་ཚན་རེ་རེའི་སྤྱི་བསྡུས་ཤིང་བླངས་ནས་སྦྱིན་པར་བྱེད་པས་སྤྱི་སྡོམ་ཡིན་ལ།
འོག་ནས་བཅུ་ཕུང་དགུ་འབྱུང་བའི་དང་པོ་རྣམས་གོང་དུ་བླངས་ནས་གོ་རིམ་མི་འཁྲུལ་བའི་
ཕྱིར་སྦྱིན་པ་སྟེ། བརྫུན་སྐྱོན་ཕྲ་མ་དགེ་སློང་དང་། ཞེས་པའི་བཅུ་པ་དང་པོ་དེའི་ནང་ནས་
ཤེས་བཞིན་རྫུན་དུ་སྨྲ་བའི་མིང་དང་པོ་ཤེས་བཞིན་དང་ནི་ཞེས་པ་ལ་སོགས་པའོ། །རྣམ་སྨིན་
ངན་སོང་དུ་ལྟུང་ཞིང་འཁྲིད་པར་བྱེད་པས་སྲེག་པར་བྱེད་པས་ལྟུང་བྱེད་དེ། སྤྱི་མིང་བྱེ་བྲག་ལ་
བཏགས་ཤིང་། གཞན་གཅོད་པའི་ཕྱིར་འབའ་ཞིག་ལ་ཞེས་པའི་མིང་ཐོབ་བོ། །
གཉིས་པ་ལ་བཅུ་ཕྲག་དགུ་ལས། དང་པོ་ལ་བཅུའི་བརྫུན་སྨྲའི་གླེང་གཞི་ཡུལ་མཉན་
ཡོད། གང་ཟག་ཤཱཀྱ་ལག་བརྒྱུད། ཉོན་མོངས་ཐོ་འཚམ། ཉེས་པ་བརྫུན་སྨྲས་པའོ། །འདི་ལ་
རྣམ་པ་མང་པོ་ཞིག་བཤད་ཀྱང། ཕམ་པ་ལྷག་མ་སྦོམ་པོ་ལྟུང་བྱེད་ཉེས་བྱས་སུ་འགྱུར་བ་ལྔ་
ལས། གསོ་སྦྱོང་གི་ཚེ་བསམ་བཞིན་དུ་ཆོས་མ་ཡིན་པ་འདོན་པ་དབྱེན་གྱི་སྦོམ་པོ། ཉེས་བྱས་
སུ་འགྱུར་བ་མ་དག་བཞིན་དུ་ཅང་མི་སྨྲ་བའོ། །འདིར་ལས་དང་པོ་མ་ཡིན་པའི་དགེ་སློང་ཤེས་
པ་རང་བཞིན་དུ་གནས་པས། རང་ལས་གཞན་པའི་མི་སྨྲ་ཤེས་དོན་གོ་ཤེས་པ་མ་འཁྲུལ་བ་ལ།
འདུ་ཤེས་བསྒྱུར་ཏེ་རྣམ་པར་དཔྱད་ནས་དོན་ཤེས་བཞིན་དུ། ཕམ་སོགས་ཀྱི་བརྫུན་ལས་
གཞན་པ་སྦྱོར་བ་ངག་གི་རིག་བྱེད་ཀྱིས་གསལ་པོར་སྨྲས་ཏེ། མཐར་ཐུག་དོན་གོ་བ་ན་ལྟུང་བྱེད་
དོ། །
གཉིས་པ་སྐྱོན་སྨྲ་ནི། མཉན་ཡོད། དྲུག་སྡེ། མ་གདམས་པ། སྐྱོན་སྨྲས་སོ། །རང་
ལས་གཞན་པའི་མིའི་རིགས་ལུས་ཡོན་ཏན་གྱི་སྐྱོན་སྨྲ་ན་ལྟུང་བྱེད་དོ། །དགེ་སློང་ལ་རིགས་
ངན། མགོ་བོ་ཆེ། སྡོམ་ཉམས་ཞེས་སོགས་སྨྲས་པའོ། །མི་བདེན་ན་བརྫུན་སྨྲ་དང་ལྟུང་བ་
གཉིས་འབྱུང་ངོ་། །སྐྱོན་བརྗོད་པར་འདོད་པ་མེད་ན་ལྟུང་བ་མེད་དོ། །
གསུམ་པ་ཕྲ་མ་ལ་ཡུལ་གང་ཟག་འདྲ། འབྱེད་འདོད། ཕྲ་མ་བྱས་པའོ། །དགེ་སློང་
71



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
.:མཐུན་པ་འབྱེད་པར་འདོད་པས་ཁྱོད་ལ་འདི་སྐད་ཟེར་རོ་ཞེས་བདེན་པའམ་བརྫུན་པས་ཕྲ་མ་
བྱེད་ན། དོན་གོ་བའི་ཚེ་ཕྱེ་རུང་མ་ཕྱེ་རུང་ལྟུང་བྱེད་དོ། །སྡིག་གྲོགས་དང་དབྲལ་བའི་ཕྱིར་
སེམས་དག་ན་ཉེས་པ་མེད་དོ། །དགེ་སློང་མ་སོགས་འབྱེད་ན་ཉེས་བྱས་སོ། །
བཞི་པ་སྐྱོ་སྔོགས་ལ་རྩོད་པ་ལ་དགའ་བ། སྐྱོ་སྔོགས་བྱས་པའོ། །ཡང་དགེ་སློང་གང་
དགེ་འདུན་བློ་མཐུན་པས་ཆོས་དང་འདུལ་བ་བཞིན་དུ་ལས་བྱ་བར་འོས་པ་བྱས་པས། འགྱེད་
ཕྱིར་མི་གདམ་ཕྱིར་ལྟུང་ཕྱིར་བྱ་ཕྱིར་གྱི་རྩོད་པ་བཞི་པོ་གང་རུང་སྦྱངས་ཤིང་ཆོས་ཕྱོགས་སུ་ཞི་
བར་རང་ངམ་གཞན་གྱིས་སྨྲས་པའི་ཤེས་བཞིན་དུ་ཡང་ལས་ཀྱིས་སྐྱོར་ཏེ་སྔོགས་ཤིང་རྩོད་པ་
སྦྱོར་བར་བྱེད་ན་ལྟུང་བྱེད་དོ། །ཆོས་བཞིན་ཞི་བར་མ་བྱས་པ་ལ་ཉེས་པ་མེད་དོ། །གློ་བུར་དུ་
འོངས་པ་དང་འདུན་པ་མ་ཕུལ་ལས་ལ་མ་འདུས་པས་བྱེད་ན་ཉེས་བྱས་སོ། །
ལྔ་པ་སྟོན་པ་ལ། འཆར་ཀ །སྲེད་པ། བུད་མེད་ལ་ཆོས་བསྟན་པའོ། །ཡང་དགེ་སློང་
གང་བུད་མེད་ཁྱིམ་པ་མོའམ་གཞོན་ནུ་མ་འཁྲིག་པ་བསྟེན་རུང་གི་ཡུལ་ལ་སངས་རྒྱས་སམ་ཉན་
ཐོས་ཀྱིས་གསུངས་པའི་ཚིག་ལྔ་པ་གཟུགས་མི་རྟག་ཅེས་པ་འཕྲོས་དང་བཅས་པ་དང་། ཚོར་བ་
དང་འདུ་ཤེས་དང་འདུ་བྱེད་དང་རྣམ་པར་ཤེས་པ་མི་རྟག་ཅེས་པ་ལྔའམ། ཕུང་པོ་ལྔ་ནི་
གཟུགས་དང་ཞེས་སོགས་མདོར་བསྟན་གཅིག་དང་དྲུག་གམ། བསྟནཁྱུ་མིག་སོགས་དབང་པོ་
དྲུག་གམ། བསྟན་བྱ་ལྔ་བསྟན་པ་དེ་ལས་ལྷག་པོར་ཚིག་དྲུག་པ་བུད་མེད་ཀྱི་རིགས་དང་མཛེས་
པ་དང་གཞོན་ཤ་དང་ཕྲད་ན་དགའ་བ་སོགས་གླེང་གཞི་སྟོན་པ་སྟེ། ཆོས་ཞེས་པ་བསྟན་བྱ་དང་
དེ་བས་ལྷག་པའང་འཇུག་གོ །ཡང་ན་མིག་སོགས་དྲུག་བསྟན་ནས་ལྷག་པར་གཟུགས་སོགས་
སྟོན་ན། རིག་པའི་སྐྱེས་པ་ཁྲིམས་གྲོགས་ཡོད་པ་མ་གཏོགས་མེད་པར་གནས་གཅིག་ཏུ་བསྟན་
ན་ལྟུང་བྱེད་དོ། །ཁྲིམས་གྲོགས་སྐྱེས་པ་ཡོད་ན་ལྟུང་མེད། ཤེས་རབ་ཆེ་བས་རྒྱ་ཆེར་དྲིས་པ་
དང། ཚིག་མྱུར་ཆེས་ནས་ཐལ་བ་ལའང་ཉེས་མེད། ཁྲིམས་གྲོགས་ཟ་མ་མ་ནིང་། ཡུལ་རབ་
བྱུང་མ། སྐད་བརྡ་མི་ཕྲད་པ་སོགས་ཉེས་བྱས་སོ། །
དྲུག་པ་འདོན་པའི་ལྟུང་བྱེད་ལ་དྲུག་སྟེ། མ་ཞི་བ། བསྙེན་པར་མ་རྫོགས་པ་དང་ལྷན་
ཅིག་འདོན་པའོ། །ཡང་དགེ་སློང་གང་གང་ཟག་བསྙེན་པར་མ་རྫོགས་པ་དགེ་ཚུལ་ལྟ་བ་དང་
མཚན་མཐུན་པ་དང་ལྷན་ཅིག་ཚིག་གིས་སམ། ཡི་གེས་མཉམ་པའམ་སྔར་ཆོས་སངས་རྒྱས་
དང་དེའི་ཉན་ཐོས་ཀྱིས་བསྟན་པ་འདོན་ནི་ལྟུང་བྱེད་དོ། །ཆོས་སྡིག་པ་ཅི་ཡང་མི་བྱེད་སོགས།མ
72



''འདུལ་བའི་སྡེ་སྣོད་མཛེས་པར་པར་བྱེད་པའི་རྒྱུན་ཞེས་བྱ་བ་
6ཡི་གེ་ཨ་ཨཱ་སོགས་སོ། །ལུང་དངོས་མ་ཡིན་པར་ལུང་ལས་བཏུས་པ་འདོན་པ་དང་། ལུང་ནོད་
པའི་ཕྱིར་མ་ཡིན་པ་དང་། མཚན་དང་ལྟ་བ་མི་མཐུན་པ་སོགས་ཉེས་བྱས། མི་འདོད་བཞིན་
གྲུབ་པ་དང་སློབ་གཉེར་བསོད་པ་དང་ཁ་འདོན་ཞུ་བ་སོགས་ཉེས་མེད་དོ། །
བདུན་པ་གནས་ངན་ལེན་བརྗོད་པའི་གླེང་གཞི། ཕྲག་དོག གནས་ངན་ལེན་བརྗོད་
པའོ། །ཡང་གང་ཟག་དགེ་སློང་གང་དགེ་འདུན་གྱིས་མ་བསྐོས་ཀྱང་། ཡུལ་གང་ཟག་བསྙེན་
པར་མ་རྫོགས་པ་རབ་བྱུང་ངམ་ཁྱིམ་པ་སྔར་གནས་ངན་ལེན་མི་ཤེས་པ་ལ། དགེ་སློང་ཉམས་
པའམ་མ་ཉམས་པའི་གནས་ངན་ལེན་ཕམ་ལྷག་གི་ལྟུང་བའམ། ཡང་ན་འཁྲིག་པའི་ཆོས་
བརྗོད་ན་དགེ་འདུན་གྱིས་གསོལ་བའི་ལས་ཀྱིས་བསྐོས་ཤིང་གནང་བ་མ་གཏོགས་ཏེ། མཐར་
དོན་གོ་ན་ལྟུང་བྱེད་དོ། །བདེན་པ་མཐོང་བ་ལ་བརྗོད་ན་ཉེས་མེད་དོ། །
བརྒྱད་པ་ཆོས་བླ་མ་བརྗོད་པའི་གླེང་གཞི་ཡངས་པ་ཅན། དགེ་སློང་ལྔ་བརྒྱ། མ་
བརྟགས་པ། ཆོས་བླ་མ་བརྗོད་པའོ། །ཡང་གང་ཟག་དགེ་སློང་གང་། གང་ཟག་བསྙེན་པར་
མ་རྫོགས་ཤིང་བདེན་པ་མ་མཐོང་བའི་སྨྲ་ཤེས་དོན་གོ་ལ། མིའི་ཆོས་མྱ་ངན་ལས་འདས་པའམ།
སྒྲིབ་པ་ལྔ་སྤངས་པའི་ཡོན་ཏན་ཐོབ་པ། དོན་བདེན་པར་སྨྲས་ན་མཐར་ཐུག་དོན་གོ་བ་ན་ལྟུང་ང.
བྱེད་དོ། །
དགུ་པ་སྐུར་འདེབས་ལ་གླེང་གཞི་རྒྱལ་ཁབ། མཛའ་བོ་ས་ལ་སྐྱེས། མི་བཟོད་པ། སྐུར་
འདེབས་སོ། །ཡང་གང་ཟག་དགེ་སློང་གང་། སྔར་དགེ་འདུན་གྱི་གོས་གང་ཟག་ལ་སྟེར་
དད་པས་ཕུལ་ཞིང་ལེགས་པར་རུང་བར་བྱས་ནས། དེའི་འོག་ཏུ་དུས་གཞན་གྱི་ཚེ། འདི་སྐད་
ཅེས། ཚེ་དང་ལྡན་པ་དག་གིས་མཁན་སློབ་དང་ཉེ་གནས་དང་མཛའ་བོ་ལ་སོགས་པའི་བཤེས་
ངོར་བྱས་ཏེ། སྦྱིན་བདག་གིས་དགེ་འདུན་གྱི་ཕྱིར་རྙེད་པར་བསྔོས་པའི་གོས། བདག་གི་དོན་
དུ་གང་ཟག་ལ་བསྔོས་སོ་ཞེས་ཟེར་ཞིང་། སྐུར་བ་གདབ་བྱ་དེའམ་གཞན་གྱི་མདུན་དུ་སྐུར་པ་
འདེབས་ན་ལྟུང་བྱེད་དོ། །ཟས་ལ་ཉེས་བྱས་སོ།
བཅུ་པ་ཁྱད་དུ་གསོད་པ་ལ་མཉན་ཡོད། དྲུག་སྡེ། བག་མེད་བསླབ་པ་ཁྱད་གསོད་
དོ། །ཡང་གང་ཟག་དགེ་སློང་གང་། དུས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་
ན། འདི་སྐད་ཅེས། ཚེ་དང་ལྡན་པ་དག་ཚིག་གི་ལམ་གང་དག་གིས་དགེ་སློང་རྣམས་ཐོག་
མར་འགྱོད་ཅིང་མངོན་པར་མི་དགའ་བ་དང་། ཕྱིས་ཡིད་ལ་གཅགས་པ་གདུལ་བར་བྱེད་པ་
73



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
2དང་ གནོད་པ་ཡིད་གཉིས་ཀུན་ནས་སློང་བར་འགྱུར་བ་བསླབ་པའི་གཞི་ཕྲན་ཚེགས་སྤང་
བའི་ལྟུང་བྱེད་དང་རབ་ཏུ་ཕྲ་བ་ལྟུང་བྱེད་འབའ་ཞིག་པ་སོགས་འདི་དག་གིས། ཟླ་བ་ཕྱེད་ཕྱེད་
ཅིང་སོ་སོར་ཐར་པའི་མདོ་འདོན་པ་བཏོན་པ་དག་གིས་ཅི་ཞིག་བྱ་ཞོག་ཅིག་ཅེས་ཟེར་ཞིང་སྟོན་
པས་བཅས་པའི་བསླབ་པ་ཁྱད་དུ་གསོད་པའི་བསམ་པས་ངག་གི་རྣམ་པར་རིག་བྱེད་བརྗོད་ན་
ལྟུང་བྱེད་དོ། །དུས་གཞན་དང་། མདོ་སྡེ་དང་ལྡན་པ་ལ་ཉེས་བྱས་སོ། །
བཅུ་ཚན་གཉིས་པ་ལ་བཅུ་ལས་དང་པོ་ལ། ས་བོན་གྱི་ཚོགས་དང་འབྱུང་པོའི་གནས་
འཇིག་པའོ། །དགེ་སློང་གིས་རྩ་བ་བཏབ་པས་རྩ་བ་སྐྱེ་བ་རྩ་བའི་ས་བོན་ཤུ་དག་སོགས་དང་།
སྡོང་བུ་བཏབ་པས་གདོང་བུ་སྐྱེ་བ་ནྱ་གྲོ་ད་དང་། མ་ལྕང་སོགས་སྡོང་བུའི་ས་བོན་དང་། ཐོག་
གུ་བཏབ་པས་ཐོག་གུ་སྐྱེ་བ་བུ་རམ་ཤིང་གི་དང་ཏར་དགའ་སོགས་ཐོག་གུའི་ས་བོན་དང་།
འགས་པ་ལས་འགས་པ་སྐྱེ་བ་འགས་པའི་ས་བོན་ཨརྫ་ཀ་སོགས་དང་། ས་བོན་ལས་ས་བོན་སྐྱེ་
བ། འབྲས་ས་ལུ་དང་ནས་ལ་སོགས་པ་ས་བོན་དུ་རུང་ཞིང་མ་ཉམས་པའི་ས་བོན་གྱི་ཚོགས་
དང་། འབྱུང་པོ་ལས་ལས་འབྱུང་ཞིང་སྐྱེ་བས་གྲོག་སྦུར་དང་ཕྱེ་མ་ལེབ་དང་སྦྲུལ་ལ་སོགས་པའི་
གནས་ལྗོན་ཤིང་དང་། རྩ་སྔོན་པོ་མ་ཉམས་ཤིང་སྐྱེ་བཞིན་པ་དག་འབྱིན་པ་དང་། སྙོལ་བ་
དང་འདྲུ་བ་དང་འཚེད་པ་ལ་སོགས་པས་རང་གིས་འཇིག་གམ། བསྐོས་པས་གཞན་འཇིག་ཏུ་
འཇུག་ན་ངན་སོང་གསུམ་དུ་སྲེག་འཚེད་ལྟུང་བར་བྱེད་པའི་ལྟུང་བྱེད་དོ། །འབྲས་བུ་སྨིན་པ་
དྲུལ་དུ་ཆ་བ་དང་། མེ་ཏོག་ཁ་བྱེ་བ་འདབ་མ་བོག་ཏུ་ཉེ་བ་དང། སྐྱེ་བ་ཉམས་ཤིང་སྐམ་དུ་ཉེ་
བ་ལ་ཉེས་བྱས་སོ། །ས་བོན་མེས་རུང་བར་བྱས་པ་ས་བོན་མ་ཡིན་པར་མ་གྱུར་ཀྱང་ཉེས་པ་མེད་
དོ། །
གཉིས་པ་འཕྱ་བ་ནི། རྒྱལ་ཁབ། མཛའ་བོ་ས་ལ་སྐྱེས། མི་བཟོད་པ། འཕྱ་བའོ། །
དགེ་སློང་གིས་དགེ་སློང་ཞལ་ཏ་བ་དགེ་འདུན་གྱིས་བསྐོས་སམ་མ་བསྐོས་སམ། ལས་བྱེད་
བཞིན་པའམ་བྱས་ཟིན་པ་ཡང་རུང་། ཆོས་བཞིན་བྱས་པ་ལ་ཀུན་སློང་མི་བཟོད་པའི་སེམས་
ཀྱིས་གྱད་བུའི་ནོར་འདིས་ཉེ་རིང་བྱས་ཏེ་བདག་ཅག་མནར་ཏོ་ཞེས་འཕྱའམ། གྱད་བུའི་ནོར་
རམ་ཁ་ཅིག་བཞིན་དུ་ཁོ་བོ་ཅག་ལ་ཐོ་འཚམ་པར་འགྱུར་རོ་ཞེས་དངོས་སམ། གཞན་གྱི་དྲུང་དུ་
གཞོགས་འཕྱས་བྱེད་ན་དགེ་འདུན་གྱིས་གསོལ་བ་འབའ་ཞིག་གི་ལས་ཀྱིས་འཕྱ་བའི་གྲངས་སུ་
གཞུག་ཅིང་མ་ལོག་པར་འཕྱ་ན་དོན་གོ་བའི་ཚེ་ལྟུང་བྱེད་དོ། །མཚན་མི་མཐུན་པ་དང་།བ
74



།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
བབསྙེན་པར་མ་རྫོགས་པ་དང་། གཞན་དོན་དུ་དང་། རང་གྲངས་སུ་མ་བཅུག་ན་ཉེས་བྱས་
སོ། །
གསུམ་པ་བསྒོ་བ་རྣ་ལ་གཟོན་པ་ནི། ཀོ་ཤམ་བྷི། འདུན་པ། ལོག་ཐབས། རྣ་ལ་
གཟོན་པའོ། །དགེ་སློང་ལ་དགེ་སློང་གིས་ལྟུང་བ་བྱུང་བ་ཆོས་བཞིན་ཕྱིར་ཤོགས་ཤིག་ཅེའམ།
ལམ་འདིར་དགེ་སློང་མའམ་ཁྱིམ་པ་མོ་གོས་གསར་པ་གྱོན་པའི་མཚན་མ་ཅན་གྱི། ཆེ་གེ་ཞིག་
སོང་ངམ་ཞེས་དྲིས་ན། སུ་ལྟུང་བ་བྱུང་བ་དེ་ཁོ་བོའི་དྲུང་དུ་བཤགས་པ་གྱིས་ཤིག་ཅེས་དང་།
མཚན་མ་དེ་འདྲ་ནི་མ་ཡིན། རྐང་པས་འགྲོ་བ་ཞིག་མཐོང་ཞེས་པ་ལྟ་བུའམ། ཅང་མི་སྨྲ་བས་
བསྒོ་བའི་ཚིག་དེ་ལས་འགལ་བར་བྱེད་པས། རྣ་ལ་གཟོན་པ་དགེ་འདུན་གྱིས་གསོལ་བ་འབའ་
ཞིག་གི་ལས་ཀྱིས་རྣ་ལ་གཟན་པའི་གྲངས་སུ་གཞུག་ཅིང་མ་བཟློག་པར་སྨྲ་བའམ་མི་སྨྲ་བས་སླར་
གཟོན་ན་ལྟུང་བྱེད་དོ། །ཁ་ཅིག་ལྟུང་བ་གླེང་བ་ལྟ་བུ་ལ་ཡིན་གྱི་ཚིག་གཞན་རྣ་ལ་གཟན་ན་ཉེས་
བྱས་སོ་ཞེས་ཟེར་ཡང་གང་ཡང་རུང་བའི་དྲི་བ་རྣ་ལ་གཟོན་པ་ལ་ལྟུང་བྱེད་འབྱུང་བར་འགྲེལ་པ་
ལྔ་ཞལ་མཐུན་དུ་བཤད་དོ། །ལྟུང་བ་འདི་གཉིས་ཀྱི་གྲངས་སུ་འཇུག་པའི་ལས་ལ། དྲི་མེད་
བཤེས་གཉེན་ནི་གསོལ་བ་འབའ་ཞིག་པ་དང་། ཁྱད་པར་བཤེས་གཉེན་དང་མི་བརྗེད་དྲན་
བྱེད་དུ་གསོལ་བ་གཉིས་བྱེད་དོ། །
བཞི་པ་གནས་མལ་གྱི་ལྟུང་བྱེད་ལ་མཉན་ཡོད། རབ་ཏུ་མང་པོ། ཁྲོན་མི་ཤེས་པ།
གནས་མལ་ཡལ་དོར་ཏེ། ཡང་གང་ཟག་དགེ་སློང་གང་དགེ་འདུན་གྱི་མལ་སྟན་ཆེ་མཐོ་ལས་
གཞན་པའི་ཁྲིའམ་རྐང་རྟེན་དང་རྒྱབ་རྟེན་དུ་བཅས་པའི་ཁྲིའུ་འམ། ཡང་ན་ཉལ་བའི་ཁྲིའམ།
འདུག་པའི་ཁྲིའུ་འམ། སྟན་ཤིང་བལ་གྱི་ནང་ཚངས་ཅན་ནམ། པར་ཐང་དང་བེའུ་ཕྲུག་གི་ལ་
བའམ། ཟས་མི་འཇུ་བ་དག་གི་ཕྱིར་གནང་བ་སྔས་སུ་གཞུག་པར་བྱ་བའི་སྔས་སམ། གོར་བུ་
སྟན་ཟླུམ་མམ་གྲུ་བཞི་པ་བླ་གབ་མེད་པ་སྟེང་མ་གཡོགས་པར་རང་གིས་བཏིང་ངམ་གཞན་
གདིང་དུ་བཅུག་ནས་རང་གིས་མ་བསྡུས་སམ། གཞན་ལ་བཅོལ་ཏེ་སྡུད་དུ་མ་བཅུག་གམ།
དེར་དགེ་སློང་གང་འཁོད་འདུག་པ་དེ་ལ་ཆུད་ཟ་བའི་རྐྱེན་རླུང་དང་ཆར་པ་སོགས་བྱུང་ན་
བསྡུས་ཤིག་ཅེས་མ་བཅོལ་བར་གཙུག་ལག་ཁང་དང་གནས་མལ་འདི་རེ་ལྟོས་ཤིག་ཅེས་སམ།
ལྡེ་མིག་གཏད་དེ་མ་བཅོལ་བར་དང་དགེ་སློང་མེད་ན་དགེ་ཚུལ་སོགས་ལའང་མ་སྨྲས་པར། ཉེ་
འཁོར་འདོམ་བཞི་བཅུ་རྩ་དགུ་འདས་ཤིང་སོང་ན། སྲོག་དང་ཚངས་སྤྱོད་ཀྱི་བར་ཆད་འབྱུང་བ་
75



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སོགས་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །གནས་དེ་ཉིད་དུ་འདུག་ནས་རླུང་གིས་
རིམ་པ་གཉིས་སུ་བཟློག་གམ་ཆར་གྱིས་རིམ་པ་གཉིས་བངས་པ་སོགས་ལའང་དངོས་གཞིའོ། །
རྒྱུ་མི་རུང་བ་ལ་ཉེས་བྱས། རིན་པོ་ཆེ་ལ་བྱས་པ་ལ་ལྟུང་མེད་དོ། །
ལྔ་པ་གདིང་བའི་ལྟུང་བྱེད་ལ་མཉན་ཡོད། ལྷོ་ཕྱོགས་ཀྱི་དགེ་སློང་གཉིས། མ་བརྟག་ས་
པ། གདིང་བ་མ་བསྡུས་པའོ། །ཡང་དགེ་སློང་གང་གནས་དགེ་འདུན་གྱི་གཙུག་ལག་ཁང་དུ་
མུན་ཛ་དང་དར་བྷ་སོགས་རྩའི་གདིང་བའམ། ཨརྐའི་ལོ་མ་སོགས་ཀྱི་གདིང་བ་རང་གི་ཕྱིར་
གདིང་དུ་བཅུག་ནས་མ་བསྡུས་ན་ལྟུང་བྱེད་དོ། །གཙུག་ལག་ཁང་དགེ་འདུན་གྱི་ཡིན་པ་དང་།
རྡོ་བ་དང་བྱེ་མའི་གཞི་ལྟ་བུ་མ་ཡིན་པ་སྣུམ་ཤིང་སྲོག་ཆགས་སྐྱེ་སླ་བ་ལ་དངོས་གཞིའོ། །འདི་
དང་སྔ་མ་ལ་ལངས་འཕྱི་བ་དང་གཞོན་པ་ལ་དངོས་གཞི། ལངས་སྔ་བ་དང་དགེ་སློང་རྒན་པ་ལ་
ཉེས་བྱས་སོ། །
དྲུག་པ་སྐྱོད་པ་ལ་མཉན་ཡོད། འཆར་ཀ །གནོད་སེམས། ་ སྐྱོད་པའོ། །ཡང་གང་
ཟག་དགེ་སློང་གང་ཀུན་སློང་ཁྲོས་འཁྲུགས་རྔམས་པར་གྱུར་ཏེ་ཡིད་མ་རངས་ནས། གནས་
དགེ་འདུན་གྱི་གཙུག་ལག་ཁང་ནས་ཡུལ་དགེ་སློང་རང་གིས་སྐྲོད་དམ། གཞན་ཞིག་སྐྲོད་དུ་
འཇུག་ན། སྲོག་ལ་གནོད་པ་བཟློག་པ་ལ་སོགས་དེ་དང་འདྲ་བའི་རྐྱེན་བྱུང་ན་མ་གཏོགས་ལྟུང་
བྱེད་དོ། །དགེ་འདུན་གྱི་གནས་མ་ཡིན་པ་དང་། དགེ་སློང་མ་ཡིན་ན་ཉེས་བྱས་སོ། །
བདུན་པ་ཕྱིས་གནོན་ལ། ཉེས་པ་ཕྱིས་གནོན་ནོ། །ཡང་དགེ་སློང་གང་གཙུག་ལག་
ཁང་ན། ཆོས་འདི་པའི་དགེ་སློང་དག་སྔ་ནས་འོངས་ཤིང་འཁོད་པར་ཤེས་བཞིན་དུ། བདག་
ཉིད་ཕྱིས་འོངས་ནས་དགེ་སློང་སུ་ཡང་རུང་བ་ལ་མི་ནུས་བཞིན་ཕྱག་དང་བསྙེན་བཀུར་དང་ཁ་
ཏོན་སོགས་བྱེད་དུ་འཇུག་པས་གནོད་ཅིང་བདེ་བ་ལ་མི་རེག་པས་དེ་དེ་ནས་འགྲོ་བར་འགྱུར་བ་
དེ་ཉིད་རྐྱེན་རྒྱུ་མཚན་དུ་བྱས་ཏེ་མཐུའི་གནོད་པས་ཟིལ་གྱིས་གནོན་པའི་ཕྱིས་གནོན་བྱས་ན།
སྟན་ལ་འདུག་གམ། ལུས་ཀྱིས་ཉལ་ལམ། རྐུབ་ཚོས་བཞག་སྟེ་འདུག་ན། ཕན་པའི་རྐྱེན་མ་
-
གཏོགས་ལྟུང་བྱེད་དོ། །འདི་ལ་རྒན་རིམ་མེད་དེ་སྔར་གང་འོངས་པའི་རིམ་པའོ། །གནས་
དང་གང་ཟག་སྔ་མ་བཞིན་ནོ། །
བརྒྱད་པ་ཁྲི་རྩ་བ་འབྱུང་བ་ལ་འདུག་པ་ནི། ཉེར་དགའ། ཐོ་འཚམ། རྩ་བ་འབྱུང་བ་
ལ་འདུག་པའོ། །ཡང་དགེ་སློང་གང་། གནས་ཕྱོགས་བཞིའི་དགེ་འདུན་གྱི་གཙུག་ལག་ཁང་གི་
76



༄༅ །།འདུལ་བའི་སྡེ་སྣོད་མཛེས་པར་ཕྱེད་པའི་རྒྱུན་ཞེས་པ།
སྟེང་གི་ནམ་མཁའ་ལ། རྩ་དང་ལོ་མས་གཡོགས་པའི་ཐོག་བོར་བར་དེའི་སྟེང་དུ་ཁྲིའམ་ཁྲིའུ།
རྩ་བ་དབྱིབས་ཕུར་བུ་ལྟ་བུ། གཟེར་བུས་མ་བསྡམས་པར་ཐལ་བྱུང་དུ་འབྱུང་བ་ལ་དེ་ལྟར་ཤེས་
བཞིན་དུ་ལྗིད་ཀྱིས་ཕབ་པ་སྟེ་མཐུ་མནན་ཏེ་རྐུབ་ཀྱིས་བཅིར་ནས་དེར་འདུག་གམ་ཉལ་ན་ལྟུང་
བྱེད་དོ། །དགེ་འདུན་གྱི་གནས་མ་ཡིན་པ་དང་། རྩ་བ་མི་འབྱུང་བ་ལ་ཉེས་བྱས། སྟེང་ཐོག་
མ་ཡིན་པ་དང་། རྒྱ་ཕུགས་ལྟར་ཐོག་བྱིན་གྱིས་གཞོལ་བ་དང་། རྐང་རྟེན་སྤང་ལེབ་སོག་
བཅུག་པ་དང་། ཁྲི་ཕྱིར་བཀན་ནས་རྐང་པ་གྱེན་དུ་ལྟབ་པ་སོགས་ལ་ཉེས་མེད་དོ། །
དགུ་པ་ཆུ་སྲོག་ཆགས་ཅན་འདེབས་པ་ནི། ཀཽ་ཤམ་བྷི། འདུན་པ། བརྩེ་བྲལ། བག་
མེད། འདེབས་པའོ། །ཡང་དགེ་སློང་གང་འདུ་ཤེས་ཆུ་སྲོག་ཆགས་ཅན་དུ་ཤེས་བཞིན་དུ་ཐ་
མལ་གྱི་མིག་གིས་མཐོང་བ་དང་ཆུ་ཚགས་ཀྱིས་ཟིན་པའི་སྲོག་ཆགས་དང་བཅས་པའི་ཆུ།
གཡོགས་ཀྱི་དོན་དུ་རྩའམ། བརྐྱང་ནུལ་གྱི་ཕྱིར་ལྕི་བའམ། ས་ལ་རང་གིས་འདེབས་སམ།
གཞན་འདེབས་སུ་འཇུག་ན། མཐར་སྲོག་ཆགས་ཇི་སྙེད་ཤི་བ་དེའི་ཚེ་དེ་སྙེད་ཀྱི་ལྟུང་བྱེད་
དོ། །འདི་ནི་རང་སྤྱོད་པའི་ཕྱིར་མ་ཡིན་ལ། འོག་ནས་འབྱུང་བ་ནི་རང་ལོངས་སྤྱོད་པའི་ཕྱིར་
ཏེ་ཁྱད་པར་རོ། །
བཅུ་པ་རིམ་པ་ལྷག་པར་རྩིག་པ་ནི། ཀོ་ཤམ། དྲུག་སྡེ། ལས་ངན་ལ་རྩིག་པ་རིམ་པ་
ལྷག་པའོ། །དགེ་སློང་གིས་གཙུག་ལག་ཁང་སྦྱིན་པར་བྱ་བ་ཆེད་དུ་བྱས་པའི་བདག་པོ་དང་།
ཚད་གཉིས་ཀས་སམ་སྦྱིན་བྱས་ཆེན་པོ་ཞིག་བརྩིག་ཏུ་འཇུག་ན། སྒོའི་སྦུབ་ས་སྒོ་ཁང་གི་ཕྱོགས་
གང་དུ་སྒོ་སྐྱེས་ཀྱིས་བསྐོར་བའི་གནས་དང་། སྒོ་ལོགས་ གཅིག་ ཏུ་ དཔྱིས་ གཞུག་པའམ།
འཕྲེད་གཏན་གཞུག་པའི་གནས་དང། ཡང་ན་སྒོའི་སྦུབས་སྒོ་སྐྱེས་དང་སྒོ་གླེགས་ལ་སྒོ་གཏན་
ཞེས་ཟེར། སྒོ་ཆ་གོང་མ་དང་སྒོ་ཁང་དང་སྒོ་སྦུབས་ཞེས་པ་དང་སྒོ་སྐྱེས་རྣམས་རྣམ་གྲངས་སུ་
སེམས། སྒོའི་སྦུབས་དང་གཏན་པའི་གནས་ནི་སྒོའི་ཞེས་ཀྱང་འབྱུང་ངོ། །སྒོ་སྐྱེས་དང་གཏན་
པའི་གནས་སྔར་ནས་གཏོད་པའམ་གཞུག་པར་བྱ་བ་དང་། སྣང་བའི་གནས་སྐར་ཁུང་ཆུ་ཁུང་
ཇི་ཙམ་གདོད་པར་བྱ་བའི་འདུ་ཤེས་ཀྱིས་ས་བརྟགས་ཤིང་རྨང་བཏིངས་པ་ནས་བཟུང་སྟེ། ཕ་
གུའི་རིམ་པ་འཇིམ་པ་གཤེར་བ་དང་བཅས་པའི་རྩེག་མ་གཉིས་སམ་གསུམ་རྩིག་པར་བྱའོ། །ཉི་
མ་གཅིག་ལ་དེ་ལས་རིམ་པ་ལྷག་པར་རྩིག་གམ། ཆུ་ཁུང་མ་གཏོད་དམ། རྡོ་བའི་གཞི་ལྟ་བུ་
གཏན་པ་མ་ཡིན་པར་བརྐོས་ཏེ་རྨང་མ་བཙུགས་སམ། སྒོ་ཆ་གོང་མ་འདེགས་ཀྱི་ཤིང་དང་སྒོ་
77



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སྐྱེས་བརྟན་པོ་མ་བཅུག་གམ། ཆར་ཆུའི་གཡོགས་མེད་དམ། ཉི་མ་གཞན་ལ་འཇིམ་པ་མེད་
པར་རིམ་པ་གསུམ་བརྩིགས་ན་ཐམས་ཅད་ལ་ལྟུང་བྱེད་དོ། །ཡོན་བདག་གིས་མྱུར་བར་རྩིགས་
ཤིག་ཅེས་སྨྲའམ། རྡོ་ཤིང་སོ་ཕག་ལས་རྩིག་པ་དང་འཇིག་པའི་ཉེན་མེད་ན་ལྷག་ཀྱང་ཉེས་པ་
མེད་དོ། །དགའ་སྐྱེད་དུ་སྒོ་སྦུབས་དང་གཏན་པ་དང་སྣང་བའི་གནས་མ་བཞག་པ་དང་ཕྲིན་
གྱིས་རྩིག་ན་ཉེས་བྱས་སུ་བཤད་དོ། །
བཅུ་ཕུང་གསུམ་པ་ལའང་བཅུ་ལས། དང་པོ་མ་བསྐོས་ཆོས་སྟོན་ལ། མཉན་ཡོད།
དྲུག་སྡེ་གཏོགས་འདོད། མ་བསྐོས་པ་སྟོན་པའོ། །ཡང་དགེ་སློང་གང་དགེ་འདུན་གྱིས་གསོལ་
གཉིས་ཀྱི་ལས་ཀྱིས་མ་བསྐོས་པར་ཡུལ་དགེ་སློང་མ་ལ། ལྕི་ཆོས་བརྒྱད་ལྟ་བུའམ། བསླབ་པ་
གསུམ་སྟོན་ན། འཕགས་པ་ལམ་ཕྲན་པའི་ཡོན་ཏན་གྱིས་ཆོས་གཉིས་ཀའི་ཆའི་རྣམ་གྲོལ་འདི་
ལྟ་བུ་དང་ལྡན་པ་མ་གཏོགས་ཏེ་ལྟུང་བྱེད་དོ། །ཕམ་པ་མ་བྱུང་། སྡེ་སྣོད་ཤེས། རྫོགས་ནས་
ཉི་ཤུ་ལོན། ཐར་པའི་གྲོང་ཁྱེར་བའི་སྐད་རིག་གྲོལ་སྨྲ་རེག་ལྷག་མ་བྱུང་བ་དེ་གསོ་སྦྱོང་གི་ཚེ་
བསྐོ་བར་བྱའོ། བསྐོས་པ་ཆོས་གང་དང་ཡང་མི་ལྡན་པ་དང་། ལྡན་པ་མ་བསྐོས་པས་སྟོན་ན་
དངོས་གཞིའོ། །མང་ཐོས་དང་མི་ལྡན་ན་སྲིང་མོ་དག་བག་ཡོད་པར་སྒྲུབས་ཤིག་ཅེས་པ་'སྟོན་
ནུས་ནའང་རུང་སྟེ། བག་ཡོད་དུ་བསྟན་བྱ་ཇི་སྙེད་པ་ཐམས་ཅད་འདུས་པའི་ཕྱིར་རོ། །
གཉིས་པ་ཉི་མ་ནུབ་ཀྱི་བར་སྟོན་པ་ལ། མཉན་ཡོད། དགའ་བྱེད། མ་བརྟགས་པ།
ཉི་མ་ནུབ་ནས་སྟོན་པའོ། །དགེ་སློང་གང་ཆོས་ལྔ་ལྡན་དགེ་འདུན་
དང་
རང་གནས་
པའི་གླིང་གི་ཉི་མ་ནུབ་པའི་དུས་དེ་ལ་ཐུག་གི་བར་དུ་ཧ་ཅང་ཡུན་རིང་བར་དགེ་སློང་མ་ལ་ཆོས་
སྟོན་ན་ལྟུང་བྱེད་དོ། །དགེ་སློང་དགག་དབྱེའི་དུས་སུ་མཚན་ཐོག་ཐག་ཆོས་སྟོན་པ་དང་།
དགེ་སློང་གི་གཙུག་ལག་ཁང་གི་སྒོ་མདུན་ན་དགེ་སློང་མའི་དབྱར་ཁང་ཡོད་པས་མྱུར་དུ་ཐོགས་
མེད་དུ་ཞུགས་པས་ཆོག་པ་ལ་ཉེས་མེད་དགེ་ཚུལ་མ་དང་ལུང་མ་ཡིན་པའི་ཆོས་ལ་ཉེས་བྱས་
སོ། །
གསུམ་པ་ཟས་ཅུང་ཟད་ཀྱི་ཕྱིར་སྟོན་པ་ལ། མཉན་ཡོད། ཉེར་དགའ། དྲག་དོག་
འཕྱར་ཁའོ། །ཡང་དགེ་སློང་གང་དགེ་སློང་ཆོས་སྟོན་པ་རྣམས་ལ་ཟས་ཅུང་ཟད་ཀྱི་ཕྱིར་སྟོན་པ་
མ་ཡིན་བཞིན་དུ། སྐུར་བའི་ཚིག་འདི་སྐད་ཅེས། དགེ་སློང་དག་ཟན་དྲོན་སོགས་བཟའ་བ་ལྔ་
དང་། རྩ་བ་སོགས་བཅའ་བ་ལྔ་སྟེ་ཁ་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་ཆོས་སྟོན་ཞེས་
78



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
དེ་ཉིད་དམ་གཞན་ལ་ཐོས་པར་ཟེར་ན། དོན་གོ་ན་ལྟུང་བྱེད་དོ། །
བཞི་པ་གོས་སྦྱིན་པ་ལ་མཉན་ཡོད། ཚོང་དཔོན་ལས་རབ་བྱུང། སྲེད་པ། གོས་སྦྱིན་
པའོ། །ཡང་དགེ་སློང་གང་དགེ་སློང་མ་བདུན་པ་ཚུན་ཆད་ཀྱི་ཉེ་དུ་མ་ཡིན་པ་ལ་བལ་གོས་
སོགས་རུང་བ་བདུན་བསབ་མི་དགོས་པར་སྦྱིན་ན་ལྟུང་བྱེད་དོ། །བོར་བརླག་བྱུང་ངམ། བརྗེ་
བའམ། ལེགས་པར་སྨྲ་བ་ལ་ལྟུང་བ་མེད་དོ། །
ལྔ་པ་གོས་བྱེད་པ་ལ། མཉན་ཡོད། འཆར་ཀ འདོད་ཆགས། གོས་བྱེད་པའོ། །
ཡང་དགེ་སློང་གང་ཆོས་འདི་པའི་དགེ་སློང་མ་ཉེ་དུ་མ་ཡིན་པའི་གོས་རུང་ཚད་ལྡན་པ་བཟོ་བྱེད་
ན་སྟེ། འཁྲུད་དྲས་སྡེབ་འཚེམ་གང་བྱེད་ཀྱང་ཟིན་ན་ལྟུང་བྱེད་དོ། །བོར་བརླག་བྱུང་བ་དང་
བསྙེན་པར་རྫོགས་པ་སོགས་ལ་ཉེས་པ་མེད་དོ། །
དྲུག་པ་ལམ་དུ་འཇུག་པ་ལ་མཉན་ཡོད། དྲུག་སྡེ། འདོད་ཞེན། ལམ་དུ་འགྲོ་བའོ། །
ཡང་དགེ་སློང་གང་། ཆོས་འདི་པའི་དགེ་སློང་མའི་དོན་མཐུན་ལྷན་ཅིག་འགྲོགས་པ་དང་།
ཚུར་ཤོག་ལྷན་ཅིག་འདོང་ངོ་ཞེས་འཐམས་ཤིང་བརྡ་བྱས་ནས། དགོན་པའི་ཚད་ཀྱི་ལམ་དུ་
འཇུག་ཅིང་འགྲོ་ན། འཇིགས་པ་དང་བཅས་ཤིང་དོན་མཐུན་གྱིས་བགྲོད་དགོས་པའི་དུས་ཡིན་
ན་མ་གཏོགས་གཞན་དུ་ལྟུང་བྱེད་དོ། །ཆོམ་རྐུན་སོགས་དོགས་པ་དང་བཅས། གཅན་གཟན་
གྱི་འཇིགས་པ་དང་བཅས། སྦྲང་བུ་སྡིག་སྦྲུལ་སོགས་འཇིགས་པ་ཐ་དད་འཇིགས་རུང་དང་
བཅས་པ་ནི་གནང་བའི་དུས་སོ། །རྒྱང་གྲགས་ཕྱེད་ན་ཉེས་བྱས་སོ། །
བདུན་པ་གྲུར་འཇུག་པ་ལ། ཉེས་པ་གྲུ་གཅིག་ཏུ་འཇུག་པའོ། །ཡང་དགེ་སློང་གང་
དགེ་སློང་མའི་དོན་མཐུན་དང་ལྷན་གཅིག་འཐམས་ནས་ཤོ་གམ་དང་། ལ་བ་ཅན་དང་། གྲུ་
བཅས་གཅིག་པར་འཇུག་ཅིང་བཞོན་ནས། ཆུ་ཀླུང་གི་རྒྱུན་ལས་བཟློག་སྟེ་གྱེན་དུ་འགྲོའམ།
རྒྱུན་ཕྱོགས་ཐུར་དུ་འགྲོ་ན། ཆུ་ངོགས་ཀྱི་འགྲམ་ཐད་ཀར་ཆུ་བརྒལ་ཏེ་ཕ་རོལ་དུ་འགྲོ་བ་མ་
གཏོགས་གཞན་རྒྱང་གྲགས་འདས་ན་ལྟུང་བྱེད་དོ། ། དུས་དང་ལྡན་པ་དང་མི་འདོད་བཞིན་
ཁྱེར་བ་ལ་ཉེས་པ་མེད།
བརྒྱད་པ་གཅིག་ཏུ་དབེན་པར་འདུག་པ་ནི། མཉན་ཡོད། འཆར་ཀ །འདོད་ཆགས།
དབེན་པར་འདུག་པའོ། །ཡང་དགེ་སློང་གང་ཡུལ་བུད་མེད་འདོད་པ་བསྟེན་རུང་དང་ལྷན་ཅིག །
དགེ་སློང་གཅིག་པུ་བུད་མེད་གཅིག་དང་ལྷན་ཅིག་ཁྲིམས་གྲོགས་སྐྱེས་པ་བུད་མེད་མ་ནིང་གང་
79



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ས། པོད་དང་པོ།
ག
དཡང་མེད་པས་དབེན་པ། རྩིག་པ་སོགས་སྐྱབས་ལྔ་གང་ཡང་རུང་བ་ཡོད་ན་སྙན་དེ་གཞི་ལ་
འདོམ་གང་གི་ནང་དུ་གཉིས་ཀ་འདུག་ན་ལྟུང་བྱེད་དོ། །
དགུ་པ་འགྲེང་བའི་ལྟུང་བ་ནི། ཉེས་པ་འགྲེང་བའོ། །ཡང་དགེ་སློང་གང་། དགེ་སློང་
མ་དང་ལྷན་ཅིག་འགྲེང་ན་ལྟུང་བྱེད་དོ། །བཅུ་པ་སྦྱོར་བཅུག་གི་ཉེས་པ་སྦྱོར་དུ་བཅུག་པ་ཟ་
བའོ། །ཡང་དགེ་སློང་གང་དགེ་སློང་མ་སྦྱོར་དུ་བཅུག་པར་ཤེས་བཞིན་དུ་སྦྱིན་བདག་གི་འགྲོན་
དུ་བོས་སམ་མ་བོས་ཀྱང་རུང་། ཚུལ་ཁྲིམས་དང་མང་དུ་ཐོས་པའི་ཡོན་ཏན་ཡང་དག་པ་མ་
ཡིན་པ་བརྗོད་དེ་དགེ་སློང་མ་ཉེ་དུ་ཡིན་མིན་གང་ཡང་རུང་བས་སྦྱོར་དུ་བཅུག་པའི་ཟས་བཟའ་
བ་ལྔ་དང་བཅའ་བ་ལྔ་གང་རུང་ཟ་ན་སྟེ་ཟོས་ཤིང་མིད་ན་སྔར་སྦྱོར་མ་བཅུག་གོང་ཁྱིམ་དུ་བོས་པ་
ཟ་བ་མ་གཏོགས་ལྟུང་བྱེད་དོ། །བཅུ་ཚན་བཞི་པ་ལའང་འཁྲུགས་ཚུལ་དུ། སྡོམ་ཚིག་ཏུ་
གཅིག་ཞེས་པ་སྟན་གཅིག་གི་དང་། ཕྱེ་དང་བཅས་ཞེས་པ་དོ་གསུམ་ལས་ལྷག་པའོ། །
བཅུ་ལས། དང་པོ་ཡང་ཡང་ཟ་བ་ལ། སྤོང་བྱེད། དྲུག་སྡེ། ཟས་ལ་གདུ་བ། ཡང་
ཡང་ཟོས་པའོ། །དགེ་སློང་གིས་ཉི་མ་གཅིག་ལ་སྦྱིན་བདག་ཐ་དད་པས་འགྲོན་དུ་བོས་པ་དུས་
གཅིག་གམ་སྔ་ཕྱི་ཡང་རུང་གོས་ཀྱི་རྙེད་པ་མེད་པའི་ཟས་བཟའ་བ་ལྔ་གང་རུང་གཉིས་པ་རྙེད་དེ་
ཟས་ཡང་ཡང་ཟ་ན་ལྟུང་བྱེད་དོ། ་༼གནང་བ་ནི་ཟས་གཅིག་གིས་འཚོ་མི་ནུས་ཏེ་ན་བ་དང་།
མཆོད་རྟེན་ནམ་དགེ་འདུན་གྱི་ཕྱག་དར་རམ་ཞིལ་བ་ལ་སོགས་ལས་ཅུང་ཟད་བྱས་སམ། ལམ་
དཔག་ཚད་ཕྱེད་ཙམ་རྒྱང་གྲགས་སུ་སོང་ཏེ་ལོག་གམ། གོས་ཁྲུ་གང་ཙམ་གྱི་རྙེད་པ་བྱིན་པ་ཡོད་
ན་འགྲོན་དུ་བོས་པ་གཉིས་པ་བདག་གིར་བྱེད་པའི་དུས་ཏེ། ལྟུང་བ་བསྐྱེད་པར་མ་པ
- ༤
ཟླགཉིས་པ་ལ་མཉན་ཡོད། དྲུག་སྟེ། འཐབ་ཀྲོལ། འདུག་གནས་སུ་ཟ་བའོ། །མུ་
སྟེགས་ཀྱི་འདུག་གནས་གཅིག་ཏུ་ཞག་ལོན་པར་བསྡད་པའི་དགེ་སློང་མི་ན་བ་དང་། ཡོན་
བདག་གིས་ཅི་བདེར་མ་སྟབས་པར་ནི་བསོད་སྙོམས་ལན་གཅིག་བཟའ་བར་བྱའམ། དེ་ལས་
ལྷག་པར་གཉིས་པ་ཟོས་ན་ལྟུང་བྱེད་དོ། །ཆོས་འདི་པ་མ་ཡིན་པ་དང་། ཁྱིམ་པ་ཉེ་དུ་མ་ཡིན་བ
པའོ། །
གསུམ་པ་ལྷུང་བཟེད་དོ་གསུམ་ལས་ལྷག་པ་ནི། ལྟོ་འདུན། ལྷག་པོར་ལེན་པའོ། །
དགེ་སློང་རབ་ཏུ་མང་པོ་དག་བྲམ་ཟེ་དང་ཁྱིམ་བདག་གི་ཁྱིམ་རྣམས་སུ་བསོད་སྙོམས་ཀྱི་ཕྱིར་



བྱ༄༅།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
དོང་པ་ལས། གལ་ཏེ་དགེ་སློང་དེ་དག་ལ་དད་པ་ཅན་དེ་དག་གིས་ཏེ་དཀོན་མཆོག་གསུམ་ལ་
སྐྱབས་སུ་སོང་བས་ཕྱེད་དང་ལྡེ་གུ་དག་དང་། འཁུར་བ་བག་ཆོས་དག་དུས་ཀྱིས་ཏེ་ཡང་ཡང་
སྟོབས་པར་གྱུར་ལ། ལེན་འདོད་ཅིང་དོན་དུ་གཉེར་ན། ལྷུང་བཟེད་གང་བ་གཉིས་སམ་
གསུམ་བླང་བར་བྱའོ། །འབྲས་ཐུག་པོ་ཆེ་གྲུས་པ་སྐམ་མ་ག་དྷའི་བྲེ་གང་ལ་བོད་ཀྱི་སུང་སུམ་ཅུ་
རྩ་གཉིས་ཡོད། ཕུལ་དུ་རྩིས་ན་བདུན་ཕུལ་དོ་དང་ཁྱོར་གང་ཡོད། བཙོས་ན་སུམ་འགྱུར་ཡིན།
ཚོད་མ་དེའི་བཞི་ཆའམ་སུམ་ཆ། དེའི་སྟེང་དུ་ཁའི་ཆ་ཁའི་ཟུར་ནས་མཆུས་འདྲེན་ཅིང་རྔུབ་
པའི་ཆ་དེར་མཐེ་བོང་གི་ཟུར་ནས་ཟུར་གྱི་ལྟོའི་ཆ་ཙམ་མ་གང་བ་དེ་ལྷུང་བཟེད་ཆུང་ཚད།
འབྲས་དང་ཚོད་མའི་ཆ་དེ་ཉིས་འགྱུར་ཆེ་ཚད། འབྲིང་བར་མ་སྟེ། འདིར་བླང་དུ་གནང་བ་ནི་
འབྲིང་ཚད་གསུམ་ལ་བྲེ་ཕྱེད་དང་ལྔ། དེའི་བྱ་ན་དང་ཚོད་མ་དང་བཅས་པའོ། །ཆེ་ཚད་
གསུམ་བླངས་ན་ལྟུང་བར་འགྱུར་རོ། །ཆུང་ཚད་འདི་དགེ་སློང་མའི་ལྷུང་བཟེད་ཆེ་ཚད་ཡིན།
ཆུང་ཚད་འགྲངས་ཙམ་ཤོང་བ་ཡིན་ནོ། །འདིར་འབྲས་བྲེའུ་ཆུང་ཕྱེད་དང་ལྔ་ཞེས་འབྱུང་བ་དེ་
འབྲས་སྐམ་པོ་ཡིན་ཏེ། བི་མ་ལ་མི་ཏྲས་ལྷུང་བཟེད་འབྲིང་པོ་གསུམ་གྱི་ཚད་ཀྱི་འབྲས་ཆན་བྲེ་
ཕྱེད་དང་ལྔ་ལ་ནི་འབྲས་ཐུག་པོ་ཆེ་གྲུས་པ་སྐམ་མ་གྷ་དྷའི་བྲེའུ་ཆུང་ཕྱེད་ལྔ་ཡོད་དོ། །དེ་མན་
ཆད་ཅི་འདོད་པ་བླང་བར་བྱ་ཡི་དེ་ལས་ལྷག་པར་ལེན་ན་ལྟུང་བྱེད་དུ་འགྱུར་ཏེ་འདིར་གཞུང་ནི་
དགེ་སློང་གིས་ཇི་ཙམ་དུ་བྲེའུ་ཆུང་ཕྱེད་དང་ལྔ་ལས་ལྷག་པའི་བསོད་སྙོམས་ལེན་ན་ཐམས་ཅད་
དུ་ལྟུང་བྱེད་དོ། །ཞེས་གསུངས་པ་ཡིན་ཏེ། དེ་ནི་འབྲས་སྐམ་པོའི་ཚད་ལ་དགོངས་པ་ཡིན་
ནོ། །ཞེས་པ་དང་། སྐམ་མ་ག་དྷའི་བྲེའུ་ཆུང་ཕྱེད་དང་ལྔ་བཙོས་པའི་ཆན། བོད་ཀྱི་བྲེ་ཕྱེད་
དང་ལྔ་ཞེས་དང་དྲན་བྱེད་དུའང་ལྷུང་བཟེད་ཆུང་ངུ་ནི་ཡུལ་མཉམ་དགའི་འབྲས་དྲུག་ཕུལ་གང་
གི་ཆན་དང་ཚོད་མ་ཤོང་བའོ། །འབྲས་སྐམ་དྲུག་ཕུལ་ཕྱེད་དང་ལྔའི་ཆན་ལས་ཅུང་ཟད་ཅིག་
ལྷག་པར་བླངས་ནའང་ཐམས་ཅད་དུ་ལྟུང་བར་འགྱུར་རོ་ཞེས་སོ། །ཚད་དེ་ལས་ལྷག་པར་ལེན་
ན་ལྟུང་བྱེད་དོ། །ཚད་འདི་ཙམ་ལོང་ཞིག་ཅེས་སམ། ཅི་འདོད་འདོད་ལོང་ཞིག་ཅེས་ཟེར་ན་
ཉེས་པ་མེད། བསླབ་བྱ་ནི། བསོད་སྙོམས་ལྷུང་བཟེད་གང་བ་ཆེ་ཚད་གཉིས་སམ། འབྲིང་
ཚད་གསུམ་བླངས་ནས་གྲོང་ལས་ཕྱི་རོལ་དགེ་སློང་གི་ཀུན་དགའ་ར་བར་སོང་ལ། དགེ་སློང་
འཁོད་པ་དག་ལས་བཟའ་བྱ་མང་ན་བགོ་བཤའ་བྱ། བདག་ཀྱང་བཟའ་བར་བྱ་སྟེ། བསོད་
སྙོམས་ལྷག་པར་བླངས་པ་དེ་ལ་དེ་ནི་ལོངས་སྤྱད་པའི་ཆོ་ག་ཡིན་ནོ། །བ
81



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
.བཞི་པ་སྟན་གཅིག་པའི་ཟས་ལ། མ་གུས་པ། སྤངས་ནས་ཟ་བའོ། །དགེ་སློང་གང་
ཟས་ཟོས་ཟིན་ཅིང་ཞེས་པ་སེམས་ཀྱིས་བཏང་ཞིང་ཚིག་གིས་སྤངས་ནས་མི་ཟ་བའི་མཐར་ཐུག་
པར་བྱས་ཏེ་སྤངས་ཟིན་པ་ལས། ཡང་ཟ་བ་དེ་ལ་ལྷག་མར་བྱས་ཤིང་བོར་བའི་ཆོ་ག་མ་བྱས་
པར། བཅའ་བ་ལྔའམ། བཟའ་བ་འབྲས་ཆན། ་ཟན་དྲོན། ཤ། སྣུམ་འཁུར། ལྡེ་གུ་ལྔ་ལས
བཅའ་བ་འཆའམ། བཟའ་བ་ཟ་ན། མགུལ་དུ་མིད་ན་ལྟུང་བྱེད་དོ། །ཟས་རུང་བ་སྟོབས་པ་
བྱིན་ལེན་བྱས་ཤིང་། ཆོག་གོ་ཞེས་གོ་བར་བྱས་ནས། འདུག་པའི་སྟན་ལས་ལངས་ཏེ་སྤྱོད་ལམ་
ཉམས་པ་ནི་སྤངས་པའོ། །རེ་ཤིག་ཆོག་གོ་ཞེས་བརྗོད་ན་སྤངས་པ་མ་ཡིན་ནོ། །བཅའ་བ་
སྤངས་པས་བཟའ་བ་སྤངས་པ་མ་ཡིན། བཟའ་བ་སྤངས་ན་བཅའ་བ་སྤང་ས་པ་ཡིན་ནོ། །ཡང་
ཟས་རུང་བ་ཟ་འདོད་ན་ལྷག་པོར་བྱ། ཟས་ཤིན་ཏུ་དཀོན་པ་དང་ཡང་ཡང་ཟ་དགོས་པའི་ནད་
ཅན་ལ་ཉེས་མེད། ཐ་ན་ལན་ཚྭ་ཡན་ཆད་བཟའ་བའི་ཕྱིར་བྱིན་ལེན་བྱས་ནས་སྟན་ལས་ལྡང་
བར་མི་བྱའོ། །
ལྔ་པ་སྟོབས་པའི་ལྟུང་བྱེད་ལ། མཉན་ཡོད། རྒན་ཞུགས། ཉེས་རྩོམ། སྤངས་པ་ལ་
སྟོབས་པའོ། །ཡང་དགེ་སློང་གང་ཟས་སྤངས་པར་ཤེས་བཞིན་དུ་དགེ་སློང་ཟས་ཟོས་ཟིན་ཅིང་
སྤངས་པ་ལ་ཀླན་ཀའི་སྐབས་ཚོལ་ཞིང་དེ་ཇི་ལྟར་ཞེ་ན། ཅི་ནས་ཀྱང་དགེ་སློང་འདི་ལ་ཉེས་པ་
དང་ལྟུང་བ་འབྱུང་བར་བྱ། ལྟུང་བ་དེ་འཆགས་སུའང་གཞུག་གོ་སྙམ་པ་དེ་ཉིད་རྐྱེན་ཀུན་སློང་
དུ་བྱས་ནས་ཚེ་དང་ལྡན་པ་བཅའ་བ་འདི་འཆོས་ཤིག བོཟའ་བ་འདི་ཟོ་ཤིག ཅེས་ལྷག་པོར་
མ་བྱས་པའི་བཅའ་བ་དང་བཟའ་བ་དུས་ཀྱིས་ཏེ་ཡང་ཡང་སྟོབས་པར་བྱེད་ན་ལྟུང་བྱེད་དོ། །
དུས་རུང་མ་ཡིན་པའི་ཟས་ལ་ལྟུང་བ་སྔ་ཕྱི་གཉིས་ཀ་མེད་དོ། །
དྲུག་པ་འདུས་ཟ་ལ་རྒྱལ་ཁབ། ལྷས་སྦྱིན་འཁོར་བཅས། མི་མཐུན་པར་འདོད་པ།
འདུས་ཟའོ། །དགེ་སློང་ན་བ་དང་། ལམ་དུ་སོང་བ་དང་། ལས་བྱས་པ་གྱུར་ཞུགས་པ་མ་
གཏོགས་པས། སོ་སོར་ངེས་པའི་ཟས་ཀྱི་གནས་ཅན་དང་། དུས་སྟོན་འདུས་པ་ཆེན་པོ་ཕྱི་ །
ནང་གི་རབ་བྱུང་མང་པོ་འདུས་ཤིང་ཟ་བ་ལས་གཞན་པའི་ཚེ་ཟས་ཕན་ཚུན་མ་སུལ་བར་
མཚམས་ནང་གཅིག་ཏུ། དགེ་འདུན་གྱི་བཀོད་པ་ལས་ལོགས་ཤིག་ཏུ་མི་མཐུན་པར་བཞིར་
འདུས་ཤིང་ཟོས་ན་དུས་གནང་བ་རྣམས་མ་གཏོགས་ཏེ་ལྟུང་བྱེད་དོ། །གནས་གང་དུ་ཟས་ཐ་
དད་དུ་ངེས་པ་ནི་སོ་སོར་ངེས་པ། གཙུག་ཕུད་དང་ལོ་ལྔའི་དུས་སྟོན་ལ་སོགས་པ་འདུས་པ་༩
82



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
་ཆེན་པོའི་ཚེ་ལ་ལས་བཞི་ལ་སྦྱིན། ལ་ལས་བཅུ་ལ་སྦྱིན་པ་ལྟ་བུའམ་རོང་རང་གི་སྐལ་པ་བླངས་
ནས། འདུས་པའི་གནས་དེ་ལས་ལོགས་ཤིག་ཏུ་བཞི་དང་ལྔ་དང་བཅུ་ལ་སོགས་པ་ཚོམ་བུར་
འདུས་ནས་ཟ་བ་དང་། འདུས་པའི་ནང་ནས་སྦྱིན་བདག་འགའ་ཞིག་གིས་བཞིའམ་བཅུའམ་
ཉི་ཤུ་རྩ་ལྔ་སོགས་མགྲོན་དུ་བོས་པ་དགེ་སྦྱོང་གི་ཟས་ཞེས་བྱ་བ་འདི་རྣམས་ལ་ཉེས་མེད་དོ། །
གནས་གཅིག་ཏུ་སྦྱིན་བདག་གཅིག་གིས་ཟན་གཅིག་ནས་སྦྱིན་པ་ལ་ཉེས་པར་འགྱུར་རོ། །
དུས་རུང་མ་ཡིན་པ་ལ་མི་འབྱུང་ངོ། །
བདུན་པ་དུས་ཆེན་ཟ་བ་ལ། མཉན་ཡོད། བཅུ་བདུན་སྡེ། བཀྲེས་པ་མི་བཟོད་པ།
དུས་མིན་ཟོས་པའོ། །ཡང་དགེ་སློང་གང་ཉི་མ་ཕྱེད་ཡོལ་ཞིང་སྐྱ་རེངས་མ་ཤར་བར་དུ་སངས་
རྒྱས་པ་དག་ཟས་ཟ་བའི་དུས་མ་ཡིན་པར། བཅའ་བ་དང་བཟའ་བ་དུས་རུང་གི་སྨན་ནད་པ་
མ་ཡིན་པས་ཟོས་ཤིང་མགུལ་དུ་མིད་པ་ན་ལྟུང་བྱེད་དོ། །རང་གང་དུ་ཟས་ཟ་བའི་གླིང་དེ་ཉིད་
ཀྱི་དུས་ལ་འདུ་ཤེས་གཙོ་བོ་ཡིན་ནོ། །
བརྒྱད་པ་གསོག་འཇོག་ཟ་བ་ལ། ནག་པོ། བག་ཆགས་མ་བྱུང་བས་མ་བརྟགས་པ།
གསོག་འཇོག་ཅན་ཟ་བའོ། །ཡང་དགེ་སློང་གང་བཅའ་བའམ་བཟའ་བ་སྔ་དྲོ་བྱིན་ལེན་བྱས་པ་
ཕྱི་དྲོར་འཇོག་པའམ། ཕྱི་དྲོ་བྱིན་ལེན་བྱས་པའི་བུར་ཆུ་ལྟ་བུ་ཉིན་མོའི་ཐུན་གྱི་མཐའ་ལས་
འདས་པར་བཞག་པས་གསོག་འཇོག་བྱས་པ་འཆའ་འམ་ཟོས་ན་ལྟུང་བྱེད་དོ། །ཟས་དཀོན་
པའི་དུས་སུ་ཉེས་མེད། དགེ་སློང་ཕ་མ་ཕན་ཚུན་གསོག་འཇོག་མེད། བྱིན་ལེན་མེད་ནའང་
གསོག་འཇོག་མེད། འདིར་གཞུང་འགྲེལ་དང་བི་མ་ལ་མི་ཏྲ་ནི་དུས་རུང་གི་ཟས་ལ་དངོས་
གཞིར་འགྱུར། སྨན་གཞན་གསུམ་ལ་ཉེས་བྱས་སུ་བཞེད། གཞན་དག་ནི་སྨན་བཞི་ཀ་ལ་
དངོས་གཞི་འབྱུང་བར་བཞེད་དོ། །མཚམས་བཙོས། ཞག་ལོན། ལག་ཉ། དགེ་སློང་གིས་
བཙོས་པ། རྗེན་ཟས་རྣམས་ཀྱང་བཟའ་བར་མི་བྱའོ། ། དགུ་པ་བྱིན་ལེན་མ་བྱས་པ་ནི།
མཉན་ཡོད། དྲུག་སྡེ། བསླབ་པ་ལ་གཡེལ་བ། བྱིན་ལེན་མ་བྱས་པར་ཟ་བའོ། །ཡང་དགེ་
སློང་གང་བར་དུ་ཆོད་པ་དང་། མི་འཐོབ་པའི་ཕྱོགས་དང་། གློ་དང་རྒྱབ་དང་། ལག་པ་ཁས་
ཕུབ་པས་བྱིན་ལེན་མི་འཐོབ་པར་བྱས་པའམ། ཞིག་པའམ། གཏན་ནས་མ་བྱས་པས། མ་
བྱིན་པའི་ཟས་རུང་བ་ལུས་ལ་བསྐུ་བ་ལྟ་བུའི་ཕྱིར་མ་ཡིན་པས། ཁ་ནས་མིད་པའི་ཟས་བཅའ་
བ་དང་བཟའ་བ་སོགས་ཟོས་ཤིང་མིད་ན་ལྟུང་བྱེད་དོ། །བྱིན་ལེན་བྱེད་པ་གཏན་མེད་ན་ཉེས་
83



༄༅།།དཔལ་ལྡན་ས་སྐྱ་པའི་པ།སུང་རབ་གྲགས་ཆེན་བཅོ་བརྒྱུད་ལས། པོད་དང་པོ།g
མེད། ཡུལ་མི་འགའ་ཞིག་སྨད་པར་བྱེད་པ་ཡོད་པས་དེ་ལ་མདུན་གྱི་དཀྱིལ་འཁོར་འདིར་ཤོག་
ཅིག་ཅེས་བརྗོད་དེ་བཞག་པ་དེ་སྒྲ་མི་སྙན་པའི་དུས་བྱིན་གྱིས་བརླབས་ཏེ་ཟ་བ་ལ་ཉེས་མེད།
ཟས་ཀྱི་རུང་བ་འདི་དག་ཕལ་ཆེ་སྒྲ་མི་སྙན་ན་མེད་ཅེས་དྲན་བྱེད་དུ་བཤད། མི་རུང་བའི་ཟས་
ལ་ཉེས་བྱས་སོ། །གཞན་གྱི་སྐལ་བ་སྟན་ལས་མ་ལངས་པར་ཇི་ཙམ་ལེན་ནུས་པ་བླང་། འདྲིལ་
ན་མ་ལངས་པར་སྙེགས་ན་མ་ཞིག བྱི་བས་རེག་པ་དང་འདྲའོ། །ཆུ་གཙང་མ་དང་པོ་ཤིང་ནི་
བྱིན་ལེན་མ་བྱས་པར་ཟོས་ཀྱང་ལྟུང་བ་མེད་པས་ཉེས་པའི་གཞིར་མ་གཏོགས་སོ། །ཁ་ཅིག་
བཟའ་བའི་ཕྱིར་དུ་བྱིན་ལེན་དགོས་ཟེར་རོ།
བཅུ་པ་བསོད་པ་སློང་བ་ནི། སེར་སྐྱ། དྲུག་སྟེ། ལྟོ་འདུན། བསོད་པ་ཟ་བའོ། །
བཅོམ་ལྡན་འདས་ཀྱིས་ཆོས་འདི་པའི་དགེ་སློང་རྣམས་ཀྱིས་ཟས་བསོད་པ་བཟང་པོ་གང་དག་
གསུངས་པ་འདི་ལྟ་སྟེ། འོ་མ་དང་ཞོ་དང་མེར་དང་ཉ་ཤ་དང་ཤི་དང་། ཁྱད་པར་ཤ་སྐམ་པོ་
དག་སྟེ། ཡང་དགེ་སློང་གང་རླུང་ནད་སོགས་མི་ན་བར་བདག་ཉིད་བཟའ་བའི་ ཕྱིར་
བསོད་པ་བཟང་པོ་དེ་ལྟ་བུ་དག་གམ། ཉེ་དུ་ལས་གཞན་གྱི་ཁྱིམ་ནས་བླངས་ཏེ། སོ་ཡིས་
འཆའ་ཞིང་མགུལ་དུ་མིད་དེ་ཟོས་ན་ལྟུང་བྱེད་དོ། །ཅི་བདེར་བྱས་ན་ཉེས་པ་མེད།
བཅུ་ཕུང་ལྔ་པ་ལའང་བཅུ་ལས། དང་པོ་ཆུ་ལ་སྤྱོད་པ་ནི། ཀོ་ཤམ་བྷི། འདུན་པ།
བག་མེད། ཆུ་ལ་སྤྱོད་པའོ། །ཡང་དགེ་སློང་གང་ཆུ་སྲོག་ཆགས་ཅན་དུ་ཤེས་བཞིན་དུ། སྲོག་
ཆགས་དང་བཅས་པའི་ཆུ་ལ་ཁྲུས་དང་འཐུང་བ་སོགས་ནང་གི་དང། ལྷུང་བཟེད་དང་ཆོས་
གོས་བཀྲུ་བ་དང་ འཆག་སོགས་ཕྱི་རོལ་དུ་སྤྱོད་ན་ཇི་སྲིད་མ་གཤེགས་ན་དགེ་ཚོགས་སྒྲིབ་པས་
ལྟུང་བྱེད་དོ། །འདིར་རང་དོན་དུ་སྤྱོད་པའོ། །ཁྱད་པར་བཤེས་གཉེན་ནི། སྔ་མ་མཁོར་ལན་
བྱེད་སོགས་ཕྱིའི་དང་། འདི་ནི་ཁྲུས་དང་འཐུང་བ་དང་ཟས་ཀྱི་ཕྱིར་ནང་དུ་ལོངས་སྤྱད་པ་ལ་
བཞེད་དོ། །ཆུ་ཚགས་དང་མི་ལྡན་ན་བར་མ་རབ་བྱུང་ལའང་ཁས་བླངས་ལས་འདས་པའི་ཉེས་
པར་འགྱུར་རོ། །
གཉིས་པ་ཉལ་ཤོམ་ཁྱིམ་ན་འདུག་པ་ནི། མཉན་ཡོད་། འཆར་ཀ །འདོད་ཆགས་ཀྱི་
ཀུན་སྦྱོར། ཁྱིམ་དུ་འདུག་པའོ། །ཡང་དགེ་སློང་གང་ཉལ་པོ་བྱེད་པར་ཤེས་བཞིན་དུ། ཉོལ་
པོ་འཁྲིག་པ་བྱེད་པར་ཤོམ་པའི་ཁྱིམ་བདག་རང་གི་ཁྱིམ་དུ། ཕྱིས་གློ་བུར་དུ་འོང་སྟེ་སྟོབས་ཀྱིས་
གནོད་པ་བྱས་ཏེ། མངོན་སུམ་དུ་སྣང་བས་སྟན་ཏེ་གཞི་ལ་རྐུབ་ཚོས་བཞག་ནས་འདུག་ན་ལྟུང་
84



༄༅ །།འདུ་ལ་པའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
།བྱེད་དོ། །འཇིགས་པའི་དབང་གིས་མ་བསམ་པར་ཞུགས་པ་དང་། དགེ་སློང་གི་གནས་སུ་
ཉེས་མེད།
གསུམ་པ་ཁྱིམ་ན་འགྲེང་བ་ནི། སྤྱོད་ལམ་འགྲེང་བས་སོ། །སྐྱེས་པ་དང་བུད་མེད་ཉལ་
པོ་བྱེད་པ་ཤོམ་པའི་རང་གི་ཁྱིམ་དུ། གཞན་གེགས་བྱེད་མེད་པས་དབེན་པ། སྐྱབས་ལྔ་གང་
རུང་ཡོད་པར་འདོམ་གང་གི་ནང་དུ་འགྲེང་ན་ལྟུང་བྱེད་དོ། །ཆེད་དུ་མ་བསམ་པར་གྲུབ་པ་
ཙམ་ལ་ཉེས་མེད།
བཞི་པ་ཟན་བྱིན་པ་ནི། མཉན་ཡོད། ཀུན་དགའ་བོ། མ་བཏགས་པ་གཅེར་བུ་ལ་
ཟན་བྱིན་པའོ། །ཡང་དགེ་སློང་ཆོས་འདི་པ་གང་ཡུལ་གོས་མེད་པའི་གཅེར་བུ་སྐྱེས་པའམ།
གཅེར་བུ་མའམ། གོས་དང་བཅས་པའི་ཀུན་ཏུ་རྒྱུ་མུ་སྟེགས་ཅན་ནང་པའི་རྟགས་མེད་ཅིང་
རབ་ཏུ་མ་བྱུང་བ་ལ། རང་གི་ལག་པ་ནས་ལག་པར་བཅའ་བ་དང་བཟའ་བ་བྱིན་ན་ལྟུང་བྱེད་
།ཉེ་དུ་དང་ནད་པ་དང་། རབ་ཏུ་འབྱུང་འདོད་པ་དང་། ལྟ་བ་དང་དབྲལ་བའི་ཕྱིར་ཉེས་
པ་མེད་དོ། །
ལྔ་པ་དམག་ལ་ལྟ་བ་ནི། དྲུག་སྡེ། མ་དུལ་བ། དམག་བཤམས་པ་ལ་བལྟས་པའོ། །
ཡང་དགེ་སློང་གང་དམག་གི་ཡན་ལག་གླང་པོ་ཆེ། ཤིང་རྟ། རྟ་པ། དཔུང་བུ་ཆུང་དང་བཞི་པོ་
འདུས་པའམ་གང་རུང་གཡུལ་ལ་དགའ་བས་འཐབ་པའི་ཕྱིར་ཆོས་པ་ལ་ལྟད་མོ་ལྟ་བའི་ཕྱིར་
འགྲོ་ན། རྒྱལ་པོ་དང་དམག་དཔོན་ལ་སོགས་པས་བཀུག་པ་དང་། སྲོག་གི་བར་ཆད་བསྲུང་བ་
ལ་སོགས་པའི་ཕྱིར་མ་ཡིན་པར། གཙུག་ལག་ཁང་གི་ཉེ་འཁོར་ལས་འཕགས་ཏེ་མཐོང་ན་ལྟུང་
བྱེད་དོ། །
དྲུག་པ་དམག་ནང་དུ་གནས་པ་ནི། ཉེས་པ་གནས་པའོ། །དགེ་སློང་གང་དམག་ཆས་
པ་ལ་ལྟར་འགྲོ་བ་དེ་ལྟ་བུའི་རྐྱེན། རྒྱལ་པོ་བཙུན་མོ་གཞོན་ནུ། ཞོང་བློན་ཁྲོམ་གྱི་རུ་སྣ་གྲོང་
དང་ལྗོངས་ཀྱི་མིས་བཀུག་པ་ལྟ་བུ་ཞིག་བྱུང་ན། རྐྱེན་ལྡན་དགེ་སློང་དེས་དམག་ཆས་པ་དེའི་
ནང་དུ་ཞག་གཉིས་ཀྱི་མཐའ་ཚུན་ཆད་གནས་པར་བྱའོ། །དེ་ལས་ལྷག་པར་འདས་ཏེ་གནས་
སམ། དགོས་པ་མེད་ན་ཞག་གཅིག་གམ་གཉིས་གནས་ནའང་ལྟུང་བྱེད་དོ། །ལྷག་པར་
གནས་པའི་རྐྱེན་ངེས་པར་བྱུང་ན་ལྷག་ཀྱང་ལྟུང་མེད་ཡོད་དོ། །
བདུན་པ་བཤམས་དཀྲུག་ནི། དཔུང་བཤམས་པ་ཉམས་སུ་མྱོང་བས་སོ། །དགེ་སློང་བ་
85



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
འཞག་གཉིས་དམག་བཤམས་པ་དེའི་ནང་དུ་གནས་ཤིང་འདུག་པ་དེའི་ཚེའང་། གལ་ཏེ་དམག་
ཡུལ་དུ་ཆས་ཤིང་བཤམས་པ་དེ་དཀྲུག་ཏུ་འགྲོའམ། ཁྱུ་མཆོག་དང་ཆུ་སྲིན་དང་སེང་གེ་དང་
ཀླུའི་རྒྱལ་མཚན་གྱི་མཆོག་གང་སྔོན་དུ་འགྲོ་བའམ། དཔུང་བཞིའི་མཆོག་གང་ ཐོག་མར་
འགྲོའམ། གཡུལ་འབྲུའི་རྣམ་པ་དང་། ཤིང་རྟ་དང་། ཟླ་གམ་དང་། མཁའ་ལྡིང་གི་འདབ་
མ་ལྟ་བུར་བཤམས་པ་བཞི་པོ་གང་ཡང་རུང་བའི་དམག་ལ་དངོས་ཀྱིས་རེག་པའམ། དཀྲུག་
གམ། ལྟ་བའི་ཕྱིར་འཕགས་ཤིང་མཐོང་ངམ་ཉམས་སུ་མྱོང་ན་ལྟུང་བྱེད་དོ། །གོ་མ་བསྐོན་
ཅིང་མ་བཤམས་པ་དཀྲུག་ན་ཉེས་བྱས། བར་ཆད་ཀྱི་དབང་གིས་ཉེས་མེད། བརྒྱད་པ་བརྡེག་
པ་ནི། མཉན་ཡོད་། འཆར་ཀ །ཞེ་སྡང་། བརྡེག་པའོ། །ཡང་དགེ་སློང་གང་ཁྲོས་འཁྲུགས་
རྔམ་པར་གྱུར། ཡི་མ་རངས་ནས་ཡུལ་དགེ་སློང་ལ་རྙོག་ཅན་གྱི་སེམས་དེས་ཀུན་ནས་བསླངས་
ཏེ། ལུས་སམ་ལུས་དང་འབྲེལ་པས་ཐ་ན་ཉུང་འབྲུ་ཙམ་བརྡེག་ནའང་། ལུས་ལ་ཕོག་ན་རྫས་
ཇི་སྙེད་པའི་ལྟུང་བྱེད་དོ། །བསད་པའི་ཕྱིར་ནི་མ་ཡིན་ནོ། །ནད་ལ་ཕན་པ་དང་ཐོགས་པ་སེལ་
བ་སོགས་ཉེས་མེད། ཁྱད་པར་བཤེས་གཉེན་ནི། དགེ་སློང་གི་རྟགས་འཆང་ན་དགེ་སློང་ཡིན་
རུང་མ་ཡིན་རུང་དེ་ལ་དངོས་གཞིར་བཞེད་དོ།།
དགུ་པ་གཟས་པ་ནི། བརྡེག་པར་གཟས་པའོ། །སྔ་མ་བཞིན་ལས་ཁྱད་པར་གཟས་
པར་འདོད་པས་ཐ་ན་ཐལ་མོས་ཀྱང་གཟས་ན་ལྟུང་བྱེད་དོ། །བཅུ་པ་འཆབ་པ་ནི། མཉན་
ཡོད། ཉེར་དགའ། ཉེས་རྩོམ། འཆབ་པའོ། །ཡང་དགེ་སློང་གང་། ཡུལ་དགེ་སློང་ཕ་རོལ་
：
གྱི་ངོ་བོ་དང་ཀུན་སློང་གིས་གནས་ངན་ལེན་ཕམ་ལྷག་གི་ལྟུང་བ་ཤེས་བཞིན་དུ་འཆབ་ན། དགེ་
འདུན་འཁྲུག་ཏུ་དོགས་པ་སོགས་མ་ཡིན་པར་ལྟུང་བྱེད་དོ། །སྐྱ་རེངས་མ་ཤར་ན་ཉེས་བྱས།
བརྗོད་པའི་ཡུལ་མེད་ན་ཉེས་མེད། འདི་ལྟར་ཕན་ཚུན་འཆབ་རེས་བྱས་ན། ཐམས་ཅད་རུལ་
ཞིང་མྱགས་པར་འགྱུར་བའི་ཕྱིར་འདི་བཅས་སོ། །
བཅུ་པ་དྲུག་པ་ལའང་བཅུ་ལས་དང་པོ་བདེ་བ་ལ་མི་རེག་པའི་ཕྱིར་ཟན་གཅོད་པ་ནི།
ཞེ་སྡང་། ཟན་བཅད་པའོ། །ཡང་དགེ་སློང་གང་། ཀླན་ཀ་ཚོལ་བ་སྟེ་ཐོ་འཚམ་ཞིང། ཅི་ནས་
ཀྱང་དགེ་སློང་འདི་ལ་ཟན་བཅབ་པས་ཀླན་ཀ་བཙལ་བར་འགྱུར་རོ་སྙམ་པའི་རྒྱུད་དང་ཀུན་སློང་
དེ་ཉིད་རྐྱེན་རྒྱུ་མཚན་དུ་བྱས་ནས། སྔ་དྲོ་དང་པོ་དགེ་སློང་དེ་ལ་ཚིག་འདི་སྐད་ཅེས་བཅམ་བུའི་
ཚིག་གིས་ཚེ་དང་ལྡན་པ་ཚུར་ཤོག་བྲམ་ཟེ་ལ་སོགས་པའི་ཁྱིམ་དག་ཏུ་འདོང་དང་། དེར་ཁྱེད་.



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
ལ་བཙའ་བ་ལྔ་དང་བཟའ་བ་ལྔ་བསོད་པ་བཟང་པོ་ཅི་ཙམ་ལེན་ཅིང་ཟ་བར་འདོད་པ་དེ། ཁོ་
བོས་སྦྱིན་དུ་འཇུག་གོ་ཞེས་སྨྲས་ནས། དེས་དེ་ལ་སྦྱིན་དུ་མ་བཅུག་པར་དུས་ཡོལ་བ་དེའི་འོག་
ཏུ་སླར་འདི་སྐད་ཅེས་ཚེ་དང་ལྡན་པ། ཁོ་བོ་ལ་ཁྱོད་དང་ལྷན་ཅིག་ངག་སྨྲ་བ་དང་། ལུས་
འདུག་པ་བདེ་བ་མ་ཡིན་གྱི། འདི་ལྟར་ཁོ་བོ་ཁྱོད་དང་བྲལ་བའི་གཅིག་པུ་ཁོ་ན་སྨྲའམ།
འཇུག་པ་བདེ་ཡི་ཁྱོད་སོང་ཤིག་ཅེས་ཟེར་ཞིང། སྔ་དྲོ་དུས་རུང་གི་ཟས་བཅད་ཀྱི་ཐག་གཅོད་ན་
ལྟུང་བྱེད་དོ། །ནད་ལ་ཕན་པའི་ཕྱིར་ཉེས་པ་མེད། གཉིས་པ་མེ་རེག་ནི། རྒྱལ་ཁབ། དྲུག་སྡེ།
འགྲན་རྩེད་དགའ་བ་མེ་ལ་རེག་པའོ། །ཡང་དགེ་སློང་གང་ནད་གསོ་བའི་ཕྱིར་མེ་བསྟེན་པ་ལ་
ཉེས་པ་མེད་པར་གནང་བས་མི་ན་བར་རོ། །དཀོན་མཆོག་དང་དགེ་འདུན་དང་མཁན་སློབ་ལ་
སོགས་པའི་ཕྱིར་ཆོས་ལྡན་ལ་དུས་ཡུན་ཇི་སྲིད་བར་བྱིན་གྱིས་བརླབས་ཏེ་རེག་ཏུ་གནང་བས་ན།
བདག་ཉིད་ཀྱི་ཕྱིར་དུ། མེ་ཉིད་དམ། མེ་མཆེད་པའི་བུད་ཤིང་བསྐུལ་བ་ལ་སོགས་ལ་རང་གིས་
རེག་གམ། གཞན་རེག་ཏུ་འཇུག་ན་ལྟུང་བྱེད་དོ། །མེ་ལྕེའི་རྩེ་མོ་དང་། མེ་མ་མུར་ཐལ་བ་
ཤིང་དུ་ཚ་བ་ལ་རེག་ན་ཉེས་བྱས་སོ། །རང་བཞིན་གྱི་ཉེས་པ་དང་ཆང་འཐུང་བ་ལྟ་བུ་གནང་བ་
ཡེ་མེད་ལ་དུས་དྲན་མི་འཆགས། ཆུ་གཙང་འཐུང་བ་དང་རྩ་སྐམ་གཅོད་པ་ལྟ་བུ་བཀག་པ་མེད་
པ་ལ་དུས་དྲན་མི་དགོས། བཀག་པ་རྐྱེན་གྱིས་གནང་བ་མེ་རེག་ལྟ་བུ་ལ་དུས་དྲན་བྱ་བར་
གསུངས་སོ། །དགེ་འདུན་གྱི་སྨན་ཆུད་ཟ་བ་སྤངས་པའི་སྐབས་ནས། བུད་ཤིང་དབྲི་བ་དང་མེ་
བསད་པ་ལ་སོགས་པས་མ་གྲུབ་ན། སྨན་བསྐུམ་པ་དང་དབོག་པ་དང་གཟེར་བུའི་ལས་བྱའོ་
ཞེས་ལག་ཉའི་ངོར་མེ་རེག་གནང་བ་ལ་བྱ་འདུལ་འཛིན་འདིའི་རྒྱུ་མཚན་བསམ་པར་མི་ནུས་
ཞེས་གསུངས། དེ་ལ་ཁ་ཅིག་དཀོན་མཆོག་དང་དགེ་འདུན་གྱི་ཕྱིར་གནང་བ་དེ་ཡིན་ཞེས་ཟེར་
བ་ནི་མ་བརྟགས་པའི་བབ་ཅོལ་སྨྲ་བ་སྟེ། དེ་མེ་ལ་རེག་ཏུ་གནང་བ་ཡིན་མོད་ཀྱི། ལག་ཉའི་
ངོར་གནང་བ་མ་ཡིན་པའི་ཕྱིར་རོ། །དེས་ན་མེ་རེག་ལྟུང་བྱེད་ཡིན་ལ། ལག་ཉ་ཉེས་བྱས་ཡིན་
པས། ཉེས་བྱས་ཀྱི་ངོར་ལྟུང་བྱེད་གནང་བའི་རྒྱུ་མཚན་ཤེས་པར་མི་ནུས་པ་ཡིན་ནོ། །ཁ་ཅིག་
མེ་རེག་དགེ་སློང་གཅིག་པུ་ཡིན་ལ། ལག་ཉི་དགེ་སློང་མང་པོ་ལ་འབྱུང་བས་ཞེས་ཟེར་བའང་མ་
ངེས་ཏེ། མང་པོ་ལ་དགེ་སློང་གིས་བཙོས་པའང་མི་རུང་ངོ་། །བཙོ་བའི་ཕྱིར་མེ་ལ་རེག་པ་མ་
ཡིན་ཞེ་ན། བཟའ་བའི་ཕྱིར་སྨན་ལ་རེག་པའང་མ་ཡིན་ནོ། །འོན་ཀྱང་འདི་ལ་ཅུང་ཟད་
བསམ་པར་བྱའོ། །མེ་ནི་འཇིག་རྟེན་ན་གྲགས་པ་སྟེ། དྲོ་བ་དང་ཚ་བ་སོགས་མཚན་ཉིད་ལས་
87



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
མ་ཡིན་ནོ། །
གསུམ་པ་འདུན་པ་ཕྱིར་ལོག་ནི། མཉན་ཡོད། དགའ་བོ། ལས་སྤོང་བའི་ཆོས་སུ་བྱེད་
འདོད་པ། ཕྱིར་བསྒྱུར་བའོ། །ཡང་དགེ་སློང་གང་དགེ་འདུན་བྱ་བ་ཆོས་ལྡན་ཆད་པས་བཅད་
པ་ལ་གླེང་དྲན་བཞམ་བསྒོ་བྱས་ཤིང་ཆགས་པ་ལྟ་བུའི་ལས་ལ་ཆོས་འདི་པའི་དགེ་སློང་ལ་འདུན་
པ་ཕུལ་ནས། དེའི་འོག་ཏུ་ཁྲོས་འཁྲུགས་རྔམས་ཡི་མ་རངས་ནས་སྤོང་བ་སྟེ་བསྙོན་ཏོལ་གྱི་ཆོས་
སུ་བྱེད་པའམ། འདུན་པ་ཕུལ་བ་ལ་རྩོད་ཅིང་སླར་ལེན་པའོ། །འདི་ནི་རང་གིས་ཕུལ་བའི་
འདུན་པ་ཙམ་ལ་རྩོད་པ་ཡིན་ལ་སྐྱོ་སྔོགས་ནི། སླར་རྩོད་པ་སྦྱར་བར་འདོད་པས་ཡིན་ནོ། །
འདི་སྐད་ཅེས་དགེ་སློང་ང་རང་གིས་ཕུལ་བའི་འདུན་པ་དེ་བདག་ཉིད་ལ་ཕྱིར་བྱིན་ཅིག །ཁྱོད་
ལ་མི་སྦྱིན་ནོ་ཞེས་ཟེར་ན་ལྟུང་བྱེད་དོ། ། ལས་ཆོས་ལྡན་མ་ཡིན་ན་ཉེས་བྱས། རང་ལ་མི་
མཐུན་པའི་ལས་བྱེད་པ་ཡིན་ན། སྐབས་འདིའི་ཉེས་མེད།
བཞི་པ་མ་རྫོགས་པ་དང་ཉལ་བ་ནི། ཉེར་དགའ། འདོད་ཆགས་ཀྱི་ཆ། ཉལ་བའོ། །
ཡང་དགེ་སློང་གང་གང་ཟག་ཁྱིམ་པའམ་རབ་བྱུང་མཚན་གང་རུང་བསྙེན་པར་མ་རྫོགས་པ་དང་
ལྷན་ཅིག་ཏུ་སྟེ། ཕན་ཚུན་བར་འདོམ་རེ་རེའི་ནང་ཚུན་ཆད་དུ། ནུབ་གཉིས་ལྷག་པར་ནུབ་
གསུམ་པའི་སྐྱ་རེངས་དང་པོ་ཤར་བར། གནས་ཐམས་ཅད་གཡོགས་ཤིང་བསྐོར་བའམ། སྟེང་
ཐམས་ཅད་གཡོགས་ཤིང་ངོས་གསུམ་གཉིས་བསྐོར་བའམ། ཕལ་ཆེར་གཡོགས་ཤིང་ཐམས་
ཅད་བསྐོར་བ། སྟེང་གི་དབུས་སུ་མཐོངས་སུམ་ཆ་བཏོད་པ་དང། ཕལ་ཆེར་གཡོགས་ཤིང་
བསྐོར་བ་ངོས་གཅིག་གི་ཐོག་དང་ངོས་མེད་པའི་གནས་བཞི་པོ་དེ་གང་རུང་། སྒོའི་ངོས་དང་
འབྲེལ་བའི་ཉེ་འཁོར་གནས་སུ་གྱུར་པ་གཅིག་དང་། ཁྱེར་གཞན་བར་དུ་མ་ཆོད་པ། སྒོ་གཅིག་
པ། ནང་གཅིག་ཏུ་རྒྱུ་ཞིང་གནས་གཞན་ཡོད་པ་གཡོགས་གཅིག་པ། རང་གི་ཆར་གཏོགས་ཀྱི་
སྒོ་བཅད་པ་སྟེ། གཅིག་པ་བཞི་གང་རུང་གིས་གཅིག་པའི་གནས་གཅིག་ཏུ་གཉིས་ཀ་ཉལ་བའི་
སྤྱོད་ལམ་གྱིས་ཉལ་ཞིང་གཉིད་ལོག་ན་ལྟུང་བྱེད་དོ། །དགེ་སློང་སྡིག་ཅན་ཡོད་པ་ལ་སོགས་
པའམ། ནད་གཡོག་ལ་སོགས་པའི་རྐྱེན་ཆོས་ལྡན་ལ་ཉེས་པ་མེད། ཉི་ཟླ་ལས་གཞན་པའི་སྣང་
བ་དང་བཅས་པར་ནད་གཡོག་དང་ནད་པའི་དབང་མ་གཏོགས་དགེ་སློང་གིས་ཉལ་བར་མི་
བྱའོ། །རྡུར་སྒྲ་ཅན་ནི་བཅག་པའམ་གཞན་འགྲོ་བར་བྱའོ། །སྣང་བ་དང་བཅས་པ་ནི་ལྷན་
ཅིག་ཉལ་བའི་ལྟུང་བའི་ཡན་ལག་མ་ཡིན་ཞིང་། ལྟུང་བྱེད་བསྐྱེད་པའོང་མ་ཡིན་ཏེ། གླེང་གཞི་ན་
3
88



༄༅།  །འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
འཁོར་གཏོགས་ཀྱི་བསླབ་བྱའོ། །
ལྔ་པ་ལྟ་བ་མི་གཏོང་བ་ནི། མཉན་ཡོད། འཆི་ལྟས། ལྟ་བའི་ཀུན་སྦྱོར། ལྟ་བ་འཛིན་
པའོ། །ཡང་དགེ་སློང་གང་། ཚིག་འདི་སྐད་ཅེས། ཇི་ལྟར་བཅོམ་ལྡན་འདས་ཀྱིས་བར་དུ་
གཅོད་པའི་ཆོས་ཕམ་ལྷག་སོགས་སྡེ་ལྔ་པོ་དག་ལྷག་པར་སྤྱད་ཅིང་བསྟེན་ཀྱང་དགེ་སྦྱོང་གི་ཚུལ་
དྲི་མ་མེད་པའི་ལམ་གྱི་བར་དུ་གཅོད་པར་མི་འགྱུར་ཏེ། འདི་ལྟར་བཅོམ་ལྡན་འདས་དང་དེའི་
ཉན་ཐོས་ཀྱིས་གསུངས་པའི་ཆོས་འདུལ་བ་བསྟན་པའི་དོན། སྟོན་པ་རྫུན་གསུངས་པའམ་མ་
མཁྱེན་པའམ། དགོངས་པ་ཅན་ཡིན་པར་བདག་ཨ་རིསྟ་ལྟ་བུས་ཤེས་སོ། །ཞེས་ཟེར་ན།
དགེ་སློང་དེ་ལ་དགེ་སློང་ཆོས་འདི་པ་རྣམས་ཀྱིས་དེ་སྐད་མ་ཟེར་ཅིག །བཅོམ་ལྡན་འདས་ལ་
རྫུན་གསུང་ངོ་ཞེས་སྐུར་པ་མ་འདེབས་ཤིག །སྐུར་པ་བཏབ་པས་ལེགས་པ་དང་མཛེས་པ་དང་
བདེ་བ་དང་ཕུན་སུམ་ཚོགས་པར་མི་འགྱུར་རོ། །བཅོམ་ལྡན་འདས་ནི་དེ་སྐད་མི་གསུང་ངོ་།
བར་དུ་གཅོད་པའི་ཆོས་ཉེས་པ་རྣམས་ནི། མངོན་མཐོ་དང་ཐར་པའི་བར་དུ་གཅོད་པ་ཉིད་དོ་
ཞེས་བཅོམ་ལྡན་འདས་ཀྱིས་རྣམ་གྲངས་རྒྱུ་མཚན་དུ་མ་དང་བཅས་པར་གསུངས་ཏེ། ཕམ་པ་
སོགས་དེ་དག་བསྟེན་ན་དགེ་སྦྱོང་གི་ཚུལ་ལ་བར་དུ་གཅོད་པར་འགྱུར་གྱི། སྡིག་པ་ཡུན་དུ་
གནོད་པ་བྱེད་པ་ཅན་གྱི་ལྟ་བ་བློ་གྲོས་ངན་པའི་རྣམ་པ་འདི་ལྟ་བུ་འདི་ཐོང་ཤིག་ཅེས་བསྒོ་ཞིང་
གྲོས་གདབ་པར་བྱའོ། །དགེ་སློང་ཨ་རིསྟ་ལྟ་བུ་དེ་ལ་ཆོས་འདི་པའི་དགེ་སློང་རྣམས་ཀྱིས་དེ་
སྐད་བཞམས་ཤིང་བསྒོ་བ་ན། གལ་ཏེ་བསྒོ་བའི་གཞིའམ། ལྟ་བའི་གཞི་དེ་གཏོང་ན་དེ་ལྟ་ན་
ལེགས། ཉེས་བྱ་ཙམ་ལས་མ་བྱུང་། གལ་ཏེ་གཞི་དེ་མི་གཏོང་ན། ལན་གཉིས་གསུམ་དུ་ཡང་
དག་པར་བསྒོ་བར་བྱ། ཡང་དག་པར་བསྟན་པར་བྱའོ་སྟེ། གསོལ་བ་བྱས་ཏེ་ཐོང་ཤིག་ཅེས་
དང་། བརྗོད་པ་དང་པོ་བྱས་ཐོང་ཤིག་གཉིས་པ་བྱས་ཐོང་ཤིག་ཅེས་བསྒོ་བར་བྱ་སྟེ་གཏོང་ན་
ལེགས་བཟང་སྟེ་ཉེས་བྱས་རེ་རེ་ལས་མ་བྱུང་། གལ་ཏེ་མི་གཏོང་ན་བརྗོད་པ་གསུམ་པའི་མཐར་
ལྟུང་བྱེད་དོ། །ལྟུང་བྱེད་བྱུང་མ་ཐག་མཐོལ་བཤགས་མི་བྱེད་ན་གནས་དབྱུང་དང་སྨད་པ་ལྷན་
ཅིག་ཏུ་བྱའོ། །
དྲུག་པ་རྗེས་ཕྱོགས་ནི། ཉེར་དགའ། སྡིག་པ་འདོད་པ། རྗེས་སུ་ཕྱོགས་པའོ། །ཡང་
དགེ་སློང་གང་དགེ་སློང་སྡིག་ལྟ་མི་གཏོང་བ་དེ་གནས་ནས་ཕྱུང་བར་ཤེས་བཞིན་དུ་སྡིག་ལྟའི་
ཚིག་དེ་སྐད་ཟེར་བའི་གང་ཟག་ཆོས་བཞིན་དུ་དགེ་འདུན་ལ་བཟོད་པར་གསོལ་བ་མ་བྱས་པ།40
2
89



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སྡིག་པ་ཅན་གྱི་ལྟ་བའི་རྣམ་པ་དེ་མ་སྤངས་པ་དང་འདྲི་ཞིང་ལུང་འབོགས་པས་གཏམ་འདྲེས་
པར་བྱེད། བག་ཕེབས་པར་ཡང་དག་པར་བརྗོད་ཅིང་དམིགས་ཀྱིས་འདྲི་བས་སྨྲ་བར་བྱེད།
ཀུན་ཏུ་གནས་སྦྱིན་པས་གནས་པར་བྱེད། རྙེད་བཀུར་བདག་གིར་བྱེད་པས་ཀུན་ཏུ་ལོངས་
སྤྱོད་པར་བྱེད། དེ་དང་ལྷན་ཅིག་གནས་གཅིག་ཏུ་གཉིས་ཀ་ཉལ་བའི་སྤྱོད་ལམ་གྱིས་གཉིད་
ལོག་ཅིང་ཉལ་ནི། སྐྱ་རེངས་ཤར་བའི་ཞག་རེ་རེ་ལ་དང་། ལུང་འབོགས་སོགས་གང་རུང་ལ་
ལྟུང་བྱེད་དོ། །ན་བ་དང་ལྟ་བ་དང་དབྲལ་བའི་ཕྱིར་ལ་ཉེས་མེད།
བདུན་པ་བསྙིལ་བ་སྡུད་པ་ནི། དགེ་ཚུལ་བསྙིལ་བ་སྡུད་པའོ། །དགེ་ཚུལ་འགའ་ཡང་
འདི་སྐད་ཅེས་ཇི་སྐད་བཅོམ་ལྡན་འདས་ཀྱིས་འདོད་པའི་ཡོན་ཏན་ལྔ་པོ་དག་ནི་དགེ་སྦྱོང་ཚུལ་
གྱི་བར་དུ་གཅོད་པའི་ཞེས་གསུངས་པ་གང་ཡིན་པ་དེ་དག་བསྟེན་ཀྱང་ཞེས་སོགས་གཞུང་
རྣམས་གོང་བཞིན་བཤད་དོ། །དེང་ཕྱིན་ཆད་དགེ་ཚུལ་སྡིག་ལྟ་འཛིན་པ་ཁྱོད། བཅོམ་ལྡན་
འདས་སངས་རྒྱས་ལོ་སྟོན་པའི་བདག་དེའི་ཉན་ཐོས་སོ་ཞེས་མ་ཟེར་གཅིག ཚངས་པ་མྱ་ངན་
ལས་འདས་པའི་ཕྱིར་བསླབ་པ་མཚུངས་པར་སྤྱོད་པ། སྡེ་སྣོད་གསུམ་ལ་མཁས་པ་ལྔ་ཕྲུགས་ཀྱི་
ཡོན་ཏན་དང་ལྡན་པ་བློ་མའི་གནས་ལྟ་བུའི་རྣམ་པ་གང་ཡང་རུང་བའི་ཕྱི་བཞིན་དུ་ཡང་
འབྲངས་ཏེ་མ་འགྲོ་ཞིག །དགེ་སློང་རྣམས་དང་དགེ་ཚུལ་ལྷན་ཅིག་འདོམ་གང་གི་ནང་དུ་ནུབ་
གཉིས་ཚུན་ཆད་གཅིག་པ་བཞིས་གཅིག་པའི་གནས་གཅིག་ཏུ་ཉལ་དུ་གནང་བ་གང་ཡིན་པ་དེ་
ཡང་དེ་ཕྱིན་ཆད་ཁྱེད་ལ་ལྷན་ཅིག་ཉལ་དུ་མེད་དེ་ཕན་པ་དང་བདེ་བའི་ཕྱིར་ལེགས་པར་སྨྲས་པ་
མི་ཤེས་པས་མི་གཏི་མུག་ཅན་ཁྱོད་བསྙིལ་བ་སྟེ། ཕྱུང་ཞིང་ཐ་དད་དུ་བྱས་ཀྱི། མཚམས་ནང་
འདི་ནས་སྤྱོད་ཡུལ་གྱི་གནས་གཞན་དུ་སོང་ཞིག་ཅེས་བསྙིལ་བ་གོ་བར་བྱེད་པ་བསྒོ་བར་བྱའོ། །
ལྟུང་བའི་རྣམ་གཞག་དངོས་ནི། ཡང་དགེ་སློང་གང་དགེ་ཚུལ་སྡིག་ལྟ་འཛིན་པ་བསྙིལ་ཞིང་
དགེ་ཚུལ་དགེ་འདུན་ལ་བཟོད་པར་གསོལ་བ་མ་བྱས་པར་ཤེས་བཞིན་དུ་དེ་ལྟར་བསྙིལ་བའི་
དགེ་ཚུལ་གནས་སྦྱིན་པས་ཉེ་བར་འཇོག་པར་བྱེད་དམ། ལུང་དང་ཁ་འདོན་དང་དམིགས་ཀྱིས་
འདྲི་བ་ཉེ་བར་སྟོན་པ་དང་། ལྷུང་བཟེད་སོགས་སྦྱིན་པར་བྱེད་དམ། དེ་དང་ལྷན་ཅིག་གནས་
གཅིག་ཏུ་ཉལ་ན་ལྟུང་བྱེད་དོ། །དགེ་སློང་དང་དགེ་ཚུལ་གྱི་ཁྱད་པར་མ་གཏོགས་གོང་མ་བཞིན་
ནོ། །སྔ་ཕྱི་འདི་གཉིས་ནི། དགེ་འདུན་ཐུགས་བརྩེ་བས་བྱས་པའི་ལས་ཆུད་ཟ་བར་བྱེད་པས་
མི་གུས་པ་དང་། གང་ཟག་དེ་ཉེས་པ་ལས་མི་ཟློག་ཅིང་། དུལ་བར་མི་འགྱུར་བས་བཅས་སོ། །i



༄༅ །འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
བརྒྱུད་པ་ཁ་མ་བསྒྱུར་བ་གྱོན་པ་ནི། རྒྱལ་ཁབ། དྲུག་སྡེ། མི་བཟོད་ཅིང་རྙེད་པ་འདོད་
པ་མ་བསྒྱུར་བ་གྱོན་པའོ། །བསླབ་བྱ་ནི། དགེ་སློང་གི་གོས་རྒྱུ་རུང་བ་གསར་དུ་བྱུང་བ་ཞིག་
རྙེད་ཅིང་ཐོབ་ན། རས་སམ་སྔོན་པོའམ། སྐྱེ་བའི་ཚོན་སྔོན་པོ་གཞན་ཡང་བསྡུ། ཁ་ཅིག་ཨ་
རུ་རའི་སྐྱོ་མ་ལྕགས་ཀྱི་སྣོད་དུ་བཞག་པའོ་ཟེར། བཙག་གི་དམར་པོའམ་ཤིང་ཤུན་དང་རྩ་བ་ལ་
སོགས་པས་ངུར་སྨྲིག་སེར་པོ་གང་ཡང་རུང་བར་ཁ་བསྒྱུར་བར་བྱའོ། །གལ་ཏེ་ཁ་མ་བསྒྱུར་བར་
གྱོན་ཞིང་སྤྱོད་ན་ལྟུང་བྱེད་དོ། ། ཐ་ན་ལྷུང་བཟེད་ཀྱི་གཡོགས་དང་རྐང་པའི་འབོབ་ལའང་
དངོས་གཞིའོ། །གཞན་གྱི་གོས་ཁ་མ་བསྒྱུར་བ་གྱོན་པ་དང་། ཚོས་ཆེན་བརྒྱད་ཀྱིས་ཁ་བསྒྱུར་
བ་དང་། ཁྱིམ་པའི་གོས་གྱོན་ན་ཉེས་བྱས་སོ། །ཆུ་ཚགས་ཁ་བསྒྱུར་དུ་མི་རུང་བར་སྣང་ཞེས་
གསུངས་འདུག ཁ་ཅིག་ཆུ་ཚགས་དང་གཞན་གྱི་གོས་ལའང་དངོས་གཞིའོ་ཟེར། ལི་ཁྲི།
མཐིང་ཤིང་། རྒྱ་སྐྱེགས། མཚལ། གུར་གུམ། རྩོད་། རྨ་ཤིང་། ལེབ་རྒན་རྩི་ནི་ཚོས་ཆེན་
བརྒྱད་དོ། །
དགུ་པ་ལོངས་པའི་གླེང་གཞི། ཡངས་པ་ཅན། དྲུག་སྡེ། ལོངས་པར་གཏོགས་པ་རིན་
ཆེན་ལ་རེག་པའོ། །ཡང་དགེ་སློང་གང་ནོར་བུ་དང་མུ་ཏིག་གསེར་དངུལ་སོགས་རིན་པོ་ཆེ་
དང་། རལ་གྲི་དང་མདའ་མདུང་གཞུ་ལྕགས་ཀྱུ་སོགས་མཚོན་ཆ་དོན་བྱེད་ནུས་སུ་གྲུབ་པ་དང་།
རྔ་དང་དུང་དང་པི་ཝང་དང་རྫ་རྔ་སོགས་རོལ་མོའི་བྱ་བ་བྱེད་ནུས་རྣམས་རིན་པོ་ཆེར་སྨོས་པ་སྟེ།
དེ་དག་རང་གི་ལས་སྤང་བར་འགྱུར་བས་རང་གི་མ་ཡིན་པ་ལ་རང་གི་ལག་གིས་ལེན་ནམ།
གཞན་ལེན་ཏུ་འཇུག་ན་ཀུན་དགའ་ར་བར་གཏོགས་པ་ཉེ་འཁོར་དང་བཅས་པ་དང་གནས་
ཁོང་དུ་གཏོགས་པ་ཉེ་འཁོར་དང་བཅས་པ་ན་འདུག་པ་ཆུད་ཟ་བ་སྤང་བའི་ཕྱིར་ལེན་པ་མ་
གཏོགས་པ་ལ་ལྟུང་བྱེད་དོ། ། དགེ་སློང་གི་ཀུན་དགའ་ར་བ་གཙུག་ལག་ ཁང་གི་ནང་དུ་
གཏོགས་པའམ། གནས་ཁང་ནང་དུ་གཏོགས་པ་ན་རིན་པོ་ཆེའམ། རིན་པོ་ཆེར་སྨོས་པ་
འདུག་པ་ལ། རྫས་འདི་བདག་པོ་སུའི་ཡིན་པ་དེས་སླར་ལེན་པར་འགྱུར་འདྲ། བདག་གིས་
ཆུད་མི་ཟ་བའི་ཕྱིར་རེ་ཤིག་བླང་ངོ་སྙམ་པ་དེ་ལྟ་བུའི་སེམས་ཀྱིས་བླང་བར་བྱས་ན་ཉེས་པ་མེད་
དེ། རིན་པོ་ཆེ་བོར་ཏེ་འདུག་པ་དེ་ལ་ཆུད་ཟ་བ་སྤོང་བའི་ཕྱིར་བདག་གིར་བྱ་བ་མེད་པར་ལེན་
པ་དེ་ནི། ཉེས་མེད་རུང་བར་བྱེད་པའི་ཆོ་ག་ཡིན་ནོ། །སངས་རྒྱས་ཀྱི་སྐུ་གཟུགས་རིན་པོ་ཆེ་
ལས་བྱས་པ་ལ་སྟོན་པའི་འདུ་ཤེས་ཀྱིས་རེག་ན་ཉེས་པ་མེད། མཆོད་པའི་ཡོ་བྱད་རིན་པོ་ཆེ་པ
91



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
སོ་བ
0
༈ལའང་མཆོད་པ་བྱ་བའི་ཕྱིར་རེག་པ་ལ་ཉེས་པ་མེད་དམ་བསམ། ཁྱིམ་པ་དག་གི་བསོད་ནམས་
ཀྱི་བློས་བཤམས་པའི་ཁྲི་ལ་སོགས་པ་རིན་པོ་ཆེ་ལས་བྱས་པ་ལ་ནི་མི་རྟག་པས་ཉེན་པར་འགྱུར་
བའི་ཡིད་ཀྱིས་སྤྱད་པར་བྱའོ། །གལ་ཏེ་མ་སྤྱད་ན་མུ་སྟེགས་བྱེད་དང་འདྲ་བར་འགྱུར་རོ། །
བཅུ་པ་ཁྲུས་བྱེད་པ་ནི། རྒྱལ་ཁབ། དྲུག་སྡེ། ཐོ་འཚམ། ཁྲུས་བྱེད་པའོ། །བཅོམ་
ལྡན་འདས་ཀྱིས་ཟླ་བ་ཕྱེད་ཕྱེད་ཅིང་ཁྲུས་བྱ་བར་གསུངས་པ་དེ་ལས་དུས་འདུམས་པ་སྔ་རོལ་དུ་
ཁྲུས་བྱེད་ན་གནང་བའི་དུས་མ་གཏོགས་གཞན་དུ་ལྟུང་བྱེད་དོ། །དེ་ལ་དུས་ནི་འདི་ཡིན་ཏེ།
རྣམས་ཀྱི་ཟླ་བ་ལྷག་མ་ཕྱེད་གཉིས་ན་དབྱར་ཁས་ལེན་པ་ཉེ་བར་སྒྲུབ་པ་དང་། དབྱར་
གནས་པ་ཟླ་གསུམ་གྱི་དང་པོ་ཟླ་གཅིག་དང། བསྡོམས་པས་ཟླ་བ་ཕྱེད་དང་གསུམ་ནི་ཚ་བའི་
དུས་སོ། །དབྱར་ཟླ་ར་བའི་ཚེས་གཅིག་ནས་དབྱར་ཟླ་འབྲིང་པོ་ཉའི་བར་ཟླ་བ་ཕྱེད་དང་
གཉིས། དེ་ནས་དབྱར་ཟླ་ཐ་ཆུང་ཉའི་བར་ཟླ་གཅིག་སྟེ། དབྱར་སྔ་མ་དང་སྦྱར་བའོ། །དུས་
དེར་མ་གཏོགས་པའི་ལྷག་མ་ཁྲུས་མ་བྱས་པར་འཚོ་མི་ནུས་པའི་ན་བ་ཁྲུས་བྱ་བའི་དུས་སོ། །
དགེ་འདུན་ནམ་མཆོད་རྟེན་གྱི་ལས་བྱེད་པ་དུས་སོ། །ལམ་དཔག་ཚད་དུ་ཕྱིན་ནམ་དཔག་ཚད་
ཕྱེད་དུ་ཕྱིན་ཏེ་ལོག་པ་དུས་སོ། །ཐ་ན་རླུང་གིས་གོས་ཀྱི་གྲ་འགུལ་བ་ཙམ་ལུས་ལ་ཕོག་ན་དུས་
སོ། །ཆོར་ཐིགས་པ་གཉིས་གསུམ་ཙམ་ལུས་ལ་བབ་ན་དུས་སོ། །རྫི་རླུང་དང་ཆར་གཉིས་ཀ་
བྱུང་བ་དུས་སོ། །བསླབ་པ་བཅས་པ་དེ་ལ་དེ་ནི་གནང་བའི་དུས་ཡིན་ནོ། །ཚ་བའི་དུས་དང་
ཡུལ་ཨསྨ་པ་རན་ཏིར་ཉིན་རེ་བཞིན་ཁྲུས་བྱེད་པ་ལ་ཉེས་པ་མེད་དོ། །སྤྱི་བོ་ནས་བླུགས་སམ།
ཆུ་ནང་དུ་ཞུགས་ཀྱང་རུང་ལྟེ་བར་སོན་ན་དངོས་གཞིའོ། །
བཅུ་ཕྲག་བདུན་པ་ལའང་བཅུ་ལས། དང་པོ་དུད་འགྲོ་གསོད་པ་ནི། མཉན་ཡོད།
འཆར་ཀ ངན་སེམས། གསོད་པའོ། །ཡང་དགེ་སློང་གང་ཀུན་སློང་ཆེད་དུ་བསམ་བཞིན་དུ།
གཞི་དུད་འགྲོའི་སྐྱེ་གནས་སུ་གཏོགས་པ་བྱ་རོག་ལ་སོགས་པའི་སྲོག་འཚོ་བ་བཅད་དེ་གསོད་ན་
ལྟུང་བྱེད་དོ། །མི་དང་དུད་འགྲོ་ལས་གཞན་པའི་འགྲོ་བ་བསད་ན་སྦོམ་པོའོ། ། །
གཉིས་པ་འགྱོད་པ་བསྐྱེད་པ་ནི། ཕྲག་དོག །འགྱོད་དུ་འཇུག་པའོ། །ཡང་དགེ་སློང་
གང་། རྣམ་པར་བརྟགས་ནས་བསམ་བཞིན་དུ་ཅི་ནས་ཀྱང་དགེ་སློང་འདི་ཡུད་ཙམ་ཞིག་ཀྱང་
ཡིད་མི་དགའ་ཞིང་བདེ་བ་ལ་མི་རེག་པར་བྱའོ་སྙམ་པ་དེ་ཉིད་རྐྱེན་དུ་བྱས་ཏེ། དགེ་སློང་ལ་
བསྙེན་པར་རྫོགས་པའི་ལས་མ་ཆགས་སོ་ཞེའམ། ཕམ་པ་བྱུང་ངོ་ཞེས་དགེ་སློང་མ་ཡིན་པའི་མ
92



༄༅།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
དོན་གྱིས་འགྱོད་པ་བསྐྱེད་ན། དོན་གོ་བའི་ཚེ་འགྱོད་རུང་མི་འགྱོད་རུང་། བཞད་གད་ཀྱི་ཕྱིར་
ཙམ་ལའང་ལྟུང་བྱེད་དོ། །འདི་དང་སྐྱོན་ནས་སྨྲ་བའི་ཁྱད་པར་འདུ་ཤེས་ཀྱིས་བཞག་གོ །ཁ་
ཅིག་ཕམ་པར་གྱུར་པ་ལ་འགྱོད་པ་བསྐྱེད་ནའང་དངོས་གཞིའོ་ཟེར་རོ། །
གསུམ་པ་ག་ག་ཚིལ་ནི་བཅུ་བདུན་སྡེ། བག་མེད། སྐྱི་གཡའ་བར་བྱས་པའོ། །དགེ་
སློང་གིས་དགེ་སློང་ལ་སོར་མོས་མཚོན་པ། གཉིས་ཀའི་ལུས་དབང་མ་ཉམས་པ་གོས་ལ་སོགས་
པས་བར་དུ་མ་ཆོད་པར་སྐྱི་གཡའ་བའི་བསམ་པས་རེག་ན་རེག་བྱེད་དུ་མ་ཡིན་ཡང་ཡུལ་གཅིག་
ལ་ག་ག་ཚིལ་བྱེད་པའི་ལྟུང་བྱེད་གཅིག་ཏུ་འགྱུར། ཆགས་སེམས་དང་གནོད་སེམས་ཀྱིས་རེག་
ན་སྐབས་འདིའི་ལྟུང་བ་མེད། སྦྲང་བུ་དང་ཤ་མཚན་བསྟན་པ་དང་གཡན་པ་ཕྲུག་པ་སོགས་ལ་
ཉེས་མེད། བཞི་པ་ཆུ་ལ་རྩེ་བ་ནི། མ་དུལ་བ། ཆུ་ལ་རྩེད་པའོ། །དགེ་སློང་གིས་གཞི་ཆུ་ལ་
རྒོད་བག་གི་བསམ་པས་ཕར་ཚུར་རྒོལ་བ། སྲོལ་འདྲེན་པ། རྡོ་བ་དང་གསེག་མ་འཕེན་པ།
སྒྲ་འབྱིན་པ། འཐོར་བ་སོགས་ལུས་ཀྱིས་བྱེད་ཅིང་རྩེ་ན་ལྟུང་བྱེད་དོ། །རྒྱལ་སློབ་པ་དང་།
སིམ་པར་འདོད་པ་དང་རྒལ་བར་འདོད་པ་ལྟུང་བ་མེད། ལྔ་པ་བུད་མེད་དང་ལྷན་ཅིག་ཉལ་བ་
ནི། མཉན་ཡོད། མ་འགགས་པ། བག་ཆགས་མ་བྱུང་བ་ཉལ་བའོ། །ཡང་དགེ་སློང་གང་
བུད་མེད་གཞོན་ནུ་མའི་ཚངས་སྤྱོད་འཁྲིག་པ་བསྟེན་དུ་རུང་བ་དང་ལྷན་ཅིག་བཞི་པོ་གང་རུང་
གིས་གཅིག་པའི་གནས་གཅིག་ཏུ་སྐས་བསྡུ་བ་དང་རང་གི་སྒོ་བཅད་པ་ལ་སོགས་མ་བྱས་པར་
ཉལ་ཞིང་གཉིད་ལོག་ན་སྐྱ་རེངས་ཤར་དུས་ལྟུང་བྱེད་དོ། །ཁྱིམ་ཐབས་ཀྱིས་བསྲུངས་པ་དང་།
དགེ་སློང་གིས་བསྲུངས་པ་དང་། སེག་དང་རེ་ལྡེས་ཆོད་པ་སོགས་ལ་ལྟུང་མེད། བུད་མེད་ཆུང་
དུ་ཡན་ལག་ཐམས་ཅད་ནས་བཟུང་དུ་རུང་བ་ཙམ་ལའང་དངོས་གཞིར་འགྱུར་བའང་བཤད་
དོ། །
དྲུག་པ་སྔངས་བྱེད་ལ། འཆར་ཁ། ཕྲག་དོག་ཐོ་འཚམ། འཇིགས་པར་བྱེད་པའོ། །
ཡང་དགེ་སློང་གང་ཡུལ་དགེ་སློང་ལ་འཇིགས་པ་བསྐྱེད་པའི་ཕྱིར་ཡི་དྭགས་དང་སེང་གེ་སོགས་
གཟུགས་སྒྲ་དྲི་མི་སྡུག་པས་སྔངས་སྐྲག་བསྐྱེད་པ་རང་གིས་བྱེད་དམ་གཞན་བྱེད་དུ་འཇུག་ན།
འཇིགས་པ་སྐྱེས་སམ་མ་སྐྱེས་ཀྱང་རུང་བཞད་གད་ཀུ་རེ་ཙམ་གྱི་ཕྱིར་བྱེད་ནའང་དོན་གོ་བ་ན་
ལྟུང་བྱེད་དོ། །སྐྱོ་བར་བྱ་བ་ལ་སོགས་ཕན་པའི་ཕྱིར་ཉེས་མེད།
བདུན་པ་སྦེད་པ་ནི། མཉན་ཡོད། དྲུག་སྡེ། ཐོ་འཚམ། སྦེད་པའོ། །ཡང་དགེ་སློང་
93



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པ་ཚོ་བརྒྱད་ལས། པོད་དང་པོ།
ལོགང་། དགེ་སློང་ངམ་དགེ་སློང་མའམ། དགེ་སློབ་མ་ནི་དགེ་ཚུལ་མའི་རྟེན་ལ། གཅིག་པུ་ལམ་
དུ་འགྲོ་བ། ཆུའི་ཕ་རོལ་དུ་རྒལ་བ། སྐྱེས་པ་ལ་རེག་པ། སྐྱེས་པ་དང་དབེན་པར་འདུག་པ།
སྨྱན་བྱེད་པ། གྲོགས་མོའི་ ཁ་ན་མ་ཐོ་བ་འཆབ་པ་སྟེ་ཆོས་དྲུག་དང་། གསེར་ལེན་པ།
ས་ཀྱི་སྤུ་འབྲེག་པ། ས་བརྐོ་བ། སྐྱེ་བ་གཅོད་པ། བྱིན་ལེན་མ་བྱས་པར་ཟ་བ་སྟེ། རྗེས་
མཐུན་ཆོས་དྲུག་སྤོང་བར་ཁས་བླངས་པ་དང། དགེ་ཚུལ་དང་དགེ་ཚུལ་མ་སྟེ། རབ་བྱུང་སྡེ་
ལྔའི་ལྷུང་བཟེད་རུང་བ་དང་། ཆོས་གོས་རུང་བ་དང་། དྲ་བ་དང་། ཕོར་བུ་དང་། སྐ་རགས་
སམ། དགེ་སྦྱོང་གི་འཚོ་བའི་ཡོ་བྱད་སྨོས་པ་དེ་དག་ལས་གཞན། གདིང་བ་དང་ཆུ་ཚགས་དང་
རྔུལ་གཟན་དང་སྟན་ལ་སོགས་པ་གང་ཡང་རུང་བ་རང་གིས་སྦེད་དམ། གཞན་སྦེད་དུ་འཇུག་
ན་སྦེད་དུ་གནང་བའི་རྐྱེན་ཆུད་ཟ་བ་སྤོང་བ་དང། ཉེས་པ་ལས་བཟློག་པ་སོགས་ཕན་པར་
འདོད་པས་སྦེད་པ་མ་གཏོགས་གཞན་ལ་ལྟུང་བྱེད་དོ། །ལུང་ཞུ་བར་མཚན་མི་མཐུན་པ་དང་།
བསྙེན་པར་མ་རྫོགས་པ་ལ་ཉེས་བྱས་སུ་གསུངས་ཏེ། “བྱིན་འཕྲོག་དང་ཚུལ་མཐུན་པར་མཚང་
ཆུང་བ་ལ་དགོངས་སོ། །
བརྒྱུད་པ་གདེང་མེད་སྤྱོད་པ་ནི་ཉེར་དགའ། ཐུགས་ཐུབ། ཤེད་མ་སྲིས་པར་སྤྱོད་
པའོ། །ཡང་དགེ་སློང་གང་། ཆོས་འདི་པའི་དགེ་སློང་ལ་སྣམ་སྦྱར་བླ་གོས་མཐང་གོས་གསུམ་
གང་རུང་ཕྱིར་བླང་བ་མེད་པར་བྱིན་ནས། དེའི་འོག་ཏུ་དུས་གཞན་ན། གདེང་མེད་པ་སྟེ་
བརྙས་པ་དང་ཅི་བདེར་སྤྱོད་ཅིག་ཅེས་པ་མེད་པར་ལུས་ལ་གྱོན་ཅིང་། རྐུ་སེམས་དང་ཡིད་
གཅུགས་ལས་གཞན་པའི་སེམས་ཀྱིས་སྤྱོད་ན་ལྟུང་བྱེད་དོ། །གོས་ལས་གཞན་པའི་ཡོ་བྱད་ལ་
ཉེས་བྱས། འདི་ལ་ཁ་ཅིག་གོས་ཕྲུགས་བཅུ་གསུམ་པ་གང་རུང་རང་གིས་བྱིན་པ་མ་ཡིན་པ་
ལའང་ལྟུང་བྱེད་བསྐྱེད་ཟེར།
དགུ་པ་ལྷག་མས་བསྐུར་འདེབས་ནི། མཛའ་བོ་ས་ལ་སྐྱེས། འཁོན་འཛིན། འཕྱར་ཁ་
གཏོང་བའོ། །ཡང་དགེ་སློང་གང་། དགེ་སློང་སེམས་འཁྲུགས་ཤིང་ཁྲོས་ཡིད་མི་དགའ་བས་ཞེ་
སྡང་བར་གྱུར་ནས་དགེ་སློང་དག་པ་མཐོང་ཐོས་དོགས་པའི་གཞི་མེད་པ་གླེང་བའི་གཞི་ལྷག་
མའི་ལྟུང་བ་མེད་པས་གཞི་མེད་པ་སྟེ་མི་བདེན་པས་དགེ་འདུན་ལྷག་མའི་ལྟུང་བ་གང་ཡང་རུང་
བའི་ཆོས་ཀྱིས་སྐུར་བ་བཏབ་ན་ལྟུང་བྱེད་དོ། །ཡུལ་ཉན་པ་པོ་ཐ་སྙད་སུམ་ལྡན་གྱིས་ཐོས་ཤིང་
གོ་བ་ན་མཐར་ཐུག་གོ །:*
94



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
བཅུ་པ་བུད་མེད་དང་ལམ་དུ་འགྲོ་བ་ནི། ཆོས་འདི་པའི་དགེ་སློང་། ཤེས་བཞིན་མ་
ཡིན་པ། ལམ་དུ་འགྲོ་བའོ། །ཡང་དགེ་སློང་གང་། འགྲོགས་ཟླ་སྐྱེས་པ་མེད་པར་བུད་མེད་
འཁྲིག་པ་བསྟེན་རུང་དང་ལྷན་ཅིག་སྔ་ཕྱི་མ་ཡིན་པར་འགྲོ་ན་ལམ་ཐ་མི་དད་པ་གཅིག་ཏུ་རྒྱང་
གྲགས་རེ་འགྲོ་ན་ཐ་ན་གྲོང་བར་ཡང་རུང་ཞེས་བྱ་སྟེ་ལྟུང་བྱེད་དོ། །རྒྱང་གྲགས་ཕྱེད་དུ་ཉེས་
བྱས་སོ། །ལམ་སེལ་བྱེད་པ་དང་མི་ནུས་པ་ཁྲིད་པ་སོགས་ཉེས་མེད། བཅུ་ཚོགས་བརྒྱུད་པ་
ལའང་བཅུ་ལས་དང་པོ་རྐུན་མ་དང་ལམ་དུ་འགྲོགས་པ་ནི། དགེ་སློང་ཆོས་འདི་པ། ཤེས་
བཞིན་མ་ཡིན་པ། ལམ་དུ་ཕྱིན་པའོ། །ཡང་དགེ་སློང་གང་། འགྲོགས་ཟླའི་དོན་མཐུན་གྲོང་
འཇོམས་པ་དང་ཤོ་གམ་འདྲེལ་བའི་རྐུན་མོ་དང་ལྷན་ཅིག་ལམ་དུ་འགྲོ་ན་ཐ་ན་གྲོང་ནང་རྒྱང་
གྲགས་ཙམ་ཕྱིན་ཡང་རུང་ལྟུང་བྱེད་དོ། །རྐུན་མར་མ་ཤེས་པ་དང་། ལམ་དུ་འཇུག་པ་དང་
རབ་བྱུང་གི་ཆ་ལུགས་ཅན་ལ་ཉེས་མེད། གཉིས་པ་ཉི་ཤུ་མ་ལོན་པར་རྫོགས་པ་ལ། མཉན་
ཡོད། མོའུ་འགལ་གྱི་བུ་ཆེན་པོ། སོ་སོར་མ་བརྟགས་པ། རྫོགས་པར་བྱས་པའོ། །ཡང་
བསྙེན་རྫོགས་ཀྱི་མཁན་པོ་བྱེད་པའི་དགེ་སློང་གོང་། རྫོགས་པར་འདོད་པའི་གང་ཟག །བར་
ཆད་གཞན་དང་བྲལ་བ་ལ་ཉི་ཤུ་མ་ལོན་པ་ཤེས་སམ་ཐེ་ཚོམ་ཟ་བས་དགེ་སློང་གི་དངོས་པོར་
སྒྲུབ་པའི་བསྙེན་པར་རྫོགས་པའི་ཆོ་ག་བྱེད་ན་ལྟུང་བྱེད་དོ། །ལོ་མ་ཚང་ན་གང་ཟག་དེ་ཡང་
བསྙེན་པར་རྫོགས་པར་མ་གྱུར་ལ། མཁན་པོ་ལ་ལྟུང་བྱེད། དགེ་སློང་གི་དགེ་འདུན་འདུས་པ་
དེ་དག་ཀྱང་སྨད་པ་ཉེས་བྱས་དང་བཅས་པར་འགྱུར་ཏེ། བསླབ་པ་བཅས་པ་དེ་ལ་སྨད་པར་
འགྱུར་བ་དེ་ནི་ངེས་པར་ལོ་ཚང་དགོས་པའི་རྗེས་མཐུན་གྱི་ཆོ་ག་ཡིན་ནོ། །ལོ་ཉི་ཤུ་མ་ལོན་པ་
དང་། མ་ལོན་པར་འདུ་ཤེས་པ་ནི་རྫོགས་པར་མི་འགྱུར། ལོན་པ་དང་ལོན་པར་ཤེས་པ་ནི་
རྫོགས་པར་འགྱུར། རྫོགས་ནས་མངལ་ཤོལ་དང་བཅས་པ་རྩིས་ཀྱང་མ་ཚང་བ་ཤེས་ན་ཞིག་
པར་འགྱུར་རོ། །བསྙེན་རྫོགས་བྱེད་ཁར་མངལ་ཤོལ་རྩི་བ་མ་ཡིན་གྱི། རྫོགས་ཟིན་ནས་མ་
ལོན་པར་ཤེས་སམ་ཡིད་གཉིས་ཟ་ན་རྩི་བ་ཡིན་ནོ། ། རྣམ་པ་ཐམས་ཅད་དུ་ཉི་ཤུ་ལོན་ན།
ཡིད་གཉིས་ཟ་ཡང་འཆགས་སོ། །
གསུམ་པ་ས་བརྐོ་བ་ནི། དྲུག་སྟེ། ཚུལ་མིན། ས་བརྐོས་པའོ། །ཡང་དགེ་སློང་གང་
རང་གི་ལག་གིས་སམ་གཞན་བརྐོར་བཅུག་ནས། སྲ་ཞིང་འཐས་པའི་རང་བཞིན་ཅན་གྱི་ས་
དང་རྩིག་པ་དང་ཡང་ཐོག་དང་ཞལ་བ་སོགས་བརྐོ་བར་འདོད་པས་སེན་མོ་གང་ཙམ་བརྐོས་
95



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ནའང་ལན་རེ་ལ་ལྟུང་བྱེད་དོ། །ཁ་ཅིག་སོར་བཞི་ཙམ་བརྐོས་ན་དངོས་གཞི་ཟེར། ས་མ་
འཐས་པ་དང་བྱེ་མ་དང་ཐལ་བ་སོགས་ལ་ཉེས་བྱས། ཁང་པའི་ལག་དཔོན་གྱི་རྒྱུ་སྐར་གྱི་སྦྱོར་
བས་ཕུར་པ་སོར་བཞི་ཙམ་འཛུགས་པ་ཉེས་མེད།
བཞི་པ་འགྲོན་གཉེར་རིང་འདུག་ནི། སེར་སྐྱ། དྲུག་སྟེ། ལྟོ་འདུན། ཧ་ཅང་སློང་
བའོ། །གནང་བ་ནི། དགེ་སློང་གིས་ཡུན་ཟླ་བ་བཞི་ཚུན་ཆད་དུ་བསྟབས་ཤིང་འགྲོན་དུ་བོས་
པ་བདག་གིར་ཁས་བླང་བར་བྱའོ། །སོ་སོ་ཐ་དད་དུ་དགེ་སློང་རེ་རེ་ནས་བསོད་སྙོམས་སྟབས་
པ་དང་། ཡང་དང་ཡང་དུ་འགྲོན་དུ་བོས་པ་དང། དུས་ཀྱིས་ཏེ་ལྷག་པར་ནན་གྱིས་འགྲོན་དུ་
བོས་པ་དང་། ཟླ་བ་བཞི་ལས་ལྷག་པར་རྟག་ཏུ་དུས་གཏན་གྱི་འགྲོན་དུ་བོས་པ་ནི། ལྟུང་བ་
བསྐྱེད་པར་མ་གཏོགས་ཏེ་བཅོས་པ་དེ་ལ་མ་གཏོགས་པ་དེ་དག་ནི་གནང་བའི་རྗེས་མཐུན་གྱི་
དུས་ཡིན་ནོ། །ཟླ་བཞི་འགྲོན་དུ་བོས་པ་ལ་ཟླ་བཞི་དེ་ལས་ལྷག་པར་ཁྱིམ་པ་ཉེ་དུ་མ་ཡིན་པའི་
བསོད་སྙོམས་བདག་གིར་བྱེད་ན་ལྟུང་བྱེད་དོ།
ལྔ་པ་བསླབ་པ་ཉེར་འཇོག་སྤོང་བ་ནི། རྒྱལ་ཁབ། དྲུག་སྡེ། མ་གུས་པ། བསླབ་པ་
ཉེར་འཇོག་སྤོང་བའི་ཚིག་བརྗོད་པའོ། །ཡང་དགེ་སློང་གང་དགེ་སློང་རྣམས་ཀྱིས་ཚེ་དང་ལྡན་
པ་ཁྱོད་ཀྱིས་བསླབ་པའི་གཞི་ཐུན་མོང་དུ་བཅས་པའི་བསླབ་པ་འདི་ལ་བསླབ་པར་བྱའོ་ཞེས་བསྒོ་
བ་ན། བསྒོ་བར་བྱེད་པ་དེ་དག་ལ། བསླབ་པ་ལ་མི་གུས་པའི་དགེ་སློང་དེས་འདི་སྐད་ཅེས།
བདག་དགེ་སློང་མདོ་སྡེ་མཐའ་དག་འཛིན་པ་དང་། འདུལ་བ་མཐའ་དག་འཛིན་པ་དང་། མ་
མོ་ཞེས་པ་སྟེ་སྡེ་སྣོད་མཐའ་དག་གི་གཞིར་གྱུར་པ་མངོན་པ་མཐའ་དག་འཛིན་པ་རྣམས་ལ་འདྲི་
བའི་བར་དུ་བྱེད་ཀྱི། ཉེས་པར་སེམས་སྨྲ་ལས་བྱེད་པའི་བྱིས་པ། སྡེ་སྣོད་གསུམ་མི་ཤེས་པའི་
རྨོངས་པ། སྡེ་སྣོད་ཀྱི་དོན་སེམས་ལ་མི་གསལ་བ། སྡེ་སྣོད་གསུམ་གཏན་ལ་འབེབས་པར་མི་
མཁས་པ་ཁྱོད་ཀྱི་ཚིག་གིས་བསླབ་པ་འདི་ལ་མི་སློབ་བོ་ཞེས་ཟེར་ན་ལྟུང་བྱེད་དོ། །བསླབ་བྱ་ནི།
དགེ་སློང་ཀུན་ཤེས་པའི་དགྲ་བཅོམ་པའམ། སྡེ་སྣོད་ཀུན་ནམ། བསླབ་པའི་གཞི་ཀུན་ཤེས་
པར་འདོད་པས་བསླབ་པ་འདི་ལ་བསླབ་པར་བྱའོ། །དགེ་སློང་ཐེ་ཚོམ་སེལ་བའི་མདོ་སྡེ་དང་།
མཐའ་གཉིས་སྤོང་བའི་འདུལ་བ་དང། བདག་ལྟ་མཆོག་འཛིན་སྤོང་བའི་མ་མོ་འཛིན་པ་
རྣམས་ལ་ཡང་དྲི་བར་བྱ་སྟེ། བཅས་པ་དེ་ལ་འདི་ནི་རྗེས་སུ་མཐུན་པའི་ཆོ་ག་ཡིན་ནོ། །འདུལ་
བ་སྤོང་བ་ལ་ལྟུང་བྱེད། མདོ་དང་མངོན་པར་གཏོགས་པ་ལ་ཉེས་བྱས་སོ། ། །ཚོའ
96



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
དྲུག་པ་ཉན་རྣ་ནི་མཉན་ཡོད། ཉེར་དགའ། ཤ་འཁོན་ཐོ་འཚམ། ལྐོག་ཉན་བྱས་
པའོ། །ཁ་ཅིག་བཅུ་བདུན་སྡེ་ལ་བཅས་ཟེར་བ་ནོར་བའོ། །ཡང་དགེ་སློང་གང་། ཆོས་འདི་
པའི་དགེ་སློང་རྣམས་འཁྲུགས་ནས་སྨྲ་བ་དང་སླར་སྨྲ་བ་འཐབ་པར་འགྱུར། ཕན་ཚུན་ཉེས་པ་
བརྗོད་པ་མཚང་འདྲུ་བར་འགྱུར། མི་བཟོད་པས་མི་མཐུན་པར་འགྱུར། བདག་ཕྱོགས་དང་
གཞན་ཕྱོགས་ཐ་དད་དུ་འཁོད་ཅིང་མི་འཕྲོད་པ་སྨྲ་བས་རྩོད་པར་གྱུར་ཅིང་འཁོད་པ་ལ། དགེ་
སློང་འདི་དག་ཇི་སྐད་ཟེར་བ་དེ་བདག་གིས་མཉན་ཏེ། དེ་ལྟར་རྗེས་སུ་ཐ་སྙད་གདགས་པར་བྱ་
བ་སྔོན་དུ་བསམས་ལ། ཕ་རོལ་ཟིལ་གྱིས་གནོན་པའི་སྦྱོར་བ་བྱའོ་སྙམ་པ་དེ་ཉིད་ལས་གཞན་མ་
ཡིན་པའི་རྒྱུ་མཚན་ནམ་ཀུན་སློང་དེ་ཉིད་རྐྱེན་དུ་བྱས་ཏེ་ཅང་མི་སྨྲ་ཞིང་མ་ཚོར་བར་བཞབས་ཏེ་
ཉན་རྣས་རྣ་བ་གཏོད་འདུག་ན་དོན་གོ་བ་ན་ལྟུང་བྱེད་དོ། །རྩོད་པ་ཞི་བར་འདོད་པ་དང་ཆེད་
དུ་མ་བསམས་པར་ལམ་ནོར་བ་ལ་ཉེས་མེད། ཤེས་བཞིན་དུ་རྐང་པ་དང་ལུད་པའི་སྒྲ་སོགས་མི་
བྱེད་པར་ཉན་ན་དུས་ཀྱི་ཀུན་སློང་གིས་བསྐྱེད་པའི་དངོས་གཞིའོ། །དགེ་སློང་གཉིས་ཡན་ཆད་
གྲོས་བྱེད་པ་ལ་རྩོད་པ་སྦྱར་བའི་བསམ་པ་མེད་པར་ཉན་ན་ཉེས་བྱས་སོ། །
བདུན་པ་མི་སྨྲ་བར་འགྲོ་བ་ནི། མཉན་ཡོད། དགའ་བོ། མི་མཐུན་པར་འདོད་པ།
ཅང་མི་སྨྲ་བར་འགྲོ་བའོ། ། ཡང་དགེ་སློང་གང་དགེ་འདུན་མཐུན་པའི་ཆོས་དང་ལྡན་པའི་
གཏམ། གསོལ་བའི་ལས་སམ་གསོལ་བ་དང་གཉིས་སམ། གསོལ་བཞིའི་ལས་རྣམ་པར་
གཏན་ལ་འབེབས་པ་བྱུང་བ་ན། ཅང་མི་སྨྲ་བར་འདུག་པའམ་སྟན་ལས་ལངས་ཏེ། ཐོས་པའི་
ཉེ་འཁོར་ལས་འདས་པར་འགྲོ་ཞིང་། དྲུང་ན་དགེ་སློང་སུ་འདུག་པ་ལ་མི་སྨྲ་བར་ ་སོང་
ན།
བཤང་བ་དང་གཅི་བའི་ནད་ཅན་དང་། ལྷུང་བཟེད་སོགས་ཆུད་ཟ་བར་འགྱུར་སོགས་དེ་འདྲ་
གནང་བའི་རྐྱེན་མ་གཏོགས། གསོལ་བའི་ལས་ཙམ་ཡང་མ་བྱས་པ་དང་། འདུ་བར་འོས་པ་
ཡིན་ན་ལྟུང་བྱེད་དོ། །ཐོས་པའི་ཉེ་འཁོར་ལས་མ་འདས་ན་ཉེས་བྱས་ཙམ་མོ། །
བརྒྱད་པ་མ་གུས་པ་ལ། རྒྱལ་ཁབ། གླང་ཆེན་ལྷས་ཀྱི་བུ་ནག་པོ། འགྱུར་ཁ་ཅིག་ཏུ་བ་
ལང་ཉལ་གྱི་བུ་ཞེས་འབྱུང་། ང་རྒྱལ། མ་གུས་པའོ། །དགེ་སློང་གང་དགེ་འདུན་ནམ་དགེ་
འདུན་གྱི་ཐ་སྙད་པའི་ཚིག་སོང་ཞིག་ཅེས་པ་ལ་འདུག་པའམ། མ་ལེན་ཞིག་ཅེས་པ་ལ་ལེན་
པའམ། བྱོས་ཅིག་ཅེས་པ་ལ་མི་བྱེད་པ་ལྟ་བུ་དང་། དེ་བཞིན་གཤེགས་པའི་བཀའ་དང་།
དགེ་སློང་གཞན་ཆོས་དང་ལྡན་པའི་གཏམ་གཏན་ལ་འབེབས་པས་གློ་བུར་དུ་གཏམ་ཟེར་བས་་
97



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
，བར་ཆད་བྱེད་པས་གུས་པར་མི་བྱེད་ན་དེ་ལས་ལྟུང་བྱེད་དོ། །མཁན་པོ་དང་སློབ་དཔོན་དང་།
དགྲ་བཅོམ་པ་དང་། གནས་བརྟན་དང་། རྒྱལ་པོའི་ཚིག་དང་། དགེ་འདུན་གྱི་ཆོས་དང་མི་
ལྡན་པ་བསྒོ་བ་མི་ཉན་ན་ཉེས་བྱས་སོ། །
དགུ་པ་ཆང་འཐུང་བ་ནི། མཉན་ཡོད། ལེགས་འོང་། བག་ཆགས་མ་བྱང་བ། མྱོས་
འགྱུར་འཐུང་བའོ། །དགེ་སློང་གིས་འབྲུའི་ཆང་ཆེན་དང་ཕྱེ་དང་ཕབས་ཀྱིས་བཏབ་ཅིང་བསྲེས་
པའི་ཆང་དང་། རྩ་བ་སྡོང་བུ་འདབ་མ་མེ་ཏོག་འབྲས་བུ་སྨིན་པའི་ཆང་ངམ་དེ་གཉིས་བསྲེས་
བཅོས་པའི་ཆང་བཏུངས་པས་མྱོས་པར་འགྱུར་བ་དེ་མགུལ་དུ་མིད་ཅིང་འཐུང་ན་ལྟུང་བྱེད་
དོ། །མེ་ཏོག་སོགས་མྱོས་པར་འགྱུར་བའི་ནུས་པ་ཅན་དང་། འབྲུ་ཆང་གི་སྦྲང་མ་དང་།
བཅོས་ཆང་གི་ཚིགས་མ་ནུས་པ་ཉམས་པ་དང་། ཕབས་ཀྱི་ཆང་བུ་ལ་ཉེས་བྱས། ཆང་བསྐོལ་
ནས་དྲངས་པས་ཉེས་པ་མེད་པ་ལ། ཁ་ཅིག་ཏུ་ཉེས་མེད། ཁ་ཅིག་ལས་ཉེས་བྱས་སུ་བཤད་
འདུག །སྦང་མ་དང་ཚིགས་མ་མྱོས་པར་འགྱུར་བ་ལ་ནི་དངོས་གཞིར་འགྱུར་རོ། །ནད་ལ་
ཕན་པའི་ཕྱིར་ལུས་ལ་བསྐུས་པ་དང་། མི་མིད་ཅིང་འཁུར་བར་སྲོལ་བ་ཙམ་ལ་ཉེས་པ་མེད།
ཆང་མགུལ་དུ་མིད་པ་ནི་སྲོག་གི་ཕྱིར་དུའང་མ་གནང་ཞིང་། ནད་པའང་ཆང་མ་གཏོགས་
བཅས་པ་དུ་མ་བག་ཡངས་སུ་བྱས་ཏེ་བསྐྱང་བར་གསུངས་སོ། །དགེ་སློང་དག་ང་།དགེ་སློང་དག་ང་ལ་སྟོན་པར་
སྨྲ་བ་རྣམས་ཀྱིས་མྱོས་པར་འགྱུར་བ་མི་སྦྱིན་ཞིང་མི་བཏུང་མི་བསླང་ངོ་ཞེས་ནན་ཏན་ཆེར་
མཛད་ཅིང་། མདོ་དག་ཏུའང་། སྨྱོན་པར་འགྱུར་བ་དང་བླུན་པ་དང་གཉིད་ཆེ་བར་སྐྱེ་བ་
དང་། དམྱལ་བ་ངུ་འབོད་དུ་སྐྱེ་བ་སོགས་ཉེས་དམིགས་མང་དུ་འབྱུང་ལ། ཆང་དང་ཤ་སྦྱིན་
པར་གཏོང་བ་ནི་སྦྱིན་བདག་ཆེན་པོར་གྲགས་ཀྱང་སྦྱིན་པ་ནི་ཅུང་ཟད་ཀྱང་མ་བྱིན་པར་
གསུངས་པས་ཆུད་ཟོས་པ་ཁོ་ནའོ། །བྱང་ཆུབ་སེམས་དཔའ་ལ་མ་དད་པ་ཆེན་པོ་སྐྱེ་བ་སྤངས་
པའི་ཕྱིར་ཆང་ཅུང་ཟད་སྦྱིན་པར་གསུངས་པ་དེ་ཡང་དྲང་བའི་དོན་ཏོ། །དེས་ན་ཐེག་པ་ཆེ་ཆུང་
གི་གསུང་རབ་རྣམ་དག་གང་ནའང་ཆང་གནང་འདུག་པ་མ་མཐོང་ངོ་། །
བཅུ་པ་ཕྱི་དྲོ་གྲོང་འཇུག་ནི། འཕགས་པ་འཆར་ཁ། བག་ཆགས་མ་བྱང་བ། དུས་
མིན་གྲོང་དུ་ཞུགས་པའོ། །ཡང་དགེ་སློང་གང་དུས་མིན་ཉི་མ་ཕྱེད་ཡོལ་ནས་སྐྱ་རེངས་ཐ་མ་མ་
ཤར་བར་སྲང་དང་བཞི་མདོ་སུམ་མདོ་ཡོད་པའི་ཁྱིམ་པའི་གྲོང་དུ་འཇུག་ཅིང་འགྲོ་ན། དགེ་
སློང་ཕ་མ། དགེ་ཚུལ། དགེ་སློབ་མ། དགེ་ཚུལ་མ་རྣམས་སྔ་མ་མེད་ན་ཕྱི་མ་ལ་མི་སྨྲ་ཞིང་གོ་
98



༄༅ །།འདུལ་བའི་སྡེ་སྣོད་ར་བྱེད་པའི་རྒྱུན་ཞེས་པྱ་པ་
བར་མ་བྱས་ན། ཆོས་གོས་དང་ལྷུང་བཟེད་བརླག་པ་སོགས་དེ་འདྲ་བ་གནང་བའི་རྐྱེན་མ་
གཏོགས་ཏེ་ལྟུང་བྱེད་དོ། །དགོན་པར་འགྲོ་བའི་ལམ་ན་གྲོང་ཡོད་པ་དང་། ལམ་དུ་ཞུགས་
པའི་གནས་བཙལ་བ་དང་། སྲ་བརྐྱང་བཏིང་བ་དང་། གྲོང་གི་དབུས་ན་གཙུག་ལག་ཁང་ཡོད་
པ་སོགས་ཉེས་མེད།
བཅུ་ཚན་དགུ་པ་ལའང་བཅུ་ལས་དང་པོ་གྲོང་དུ་རྒྱུ་བ་ནི། ཉེར་དགའ། རང་ཉམས་ཀྱི་
སྤྱོད་པ། སྔ་དྲོ་ཕྱི་དྲོ་གྲོང་དུ་རྒྱུ་བའོ། །ཡང་དགེ་སློང་གང་ཟས་དང་བཅས་པའི་བྲམ་ཟེ་དང་
ཁྱིམ་བདག་གི་ཁྱིམ་དུ་རང་གི་ཚིག་གིས་དགེ་འདུན་བསོད་སྙོམས་ལ་འགྲོན་དུ་བོས་ནས་སྔ་དྲོ་
ཟས་ཀྱི་གོང་རོལ་དུ། སྦྱིན་བདག་ལ་བྲིམ་པ་ཡོལ་བར་མ་བྱེད་ཅིག་ཅེས་ཁྱིམ་པ་འདུག་པ་ལ་མི་
བསྒོ་བར་ཁྱིམ་གཞན་གཉིས་ལས་ལྷག་པ་གསུམ་པར་རྒྱུ་ཞིང་འགྲོ་བ་དང་། ཕྱི་དྲོ་ཟས་ཀྱི་འོག་
རོལ་ཏུ་དགེ་སློང་འཁོད་པ་ལ་མ་སྨྲས་པར་ཁྱིམ་གསུམ་ལས་ལྷག་པ་བཞི་པར་རྒྱུ་ཞིང་འགྲོ་ན།
བརྟད་པའི་བྱ་བ་ནད་གཡོག་བྱེད་པའམ། ཆོས་གོས་བོར་བརླག་འབྱུང་བ་སོགས་དེ་འདྲའི་རྐྱེན་
མ་གཏོགས་ལྟུང་བྱེད་དོ། །དགེ་སློང་ལ་སྨྲས་ཀྱང་། བརྟད་པའི་རྐྱེན་མེད་ན་དངོས་གཞིའོ། །
འདི་ལ་དུས་ཀྱི་བྱེ་བྲག་གིས་ལྟུང་བ་གཉིས་སོ། །རྒྱལ་པོའི་ཕོ་བྲང་དུ་ནུབ་མོ་འགྲོ་བ་ནི། མཉན་
ཡོད། འཆར་ཀ །དུས་མི་ཤེས་པ། དུས་མིན་དུ་འགྲོ་བའོ། །ཡང་ནམ་མ་ལངས་ཤིང་མཚན་
མོའི་ཆར་གཏོགས་པ་སྐྱ་རེངས་དང་པོ་སྔོ་གཉིས་པ་སེར་གསུམ་པ་དམར་བ་ལས་སྐྱ་རེངས་ཐ་མ་
དམར་པོ་མ་ཤར་བར། ནོར་བུ་དང་མུ་ཏིག་སོགས་རིན་པོ་ཆེའམ། རིན་པོ་ཆེར་སྨྱོས་པ་གཡུལ་
ངོར་སྤྱད་པའི་མཚོན་ཆ་དང་། རོལ་མོར་སྤྱད་པའི་ལག་ཆ་དག་མ་བསྡུས་མ་སྦས་པར། རྒྱལ་པོ་
རྒྱལ་རིགས་སམ། གང་ཡང་རུང་བ་རྒྱལ་པོའི་སར་སྤྱི་བོ་ནས་དབང་བསྐུར་ཞིང་བསྐོས་པའི་སྒོ་
གཏན་ནམ། སྒོ་གཏན་གྱི་ཉེ་འཁོར་དེའི་དྲུང་དུའོ། །དེ་ལས་འདས་ཤིང་འགྲོ་བར་བྱེད་ན།
རྒྱལ་པོ་དང་བཙུན་མོ་ལ་སོགས་པས་བོས་སམ། གདུལ་བྱའི་དོན་དང་། བར་ཆད་བྱུང་བའམ་
བྱུང་བར་དོགས་པ་སོགས་དེ་འདྲའི་རྐྱེན་མ་གཏོགས་ཏེ་ལྟུང་བྱེད་དོ། །སྒོ་གཏན་གསུམ་སྟེ།
རྒྱལ་པོའི་ཕོ་བྲང་གི་དང་། བཙུན་མོའི་འཁོར་གྱི་དང་གྲོང་ཁྱེར་གྱི་ལས་དང་པོ་གཉིས་ལ་ལྟུང་
བྱེད། ཕྱི་མ་ནི་དང་པོ་གཉིས་སུ་འགྲོ་བའི་ཕྱིར་ལ་སྦྱོར་བའི་ཉེས་བྱས། དེ་ཉིད་དུ་འགྲོ་བའི་
ཕྱིར་ཡིན་ན་གོང་བཤད་པའི་ཕྱི་དྲོ་གྲོང་རྒྱུའི་ལྟུང་བྱེད་དུ་འགྱུར། སྒོ་བཅད་པ་ལ། འོབས་ལ་
སོགས་པའི་ནང་རོལ། སྒོ་དྲུང་དུ་སྒོ་གཏན་གྱིས་སླེབ་པ་ཙམ་གྱི་སར་དངོས་གཞི། སྒོ་མ་བཅད་
99



2
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པ་ལ། སྒོ་འཕར་གྱི་ནང་དུ་སྒོ་གཏན་ཉིས་འགྱུར་ཙམ་དུ་སོང་བ་ན་དངོས་གཞི། དེའི་སྔ་རོལ་
དུ་ཉེས་བྱས་སོ། །ཉི་མ་ནུབ་ནས་འོད་དམར་པོ་འབྱུང་བས། དེ་ཡལ་བ་ནི་མཚན་མོའི་དང་པོ།
སྐྱ་རེངས་ཐ་མ་ཤར་དུ་འོད་དམར་པོ་བྱུང་བ་མཚན་མོའི་ཐ་མ་སྟེ། འདིར་ལྟུང་བ་འབྱུང་བ་སྐྱ་
རེངས་ཤར་བ་ལ་མི་ལྟོས་ཀྱི། མཚན་མོ་ཡང་ཡང་འཇུག་ན་ཡང་ལྟུང་བ་ཐ་དད་པ་རེ་རེ་འབྱུང་
ངོ། །བཙུན་མོའི་མངལ་བཟུང་བ་དང་རིན་པོ་ཆེ་གཏོར་བ་དང་། གཞོན་ནུ་དང་རྒྱལ་པོ་
གསོད་པ་དང་། བློན་པོ་ཕབ་པ་དང་། ཡུལ་འཁོར་མ་རུང་བར་བྱས་པ་སོགས་ལ་དོགས་པ་
དང་འཕྱར་ཁ་འབྱུང་བའི་ཉེས་པ་ཡོད་པས་བཅས་སོ། །ཁྱོད་པར་བཤེས་གཉེན་ནི་བཙུན་མོའི་
འཁོར་དུ་དངོས་གཞི་དང་། རྒྱལ་པོའི་ཕོ་བྲང་ལ་ཉེས་བྱས་སུ་བཞེད་དོ།
གསུམ་པ་བསླབ་པ་ཁྱད་གསོད་ནི། དྲུག་སྡེ། སྒྱུ་ཐབས། ཁྱད་གསོད་དོ། །ཡང་དགེ་
སློང་གང་། ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་ནི། ཕམ་པ་དང་ལྷག་མ་ལྟུང་
བྱེད་ཉེས་བྱས་རྩོད་པ་ཞི་བྱེད་རྣམས་འདོན་ཞིང་བསྒྲུགས་པའི་ཚེ། བཅོམ་ལྡན་འདས་ཀྱིས་
གསུངས་པའི་ཆོས་སོ་སོར་ཐར་པ་འདི་ཡང་། མདོ་ལུང་སྡེ་བཞིའི་ནང་དུ་གཏོགས། སྡེ་སྣོད་
གསུམ་གྱི་མདོའི་ནང་དུ་འདུས། ཡང་ན། ཕམ་པ་སོགས་སྟོན་པའི་ཆོས་འདི་ཡང་སོ་སོར་ཐར་
པའི་མདོའི་ནང་དུ་བརྗོད་བྱར་གཏོགས། མདོའི་རྗོད་བྱེད་ཚིག་གི་ནང་དུ་འདུས་པ་བདག་
གིས་སྔར་མ་ཤེས་པ་ལས་ད་གདོད་ཤེས་སོ་ཞེས་ཟེར་ལ། དེ་ལ་གལ་ཏེ་དེར་འཁོད་པའི་དགེ་སློང་
རྣམས་ཀྱིས་ཀྱང། ཚེ་དང་ལྡན་པ་འདི། སྔོན་གསོ་སྦྱོང་གི་ལས་ལ་སོ་སོར་ཐར་པ་ལན་གཉིས་
སམ་གསུམ་ཐོས་ཤིང་། དེ་ཉིད་ཀྱི་ཚེ་འདུག་པར་ཡང་ཤེས་ཤིང་། ལན་མང་དུ་འདུག་པར་
ཤེས་པ་ལྟ་ཅི་སྨོས། ཚེ་དང་ལྡན་པ་དེ་གུས་པར་མ་ཉན་པས་མ་ཤེས། མི་ཤེས་པས་ལྟུང་བ་ལས་
མི་གྲོལ་ཞིང་ཐར་པ་མི་ཐོབ་པས། དེ་ལྟུང་བ་གང་བྱུང་བ་ལྟུང་བྱེད་དེ་ཆོས་བཞིན་དུ་འཆགས་
པའི་ཕྱིར་བཅོས་བྱེད་དུ་གཞུག དེའི་སྟེང་དུ། ཁྱེད་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་
གདོན་པར་བྱ་བ་འདོན་པར་བྱེད་པའི་ཚེ། དོན་དུ་གཉེར་བའི་སྒོ་ནས་གུས་པར་བྱས་ཏེ་ཆོས་
ཉན་པར་མི་བྱེད་ཅེས་མདོར་བསྟན་ནས། སོ་སོར་ཐར་པ་དང་དེ་སྟོན་པ་ལ་མ་དད་པས་བླ་
མོར་བྱས་ཏེ་ཆོས་ཉན་པར་མི་བྱེད། རིམ་གྲོ་མེད་པས་ཆུ་ཤིང་ལྟར་བྱས་ཏེ་སྙིང་པོར་མི་བྱེད།
རིམ་གྲོ་མེད་པས་མ་མོས་པས་ན་ཡིད་ལ་བྱས་ཏེ་མི་བྱེད། སེམས་ཕྱིར་གཡེངས་པས་ན་རྗེ་
གཅིག་ཏུ་མི་བྱེད། ནང་དུ་མ་བསྡུས་པས་ན་རྣ་བ་བླགས་ཏེ་མི་བྱེད། ཉན་པ་ལ་སྐྱོ་བས་ན་2
100



::
༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
སེམས་ཐམས་ཅད་ཀྱིས་བསམས་ཏེ་ཆོས་ཉན་པར་མི་བྱེད་པ་དང་། ཚེ་དང་ལྡན་པ་ཁྱོད་ཀྱིས་
ཆོས་ཀྱི་དོན་མ་རྙེད་དེ། འདོད་པའི་འབྲས་བུ་རྙེད་པ་མ་ཡིན་ཞིང་། ཉེས་པ་ལྟུང་བ་དང་སྡུག་
བསྔལ་རྙེད་དེ། ལེགས་པ་དགེ་བ་དང་བདེ་བ་རྙེད་པ་མ་ཡིན་ནོ་ཞེས་འགྱོད་དུ་གཞུག་པར་
བྱའོ། །ཚེ་དང་ལྡན་པ་དེ་ལ་འགྱོད་པར་བྱ་བའི་ཆོ་ག་ནི་དེ་ཡིན་ཏེ། ཕྱིས་སྡོམ་དུ་གཞུག་པར་
བྱའོ། །དགེ་སློང་བསམ་པ་རང་བཞིན་དུ་གནས་པས་སྔར་གསོ་སྦྱོང་ལན་གཉིས་ཉམས་སུ་མྱོང་
ཞིང་། ཟླ་ཕྱེད་ཀྱི་གསོ་སྦྱོང་གི་དུས་སུ་འདུལ་བར་གཏོགས་པའི་བསླབ་གཞི་ཁྱད་དུ་གསོད་པས་
ཐ་ན་བཞད་གད་ཙམ་གྱིས་ཀྱང་གདོད་ཤེས་སོ་ཞེས་སོགས་མ་གུས་ཤིང་ཁྱད་དུ་གསོད་པའི་ཚིག་
བརྗོད་ན་ལྟུང་བྱེད་དོ། །དུས་གཞན་དང་སྡེ་སྣོད་གཞན་གྱི་ལ་ཉེས་བྱས་སོ། །
བཞི་པ་ཁབ་རལ་འཆོས་པ་ནི། མཉན་ཡོད། དགེ་སློང་མང་པོ། འདོད་ཞེན། ཁབ་
ཤུབ་བཅོས་པའོ། །ཡང་དགེ་སློང་གང་དངོས་པོ་བ་སོའམ། མ་ཧེ་ལ་སོགས་པའི་རུས་པའམ།
རྭ་དང་ལྕགས་ཀྱི་ཁབ་རལ་སྦུ་གུ་ཅན་དང་། ཆོང་བ་ལྟ་བུ་རང་གིས་བྱས་སམ་གཞན་བྱེད་དུ་
འཇུག་ན། སྔར་ནས་བྱས་ཟིན་པ་རྙེད་པ་དང་། དེ་ལ་ལོངས་སྤྱོད་པ་མ་གཏོགས་པར་ལྟུང་
བྱེད་དོ། །བཅག་ནས་ལྟུང་བ་ཕྱིར་བཅོས་པར་བྱ་ཞིང་། ཡུལ་གྱིས་ཀྱང་བཅག་གམ་ཞེས་དྲི་
བར་བྱའོ། །རིན་ཆེན་ལས་བྱས་པ་ནི་མི་རུང་ངོ་། །
ལྔ་པ་ཁྲི་རྐང་འཆོས་པ་ནི། དྲུག་སྡེ། ལྷག་པ་ཚོལ་བ། ཁྲི་མཐོན་པོ་བྱས་པའོ། །དགེ་
སློང་གིས་དགེ་འདུན་གྱི་ཁྲིའམ་ཁྲིའུ་རང་ངམ་གཞན་བྱེད་དུ་འཇུག་ན། རྩ་བ་ཁྲི་རྐང་གི་ངོས་ཁྲི་
ཤིང་གི་བུ་གར་ཞུགས་པའི་ཆ་དེ་མ་གཏོགས་བདེ་བར་གཤེགས་པའི་སོར་བརྒྱུད་ཀྱི་ཚད་དང་།
ཐ་མལ་པའི་ཁྲུ་གང་ཙམ་དུ་བྱེད་ན་བྱེད་དུ་གཞུག་པར་བྱའོ། །དེ་ལས་སོར་ཕྱེད་ཀྱིས་ལྷག་པར་
རང་ངམ་གཞན་བྱེད་དུ་འཇུག་ན་ལྟུང་བྱེད་དོ། །ལྷག་པ་བཅད་དེ་གཤག་པར་བྱའོ། །རིན་
ཆེན་དང་བ་སོ་སོགས་མི་རུང་ངོ་། །
དྲུག་པ་ཤིང་བལ་གྱིས་གོས་པར་བྱས་པ་ནི། ཉེར་དགའ། ཞེ་གདུག །ཤིང་བལ་བརྡལ་
བའོ། །ཡང་དགེ་སློང་གང་དགེ་འདུན་གྱི་ཁྲིའམ་ཁྲིའུ་ལ། གོས་དང་ལུས་མ་རུང་བར་བྱེད་པའི་
ཤིང་བལ། ཨརྐུའི་དང་། ཀ་ཤའི་དང་། སྤྲ་བའི་དང་། ཤལ་མ་ལིའི་དང་། ཨེ་ར་ཀའི་གང་
ཡང་རུང་བ་རང་གིས་བརྡལ་ལམ་གཞན་བརྡལ་དུ་འཇུག་ན་ལྟུང་བྱེད་དོ། །སྤྲ་བ་ལ་རས་བལ་
ཞེས་དང། ཨེ་ར་ཀ་ལ་ན་མེ་རུ་ཀ་ཞེས་དང་། གནའ་མཆན་དུ་ལྕང་མའི་ཞེས་འབྱུང་ངོ་།
101



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཤིང་བལ་ལེགས་པར་བསྡུས་ནས་བཤག་པར་བྱའོ། །
བདུན་པ་གདིང་བ་ནི། དགེ་སློང་མང་པོ། ཚད་མི་ཤེས་པས། གདིང་བ་ཚད་ལྷག་བྱས་
པའོ། །དགེ་སློང་གདིང་བ་རང་ངམ་གཞན་བྱེད་དུ་འཇུག་ན་ཚད་བཞིན་དུ་བྱེད་དུ་ཆུག་ཅིག །
དེ་ལས་སྟན་གྱི་སྟེང་དུ་གདིང་བར་བྱ་བའི་ཚད་ནི་འདི་ཡིན་ཏེ། སྲིད་དུ་མཆུར་བདེ་བར་
གཤེགས་པའི་མཐོ་དོ་ནི་ཚེ་དང་ལྡན་པའི་ཁྲུ་གསུམ། ཞེང་དུ་སྟོན་པའི་མཐོ་ཕྱེད་དང་དོ་ནི་རྒྱུར་
ཁྲུ་དོ་སོར་དྲུག །གལ་ཏེ་ལུས་ཆེ་བས་གནས་མལ་མ་ཁེབས་ན། སྲིད་དུ་སྟོན་པའི་མཐོ་གང་
གིས་སྲིངས་ཤིག །ཚད་དེ་ལས་ལྷག་པ་བྱེད་དུ་འཇུག་ན་ལྟུང་བྱེད་དོ། །ལྷག་པ་བཅད་དེ་
བཤག་པར་བྱའོ། །རྒྱུ་མི་རུང་བ་ལས་བྱས་ན་ཉེས་བྱས་སོ། །ཚད་ལས་ཆུང་བ་དང་། དུམ་བུ་
གཅིག་པ་ལ་བྱིན་རླབས་མི་བྱའོ། །
བརྒྱུད་པ་གཡན་དགབ་ནི། གླེང་གཞི་འདྲ། དགེ་སློང་གཡན་པའི་ནད་ཅན་གྱིས་
གཡན་དགབ་ཚད་བཞིན་བྱེད་དུ་ཆུག་ཅིག །སྲིད་དུ་མཐོ་བཞི་ཁྲུ་དྲུག །ཞེང་དུ་མཐོ་དོ་ནི་ཁྲུ་
གསུམ་མོ། །དེ་ལས་ལྷག་ན་ལྟུང་བྱེད་དོ། །ལྷག་པ་བཅད་དེ་བཤག་གོ །དགུ་པ་རས་ཆེན་ནི།
གླེང་གཞི་འདྲ། དགེ་སློང་གིས་ཆར་སྐྱོབ་པ་དང་། ཁྲུས་བྱེད་དུས་དཀྲི་བའི་དབྱར་གྱི་གོས་རས་
ཆེན་ཚད་བཞིན་བྱེད་དུ་ཆུག སྲིད་མཐོ་དྲུག་ནི་ཁྲུ་དགུ། ཞེང་དུ་མཐོ་ཕྱེད་དང་གསུམ་ནི་ཁྲུ་
གསུམ་དང་སོར་བཅོ་བརྒྱད་དོ། །ལྷག་ན་ལྟུང་བྱེད་དོ། །ལྷག་པ་བཅད་ནས་བཤག་གོ །བདེ་
གཤེགས་ཆོས་གོས་ནི། ཉེ་དགའ། བླ་མ་ལྟར་འཆོས་པ། སྟོན་པའི་ཚད་ཀྱི་གོས་བྱས་པའོ། །།
ཡང་དགེ་སློང་གང་བདེ་བར་གཤེགས་པའི་ལུས་ཚད་ཙམ་མེད་པ་དེའི་ཆོས་གོས་ཀྱི་ཚད་ཀྱིས་
རང་ངམ་བསྐོས་པ་བྱེད་དུ་འཇུག དེ་ལས་ལྷག་པར་བྱེད་དུ་འཇུག་ན་ལྟུང་བྱེད་དོ། །སྟོན་པའི་
ཆོས་གོས་སྲིད་དུ་མཐོ་བཅུ། ཞེང་དུ་མཐོ་དྲུག་སྟེ། ཁྲུ་བཅོ་ལྔ་དང་། ཁྲུ་དགུ་ལ་ཚད་ལྡན་གྱི་
ཆོས་གོས་དགུ་འགྱུར་རོ། །སྟོན་པའི་ཚད་དུ་མ་ལོངས་ཤིང་རང་གི་ཚད་ལས་ལྷག་པ་ལ་བྱིན་
གྱིས་བརླབས་ན་མི་འཆགས་ལ་ཉེས་བྱས་སོ། །
གསུམ་པ་མཇུག་བསྡུ་བ་ནི་ཚེ་དང་ལྡན་པ་དག་བདག་གིས་ལྟུང་བྱེད་འབའ་ཞིག་པ་དགུ་
བཅུ་འདོན་པར་དམ་བཅས་པའི་ཆོས་དགུ་བཅུ་པོ་དག་ཚང་བར་བསྟན་ཟིན་ཏོ་ཞེས་འཇུག་བསྡུ་
བ་དང་ཉན་པ་པོ་སྤྲོ་བར་བྱ་བའི་ཕྱིར་རོ། །བསྙེན་པར་རྫོགས་པའི་རྟེན་ལ་འབྱུང་བའི་ཉེས་པ་
ཡིན་ཞིང་། ངོ་བོའི་སྒོ་ནས་ལྟུང་བྱེད་འབའ་ཞིག་པའི་མིང་གིས་བཅོས་ན་འདག་ཏུ་རུང་བ་ནི་ལཱ
102



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
མཚན་ཉིད་དོ། ། ཕྱིར་བཅོས་ནི་དགེ་སློང་རྣམ་དག་ལྟུང་བ་མིང་རིས་མཐུན་པ་མ་བྱུང་བའི་
མདུན་དུ། ལྟུང་བའི་མིང་རིས་བརྗོད་དེ་ལན་གསུམ་བཤགས་ཤིང་བསྡམ་པར་བྱའོ། །གསུམ་
ལྔ་བདུན་ཡན་ཆད་ལ་ཚད་ཤིན་ཏུ་མང་པོ་དང་ལྡན་པ་བྱུང་སྟེ་ཉེས་པ་དང་། གྲོངས་མི་ཤེས་པ་
ལ་དཔག་ཏུ་མེད་པ་བྱུང་ཞེས་དང་། རིས་མི་མཐུན་པ་ལ། ཆང་འཐུང་བ་དང་ཕྱི་དྲོ་ཟ་བ་དང་
མེ་ལ་རེག་པ་དང་། ས་བརྐོ་བའི་ལྟུང་བ་བྱུང་སྟེ་ཞེས་སོགས་བརྗོད་པར་བྱའོ། །
གསུམ་པ་སོ་སོར་བཤགས་པ་འདོན་པ་ལ་སྤྱིར་བསྟན། སོ་སོར་བཤད། མཇུག་
བསྡུ་བའོ། །དང་པོ་ནི། སྨྲེ་སྔགས་འདོན་པའི་རྣམ་པས་ལན་གཅིག་མཐོལ་བར་བྱ་བའི་ཉེས་
བྱས་ནི་སོ་སོར་བཤག་པར་བྱ་བའོ། །དགེ་སློང་གི་རྟེན་ལ་བྱུང་བའི་ཉེས་པ། སོ་སོར་བཤགས་
པའི་མིང་གིས་མཐོལ་བྱ་ནི་མཚན་ཉིད་དོ། །གཉིས་པ་ལ་རང་ལས་དང་པོ་ཟས་ལེན་པ་ ནི།
རྒྱལ་ཁབ། ཉེར་དགའ། ཐོ་འཚམ། དགེ་སློང་མ་ལ་ཟས་སློང་བའོ། །ཡང་དགེ་སློང་ཉེར་
དགའ་ལྟ་བུ་གང་། དགེ་སློང་མ་ཉེ་དུ་མ་ཡིན་པ་ལུས་རྟེན་རུང་ལ། ལམ་པོ་ཆེ་སྲོང་སུམ་མདོ་
དང་བཞི་མདོ་ན་འདུག་པ། བསོད་སྙོམས་བསླང་བའི་ཕྱིར་ཁྱིམ་པའི་གྲོང་གི་ལམ་སྲང་དུ་འགྲོ་
བ་ལས། བཅའ་བ་ལྔ་དང་བཟའ་བ་ལྔ་གཞན་ལེན་དུ་མི་འཇུག་པར་རང་གི་ལག་གིས་བྱིན་ལེན་
སྟོབས་སུ་བཅུག་ནས་བླངས་ཏེ། མགུལ་དུ་མིད་པའི་དོན་དུ་འཆའ་འམ་ཟོས་ན་ཉེས་པའོ། །
ཁྱད་པར་བཤེས་གཉེན་ནི་བཟའ་བའི་ཕྱིར་བླངས་པ་ན་དངོས་གཞིར་བཞེད་དོ། ། སོ་སོར་
བཤགས་པའི་ཚུལ་ནི། དགེ་སློང་དེས་གྲོང་ལས་ཕྱི་རོལ་དགེ་འདུན་གྱི་ཀུན་དགའ་ར་བར་སོང་
སྟེ་ཞེས་པས་གྲོང་ན་དགེ་སློང་ཡོད་ཀྱང་དེར་བསྒྲག་པར་མི་བྱའོ། །འདི་ལ་དགེ་སློང་གྲངས་ངེས་
པ་མེད་པས་གཙུག་ལག་ཁང་དེར་དགེ་སློང་གང་དག་འཁོད་པ་རྣམས་ལ། ཚིག་འདི་སྐད་དུ།
ཚེ་དང་ལྡན་པ་དག་བདག་ལ་སྨད་པར་བྱ་བའི་གནས་དེ་བཞིན་གཤེགས་པས་བཀག་པ། དགེ་
སློང་གི་ཚུལ་དང་རྗེས་སུ་མི་མཐུན་པས་མི་རིགས་པ། སྨྲེ་སྔགས་འདོན་པའི་རྣམ་པས་སོ་སོར་
བཤགས་པར་བྱ་བ་བྱུང་གི་ཞེས་ལྟུང་བའི་མིང་བསྒྲགས་ནས། ཆོས་མ་ཡིན་པ་དེ་སོ་སོར་
འཆགས་སོ་སྟེ་མཐོལ་ལོ་ཞེས་སོ་སོར་བཤག་པར་བྱ་སྟེ། མཐོལ་བ་ལ་བཤགས་པའི་མིང་གིས་
བཏགས་ཤིང་། ལྟུང་བ་གཞན་ཡང་བཤག་པར་བྱ་བ་ཡིན་མོད་ཀྱི་འདི་འཆབ་མེད་བཤགས་པ་
བྱེད་པ་ཁྱད་པར་དུ་གསལ་བར་བྱེད་པ་དང། དེ་མ་ཐག་སྨྲེ་སྔགས་འདོན་པ་ལྟར་བྱེད་པས་
བཅབ་པར་མི་བྱ་བས་ཆོས་འདི་ནི་སོ་སོར་བཤགས་པ་བྱ་བ་དང་པོའོ། །དགེ་སློང་དང་དགེ་སློང་བ
103



༄༅།།དཔལ་ལྡན་ས་སྐྱ་པའི་གསུང་རབ་གྲུ་བགས་ཆེན་བཅོ་བརྒྱུད་ལས་ པོད་དང་པོ།
མ་གཉིས་ཀ་གྲོང་ལམ་ན་འདུག་ཅིང་། རང་ཟ་བའི་ཕྱིར་བསླངས་པའི་ཟས་ལག་ནས་ལག་གིས་
དངོས་སུ་ལེན་པ་ལ་དངོས་གཞིར་འགྱུར་རོ། །
གཉིས་པ་གྲལ་རིམ་དུ་མ་ཕེབས་པར་ལེན་པ་ནི། མཉན་ཡོད། དྲུག་སྡེ། ལྟོ་འདུན་
དང་ངོ་མི་བཟློག་པ། མི་བཟློག་པར་ཟོས་པའོ། །དགེ་སློང་གཉིས་ལས་ལྷག་པ་རབ་ཏུ་མང་པོ་
ཁྱིམ་གཞན་རྣམས་སུ་ཟས་ལ་འགྲོན་དུ་བོས་ནས་ཟོན་བཅའ་བ་དང་བཟའ་བ་ཟ་བའི་ཚེ། དེ་ན་
གལ་ཏེ་དགེ་སློང་མ་དེ་ཚིག་གམ། དེའི་དུས་སྤྱན་དྲངས་པ་མ་ཡིན་པ་ཞིག་གིས་དགེ་སློང་འདི་
ལ་བཅའ་བ་མང་དུ་བྱིན་ཅིག འདི་ལ་འབྲས་ཆན་མང་དུ་བྱིན་ཅིག འདི་་ལ་ཡང་བསྣན་ཏེ་
ལྷག་པོར་བྱིན་ཅིག །འདི་ལ་ཟས་བཟང་བ་ནས་བྱིན་ཅིག་ཅེས་བསྒོ་ཞིང་ཟེར་བ་འདུག་ན། དེ་།
ལ་དགེ་སློང་རྣམས་ཀྱིས་ཟློག་པའི་ཕྱིར་འདི་སྐད་ཅེས་བསྒོ་བར་བྱ་སྟེ། སྲིང་མོ་ཁྱོད་དགེ་སློང་
རྣམས་ཟན་ཟ་བའི་བར་དུ་རེ་ཤིག་ཡུད་ཙམ་ཁ་རོག་པར་སྡོད་ཅིག་ཅེས་བསྒོ་བར་བྱའོ། །གལ་
ཏེ་དགེ་སློང་གསར་བུ་ཡིན་ཡང་རུང་གང་ཡང་རུང་བ་ཅིག་གིས་ཀྱང་དེ་སྐད་ཅེས་སྨྲ་མ་སྤོབས་ངོ་
མ་བཟློག་ན་ལྟུང་བར་འགྱུར་རོ། །གྲལ་རིམ་བཞིན་འདིར་བྲིམས་ཤིག་ཅེས་དབྱུག་རིས་སྟོན་པ་
དང་། མ་ཐོབ་པའི་སྐལ་བ་སྦྱིན་དུ་འཇུག་པ་དང་། སྒོ་བའི་ཚིག་ཉེ་བར་གདགས་སུ་མི་རུང་
བའི་ཐག་རིང་པོ་ན་འདུག་པ་ལ་ཉེས་པ་མེད། དྲི་མེད་བཤེས་གཉེན་ནི་གཙུག་ལག་ཁང་དུའང་
ཁྱིམ་བདག་གིས་ཟས་སྦྱར་བ་ལ་དངོས་གཞིར་བཞེད། ཁྱད་པར་བཤེས་གཉེན་ནི། ཁྱིམ་
གཞན་དུ་ཞེས་པས་གཙུག་ལག་ཁང་དུ་ཉེས་མེད་བཞེད།
གསུམ་པ་བསླབ་པ་དྲལ་བ་ནི། ཡངས་པ་ཅན། དྲུག་སྡེ། འདྲལ་འདོད། སྡོམ་པ་དྲལ་
ཏེ་འཇུག་པའོ། །སྦྱིན་བདག་སློབ་པ་རྒྱུན་ཞུགས་སོགས་དག་གི་ཁྱིམ་གང་དག་ལོངས་སྤྱོད་སྲབ་
པོར་གྱུར་པ་དགེ་འདུན་གྱི་གསོལ་བ་འབའ་ཞིག་པའི་ལས་ཀྱིས་བསླབ་པའི་སྡོམ་པ་བྱིན་ནས་
བསོད་སྙོམས་ལ་མི་འཇུག་པར་ཁྲིམས་བཅས་ཏེ་བསྡམས་པར་གྱུར་པ་ལ། ཡང་དགེ་སློང་གང་
སློབ་པ་དག་དགེ་འདུན་གྱི་བསླབ་པའི་སྡོམ་པས་བསྡམས་པ་དེ་ལྟ་བུ་དག་ཏུ། མ་བསྡམས་པའི་
སྔར་ནས་དམིགས་ཀྱིས་འགྲོན་དུ་མ་བོས་པར་སོང་སྟེ། རང་གི་ལག་གིས། ག་གོན་དང་ལ་
ཕུག་དང་ལྡུམ་མོད་པ་མ་གཏོགས་བཟའ་བ་དང་བཅའ་བ་བླངས་ནས་འཆའ་འམ་ཟོས་ན་ལྟུང་
བའོ། །ཁྱད་པར་བཤེས་གཉེན་ནི་བཟའ་བའི་ཕྱིར་བླངས་མ་ཐག་ལྟུང་བར་བཞེད། སྦྱིན་
བདག་འབྱོར་པ་རྒྱས་ཏེ། སྡོམ་པ་གཞིག་པར་གསོལ་བ་ལན་གསུམ་བཏབ་པ་དེ་ཐོས་པའི་ཉེ་
104



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ་
བའཁོར་ནས་བཀར་ཞིང་མཐོང་བའི་ཉེ་འཁོར་དུ་འདུག་པ་ལ་གསོལ་བའི་ལས་ཀྱིས་བསླབ་པ་ཞིག་
པ་བྱིན་པའི་འོག་ཏུ་ཉེས་པ་མེད།
བཞི་པ་ནགས་མ་མྱུལ་བར་ཟ་བ་ནི། སེར་སྐྱ། དྲུག་སྡེ། རང་ཟ་ཞིང་དགེ་འདུན་ཡལ་
བར་དོར་བའི་ལྟོ་འདུན། འཇིགས་པ་དང་བཅས་པར་ཟོས་པའོ། །དགེ་འདུན་གྱི་གནས་མལ་
གྲོང་ལས་རྒྱང་གྲགས་ཀྱི་རིང་བའི་དགོན་པ་གང་དག་རྐུན་པོ་དང་གཡོ་ཅན་གྱི་དོགས་པ་དང་
བཅས་པར་གྲགས་པ་སྟག་དང་སེང་གེ་སོགས་འཇིགས་པ་དང་བཅས་པར་གྲགས་པ། ཤ་སྦྲང་
དང་སྦྲང་བུ་མཆུ་རིང་སོགས་དང་ཚ་གྲང་གི་འཇིགས་པ་ཐ་དད་པས་འཇིགས་སུ་རུང་བ་དང་
བཅས་པར་གྲགས་པར་གྱུར་ལ་ཤེས་ཤིང་དེ་ལྟ་བུ་དག་ཏུ་ཟས་ལེན་པའི་སྔར་ནགས་མྱུལ་བའི་
དགེ་སློང་གཅིག་གམ་གཉིས་ལ་སོགས་པ་དགེ་འདུན་གྱི་གསོལ་གཉིས་ཀྱིས་བསྐོས་ཤིང་ནགས་
ལེགས་པ་བརྟག་པ་དང་མྱུལ་བ་མ་བྱས་པས་མ་མྱུལ་ཞིང་འཇིགས་པ་དང་བཅས་པར་ཀུན་
དགའ་ར་བ་དགེ་འདུན་འདུག་པའི་གཙུག་ལག་ཁང་གི་ཕྱི་རོལ་དུ་བཅའ་བ་དང་བཟའ་བ་རང་
ངམ་བསྐོས་པའི་སྤྲིང་ཡིག་སོགས་ཀྱིས་བླངས་ཏེ་ཟོས་ཤིང་མིད་ན་ལྟུང་བའོ། །ཁ་ཅིག་འཇིགས་
པ་དང་བཅས་པའི་གནས་སུ་ཤེས་བཞིན་དུ་ཞུགས་མ་ཐག་ཏུ་ལྟུང་བར་འགྱུར་ཟེར། གསུམ་པ་
མཇུག་བསྡུ་བ་ནི་དམ་བཅའ་མཐར་ཕྱིན་པ་དང་ཉན་པ་པོ་སྤྲོ་བ་བསྐྱེད་པའོ། ། ཕྱིར་བཅོས་ནི་
ལྟུང་བྱེད་འབའ་ཞིག་པ་གཞན་དུ་ཚུལ་བསྒྲེའོ། །
བཞི་པ་བསླབ་ པར་ བྱ་ བ་ ལ། མདོར་བསྟན། སོ་སོར་བཤད། མཇུག་བསྡུ་
བའོ། །དང་པོ་ལ་སྤྱི་སྡོམ་རྐང་པ་བཅུ་གཞུང་ཁ་ཅིག་ཏུ་བྲིས་པ་ནི། མདོ་དང་འགྲེལ་པ་ཕལ་ཆེ་
བར་མ་བྱུང་བས་རང་དགར་སེམས་སོ། །གྲངས་ལ་སྒྲོ་སྐུར་སྤང་བའི་ཕྱིར་སྡོམ་དུ་བསྡུས་པ་ནི་
སྡོམ་ལ་ཞེས་བརྒྱ་རྩ་བཅུ་གཉིས་སུ་བསྟན་ཏོ། །ལུང་ལ་གུས་པ་བསྐྱེད་པའི་ཕྱིར་ལུང་དབོག་པ་
ནི། ཚེ་དང་ལྡན་པ་དག་འདུལ་བ་དང་འཇིག་རྟེན་དང་མི་འགལ་ཞིང་། ངེས་འབྱུང་ཚུལ་
ཁྲིམས་དང་མཐུན་པར་བསླབ་པར་བྱ་བའི་ཆོས་མང་པོ་ལུང་བཞི་དང་ཕྲན་ཚེགས་དང་བླ་མ་
ལས་འབྱུང་བ་རྔ་བརྡུང་བར་མི་བྱ། དཀོན་མཆོག་ལ་མཆོད་པ་བྱ། བྱུག་རིས་གསུམ་མི་བྱ། ཆུ་
དང་མེ་ལོང་གིས་བཞིན་མི་བལྟ། སྐྲ་དཀར་གཉེར་མ་བརྟག་པ་མ་གཏོགས་སོ། །སོ་མང་གིས་
སྐྲ་མི་ཤད། འཐབ་མོ་དང་རྩེད་མོའི་ནང་དུ་མི་འགྲོ། སྐྲ་སོར་གཉིས་ལས་ལྷག་པ་མི་བཞག །
སྒྲ་བརྡ་མ་བྱས་པར་མཆིལ་སྣབས་བཤང་གཅི་མི་འདོར། སྣམ་སྦྱར་དང་བླ་གོས་གྱོན་ནས་མི་
105



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
...གཙང་བའི་སྐྱབས་སུ་མི་འཇུག །ས་རྗེན་པ་ལ་མི་བཞག་པ་ལ་སོགས་པ་དག་ཀྱང་འདིར་བསྡུས་
པ་ཡིན་མོད་ཀྱི། འོན་ཀྱང་དངོས་སུ་རྣམ་འབྱེད་ལས་འབྱུང་བའི་མང་པོ་དག་འོག་ནས་འཆད་
པ་བརྒྱ་རྩ་བཅུ་གཉིས་པོ་འདི་དག་ནི་དུས་ཡར་ངོ་མར་ངོའི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་
མདོ་འདོན་པ་ནི། འདུལ་བ་འཛིན་པའི་ཁ་ལས་འབྱུང་ངོ༌། །ལུས་ངག་བསླབ་བྱ་དང་མཐུན་
པར་ལེགས་པར་མ་བྱས་ཤིང་། མི་མཐུན་པར་ཉེས་པར་བྱས་པས་བཤག་བྱའི་ཉེས་བྱས་སོ། །
སྦྱོར་བ་དང་སྦྱོར་བའི་སྦྱོར་བ་ནི་ཤིན་ཏུ་ཕྲ་བས་ཡིད་ཀྱི་བསྡམ་བྱའོ། །མཚན་ཉིད་ནི་ལྟུང་བའི་
ངོ་བོའི་ཆ་ནས་བསླབ་བྱ་དང་འགལ་བའི་ཉེས་བྱས་རང་མིང་གིས་བཤགས་ན་འདག་ཏུ་རུང་
བའོ། །ལུས་ངག་ཏུ་གྲུབ་ན་བཤག་དགོས་ཤིང་། འདི་ལ་སྦྱོར་བ་དང་སྦྱོར་བའི་སྦྱོར་བ་མི་རྩི་
ཞེས་ཀྱང་འགའ་ཞིག་གསུང་ངོ་། །
གཉིས་པ་ལ་དགུ་ལས་གོས་བསྒོ་བའི་བསླབ་བྱ་ལ་བྱུང་བའི་གླེང་གཞི་ནི། ཡུལ་འཁོར་མོ་
འཇིག་གི་དྲང་སྲོང་སྨྲ་བའི་ནགས། གང་ཟག་རྟ་ཐུལ། བཟང་ལྡན། རླངས་པ། མིང་ཆེན།
ཀུན་ཤེས་ཀཽཎྜ་ནྱ་དེ་མྱ་སྟེ་ལྔ་སྡེ་བཟང་པོ། ཉོན་མོངས་སྔོན་མ་གོམས་ཤིང་བག་ཆགས་མ་བྱུང་
བ་ཉེས་པ་ནི་ཁྱིམ་པ་བཞིན་གྱོན་པའོ། །བཅས་པའི་རྣམ་གཞག་ནི་སྨད་ཀྱི་ནང་དུ་མ་ཐང་ལ་
སྦྱར་ཏེ་གྱོན་པའི་ཤམ་ཐབས་དང་མཐང་གོས་ཅི་ནས་ཀྱང་ཟླུམ་པོ་མ་མཐའི་ཁ་མཉམ་པར་
འདུག་པར་འགྱུར་བ་དེ་ལྟར་བགོ་བར་བསླབ་པར་བྱའོ། །བསླབ་བྱ་སུམ་ཅུ་པོ་ཡན་ཆད་ཡུལ་
སེར་སྐུ། གང་ཟག་དགའ་བོ། ཉེར་དགའ། འཆར་ཀ །འདུན་པ། ནམ་སོ། འགྲོ་མགྱོགས་
ཏེ་དྲུག་སྡེའོ། །སྒྲུབ་པའི་ཚུལ་གྱིས་ཟླུམ་པོར་བགོ་བས་མདོར་བསྟན། དགག་པའི་ཚུལ་གྱིས་
ལྷག་མ་དྲུག་རྒྱས་བཤད་ཧ་ཅང་བརྩེངས་པ་པུས་མོ་ལས་གོང་དུ་ཐལ་བ་མ་ཡིན་པ་དང་། ཧ་
ཅང་འཚོལ་བ་ལོང་བུའི་ཚིགས་ལ་རེག་པ་མ་ཡིན་པ་ལོང་བུ་ལས་གོང་དུ་སོར་བཞི་བོར་བ་དང།
ཁ་ཚར་ཕུན་ཚར་བཅད་པའི་གྲུའམ་མདུན་ནས་འཕྱང་བ་གླང་པོ་ཆེའི་སྣ་ལྟར་ནར་བ་མ་ཡིན་པ་
དང་། ཏ་ལའི་ལོ་མ་ལྟར་སྟེང་གི་ཁ་ལོགས་ལྟེ་བའི་གོང་དུ་སྟེབ་པ་དང་། མེ་ཏོག་ལྟར་ཆ་མང་
པོར་བྱས་པ་མ་ཡིན་པ་དང། ཁྱིམ་པ་མོ་བཞིན་དུ་གློ་ནས་རྟ་ཟུར་གྱི་སྟེང་དུ་ཕྱི་རོལ་ཏུ་བསྡུས་ཏེ་
བཞག་པ་འབྲུའི་ཕུར་མ་ལྟར་མ་ཡིན་པ་དང་། ཤམ་ཐབས་ཀྱི་ནང་གི་ཁ་ཕྱིར་བཟློག་སྟེ་དེའི་
འོག་ཏུ་སླར་དགུག་པ་སྦྲུལ་མགོའི་གདེངས་ཀ་ལྟར་མ་ཡིན་པ་ཟླུམ་པོར་བགོ་བ་ལ་བསླབ་པར་བྱ་
བ་བདུན་ནོ། །ཆོས་གོས་ཅི་ནས་མ་མཐའ་མཉམ་པའི་ཟླུམ་པོར་བགོ་བར་བསླབ་པར་བྱ་མདོར་ན
106



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
བསྟན། ཆོས་གོས་བླ་གོས་དང་སྣམ་སྦྱར་མཆན་ཁུང་དུ་བཅངས་ཤིང་པུས་མོ་ལས་མཐོ་བའམ་
ལྟེ་བ་སྣང་བའི་ཧ་ཅང་བཙེངས་པ་མ་ཡིན་པ་དང་། ལོང་བུའི་ཚིག་ལ་རེག་པའམ། ཤམ་ཐབས་
ལས་དམའ་བའི་ཧ་ཅང་འཛོལ་བ་མ་ཡིན་པར་ཟླུམ་པོར་བགོ་བ་ལ་བསླབ་པར་བྱ་བ་གསུམ་
མོ། །
གཉིས་པ་ལམ་དུ་འཇུག་པའི་བསླབ་པ་ནི། ལག་པ་གཡོབ་པ་སོགས་མི་བྱེད་པར་དྲན་པ་
མཉམ་པར་བཞག་པ་ཤིན་ཏུ་བསྡམས་པ་དང་ཞེས་མདོར་བསྟན། གོས་ཀྱིས་གཡོག་པར་བྱ་
བའི་ལུས་མཉམ་པར་གཡོགས་ཤིང་འཕང་དུ་མི་བསྡུ་བ་ལེགས་པར་བགོ་བ་དང་། ཐ་མལ་གྱི་ང་
རོ་ཅ་ཅོའི་སྒྲ་དག་བསྐྱུང་བ་དང་། མིག་གྱེན་དུ་གཡེངས་ཤིང་འཁྲུལ་པར་མི་བྱ་བ་དང་། གཉའ་
ཤིང་གང་ཁྲུ་བཞི་ཙམ་དུ་ལྟ་ཞིང་ཁྱིམ་གཞན་དུ་འགྲོ་བ་ལ་བསླབ་པར་བྱ་བ་ལྔའོ་དང་ཞེས་གོང་
འོག་ཏུ་སྨོས་པ་རྣམས་མཐའི་ཚིག་སྡུད་པར་བྱེད་ཅིང་འདྲེན་པ་ཡིན་ཏེ། སྒྲ་བསྐྱུང་ཞིང་ཁྱིམ་དུ་
འགྲོ་བར་བྱ་ཞེས་པ་ལྟ་བུར་སྦྱར་ལ་བཤད་དོ། །བག་སར་།བག་སར་བཞིན་རས་ལ་སོགས་པས་མགོ་མི་
གཡོགས་པ་དང་། ཤམ་ཐབས་འདོམས་ཀྱི་ཕྱོགས་སྣང་བ་མི་བརྗེ་བ་དང། ཆོས་གོས་ཕྲག་པའི་
སྟེང་དུ་མི་གཟར་བ་དང་། ལག་པ་གཉིས་མདུན་ནས་བཏང་སྟེ། ཕྲག་པའམ་གཉའ་བར་
བཞག་པ་གཉའ་གོང་དུ་མི་སྣོལ་བའམ་ཆོས་གོས་གཉའ་གོང་དུ་མི་སྣོལ་བ་དང་། ལག་པ་
བརྐྱངས་ཏེ་ལྟག་པར་ཕན་ཚུན་སྣོལ་བའམ། ཆོས་གོས་ཕྲག་པ་གཉིས་ཀ་ལ་གཟར་ཏེ་ལྷག་པ་
མི་སྣོལ་བར་ཁྱིམ་གཞན་དུ་འགྲོ་བར་བསླབ་པར་བྱ་བ་ལྔའོ། །མི་མཆོང་བ་སྟེ་ཤིང་ཐགས་དང་ར་
བ་སོགས་ལ་མཆོངས་པའམ། མཆོང་ཞིང་ཤིན་ཏུ་བསྡམས་པ་དང་སྐྱིད་པ་བརྐུམ་ཞིང་སླར་རྐང་
པ་མདུན་དུ་བརྐྱངས་པ་ཤིན་ཏུ་བསྡམས་ཤིང་མི་བརྐྱང་བར་དང་། པུས་མོ་གཉིས་བཤིབས་ཏེ་
གྱེན་དུ་འགྲེང་བའི་ཙོག་པུས་འགྲོ་བ་མ་ཡིན་པ་དང་། རྟིང་པ་བཏེགས་ཏེ་རྐང་པའི་བྲང་བས་
འགྲོ་བ་མ་ཡིན་པ་དང་། ལག་པ་གཉིས་སྐེད་པར་བརྟེན་ནས་གྲུ་མོའི་ཕྱོགས་སྨྱུང་སྨྱུང་པོར་བྱས་
པའི་དཀུར་མི་བརྟེན་པར་ཁྱིམ་གཞན་དུ་འགྲོ་བར་བསླབ་པར་བྱ་བ་ལྔའོ། །གཟུགས་ཚོང་མ་
བཞིན་ལུས་ཀྱི་བྱ་བ་བསྒྱུར་ཞིང་འགྲོ་བ་བསྡམས་ཏེ་མི་བསྒྱུར་བ་དང་ལག་པའི་བྱ་བ་བསྐྱོག་ཅིང་
འགྲོ་བ་བསྡམས་ཏེ་མི་སྐྱོག་པ་དང་། རྩངས་པ་ལྟར་མགོའི་བྱ་བ་མི་བསྒྱུར་བ་དང། གཞན་
དག་དང་ཕྲག་པ་དང་ཕྲག་པར་མི་སྤྲད་ཅིང་ཕར་ཚུར་ཕུལ་བར་མི་བྱ་བ་དང་། གཞན་དང་ཟུང་
དུ་ལག་པ་མི་སྦྲེལ་བར་ཁྱིམ་གཞན་དུ་འགྲོ་བ་ལ་བསླབ་པར་བྱ་བ་ལྔའོ། །
107



༄༅།།དཔལ་ལྡན་ས་སྐྱ་པའི་གསུང་རབ་གྲུམ།ས་ཆེན་བཅོ་བརྒྱུད་པ་ལས། པོད་དང་པོ།
གསུམ་པ་སྟན་ལ་འདུག་པའི་བསླབ་བྱ་ནི། དང་པོ་གཉིས་མཉན་ཡོད། ཉེར་དགའ་
དང་འཆར་ཀ་ལ། ཕྱི་མ་བདུན་སེར་སྐྱར་དང་པོ་འཆར་ཀ །གཞན་རྣམས་དྲུག་སྡེ་ལ་བཅས་
སོ། །ཁྱིམ་གཞན་དུ་ཁྱིམ་བདག་གིས་མི་བསྒོ་བར་སྟན་ལ་རང་དགར་མི་འདུག་པ་ལ་བསླབ་
པར་བྱའོ་ཞེས་མདོར་བསྟན། ཁྱིམ་གཞན་དུ་སྟན་བཤམས་པ་འདི་ལ་འདུག་དུ་རུང་ངམ་མི་
རུང་མ་བརྟགས་པར་དང༌། ལུས་ཐམས་ཅད་ཀྱི་ལྗིད་ཀྱིས་ཐིགས་ཞེས་མ་དབབ་པར་དང་།
རྐང་པ་བྱིན་པའི་སྟེང་དུ་བྱིན་པ་བཞག་སྟེ་མི་བསྣོལ་བར་དང་། བརླའི་སྟེང་དུ་བརླ་བཞག་སྟེ་མི་
བསྣོལ་བར་དང། རྐང་པའི་ལོང་བུའི་ཚིགས་ཀྱི་སྟེང་དུ་ལོང་བུ་མི་བཞག་པར་དང་། རྐང་པ་
བརླ་གཉིས་བཤིབས་ཏེ། རྐང་པ་ཁྲི་འོག་གི་འགབ་ཁུང་དུ་མི་དགུག་པར་དང་། རྐང་པ་བརླ་
གཉིས་བཤིབས་ཏེ། བྱིན་པ་དང་རྐང་པ་གཉིས་ཐག་རིང་པོ་སོ་སོར་བྲལ་བར་མི་གདང་བར་
དང། བརླའམ་བྱིན་པ་ཐད་ཀར་གདངས་ཏེ་འདོམས་མི་སྣང་བར་ཁྱིམ་གཞན་དུ་སྟན་ལ་
འདུག་པར་བསླབ་བྱ་དགུའོ། །
བཞི་པ་ཟས་ལེན་པའི་བསླབ་བྱ་ནི། དང་པོ་བཞི་ཆུ་སྲིན་བྱིས་པ་གསོད་ཀྱི་རི་ལ་དྲུག་སྡེ་
ལ་བཅས་སོ། །གྲོང་ངམ་གཞན་དུའང་རུང་ལེགས་པར་ཟས་ཀྱི་བྱིན་ལེན་བླང་བར་བྱའོ་ཞེས་
མདོར་བསྟན། ལྷུང་བཟེད་ཀྱི་ཁའི་མུ་དང་ཁ་ད་ཆེད་དུ་ཟས་ཀྱིས་གང་བ་མ་ཡིན་པ་དང་།
།
ཚོད་མའམ་བྱ་ན་གང་གིས་ཟས་རྡེགས་པ་དེ་ཙམ་ལས་ཚོད་མ་དང་མཉམ་པའམ་ལྷག་པོར་ལེན་
པ་མ་ཡིན་པར་དང་རྒན་རིམ་མམ་གཞོན་རིམ་ཡང་རུང་། སྟན་ལ་འདུག་པའི་རིམ་པ་བཞིན་
མཐར་ཆགས་སུ་དང་། འདི་མན་ཆད་དམིགས་བསལ་མེད་པ་རྣམས་མཉན་ཡོད་དུ་དྲུག་སྡེ་
ལའོ། །འདི་རྒན་ཞུགས་ལ་བཅས་ཏེ། ལྷུང་བཟེད་ལ་ཡིད་དང་མིག་གིས་བལྟ་བ་དང་།
བཅའ་བ་དང་བཟའ་བ་འབྲིམ་པ་མངོན་དུ་མ་འོངས་པར་ལྷུང་བཟེད་མི་བཟེད་པར་དང་།
ཡང་གང་ཞིམ་པ་དེ་ལྷག་པར་འདོད་པའི་ཕྱིར་འབྲས་ཆན་གྱིས་ཚོད་མའི་སྟེང་དུ་མི་དགབ།
ཚོད་མས་འབྲས་ཆན་མི་མཐོང་བར་བྱས་ཏེ་མི་དགེབ་པར་དང་། བྲིམ་པར་བྱ་བའི་ཟས་བཅའ་
བ་དང་བཟའ་བའི་སྟེང་དུ་ལྷུང་བཟེད་དང་ཕོར་བུ་མི་བཟུང་བར་ཟས་བླང་བར་བསླབ་པར་བྱ་བ་
བརྒྱད་དོ། །
ལྔ་པ་ཟས་ཟ་བའི་བསླབ་བྱ་ནི། གྲོང་ངམ་གཙུག་ལག་ཁང་དུའང་རུང་ལེགས་པར་ཟས་
བཟའ་བར་བསླབ་པར་བྱའོ། །ཞེས་མདོར་བསྟན། ཁར་ཁམ་ཚད་དུ་བྱས་ཏེ་གཞུག་པར་བྱ་
108



9༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་ཕྱུ་པ།
བའི་ཚད་ལས་ཧ་ཅང་ཆུང་བ་ཡང་མ་ཡིན་པ་དང་། ཚད་ལས་ཧ་ཅང་ཆེན་པོར་ཡང་མ་ཡིན་པར་
དང་། ཆེ་ཆུང་སྤེལ་བ་མ་ཡིན་པའམ། རང་དང་འཇིག་རྟེན་དང་མཐུན་པའི་ཁམ་རན་པར་
དང་། ཁམ་མ་བཟས་པར་རམ། ཁའི་སྒོར་ཉེ་བར་མ་འོངས་པར་ཁ་མི་གདང་བར་དང།
འདི་རྒན་ཞུགས་ལའོ། ཁ་ཁམ་ཟས་ཀྱིས་བཀང་སྟེ་ཟ་བཞིན་དུ་མི་སྨྲ་བར་བསླབ་པར་བྱ་བ་དྲུག་
གོ །ཏེ་པོར་སྐྱུར་ཆེས་པར་སྟོན་པ་ཙུག་ཙུག་ཟེར་བ་མི་བྱ་བར་དང་། ཏེ་པོར་མངར་བར་སྟོན་
པ་ཅག་ཅག་མི་བྱ་བར་དང་། ཧ་ཅང་གྲང་བར་སྟོན་པ་ཧུ་ཧུ་མི་བྱ་བར་དང་། ཧ་ཅང་ཚ་བར་
སྟོན་པའི་ཕུ་ཕུ་མི་བྱ་བར་དང་། ཟ་བའི་ཚེ་ལྕེ་ཁའི་ཕྱི་རོལ་ཏུ་ཕྱུང་ཞིང་ཕྱུང་ཞིང་མཆུ་ལྷག་ཅིང་
ཟ་བ་སྟེ་དེ་ལྟར་ཟས་མི་ཟ་བར་བསླབ་པར་བྱ་བ་ལྔའོ། །ཟས་གང་ལ་འབྲུ་ཐ་དད་ཡོད་པ་དེ་འབྲུ་
ནས་འབྲས་ཆེན་དང་སྲན་མ་ལ་སོགས་ཐ་དད་པ་རེ་རེ་ནས་བཏུས་ཤིང་ཟ་བར་མི་བྱ་དང་།
ཟས་ལ་འཕྱས་སྨོད་མི་གདགས་པར་གང་རྙེད་པ་དེས་ཆོག་པར་བྱ་བ་དང་། ཟས་འཁུར་བ་
གཡས་གཡོན་མི་སྤོ་བར་དང་། ལྕེས་རྐན་སྒྲ་མི་གཏོགས་པར་དང་། ཁམ་ཚད་འཕྲོར་སོས་མི་
བཅད་པར་ཟས་བཟའ་བར་བསླབ་པར་བྱ་བ་ལྔའོ། །ཟས་གང་ལགི་པ་ལྷག་པ་ཡོད་པའམ།
ལག་པས་མི་ལྷག་པ་དང་། ལྷུང་བཟེད་དང་ཕུར་བུ་སོར་མོས་མི་བྱོག་པ་དང་། ལག་པས་ལྕེའི་
སྟེང་དུ་མི་སྤྲུག་པའམ། ལག་པ་ལ་ཟས་གོས་པ་ཕྱིར་མི་སྤྲུག་པར་དང་། ལྷུང་བཟེད་དུ་ཟས་
བླུགས་ཏེ་མི་བསྐྱམ་ཞིང་ལྕི་ཡང་ཅི་ཡོད་ཅེས་སྲང་ལ་མི་གཞལ་བར་དང་། ཟས་ལ་མཆོད་རྟེན་གྱི་
དབྱིབས་འདྲ་བར་བྱས་ཏེ་བཅོམ་ཏེ་ཟས་མི་བཟའ་བོར་བསླབ་པར་བྱ་བ་ལྔའོ། །
དྲུག་པ་ལྷུང་བཟེད་དང་འབྲེལ་བའི་བསླབ་བྱ་ནི། རང་གི་དྲུང་ན་འདུག་པའི་དགེ་སློང་
གི་ལྷུང་བཟེད་ལ་བལྟས་ཏེ་མང་དུ་ཟའོ་ཞེས་སོགས་འཕྱས་གདགས་པའི་ཕྱིར་མི་བལྟ་བར་དང་
ལག་པ་ཟས་ཀྱིས་གོས་པ་དང་འབགས་པས་རིལ་བ་སོགས་ཆུ་སྣོད་ལ་མི་བཟུང་བར་དང་། དྲུང་
ན་འདུག་པའི་དགེ་སློང་དང་དགེ་ཚུལ་སོགས་ལའང་གོས་ཆུད་ཟ་བ་དང་ཐོ་འཚམ་པའི་ཕྱིར་ཟས་
དང་འབགས་པའི་ཆུས་མི་གཏོར་བར་དང་། ཁྱིམ་པ་འདུག་པ་ལ་འདིར་དབོ་འམ་མི་དབོ་ཞེས་
མ་དྲིས་མ་བརྟགས་པར་ཆུ་དང་ཟས་འབགས་པ་ཁྱིམ་གཞན་དུ་མི་དབོ་བར་བསླབ་པར་བྱ་བ་
བཞིའོ། །ལྷུང་བཟེད་མིག་བཞིན་དུ་བསྐྱང་ངོ་ཞེས་གསུངས་པས། ལྷུང་བཟེད་ཀྱི་ནང་དུ་ཟས་
ཀྱི་ལྷག་མ་དང་ངན་པ་དང་མི་གཙང་བ་བླུགས་ཏེ་མི་དོར་བར་དང་། འོག་གཞིའི་སྟེགས་མེད་
པའི་ས་རྗེན་པའི་ཕྱོགས་སུ་ལྷུང་བཟེད་མི་བཞག་པ་དང་། ས་མི་བདེ་བ་དོས་ཆད་པའི་གད་ཁ་ནོ
109



༄༅།།དཔལ་ལྡན་ས་སྐྱ་པའི་གསུང་རམསུ་རྒྱས།ས་ཆེན་པཚོ་བརྒྱུད་ལས། པོད་དང་པོ།
མ་ཡིན་པ་དང་། གཡང་ས་བྱིན་གྱིས་གཞོལ་བ་དང་ཉེ་བ་མ་ཡིན་པ་དང་། འདྲིལ་ཏེ་འགྲོ་བའི་
རྐན་གཟར་པོ་བང་རིམ་བཞི་ལྟ་བུ་མ་ཡིན་པར་བཞག་པར་བྱ་བ་དང་། འགྲེང་སྟེ་ལྷུང་བཟེད་མི་
དབྱུང་མི་བཀྲུ་བ་དང་། གད་ཁ་གཡང་ས། རྐན་གཟར་པོར་མ་ཡིན་པར་ལྷུང་བཟེད་བཀྲུ་བ་
དང་། འབབ་ཆུ་དྲག་པོའི་རྒྱུན་ལས་ལྷུང་བཟེད་ཀྱི་ཁ་ཡར་བཟློག་ཏེ་ཆུ་མི་གཅུ་བ་ལ་བསླབ་པར་
བྱ་བ་བཅུའོ། །
བདུན་པ་ཆོས་འཆད་པའི་བསླབ་བྱ་ནི། ཉན་པ་པོ་མི་ན་བར་འདུག་པ་ལ་འཆད་པ་པོ་
འགྲེང་སྟེ་ཆོས་མི་བཤད་པར་བསླབ་པར་བྱ་བ་འདི་སྒུར་མཆོག་ལ་བཅས་སོ། །ནད་པ་ནི་སྤྱོད་
ལམ་ཅི་བདེ་བར་གནས་ཀྱང་ཉེས་པ་མེད་དོ། །གློས་ཕབ་སྟེ་ཉལ་བ་ལ་ཙོག་པུར་འདུག་སྟེ་དང་།
སྟན་མཐོ་ཞིང་བཟང་པོ་ལ་འདུག་པ་ལ། དམན་ཞིང་ངན་པ་ལ་འདུག་སྟེ་དང། མདུན་དུ་འགྲོ་
བ་དང་འདུག་པ་ལ་རྒྱབ་ཕྱི་ངོས་ནས་འགྲོ་བའམ་འདུག་པས་དང་། ལམ་དྲང་པོ་ནས་འགྲོ་བ་
ལམ་གྱི་འགྲམ་མི་བདེ་བ་ནས་འགྲོ་ཞིང་མི་བཤད་པ་ལྔའོ། །མི་ན་བར་མགོ་གོས་ཀྱིས་གཡོགས་
པ་དང་། སྐྱེའམ་གོས་བརྗེས་པ་དང་། ཕྲག་པ་ཟླུམ་པོ་མ་ཡིན་པས་གཟར་བ་དང་། གོས་དང་
ལག་པ་གཉའ་གོང་དུ་བསྣོལ་བ་དང་ལྷག་པར་བསྣོལ་བ་ལ་ཆོས་མི་བཤད་པ་ལྔའོ། །མི་ན་བར་
སྐྲ་དོ་ཀེར་ཅན་སྤྱི་བོར་བཅིངས་པ་ལྟ་བུ་དང་། ཞྭ་གྱོན་པ་དང་། བ་དན་དང་ནོར་བུ་ལ་སོགས་
པའི་ཅོད་པན་སྤྱི་བོར་ཐོགས་པ་ཅན་དང་། ཕྲེང་བ་ཐོགས་པ་ཅན་དང་། མགོ་ཐོད་ལ་སོགས་
པས་དཀྲིས་པ་ཅན་ལ་ཆོས་མི་བཤད་པ་ལྔའོ། །ཉན་པ་པོ་མི་ན་བར་གླང་པོ་ཆེ་ཞོན་པ་དང་།
རྟ་ལ་ཞོན་པ་དང་། འདོ་ལེ་ལ་སོགས་ཁྱོགས་ལ་འདུག་པ་དང་། དེ་དག་ལས་གཞན་པའི་
བཞོན་པའི་སྟེང་ན་འདུག་པ་དང་། མཆིལ་ལྷམ་མཐོན་པོ་གྱོན་པ་ལ་ཆོས་མི་བཤད་པ་ལྔའོ། །
ལག་ན་འཁར་བ་ཐོགས་བཞིན་པ་དང་། ལག་ན་གདུགས་ཐོགས་ཤིང་ཕུབ་པ་དང་། འཁོར་ལོ་
སོགས་མཚོན་ཆ་ཐོགས་པ་དང་། རལ་གྲི་ཐོགས་པ་དང་། མདའ་ལ་སོགས་པའི་དགྲ་ཆ་ཐོགས་
པ་དང་། ཡ་ལད་དང་ཕུབ་པ་སོགས་པ་གོ་ཆ་གྱོན་བཞིན་པ་ལ་ཆོས་མི་བཤད་པར་བསླབ་པར་བྱ་
བ་དྲུག་གོ །འདི་དག་ནི་བཅོམ་ལྡན་འདས་ཀྱིས་བསྐལ་པ་གྲངས་མེད་པར་བསྒྲུབས་པའི་
འབྲས་བུ་དམ་པའི་ཆོས་ལ་མ་གུས་པ་སྤང་བར་བྱ་བའི་ཕྱིར་རོ།
བརྒྱད་པ་བཤང་གཅི་དང་འབྲེལ་བའི་བསླབ་བྱ་ནི། ཉེར་དགའ་ལས་ཏེ། དགེ་སློང་མི་
ན་བར་ལུས་འགྲེང་སྟེ་བཤང་གཅི་མི་འདོར་བར་བསླབ་པར་བྱའོ། །ལོངས་སྤྱོད་དུ་རུང་བའི་ཆུ་པའི་ཅོད་པན་སྤྱི་བོར་ཐོགས་པ་ཅན་དང་། ཕྱེ་
110



༄༅།།འདུ་ལ་པའི་སྡེ་སྣོད་མཛེས་པར་ཕྱེད་པའི་རྒྱུན་ཞེས་བྱ་བ།
པགཙང་མའི་ནང་དུ་བཤང་གཅི་དང་། མཆིལ་མ་དང་སྣབས་དང་། ཡར་སྐྱུགས་པ་དང་། མར་
བླུགས་པ་མི་འདོར་བ་དང་། རྩྭ་སྔོན་པོ་དང་ལྗོན་ཤིང་མཛེས་པ་ལོངས་སྤྱད་དུ་རུང་བ་ཡོད་པ་
དང་། སྐྱེ་བོ་འདུ་བའི་ཕྱོགས་དང་ལམ་སྲང་དག་ཏུའང་དེ་དག་དང་པོར་མི་བྱ། བྱས་ཟིན་པ་
དོར་བར་མི་བྱ། ཕྱོགས་ཐམས་ཅད་ཆུ་དང་རྩིས་ཁྱབ་པ་ནི་མ་གཏོགས་ཏེ། འཇིག་རྟེན་དག་
གིས་མི་སྨད་ཅིང་ཡ་རབས་ཀྱི་རྗེས་སུ་མཐུན་པར་བྱ་བའི་ཕྱིར་རོ། །
དགུ་པ་རྒྱུ་བའི་བསླབ་བྱ་ནི། ཆོས་འདི་པའི་དགེ་སློང་གིས་ཤིང་ལ་འཛེགས་པ་ལས་
བཅས་ཏེ། གོས་སྐམ་པ་ལ་སོགས་པའི་ཕྱིར་ཤིང་ལ་མི་གང་ཙམ་འཛེག་ཏུ་སྣང་གི དེ་བས་
མཐོར་མི་འཛེག་པར་བསླབ་པར་བྱའོ། །སྟག་དང་སེང་གེ་ལ་སོགས་པའི་གནོད་པ་བྱུང་ན་ཇི་
ཙམ་ཐར་བར་འཛེག་པ་ནི་མ་གཏོགས་ཏེ་ཉེས་པ་མེད་དོ། །
གསུམ་པ་མཇུག་བསྡུ་བ་ནི། ཚེ་དང་ལྡན་པ་དག་ཅེས་བོས་ནས། འདོན་པ་བདག་
གིས་འཇིག་རྟེན་དང་འདུལ་བ་དང་མི་འགལ་བར་བསླབ་པར་བྱ་བའི་ཆོས་མང་པོ་བརྒྱ་རྩ་བཅུ་
གཉིས་པོ་དག་ལེགས་པར་བསྟན་ཟིན་ཏོ། །ཞེས་སོགས་སོ། །དེ་ལྟར་ཕམ་པ་དང་ལྷག་མ་
དང་། མ་ངེས་པ་དང་། ལྟུང་བྱེད། ཉེས་བྱས་ཀྱི་སྡེ་སྟེ་ལྔ། ལུང་ལྟར་ན། ཕམ་པ་ལྷག་མ་
ལྟུང་བྱེད་སོར་བཤགས་བསླབ་བྱའི་སྡེ་དང་ལྔ་པོ་ཐམས་ཅད་ཀྱི་རྟེན་ནི། དགེ་སློང་གི་སྡོམ་པ་
དང་ལྡན་པ། གསོ་བ་ལ་ཞུགས་པ་བསླབ་བྱིན་ཡན་ཆད་བསླབ་རྒྱུན་གཅིག་ལ་གྲུབ་པ། ལས་
དང་པོ་པ་དང་། སྨྱོ་བ་དང་ཚོར་བ་དྲག་པོས་གཟིར་ཏེ་སེམས་རང་བཞིན་དུ་མི་གནས་པ་མ་
ཡིན་པ། བཅས་པ་འགའ་ཞིག་ལ་ཡུལ་དུས་གང་ཟག་གི་དབང་གིས་གནང་བའི་སྐབས་མ་
གཏོགས་པའོ། །གཞི་ནི། འབྱུང་བ་དང་། འབྱུང་འགྱུར་དང་སེམས་ཅན་ལ་བརྟེན་པ་ལས་ཕྱི་
མ་ལ་མི་དང་། མི་མིན་དང་། དུད་འགྲོ་ལ་བརྟེན་པའོ། །དང་པོ་ནི་མ་བྱིན་ལེན་གྱི་རྫས་
བདག་དང་གསོད་པའི་ཕམ་པའི་གསད་བྱ་ལྟ་བུ། རང་ལས་ཐ་དད། མི་ཡིན་པ། གོ་བྱའི་ཡུལ་
ཕལ་ཆེར་ལ། སྨྲ་ཤེས་དོན་གོ་ཤེས་པ་རང་བཞིན་དུ་གནས། མ་ནིང་མ་ཡིན་པ། ཁྱིམ་པ་མོ་
དང་དགེ་སློང་མ་ལུས་རྟེན་རུང་། རྫུ་འཕྲུལ་ཅན་མ་ཡིན་པ། ཉེ་དུ་མ་ཡིན་པ། དགེ་སློང་མའི་
སྡོམ་ལྡན། རབ་བྱུང་སྤྱིས་སྐྱེད་ལ་སྡེ་ལྔའི་སྡོམ་པ་གསོ་བ་ལ་ཞུགས་པ་ཡན་ཆད་དོ། །གོས་ཀྱིས་
བསྐྱེད་པ་ལ་རུང་བ་ཁྲུ་གང་ཡན་ཆད་ཚད་ལྡན། ཟས་ཀྱིས་བསྐྱེད་པ་ལ། ཟས་རུང་ཚད་ལྡན།
གནས་ཀྱིས་བསྐྱེད་པ་ལ་ཕལ་ཆེར་གཡོགས་ཤིང་གནས་ཀྱི་མཚན་ཉིད་དུ་གྲུབ་པ་སོགས་འབྱུང་
111



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
གྱུར་དང་། འཇིག་རྟེན་ན་གྲགས་པའི་མེ་དང་ཆུ་དང་ས་ནི་འབྱུང་བའོ། །འདུ་ཤེས་ནི་
ཆེར་ལ་གཞི་དེ་ལ་དེར་མ་འཁྲུལ་བ་སྟེ། མི་ལ་མིར་ཤེས་པ་དང་། མིའི་རྫས་ལ་དེར་ཤེས་པ་དང་།
ཉེ་དུ་མ་ཡིན་པ་ལ་དེར་ཤེས་པ་ལ་སོགས་པའོ། །ཀུན་སློང་ལ་བྱ་བ་དེའི་སྔོན་དུ་འགྲོ་བ་རྒྱུའི་ཀུན་
སློང་དང་། བྱ་བ་བྱེད་བཞིན་པའི་ཚེ་འཇུག་པ་དུས་ཀྱི་ཀུན་སློང་གཉིས་ལས། སྦྱོར་བ་བརྩམས་
ནས་མ་ཟིན་གྱི་བར་ཀུན་སློང་རིས་མ་ལོག་པ་དགོས་ཤིང་། ཀུན་སློང་ཕྱི་མ་གསར་དུ་སྐྱེས་པ་
དེའི་དབང་གིས་མཐར་ཐུག་གང་བྱས་པ་དེར་འགྱུར་རོ། །མཐར་ཐུག་རང་རང་གི་ཀུན་སློང་
གང་ཡིན་པ་དེའི་འཕེན་པ་རྫོགས་ཤིང་ལས་ཀྱི་འབྲས་བུ་གྲུབ་པ་སྟེ། གསོད་པ་ལ་སྲོག་འགགས་
པ་དང་། སྨྲས་པ་ལ་ཐོས་ཤིང་དོན་གོ་བ་དང་། ཟོས་པ་ལ་མགུལ་དུ་མིད་པ་དང་། ཉལ་བ་ལ་
ཉལ་ནས་གཉིད་པ་ལ་སོགས་གང་བསམ་པའི་གཞི་དེ་ལ་སྦྱོར་བ་བྱས་ནས་མཐར་ཐུག་གྲུབ་
པའོ། །ལྟུང་བའི་རྒྱུ་དེ་དག་གི་དབང་གིས་ལྟུང་བ་རྣམས་ཕྱེ་བ་ཡིན་པས། གཞི་ཐ་དད་ཀྱིས་
ལྟུང་བ་ཐ་དད་ས་བོན་ཇི་སྙེད་པ་དང་། སྲོག་ཆགས་ཇི་སྙེད་པའི་ལྟུང་བ་འབྱུང་བ་དང་།
བཅས་རིས་ཐ་དད་ཀྱིས་ལྟུང་བ་ཐ་དད། མི་བདེན་པར་སྐྱོན་གྱིས་ཕྲ་མ་བྱས་ན། བརྫུན་སྨྲ།
སྐྱོན་བརྗོད་ཚ་
བ་
དང་། ཟས་ཀྱི་དངོས་པོ་གཅིག་ལ། སྦྱིན་ལེན་མ་།
བྱས་པར་ཟ་བ། ལག་ཉ་ཞག་ལོན། རྗེན་པ་ཟ་བའི་ཉེས་པ་འབྱུང་བ་ལྟ་བུ་བྱེད་པ་པོ་ཐ་དད་
པས་ལྟུང་བ་ཐ་དད། དགེ་སློང་དུ་མིས་གྲོས་བྱས་ཏེ་མི་གཅིག་སྲོག་དང་ཕྲལ་ན་ཐམས་ཅད་ལ་
ཕམ་པར་འགྱུར་བ་ལྟ་བུ། ཀུན་སློང་ཐོ་དད་པས་ལྟུང་བ་ཐ་དད། བུད་མེད་ཀྱི་ཐད་དུ། མི་
པར་སྤྱོད་པའི་ཕྱིར་འགྲོ་བ་དང་། རེག་པའི་ཕྱིར་དང་། སྨྲ་བའི་ཕྱིར་དང་། འདུག་པའི་
ཕྱིར་དང་། ཉལ་ཤོམ་ལ་ལྟ་བའི་ཕྱིར་དང་། སྨྱོན་གྱི་ཕྱིར་དང་། ཆོས་བསྟན་པའི་ཕྱིར་དང།
གོས་སློང་བའི་ཕྱིར་འགྲོ་བ་དང་སྨྲ་བ་ལ་དེ་དང་དེར་གཏོགས་པའི་སྦྱོར་བ་དང་དེ་ངོས་གཞིའི་
ཉེས་པ་འབྱུང་བ་ལྟ་བུ་སྟེ། འདུ་ཤེས་དང་ཀུན་སློང་གང་གིས་ཞུགས་པའི་བྱ་བ་དེ་དེར་གཏོགས་
པའི་ཕྱིར། དེས་ན་བུད་མེད་ལ་འཁྲིག་པར་འདོད་པ་ཁོ་ནས་རེག་ན་འཁྲིག་པའི་སྦྱོར་བར་
གཏོགས་ཀྱི། རེག་པའི་
རེག་ནའང་རེག་པའི་ཕམ་༤༡ དགེ་
སློང་མས་སྐྱེས་པ་ལ་འཁྲིག་པའི་ཕྱིར་
ལྟར་མ་ཡིན་ན་ཕམ་པ་བྱུང་བས་སླར་ལྟུང་བ་ལ་སྦྱར་ན་ཉེས་བྱས་སུ་འཆད་པ་ལྟར་ན། དགེ་
སློང་མ་ལ་མི་ཚངས་སྤྱོད་ཀྱི་ཕམ་པ་གཏན་མི་འབྱུང་བར་འགྱུར་བ་དང་། ལྟུང་བ་འགའ་ཞིག་གི་
112



༄༅།།འདུལ་བའི་སྡེ་སྣོད་མཛེས་པར་ཕྱེད་པའི་རྒྱན་ཞེས་བྱ་བ།
4ཡན་ལག་འགའ་ཞིག་གི་དངོས་གཞིར་འཇོག་ན། བཅས་པའི་རྣམ་གཞག་འཇིག་ཅིང་ཧ་ཅང་
ཐལ་བར་འགྱུར་ཏེ། མང་དུ་སྨྲ་བས་ཅི་ཞིག་བྱ། སྦྱོར་བ་ཐ་དད་ཀྱིས་ལྟུང་བ་ཐ་དད་མ་བྱིན་
ལེན་གྱིས་བླངས་པ་རེ་རེ་ཞིང་ཐ་དད་པ་དང་ཕྲི་བའི་གོམ་པ་རེ་རེ་ཐ་དད་པ་དང་། ཕོ་བྲང་དང་
གྲོང་ཁྱེར་དུ་ཕྱི་དྲོ་ལན་དུ་མ་ཕྱིན་པ་དེ་སྙེད་ཀྱི་ལྟུང་བ་འབྱུང་བ་དང་། བྱིན་ལེན་མ་བྱས་པ་དང་།
ཕྱི་དྲོ་ཟ་བ་དང་། ཤ་རྗེན་ཟ་བ་སོགས་ལ་ཁམ་རེ་རེ་ཞིང་ལྟུང་བ་ཐ་དད་རེ་རེ་འབྱུང་བ་ལྟ་
བུའོ། །མཐར་ཐུག་ཐ་དད་ཀྱིས་ལྟུང་བ་ཐ་དད་ཀྱང་དེ་དག་གིས་ཅི་རིགས་པར་རྟོགས་ཤིང་།
རྫས་བདག་པོ་ཐ་དད་བཅུ་ལ། དགེ་སློང་རྫས་འགོད་པ་བཅུས་བརྐུས་ན་རིན་ཐང་ཚང་བ་བརྒྱ་
ཐོབ་ན་ཕམ་པ། ཐ་མི་དད་བཅུ་ལ་བརྐུ་ན་བཅུ་ཐོབ་ན་ཕམ་པ། དེ་ལ་ཐ་མི་དད་བཅུས་རྐུ་
ནའང་བཅུ་ཐོབ་ན་ཕམ་པ། གཉིས་ཀ་ཐ་མི་དད་ན་གཅིག་ཐོབ་ན་ཕམ་པ་ལྟ་བུའོ། །ལྟུང་བ་ཅི་
ཡང་གི་ཁྱད་པར་ཡང་ངོ་བོ་ལས་ཕམ་པ་དང་ལྷག་མ་དང་དེ་ལས་གཞན་པ་སྟེ་ཆེ་འབྲིང་ཆུང་
ངུའོ། །ཕྱིར་བཅོས་ཀྱི་ཆ་ནས། ཆད་ལས་ཆེན་པོས་ལྟུང་བ་ལས་ལྡང་བ་ཕམ་པ། འབྲིང་གིས་
ལྷག་མ། ཆུང་ངུས་སྤང་ལྟུང་། ཆད་ལས་མེད་པར་ལྡང་བ་དེ་རྣམས་ལས་གཞན་པའི་ལྟུང་
བའོ། །དངོས་གཞི་བཅོས་པས་དེའི་སྦྱོར་བ་ལ་སོགས་པའང་བཅོས་པར་འགྱུར་རོ། །བྱེད་པ་
དང་ཀུན་སློང་མི་ཤེས་པ་དང་བག་མེད་པས་བྱས་པ་ཆུང་ངུ་། ཉོན་མོངས་མང་བ་འབྲིང་། མ་
གུས་པས་ཆེན་པོ། བསམ་པས་ནི་ཉོན་མོངས་དྲག་ཞན། གཞི་ལས་ནི་ཉོན་མོངས་དང་སྦྱོར་བ་
མཚུངས་པས་མི་ལ་ཕམ་པ། མི་མ་ཡིན་པ་ལ་སྦོམ་པོ། དུད་འགྲོ་ལ་ལྟུང་བྱེད། དགྲ་བཅོམ་
བསད་ན་མཚམས་མེད་དང་། ཆུ་དང་འོ་མ་དང་ཁྲག་འཐུང་བ་ལས་ཉེས་མེད་ལྟུང་བྱེད་སྦོམ་པོ་
འབྱུང་བ་ལྟ་བུའོ། །གྲངས་ལས་གཅིག་ནས་ལྔའི་བར་ཆུང་ངུ་། དེ་ནས་གྲངས་ཤེས་པ་འབྲིང་།
དཔག་ཏུ་མེད་པ་ཆེན་པོའོ། །བྱིས་པ་ཆུང་ངུས་བྱས་པ་དང་། ནར་སོན་པས་བྱས་པ་དང་།
དུད་འགྲོའང་བོངས་ཆེ་ཆུང་ལ་སོགས་པ་མང་དུ་གསུངས་སོ། ། སྦོམ་པོ་ཞེས་པ་ལྟུང་བའི་རྐང་
གྲངས་ལ་མེད་ཀྱང་། ཡོན་ཏན་སྒྲའི་སྦོམ་པོ་ལྟུང་བ་ཆུང་ངུ་དུ་མ་འདུས་པ་ལ་མིང་དུ་བཏགས་
པ་སྟེ། རང་རང་གི་མིང་གིས་བཤག་པར་བྱ་བའོ། །སྦོམ་པོ་མཚན་ཉིད་པ་ལ་བཞིར་བཤད་
པས། ཕམ་ལྷག་གི་དངོས་གཞི་བསྐྱེད་པའི་སྐད་ཅིག་སྔ་མ་སྦྱོར་བའི་སྦོམ་པོ། གཞན་དོན་དུ་
རྫས་རིན་ཐང་ཚང་བ་བརྐུས་ན། རང་དོན་གྱི་ཀུན་སློང་མ་ཚང་བས་དངོས་གཞི་རྣམ་པའི་སྦོམ་
པོ། མི་མ་ཡིན་ལ་དེར་འདུ་ཤེས་པས་བསད་ན། མི་ཡིན་པ་མ་ཚང་བ་ལ་མཐར་ཐུག་གྲུབ་པས་
113



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
དངོས་གཞིའི་སྦོམ་པོ། ཕམ་ལྷག་དངོས་གཞི་གྲུབ་ཏུ་ཆ་བ་ན་འགགས་པ་དང་། རང་གི་སྲོག་
གཅོད་པའི་སྦྱོར་བའི་ལྟ་བུ་སྦྱོར་བ་རྣམ་པའི་སྦོམ་པོའོ། །མིའི་ལག་པ་གཅོད་པ་དང་། ནགས་
མེས་གཏོང་བ་དངོས་གཞིའི་རྣམ་པ་དང་། སྐྲ་ཅན་འཚོང་བ། རྐུན་མ་ཁྲིམས་གཅོད་ལ་གཏོད་
པ་སོགས་སྦྱོར་བའི་རྣམ་པ། ཤ་རྗེན་ཟ་བ་དབེན་དུ་གཏོགས་པ་དངོས་གཞིའི་རྣམ་པའི་སྦོམ་པོ་
སོགས་སུ་ཤེས་པར་བྱའོ། །སྦོམ་པོ་ལྕི་བ་བཞིའི་མདུན་དུ་མིང་རིས་བརྗོད་དེ་བཤགས་པ་དང་།
ཡང་བ་གཅིག་གི་མདུན་དུ་བཤགས་སོ། ། ཉེས་བྱས་ཕྲ་མོ་ཡང་ཕྱིར་མ་བཅོས་ན་སུམ་ཅུ་རྩ་
གསུམ་པའི་ལྷའི་ཚེ་ཚད་བས་ཀྱང་ལྷག་པར་དམྱལ་བར་གནས་པར་གསུངས་པས། ལྟུང་བ་མི་
འབྱུང་བ་དང་། བྱུང་ན་ཉེས་པ་སྦྱང་བ་ལ་འབད་པ་ཆེར་བྱའོ། །ཕམ་པ་ལྷག་མ་ཞེས་སོགས་སྡེ་
ཚན་ནི་མིང་། སྲོག་གཅོད་པ་དང་རེག་པ་སོགས་ནི་རིས་སོ། །ཕྱིར་བཅོས་དང་ལྟུང་མེད་དང་།
བསླབ་བྱ་དང་ཆ་དང་ཆ་ཅན་སོགས་རྒྱས་པར་ཤེས་པར་བྱ་སྟེ། འདིར་མང་དུ་དོགས་པས་མ་
སྤྲོས་སོ། །དགག་བྱའི་རིས་མཐུན་པ་རྣམས་དགག་པ་དང་། དགོས་པའི་རིས་མཐུན་པ་
རྣམས་སྒྲུབ་པ་དང་། རྐྱེན་ལ་ལྟོས་ཏེ་གནང་བའི་རྐྱེན་རིས་མཐུན་པ་རྣམས་དངོས་སུ་མ་
གསུངས་ཀྱང་རུང་མཐུན་རྩིས་ཏེ་བླང་དོར་མ་ནོར་བར་བྱའོ། །དེ་ལྟར་དགག་པའི་བསླབ་
འཆའ་བའི་རྒྱུ་མཚན་ནི། མངོན་མཐོ་ངེས་ལེགས་ཀྱི་གེགས་རང་བཞིན་གྱི་ཁ་ན་མ་ཐོ་བ་དང་
དེའི་རྒྱུ་སྤོང་བའི་ཕྱིར་མི་ཚངས་སྤྱོད་སྤོང་བ་ལྟ་བུ་དང་། གཞན་མ་དད་པ་སྤོང་བའི་ཕྱིར་གནས་
ངན་ལེན་བརྗོད་པ་དང་། མ་གུས་པ་སྤོང་བའི་ཕྱིར་མ་གུས་པའི་ཚུལ་དང་ བར་ཆད་དུ་འགྱུར་
བ་སྤོང་བའི་ཕྱིར་མེ་རེག་དང་། རྟགས་ཉམས་པ་སྤོང་བའི་ཕྱིར་མུ་སྟེགས་ཀྱི་རྟགས་སྤོང་བར་
བཅས་པ་ལྟ་བུ་སྟེ་ལྔ། སྒྲུབ་པ་ཡང་། མངོན་མཐོ་ངེས་ལེགས་ཀྱི་ལམ་གྱི་རང་བཞིན་ཡིན་
བསླབ་པ་གསུམ་དང་། དེ་ལ་སྦྱོར་བས་དགེ་བའི་བཤེས་གཉེན་བསྟེན་པ་དང་། དེའི་གྲོགས་སུ་
གྱུར་པ་གསོ་སྦྱོང་བྱ་བ་དང་། བཅས་པའི་ཐོ་འཚམས་བཟུང་བའི་ཕྱིར་དགེ་སྦྱོང་བརྟག་པའི་ཆོ་
ག་ལྟ་བུ་བཞི། གནང་བའང་བྱས་མ་བྱས་ཁྱད་མེད་པས་ཕོར་བུར་ཟིན་ཟ་བ་དང་། དགོས་པ་
ཡོད་ཀྱང་སྒྲུབ་མི་ནུས་ནད་པས་ཆོས་མ་ཉན་ཡང་ཉེས་མེད་དང་། དགོས་པ་དང་སྒྲུབ་ནུས་ཡོད་
ཀྱང་རང་བཞིན་གྱིས་དེ་ལ་འཇུག་པས་ནད་པ་ལ་ཕྱི་དྲོ་ཟ་བ་དང་། ཇི་ལྟར་བྱས་ཀྱང་ཁྱད་མེད་
པས་གསོ་སྦྱོང་ཡོད་པའི་གནས་ནས་གནས་སུ་འགྲོ་བར་གནང་བ་ལྟ་བུ་བཞིའོ། །དགག་དགོས་
དེ་དག་ཡུལ་དུས་ཀྱིས་ལོག་སྟེ་བྱུང་ན་བཅས་པ་ཡང་བཟློག་པར་འགྱུར་རོ། །.



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
ལྔ་པ་རྩོད་པ་ཞི་བྱེད་ལ་མདོར་བསྟན། སོ་སོར་བཤད། མཇུག་བསྡུ་བ་གསུམ་ལས་
དང་པོ་ནི། ཚེ་དང་ལྡན་པ་དག འཁྲུགས་ལོང་གི་རྩོད་པ་ན་ཞི་བར་བྱེད་པའི་ཆོས་བདུན་པོ་
འོག་ནས་འཆད་པ་འདི་དག་ནི། དུས་ཡར་ངོའི་ཟླ་ཕྱེད་དང་། མར་ངོའི་ཟླ་བ་ཕྱེད་ཅིང་མཐུན་
པའི་གསོ་སྦྱོང་གི་ཚེ་སོ་སོར་ཐར་པའི་མདོ་འདོན་པ་ན་འདུལ་བ་འཛིན་པའི་ ཁ་ལས་འབྱུང་
ངོ་། །ཕུང་པོ་བདག་མེད་ལྟ་བུ་ཆོས་རྣམ་པར་བཞག་པ་དང་ཚུལ་ཁྲིམས་རྣམ་པར་བཞག་པའི་
དངོས་པོ་ཆོས་དང་འདུལ་བ་དང་བསྟན་པ་དང་ལྟུང་བ་སྡེ་ལྔའི་དེ་བཞིན་ཉིད་ལ་བརྟེན་ནས་
བདག་མེད་ཡིན་མ་ཡིན། ཆོས་དང་འདུལ་བ་དང་སྟོན་པའི་བསྟན་པ་དང་ལྟུང་བ་ཡིན་མ་ཡིན་
ཞེས་དང་། བླང་བ་དང་དོར་བ་དང་། སྦྱིན་པར་བྱ་བའམ་མི་བྱ་བ་དང་བསྐོ་བར་བྱ་བ་དང་མི་
བྱ་བ་ལ་སོགས་པ་ལ་ཐ་དད་པ་གཉིས་སུ་འདྲེན་ཅིང་། ཡིན་ནོ་ཞེའམ་མ་ཡིན་ནོ་ཞེའམ། བྱས་
སོ་ཞེའམ་མ་བྱས་སོ་ཞེས་སོགས་ལ་བརྟེན་ནས་འགྱེད་པའི་ཕྱིར་གྱི་རྩོད་པ་འབྱུང་ངོ་། །དགེ་
སློང་ལྟུང་བ་འབྱིན་པ་ལ་གླེང་བ་པོ་གླེང་བ་ལ་མཁས་ཤིང་བློ་གསལ་ལ་གཟུ་བོར་གནས་པ་གསོལ་
གཉིས་ཀྱིས་བསྐོས་ཏེ་དབེན་པར་དོང་ནས་སྐབས་ཕྱེ་མཐོང་ཐོས་དོགས་པའི་གཞི་བདེན་པས་
གླེང་བ་ན། གླེང་བའི་སྐབས་མི་འབྱེད་ཅིང་ཁས་མི་ལེན་པ་ལ་གདམས་ངག་དང་ལུང་འབོག་པ་
དང་། ལྷན་ཅིག་གཏམ་འདྲེ་བ་ལ་སོགས་པ་འཇོག་པར་བྱེད་སྤོང་བར་བྱེད་པ་ལ་བརྟེན་ནས་
ཚིག་གི་རྗེས་སུ་སེམས་ཞུགས་ཏེ་མི་གདམས་པའི་ཕྱིར་གྱི་རྩོད་པ་འབྱུང་ངོ་། །ལྟུང་བ་སྡེ་ལྔ་ལས་
དངོས་གཞི་དང་སྦྱོར་བ་ལ་སོགས་པའི་ཆ་གླེང་བྱེད་ཀྱིས་གླེངས་པ་ན་དངོས་པོ་དང་ཡུལ་ཕྱོགས་
དང་བསམ་པ་དང་སྦྱོར་བ་དང་ཆེ་གཞི་དང་བཅས་པ་དྲན་ཅིང་ཁས་བླངས་པ་དང་། ཁས་
བླངས་པ་ལས་སླར་བརྗེད་དེ་ལྟུང་བ་མི་ཤེས་པ་དེ་ལྟ་བུ་ལས་མི་མཐུན་པའི་ཚིག་གི་རྗེས་སུ་
ཞུགས་ཏེ་ལྟུང་བའི་ཕྱིར་རྩོད་པ་འབྱུང་ངོ་། །གསོལ་བ་དང་བརྗོད་པ་ལ་སོགས་པའི་ལས་གསོ་
སྦྱོང་དང་དགག་དབྱེ་དང་བསྙེན་པར་རྫོགས་པ་ལ་སོགས་པ་ལ། དགེ་སློང་མཚམས་ནང་དེ་ན་
གནས་ཤིང་ཁ་སྐོང་བར་འོས་པས་ལུས་སམ་འདུན་པས་མི་འདུ་བ་དང་། འདུས་པ་ཤེས་པ་རང་
བཞིན་དུ་གནས་ཤིང་སྤྱོད་ལམ་མ་ཉམས་ངག་བསྡམས་པ་འདུལ་བ་ཤེས་པ་ཞེ་འགྲས་མེད་པས་
ལས་དེ་ལ་ཕྱིར་ཟློག་ཅིང་མཐུན་པ་མི་སྦྱིན་པ་ལ་བརྟེན་ནས་མི་མཐུན་པའི་ཚིག་གི་རྗེས་སུ་
ཞུགས་ཏེ་བྱ་བའི་ཕྱིར་གྱི་རྩོད་པ་འབྱུང་ངོ། །རྩོད་པ་ནི་དགྲ་བོས་མི་མཐུན་པའི་ཚིག་སྨྲས་པ་ལ་
སེམས་གཞོལ་བས་མི་མཐུན་པར་གྱུར་པ་ཡིན་གྱི། སེམས་ཁྲོས་པ་ནི་མ་ཡིན་ལ། སླར་འཐབ་སོ
བ
.
115



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
46རྩོད་དང་མཚང་འདྲུ་བ་དང་། འགྱེད་པ་ལ་སོགས་པའང་དེ་དང་འབྲེལ་ཏེ་འབྱུང་བས་འཁོར་དུ་
གཏོགས་པའོ། །རྩོད་པ་དང་པོ་ནི་མངོན་སུམ་གྱིས་འདུལ་བ་དང་གང་མང་གིས་ཞི་བར་བྱ།
གཉིས་པ་ནི་དེ་གཉིས་དང་། དྲན་པ་དང་མ་མྱོས་པས་འདུལ་བས་ཞི་བར་བྱ། གསུམ་
པ་ནི་ཁས་བླང་བ་དང་མངོན་སུམ་དང་། རྩྭ་བཀྲམ་པ་དང་ངོ་བོ་ཉིད་ཚོལ་བས་ཞི་བར་བྱ།
བཞི་པ་ནི་ཞི་བྱེད་བདུན་པོ་ཐམས་ཅད་ཀྱི་ཅི་རིགས་པར་སྦྱར་ཏེ་ཞི་བར་བྱའོ། །གཉིས་པ་སོ་
སོར་བཤད་པ་ནི། ཞི་བྱེད་བདུན་ལས་གླེང་བྱ་གླེང་བྱེད་རྗེས་འབྲངས་དང་བཅས་པ་གཟུ་བོ་
མཚན་ཉིད་དང་ལྡན་པའི་མངོན་སུམ་དུ་འདུག་ནས་རྒོལ་ལན་གྱིས་གཏན་ལ་ཕབ་སྟེ་རྒྱུད་
གཅིག་ཏུ་བྱེད་པ་ནི་མངོན་སུམ་གྱིས་འདུལ་བའོ། །དགེ་སློང་དྲན་ཤེས་བཞིན་དང་ལྡན་པ་ལ་
དགེ་འདུན་གྱིས་གསོལ་བཞིའི་ལས་ཀྱིས་དྲན་པ་དང་ལྡན་ཞིང་ལྟུང་བ་མེད་པར་འཛིན་པ་ཉིད་
སྦྱིན་ཞིང་ དེ་དག་ཅིང་ལྟུང་བ་མེད་པར་ཐམས་ཅད་ཀྱིས་ཤེས་ནས་རྒྱུད་གཅིག་ཏུ་གྱུར་པ་ནི་
དྲན་པས་འདུལ་བའོ། །དགེ་སློང་མ་མྱོས་པ་ལ་སྔ་མ་བཞིན་བྱས་ཏེ། རང་བཞིན་དུ་ཤེས་ཤིང་
ལྟུང་བ་མེད་པར་ཤེས་ནས་རྒྱུད་གཅིག་ཏུ་བྱེད་པ་ནི་མ་མྱོས་པས་འདུལ་བའོ། །དངོས་པོའི་དེ་
བཞིན་ཉིད་ལ་ལོག་པར་སྒྲུབ་པའི་རྩོད་པ་མངོན་སུམ་གྱིས་ཞི་བར་མ་ནུས་ན་རྒོལ་ཕྱིར་རྒོལ་གྱིས་
གཅེས་པར་བཟུང་ དམ་དུ་བཟུང་བའི་རྩོད་པ་དེ་ཞི་བར་བྱ་བའི་ཕྱིར་ཚུལ་ཤིང་འབྲིམ་པའི་
དགེ་སློང་བསྐོས་ཏེ་ཆོས་ཕྱོགས་དང་ཆོས་མིན་ཕྱོགས་ཀྱི་ཚུལ་ཤིང་ཆོ་ག་བཞིན་བྲིམས་ནས་གང་
མང་བ་དེའི་ཕྱོགས་ལ་སྐྱོ་སྔོགས་མི་བྱེད་པར་རྒྱུད་གཅིག་ཏུ་བྱེད་པ་ནི་གང་མང་གི་ཞི་བྱེད་དོ། །
འདི་ནི་ཚུལ་ཁྲིམས་གཏན་ལ་འབེབས་པ་ལ་མི་འཇུག་གོ །ལྟུང་བའི་ཕྱིར་རྩོད་པ་ལ། དགེ་སློང་
མང་པོ་འདུས་པ་དག་ཕན་ཚུན་དུ་ཁྱེད་ཅག་ལ་ལྟུང་བ་བྱུང་བ་དང་། ཁོ་བོ་ཅིག་ལ་བྱུང་བ་གང་
ཡིན་པ་དག་ཚེ་དང་ལྡན་པ་དག་གི་མདུན་དུ་བཤགས་ཤིང་ཕྱིར་འཕྲོས་པར་སྤྲོའོ་ཞེས་ཁས་
བླངས་ནས། མིང་རིས་སྨོས་ཏེ་ལྟུང་བའི་ངོ་བོ་ཤེས་ཤིང་གནང་བར་བྱས་པས་བློ་གཅིག་ཏུ་གྱུར་
ཏེ། དཔེར་ན་རྩྭ་མང་པོ་བཀྲམ་པ་ཕན་ཚུན་མགོ་སྤྲད་དེ་འདྲེས་པར་གྱུར་པ་ལྟ་བུས་དགེ་འདུན་
མཐའ་དག་དང་འབྲེལ་པའི་རྩོད་པ་ཞི་བར་བྱེད་པ་ནི་རྩྭ་བཀྲམ་པ་ལྟ་བུའོ། །ལྟུང་ཕྱིར་རྩོད་པ་
ཕྱིར་འཕྲོས་པ་མེད་པ་གླེང་བྱ་གླང་བྱེད་གཉིས་པོ་ཁོ་ན་ལ་གནས་པ་ནི་གླེང་བྱས་ལྟུང་བ་ཁས་
བླངས་པ་ཉིད་ཀྱིས་རྒྱུད་གཅིག་ཏུ་བྱེད་པས་ཁས་བླངས་པས་ཞི་བའོ། །ཞི་བར་བྱེད་པའི་ཚུལ་
ནི། རྩོད་པ་དང་པོ་ལ་ཚུལ་ཁྲིམས་གཏན་ལ་འབེབས་པའི་རྩོད་པ་འགྱེད་པ་གཉིས་པོ་ཞི་བར་མ་༩
2
116



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་པ།
གྱུར་ན་ཚོགས་སར་ཕྱུང་སྟེ་མངོན་སུམ་གྱིས་ཞི་བར་བྱེད་ཆོས་གཏན་ལ་འབེབས་པ་ནི་ཚུལ་ཤིང་
བྲིམས་ཏེ་ཆེས་མང་བའི་བློ་བསྟུན་ནས་གང་མང་གིས་ཞི་བར་བྱེད་དེ། དགེ་འདུན་གྱིས་གཟུ་བོ་
མཚན་ཉིད་དང་ལྡན་པ་བསྐོས་ཏེ། དེས་མ་ཞི་ན་རྩོད་པ་དགེ་འདུན་ལ་དབུལ། དགེ་འདུན་
གྱིས་མ་ཞི་ན། ཞི་བྱེད་གསལ་བ་བསྐོ། སྡེ་ཚན་དེས་མ་ཞི་ན། སྡེ་ཚན་དེ་རང་གི་ནང་ནས་
གསལ་བའི་གསལ་བ་བསྐོ། དེས་མ་ཞི་ན་དང་པོ་གང་ནས་བླངས་པ་དེར་དབུལ། རྩོད་པ་དེ་
དང་པོ་བླངས་པའི་ས་དེར་ཕྱིར་འོངས་པ་ན་དགེ་འདུན་གཞི་བོ་རྣམས་་གཞི་བོ་རྣམས་ཀྱིས་རྩོད་པ་སྦེད་པ་བསྐོ།
དེས་གནས་བརྟན་དང་སོ་ཐར་དང་བཅས་པའི་དགེ་འདུན་ལ་སྔར་གྱི་ཇི་ལྟར་གྱུར་པ་བརྗོད་དེ་
ཟླ་བ་གསུམ་དབུལ། མ་ཞི་ན་ཕྱིར་དབུལ། ཕུལ་བ་དེས་སྡེ་སྣོད་གསུམ་འཛིན་པ་ལ་སྔར་བྱུང་
བརྗོད་དེ་ཟླ་དྲུག་དབུལ། དེས་མ་ནུས་ན་གནས་བརྟན་ཆེས་མཐུ་དང་ལྡན་སྟོབས་དང་ལྡན་པ་
ལ་དུས་ཐུག་པ་མེད་པར་དབུལ། དེས་རིམ་གྱིས་མངོན་སུམ་གྱིས་འདུལ་བས་ཞི་བར་བྱའོ། །
དེ་ཡང་དགེ་སློང་གཟུ་བོ་ཚོགས་པར་དབྱུང་བ། ཕྱོགས་གཉིས་ཀ་འདྲ་ཞིང་འཐབ་མོ་མི་སྐྱེད་པ།
ངོ་ཚ་ཤེས་ཤིང་བསླབ་པ་འདོད་པ། འདུལ་བ་རྣམ་པར་ངེས་པ། རྩོད་པའི་རྒྱུ་དང་རང་བཞིན་
དང་ནི་བྱེད་ལ་མཁས་པ། བརྟན་ཞིང་ཉེས་རྩོམ་མེད་པ། སྙོམས་པར་བརྡ་སྤྲོད་པ། འདུན་པ་
དང་ཞེ་སྡང་དང་འཇིགས་པ་དང་གཏི་མུག་གིས་མི་འགྲོ་བ་དེ་ལྟ་བུ་གཅིག་གམ་གཉིས་ལ་སོགས་
པ་རྩོད་པ་བྱུང་ངོ་ཅོག་ཐམས་ཅད་ཞི་བྱེད་དུ་གསོལ་གཉིས་ཀྱིས་བསྐོས་ཏེ། དེས་དུས་ཐམས་
ཅད་དུ་ཞི་བར་བྱའོ། །རྩོད་པ་གཉིས་པ་ལ་གླེང་བའི་གཞི་ཁ་ན་མ་ཐོ་བ་དེ་ཡོད་པ་དང་མེད་པ་
གཉིས་ལས་དང་པོ་ནི་མངོན་སུམ་དང་གང་མང་གིས་ཞི་བར་བྱའོ། །
གཉིས་པ་ལགླེང་བའི་གཞི་གཏན་ནས་མེད་པ་དང་། ལྟུང་བྱེད་བྱུང་བ་ལ་ལྷག་
མས་གླེང་བ་ལྟ་བུ་གཞི་གཞན་དང་། རང་ཉིད་ཀྱིས་ཕྱིར་འཆོས་པས་ཕྱིར་བཅོས་ལ་མི་ལྟོས་པ་
དང་། སྨྱོ་བའི་དུས་སུ་བྱུང་བ་ཕྱིས་མ་མྱོས་པའི་ཚེ་གླེང་བ་བཞི་ལས། དང་པོ་གསུམ་ལ་དྲན་
པས་འདུལ་བ་བྱིན་ཏེ། རང་གིས་གསོལ་བ་བཏབ་ལ་དགེ་འདུན་གྱི་གསོལ་བཞིས་སྦྱིན་ནོ། །
བཞི་པ་ལ་མ་མྱོས་པས་འདུལ་བ་སྦྱིན་པས་ཞི་བར་བྱའོ། །རྩོད་པ་གསུམ་པ་ལ་རང་གི་ངོ་བོ་ཤེས་
པ་དང་མི་ཤེས་པ་གཉིས་ལས་དང་པོ་ལ་གསུམ་གྱིས་ཕྱིར་འཕྲོས་པ་མེད་པ་ནི་ཁས་བླངས་པས་ཞི་
བར་བྱ། ཕྱིར་འཕྲོས་པ་དང་བཅས་པ་ཕྱོགས་ཉི་ཚེ་བག་ཡོད་པ་ལ་མངོན་སུམ་གྱིས་ཞི་བར་བྱ།
དགེ་འདུན་མཐའ་དག་དང་འབྲེལ་པ་ནི་རྩྭ་བཀྲམ་པ་ལྟ་བུས་ཞི་བར་བྱའོ། །རང་གི་ངོ་བོ་མི་
117



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སཤེས་པ་སྔར་ལྟུང་བ་ཁས་བླངས་ཤིང་ཕྱིས་བརྗེད་པར་སྨྲ་བ་ལ་རེ་ཤིག་ལྟུང་བ་དེའི་ངོ་བོ་ཉིད་ཚོལ་
དུ་གཞུག་ཅིང་། གཞི་དེ་ཉིད་ངེས་པར་འཛིན་པ་ལ་སྦྱར་བས་ཞི་བར་བྱའོ། །འདི་ནི་རང་གིས་
གསོལ་བ་བཏབ་ནས་དགེ་འདུན་གྱིས་གསོལ་བཞིས་སྦྱིན་པར་བྱ་བ་ཡིན་ཞིང་། ཁྱད་དུ་བསད་
པའི་ཆད་ལས་ནི་བསླབ་བྱིན་དང་སྤོ་བ་སྤྱོད་པའི་ཀུན་སྤྱོད་དང་འདྲའོ། །དེང་སང་འདུལ་བའི་
གཞུང་ན་རང་གིས་གསོལ་བ་འདེབས་པའི་ཚིག་མེད་པས། འདུལ་འཛིན་ཁ་ཅིག་འདི་ནན་
ཏུར་གྱི་ལས་ཡིན་ནོ་ཞེས་ཟེར་རོ། །ལྟུང་བ་གླེང་བ་པོ་ལུས་ངག་བསྡམས་པ། སྡེ་སྣོད་ཀྱི་དོན་
ཤེས་པ། དགེ་འདུན་གྱི་ནང་དུ་ཆོས་དང་ཆོས་མིན་ཤེས་པའི་ཆོས་སུམ་ལྡན་སེམས་མི་གཡོ་ཞིང་
བརྟན་པ་དེ་དགེ་འདུན་གྱིས་བསྐོས་ལ། དེས་དབེན་པར་སོང་ནས་གླེང་བའི་སྐབས་ཕྱེ་སྟེ་ལྟུང་
བ་གླེང་ངོ་། །སྐབས་མི་འབྱེད་ན་བརྗོད་བཅས་དང་། གདམས་ངག་དང་། གསོ་སྦྱོང་དང་
དགག་དབྱེ་བཞག་པ་དང་ཕུར་བཅས་རྣམས་བྱའོ། །སྐབས་ཕྱེ་ནས་མི་དྲན་ན་ཡུལ་ཕྱོགས་དང་
དུས་དང་དངོས་པོ་དང་། མཐོང་ཐོས་དོགས་པའི་གཞི་རྣམས་བརྗོད། དེ་ཁས་མི་ལེན་ན།
གྲོགས་དང་བཅས་པ་ཡིན་ན་ཚིག་བསྟུན། བདེན་པ་མཐོང་བའམ། ཡོན་ཏན་ཆེས་མཆོག་
དང་ལྡན་པའི་ཁྱིམ་པ་ཡང་རུང་སྟེ་ཆེ་གཞི་དབྱེ་བར་བྱ། ཆེ་གཞི་མཚན་ཉིད་དང་ལྡན་པས་ཁས་
བླངས་ན། ཁས་བླངས་པ་ཉིད་ཡིན་པས་ཆོས་བཞིན་ཕྱིར་བཅོས་ཏེ་རྩོད་པ་ཞི་བར་བྱའོ། །ངོ་
བོ་ཉིད་ཚོལ་བ་བྱིན་པས་ནི། ནམ་རྙེད་ཅིང་ཁས་བླངས་པ་ན་དགེ་འདུན་ལ་བཟོད་པར་གསོལ་
ཞིང་རང་བཞིན་དུ་གནས་པར་འགྱུར་རོ། །ཁྱད་པར་བཤེས་གཉེན་ནི། ལྟུང་བ་ཁས་བླངས་
ནས་སྙོན། སྙོན་ནས་ཁས་ལེན་པ་ལ་གང་མང་གི་ཞི་བྱེད་འཇུག་པར་བཞེད། རྩོད་པ་བཞི་པོ་
ལ་ནི། ཞུ་བར་བཙུན་པ། རྩོད་པ་བཞི་པོ་དག་ཞི་བར་བྱེད་པ་བདུན་པོ་གང་ཡང་རུང་བས་ཞི་
བར་བགྱི་རུང་ངམ། བྱ་བའི་ཕྱིར་རྩོད་པ་མ་གཏོགས་པ་ལ་མི་རུང་ངོ་ཞེས་དང་། ཞི་བ་ཐམས་
ཅད་ནི་བྱ་བའི་ཕྱིར་རྩོད་པ་ལ་འཇུག་གོ་ཞེས་འབྱུང་བས་དངོས་པོའི་དེ་བཞིན་ཉིད་ལ་ལོག་སྒྲུབ་
ཀྱི་རྒྱུ་ལས་ལ་མཐུན་པ་མི་སྟེར་བ་ལ། མངོན་སུམ་དང་གང་མང་དང་གདམས་ངག་འཇོག་པས་
དང་གཞན་སྤོང་བའི་རྒྱུ་ལས་ལ་མཐུན་པ་མི་སྦྱིན་པ་ལ། མངོན་སུམ། གང་མང་། དྲན་པ།
མ་མྱོས་པས་འདུལ་བ་དང་། ལྟུང་བ་དང་བཅས་པའི་རྒྱུ་ལས་ལ་མཐུན་པ་མི་སྦྱིན་པ་ལ། ཁས་
བླངས། མངོན་སུམ། རྩྭ་བཀྲམ། ངོ་བོ་ཉིད་ཚོལ་དུ་སྦྱིན་པས་ཞི་བར་བྱ་སྟེ། རྩོད་པ་སྔ་མ་
གསུམ་པོ་ལ་ཞི་བྱེད་གང་འཇུག་པ་དེ། དེ་དང་རྒྱུ་འདྲ་བ་ལས་བྱུང་བའི་ཕྱིར། དེ་ལ་བརྟེན་པའི་
118



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
བྱ་བའི་ཕྱིར་གྱི་རྩོད་པ་ལའང་འཇུག་ཅིང་ཚུལ་དེ་ཉིད་ཀྱིས་ཞི་བར་བྱའོ། །དགེ་སློང་གི་རྩོད་པ་
དགེ་སློང་གིས་དང་། བུད་མེད་ཀྱི་རྩོད་པ་སྐྱེས་པས་ཞི་བར་བྱ། རྩོད་བྱེད་གཉིས་ཀའམ་གང་
རུང་ཤིའམ་ཉམས་སམ། ཡུལ་གཞན་དུ་སོང་ངམ། ནད་ཀྱིས་ཡུན་དུ་གཟིར་ན་རང་བཞིན་
གྱིས་ཞི་བ་ཡིན་ནོ། །ཁ་སྐོང་དུ་མི་འོས་པ་ཚོགས་པར་དབྱུང་དུ་མི་རུང་ངོ། །རྩོད་པ་བཞི་པོ་
མངོན་སུམ་གྱིས་འདུལ་བར་འོས་པ་ལ་མངོན་སུམ་གྱིས་འདུལ་བའི་ཞི་བྱེད་སྦྱིན་ནོ། །རྩོད་པ་
ཕྱི་མ་གསུམ་གྱི་དྲན་པས་འདུལ་བའི་ཞི་བྱེད་འོས་པ་ལ་དྲན་པས་འདུལ་བ་སྦྱིན་ནོ། །རྩོད་པ་
གཉིས་པའི་མ་མྱོས་པས་འདུལ་བའི་ཞི་བྱེད་འོས་པ་ལ་མ་མྱོས་པས་འདུལ་བ་སྦྱིན་ནོ། །རྩོད་པ་
དང་པོ་གཉིས་དང་བཞི་པའི་གང་མང་གིས་འདུལ་བར་འོས་པ་དེ་ལ་ཚུལ་ཁྲིམས་མང་པོས་
འདུལ་བ་སྦྱིན་ནོ། །རྩོད་པ་གསུམ་པ་དང་བཞི་པའི་ངོ་བོ་ཉིད་ཚོལ་དུ་གཞུག་པས་ཞི་བར་འོས་
པ་ལ་དེའི་ངོ་བོ་ཉིད་ཚོལ་བ་སྦྱིན་ནོ། །རྩོད་པ་ཕྱི་མ་གཉིས་ཀྱི་རྩྭ་རྣམས་བཀྲམ་པ་ལྟ་བུས་ཞི་
བར་འོས་པ་ལ་རྩྭ་རྣམས་བཀྲམ་པ་ལྟ་བུ་སྦྱིན་ནོ། །རྩོད་པ་ཕྱི་མ་གཉིས་ཀྱི་ཁས་བླངས་པའི་ཞི་
བྱེད་ཀྱིས་འདུལ་བར་འོས་པ་ལ་ཁས་བླངས་པའི་ཞི་བྱེད་སྦྱིན་པས་ཕན་ཚུན་རྒྱུད་གཅིག་ཏུ་བྱས་
ཏེ་ཞི་བར་བྱའོ། །སྡེ་སྣོད་འཛིན་པ་འཁོར་མང་པོ་དང་ལྡན་པ་བསྐྲད་ནའང་དབྱེན་དང་མཐུན་
པའི་ཉེས་པ་ཆེན་པོར་འགྱུར་རོ། །འཐབ་ཀྲོལ་ཅན་ལ་བསྐྲད་པར་བཤད་པ་ནི། དེས་སྡིགས་
པའམ་ཞི་བའི་ཕྱིར་རེ་ཤིག་བསྐྲད་པ་ཡིན་གྱི། གཏན་ནས་སྐྲད་པར་བྱ་བ་མ་ཡིན་ཏེ། ཚུལ་
ཁྲིམས་མ་ཉམས་པའི་ཕྱིར་རོ། །འདིར་དངོས་སུ་མ་གསུངས་ཀྱང་། འཐབ་ཀྲོལ་བྱེད་པ་ལ་
སྡིགས་པ་དང་ལྷག་མའི་ལྟུང་བ་རྒྱུན་དུ་འབྱུང་བ་ལ་སྨད་པ་དང་། ཁྱིམ་སུན་འབྱིན་པ་ལ་བསྐྲད་
པ་དང་། ཁྱིམ་པ་ལ་བརྙས་ཐབས་བྱེད་པ་ལ་ཕྱིར་འགྱེད་པ་སྟེ་ནན་ཏུར་བཞི་བྱ་བའི་ཚུལ་ཡང་
ཤེས་པར་བྱའོ། །རྩོད་པ་ཞི་བར་བྱ་བའི་ཞི་བྱེད་ཀྱི་ཆོས་བདུན་པོ་འདི་དག་གིས་ཆོས་ དང་
མཐུན་པར་ཚུལ་བཞིན་དུ་ཞི་བ་དང་། ཉེས་པ་འདུལ་བའམ། དངོས་པོའི་གཞི་ལ་ལོག་པར་
སྒྲུབ་པ་ནི་ཆོས་བཞིན་དང་། ཚུལ་ཁྲིམས་ལོག་པར་སྒྲུབ་པ་འདུལ་བ་བཞིན་དང་། རྩོད་པ་
གཞན་ནི་སྟོན་པའི་བསྟན་པ་བཞིན་དུ་དང་པོར་འདུལ་བར་བྱ། བར་དུ་ཞི་བར་བྱ། མཐར་
སླར་མི་ལྡང་བ་རྣམ་པར་ཞི་བར་བྱའོ། །
གསུམ་པ་མཇུག་སྡུད་ནི་ཚེ་དང་ལྡན་པ་སོགས་ཏེ་ཁྱེད་དག་གམ་ཞེས་པ་ནི་འཐབ་པ་དང་
མཚང་འདྲུ་བ་དང་མི་མཐུན་པ་མེད་དམ། རྩོད་པ་བྱུང་བ་དག་ཀྱང་ཚུལ་དང་མཐུན་པར་བ
119



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ཞིའམ་ཞེས་པའོ། །
ལྔ་པ་མདོའི་མཇུག་བསྡུ་བ་ ལ་གཞུང་རྒྱས་པའི་མཇུག་བསྡུ་བ་དང་། གསོ་སྦྱོང་
མདོར་བསྡུས་པའི་མཚན་ཉིད་གཉིས་ལས་དང་པོ་ནི་སོ་སོར་ཐར་པ་གདོན་པར་བྱ་ཞེས་དམ་
བཅས་པ་མཐར་ཕྱིན་པར་བསྟན་པས་ཉན་པ་པོ་སྤྲོ་བ་བསྐྱེད་པའི་ཕྱིར། ཚེ་དང་ལྡན་པ་དག་
འདོན་པ་བདག་གིས་སོ་སོར་ཐར་པའི་མདོ་འདོན་པ་ལྔའི་གླེང་གཞི་ཡང་བསྟན་ཟིན་ཏོ། །ཕམ་
པར་འགྱུར་བའི་ཆོས་བཞི་འཁོར་བའི་རྩ་བ་འདོད་པ་ལ་སྲེད་པར་འགྱུར་བ་མི་ཚངས་སྤྱོད་དང་།
དེ་ལ་མཁོ་བའི་ལོངས་སྤྱོད་ཚོལ་བས་རྐུ་བ་དང་། དེའི་ཉེས་དམིགས་སུ་གྱུར་པ་གསོད་པ་དང་།
དེ་ལ་མི་བདེན་པར་སྨྲ་བ་སྔོན་བྱུང་བའི་རིམ་པ་བཞིན་བརྗོད་དེ་བསྟན་ཟིན་ཏོ། །དགེ་འདུན་
ལྷག་མར་གྱུར་པའི་ཆོས་ཆད་ལས་འབྲིང་གིས་ལྡང་བའི་ལྟུང་བ་བཅུ་གསུམ་པོ་ཡང་བསྟན་ཟིན་
ཏོ། །ཕམ་ལྷག་ལྟུང་བྱེད་གང་དུ་འདུ་བར་རེ་ཤིག་མ་ངེས་པའི་ཆོས་གཉིས་ཀྱང་བསྟན་ཟིན་
ཏོ། །ཆད་ལས་ཆུང་ངུས་ལྡང་བ་སྤང་བའི་ལྟུང་བྱེད་ཀྱི་ཆོས་སུམ་ཅུ་དང་། ཆད་ལས་མེད་པར་
ལྡང་བ་ལྟུང་བྱེད་འབའ་ཞིག་གི་ཆོས་དགུ་བཅུ་དང་། འཆབ་པ་མེད་ཀྱང་མཐོལ་བའི་ཚུལ་གྱིས་
སྔོན་དུ་སོ་སོར་བཤགས་པར་བྱ་བ་ཕྱིར་བཅོས་ཀྱི་ཆའི་མིང་གིས་བཏགས་པའི་ཆོས་བཞི་དང་
འཇིག་རྟེན་དང་འདུལ་བ་དང་མཐུན་པར་བསླབ་པར་བྱ་བའི་ཆོས་མང་པོ་བརྒྱ་རྩ་བཅུ་གཉིས་
དངོས་སུ་བསྟན་ཅིང་། དེས་མཚོན་ནས་སྐྲ་བ་ལང་གི་སྤུ་འདྲ་བར་མི་བྲེག་པ་ལ་སོགས་པ་ཤིན་
ཏུ་མང་པོ་དང་། རྩོད་པ་བཞི་པོ་ཞི་བར་བྱེད་པའི་ཆོས་བདུན་ཡང་རིལ་གྱིས་རྫོགས་པར་བསྟན་
ཟིན་ཏོ། །བདུད་བཞི་བཅོམ་པ་ལེགས་པ་དྲུག་དང་ལྡན་པ་འཇིག་རྟེན་ལས་འདས་པ་དེ་བཞིན་
ཉིད་ཡང་དག་པར་མཁྱེན་པའམ། སྔོན་གྱི་རྒྱལ་བ་རྣམས་ཇི་ལྟར་གཤེགས་པ་དེ་བཞིན་དུ་
གཤེགས་པ་ཉོན་མོངས་པ་དང་མི་ཤེས་པའི་དགྲ་བཅོམ་པ་ཤེས་བྱ་ཐམས་ཅད་མ་ནོར་བར་ཡང་
དག་པར་ཐུགས་སུ་ཆུད་པས་རྫོགས་པའི་སངས་རྒྱས་དེའི་འདུལ་བའི་སྡེ་སྣོད་སྤྱིའི་མདོར་
གཏོགས་ཤིང་ཚིག་ཏུ་འདུས་པས་དང། སོ་སོར་ཐར་པའི་མདོར་བསྡུས་པ་ནི་དོན་འདུས་པ་
ཕམ་པ་དང་ལྷག་མ་དང་ལྟུང་བྱེད་དང་སོར་བཤགས་དང་བསླབ་བྱ་སྟེ་ལྟུང་བ་སྡེ་ལྔ་པོ་འདི་དག་
དང་རྩོད་པ་ཞི་བྱེད་དག་གོ །གང་སྡེ་སྣོད་གསུམ་གྱི་གཞུང་གཞན་ནས་གཞི་དང་ཕྲན་ཚེགས་
སོགས་།ས་ལས་འབྱུང་བའི་མྱ་ངན་ལས་འདས་པའི་ཆོས་ཀྱི་རྗེས་སུ་མཐུན་པའི་ཆོས་དེ་ཐོབ་པའི་
ཐབས་སུ་གྱུར་པ་དེ་དག་ལའང་ཁྱེད་རྣམས་སྦྱོར་བའི་སྒོ་ནས་སྤྱོད་པ་མཐུན་པས་བསྡུས་པ་དང་།：
120



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།p
འགལ་བར་
ལ་དངོས་གཞིའི་སྒོ་ནས་ལྟ་བ་མཐུན་པས་དང་། མཇུག་ཡོན་ཏན་བརྗོད་པས་དགའ་བ་དང་
ཆོས་དང་འཚོ་བ་མཐུན་པས་མི་རྩོད་པར་འཇིག་རྟེན་དང་མི་འགལ་ཞིང་མངོན་མཐོའི་ལམ་ཚུལ་
ཁྲིམས་ཀྱི་རྒྱུ་ལ་ནན་ཏན་བྱེད་པས་སེམས་ཀུན་ཏུ་བསྲུང་བ་དང་། འདུལ་བ་དང
དྲན་པ་དང་བག་ཡོད་པས་ངེས་ལེགས་ཀྱི་ལམ་ལ་ནན་ཏན་བྱས་ཏེ་ངེས་འབྱུང་ཚུལ་ཁྲིམས་ཀྱི་
འབྲས་བུ་མངོན་དུ་བྱ་བ་ལ་རྣལ་འབྱོར་དུ་བྱའོ། །
གཉིས་པ་ལ་སངས་ རྒྱས་ བདུན་ གྱི་ གསོ་ སྦྱོང་ བཤད་ པ་ དང་། མདོ་དོན་
བསྡུས་ཏེ་སྒྲུབ་པར་གདམས་པ། མདོ་བཏོན་པའི་དགེ་བ་བསྔོ་བ་གསུམ་ལས། དང་པོ་སོ་སོར་
བཤད་པ་དང་ཐུན་མོང་དུ་བཤད་པ་གཉིས་ཀྱི་དང་པོ། བསྐལ་པ་དགུ་བཅུ་རྩ་གཅིག་འདས་
པའི་སྔོན་རོལ་ཚེ་ལོ་བརྒྱད་ཁྲི་པ་ལ་སངས་རྒྱས་རྣམ་གཟིགས་བྱོན་ཏེ། དེའི་ཉན་ཐོས་རྣམས་
ཉེས་པ་ཆུང་ཞིང་ཆོས་ལ་དགའ་བའི་སྲེད་པ་དང་། ཆོས་མིན་སྤྱོད་པ་ལ་འཚེ་བ་ཙམ་ཡོད་པས་
དེ་སྤོང་བའི་ཕྱིར་ཟླ་བ་ཕྱེད་ཕྱེད་ཅིང་མདོ་འདོན་པ་ནི། གཞན་གྱི་ཉེས་པ་རང་གིས་དང་དུ་ལེན་
ཅིང་། ཞེ་སྡང་མེད་པའི་བཟོད་པར་དེ་ནི། དཀའ་ཐུབ་དྲག་པོ་དང་ངན་པ་ལ་ཞེན་པའི་གཉེན་
པོ་བྱེད་པའམ། སེམས་སྦྱོང་ཞིང་སྙིང་རྗེ་བསྐྱེད་པས་དཀའ་ཐུབ་དམ་པའོ། །སྡུག་བསྔལ་
བདེན་པའི་རྣམ་པ་མི་རྟག་སྡུག་བསྔལ་སྟོང་བདག་མེད་མངོན་དུ་གྱུར་པ་ལ་མི་སྐྲག་པའི་ཆོས་
ཤེས་པའི་བཟོད་པ་དེ་སྔོན་དུ་བཏང་བའི་མྱ་ངན་ལས་འདས་པ་དེ་ནི་དངོས་པོ་ཐམས་ཅད་ཀྱི་
མཆོག་དང་། མུ་སྟེགས་བྱེད་དག་གི་ཐར་པ་རློམ་པ་དེ་ལས་མཆོག་ཡིན་ཞེས་སངས་རྒྱས་ཀྱིས་
བསྔགས་ཤིང་གསུངས་ཏེ་གཏན་དུ་ཕན་པ་དང་ཞི་བ་ཡིན་པའི་ཕྱིར་རོ། །ཇི་ལྟར་བཟོད་པ་དེ་
དཀའ་ཐུབ་དམ་པ་ཡིན་ཞེ་ན། གཞན་གྱི་ལུས་སེམས་གདུང་ཞིང་སྡུག་བསྔལ་བར་བྱེད་པའི་
དཀའ་ཐུབ་དམན་པའམ། རབ་ཏུ་བྱུང་བ་གང་ཟག་གཞན་ལ་ཡིད་ཀྱིས་གནོད་སེམས་བྱེད་པ་
དང་། གཞན་ལ་ལུས་ངག་གིས་དངོས་སུ་འཚེ་བར་བྱེད་པ་ནི། ཞི་ཞིང་དུལ་བ་དང་བྲལ་བའི་
ཕྱིར་ཡང་དག་པའི་དགེ་སྦྱོང་མ་ཡིན་ནོ། །དེ་ལྟར་ན་མྱ་ངན་ལས་འདའ་བའི་ཐབས་སུ་གྱུར་
པའི་བཟོད་པ་བསྟེན་པར་བྱའོ་ཞེས་གདམས་སོ། །ཚེ་ལོ་བདུན་ཁྲིའི་དུས་སུ་འདྲེན་པ་གཙུག་
ཏོར་ཅན་གྱི་ཉན་ཐོས་ནི་གཞན་གྱི་ཉེས་པ་ཟློག་པ་ཙམ་ཡོད་པས་དེའི་གཉེན་པོར། དཔེར་ན་
མིག་དང་ལྡན་པ་འགྲོ་བའི་བྱ་བ་ལ་མཐུ་ཡོད་པ་ཡིས་ངམ་འགྲོག་དང་གཡང་ས་ཉམ་ང་བའི་
གནས་དག་སྤོང་བ་ཇི་ལྟ་བ་བཞིན་དུ། ཤེས་རབ་ཀྱི་མིག་དང་ལྡན་པའི་མཁས་པས་འཚོ་ཞིང་
121



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
༔གསོན་པ་འཇིག་རྟེན་འཁོར་བ་འདིར་ངན་སོང་གི་གཡང་ཉམ་ང་བར་ལྟུང་བའི་རྒྱུ་སྡིག་པའི་
ལས་ནི་ཡོངས་སུ་སྤོང་བར་བྱེད་དོ། །ཇི་ལྟར་སྤོང་ཞེ་ན། ཚུལ་ཁྲིམས་འཆལ་བའོ་ཞེས་སོགས་
བདེན་པའོམ་བརྫུན་པས་སྐུར་པ་མ་བཏབ། བརྡེག་པ་དང་ཚིག་རྩུབ་སོགས་གནོད་པ་མི་བྱ།
སྤོང་བདུན་འཁོར་དང་བཅས་པའི་སོ་སོར་ཐར་པས་སྒོ་གསུམ་བསྡམ་པར་བྱ་ཞེས་ཚུལ་ཁྲིམས་
བསྟན། ཡང་ན། མཐའ་གཉིས་སྤངས་པའི་སྤྱོད་ལམ་གྱིས་སོ། །འང་ཞེས་པ་སྔ་ཕྱི་བསྡུད་
པའོ། །ཟས་རུང་བ་ལ་ལུས་ལྕི་བ་དང་སྨྲ་བར་མི་འགྱུར་བ་ཙམ་དུ་ལེན་པ་དང་ཟོ་བའི་ཚོད་རིག་
པར་བྱ། གྲོང་དང་འདུ་འཛི་བས་ཤིང་ཟད་པའི་མཐའ་ནགས་ཁྲོད་ལ་སོགས་པ་ཞི་གནས་དང་
མཐུན་པའི་གནས་སུ་གནས་པར་བྱ། འདོད་ཆགས་དང་གཏི་མུག་སེལ་བ་ཟག་བཅས་ཟག་
མེད་ཀྱི་བསམ་གཏན་དང་ལྡན་པས་ལྷག་པའི་ཤེས་རབ་སྦྱོང་བར་བྱེད་པ་ནི་ལྷག་པའི་སེམས་ལ་
ཡང་དག་པར་སྦྱོར་པ་སྟེ་ཚོགས་ཀྱི་ལམ་དང་བཅས་པའི་བསླབ་པ་གསུམ་པོ་འདི་ནི་སངས་རྒྱས་
ཀྱི་བསྟན་པ་ཡིན་ནོ། །ཚེ་ལོ་དྲུག་ཁྲིའི་དུས་སུ་རྒྱལ་བ་ཐམས་ཅད་སྐྱོབ་ཀྱི་ཉན་ཐོས་རྣམས་ལ་
ཁྱིམ་པ་དང་འགྲོགས་པར་དགའ་བ་ཙམ་ཡོད་པས་དེའི་གཉེན་པོར་ཇི་ལྟར་ཏེ་དཔེར་ན་སྲོག་
ཆོགས་བུང་བ་སྦྲང་རྩི་བྱེད་པ་རྣམས་མེ་ཏོག་ལས་ཁ་དོག་དང་དྲི་བཟང་པོ་ལ་མི་གནོད་པར་ཁུ་
བའི་བཅུད་བཞིབས་ནས་འཕུར་བ་ལྟར། དེ་བཞིན་ཐུབ་པ་རབ་ཏུ་བྱུང་བ་རྣམས་ཀྱང་བསོད་
སྙོམས་ཀྱི་ཕྱིར་གྲོང་དུ་རྒྱུ་བ་ན་ཏིང་ངེ་འཛིན་གྱི་ཁ་དོག་དང་ཚུལ་ཁྲིམས་ཀྱི་དྲི་ལ་མི་གནོད་པར་
ཁུ་བ་ལྟ་བུའི་ཟས་བླངས་ཏེ་འགྲོ་བར་བྱའོ། །ཡང་ན་བུང་བ། མེ་ཏོག ཁ་དོག དྲི། མི་
གནོད་པ་ཁུ་བོ་བཞིབས་པ། འཕུར་བ་དང་དཔེ་བདུན་གྱིས་དགེ་སློང་། གྲོང་ཁྱེར། ཚུལ་
ཁྲིམས། ཏིང་འཛིན། མི་ཉམས་པ། བསོད་སྙོམས་སློང་བ། དགོན་པར་འགྲོ་བ་སྟེ། རྙེད་
བཀུར་དང་འདུ་འཛི་ལ་མི་ཆགས་པར་བྱ་དགོས་ཏེ་མང་དུ་ཐོས་ཀྱང་མི་བརྟན་པས་བག་བྱ་
དགོས་པའོ། །ཞེས་རྒྱུན་མཚན་དུའོ། །ཚེ་ལོ་བཞི་ཁྲིའི་དུས་བཅོམ་ལྡན་འདས་འཁོར་བ་
འཇིག་གི་ཉན་ཐོས་རྣམས་གཞན་གྱི་སྐྱོན་ལ་རྟོག་པས་དེའི་གཉེན་པོར་བདག་ཉིད་ཀྱིས་རིག་པ་
ཡོན་ཏན་དང་མི་རིགས་པ་སྐྱོན་ལ་བརྟགས་ནས་བླང་དོར་བྱས་ཏེ། གང་ཟག་གཞན་རྣམས་ཀྱི་
མི་མཐུན་མི་རིགས་པ་ཐོས་པ་དང་འབྲེལ་བའི་སྐྱོན་དང་ གཞན་དག་གི་ཚུལ་ཁྲིམས་ཀྱི་སྐྱོན་
བྱ་བར་འོས་མི་འོས་བྱས་དང་མ་བྱས་རྣམས་ལ་བརྟག་པར་བྱ་བ་མ་ཡིན་ཏེ། ཆགས་སྡང་དུ་
འགྱུར་བའི་ཕྱིར་རོ། །ཚེ་ལོ་སུམ་ཁྲིའི་ཚེ་ཀུན་མཁྱེན་གསེར་ཐུབ་ཀྱི་ཉན་ཐོས་རྣམས་སྲེད་པ་དང་A
122



༄༅ །།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་བ།
བཅས་པའི་བསམ་གཏན་སྒོམ་པ་ཙམ་ཡོད་པས་དེའི་གཉེན་པོར་ལྷག་པའི་སེམས་ཀྱི་བསླབ་པ་
བསམ་གཏན་བཞི་ལ་བག་ཡོད་པར་བྱས་ཏེ་ཚོར་བ་ལ་རོ་མྱང་བར་མི་བྱ། ཐུབ་པ་སངས་རྒྱས་
བཅོམ་ལྡན་འདས་ཀྱིས་མཁྱེན་ཅིང་གསུངས་པ་ཉོན་མོངས་པའི་ས་བོན་ཐུབ་ཅིང་སྤོང་བའི་ལམ་
བདེན་པ་བཞི་ནི་ཐུབ་པའི་ཡོན་ཏན་བསྐྱེད་པའི་གཞི་ཡིན་པས་དེ་རྣམས་ལ་བསླབ་པར་བྱའོ། །
དེ་ལ་བསླབ་པས་ཅིར་འགྱུར་ཞེ་ན། མཉམ་པར་བཞག་པས་ལུས་ངག་བསྡམས་ཤིང་ཉེ་བར་ཞི་
བ་དང་རྟག་ཏུ་མི་བརྗེད་པའི་དྲན་པ་ཉེར་བཞག་བཞི་དང་ལྡན་པ་ཡིས་སེམས་ཉོན་མོངས་ལས་
སྐྱོབ་པར་བྱེད་ཅིང་བསྲུང་བས་མྱ་ངན་དང་སྡུག་བསྔལ་སླར་འབྱུང་བ་མེད་པའི་མྱ་ངན་ལས་
འདས་པ་འཐོབ་པར་འགྱུར་བ་ཡིན་ནོ། །ཚེ་ལོ་ཉི་ཁྲིའི་དུས་སུ་སྐྱོབ་པ་འོད་སྲུང་གི་ཉན་ཐོས་
རྣམས་སྦྱིན་པ་ལ་མི་གུས་པ་དང་དགྲ་མང་བར་འཛིན་པ་ཙམ་ཡོད་པས་དེའི་གཉེན་པོར་སྦྱིན་
ལེགས་པར་གཏོང་བས་ནི་འབྲས་བུ་ལོངས་སྤྱོད་འབྱོར་པ་དང་ལྡན་པའི་བསོད་ནམས་རབ་ཏུ་
འཕེལ་བར་འགྱུར་ལ། ཚུལ་ཁྲིམས་ལེགས་པར་བསྡམས་པས་དགྲ་དང་རྩོད་པ་སོགས་མི་འབྱུང་
སྟེ། དགྲ་འབྱུང་བའི་རྒྱུ་གསོད་པ་དང་རྐུ་བ་དང་བུད་མེད་བསྟེན་པ་སྤངས་པའི་ཕྱིར་རོ། །དགེ་
བ་བསམ་གཏན་བཞིའི་ཏིང་ངེ་འཛིན་དང་ལྡན་པས་འདོད་ཁམས་ཀྱི་ཁོང་ཁྲོ་ཕྲག་དོག་སོགས་
རྣམ་སྨིན་མི་འདོད་པ་འབྱུང་བའི་རྒྱུ་སྡིག་པ་རྣམས་སྤོང་ཞིང་འཕགས་ལམ་གྱིས་ཉོན་མོངས་ཟད་
པར་བྱས་པས་ལྷག་བཅས་ལྷག་མེད་ཀྱི་མྱ་ངན་ལས་འདས་པའོ། །སྦྱིན་པ་དང་ཚུལ་ཁྲིམས་སྒོམ་
པ་ལས་བྱུང་བའི་བསོད་ནམས་ཀྱིས་མྱང་འདས་ཐོབ་པར་བསྟན་ལ། སྦྱིན་པ་ནི་འཁོར་བའི་
ཕུན་ཚོགས་ཀྱི་རྒྱུ་སྟེ། དེ་ལ་སྨད་ན་དགྲ་མང་བར་འགྱུར་བས་སྤང་བར་བྱའོ། །ཁྱད་པར་
བཤེས་གཉེན་གྱི་འགྲེལ་པར་ཚིགས་བཅད་འདི་མི་འབྱུང་ཞིང་། དེ་བཞིན་གཤེགས་པ་རྣམས་
ཀྱི་གསོ་སྦྱོང་སྦྱོར་ཚུལ་ཡང་མི་འདྲ་བར་བཤད་དོ། །སྟོན་པ་ཤཱཀྱ་ཐུབ་པའི་བསྟན་པ་ལ་ཆུ་བུར་
མ་བྱུང་གོང་དུ་གསོ་སྦྱོང་ཚིགས་བཅད་ཕྱེད་བཅས་གསུམ་པོ་འདི་ཟླ་བ་ཕྱེད་ཕྱེད་ཅིང་འདོན་ཏེ།
སྡིག་པ་ཐམས་ཅད་མི་བྱ་སྟེ་ཞེས་པ་ལྷག་པ་ཚུལ་ཁྲིམས་ཀྱི་བསླབ་པ་སྟོན་ཏེ། འདོད་པའི་ཁམས་
ཀྱི་ཉེས་སྤྱོད་སྡོམ་པའི་ཕྱིར་རོ། ། དགེ་བ་ཕུན་སུམ་ཚོགས་པར་སྤྱད་ཅེས་པས་ཤེས་རབ་ཀྱི་
བསླབ་པ་སྟེ། ཤེས་རབ་ཀྱིས་ཉོན་མོངས་སྤངས་པ་ནི་དོན་དམ་པའི་དགེ་བ་ཡིན་པའི་ཕྱིར་
རོ། །རང་གི་སེམས་ནི་ཡོངས་སུ་གདུལ། །ཞེས་པས་སེམས་ཀྱི་བསླབ་པ་སྟེ། མཉམ་པར་
གཞག་པས་སེམས་ཞི་ཞིང་དུལ་བར་འགྱུར་བའི་ཕྱིར་རོ། །ཡང་ན་རང་གི་སེམས་གདུལ་བར་བྱ་
123



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
.ཞེས་སྨོས་ནས། ཇི་ལྟར་ཞེ་ན། དགེ་བ་ཕུན་སུམ་ཚོགས་པར་སྤྱད་ཅིང་སྒྲུབ་པའོ། །ཅིའི་ཕྱིར་
ཞེ་ན། སྡིག་པ་ཅི་ཡང་མི་བྱ་བར་སྡོམ་པའི་ཕྱིར་རོ། །ཡང་ན་ལུས་ཀྱིས་སྡིག་པ་མི་དགེ་བ་གསུམ་
པོ་གང་ཡང་མི་བྱ་ཞིང། མཁས་པོས་བསྙེན་པར་རྫོགས་པར་བྱ་ཞེས་པས་མཁས་པ་ཤེས་རབ་
དང་ལྡན་པོས་ངག་གི་མི་དགེ་བ་བཞི་སྤངས་ནས་བསྙེན་པར་རྫོགས་པ་སྟེ་དགེ་བ་ཡོངས་སུ་
རྫོགས་ཤིང་དག་པར་བྱ། རང་གི་སེམས་ནི་ཡིད་ཀྱི་མི་དགེ་བ་གསུམ་སྤངས་ཏེ་ཡོངས་སུ་གདུལ་
ལོ་བསླབ་པ་གསུམ་མམ་བླང་དོར་ལེགས་པར་བྱས་ཏེ་སེམས་འདུལ་བ་འདི་ནི་སངས་རྒྱས་ཀྱི་
བསྟན་པ་ཡིན་ནོ་ཞེས་ཉེས་པ་ལ་མིག་ཕྱེ་བའི་གཉེན་པོར་གསུངས་སོ། །ཉེས་པའི་གཉེན་པོ་
བསྟེན་པ་ནི་ལུས་ཀྱི་སྡོམ་པས་བསྡོམས་ཤིང་ཉེས་པ་མི་བྱེད་པ་ནི་ལེགས་པ་མཛེས་ཤིང་བཟང་བ་
སྟེ། ངག་གིས་ཉེས་པ་མི་བྱེད་པར་སྡོམ་པའང་ལེགས་པ་ཡིན། ལུས་ངག་གི་སྤོང་བ་བདུན་གྱི་
ཀུན་སློང་ཡིད་ཀྱིས་སྡིག་ལྟུང་ལ་འཇུག་པའི་སེམས་སྡོམ་ཞིང་སྤོང་སེམས་དང་ལྡན་པ་ལེགས་པ་
སྟེ། ཡུལ་དུས་གནས་སྐབས་ཐམས་ཅད་དུ་སྒོ་གསུམ་སྡོམ་པས་བསྡམས་པ་ནི་ལེགས། ། ཅིའི་
ཕྱིར་ཞེ་ན། དུས་ཀུན་ཏུ་དྲན་པ་མི་བརྗེད་པར་སྡོམ་པའི་དགེ་སློང་ཚུལ་ཁྲིམས་ཕུན་སུམ་ཚོགས་
པ་ནི་སྡུག་བསྔལ་གསུམ་དང་བརྒྱད་པོ་ཀུན་ལས་ངེས་པར་རབ་ཏུ་གྲོལ་བའི་རྣམ་གྲོལ་གྱི་གོ་
འཕང་འཐོབ་པར་འགྱུར་བའི་ཕྱིར། ཚུལ་ཁྲིམས་ཀྱི་བྱེད་འབྲས་དང་བྲལ་འབྲས་བསྟན་ཏོ། །
ཚུལ་ཁྲིམས་ཀྱིས་གྲོལ་བར་འགྱུར་བ་ཅིའི་ཕྱིར་ཞེ་ན། ངག་གིས་གཞན་གྱི་ཉེས་པ་གླེང་བ་ལ་
སོགས་པ་རྣམས་བསྲུངས་ཤིང་། ཡིད་ཀྱིས་ཚུལ་མིན་ཡིད་བྱེད་རབ་ཏུ་བསྡམས་ཏེ། ལུས་ཀྱི་
སྤྱོད་ཡུལ་མ་ཡིན་པ་རྒྱལ་པོའི་ཕོ་བྲང་ཆང་འཚོང་སྨད་འཚོང་རིགས་ངན་རོལ་མོའི་ཁྱིམ་སྟེ་ལྔ་རུ་
འཇུག་པ་སོགས་སམ། སྒོ་གསུམ་གྱི་མི་དགེ་བ་བཅུ་པོ་དག་མི་བྱེད་ཅིང་སྒོ་གསུམ་གྱི་ལས་ཀྱི་
འདུ་བྱེད་ངན་སོང་དང་འཁོར་བའི་ལམ་བཅུའམོ་གསུམ་པོ་འདི་དག་རབ་ཏུ་སྦྱངས་ཤིང་དྲི་མ་
མེད་པར་བྱས་ན། སྐུ་གསུང་ཐུགས་དྲང་པོར་སྲོང་བ་བཅོམ་ལྡན་འདས་ཀྱིས་གསུངས་པའི་
འཕགས་ལམ་ཡན་ལག་བརྒྱུད་ཀྱི་འབྲས་བུ་ཟུང་བཞིའམ་རྫོགས་པའི་སངས་རྒྱས་ནི་མྱུར་དུ་
འཐོབ་པར་འགྱུར་རོ། །ཐུན་མོང་དུ་མཇུག་བསྡུས་ཏེ་བཤད་པ་ནི། སངས་རྒྱས་རྣམ་པར་
གཟིགས་དང་། སངས་རྒྱས་ཞེས་པ་ཀུན་ལ་སྦྱར་རོ། །གཙུག་ཏོར་ཅན་དང་། ཐམས་ཅད་
སྐྱོབ་དང་། འཁོར་བ་འཇིག་དང་ལོག་དད་སེལ་གཉིས་རྣམ་གྲངས་ཡིན། གསེར་ཐུབ་དང་།
འོད་སྲུང་དང། སངས་རྒྱས་ཤཱཀྱ་ཐུབ་པ་གོའུ་ཏམ་ཞེས་ཁྱིམ་པ་དང་རབ་བྱུང་གི་ཕྱོགས་གཉིས་
124



༄༅།།འདུལ་བའི་སྡེ་སྣོད་མར་བྱེད་པའི་རྒྱུན་ཞེས་བྱ་བ།
ཀའི་ཡོན་ཏན་སྨོས་སོ། །འཇིག་རྟེན་པའི་ལྷ་ཡི་ཡང་ལྷ་ཡིན་ཏེ། ཤཱཀྱ་རྣམས་ཀྱི་ལྷ་དང་ཚངས་
པ་བརྒྱ་བྱིན་སོགས་ཀྱིས་ཕྱག་བྱས་པའི་ཕྱིར་དང་རྣམ་པར་གྲོལ་བའི་ལྷ་ཡང་ཡིན་ནོ། །སྙིགས་
མ་ལྔའི་དུས་སུ་མིས་མཚོན་པའི་འགྲོ་བ་གདུལ་དཀའ་བ་རྟ་དམུ་རྒོད་དང་འདྲ་བ་དག་འཇམ་པོ་
དང་རྩུབ་མོ་ཇི་ལྟར་འོས་པས་འདུལ་ཞིང་ཡང་དག་པའི་ལམ་དུ་འཇུག་པས་ཁ་ལོ་བསྒྱུར་བ་བླ་ན་
མེད་པའོ། །འཇིག་རྟེན་ཁམས་གསུམ་གྱི་མགོན་པོ་ཕན་པ་དཔག་ཏུ་མེད་པ་ཆོས་ཐམས་ཅད་
ལ་མངའ་བརྙེས་པས་གདུལ་བྱ་དུས་ལས་མ་ཡོལ་བར་སྐྱོབ་པའི་མཆོག་རྗེས་སུ་མཐུན་པའི་ཕན་
པ་མཛད་པས་གཙོ་བོ་ཡེ་ཤེས་ལ་སོགས་པས་འགྲོ་བ་ཀུན་ལས་དཔའ་བོར་གྱུར་པ་སངས་རྒྱས་ནི་
ཉོན་མོངས་དང་བདུད་ཀྱི་དགྲ་བཅོམ་པར་གྱུར་པ་བསྐལ་བཟང་གི་འདྲེན་པ་སྟོང་རྩ་བདུན་
འབྱུང་བའི་གཤེགས་ཟིན་པ་བདུན་ཏེ་སྟོང་ནི་ད་གདོད་འབྱུང་ངོ་ཞེས་མི་བརྗེད་དྲན་བྱེད་དུ་
བཤད་འདུག་གོ །དེ་རྣམས་སྙན་པའི་གྲགས་པ་དང་ལྡན་པའོ། །བདུན་པོ་དེ་རྣམས་ཀྱི་སོ་
སོར་ཐར་པའི་མདོ་འདི་ནི་ཚིག་ཉུང་ཡང་དོན་ཀུན་འདིར་འདུས་པས་རབ་ཏུ་རྒྱས་པར་བསྟན་
ཏོ། །ཡང་ན་དང་པོར་བྱ་བ་དང་གསོལ་བ་བྱས་ནས་འདོན་པ་ལྔ་རྒྱས་པར་སྟོན་ཞེས་སྦྱར་རོ། །
སངས་རྒྱས་བདུན་གྱི་སོ་སོར་ཐར་པ་འདི་ལ་སངས་རྒྱས་རྣམས་དང་གང་ཡང་སངས་རྒྱས་
བདུན་པོ་དེ་རྣམས་ཀྱི་ཉན་ཐོས་རྣམས་ཀྱང་བསྲུང་ཞིང་གུས་པ་དང་བཅས་སོ། །སོ་སོ་ཐར་པ་
འདི་ལ་གུས་པ་དང་བཅས་པས་ཚུལ་ཁྲིམས་ལ་ནན་ཏན་གྱིས་བསྲུང་བར་གྱུར་པས་འདུས་མ་
བྱས་རྒྱུ་ལམ་བདེན་དང་འབྲས་བུ་འགོག་པའི་བདེན་པ་དང་མྱ་ངན་ལས་འདས་པ་ཐོབ་པར་
གྱིས་ཤིག ཚིགས་བཅད་གསུམ་པོ་འདི་བཀའ་སྡུད་པ་པོས་བྱས་ཞེས་བི་མ་ལས་གསུངས།
གཉིས་པ་མདོ་དོན་བསྡུས་ཏེ་བསྒྲུབ་པར་གདམས་པ་ནི། བརྩམ་པར་བྱ་བ་
སོགས་ཚིགས་བཅད་གཉིས་དང་གང་གི་ཕྱིར་ཞེས་སོགས་བསྡུད་པ་པོས་བྱས་ཞེས་ཁྱད་པར་
བཤེས་གཉེན་གསུང་། དེ་བཞིན་གཤེགས་པའི་བསྟན་པ་ལ་འཇུག་པ་དང་རབ་ཏུ་འབྱུང་བར་
བརྩམ་པར་བྱ་ཞིང་། རབ་ཏུ་དབྱུང་བར་བྱ་བའམ། བྱུང་ནས་འཁོར་བ་ལས་ངེས་པར་འབྱུང་
བའི་ཕྱིར་གྲོང་ནས་དགོན་པ་ལ་སོགས་དབེན་པར་སོང་སྟེ་ཐོས་པའི་དོན་བསམ་པར་བྱ།
སངས་རྒྱས་ཀྱིས་བསྟན་པ་འཕགས་པའི་བདེན་པ་བཞི་སྒོམ་པ་ལ་འཇུག་ཅིང་མཐོང་ལམ་བསྐྱེད་
པར་བྱ། ཉམས་ཆུང་བ་འདམ་བུའི་ཁྱིམ་ལ་གླང་ཆེན་སྟོབས་ལྡན་གྱིས་བཅོམ་པ་བཞིན་དུ།
སྲོག་འཕྲོག་པའི་འཆི་བདག་ནི་འཆི་བ་སྟེ། སྐྱེ་བ་རྒ་བ་ན་བ་དང་། སྲེད་པ་དང་ལེན་པ་ལ་༩
125



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
སོགས་པའི་སྡེ་འཁོར་དང་བཅས་པ་ནི་བདེན་བཞི་སྒོམ་པའི་སྟོབས་ཀྱིས་གཞོམ་པར་བྱ་སྟེ་གྱིས་
ཤིག་ཅེས་པའོ། །ཚིགས་བཅད་འདི་ཉེ་བར་འཁོར་གྱིས་བྱས་ཞེས་དྲན་བྱེད་དུ་བཤད་དོ། །སྐྱེ་
བོ་དགེ་བ་ཅན་གང་ཞིག ཉོན་མོངས་པ་ལ་རབ་ཏུ་བསྒྲིམས་ཏེ་བག་ཡོད་པར་ཆོས་འཕགས་
ལམ་ཡན་ལག་བརྒྱུད་སྒྲུབ་པའི་འདུལ་བའམ། ཆོས་འདུལ་བ་སོ་སོར་ཐར་པ་དང་བདེན་བཞི་
འདི་ལ་སྤྱོད་གྱུར་པ། སྐྱེ་བ་བཞིར་འགྲོ་བ་ལྔའི་སྲིད་པར་འཁོར་བའི་སྡུག་བསྔལ་རབ་ཏུ་སྤོང་
བོར་བྱེད་པའི་སྒོམ་ལམ་བསྒོམས་ཏེ་གཏན་ཏུ་རབ་ཏུ་སྤངས་ནས། སྡུག་བསྔལ་མཐའ་དག་ཐ་
མར་རྒྱུན་བཅད་དེ་ཟད་པར་བྱེད་པ་ཉིད་དུ་འགྱུར་རོ། །ཕན་ཚུན་གཅིག་ལ་གཅིག་འདོམས་
ཤིང་ལྟུང་བ་མི་འབྱུང་བར་བྱེད་པ་དང་། བྱུང་ན་ལྟུང་བ་ལས་བསླངས་ཏེ་ཚུལ་ཁྲིམས་སྲུང་བར་
བྱེད་པ་དང་། ཚུལ་དེས་སངས་རྒྱས་ཀྱི་བསྟན་པ་དང་། དེ་འཛིན་པའི་གང་ཟག་དག་འཕེལ་
ཞིང་གནས་པར་བྱ་བའི་ཕྱིར། སོ་སོར་ཐར་པ་འདི་སྟོན་པའི་ཚུལ་གྱིས་དགེ་འདུན་གྱིས་མཐུན་
པའི་གསོ་སྦྱོང་ལེགས་པར་བྱའོ། །མཇུག་བསྡུས་ཏེ་ནན་ཏན་དུ་གདམས་པ་ནི། ཚུལ་ཁྲིམས་
བསྲུང་བ་དང་བསྟན་པ་འཕེལ་བར་བྱ་བའི་དགོས་པ་གོང་དུ་སྨོས་པ་གང་ཡིན་པ་དེ་ཉིད་ཀྱི་ཕྱིར་
ནི་སོ་སོར་ཐར་པའི་མདོ་འདོན་པ་དང་། གང་གི་ཕྱིར་གསོ་སྦྱོང་བྱས་པར་གྱུར་པ་དགོས་པ་དེའི་
ཕྱིར་དང་། གོང་དུ་བསྟན་པའི་དགོས་པ་དེའི་ཕྱིར་དང་གནས་སྐབས་ཀྱི་ཕན་པ་དང་། མཐོང་
སྒོམ་གྱི་ལམ་བསྐྱེད་དེ་མྱང་འདས་འཐོབ་པ་དེའི་ཕྱིར། ཚུལ་ཁྲིམས་དེ་ནི་སྦྱོར་དངོས་མཇུག་གི་
སྒོ་ནས་བག་ཡོད་པར་བསྲུང་བར་བྱ་སྟེ། དཔེར་ན་ནགས་ཁྲོད་ན་གནས་པའི་གཡག་རྒོད་རྔ་མ་
ཤིང་ལ་མི་ཐོགས་པའི་ཕྱིར་དང་། ཐོགས་ནའང་གོད་ཟེགས་བྱུང་དོགས་ནས་དལ་བུས་བག་
བྱེད་པ་དང་། གངས་ཁྲོད་བསིལ་བ་ན་གནས་པའི་ཚེ་ཡང་ཝ་མཇུག་ལྟར་མི་བརྐྱང་བར་རྩེ་མོ་
སྟེང་དུ་གཟར་ཏེ་འགྲོ་བ་ཇི་བཞིན་དུ། ཉེས་པ་མི་འབྱུང་བ་དང་བྱུང་ན་ཕྱིར་འཆོས་པ་དང་།
དགོན་པར་ཡང་རྟག་ཏུ་བག་ཡོད་པར་བྱའོ། །
གཉིས་པ་བསྔོ་བ་ནི། སོ་སོར་ཐར་པའི་མདོ་བཏོན་ཅིང་མཉན་པ་དང་གསོ་སྦྱོང་བྱས་
པའི་བསོད་ནམས་ཐོབ་ཅིང་གྲུབ་པ་གང་ཡོད་པ་དེས་ནི་ཆེད་དུ་བྱ་བ་འཇིག་རྟེན་ཕུང་པོ་ལྔས་
བསྡུས་པའི་ཁམས་གསུམ་གྱི་འགྲོ་བ་མ་ལུས་པ་རྣམས། ཐོབ་བྱ་ཐུབ་པ་ཉན་ཐོས་དང་རང་
སངས་རྒྱས་ཀྱི་དབང་པོ་དེ་བཞིན་གཤེགས་པའི་ཡོན་ཏན་དང་ཐབས་བླ་ན་མེད་པའི་གོ་འཕང་
ཐོབ་པར་ཤོག་ཅེས་པ་ཨུ་པ་ལིས་གསུངས་སོ། །དེ་ལྟར་སོ་སོར་ཐར་པ་འདི་ཡང་སྡུད་པོས་སྙན་;
126



༄༅།འདུལ་བའི་སྡེ་སྣོད་མཛེས་པར་བྱེད་པའི་རྒྱུན་ཞེས་བྱ་ག་
པའི་བ་དན་ཞེས་པ་ནས་སྤྱི་བོ་ནས་ཕྱག་འཚལ་བའི་བར་བསྟོད་པའི་རྒྱུད་དང་། ཐམས་ཅད་
མཁྱེན་ཅེས་པ་ནས་གཡག་རྔའི་རྩེ་མོ་ཇི་བཞིན་ཞེས་པའི་བར་མདོ་འདོན་པའི་རྒྱུད་དང་།
མཇུག་ཏུ་བསྔོ་བའི་རྒྱུད་དང་རྒྱུད་ཆགས་གསུམ་གྱི་ཚུལ་དུ་བསྟན་ནོ། །ཚུལ་འདི་ཡང་དོན་དམ་
པའི་དགེ་སློང་བདེན་པ་མཐོང་བ་དང་ལམ་གྱིས་རྒྱལ་བ་མི་སློབ་ལམ་ཐོབ་པ་དང་ལམ་སུན་
འབྱིན་པ་བསླབ་པ་ཉམས་ཤིང་ངོ་ཚ་དང་བྲལ་བ་ཤ་ཚུགས་ལུས་ལ་མཚེའུ་སྐམ་པ་ལྟ་བུའི་གང་
ཟག་ལ་ནི་མི་དགོས་ཀྱི། གསོལ་བཞིས་རྫོགས་ཤིང་ལྟ་སྤྱོད་མ་ཉམས་པས་བསོད་སྙོམས་སྤྱོད་
པའི་སོ་སོའི་སྐྱེ་བོ་ཀུན་རྫོབ་པའི་དགེ་སློང་ལམ་གྱིས་འཚོ་བ་ལ་ངེས་པར་དགོས་ཤིང་ལམ་སྟོན་པ་
ལྟ་སྤྱོད་རྣམ་པར་དག་པ་གཞན་ལ་སྟོན་པ་དང་། ལུག་ལྟར་ལྐུགས་པ་སློབ་འདོད་ཀྱང་བླང་དོར་
མི་ཤེས་པ་དག་ལའང་། ཁྲིམས་འཆལ་བ་དད་མོས་པ་དང་ལྟ་བ་མ་ཉམས་པ་དག་གིས་ལེགས་
པར་བཤད་པས་ཕན་པར་འགྱུར་བའང་སྲིད་པར་བཅོམ་ལྡན་འདས་ཀྱིས་གསུངས་སོ། །དེ་
ལྟར་སོ་སོར་ཐར་པའི་མདོའི་རྣམ་པར་བཤད་པ་འདི། སློབ་དཔོན་དཔའ་བོས་མཛད་པར་
གྲགས་པའི་གཞུང་འགྲེལ་དང་། བི་མ་ལ་མི་ཏྲས་མཛད་པའི་རྒྱ་ཆེར་འགྲེལ་འདུལ་བ་ཀུན་ལས་
བཏུས་པ་དང་། ཁྱད་པར་བཤེས་གཉེན་གྱིས་མཛད་པའི་འདུལ་བ་ཀུན་ལས་བཏུས་དང་། དཱ་
ན་ཤཱི་ལས་མཛད་པར་གྲགས་པའི་བརྗེད་བྱང་དང་། ཀཱ་ལེགས་མི་ཏྲས་མཛད་པའི་དགའ་སྐྱེད་
དང་། ཁ་ཆེ་ཛྙཱ་ན་ཤྲཱིས་མཛད་དམ་ཟེར་བའི་མི་བརྗེད་དྲན་བྱེད་དང་། གངས་ཅན་གྱི་ཁྲོད་དུ་
བྱུང་བའི་འདུལ་བ་འཛིན་པ་རྣམས་ཀྱི་མཆོག་ཏུ་གྱུར་པ་བྱ་འདུལ་འཛིན་བརྩོན་འགྲུས་འབར་གྱི་
ལེགས་བཤད་དང་། ཡོངས་འཛིན་མཁས་པའི་མན་ངག་ལ་བརྟེན་ནས་ལུང་ཞུ་བ་དཔང་པོར་
བྱས་ཏེ། ཁུངས་མེད་ཀྱི་ངག་སྒྲོས་དང་རང་བཟོ་སྤངས་ཏེ་ལེགས་པར་སྦྱར་བའོ། །དེ་ལྟར་རྣམ་
དག་ཚུལ་ཁྲིམས་སྲུང་བའི་ཚུལ། །ཚུལ་འདི་རྟོགས་ནས་ལེགས་པར་སྒྲུབ་བྱེད་ན། །ན་རྒ་སྐྱེ་
འཆི་སྲིད་པའི་ཆུ་འཇིངས་ལས། །ལས་དང་ཉོན་མོངས་ཟད་པའི་གླིང་དུ་འགྲོ། །གང་ཞིག་
ལེགས་གསུངས་ཐུབ་པའི་གསུང་བཞིན་དུ། །ཚུལ་གནས་ལྟ་སྤྱོད་ཆོ་ག་འཚོ་བ་བཟང་། །དེ་ལ་
རྒུད་པ་མཐའ་དག་བསྐྲད་པ་བཞིན། །བོས་པ་ལྟ་བུར་ཕུན་སུམ་ཚོགས་པའོ། །ཁྲིམས་ལ་མི་
གནས་ལས་འབྲས་མི་སེམས་པའི། །སྐྱེ་བོ་འཁོར་མང་ལོངས་སྤྱོད་ལྡན་ན་ཡང་། །མཐའ་མེད་
ངན་འགྲོར་ཡུན་རིང་སྡུག་བསྔལ་གྱིས། །མནར་འགྱུར་མི་དེ་དུད་འགྲོ་མ་ཡིན་ནམ། །དེ་ཕྱིར་
ཤེས་ལྡན་གྲོལ་བ་དོན་གཉེར་དག །དལ་འབྱོར་མི་རྟག་ཕུན་ཚོགས་རྒུད་འགྱུར་ཞེས། །ངེས་3
127
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
པར་བསམས་ཏེ་བརྟུལ་ཞུགས་མ་ཉམས་པར། །མང་ཐོས་སྒྲུབ་ལ་བརྩོན་པར་རིགས་པ་
ཡིན། །རྟག་ཏུ་དྲན་དང་བག་ཡོད་ལྡན་པ་ཡིས། །སྒོ་གསུམ་རང་གི་སྤྱོད་ཚུལ་མ་རྟོགས་ན། 
།
ཉ་ཤ་ཟོས་ཤིང་འོ་ཐུག་འཐུང་བ་ལྟར། ། ཕྱིས་དུས་འགྱོད་ཀྱང་འཕྱིས་པར་གྱུར་ཏ་རེ། །ཞིང་
གཞན་དག་ཏུ་བསྐལ་མང་བྱེ་བ་བརྒྱུར། །དགེ་བའི་ལས་ལམ་བསྒྲུབས་པར་གྱུར་པ་གང་། །དེ་
བས་ཞིང་འདིར་སྔ་དྲོ་ཅིག་ཙམ་ཡང་། །ཚུལ་གནས་དམ་ཆོས་སྤྱོད་པ་མཆོག་ཏུ་གསུངས། །
དོན་འདི་ཤེས་ནས་སྟོན་པའི་བསྟན་པ་ལ། །ཕན་འདོད་བྱས་པ་གཟོ་བའི་སྐྱེས་བུ་རྣམས། །
ནུབ་རིར་ལྟུང་བའི་ཉིན་བྱེད་འདྲ་བ་ཡི། །བསྟན་པ་དམ་ཆོས་འཛིན་ལ་འབད་འཚལ་ལོ། །
གལ་ཏེ་གཞན་ལ་ཕན་པའི་མཐུ་མེད་ནའང་། ། སེང་གེའི་རོ་ལ་སྐྱེས་པའི་སྲིན་བུ་བཞིན།
བསྟན་པའི་སྒོར་ཞུགས་བག་མེད་སྤྱོད་པ་ཡིས། །དམ་ཆོས་འཇིག་པར་བྱེད་པ་ག་ལ་རིགས། །
ཐུབ་པའི་དབང་པོས་གྲངས་མེད་བསྐལ་མང་དུ། །རྩོད་དུས་སྐྱེ་དགུའི་དོན་ཕྱིར་བསྒྲུབས་པའི་
ནོར། །དམ་ཆོས་ནུབ་ཏུ་ཉེ་བར་མཐོང་བཞིན་དུ། །སེམས་ཡོད་སུ་ཞིག་བག་མེད་བདེ་བར་
གནས། །བསླབ་གསུམ་རྗོད་བྱེད་བཅས་པ་དམ་པའི་ཆོས། ། ཀུན་གྱི་གཞིར་གྱུར་དམ་ཆོས་
འདུལ་བའི་གཞུང་། །སྡེ་བཞིའི་སྙིང་པོ་སོ་སོར་ཐར་པའི་མདོ། །ལེགས་པར་བཤད་པ་འདི་ནི་
དགེ་བའི་བློས། །རྒྱ་བོད་མཁས་པའི་གསུང་དང་མཐུན་པར་བཀོད། ། བློ་ལྡན་སྡོམ་བརྩོན་
རྣམས་ཀྱིས་བླང་བར་མཛོད། །གལ་ཏེ་ནོངས་པ་མཆིས་ན་འཕགས་པ་དང་། །གཟུར་གནས་
མཁས་པའི་སྐྱེ་བོས་བཟོད་མཛད་རིགས། །འདིར་འབད་རབ་དཀར་དགེ་བའི་ཆུ་རྒྱུན་དེས། །
སྐྱེ་རྒུའི་ཉེས་ཚོགས་དྲི་མ་སེལ་བར་ཤོག །བདག་ཀྱང་རབ་དགའི་ས་ལ་གནས་ཀྱི་བར། །སྡིག་
གྲོགས་མི་དགེའི་བཤེས་རྣམས་རྒྱང་བསྲིངས་ཏེ། །རྣམ་དག་ཚུལ་ཁྲིམས་མ་ཉམས་སྐྱོན་མེད་
ལྡན། སངས་རྒྱས་བསྟན་པའི་ཁུར་ཆེན་འཁྱེར་བ་དང་། །སྒོ་གསུམ་འ 
༦ སྤྱོད་པ་།།བའི་དོན་
དང་། །ཆོས་དང་ཆོས་མིན་མ་འདྲེས་འབྱེད་པར་ཤོག །དགའ་ལྡན་གནས་སུ་བྱམས་ཆེན་
ཆོས་རྗེ་ཡི། །ཞལ་གྱི་བདུད་རྩི་མྱངས་ཏེ་གྲོལ་གྱུར་ཅིག །སོ་སོར་ཐར་པའི་མདོའི་རྒྱ་ཆེར་བཤད་
པ་འདི་ནི། ཚུལ་གནས་ཐོས་བསམ་སྒོམ་པ་ལྷུར་ལེན་ཅིང་། མདོ་དང་སྔགས་ཀྱི་དོན་ལ་བློ་།
གྲོས་ཀྱི་སྣང་བ་རྒྱས་པ་དགེ་བའི་བཤེས་གཉེན་གྲགས་པ་རིན་ཆེན་ཞེས་བྱ་བ་སློབ་མར་བཅས་པ་
རྣམས་ཀྱིས་འདུན་པའི་ཤུགས་ཆེན་པོས་ཡང་དང་ཡང་དུ་བསྐུལ་བའི་ཞལ་ངོར། གངས་ཅན་གྱི་
འདུལ་བ་འཛིན་པ་རྣམས་ཀྱི་ཐ་ཤལ་དུ་གྱུར་པ། བསོད་སྙོམས་པ་རིན་ཆེན་རྒྱལ་མཚན་དཔལ་
128



༄༅།།འདུལ་བའི་སྡེ་སྣོད་མཛེས་པར་བྱེད་པའི་རྒྱན་ཞེས་བྱ་བ།
བཟང་པོས། མེ་ཕོ་བྱི་བའི་ལོ་ཁྲུམས་ཀྱིས་ཉ་བའི་ཟླ་བ་ལ། གཡས་རུ་ཆོས་ལུང་གི་གཙུག་ལག་
ཁང་དུ་ལེགས་པར་སྦྱར་བའོ། །འདིས་སངས་རྒྱས་ཀྱི་བསྟན་པ་དང་། དམ་པའི་ཆོས་འདུལ་
བའི་སྡེ་སྣོད་རིན་པོ་ཆེ་ ཕྱོགས་ ཐམས་ཅད་ དུ་ དར་ཞིང་རྒྱས་པའི་ ཐབས་མཆོག་ཏུ་གྱུར་
ཅིག ། །།མངྒ་ལཾ་བྷ་ཝནྟུ། །
བ་དང་
129



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
1
༄༅།།འདུལ་བའི་ལག་ལེན་གྱི་ཆོ་ག་དྲི་མ་མེད་པའི་
ཕྲེང་བ་ཞེས་བྱ་བ་བཞུགས་སོ།།
བུ་སྟོན་རིན་ཆེན་གྲུབ་ཀྱིས་མཛད།
འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་ཞེས་བྱ་བ། ཐམས་ཅད་མཁྱེན་པ་
ལ་ཕྱག་འཚལ་ལོ། །གང་ཞིག་ཉེས་པ་མ་ལུས་ཀུན་འདུལ་བ། །ཀུན་མཁྱེན་འདུལ་བའི་གཙོ་ལ་
ཕྱག་འཚལ་ཏེ། །གདུལ་བྱ་འདུལ་བའི་ཐབས་ཀྱི་ཆོ་ག་ཡི། །ལག་ལེན་མ་ནོར་དྲི་མེད་ཕྲེང་བ་
བྲི། །
ཚིགས་སྔ་མ་དགེ་ཚུལ་དུ་སྒྲུབ་པའི་ཆོ་ག་ལ། སྦྱོར་བ་དང་། དངོས་གཞི་དང་། མཇུག་
གསུམ་གྱི་དང་པོ་ལ། རབ་ཏུ་བྱུང་བར་རུང་མི་རུང་བརྟག་པའི་ཕྱིར་བར་ཆད་འདྲི་བ་དང་།
བསྟན་པ་ལ་རིམ་གྱིས་སློབ་ཏུ་གཞུག་པའི་ཕྱིར་དགེ་བསྙེན་དུ་སྒྲུབ་པ་དང་། དགེ་ཚུལ་གྱི་བརྟུལ་
ཞུགས་བླང་བའི་ཕྱིར་རབ་བྱུང་དུ་སྒྲུབ་པ་དང་གསུམ་གྱི་དང་པོ་ནི། མཁན་པོ་ཉིད་དུ་ཕྱོགས་
པའི་དགེ་སློང་འགའ་ཞིག་གི་གན་དུ་རབ་ཏུ་འབྱུང་བར་ ་དོད་པ་འོངས་ན། མདུན་དུ་ཙོག་
ཙོག་པུར་འདུག་ཏུ་བཅུག་ལ། ཁྱོད་རབ་ཏུ་འབྱུང་བར་བྱེད་པ་ལ། བར་ཆོད་ཀྱི་ཆོས་དང་མི་
ལྡན་པ་དག་པ་ཞིག་དགོས། བར་ཆད་ཅན་རབ་ཏུ་བྱུང་ན་རྒྱུད་དེ་ལ་སྡོམ་པ་མི་སྐྱེ་བའམ།
སྐྱེས་ཀྱང་མི་གནས་པ་ལ་སོགས་པའི་སྒོ་ནས་རྒྱུད་དེ་ལ་ཕན་མི་ཐོགས་ཤིང་ ངེད་ལའང་ཉེས་
པ་འོང་བས། བར་ཆད་དྲི་དགོས་ཏེ། མདོ་རྩར། དང་པོའི་མཁན་པོ་ཉིད་ཀྱིས་བར་ཆད་དྲིས་
ནས། ཡོངས་སུ་དག་པ་ལ་སྐབས་དབྱེའོ། །ཞེས་གསུངས་པས། ངེད་ཀྱི་དྲི་བ་འདི་རྣམས་ལ་
130



༄༅ །འདུ་ལ་བའི་ལག་ལེན་དྲི་མ་མེད་པའི་ཕྲེང་བ།
སེམས་མ་ཡེངས་པར་ལན་ཐོབ་ཅིག །ཁྱོད་མུ་སྟེགས་ཅན་མ་ཡིན་ནམ། ལོ་བཅོ་ལྔ་མ་ལོན་པ་
མ་ཡིན་ནམ། ལོ་བཅོ་ལྔ་ལོན་པ་བྱ་རོག་སྐྱོད་མི་ནུས་པ་མ་ཡིན་ནམ། བྱ་རོག་སྐྲོད་ནུས་པ་ལོ་
བདུན་མ་ལོན་པ་མ་ཡིན་ནམ། བྲན་ལ་སོགས་པ་མ་ཡིན་ནམ། བུ་ལོན་ཆགས་པ་མ་ཡིན་ནམ།
ཕ་མས་མ་གནང་བ་མ་ཡིན་ནམ། ཕ་མས་མ་གནང་བ་ཡུལ་ཐག་མི་རིང་བ་མ་ཡིན་ནམ། ནད་
པ་མ་ཡིན་ནམ། དགེ་སློང་མ་སུན་ཕྱུང་བ་མ་ཡིན་ནམ། རྐུ་ཐབས་སུ་གནས་པ་མ་ཡིན་ནམ།
ཐ་དད་དུ་གནས་པ་མ་ཡིན་ནམ། གནས་པར་མི་བྱ་བ་མ་ཡིན་ནམ། ཟ་མ་མ་ཡིན་ནམ། མ་
ནིང་མ་ཡིན་ནམ། སྤྲུལ་པ་མ་ཡིན་ནམ། དུད་འགྲོ་མ་ཡིན་ནམ། མུ་སྟེགས་ཅན་ཞུགས་པ་མ་
ཡིན་ནམ། མ་བསད་པ་མ་ཡིན་ནམ། ཕ་བསད་པ་མ་ཡིན་ནམ། དགྲ་བཅོམ་བསད་པ་མ་
ཡིན་ནམ། དགེ་འདུན་གྱི་དབྱེན་བྱས་པ་མ་ཡིན་ནམ། དེ་བཞིན་གཤེགས་པ་ལ་ངན་སེམས་
ཀྱིས་ཁྲག་ཕྱུང་བ་མ་ཡིན་ནམ། ཕམ་པར་འགྱུར་བའི་ལྟུང་བ་བཞི་པོ་དག་ལས་ལྟུང་བ་གང་ཡང་
རུང་བ་བྱུང་བ་མ་ཡིན་ནམ། རྒྱུ་ལས་བཟློག་པའི་ཆད་པ་ཁས་མི་ལེན་པ་གནས་ནས་ཕྱུང་བ་མ་
ཡིན་ནམ། ལག་རྡུམ་ལ་སོགས་པ་མ་ཡིན་ནམ། སྐྲ་སེར་ལ་སོགས་པ་མ་ཡིན་ནམ། སོར་མོ་
གཅིག་པ་ལ་སོགས་པ་མ་ཡིན་ནམ། རྒྱལ་པོས་བཀྲབས་པ་མ་ཡིན་ནམ། རྒྱལ་པོས་མ་གནང་
བ་མ་ཡིན་ནམ། རྒྱལ་པོས་མ་གནང་བ་ཡུལ་ཐག་མི་རིང་བ་མ་ཡིན་ནམ། ཆོམ་རྐུན་པར་
གྲགས་པ་མ་ཡིན་ནམ། ཕུང་ཁྲོལ་བ་མ་ཡིན་ནམ། ལྷམ་མཁན་པ་མ་ཡིན་ནམ། གདོལ་པ་མ་
ཡིན་ནམ། གཡུང་པོ་མ་ཡིན་ནམ། མི་མ་ཡིན་པའི་འགྲོ་བ་པ་མ་ཡིན་ནམ། བྱང་གི་སྒྲ་མི་སྙན་
པ་མ་ཡིན་ནམ། མཚན་ལན་གསུམ་དུ་གྱུར་པ་མ་ཡིན་ནམ། སྐྱེས་པ་འདྲ་བའི་བུད་མེད་མ་
ཡིན་ནམ། སྡིག་སྡིག་ལྟ་བུའི་མཚན་ཉིད་ཅན་མ་ཡིན་ནམ། གླིང་གཞན་ནས་སྐྱེས་པ་ཚུལ་
བྱད་མི་འདྲ་བ་མ་ཡིན་ནམ། ཞེས་དྲིས་པས། ཡིན་ནོ་ཞེས་ཟེར་ན། འོ་ན་སོང་ཞིག་ཅེས་
བརྗོད་པར་བྱའོ། །མ་ཡིན་ནོ་ཞེས་ཟེར་ན། འོ་ན་ཁོ་བོས་ཁྱོད་རབ་ཏུ་དབྱུང་བར་བྱའོ། །
ཞེས་སྐབས་དབྱེའོ། །
གཉིས་པ་ནི། བསྒྲུབ་བྱ་དེ་དང་པོར་སྟོན་པ་ལ་ཕྱག་འཚལ་དུ་བཅུག །དེ་ནས་རང་ལ་
ཕྱག་འཚལ་དུ་བཅུག་ནས། མདུན་དུ་ཙོག་ཙོག་པུར་འདུག་ཏུ་བཅུག་ཅིང་། ཐལ་མོ་སྙིང་གར་
སྦྱོར་དུ་བཅུག་ནས། ཁྱེད་རབ་ཏུ་བྱུང་བར་བྱེད་པ་ལ་བསྟན་པ་ལ་རིམ་གྱིས་བསླབ་དགོས་ཏེ།
མདོ་རྩར། དགེ་བསྙེན་ཉིད་དང་། དགེ་ཚུལ་ཉིད་དང་། དགེ་སློང་ཉིད་དག་གི་སྔ་མ་བསྙེན་ལ
131
A.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
-
༣པར་མ་རྫོགས་པ་ལ་ཕྱི་མ་མི་བྱའོ། །ཞེས་གསུངས་པས། དགེ་བསྙེན་གྱི་སྡོམ་པ་བླང་དགོས།
དེ་ལ་སྐྱབས་འགྲོ་རྩོམ་བྱེད་དུ་བྱས་ནས་ཁས་ལེན་ལན་གསུམ་དུ་བྱས་པ་ལས་སྐྱེ་བ་ཡིན་པས་
བསམ་པ་འདི་བཞིན་དུ་གྱིས། ཁམས་གསུམ་འཁོར་བ་འདི་གང་དུ་གནས་ཀྱང་སྡུག་བསྔལ་གྱི་
གནས། སུ་དང་འགྲོགས་ཀྱང་སྡུག་བསྔལ་གྱི་གྲོགས། ཅི་ལ་ལོངས་སྤྱད་ཀྱང་སྡུག་བསྔལ་གྱི་
ལོངས་སྤྱོད་ལས་མི་འདུག་པས་སྡུག་བསྔལ་གྱི་འཇིགས་པས་ཉེན་ནས་དེ་ལས་ཐར་བར་བྱེད་
པའི་སྐྱབས་དགོས་པར་འདུག་པས། སངས་རྒྱས་ནི། རང་གཞན་གྱི་དོན་ཕུན་སུམ་ཚོགས་
པའི་མཚན་ཉིད་ཅན་ཕན་འདོགས་པར་མཛད་པ་དང་། ཡོན་ཏན་དང་ལྡན་པའི་ཕྱིར་རྐང་
གཉིས་རྣམས་ཀྱི་མཆོག་ཡིན། ཆོས་མྱང་འདས་ནི། དགེ་བ་དང་རྟག་པའི་ཆོས། འདོད་
ཆགས་དང་བྲལ་བ་རྣམས་ཀྱི་མཆོག་ཡིན། དགེ་འདུན་སློབ་མི་སློབ་ནི། སྐྱབས་གནས་དང་མི་
ཕྱེད་པའི་ཕྱིར་དང་། བསོད་ནམས་ཀྱི་ཞིང་བླ་མེད་ཡིན་པའི་ཕྱིར་ཚོགས་རྣམས་ཀྱི་མཆོག་ཡིན་
པས་དང་། འཇིག་རྟེན་པའི་ལྷ་ལ་སོགས་པས་འཁོར་བའི་སྡུག་བསྔལ་ལས་སྐྱོབ་མི་ནུས།
གསུམ་པོས་སྐྱོབ་ནུས་པར་ཤེས་པས་ལྷ་གཞན་ལ་སོགས་པ་རྟེན་དུ་མི་འཛིན་གྱི། དཀོན་མཆོག་
གསུམ་ལ་རྟེན་དུ་ཁས་ལེན་པ་སྟེ། སངས་རྒྱས་ལ་སྐྱབས་སུ་མཆི་བས་མྱ་ངན་ལས་འདས་པ་
སྟོན་པ་ལ་སྐྱབས་སུ་མཆི། ཆོས་ལ་སྐྱབས་སུ་མཆི་བས་མྱང་འདས་ལ་སྐྱབས་དངོས་ཞུ། དགེ་
འདུན་ལ་སྐྱབས་སུ་མཆི་བས་མྱང་འདས་སྒྲུབ་པའི་ཟླ་གྲོགས་ལ་སྐྱབས་ཞུས་ནས་མི་གནས་པའི་
མྱང་འདས་སྒྲུབ། དེའི་ཆེད་དུ་དུས་འདི་ནས་མ་ཤི་བར་དུ་ཡོངས་རྫོགས་ཀྱི་དགེ་བསྙེན་གྱི་སྡོམ་
པ་བླངས་ལ་བསྲུང་། བདག་བསླབ་གཞི་ལྔ་འཛིན་པའི་དགེ་བསྙེན་དུ་གཟུང་དུ་གསོལ་སྙམ་
བགྱིས་ལ་ལད་མོ་གྱིས། བཙུན་པ་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་
ནས་བཟུང་སྟེ་ཇི་སྲིད་འཚོའི་བར་དུ། རྐང་གཉིས་རྣམས་ཀྱི་མཆོག་སངས་རྒྱུས་ལ་སྐྱབས་སུ་
མཆིའོ། །འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་སྐྱབས་སུ་མཆིའོ། །ཚོགས་
རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་ཇི་སྲིད་འཚོའི་བར་དུ་དགེ་བསྙེན་དུ་
བཙུན་པས་གཟུང་དུ་གསོལ། ལྷག་པོར་མ་གཏོགས་པའི་རང་གི་དོན་གྱི་སྔགས་བརྗོད་པ་ཡང་
ངོ་ཞེས་ལན་གསུམ་བཟླས་དགོས་པར་གསུངས་པས། གཉིས་པའི་ཡང་རྗེས་ཟློས་གྱིས་ཞེས་
132



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
བློབརྗོད།
གཉིས་པབ་པ་སོང་བའི་རྗེས་སུ་ཆོ་ག་འདི་ལ་དུམ་བུ་གསུམ། དགེ་འདུན་ལ་སྐྱབས་སུ་མཆིའོ་
ཡན་ཆད་སྐྱབས་བརྗོད་པ། བདག་ཇི་སྲིད་འཚོའི་བར་དུ་དགེ་བསྙེན་དུ་ཞེས་པ་བདག་བརྗོད་
པ། བཙུན་པས་གཟུང་དུ་གསོལ་ཞེས་པ་གཞན་བརྗོད་པ་ཡིན་པས། བདག་བརྗོད་རྫོགས་པ་
དགེ་བསྙེན་དུ་ཞེས་པའི་ཚིག་རྫོགས་པ་དང་། ཁྱེད་ཀྱི་རྒྱུད་ལ་དགེ་བསྙེན་གྱི་སྡོམ་པ་སྐྱེ། ངེད་
ཁྱེད་ཀྱི་སློབ་དཔོན་དུ་འགྱུར་བ་ཡིན་པས་དེ་དུས་སྡོམ་པ་ཐོབ་པར་ཤེས་པ་དང་། སློབ་དཔོན་དུ་
གྱུར་ནས་སློབ་དཔོན་གྱིས་གཟུང་དུ་གསོལ་ཞེས་བརྗོད་དགོས་པས་དེ་ཡིད་ལ་ཞོག་ལ། གསུམ་
པའི་རྗེས་ཟློས་གྱིས་ཞེས་བརྗོད།
གསུམ་པ་ཟིན་པ་དང་། སློབ་དཔོན་གྱིས་ཐབས་ཡིན་ནོ་ཞེས་བརྗོད། སློབ་མས་ལེགས་
སོ་ཞེས་བརྗོད། དེས་ཁྱེད་ཀྱིས་དགེ་བསྙེན་གྱི་སྡོམ་པ་ཐོབ་པ་ཡིན། ཐོབ་ཀྱང་མ་བསྲུངས་ན་
ཕན་ཡོན་ཆེན་པོ་མི་འབྱུང་། ཉེས་དམིགས་ཆེན་པོ་འབྱུང་བས་སྲུང་དགོས། སྲུང་ལུགས་དགྲ་
བཅོམ་པ་རྣམས་ཀྱིས་སྲོག་གཅོད་ལ་སོགས་པ་ལྔ་ཡིད་ཀྱིས་སྤངས་ཏེ། ལུས་ངག་གིས་སླར་ལོག་
པ་དེ་བཞིན་དུ། བདག་གིས་ཀྱང་བསླབ་སྙམ་པ་གྱིས་ལ་ལད་མོ་གྱིས། སློབ་དཔོན་དགོངས་སུ་
གསོལ། ཇི་ལྟར་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ་སྲོག་གཅོད་པ་
སྤངས་ཏེ། སྲོག་གཅོད་པ་ལས་སླར་ལོག་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་
དུས་འདི་ནས་བཟུང་སྟེ། ཇི་སྲིད་འཚོའི་བར་དུ་སྲོག་གཅོད་པ་སྤངས་ཏེ། སྲོག་གཅོད་པ་ལས་
སླར་ལྡོག་པར་བགྱིའོ། །ཡན་ལག་དང་པོ་འདིས་བདག་འཕགས་པ་དགྲ་བཅོམ་པ་དེ་དག་གི་
བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིད་དོ། །གཞན་ཡང་ཇི་ལྟར་
འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ། མ་བྱིན་པར་ལེན་པ་དང་།
འདོད་པས་ལོག་པར་གཡེམ་པ་དང་། བརྫུན་དུ་སྨྲ་བ་དང་། འབྲུའི་ཆང་དང་བཅོས་པའི་ཆང་
མྱོས་པར་འགྱུར་བ་བག་མེད་པའི་གནས་སྤངས་ཏེ། འབྲུའི་ཆང་དང་བཅོས་པའི་ཆང་མྱོས་པར་
འགྱུར་བ་བག་མེད་པའི་གནས་ལས་སླར་ལོག་པ་དེ་བཞིན་དུ། བདག་མིང་འདི་ཞེས་བགྱི་བས་
ཀྱང་དུས་འདི་ནས་བཟུང་སྟེ། ཇི་སྲིད་འཚོའི་བར་དུ། མ་བྱིན་པར་ལེན་པ་དང། འདོད་པས་
ལོག་པར་གཡེམ་པ་དང་། བརྫུན་དུ་སྨྲ་བ་དང་། འབྲུའི་ཆང་དང་བཅོས་པའི་ཆང་མྱོས་པར་
འགྱུར་བ་བག་མེད་པའི་གནས་སྤངས་ཏེ། འབྲུའི་ཆང་དང་བཅོས་པའི་ཆང་མྱོས་པར་འགྱུར་བ་
133



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ
བག་མེད་པའི་གནས་ལས་སླར་ལྡོག་པར་བགྱིའོ། །ཡན་ལག་ལྔ་པ་འདིས་བདག་འཕགས་པ་
དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིད་
དོ། ། སློབ་དཔོན་གྱིས་ཐབས་ཡིན་ནོ་ཞེས་བརྗོད། དགེ་བསྙེན་གྱིས་ལེགས་སོ་ཞེས་བརྗོད་
དོ། །འདི་རྒྱུ་དཔེར་ལན་གསུམ་བཟླ་བོར་གསུངས་ཀྱང་། ལུང་དང་ཀརྨ་ཤ་ཏཾ་དང་། དེ་དག་
གི་འགྲེལ་པ་ལས་ལན་གསུམ་བཟླས་བྱི་བའི་དམིགས་བསལ་མ་བྱུང་ངོ་། །དེ་ལྟར་དགེ་བསྙེན་
གྱི་སྡོམ་པ་ལེགས་པར་ཐོབ་ནས། དེའི་སྐྱབས་འགྲོའི་བསླབ་བྱ་སངས་རྒྱས་ལ་སྐྱབས་སུ་སོང་
བས་ལྷ་གཞན་ལ་ཕྱག་མཆོད་མི་བྱ། ཆོས་ལ་སྐྱབས་སུ་སོང་བས་སེམས་ཅན་ལ་གནོད་འཚེ་
སྤོང་། དགེ་འདུན་ལ་སྐྱབས་སུ་སོང་བས་གྲོགས་མུ་སྟེགས་ཅན་དང་མི་འགྲོགས་པ་དང་། ཐུན་
མོང་དུ་སྐྱེས་བུ་དམ་པ་ལ་བརྟེན་པ་དང་། དམ་པའི་ཆོས་ཉན་པ་དང་། ཚུལ་བཞིན་ཡིད་ལ་བྱ་
བ། ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་སྟེ་བཞི་དང༌། དབང་པོ་མི་རྒོད་པ་དང་། སྡོམ་པ་
ཅི་ནུས་སུ་ལེན་པ་དང་། སེམས་ཅན་ལ་སྙིང་བརྩེ་བ་དང། དཀོན་མཆོག་མཆོད་པ་ལ་བརྩོན་
པ་ལ་སློབ། དགེ་བསྙེན་གྱི་སྡོམ་པའི་ཡན་ལག །མི་གསོད་པ་སོགས་བཞི་བྱུང་ན་སྡོམ་པ་ 
གཏོང་
བོས་བསྐྱོར་ནས་ལེན། མི་མ་ཡིན་གསོད་པ་སོགས་ལྔ་བྱུང་ན་སྡོམ་ལྡན་གཅིག་ལ་བཤོགས། ཕྲ་
མ་སོགས་མི་དགེ་བ་དྲུག་པོ་ཕྱོགས་མཐུན་ཡིན་པས་ཡིད་ཀྱིས་བསྡོམས་ནས་ལེགས་པར་སྲུངས་
ཤིག་ཅེས་བརྗོད་དོ། །
གསུམ་པ་ལ། སྦྱོར་བ་དང་། དངོས་གཞིའི་ཆོ་ག་གཉིས་ཀྱི་དང་པོ་ལ། ： ་བར་ཆད་དང་
སྐུར་པ་སྤང་ཞིང་ངོ་ཚ་ཁྲེལ་ཡོད་བསྐྱེད་པའི་ཕྱིར་དགེ་འདུན་ལ་རབ་བྱུང་ཞུ་བ་དང་། རབ་བྱུང་
གི་མེད་ན་མི་འབྱུང་བའི་རྒྱུ་བསྒྲུབ་པའི་ཕྱིར་མཁན་པོར་གསོལ་བ་དང་། བར་ཆད་བརྟག་ཅིང་
ཆོས་འདི་པའི་ཆ་ལུགས་སུ་བསྒྱུར་བའི་ཕྱིར་དང་པོར་བྱ་བ་དང་གསུམ་གྱི་དང་པོ་ནི། མཁན་
པོས། ཞུ་བ་བྱེད་པའི་དགེ་སློང་བསྙེན་པར་རྫོགས་པའི་སྡོམ་པ་དང་ལྡན་པ། ལྟ་བ་དང་མཚན་
མཐུན་པ། ཐ་སྙད་གསུམ་དང་ལྡན་པ། ས་རང་བཞིན་དུ་གནས་པ། བྱེ་བ་ན་ཆོས་གཞན་
པའི་ཕྱོགས་སུ་མ་སོང་བ། གཟུགས་གཞན་དུ་བསྒྱུར་ཅིང་མི་སྣང་བར་བྱས་པ་མ་ཡིན་པ།
མཚམས་གཞན་ན་གནས་པ་མ་ཡིན་པ། ལ་མཁས་པ་ཞིག་ལ།བ་བྱུང་ཞུ་བའི་ཚོ ངས་མ་
དགེ་
སློང་དགེ་བའི་བཤེས་གཉེན་ཆེ་གེ་མོས། ཚེ་དང་ལྡན་པ་འདི་དགེ་འདུན་ལ་རབ་ཏུ་འབྱུང་བའི་
ཞུ་བ་མཛོད་ཅིག །དགེ་སློང་དེས། ཅི་ཚེ་དང་ལྡན་པ་འདི་བར་ཆད་ཀྱི་ཆོས་རྣམས་ཡོངས་སུ་A
*
།
134



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
:
དག་གམ་ཞེས་དྲི། མཁན་པོས་ཡོངས་སུ་དག་གོ་ཞེས་ཁོ་ན་ཉིད་མཆི་ཡིན་གདའི་ཞེས་ལན་
གདབ། མ་དྲིས་པར་ཞུ་ན་ཉེས་བྱས་སོ། །དེ་ནས་དགེ་སློང་དེས་གནས་མལ་བཤམས། གཎྜི་
བརྡུངས། དྲིས་པའི་ཚིག་གིས་ཡང་དག་པར་བསྒོ་ནས། དགེ་འདུན་ཐམས་ཅད་གནས་གཅིག་
ཏུ་འདུས་པ་ལ་ཡང་ཞུ་རུ་རུང་། གནས་ཁང་སོ་སོར་སོང་ནས། གནས་ཁང་སོ་སོའི་དགེ་སློང་
ལའང་ཞུ་རུ་རུང་བས། བསྒྲུབ་བྱ་དེ་རྒན་རིམ་ནས་ཕྱག་གསུམ་གསུམ་འཚལ་དུ་བཅུག །རྒན་
པའི་མཐའ་ལོགས་སུ་ཙོག་ཙོག་པུར་འདུག་ཏུ་བཅུག་སྟེ། ཐལ་མོ་སྦྱོར་དུ་བཅུག་ནས། རང་
རྒན་པའི་མཐའ་ལོགས་སུ་འགྲེང་སྟེ་འདུད་པ་དང་བཅས་པས། དགེ་འདུན་བཙུན་པ་རྣམས་
གསན་སུ་གསོལ། མིང་འདི་ཞེས་བགྱི་བ་འདི། མཁན་པོ་མིང་འདི་ཞེས་བགྱི་བ་ལས་རབ་ཏུ་
འབྱུང་བར་འཚལ་ཏེ། ཁྱིམ་པ་གོས་དཀར་པོ་ཅན་སྐྲ་དང་ཁ་སྤུ་མ་བྲེགས་པ་ལས། ལེགས་པར་
གསུངས་པའི་ཆོས་འདུལ་བ་ལ་རབ་ཏུ་འབྱུང་བར་འཚལ་ཏེ། མིང་འདི་ཞེས་བགྱི་བ་འདི་རབ་
ཏུ་འབྱུང་བར་འཚལ་ཞིང་། སྐྲ་དང་ཁ་སྤུ་བྲེགས་ནས་གོས་ངུར་སྨྲིག་བགོས་ཏེ་ཡང་དག་པ་ཁོ་
ནར་དད་པས་ཁྱིམ་ནས་ཁྱིམ་མེད་པར་མཁན་པོ་མིང་འདི་ཞེས་བགྱི་བ་ལས་རབ་ཏུ་འབྱུང་སྟེ།
དེ་ཡང་བར་ཆད་ཀྱི་ཆོས་རྣམས་ཡོངས་སུ་དག་གོ་ཞེས་ཁོ་ན་ཉིད་མཆི་ན། ཅི་དེ་རབ་ཏུ་དབྱུང་
ངམ། དགེ་སློང་ཐམས་ཅད་ཀྱིས་གལ་ཏེ་ཡོངས་སུ་དག་ནའོ་ཞེས་བརྗོད། མི་བརྗོད་ན་ཉེས་
བྱས་སོ། །འདིར་ཞུ་བའི་དགེ་སློང་གིས་མིང་འདི་ཞེས་བགྱི་བ་ཞེས་སྨྲོས་དགོས་པ་དེ་རང་གི་
མཁན་པོ་ཡིན་ན། དོན་གྱི་སླད་དུ་མཚན་ནས་སྨོས་ཏེ་མཁན་པོ་མིང་འདི་ཞེས་བགྱི་བ་ཞེས་
བརྗོད། སློབ་དཔོན་ཡིན་ན་སློབ་དཔོན་མིང་འདི་ཞེས་བགྱི་བ་ཞེས་བརྗོད། མཁན་སློབ་མིན་
པའི་ཆེས་རྒན་པའི་དགེ་སློང་ཡིན་ན་གནས་བརྟན་ཞེས་སམ། ཡོངས་ཀྱི་དགེ་བའི་བཤེས་
གཉེན་ཞེས་ཉེ་ཚིག་གིས་བརྗོད། བསྒྲུབ་བྱའང་གཉིས་ཡོད་ན་སྔར་འདི་ཞེས་པ་འདི་དག
ཡང་ཞེས་པ་དེ་དག་ཀྱང་། ཅི་དེ་ཞེས་པ་ཅི་དེ་དག །གསུམ་ཡོད་ན་འདི་རྣམས། དེ་རྣམས་
ཀྱང་ཅི་དེ་རྣམས་ཞེས་དང་། ཁོ་ན་ཉིད་མཆི་ན་ཞེས་པ་ཁོང་དག་ཉིད་མཆི་ན། ཁོང་རྣམས་
ཉིད་མཆི་ན་ཞེས་རྣམ་དབྱེ་དང་ཚིག་ཕྲད་བསྒྱུར་བ་ནི། གོང་འོག་ཐམས་ཅད་དུ་ཤེས་པར་
བྱའོ། །འདིར་ཞུ་བའི་ཡུལ་དགེ་འདུན་དུ་མ་ལོངས་ན། ཞུ་བ་པོ་ཙོག་ཙོག་པུར་འདུག་ནས་
སྔགས་ལན་གསུམ་བརྗོད་གསུངས་ཏེ། ལུང་དང་ལས་བརྒྱ་རྩ་གཅིག་ནས་མ་བཤད་པས།
གནས་ཁང་སོ་སོ་ན་གནས་པ་ལ་ཞུ་བ་ལ་ཡང་དགེ་འདུན་དུ་ལོངས་པ་ལ་ཞུ་དགོས་པས་མ་དག་མ
135



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
... :པ་འདྲའོ། །གཉིས་པ་ནི། མཁན་པོ་ལ་ཕྱག་འཚལ་དུ་བཅུག་ནས། མདུན་དུ་ཙོག་ཙོག་པུར་
ཐལ་མོ་སྦྱོར་དུ་བཅུག་སྟེ། ཁྱེད་རབ་ཏུ་འབྱུང་བར་འདོད་པ་དེ། མདོ་རྩ་ནས། རབ་ཏུ་འབྱུང་
བ་དང་བསྙེན་པར་རྫོགས་པ་དེའི་ཕྱིར་དགེ་སློང་འགའ་ཞིག་ལ་མཁན་པོ་ཉིད་དུ་གནས་པ་
ལའོ། །ཞེས་མཁན་པོ་ཉིད་དུ་གནས་པ་ལ་རབ་བྱུང་ཡོད་ཀྱི། མི་གནས་པ་ལ་མེད། དེའི་རྒྱུ་
མཚན། སྔོན་སྲིད་པ་ཐ་མ་པའི་གང་ཟག་རང་བཞིན་གྱིས་དབང་པོ་དུལ་ཞིང་བག་དང་ལྡན་པ།
ན་ཚ་ལ་སོགས་པ་འབྱུང་དཀོན། བྱུང་ཡང་ནད་གཡོག་དང་སྨན་ལ་སོགས་པ་རྙེད་སླ་བས་
འཁྲིད་ཅིང་སྐྱོང་བར་བྱེད་པ་ལ་མི་ལྟོས་པས། ཚུར་ཤོག་ལ་སོགས་པ་སྔོན་གྱི་ཆོ་གས་བསྙེན་པར་
རྫོགས་པ་ཡིན། དུས་ཕྱིས་སྲིད་པ་ཐ་མ་པ་མ་ཡིན་པ་མཁན་སློབ་མེད་པར་རབ་ཏུ་བྱུང་བས་
ལེགས་པར་མ་སྦྱངས་ཤིང་སྤྱོད་ལམ་རྒོད་བག་ཅན་དུ་གྱུར་པས། ཁྱིམ་པ་རྣམས་མ་དད། མུ་
སྟེགས་ཅན་རྣམས་འཕྱ་བར་གྱུར་ཅིང་། དགེ་སློང་ནད་གཡོག་མེད་པར་ཤི་བར་གྱུར་ནས། རྡོ་
གསོལ་པས། ངས་ཉན་ཐོས་རྣམས་གཅིག་གིས་གཅིག་བསྡུ་བར་བྱ་བའི་ཕྱིར་དང་། ནད་པ་
རྣམས་ལ་རིམ་གྲོ་བྱ་བའི་ཕྱིར་མཁན་པོ་དང་སློབ་དཔོན་དག་གིས་རབ་ཏུ་དབྱུང་བ་དང།
བསྙེན་པར་རྫོགས་པར་གནང་ངོ། །ཞེས་ད་ལྟར་གྱི་ཆོ་ག་བཅས་ལ། གནང་ངོ་ཟེར་ཡང་ཅི་
དགར་གནང་བའི་བསླབ་པ་མ་ཡིན་གྱི། ངེས་པར་སྒྲུབ་དགོས་པས། སྒྲུབ་པའི་བསླབ་པ་ཡིན་
པས་མཁན་པོ་དགོས། དེ་ཡང་། མདོར། བསྙེན་པར་རྫོགས་ནས་ལོ་བཅུ་མ་ལོན་པར་མཁན་
པོ་ཉིད་དང་། གནས་ཉིད་དང་། མི་གནས་པར་འདུག་པར་མི་བྱའོ། །ཞེས་གསུངས་པས།
བསྙེན་པར་རྫོགས་ནས་ལོ་བཅུ་ཡན་ཆད་བར་མ་ཆད་དུ་ལོན་པ། མདོར། འོག་ནས་འབྱུང་
བའི་ལྷན་ཅིག་སྦྱར་བ་དག་ལས་གང་དང་ཡང་མི་ལྡན་པས་ནི་མ་ཡིན་ནོ། །ཞེས་གསུངས་པ་ལྔ་
ཚན་དུ་སྦྱར་བ་ཉི་ཤུ་རྩ་གཅིག་ལས་གང་ཡང་རུང་བ་དང་ལྡན་པ། མདོར། རབ་ཏུ་དབྱུང་བ་
དང། བསྙེན་པར་རྫོགས་པ་དང་། གནས་སྦྱིན་པ་དང་། དགེ་ཚུལ་ཉེ་བར་གཞག་པར་མི་
བྱའོ། །ཞེས་ས་གཞན་ན་གནས་པ་ཉི་ཤུ་རྩ་ལྔས་རབ་བྱུང་བསྙེན་རྫོགས་ཀྱི་མཁན་པོ་བྱར་མི་:
136



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
པརུང་བར་བཤད་པའི་ཕྱིར་ས་རང་བཞིན་དུ་གནས་པ་ཞིག་དགོས། མདོར། བྱེ་བ་དག་ན་ཆོས་
མ་ཡིན་པའི་ཕྱོགས་དང་མཐུན་པ་ཡང་དེ་དང་འདྲའོ། །ཞེས་བྱ་བ་ནི། ཆོས་མ་ཡིན་པའི་
ཕྱོགས་སུ་སོང་བ་གནས་ནས་དབྱུང་བ་དང་འདྲ་བར་གསུངས་པའི་ཕྱིར་བྱེ་བ་ན་ཆོས་མ་ཡིན་
པའི་ཕྱོགས་སུ་སོང་བ་མ་ཡིན་པ་ཞིག་དགོས། སྨྱོན་པ་སོགས་དང་། འགྲོ་བ་གཞན་དུ་གནས་
པ་དང་། མཚན་གྱུར་ན། སྐྱེ་ལ་ཉེས་བྱས་སུ་གསུངས་པའི་ཕྱིར་ཉེས་མེད་ཀྱི་སྡོམ་པ་སྐྱེད་པ་ལ་
དེ་རྣམས་མ་ཡིན་པ་ཞིག་དགོས། དེ་ལྟར་ཆོས་བདུན་ལྡན་ལ་མཁན་པོར་གསོལ་བ་མ་བཏབ་ན་
མཁན་པོར་མི་འགྱུར་བས། གསོལ་བ་བཏབ་ལ་ཁས་བླངས་པ་དང་ལྡན་པ་ཞིག་དགོས་པས།
གསོལ་བ་འདེབ ས། མཁན་པོའི་དོན་ཡང་། འདིའི་ཐད་དུ་ཉེ་བར་སོང་སྟེ་ཀློག་པས་ན།
མཁན་པོ་སྟེ། བསླབ་པ་རྣམས་ཀློག་པའམ། ཀློག་ཏུ་འཇུག་པས་ན་མཁན་པོ། དགག་སྒྲུབ་
གནང་གསུམ་གྱི་བསླབ་པ་ཉེ་བར་ལུང་འབོགས་པའམ་སྟོན་པར་བྱེད་པ་དང་། ཕ་དང་བུའི་
འདུ་ཤེས་ཀྱིས་བརྩེ་བས་དམན་པའི་གནས་སུ་ལྟུང་བ་ལས་ཉེ་བར་འཛིན་པ་དང་། དངོས་སུ་
བསླབ་པ་རིན་པོ་ཆེ་ལ་ཉེ་བར་སྦྱོར། བརྒྱུད་ནས་མྱ་ངན་ལས་འདས་པ་ལ་སྦྱོར་བར་བྱེད་པས་
ན། མཁན་པོ་སྟེ། མདོར་ན་ཟག་བཅས་ཀྱི་དངོས་པོ་ཐམས་ཅད་ལས་ངེས་པར་འབྱུང་བའི་
རབ་བྱུང་དུ་སྒྲུབ་མཁན་མཛད་དུ་གསོལ་སྙམ་པ་གྱིས་ལ་ལད་མོ་གྱིས། སློབ་དཔོན་དགོངས་སུ་
གསོལ། བདག་མིང་འདི་ཞེས་བགྱི་བ་སློབ་དཔོན་ལ་མཁན་པོར་གསོལ་གྱི། སློབ་དཔོན་བདག་
གི་མཁན་པོ་མཛད་དུ་གསོལ། སློབ་དཔོན་མཁན་པོས་བདག་རབ་ཏུ་དབྱུང་བར་བགྱིའོ། །
སྔར་བཞིན་ལན་གཉིས་བཟླས་ལ། གསུམ་པའི་སྐབས་སུ། མཁན་པོར་གསོལ་བ་ཁས་བླངས་
པ་ན་དེར་འགྱུར་རོ། །ཞེས་གསོལ་བ་ཁས་བླངས་ན་མཁན་པོར་འགྱུར་བར་བཤད། འདིར་ཐ་
མ་ལ་མཁན་པོའི་དོན་ནོ། །ཞེས་པས་བརྗོད་པ་གསུམ་པའི་གསོལ་གྱི་ཡན་ཆད་ཆ་དང་པོ།
མཛད་དུ་གསོལ་ཡན་ཆད་ཆ་གཉིས་པ། དེའི་མཇུག་ཏུ་མཁན་པོར་གྱུར་ཅིང་། དེ་ནས་སློབ་
དཔོན་ཞེས་མི་བརྗོད་པར་མཁན་པོ་ཞེས་བརྗོད་དགོས་པས་གསུམ་པའི་རྗེས་ཟློས་གྱིས་བྱས་ལ་
གསུམ་པ་བྱ། མཇུག་ཏུ་ཐབས་ཡིན་ནོ། །ལེགས་སོ་བྱའོ། །མཁན་པོར་གསོལ་བ་བཏབ་པའི་
བསླབ་བྱར། ཕ་བུའི་ཚུལ་གྱིས་མཁན་པོ་ལ་སྟོན་པའི་འདུ་ཤེས་བསྐྱེད་ནས་གུས་པར་བྱ་བ།བ
137



༄༅།།དཔལ་ལྡན་ས་སྐྱ་པའི་གསུང་རོཔ་གྲགས་ཆེན་བཅོ་བརྒྱད་ལས། པོད་དང་པོ།
བ
J་ལས་ཡོན་དབུལ་པ། བསྙེན་བཀུར་བྱ་བ། བྱ་བ་ཐམས་ཅད་དེ་ལ་ཞུས་ནས་བཀའ་བཞིན་དུ་བསྒྲུབ་
པར་བྱ་སྟེ། དེ་ལས་འདས་པ་ན་གསོལ་བ་བཏབ་པ་ཉམས་པའི་ཉེས་པར་འགྱུར་རོ། །གསུམ་
པ་ནི། སྐྲ་དང་ཁ་སྤུ་འབྲེག་པའི་དགེ་སློང་ལ་བཅོལ་བར་བྱ་ཞིང་། དེས་ཀྱང་གཙུག་ཕུད་མ་
གཏོགས་པའི་སྐྲ་དང་ཁ་སྤུ་བྲེགས་ནས། དེའི་འོག་ཏུ། ཅི་གཙུག་ཕུད་བྲེག་གམ་ཞེས་དྲི། མ་
བྲེགས་ཞེས་ཟེར་ན་འོ་ན་སོང་ཞིག་ཅེས་བརྗོད། བྲེགས་ཤིག་ཅེས་ཟེར་ན་བྲེགས་ལ། གྲང་དུས་
ཡིན་ན་ཆུ་དྲོན་མོ། དྲོ་དུས་ཡིན་ན་ཆུ་གྲང་མོས་ཁྲུས་བྱེད་དུ་གཞུག གྲུབ་ན་ལུས་རིལ་པོར་
བཀྲུ། རྒས་པའམ་ན་བའམ་ཆུ་མ་འབྱོར་ན། ཡན་ལག་ལྔ་ཁྲུས་བྱས་ལ། མཁན་པོའི་ཞབས་
གཉིས་ལ་གཏུགས་པའི་ཕྱག་བྱས་ཏེ། མདུན་དུ་ཙོག་ཙོག་པུར་འདུག་པ་ལ་བླ་གོས་གཏད་དེ་
གཉིས་ཀས་བཟུང་ལ། འདི་སྟོད་དུ་རྒྱུན་དུ་གྱོན་པར་བྱེད་པའི་ཆོས་གོས་བླ་གོས་ཞེས་བྱ་བ་ཁྱིམ་
པ་དང་མུ་སྟེགས་ཅན་ལས་རྟགས་ཁྱད་པར་དུ་གྱུར། དགེ་སྦྱོང་གི་དྲན་པ་གསོ། སྦྲང་བུ་དང་།
ཤ་སྦྲང་དང་། རླུང་དང་ཉི་མ་ལ་སོགས་པའི་ཚ་གྲང་གི་རེག་སྐྱོབ་པའི་གོས་སུ་གནང་།
མཐང་གོས་གཏོད་ལ། འདི་སྨད་དུ་གྱོན་པར་བྱེད་པའི་མཐང་གོས་ཞེས་བྱ་བ། སྨད་གཅེར་བུ་
དང་ངོ་ཚ་བའི་གནས་ལས་སྐྱོབ། སྦྲང་བུ་ལ་སོགས་པའི་རེག་པ་སྲུང་། ཁྱིམ་པ་དང་མུ་སྟེགས་
ཅན་ལས་རྟགས་ཁྱད་པར་དུ་གྱུར། དགེ་སྦྱོང་གི་དྲན་པ་གསོ་བའི་གོས་ཡིན། རྒྱ་གར་ན་རུང་
བའི་ཚོན་གསུམ་ལ་སྔོན་པོ་བཙག་དང་ངུར་སྨྲིག་རྩི། ཁ་དོག་ངན་པར་བྱེད་པོས་རྒྱུགས་པ་དང་།
དྲེགས་པ་འཇོམས་པའི་དོན་ཡིན་ཞིང་། སྟོན་པས་ཀྱང་སྟོད་གཡོགས་སྨད་གཡོགས་འདི་ལྟ་བུ་
བསྣམས་ནས། ལམ་ལ་བསླབ་ཅིང་། སངས་རྒྱས་ནས་རྗེས་སུ་འཇུག་རྣམས་ལའང་གོས་འདི་
ལྟ་བུ་གནང་བ་ཡིན་པས། སྟོད་གཡོགས་སྨད་གཡོགས་འདི་ལྟ་བུ་གྱོན་ནས་སེམས་དུལ་བ་དང་
ཞི་བར་བྱེད་དགོས་པ་ཡིན། འདི་ལྷུང་བཟེད་ཅེས་བྱ་བ། ཁྱིམ་པའི་ཁ་ཕོར། མུ་སྟེགས་ཀྱི་སློང་
ཕོར། རབ་བྱུང་དམན་པ་གཞན་ལས་སྣོད་སྤྱད་ཀྱི་རྟགས་ཁྱད་པར་ཅན་དུ་གྱུར་པ་ཡིན། འདི་
ཟས་ཀྱིས་འགེངས་པ་བཞིན་དུ་རང་གི་ཤེས་རྒྱུད་ཡོན་ཏན་གྱིས་འགེངས། འདིའི་ནང་ནས་
ཟས་ལ་ལོངས་སྤྱོད་པ་བཞིན་དུ་ཆོས་ལ་ལོངས་སྤྱོད། མཐའ་གཉིས་སྤངས་པའི་བསོད་སྙོམས་
སྤྱོད་པའི་སྣོད་དུ་སྟོན་པས་གནང་བ་ཡིན་པས་སྣོད་སྤྱད་འདི་ལྟ་བུ་འཆང་། འདི་གདིང་བ་ཞེས་
བྱ་བ། ཁྱིམ་པའི་དཀར་པོ། གང་ཟག་གི་ཁྲ་བོ་ཕལ་ཆེར་མ་ཉམས་པ་དང་། དགེ་འདུན་གྱི་:
138



༄༅།འདུ་ལ་བའི་ལག་ལེན་དྲི་མ་མེད་པའི་ཕྲེང་བ་
རྩྭའི་གདན་མ་གཏོགས་པ་གནས་མལ་ལ་ལོངས་སྤྱོད་པའི་དུས་སུ་འདིས་བསྐྱབས་ནས་ལོངས་
སྤྱོད་དགོས་པ་ཡིན། འདི་ཆུ་ཚགས་ཞེས་བྱ་བ། སངས་རྒྱས་ཀྱི་བསྟན་པ་སྙིང་རྗེས་རབ་ཏུ་ཕྱེ་
བ་ཡིན་ཞིང་། སོ་སོ་ཐར་པའི་སྡོམ་པ་གཞན་ལ་གནོད་པ་གཞི་བཅས་ལས་ལྡོག་པ་ཡིན་པས།
སེམས་ཅན་ཐམས་ཅད་ལ་གནོད་པ་སྤང་དགོས། ཁྱད་པར་དུ་ཆུ་འདི་འབྲེལ་ཆེ་འབྱུང་ཉེ།
ནང་དང་ནུབ་ཏུ་དགོས་པས་ཆུ་ལ་སྲོག་ཆགས་ཡོད་མེད་ལེགས་པར་བརྟགས་ནས། སྲོག་
ཆགས་མེད་པ་མ་རྙེད་ན་འདིས་བཅགས་ནས་ལོངས་སྤྱོད་པའི་དོན་དུ་གནང་བ་ཡིན་པས། ཆུ་
ཚགས་འདི་འདྲ་རེ་འཆང་ཞིང་། དེས་མཚོན་ནས་ཡོ་བྱད་གང་ལའང་སྲོག་ཆགས་ལ་མི་གནོད་
པར་བྱ་དགོས་སོ་ཞེསབརྗོད་ལ་སྦྱིན། དེ་ནས། ཐར་པའི་རྒྱལ་མཚན་བརྟན་པར་གྱུར་ཅིག །
ཚངས་པར་སྤྱོད་པ་ཚེའི་མཐར་ཕྱིན་པར་གྱུར་ཅིག །ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་
པར་གྱུར་ཅིག །ཚེ་རབས་ཐམས་ཅད་དུ་རབ་ཏུ་འབྱུང་བ་ཐོབ་པར་གྱུར་ཅིག །ཅེས་བརྗོད་ལ་
བསྐོན། དེ་ལ་མཁན་པོ་རང་གིས་བསྐོན་ན། སྨད་གཡོགས་སྐྱོན་དྲུག་དང་བྲལ་ཞིང་། ཡོན་
ཏན་ཟླུམ་པོར་བགོ་བ་དང་། སྟོད་གཡོགས་སྐྱོན་གཉིས་དང་བྲལ་ཞིང་། ཡོན་ཏན་ཟླུམ་པོར་
བགོ་བ་ལ་བསླབ། ཞར་ལ་མཚན་མ་ཚོར་བར་བརྟག །གཞན་ལ་འཆོལ་ན། ཆེ་གེ་མོས་འདིའི་
གོས་ཚགས་ལེགས་པར་སློབ་པ་དང་། བདག་གི་བྱ་བ་ཡང་སྒྲུབ་མཛོད་ཅིག་ཅེས་བསྒོ། དེས་
ཀྱང་སྔར་ལྟར་གྱོན་ལུགས་ལེགས་པར་སློབ་ཅིང་། ཞར་ལ་མཚན་གཉིས་པ་ལ་སོགས་པ་ཡིན་
མིན་བརྟགས་ལ། མིན་ན་བར་ཆད་དང་མི་ལྡན་པར་གདའོ་ཞེས་བརྡ་སྤྲོད་དོ། །གཉིས་པ་ནི།
བསྒྲུབ་བྱ་དེ་སྟོན་པ་དང་མཁན་པོ་ལ་ཕྱག་གསུམ་གསུམ་འཚལ་དུ་བཅུག་ལ་མདུན་དུ་ཙོག་ཙོག་
པུར་འདུག་ཏུ་བཅུག་ཅིང་། ཐལ་མོ་སྙིང་གར་སྦྱོར་དུ་བཅུག་ལ། ཁྱོད་རབ་ཏུ་འབྱུང་བའི་
བསམ་པ་སྐྱེས་པ་དེ་ལེགས། ལེགས་པའི་རྒྱུ་མཚན། དགའ་བོ་རབ་ཏུ་འབྱུང་བའི་མདོ་ནས།
ཁྱིམ་པ་རྣམས་ནི་མེ་འོབས་ན་གནས་པ་ལྟ་བུ། རབ་ཏུ་བྱུང་བ་རྣམས་ནི་བསིལ་ཁང་ན་གནས་
པ་ལྟ་བུ། ཞེས་པ་ལ་སོགས་པ་གསུངས་ཤིང་། དྲག་ཤུལ་ཅན་གྱིས་ཞུས་པའི་མདོ་ལས་ཀྱང་།
ཁྱིམ་ན་གནས་པ་ནི་ཀུན་ཏུ་གནོད་པ་སྟེ། རྡུལ་འབབ་པའོ། །ཞེས་པ་ནས། ཁྱིམ་ན་གནས་པ་
ནི་ཐིབས་པོའོ། །རབ་ཏུ་བྱུང་བ་ནི་ཐིབས་པོ་ལས་ཐར་བ་ཡིན་ཏེ། ཞེས་པའི་བར་ཁྱད་པར་༡
བ
139



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
བརྒྱ་རྩ་བརྒྱད་གསུངས་ཤིང་། ཁྱིམ་ཞེས་བྱ་བ་ནི་དགེ་བའི་རྩ་བ་འཇོམས་པར་བྱེད་པ། འབྱུང་
བ་སུན་འབྱིན་པར་བྱེད་པ། དགེ་བའི་སྡོང་པོ་སྐྱེལ་བར་བྱེད་པ་སྟེ། དེའི་ཕྱིར་ཁྱིམ་ཞེས་
བྱའོ། །ཞེས་དང་། ཆོ་འཕྲུལ་ཆེན་པོ་བསྟན་པའི་མདོ་ལས་ཀྱང་། འདོད་པ་དག་ནི་རབ་ཏུ་
སྟོན་བྱེད་ཅིང་། །བུ་དང་ཆུང་མ་དག་ལ་སྲེད་བསྐྱེད་ནས། །སྨད་པར་བྱ་བའི་ཁྱིམ་ལ་བརྟེན་པ་
དེ། །བླ་མེད་བྱང་ཆུབ་དམ་པ་གཞིར་མི་འཐོབ། ། གང་དག་འདོད་པ་ལྕི་སྐམ་མེ་བཞིན་
སྤོང་། །བུ་དང་ཆུང་མ་བདག་ལ་སྲེད་སྤངས་ནས། །ཁྱིམ་གྱིས་སྐྲག་སྟེ་ཁྱིམ་ནས་མངོན་བྱུང་
:
བ། །དེ་དག་བྱང་ཆུབ་མཆོག་འདི་རྙེད་མི་དཀའ། །གང་དག་ཁྱིམ་ན་གནས་པར་བྱེད་བཞིན་
དུ། །བྱང་ཆུབ་དམ་པ་མཆོག་འདི་ཐོབ་པ་ཡི། །སངས་རྒྱས་གང་ཡང་སྔོན་ཆད་མ་བྱུང་སྟེ། །
མ་འོངས་པ་ནའང་མི་འབྱུང་གནས་པའང་མེད། །རྒྱལ་སྲིད་མཆིལ་མའི་ཐལ་བ་བཞིན་སྤངས་
ནས། །དབེན་པར་དོང་སྟེ་དགོན་པར་གནས་བྱེད་པ། ཉོན་མོངས་སྤངས་ཏེ་བདུད་ནི་བཅོམ་
ནས་སུ། །བྱང་ཆུབ་རྡུལ་མེད་འདུས་མ་བྱས་འཚང་རྒྱ། །ཞེས་གསུངས་ཤིང་། ལུང་ལས་ཀྱང་།
ཕན་ཡོན་ལྔ་མཐོང་བའི་མཁས་པས་རབ་ཏུ་འབྱུང་བར་མོས་པར་འོས་ཏེ། ལྔ་ནི་རང་གི་དོན་
འདྲེས་པར་ཐོབ་པར་འགྱུར་བ་དང་། བྲན་དང་། མངག་གཞུག་དང་། བཀོལ་བ་དང་། རང་
དབང་མེད་ཅིང་དགའ་མགུར་འགྲོར་མེད་པ་དག་གིས་མཆོད་པ་དང་བསྟོད་པར་བྱ་བར་འགྱུར་
བ་དང་། མྱ་ངན་ལས་འདས་པ་འགྲུབ་པ་དངབུ་དམ་པ་ཡང་དག་པར་སོང་བ་མཆོག་རྣམས་
ཀྱིས་རྣམ་གྲངས་དུ་མར་རབ་ཏུ་འབྱུང་བ་བསྔགས་པར་མཐོང་བའི་མཁས་པས་རབ་ཏུ་འབྱུང་
བར་མོས་པར་བྱ་བར་འོས་པ་ཉིད་ཅེས་གསུངས་པས། རབ་ཏུ་བྱུང་བ་དོན་ཆེ་ཞིང་། རབ་ཏུ་
བྱུང་བའི་བསོད་ནམས་ནི། སྟོང་གསུམ་སེམས་ཅན་ཐམས་ཅད་ཀྱིས་བསྐལ་པའི་བར་དུ་བུ་
དང་ཆུང་མ་སྦྱིན་པར་བཏང་བའི་བསོད་ནམས་པས། རབ་ཏུ་བྱུང་བའི་བསམ་པས་དགོན་པར་
གོམ་པ་གཅིག་བོར་བ་བསོད་ནམས་ཆེ། ཟས་སྐོམ་མེ་ཏོག་སོགས་ཀྱིས་སངས་རྒྱས་ལ་མཆོད་པ་
བས། རབ་ཏུ་འབྱུང་བའི་སེམས་ཀྱིས་དགོན་པར་གོམ་པ་བདུན་བོར་ན་བསོད་ནམས་ཆེ་བར་
གསུངས། དེ་ལ་ཡང་རབ་བྱུང་དམན་པ་མུ་སྟེགས་སོགས་ཀྱི་རབ་བྱུང་མ་ཡིན་པ། ཆོ་གའི་ཟུར་
ལས། ཤཱཀྱའི་སེང་གེ །ཤཱཀྱའི་རྒྱལ་པོ་གཙོ་བོ་དེ་རབ་ཏུ་བྱུང་བའི་རྗེས་སུ་བདག་རབ་ཏུ་འབྱུང་
སྟེ། ཞེས་འབྱུང་བས། འོ་སྐོལ་གྱི་སྟོན་པས་འཁོར་ལོས་བསྒྱུར་བའི་རྒྱལ་སྲིད་ཀྱི་འབྱོར་པ་དང་
140



༄༅ །།འདུལ་བའི་ལག་ལེན་དྲི་མ་མེད་པའི་ཕྲེང་བ།
༢
ང་ཁབ་སྤངས་ནས་ཉིད་ཀྱི་དབུ་སྐྲ་ཉིད་ཀྱིས་བཅད། རིན་ཐང་མེད་པའི་གོས་དང་ངུར་སྨྲིག་གི་
གོས་བརྗེས་ནས་གསོལ་ཏེ་རབ་ཏུ་བྱུང་བ་བཞིན་དུ་རབ་ཏུ་འབྱུང་བ་ཡིན་པས། རབ་ཏུ་བྱུང་བ་
ནི། སཾ་སྐྲྀ་ཏ་ལས་པྲ་ཛི་ཏ་ཞེས་པ་རབ་ཏུ་སྤངས་པའི་དོན་ཡིན། དེ་ཟག་བཅས་འཁོར་བ་པའི་
དངོས་པོ་ཐམས་ཅད་ལས་རྒྱབ་ཀྱིས་ཕྱོགས་ཤིང་སྤངས་པ་ཡིན་པསབརྗེ་བ་གསུམ་དགོས་ཏེ།
རྟགས་ཆ་ལུགས་བརྗེ་བ། ཁྱིམ་པའི་རྟགས་ཆ་ལུགས་སྤངས། རབ་ཏུ་བྱུང་བའི་རྟགས་ཆ་
ལུགས་སུ་བསྒྲུབས་པས་ཚང་། བསམ་པ་བརྗེ་བ་ནི། འཇིག་རྟེན་པ་རྣམས་ཀྱི་འདོད་པ་བསྟེན་
པའི་བསམ་པ་ལ་ཉེས་དམིགས་ལྔ་ཡོད་པས། དེ་སྤངས་ནས་འཁོར་བའི་ཉེས་དམིགས་ཤེས་
པས་འཁོར་བ་ལས་ཡིད་འབྱུང་། མྱང་འདས་ཀྱིས་ཕན་ཡོན་ཤེས་པས་མྱང་འདས་ཐོབ་པར་
འདོད་པའི་དད་པ་དགོས་ཏེ། སྨན་གཞི་ལས། རྒྱལ་པོ་ཆེན་པོ་འཇིག་རྟེན་འདི་ཐམས་ཅད་ནི་
རྒ་བ་ལས་ཉེ་བར་ཁྲིད་པ་ཡིན། འཇིག་རྟེན་འདི་ཐམས་ཅད་ནི་རྗེས་སུ་འགྲོ་བ་མེད་པས་སྐྱབས་
མེད་པ་ཡིན། འཇིག་རྟེན་འདི་ཐམས་ཅད་ནི་བོར་ཏེ་འགྲོ་བར་འགྱུར་བས་བདོག་པ་མེད་པ་
ཡིན། འཇིག་རྟེན་འདི་ཐམས་ཅད་ནི་ངོམས་མི་ཤེས་ཏེ་སྲེད་པས་འཁོལ་བས་ཆོག་མི་ཤེས་པར་
བདག་གིས་ཤེས་མཐོང་ཐོས་རྟོགས་ནས་སྐྲ་དང་ཁ་སྤུ་བྲེགས་ཏེ་གོས་ངུར་སྨྲིག་བགོས་ནས།
དད་པ་ཡང་དག་པ་ཁོ་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །ཞེས་བཤད་པ་ལྟར་
འཁོར་བ་ལས་ཡིད་ཕྱུང་། འཁོར་བའི་སྡུག་བསྔལ་ལས་ཐར་བར་བྱེད་པའི་སྐྱབས་དཀོན་མཆོག་
གསུམ་ལ་སྟོན་པ་དང་། སྐྱབས་དངོས་དང་། ཟླ་གྲོགས་ཞུས་ནས་མྱ་ངན་ལས་འདས་པ་བསྒྲུབ་
སྙམ་པ་དགོས་ཤིང་། འདི་ཐེག་པ་ཐུན་མོང་བ་ཡིན་པས་མྱང་འདས་གསུམ་པོ་གང་དུ་སེམས་
བསྐྱེད་ཀྱང་ངེས་འབྱུང་གི་བསམ་པའི་གོ་ཆོད་དེ། ལུང་ལས་ཀྱང་། ཁ་ཅིག་གིས་ནི་ཉན་ཐོས་
ཀྱི་བྱང་ཆུབ་ཏུ་སེམས་བསྐྱེད་དོ། །ཁ་ཅིག་གིས་ནི་རང་བྱང་ཆུབ་ཏུ་སེམས་བསྐྱེད་དོ། །ཁ་ཅིག་
གིས་ནི་བླ་ན་མེད་པའི་བྱང་ཆུབ་ཏུ་སེམས་བསྐྱེད་དོ། །ཞེས་གསུངས་ལ། མཛོད་ཀྱི་མདོ་ཊཱིཀ་
ཏུའང་བླ་ན་མེད་པའི་བྱང་ཆུབ་ཏུ་སེམས་བསྐྱེད་དེ་རབ་ཏུ་བྱུང་ངོ་། །ཞེས་གསུངས་པས།
རེས་འདིར་བསམ་པ་རབ་བསྐྱེད་དེ། སེམས་ཅན་ཐམས་ཅད་ཀྱི་དོན་དུ་མི་གནས་པའི་མྱང་
འདས་སངས་རྒྱས་ཀྱི་ས་ཐོབ་པར་བྱ། དེའི་ཕྱིར་དུ་སྡུག་བསྔལ་ཐམས་ཅད་ཀྱི་གནས་སུ་གྱུར་༡
2
141
......



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
པའི་ཁྱིམ་གྱི་གནས་ཡོངས་སུ་སྤངས་ཏེ། ཁྱིམ་པའི་རྟགས་ཆ་ལུགས་རྣམས་སྤངས། རབ་ཏུ་
བྱུང་བའི་རྟགས་ཆ་ལུགས་ཡང་དག་པར་བླངས་ནས་ཇི་སྲིད་མ་ཤིའི་བར་དུ་སྲུང་སྙམ་པ་གྱིས།
དེ་རྣམས་སྤོས་པའི་བརྗེད་ཐོ་རུ་མིང་སྤོ་བ་ཡིན་པས། སྡེ་བའི་མིང་གི་མཐའ་ཅན། དཔལ་
དང་། འོད་དང་། གྲགས་པ་དང་། བཟང་པོའི་མཐའ་ཅན་ནམ། མཁན་པོའི་མཐའ་ཅན་དུ་
སྤོས་ལ། མིང་དེ་ནས་སྨོས་ལ་རྗེས་ཟློས་གྱིས་བྱས་ལ། མཁན་པོ་དགོངས་སུ་གསོལ། བདག་
མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་འཚོའི་བར་དུ། རྐང་གཉིས་རྣམས་ཀྱི་
མཆོག་སངས་རྒྱས་ལ་སྐྱབས་སུ་མཆིའོ། །འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་
སྐྱབས་སུ་མཆིའོ། །ཚོགས་རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ།
ཤཱཀྱ་སེང་གེ །ཤཱཀྱའི་རྒྱལ་པོ་གཙོ་བོ་དེ་རབ་ཏུ་བྱུང་བའི་རྗེས་སུ་བདག་རབ་ཏུ་འབྱུང་སྟེ། ཁྱིམ་
པའི་རྟགས་སྤོང་ངོ། །རབ་ཏུ་བྱུང་བའི་རྟགས་ཡང་དག་པར་བླང་ངོ། །ལན་གསུམ་བཟླས།
ཐབས་ཡིན་ནོ། །ལེགས་སོ་བྱའོ། །དེ་ལྟར་རབ་ཏུ་བྱུང་ནས་ཁྱིམ་པའི་རྟགས་སྤོང་བར་སྨྲས་
པས། དེ་ཉམས་པའི་ཕྱོགས་མཐུན་དཀར་པོ་དང། ཁ་ཚར་ཅན་དང་། ཐམས་ཅད་ཁ་དོག་
གཅིག་པ་དང་། ཚོན་ཆེན་དང་། སྐྲ་དང་ཁ་སྤུ་རིང་པོ་འཇོག་པ་དང་། བྲེག་པའི་ཕྱོགས་མ་
ཡིན་པ་བྲེག་པ་དང་། ཁུར་འཁུར་བ་སོགས་ཁྱིམ་པའི་སྤྱོད་ལམ་རྣམས་སྤོང་བ་དང་། རབ་ཏུ་
བྱུང་བའི་རྟགས་ལེན་པར་ཁས་བླངས་པས། དེ་ཉམས་པའི་ཕྱོགས་མཐུན་མུ་སྟེགས་ཅན་གྱི་
རྟགས་སྤྱོད་ལམ་བརྟུལ་ཞུགས་དང་དཀའ་ཐུབ་རྣམས་སྤངས་ནས་རབ་ཏུ་བྱུང་བའི་གཙང་སྦྲ་
དང་། ཆ་བྱད་དང་། བརྟུལ་ཞུགས་ལ་གནས་པར་བྱའོ། །
གཉིས་པ་དངོས་གཞི་ནི། མཁན་པོས། དགེ་ཚུལ་ཉིད་དུ་ཉེ་བར་སྒྲུབ་པར་བྱེད་པའི་
དགེ་སློང་ སྔར་ཞུ་བའི་དགེ་སློང་ལ་བཤད་པ་ལྟ་བུའི་ཆོས་བཅུ་ལྡན་དགེ་ཚུལ་དུ་སྒྲུབ་པའི་ཆོ་ག་
ལ་མཁས་པ་ཞིག་ལ། དགེ་སློང་ཆེ་གེ་མོས་ཚེ་དང་ལྡན་པ་འདི་དགེ་ཚུལ་ཉིད་དུ་ཉེ་བར་སྒྲུབས་
ཤིག་ཅེས་བརྗོད་ལ་གཏད་དོ། །དེས་ཅི་ཚེ་དང་ལྡན་པ་འདི་བར་ཆད་ཀྱི་ཆོས་རྣམས་ཡོངས་སུ་
དག་གམ་ཞེས་དྲི། མཁན་པོས་ཡོངས་སུ་དག་གོ་ཞེས་ཁོ་ན་ཉིད་མཆི་ཡིན་གདའ་ཡི་ཞེས་ལན་.:
པའི… པ
142



9༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ་
བཏབ་ནས། བསྒྲུབ་བྱ་དེ་སྟོན་པ་དང་། སློབ་དཔོན་ལ་ཕྱག་གསུམ་གསུམ་འཚལ་དུ་བཅུག་ལ།
མདུན་དུ་ཙོག་ཙོག་པུར་འདུག་ཏུ་བཅུག་ཅིང་། ཐལ་མོ་སྙིང་གར་སྦྱོར་དུ་བཅུག་ནས། ཁྱེད་
དགེ་ཚུལ་གྱི་སྡོམ་པ་ལེན་པ་ལ། དགག་པའི་ཚུལ་གྱིས་འགལ་རྐྱེན་བར་ཆད་བཞི་སྤངས་པ།
སྒྲུབ་པའི་ཚུལ་གྱིས་མཐུན་རྐྱེན་ལྔ་ཚང་བ་དགོས་པ་ལས། འགལ་རྐྱེན་སྡོམ་པ་སྐྱེ་བ་དང་གནས་
པ་དང་ཁྱད་པར་དུ་འགྱུར་བ་དང་མཛེས་པ་ལ་བར་དུ་གཅོད་པ་སྟེ་བཞི་མེད་པ་ཞིག་དགོས་ཏེ།
མཁན་པོ་པས་བར་ཆད་དྲིས། ཁྱེད་རང་གིས་ལན་བཏབ་པས་དག་པར་རྟོགས་པས་གྲུབ་པ་
ཡིན། མཐུན་རྐྱེན་ལ་ཡུལ་དང་། རྒྱུད་དང་། རྟགས་དང་། བསམ་པ་དང་། ཆོ་ག་མཐུན་
པའི་རྐྱེན་དང་ལྔ་ལས། ཡུལ་སངས་རྒྱས་སྟོན་པའི་སྐུ་གཟུགས་དང་། ཆོས་སློབ་པ་ལ་ནན་ཏན་
དུ་བྱེད་པ་དང་། ལས་ཀྱི་ཆོ་ག་ཡོད་པ། དམ་པའི་ཆོས་མ་ནུབ་པ་དགོས་ན་དེའང་ཚང་། དགེ་
ཚུལ་གྱི་སྡོམ་པ་གང་ཟག་ལས་སྐྱེས་པས། དགེ་འདུན་མེད་ཁ་མེད་མིན་ནའང་། ཞུ་བའི་དུས་
སུ་དགེ་འདུན་དུ་ལོངས་པས་དགེ་འདུན་མང་ཚང་། མཁན་པོ་ཆོས་བདུན་ལྡན་ལ་མཁན་པོར་
གསོལ་བ་བཏབ་པས་ཁས་བླངས་པ་ཞིག་དགོས་ན། མཁན་པོ་པ་ཡོན་ཏན་ཕུན་སུམ་ཚོགས་པ་
དང་ལྡན་པར་བཞུགས་ཤིང་། དེ་ལ་ཁྱེད་རང་གིས་གསོལ་བ་བཏབ་པས་ཞལ་གྱིས་བཞེས་པ་
དེས་གྲུབ་པ་ཡིན། སློབ་དཔོན་ཆོས་བཅུ་གཅིག་དང་ལྡན་པ་ལ་མཁན་པོའི་ཚིག་གིས་བསྐོས་པ་
ཞིག་དགོས་ཏེ། ཁྱོད་ལ་དགེ་ཚུལ་གྱི་སྡོམ་པ་སྐྱེད་པའི་ཆོ་གའི་བརྡ་སྤྲོད་པ་དེ་བདག་གིས་སྒྲུབ་པ་
ཡིན་པས་ཡུལ་དུ་གང་དགོས་ཚང་། རྒྱུད་ལ་ཚོགས་སུ་མ་ཚང་བ། སྔར་དགེ་ཚུལ་གྱི་སྡོམ་པ་
དང་མི་ལྡན་པ། ཉེས་མེད་ཀྱི་སྡོམ་པ་སྐྱེ་བ་ལ། དགེ་བསྙེན་ནས་བར་མ་རབ་བྱུང་ཡན་ཆད་
ཐོབ་པ་ལ་མ་ཉམས་པ་ཞིག་དགོས་ཏེ། ཁྱེད་རང་གསུམ་མན་ཆད་དུ་གནས་ཤིང་། སྔར་དགེ་
ཚུལ་མ་ཐོབ་པ། ད་ཅི་ནས་རབ་ཏུ་བྱུང་བ་བྱས་མ་ཐག་མ་ཉམས་པ་ཡིན་པས་ཐམས་ཅད་ཚང་།
རྟགས་ལ་ལུས་ཀྱི་བྱི་བྱད་ཀྱི་རྟགས་སྐྲ་དང་ཁ་སྤུ་བྲེགས་ཤིང་། བྲེག་ཏུ་མ་གནང་བའི་ཕྱོགས་མ་
བྲེགས་པ། ཁྲུས་བྱས། གོས་ཀྱི་རྟགས་བླ་གོས་དང་མཐང་གོས་རུང་བ་ཚད་ལྡན་མཁན་པོས་
གནང་ཞིང་བསྐོན་པ། གདིང་བ་ཆུ་ཚགས་རུང་བ་ཚད་ལྡན་མཁན་པོས་གནང་བ། སྣོད་སྤྱད་
ལྷུང་བཟེད་རུང་བ་ཚད་ལྡན་མཁན་པོས་གནང་བ། མདོར་ན་རབ་ཏུ་བྱུང་བའི་རྟགས་ཆ་
ལུགས་དང་ལྡན། ཁྱིམ་པ་དང་མུ་སྟེགས་ཀྱི་རྟགས་ཆ་ལུགས་དང་མི་ལྡན་པ་ཞིག་དགོས་ཏེ། ཁྱི
143



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
བམ་པ་དང་མུ་སྟེགས་ཀྱི་རྒྱལ་མཚན་ཅན་ལ་ཡང་མི་སྐྱེའོ་ཞེས་གསུངས་ཏེ། བརྙན་པོ་ཚུན་ཆོད་
ཀྱིས་ཐམས་ཅད་ཚང་བར་ཡོད་པ་ཡིན། བསམ་པ་ལ་བསམ་པ་འཁྲུགས་པ་ལ་མི་སྐྱེ་བར་བཤད་
པས་བསམ་པ་རང་བཞིན་དུ་གནས་པ་ཞིག་དགོས། བསམ་པ་ཐག་པ་ནས་དགེ་ཚུལ་གྱི་སྡོམ་པ་
ལེན་འདོད་དགོས་ཏེ། ཁྱེད་རང་གིས་དོན་དུ་གཉེར་ནས་བསྒྲུབས་པས་ཚང་། དགེ་ཚུལ་གྱི་
སྡོམ་པ་ཐོབ་པ་ལ་ཐོབ་པར་ཤེས་པའི་བསམ་པ་སྐྱེ་རུང་ཞིག་དགོས་ཏེ། དེའང་ཁྱེད་ལ་སྐྱེ་རུང་དུ་
འོང་པས་ཚང་བ་ཡིན། མི་མཐུན་པའི་སེམས་མ་སྐྱེས་པ་དགོས་ཏེ། མཁན་སློབ་དགེ་སློང་མ་
ཡིན་པར་ཤེས་པའམ། དེ་དག་ཕྱིར་སློང་བའི་སེམས་སྐྱེས་ན་མི་སྐྱེ་བར་བཤད་པས་སོ། །ངེས་
པ་བཞི་དང་བྲལ་བ་དགོས་ཏེ། སེམས་ཅན་ཆེ་གེ་མོ་ཞིག་ལ་སྤང་ངོ་ཞེས་སེམས་ཅན་ངེས་པ་
དང་། ཡུལ་ཆེ་གེ་མོ་ཞིག་ལ་སྤང་ངོ་ཞེས་ཡུལ་ངེས་པ་དང་། ཟླ་བ་གཅིག་དང་ལོ་གཅིག་གི་དུས་
སུ་ཞེས་པ་དུས་ངེས་པ་དང་། འཐབ་པའི་ཚེ་མ་གཏོགས་པ་སྤང་ངོ་ཞེས་པ་ཚེ་ངེས་པ་ སྟེ།
པ་བཞི་དང་བྲལ་བ་དགོས་ཏེ། དེ་མེད་ན་སྡོམ་པ་མི་སྐྱེའོ། །
དགེ་ཚུལ་གྱི་སྡོམ་པ་སྤང་བྱ་ཡན་ལག་བཅུ་སྤོང་བ་ཡིན་པས་ཡན་ལག་ངེས་པ་དང་བྲལ་བ་
མི་དགོས་ཏེ། མཛོད་དུ། སྡོམ་པ་སེམས་ཅན་ཐམས་ཅད་ལ། །ཡན་ལག་རྒྱུ་ལ་དབྱེ་བ་
ཡོད། །ཅེས་གསུངས་ཤིང་། མཛོད་འགྲེལ་དུ། དགེ་བསྙེན་གྱི་སྡོམ་པ་ལ་སོགས་པ་དེ་དག་གི་
ཡན་ལག་ངེས་པ་ཡིན་ཞེས་དང་། དེའི་འགྲེལ་བཤད་དུ། ཡན་ལག་ངེས་པ་ཡིན་ཞེས་བྱ་བ་ནི།
ཡན་ལག་ལྔ་དང་བཅུ་ལ་སོགས་པར་རོ། །ཡན་ལག་ཆེ་གེ་མོ་ཞིག་ལས་ཞེས་བྱ་བ་ནི་ཡན་ལག་
ངེས་པའོ་ཞེས་བྱ་བ་ནི། སྤང་བྱ་ལྔ་བརྒྱད་བཅུ་དང་ནི། །ཞེས་བྱ་བའི་སྡོམ་པ་ངེས་པར་ཕྱེ་ནས་
སོ་ཞེས་བཤད་པའི་ཕྱིར། འོན་ཀྱང་མཛོད་འགྲེལ་དུ། རྣམ་པ་བརྒྱད་མ་གཏོགས་པ་སྡོམ་པ་
ཡང་མ་ཚང་བ་ཡང་ཡོད་ལ་ཉི་ཚེ་བ་ཡང་ཡོད་དེ་ཞེས་དང་། དེའི་འགྲེལ་བཤད་དུ། རྣམ་པ་
བརྒྱད་མ་གཏོགས་པ་ཞེས་བྱ་བ་ལ། སོ་སོ་ཐར་པའི་སྡོམ་པ་རྣམ་པ་བརྒྱུད་མ་གཏོགས་པ་གཞན་
ནི་ཉི་ཚེ་བ་དང་མ་ཚང་བ་ཡང་ཡོད་དོ་ཞེས་བཤད་པས། ཐུགས་ལ་རང་གི་ཡན་ལག་མ་ཚང་ན་
མི་སྐྱེ་བར་བཤད་པས། རང་གི་སྤང་བྱ་ཡན་ལག་བཅུ་པོའི་ནང་ནས་འདི་སྲུང་། འདི་མི་སྲུང་
་་་
སྙམ་པའི་ངེས་པ་དང་བྲལ་བ་ཞིག་དགོས་ཏེ། ངེས་པ་ལྔ་བྲལ་ཆ་འདྲ་ཞིག་དགོས་སོ། །དེའང་
མྱང་འདས་ཀྱི་བསམ་པས་ཟིན་པ་ཞིག་དགོས་ཏེ། འཚོ་བ་མ་ཕྱིད་པའམ་རྒྱལ་པོའི་ཆད་པས་ན
144



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ་
འཇིགས་ནས་རབ་བྱུང་ལེན་པ་འཇིགས་སྐྱོབས་ཀྱི་ཚུལ་ཁྲིམས། ཕྱི་མར་ལྷ་མིའི་དཔལ་འདོད་
ནས་རབ་བྱུང་ལེན་པ་ལེགས་སྨོན་གྱི་ཚུལ་ཁྲིམས་ཏེ། དེ་གཉིས་ངེས་འབྱུང་གི་བསམ་པ་ཉམས་
པས། སོ་ཐར་གྱི་སྡོམ་པར་མི་འགྱུར། སོ་ཐར་གྱི་སྡོམ་པར་འགྱུར་བ་ལ་མྱང་འདས་ཀྱི་བསམ་པ་
བརྟན་པོས་ཟིན་པ་ཞིག་དགོས་པས། འཁོར་བའི་སྡུག་བསྔལ་ལ་བསམ་ན། དམྱལ་བ་པ་ལ་ཚ་
གྲང་གི་སྡུག་བསྔལ་བསམ་གྱིས་མི་ཁྱབ། ཡི་དྭགས་ལ་བཀྲེས་སྐོམ་གྱི་སྡུག་བསྔལ་ཤིན་ཏུ་ཡ་ང་བ་
ཡོད་ཅིང་། དུད་འགྲོ་ལ་གཅིག་ལ་གཅིག་ཟ་བ་དང་། གསོད་པ་དང་བཀོལ་སྤྱད་ཀྱི་སྡུག་བསྔལ་
བརྗོད་ཀྱིས་མི་ལང་བ་ཡོད། མི་རྣམས་ལ་འདོད་པ་བཙལ་གྱིས་མ་རྙེད་པ། མི་འདོད་པ་ཐོག་ཏུ་
བབ་པ། དགྲ་སྡང་བ་དང་འཕྲད་པ། གཉེན་སྡུག་པ་དང་བྲལ་བ། ཡོད་པ་གསོག་སྲུང་གི་སྡུག་
བསྔལ། མེད་པ་ཚོལ་ཁྲོའི་སྡུག་བསྔལ་ལ་སོགས་པ་རང་རེས་ཉམས་སུ་མྱོང་བས་གྲུབ་པ་འདི་
ཡིན། ལྷ་མ་ཡིན་རྣམས་ལ་རང་བཞིན་གྱིས་ལྷའི་དཔལ་ལ་ཕྲག་དོག་པས་རྟག་ཏུ་འཐབ་རྩོད་
དང་། ལུས་བཅད་ཅིང་དྲལ་བའི་སྡུག་བསྔལ་དང་། འདོད་པའི་ལྷ་རྣམས་ལ་འཆི་ལྟས་ལྔ་དང་
ཉེ་བའི་འཆི་ལྟས་ལྔ་བྱུང་བའི་ཚེ་ངན་འགྲོར་སྐྱེ་བར་ཤེས་པས་ན་དམྱལ་བའི་ལུས་ཀྱི་སྡུག་བསྔལ་
ལས་ཆེས་ཆེར་ཆེ་བའི་སེམས་ཀྱི་སྡུག་བསྔལ་ཡོད་ཅིང་། སྤྱིར་དེ་ཐམས་ཅད་སྐྱེ་རྒ་ན་འཆིའི་སྡུག་
བསྔལ་ལས་མ་ཐར་བས། སྡུག་བསྔལ་གྱི་རང་བཞིན་ཅན་ཡིན་ཞིང་། གཟུགས་དང་གཟུགས་
མེད་ཀྱི་ལྷ་ལའང་བྱ་ནམ་མཁའ་ལ་འཕུར་བ་ཅིས་ཀྱང་ས་ལ་འབབ་དགོས་པ་བཞིན་སླར་འོག་ཏུ་
ལྷུང་ནས་སྡུག་བསྔལ་སྣ་ཚོགས་མྱོང་བར་འགྱུར་བས། སྡུག་བསྔལ་གྱི་རང་བཞིན་ཅན། སྡུག་
བསྔལ་བའི་ཆོས་ཅན་ཡིན་ཏེ། དྲན་པ་ཉེར་བཞག་ལས། སེམས་ཅན་དམྱལ་བ་དམྱལ་མེས་
ཉམས། །ཡི་དྭགས་བཀྲེས་ཤིང་སྐོམ་པས་ཉམས། །དུད་འགྲོ་གཅིག་ལ་གཅིག་ཟས་ཉམས། །
མི་དག་འཚོ་བ་ཐུང་བས་ཉམས། །ལྷ་དག་བག་མེད་པ་ཡིས་ཉམས། །འཁོར་བ་ཁབ་ཀྱི་རྩེ་ཙམ་
ན། །བདེ་བ་ནམ་ཡང་ཡོད་མ་ཡིན། །ཞེས་གསུངས་ཤིང་། རྒྱུད་བླ་མ་ལས། མི་གཙང་བ་ལ་
དྲི་ཞིམ་མེད། །འགྲོ་ལྔ་དག་ན་བདེ་བ་མེད། །ཅེས་གསུངས། སྡུག་བསྔལ་དེ་དག་ལས་གཏན་
དུ་ཐར་པ་ནི་མྱ་ངན་ལས་འདས་པ་ཡིན། དེ་ལ་ཆུང་ངུ་ཉན་ཐོས་ཀྱི། འབྲིང་རང་རྒྱལ་གྱི།
མཆོག་སངས་རྒྱས་ཀྱི་མི་གནས་པའི་མྱང་འདས་དང་གསུམ་ལས། གང་རུང་གི་བསམ་པས་
ཟིན་ན་མྱང་འདས་ཀྱི་གོ་ཆོད་དོ། ། སུམ་བརྒྱ་པར། དགེ་ཚུལ་བརྟུལ་ཞུགས་ཆུ་ལོན་རྩིག་པ་
145



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས པོད་དང་པོ།
དང་། འཆི་བའི་མཆེ་བ་འབྱིན་པར་བྱེད་པའི་ཐབས། །རྫོགས་པའི་བྱང་ཆུབ་དཔལ་ནོད་
དབང་བསྐུར་ཡིན། །ཞེས་དང་། དེའི་འགྲེལ་པ་སློབ་ཕན་ལས། གང་གི་ཕྱིར་དགེ་ཚུལ་སྡོམ་
པ་བྱིན་པས། སངས་རྒྱས་ཉིད་དུ་ཆེད་དུ་དབང་བསྐུར་བ་ཡིན་ནོ། །བྱང་ཆུབ་རྣམ་པ་གསུམ་
གྱི་ཕྱིར་དབང་བསྐུར་བ་མ་ཡིན་ནམ། དེ་ཇི་ལྟར་ན་རྫོགས་པའི་བྱང་ཆུབ་དཔལ་ཞེས་བྱ་བ་ལ་
སོགས་པ་སྨོས་ཤེ་ན། དེ་ལ་ཉེས་པ་མེད་དེ། གང་གི་ཕྱིར་གཙོ་བོའི་རྒྱུ་ཉིད་དུ་བསྟན་པས་བྱང་
ཆུབ་གཞན་དག་གི་རྒྱུ་ཉིད་དུའང་བཤད་པར་འགྱུར་རོ་ཞེས་གསུངས་པས། ད་རེས་གཙོ་བོ་
ཡིན་པས་སེམས་ཅན་ཐམས་ཅད་ཀྱི་དོན་དུ་མི་གནས་པའི་མྱ་ངན་ལས་འདས་པ་ཐོབ་པར་བྱ་
སྙམ་པའི་བསམ་པ་ཁྱད་པར་ཅན་དུང་པ་བསྐྱེད་མཛོད། ཆོ་ག་མཐུན་པའི་རྐྱེན་ལ། སྦྱོར་བ་
སྔར་སོང་། དངོས་གཞི་དང་མཇུག་ད་ལྟ་ཉིད་དུ་སྒྲུབ་པས་རྒྱུ་རྐྱེན་ཐམས་ཅད་ཚང་བས་ད་ས་དགེ་
ཚུལ་གྱི་སྡོམ་པ་སྐྱེ་བ་ཡིན་པས། སྔར་བཤད་པ་བཞིན་སྐྱབས་སུ་འགྲོ་བའི་དོན་དྲན་པར་བྱ།
དུས་འདི་ནས་མ་ཤིའི་བར་དུ་དགེ་ཚུལ་གྱི་བསླབ་གཞི་བཅུ་པོ་ཡུལ་དུས་གནས་སྐབས་ཐམས་
ཅད་དུ་སེམས་ཅན་ཐམས་ཅད་ལ། ཡན་ལག་བཅུ་པོ་མ་ཚང་བ་མེད་པར་སྲུང་སྙམ་པས། སྤང་
བྱ་བཅུ་སྤོང་བའི་དགེ་ཚུལ་དུ་གཟུང་དུ་གསོལ་སྙམ་པའི་སྒོ་ནས་རྗེས་ཟློས་གྱིས། བཙུན་པ་
དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་འཚོའི་བར་
དུ་རྐང་གཉིས་རྣམས་ཀྱི་མཆོག་སངས་རྒྱས་ལ་སྐྱབས་སུ་མཆིའོ། །འདོད་ཆགས་དང་བྲལ་བ་
རྣམས་ཀྱི་མཆོག་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་དགེ་འདུན་ལ་སྐྱབས་སུ་
མཆིའོ། །བདག་ཇི་སྲིད་འཚོའི་བར་དུ་དགེ་ཚུལ་དུ་བཙུན་པས་གཟུང་དུ་གསོལ། འདི་རང་
དོན་དུ་བརྗོད་པའི་སྔགས་ཡིན་པས་གཉིས་པའི་ཡང་རྗེས་ཟློས་གྱིས་ཞེས་བརྗོད། གསུམ་པའི་
སྐབས་སུ། གསུམ་པ་འདི་ལ་སྐྱབས་བརྗོད་བདག་བརྗོད་གོང་དུ་སོང་། གཞན་བརྗོད་པའི་
ཐོག་མར་དགེ་ཚུལ་གྱི་སྡོམ་པ་སྐྱེ་བ་ཡིན་ཏེ། མདོར། དཔེར་ན་གཞན་བརྗོད་པའི་དུས་ན་དགེ་དེ
ཚུལ་ཉིད་བཞིན་ནོ། །ཞེས་པས་དགེ་ཚུལ་དུ་ཞེས་པའི་ཚིག་རྫོགས་པ་དང་ཁྱེད་ལ་སྡོམ་པ་སྐྱེས།
ངེད་ཁྱེད་ཀྱི་སློབ་དཔོན་དུ་གྱུར་པ་ཡིན་པས། དེ་དུས་སྡོམ་པ་སྐྱེས་པར་ཤེས་པ་དང་། སློབ་
དཔོན་དུ་གྱུར་ནས་བཙུན་པ་ཞེས་མི་བརྗོད། སློབ་དཔོན་ཞེས་བརྗོད་དགོས་པ་ཡིན་པས་དེ་
146



.
༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
ཡིད་ལ་ཞོག་ལ། གསུམ་པའི་ཡང་རྗེས་ཟློས་གྱིས་ཞེས་བརྗོད། མཇུག་ཏུ་ཐབས་ཡིན་ནོ། །
ལེགས་སོ་ཞེས་བརྗོད་དོ། །དེས་དངོས་གཞིའི་ཆོ་ག་གྲུབ། མཇུག་གི་ཆོ་ག་ལ་གཉིས་ཡོད་པའི་
དང་པོ་ཐོབ་དུས་གོ་བ་དེ་དགེ་སློང་ཆེ་གེ་མོས་མཛོད་ཅིག་ཅེས་བརྗོད། དེས་ཀྱང་ལས་ལ་ངན་
དང་ཕོ་ཚོད་མི་བྱ་བར་ཉི་མ་རྫོགས་པའི་སར་ཕྱིན་ཏེ། གྲིབ་ཚོད་གཞལ་ཏེ་ཉིན་མཚན་གྱི་ཆ་
ལེགས་པར་བརྟགས། དུས་ཚོད་ལ་སོགས་པ་ཐམས་ཅད་བློ་ལ་བྱང་ཞིང་ངེས་པོ་བྱས་ནས།
ཁྱེད་དགེ་ཚུལ་དུ་སྒྲུབ་པ་ལ་ཆོ་ག་སྦྱོར་དངོས་རྗེས་གསུམ་ཡོད་པའི་སྦྱོར་བ་དང་དངོས་གཞི་
གཉིས་ཀྱིས་ཁྱེད་ཀྱི་རྒྱུད་ལ་དགེ་ཚུལ་གྱི་སྡོམ་པ་ལེགས་པར་ཐོབ་པ་ཡིན།
མཇུག་གི་ཆོ་ག་ལ་གཉིས་ཡོད་པའི་དང་པོ། བསྙེན་བཀུར་གྱི་གནས་དང་གནས་མ་ཡིན་
པ་ཤེས་པའི་ཕྱིར་ཐོབ་པའི་དུས་གོ་བ་ལ། བསྙེན་བཀུར་གྱི་གནས་དང་། གནས་མ་ཡིན་
དང་། བསྙེན་བཀུར་རང་གི་ངོ་བོ་དང་། གང་ལ་བརྟེན་ནས་གོ་ཞིང་རིག་པར་བྱ་བ་དང།
རིག་པར་བྱ་བའི་ཕན་ཡོན་དང་ལྔའི་དང་པོ་བསྙེན་བཀུར་གྱི་གནས་ནི་དགེ་སློང་མཚན་མཐུན་
ལ་སྡོམ་པ་མཆོག་དམན་གྱི་ཁྱད་པར་ཡོད་པའི་ ཕྱིར་དགེ་སློང་ཐམས་ཅད་བསྙེན་བཀུར་གྱི་
གནས་ཡིན། དགེ་ཚུལ་མཉམ་པོ་ལ་རང་བས་དུས་ཀྱིས་རྒན་པ་རྣམས་བསྙེན་བཀུར་གྱི་གནས་
ཡིན། གཉིས་པ་བསྙེན་བཀུར་གྱི་གནས་མ་ཡིན་པ་ནི། སྡོམ་པ་མཆོག་ཡིན་ཀྱང་རྟེན་དམན་པ་
ཡིན་པའི་ཕྱིར་དགེ་སློང་མ་དང་། དགེ་སློབ་མ་དང་། དགེ་ཚུལ་མ་རྒན་གཞོན་ཐམས་ཅད་
དང་། མཚན་མཐུན་པ་དགེ་ཚུལ་རང་བས་བསླབ་པ་གཞོན་པ་རྣམས་དང། དགེ་བསྙེན་དང་
ཁྱིམ་པ་ལ་སོགས་པ་ཡིན།
གསུམ་པ་བསྙེན་བཀུར་རང་གི་ངོ་བོ་གྲལ་གོང་དུ་གཏོང། རྙེད་པ་དང་པོར་འགྲིམ།པོ
ཕྱག་འཚལ། སྔོན་དུ་ལྡང་བ་ལ་སོགས་པ་ཡིན། བཞི་པ་ནི། ལུང་དང་ལས་བརྒྱ་རྩ་གཅིག་
ནས་གསུམ་ལས་མ་གསུངས་ཀྱང་། དགེ་ཚུལ་གྱི་ལོ་དྲི་བ་ནས་ལོ་སྨོས་པ་གསུངས་ཤིང་། གཞི་
འགྲེལ་ནས། ཟླ་བ་དང་། ངོ་དང། ཚེས་གྲངས་ཀྱང་སྨོས་པར་གསུངས་པ་དང་བསྟུན་ན།
ད་ལོའི་ལོ་འདི་ཆེ་གེའི་ལོ་ཡིན། དེ་ལ་དུས་ཚོད་དགུན་དང་། དཔྱིད་དང་། དབྱར་དང།
དབྱར་ཐུང་ངུ་དང་། དབྱར་རིང་པོའི་དུས་དང་ལྔ་ལས་དགུན་གྱི་དུས་ཡིན། དེ་ལ་དགུན་ཟླ་ར་
147



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བ། འབྲིང་པོ། ཐ་ཆུང་། དཔྱིད་ཟླ་སྟེ་བཞི་ཡོད་པ་ལས་ཟླ་བ་ཆེ་གེ་ཡིན། དེ་ཐམས་ཅད་ལ་
མར་ངོ་སྔོན་དུ་འགྲོ་བའི་མར་ངོ་ཡར་ངོ་གཉིས་ཡོད་པ་ལས་ཆེ་གེ་ཡིན། དེ་ལ་ཚེས་བཅོ་ལྔའམ་
བཅུ་བཞི་ཡོད་པ་ལས་ཆེ་གེ་ཡིན། དེ་ལ་ཉིན་མཚན་གྱི་ཆ་ཉི་ཤུ་རྩ་གཉིས་ཡོད་པ་ལས་ཉིན་མོའི་
ཆ་ཆེ་གེ་མོའི་གྲིབ་ཚོད་སྐྱེས་བུ་དང་རྐང་པ་འདི་སྙེད་ཅིག་ལ། གཙུག་ལག་ཁང་ཆེ་གེ་མོར།
མཁན་སློབ་ཆེ་གེ་མོ་ལས་ཁྱེད་ཀྱིས་དགེ་ཚུལ་གྱི་སྡོམ་པ་ཐོབ་པ་ཡིན་པས། དེ་ཡིད་ལ་བཞག་
ནས། བསྙེན་བཀུར་གྱི་གནས་རྣམས་གྲལ་གོང་དུ་འཇོག །རྙེད་པ་དང་པོར་དབུལ། ཕྱག་
དང། སྔོན་དུ་ལྡང་བ་ལ་སོགས་པ་གུས་པའི་ལས་གྱིས།, ལས་སུ་བསྐོ་བ་བྱུང་ན་སྔོན་ལ་རང་
རེས་བྱེད་པ་ཡིན། བསྙེན་བཀུར་གྱི་གནས་མ་ཡིན་པ་རྣམས་ཀྱི་གྲལ་འགོར་སྡོད། རྙེད་པ་དང་
བསྙེན་བཀུར་དང་པོར་འགྲིམ་པ་བྱུང་ན་དང་དུ་ལོངས། དགེ་སློང་མ་དང་། དགེ་སློབ་མའི་
ཕྱག་མ་ལེན། དེ་མ་གཏོགས་པ་རྣམས་ཀྱི་ཕྱག་དང་བསྙེན་བཀུར་སྟོབ་པ་དང་དུ་ལོངས། དགེ་
ཚུལ་ནང་དུས་མཉམ་པ་བྱུང་ན་གཅིག་གིས་གཅིག་ལ་ཕྱག་བྱ་མི་དགོས། གྲལ་མགྱོགས་གྲལ་དུ་
བྱས་པས་ཆོག་སྟེ། མདོ་རྩར། དུས་མཉམ་པ་རྣམས་ནི་གཅིག་གིས་གཅིག་ལ་ཕྱག་མི་བྱའོ། །
སྔར་འོངས་པ་དང་པོ་ཡིན་ནོ། །ཞེས་གསུངས།
ལྔ་པ་ཕན་ཡོན་ནི། དངོས་སུ་སྡོམ་པ་ཐོབ་པའི་དུས་ཤེས་པ་དང་། དེ་ལ་བརྟེན་ནས་
བསྙེན་བཀུར་གྱི་གནས་ལ་བསྙེན་བཀུར་བྱས། གནས་མ་ཡིན་པའི་བསྙེན་བཀུར་སྟོབ་པ་དང་
དུ་བླངས་པས་སངས་རྒྱས་ཀྱི་བཅས་པ་དང་མཐུན། འཇིག་རྟེན་པའི་ཆོས་དགེ་བ་ལ་གནས་
པས་བདེ་ལེགས་ཐམས་ཅད་འཕེལ་བར་འགྱུར་བར་སྔོན་གྱི་གླེང་གཞིས་ཤེས་ལ། དེ་ཐམས་
ཅད་མི་གནས་པའི་མྱང་འདས་ཀྱི་བསམ་པས་ཟིན་པས་སངས་རྒྱས་ཐོབ་པའི་ཕན་ཡོན་ཡོད་
པས། དེ་རྣམས་ཐུགས་ལ་བཞག་ནས་ཕྱག་ལེན་ལ་ཐེབས་པར་མཛོད། དེ་མཇུག་ཆོག་དང་པོ་
ལགས། གཉིས་པ་དགེ་བའི་བཤེས་གཉེན་པས་གསུང་བར་འགྱུར་བས་དེ་ལ་སྙན་གཏོད་
མཛོད། དེ་ནས་སློབ་དཔོན་གྱིས། དགེ་བའི་བཤེས་གཉེན་པས་གསུངས་པ་དེ་རྣམས་ཀྱང་
སེམས་ལ་བཞག་ནས། ལག་ལེན་ལ་ཐེབས་པར་བྱེད་པ་ཡིན། དེ་མཇུག་ཆོག་གཉིས་པ་ཐོབ་པ་
མི་ཉམས་ཤིང་འཕེལ་བར་བྱ་བའི་ཕྱིར་བསླབ་པ་བརྗོད་པ་ནི། སྡོམ་པ་ཐོབ་པ་ཙམ་གྱིས་མི་ཆོག་
148
-



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
སྟེ་སྲུང་དགོས། མ་བསྲུངས་ན་སྡུག་བསྔལ་ཆེན་པོ་འབྱུང་སྟེ། དགེ་སློང་ལ་རབ་ཏུ་གཅེས་པའི་
མདོ་ལས། ལ་ལའི་ཚུལ་ཁྲིམས་བདེ་བ་སྟེ། །ལ་ལའི་ཚུལ་ཁྲིམས་སྡུག་བསྔལ་ཡིན། །ཚུལ་
ཁྲིམས་ལྡན་པ་བདེ་བ་སྟེ། ཚུལ་ཁྲིམས་འཆལ་བ་སྡུག་བསྔལ་ཡིན། །ཞེས་གསུངས་པས་ལེགས་
པར་སྲུང་དགོས་ཤིང་། སྲུང་ལུགས་དགྲ་བཅོམ་པ་རྣམས་ཀྱིས་སྤང་བྱ་བཅུ་པོ་ཡིད་ཀྱིས་སྤངས་
ནས། ལུས་ངག་གིས་དེ་ལས་སླར་ལོག་པ་དེ་བཞིན་དུ། བདག་གིས་ཀྱང་དུས་འདི་ནས་མ་
ཤིའི་བར་དུ་སྤང་བྱ་བཅུ་པོ་འཁོར་དང་བཅས་པ་ཡིད་ཀྱིས་སྤངས་ནས། ལུས་ངག་གིས་སླར་
ལྡོག་སྙམ་པ་གྱིས་ལ་རྗེས་ཟློས་གྱིས། སློབ་དཔོན་དགོངས་སུ་གསོལ། ཇི་ལྟར་འཕགས་པ་དགྲ་
བཅོམ་པ་དེ་དག་གིས་ཇི་སྲིད་འཚོའི་བར་དུ་སྲོག་གཅོད་པ་སྤངས་ཏེ། སྲོག་གཅོད་པ་ལས་སླར་
ལྡོག་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་དུས་འདི་ནས་བཟུང་སྟེ། ཇི་སྲིད་
འཚོའི་བར་དུ་སྲོག་གཅོད་པ་སྤངས་ཏེ་སྲོག་གཅོད་ལས་སླར་ལྡོག་པར་བགྱིའོ། །ཡན་ལག་དང་
པོ་འདིས་བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་
བསྒྲུབ་བོ། །རྗེས་སུ་བགྱིད་དོ། །གཞན་ཡང་ཇི་ལྟར་འཕགས་པ་དགྲ་བཅོམ་པ་དེ་དག་གིས་ཇི་
སྲིད་འཚོའི་བར་དུ། མ་བྱིན་པ་ལེན་པ་དང་། མི་ཚངས་པར་སྤྱོད་པ་དང་། བརྫུན་དུ་སྨྲ་བ་
དང་། འབྲུའི་ཆང་དང་། བཅོས་པའི་ཆང་མྱོས་པར་འགྱུར་བ་བག་མེད་པའི་གནས་དང་། གླུ་
གར་དང་། རོལ་མོའི་སྒྲ་དང་། ཕྲེང་བ་དང་། སྤོས་ཉུག་པ་དང་། རྒྱན་དང་། ཁ་དོག་འཆང་
བ་དང་། ཁྲི་སྟན་མཐོན་པོ་དང། ཁྲི་སྟན་ཆེན་པོ་དང་། དུས་མ་ཡིན་པའི་ཁ་ཟས་དང་།
གསེར་དངུལ་ལེན་པ་སྤངས་ཏེ། གསེར་དངུལ་ལེན་པ་ལས་སླར་ལོག་པ་དེ་བཞིན་དུ། བདག་
མིང་འདི་ཞེས་བགྱི་བས་ཀྱང་དུས་འདི་ནས་བཟུང་སྟེ་ཇི་སྲིད་འཚོའི་བར་དུ་མ་བྱིན་པར་ལེན་པ་
དང་། མི་ཚངས་པར་སྤྱོད་པ་དང་། བརྫུན་དུ་སྨྲ་བ་དང། འབྲུའི་ཆང་དང་བཅོས་པའི་ཆང་
མྱོས་པར་འགྱུར་བ་བག་མེད་པའི་གནས་དང་། གླུ་གར་དང་། རོལ་མོའི་སྒྲ་དང་། ཕྲེང་བ་
དང་། སྤོས་ཉུག་པ་དང་། རྒྱན་དང་ཁ་དོག་འཆང་བ་དང་། ཁྲི་སྟན་མཐོན་པོ་དང་། ཁྲི་སྟན་
ཆེན་པོ་དང། དུས་མ་ཡིན་པའི་ཁ་ཟས་དང་། གསེར་དངུལ་ལེན་པ་སྤངས་ཏེ། གསེར་དངུལ་
ལེན་པ་ལས་སླར་ལྡོག་པར་བགྱིའོ། །ཡན་ལག་བཅུ་པ་འདིས་བདག་འཕགས་པ་དགྲ་བཅོམ་པ་
དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིད་དོ། །ཐབས་ཡིན་
ནོ། །ལེགས་སོ་བྱའོ། །དེ་ལྟར་དངོས་སུ་བླངས་པའི་བསླབ་པ་བཅུ་ལས། རྩ་བ་བཞི་ལས་པ
149



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བའདས་ན་ཕམ་པ་དང་འདྲ་བའི་ཉེས་བྱས། ཡན་ལག་དྲུག་པ་ལས་འདས་ན་བཤགས་བྱའི་ཉེས་
བྱས། སྡོམ་པ་བླངས་པའི་ཕྱོགས་མཐུན་ལས་འདས་ན་བསྡམ་བྱའི་ཉེས་བྱས། འཆང་བ་ལ་
སོགས་པ་ཉེས་པ་མེད་པར་གནང་བ་རྣམས་ལ་ཉེས་པ་མེད་པར་ཤེས་པར་གྱིས་ལ་ལེགས་པར་
སྲུངས་ཤིག་ཅེས་བརྗོད། དེ་ལྟར་དགེ་ཚུལ་དུ་གྱུར་ནས། ཁྱིམ་པ་ཡིན་ན་འཕགས་པ་ཚུན་ཆད་
ཀྱིས་ཕྱག་བྱ་བའི་གནས་སུ་གྱུར་པ་ཡིན་ཏེ། ས་གའི་ལྷས། དེ་ལྟར་དགེ་ཚུལ་བྱས་མ་ཐག །
འདི་ནི་ཁྱིམ་པ་ཐམས་ཅད་ཀྱིས། ། ཕྱག་འཚལ་སྨོན་པར་འགྱུར་བ་སྟེ། །གང་ཕྱིར་ཁྱིམ་གྱི་
འཆིང་གྲོལ་ཕྱིར། ། ཚུལ་ངན་རབ་རིབ་མུན་བསལ་ཏེ། །ངུར་སྨྲིག་གོས་མཆོག་འཛིན་པ་
ཡིས
པས། །ཉི་མ་ཤར་ལྟར་ལྷང་ངེར་ནི། །ཕུལ་ཕྱིན་དེ་ནི་ཤིན་ཏུ་མཛེས། །ཞེས་གསུངས་པས་
དགའ་སྤྲོ་རྒྱུ་ཆེན་པོ་གྱིས།. དེ་ཐམས་ཅད་མཁན་པོ་པའི་བཀའ་དྲིན་ལས་བྱུང་བ་ཡིན་པས།
ཕྱག་གསུམ་འཚོལ་ལ་བཀའ་དྲིན་ཆེ་གྱིས། ཞེས་བརྗོད། གཞན་རྣམས་ཀྱིས་སྨོན་ལམ་བཞི་
གདབ་བོ། །ཚིགས་སྔ་མ་དགེ་ཚུལ་དུ་སྒྲུབ་པའི་ཆོ་གའོ། །
བསྙེན་པར་རྫོགས་པའི་ཆོ་ག་ལ། སྦྱོར་བ་དང་། དངོས་གཞི་དང་། མཇུག་གི་ཆོ་ག་
དང་གསུམ་གྱི་དང་པོ་ལ། དོན་རྣམ་པ་དྲུག་ལས། དང་པོ་ཡོ་བྱད་ཚགས་སུ་གཞུག་ཅིང་དཀོན་
མཆོག་གསུམ་དང་སློབ་དཔོན་མངོན་དུ་འགྱུར་བར་བྱ་བའི་ཕྱིར་དང་པོར་བྱ་བ་ནི། བསྒྲུབ་བྱ་
དེ་ལོ་ཉི་ཤུ་ལོན་ནས་བསྙེན་རྫོགས་འདོད་ནི། དེའི་ཆོས་གོས་གསུམ་དང་། ལྷུང་བཟེད་རང་ལ་
མེད་ན་མཁན་པོ་ལ་ཡོད་ན་སྦྱིན་ཞིང་། མེད་ན་བརྙན་པོ་ཚུན་ཆད་ཀྱིས་བཙལ་ལ། ཡོ་བྱད་
ཚགས་སུ་གཞུག །མཁན་པོས་ལས་སློབ་དང་གསང་སྟོན་དང་ཁ་སྐོང་བར་འོས་པའི་དགེ་སློང་
རྣམས་ལ་ཚིག་གིས་གསོལ་བ་གདབ། དེ་རྣམས་ཐམས་ཅད་ཀྱིས་ཀྱང་རང་གི་རྒྱུད་ལ་སོ་སོར་
བརྟགས་ནས་ལས་གྲལ་དུ་མ་འདུས་པའི་གོང་དུ་ལྟུང་བ་རྣམས་མཐོལ་བ་དང་། བཤགས་པ་
བྱིན་གྱིས་བརླབ་པར་བྱ་བས་ཕྱིར་བཅོས་ཏེ། རང་རྒྱུད་དག་པར་བྱས་
ལ་འདུ་བར་བྱའོ། །མཁན་པོའམ། དེས་བསྐོས་པས་གནས་མལ་བཤམ། རྒན་པའི་མཐའ་
ལོགས་སུ་སྟོན་པའི་སྐུ་གཟུགས་བཞུགས་སུ་གསོལ། དེའི་སྤྱན་སྔར་མཆོད་པ་ཅི་འབྱོར་པ་
བཤམ། བསྒྲུབ་བྱའི་ཆོས་གོས་གསུམ་རྒྱུ་དང་ཁ་དོག་དང་ཆེ་ཆུང་གི་སྒོ་ནས་དངོས་ཀྱི་བྱིན་
རླབས་འཆགས་མི་འཆགས་ལེགས་པར་བརྟགས་ལ། མགོ་མཇུག་དང་ཕྱི་ནང་མ་ལོག་པར་དང་། བསྡོམ་པ་དང་།
: *
ན
150



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
༢བཞི་བལྟབ་ཏུ་བྱས་ཏེ། མཁན་པོ་དང་ཉེ་བར་བརྐྱངས་ལ་གཞག །ལྷུང་བཟེད་དང་གདིང་བ་
ཆུ་ཚགས་ཀྱང་དེའི་ཉེ་ལོགས་སུ་གཞག །མཁན་པོའི་མདུན་དུ་མེ་ཏོག་དང་། བསྒྲུབ་བྱའི་སྟན་
དུ་རྩྭ་ཕ་གུ་དང་བཅས་པ་སྟ་གོན་བྱའོ། །དགེ་སློང་ཐམས་ཅད་འདུས་པ་དང་བསྒྲུབ་བྱ་དེ་རྒན་
པའི་མཐའ་ལོགས་སུ་གཞག །མཁན་པོས་ཐམས་ཅད་ཀྱི་ཕྱག་ཏུ་མེ་ཏོག་ཕུལ་ནས། འགྲེང་སྟེ་
འདུད་པ་དང་བཅས་པས། དགེ་འདུན་བཙུན་པ་རྣམས་གསན་དུ་གསོལ། ཚེ་དང་ལྡན་པ་
མིང་འདི་ཞེས་བགྱི་བ་འདི་དགེ་འདུན་ལས་བསྙེན་པར་རྫོགས་པར་འཚལ་ནས། དགེ་འདུན་ལ་
བསྙེན་པར་རྫོགས་པར་གསོལ་ན། དགེ་སློང་དགེ་བའི་བཤེས་གཉེན་ཆེ་གེ་མོས་ལས་ཀྱི་སློབ་
དཔོན་བཀས་གནང་བར་ཞུ། ཆེ་གེ་མོས་གསང་སྟེ་སྟོན་པའི་སློབ་དཔོན་བཀས་གནང་བར་ཞུ།
ཆེ་གེ་མོས་དབུ་མཛད་པ་རྣམས་ཀྱིས་ལས་ཀྱི་ཁ་སྐོང་མཛད་ནས་ཚེ་དང་ལྡན་པ་འདི་ལ་ བསྙེན་
པར་རྫོགས་པའི་སྡོམ་པ་བཀས་གནང་བར་ཞུ། དངོས་དེ་ལྟར་གཡར་ངོ་འཕྱར་ཞིང་མཆིས་
ལགས། ཞེས་གསོལ་བ་བཏབ་ནས། བསྒྲུབ་བྱ་ལ་སྟོན་པའི་སྐུ་གཟུགས་འདི་ལ་སྟོན་པ་དངོས་
ཀྱི་འདུ་ཤེས་ཞོག་ལ་ཕྱག་གསུམ་གྱིས། བདག་ཉིད་དགེ་སློང་གི་དགེ་འདུན་གྱི་ནང་དུ་འཇུག་
པའི་བསམ་པ་དྲག་པོས་དགེ་སློང་རེ་རེ་ལ་ཕྱག་གསུམ་གསུམ་གྱིས་ཞེས་བརྗོད། ཕྱག་པུས་མོའི་
ལྷ་ང་གཉིས། ལག་མཐིལ་གཉིས། མགོ་བོ་སྟེ་ཡན་ལག་ལྔ་ས་ལ་རེག་པའི་ཕྱག་གམ། དགེ་
སློང་རྣམས་ཀྱི་སྐྱིད་པ་ནས་འཁྱུད་ཅིང་མགོ་བོས་རྐང་པ་ལ་གཏུགས་པའི་ཕྱག་བྱ་སྟེ། ཕྱག་
གཞན་གྱིས་གོ་མི་ཆོད་དོ། །ཕྱག་འཚལ་བའི་ཚེ། དགེ་སློང་རེ་རེས་ཀྱང་། བསྙེན་པར་རྫོགས་
པ་དགེ་སློང་གི་སྡོམ་པ་མྱུར་དུ་ཐོབ་པར་གྱུར་ཅིག་ཅེས་སྨོན་ལམ་གདབ་བོ། །
གཉིས་པ་མཁན་པོ་མངོན་དུ་འགྱུར་བར་བྱ་བའི་ཕྱིར་མཁན་པོར་གསོལ་བ་གདབ་པ་ནི།
བསྒྲུབ་བྱ་དེ་རྩྭའི་སྟེང་ནས་མཁན་པོ་ལ་ཕྱག་གསུམ་འཚལ་དུ་བཅུག་ནས། མཁན་པོའི་མདུན་
དུ་ཕ་གུའི་སྟེང་དུ་རྩྭ་བཏིང་པ་རྟིང་པ་གཉིས་ཀྱིས་མནན་ནས་ཙོག་ཙོག་པུར་འདུག་ཏུ་བཅུག་སྟེ་
ཐལ་མོ་སྙིང་གར་སྦྱོར་དུ་བཅུག་ནས། ཁྱོད་བསྙེན་པར་རྫོགས་པ་དགེ་སློང་གི་དངོས་པོ་དོན་དུ་
གཉེར་བ་དེ་ཤིན་ཏུ་ལེགས། ལེགས་པའི་རྒྱུ་མཚན་དགེ་སློང་ལ་རབ་ཏུ་གཅེས་པའི་མདོ་ལས།
དགེ་སློང་ཞེས་བྱ་ཆོས་ཀྱི་རྒྱལ་མཚན་ཏེ། དགེ་སློང་ཞེས་བྱ་རྡོ་རྗེའི་སྲོག་ཤིང་ཡིན། དགེ་སློང་བ
2
151



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཞེས་བྱ་སྡུག་བསྔལ་སྤོང་བ་ཡིན། །དགེ་སློང་ཞེས་བྱ་རྒྱལ་བའི་སྲས་པོའོ། །དགེ་སློང་ཞེས་བྱ་
ཉོན་མོངས་སྲོག་གཅོད་དེ། །དགེ་སློང་ཞེས་བྱ་ཐར་པའི་ལམ་འགྲོ་ཡིན། །དགེ་སློང་རང་གི་ངོ་
བོ་བསྡམས་པ་སྟེ། །ཞེས་གསུངས་ཤིང་། ཇོ་བོ་རྗེས་ཀྱང་། སོ་སོ་ཐར་པ་རིགས་བདུན་དུ། །
དེ་བཞིན་གཤེགས་པས་བཤད་པ་ལ།. །ཚངས་སྤྱོད་དཔལ་ནི་མཆོག་ཡིན་ཏེ། །དགེ་སློང་སྡོམ་
པ་དག་ཏུ་བཞེད། །ཅེས་གསུངས། བསྙེན་རྫོགས་སུ་སྒྲུབ་པར་བྱེད་པ་ལ། སྔོན་གྱི་ཆོ་གས་
བསྙེན་པར་རྫོགས་པ་དང་། ད་ལྟར་གྱི་ཆོ་ག་གཉིས་སུ་གསུངས་པ་ལས། སྔོན་གྱི་ཆོ་ག་བཟང་
སྡེའི་ཚོགས་དྲུག་ཅུ་སྐྱབས་འགྲོ་ཙམ་གྱིས་བསྙེན་པར་རྫོགས་པ་དང་། ཤཱ་རིའི་བུ་ལ་སོགས་པ་
ཚུར་ཤོག་གིས་བསྙེན་པར་རྫོགས་པ་དེ་རྣམས་སྲིད་པ་ཐ་མ་པའི་གང་ཟག་དགེ་བའི་རྩ་བ་
བསོགས་པ་རྣམས་ཀྱི་དབང་དུ་མཛད་ནས། དགེ་སློང་ཚུར་ཤོག་ཚངས་པར་སྤྱོད་པ་སྤྱོད་ཅིག
།ཅེས་བརྗོད་པ་ཙམ་གྱི་མཇུག་ཁོ་ནར་སྐྲ་དང་ཁ་སྤུ་བྲེགས་ནས་ཞག་བདུན་དུ་སྐྱེས་པ་ཙམ་དང་།
ལག་ན་ལྷུང་བཟེད་དང་བྱ་མ་བུམ་ཐོགས་པ་དང་། བསྙེན་པར་རྫོགས་ནས་ལོ་བརྒྱ་ལོན་པའི་
སྤྱོད་ལམ་ལྟ་བུར་གནས་པར་གྱུར་ཏེ། ལྷ་རྣམས་ཀྱིས། བཅོམ་ལྡན་འདས་ཀྱིས་ཚུར་ཤོག་
བཀའ་སྩལ་པས། །སྐྲ་བྱི་རྣམ་སྦྱར་གྱོན་པའི་ལུས་ལྡན་ཞིང་། །མོད་ལ་དབང་པོ་རབ་ཞི་གནས་
གྱུར་ཏེ།།སངས་རྒྱས་དགོངས་པས་ལུས་གཟུགས་བཀབ་པར་གྱུར། །ཅེས་ཆེད་དུ་རྗོད་པར་བྱེད་
དོ། །དེར་བསྙེན་རྫོགས་དོན་དུ་གཉེར་བ་རྣམས་ཡུལ་ཐག་རིང་པོ་ནས་ཁྲིད་འོང་བས། བཅོམ་
ལྡན་འདས་ཀྱི་དྲུང་དུ་མ་ཕྱིན་བར་ཤི་ནས་བསྙེན་རྫོགས་ཀྱི་བར་ཆད་དུ་གྱུར་པའི་སྐབས་དེ་
གསོལ་བས། ཀྱེ་མ་ངའི་ཉན་ཐོས་རྣམས་ཡུལ་ཐག་རིང་པོ་ནས་འོང་བ་ངལ་བར་འགྱུར་རོ་སྙམ་
དུ་དགོངས་ནས། དགེ་འདུན་གྱིས་རབ་ཏུ་དབྱུང་བ་དང་བསྙེན་པར་རྫོགས་པར་བྱ་བར་གནང་
ངོ་། །ཞེས་གསོལ་བཞིའི་ལས་ཀྱིས་གཅིག་ཅར་རབ་ཏུ་དབྱུང་བ་དང་བསྙེན་པར་རྫོགས་པའི་ཆོ་
ག་གནང་ནས། དེར་དགེ་སློང་རྣམས་ཀྱིས་དེ་དག་རབ་བྱུང་བསྙེན་རྫོགས་བྱས་པས། དེ་དག་
ལ་མཁན་སློབ་མེད་པས་ལེགས་པར་མ་སྦྱངས་ཤིང་སྤྱོད་ལམ་རྒོད་བག་ཅན་དུ་གྱུར་པས། ཁྱིམ་
པ་མ་དད་ཅིང་མུ་སྟེགས་ཅན་འཕྱ་བར་གྱུར་ལ། དགེ་སློང་འགའ་ཞིག་ནད་གཡོག་མེད་པར་ཤི་
བར་གྱུར་པའི་སྐབས་དེ་གསོལ་པས། ངས་ཉན་ཐོས་རྣམས་གཅིག་གིས་གཅིག་བསྡུ་བར་བྱ་9
152



༄༅ །།འདུལ་བའི་ལག་ལེན་དྲི་མ་མེད་པའི་ཕྲེང་བ།
༢བའི་ཕྱིར་དང་། ནད་པ་རྣམས་ལ་རིམ་གྲོ་བྱ་བའི་ཕྱིར་མཁན་སློབ་གནང་བར་བྱའོ། །སྙམ་དུ་
དགོངས་ནས། མཁན་པོ་དང་སློབ་དཔོན་དག་གིས་རབ་ཏུ་དབྱུང་བར་བྱ། བསྙེན་པར་
རྫོགས་པར་བྱ་བར་གནང་ངོ་། །ཞེས་ད་ལྟར་གྱི་ཆོ་ག་བཅས། དེའི་རྒྱུ་མཚན། སྲིད་པ་ཐ་མ་
པ་རྣམས་དགེ་བའི་རྩ་བ་རྒྱ་ཆེན་པོ་སྔོན་དུ་སོང་བས་རང་བཞིན་གྱིས་དབང་པོ་དུལ་བ་དང་།
ནད་ལ་སོགས་པ་འབྱུང་དཀོན། བྱུང་ཡང་ནད་གཡོག་དང་སྨན་ལ་སོགས་པ་རྙེད་སླ། ཤེས་
རབ་སྨིན་པས་སྟོན་པས་གསུངས་པའི་ཆོས་རྣམས་གཞན་གྱིས་བཀྲོལ་བ་ལ་བསྟན་མི་དགོས་
པས། འཁྲིད་ཅིང་སྐྱོང་བར་བྱེད་པའི་མཁན་སློབ་མ་བཅས་ལ། ད་ལྟར་གྱི་གདུལ་བྱ་རྣམས་དེ་
ལས་ལྡོག་པས། འཁྲིད་ཅིང་སྐྱོང་བར་བྱེད་པའི་མཁན་སློབ་གནང་། གནང་ཟེར་ཡང་ཅི་
དགར་གནང་བ་མ་ཡིན་གྱི་སྒྲུབ་པའི་བསླབ་པ་ཡིན་པས་མཁན་པོ་དགོས་ཤིང་། མཁན་པོ་ཡང་
ཅི་རུང་རུང་གིས་མི་ཆོག་གི །ལོ་བཅུ་ལོན། ལྔ་ཕྲུགས་དང་ལྡན། ཁ་སྐོང་གི་ཆོས་བཅུ་གསུམ་
དང་ལྡན་པ་ལ་མཁན་པོར་གསོལ་བ་འདེབས་པའི་ཆོ་གས་གསོལ་བ་བཏབ་པས་ཁས་བླངས་པ་
ཞིག་དགོས། ངེད་ལ་ཁྱེད་བསྙེན་རྫོགས་སུ་སྒྲུབ་པའི་གསོལ་བ་འདེབས་པ་འཆགས་རུང་དུ་ཡོད་
པས། གསོལ་བ་འདེབས་དགོས། གསོལ་བ་འདེབས་པའི་གོ་དོན་ཉེ་བར་སྦྱོར། ཉེ་བར་
འཛིན། ཉེ་བར་ལུང་འབོག་པའི་དོན་གྱིས་ན་མཁན་པོ་སྟེ། དོན་ཐམས་ཅད་ཡང་དག་པར་
གྲུབ་པའི་དཔལ་མྱ་ངན་ལས་འདས་པ་ལ་ཁད་ཉེ་བའི་དགེ་སློང་གི་དངོས་པོ་སྒྲུབ་པར་བྱེད་
མཁན་མཛད་དུ་གསོལ། ཞེས་ཞུ་བ་འབུལ་བ་ཡིན་པས། བཙུན་པ་འདི་ལ་བསྙེན་རྫོགས་ཀྱི་
མཁན་པོ་ཞུ་སྙམ་པ་གྱིས་ལ་རྗེས་ཟློས་གྱིས། བཙུན་པ་དགོངས་སུ་གསོལ། བདག་མིང་འདི་
ཞེས་བགྱི་བ། བཙུན་པ་ལ་མཁན་པོར་གསོལ་གྱི། བཙུན་པ་བདག་གི་མཁན་པོ་མཛད་དུ་
གསོལ། བཙུན་པ་མཁན་པོས་བསྙེན་པར་རྫོགས་པར་བགྱིའོ། །ལན་གཉིས་བཟླས་པའི་རྗེས་
སུ།
གསུམ་པ་འདི་ལ་ཆོ་ག་དུམ་བུ་གསུམ་ཡོད་པའི་དུམ་བུ་གཉིས་རྫོགས་པ་མཛད་དུ་གསོལ།
ཞེས་པའི་མཐར་གསོལ་བ་བཏབ་པ་ཁས་བླངས་པས་དེ་དུས་ངེད་མཁན་པོར་འགྱུར་བ་ཡིན་
ཞིང་། མཁན་པོར་གྱུར་ནས་བཙུན་པ་ཞེས་མི་བརྗོད་པར་མཁན་པོ་ཞེས་བརྗོད་དགོས་པས།
དེ་ལྟར་ཡིད་ལ་ཞོག་ལ་གསུམ་པའི་ཡང་རྗེས་ཟློས་གྱིས་ཞེས་བརྗོད། མཇུག་ཏུ་ཐབས་ལེགས་
153



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ་
༢བྱའོ། །གལ་ཏེ་སློབ་དཔོན་ཡིན་ན་སྔར་གྱི་སློབ་དཔོན་ལ་ད་མཁན་པོ་ཞུ་སྙམ་པ་གྱིས་བྱ་བ་དང་།
ཚིག་གསུམ་པའི་མཐར་སློབ་དཔོན་ཞེས་མི་བརྗོད་པར་མཁན་པོ་ཞེས་བརྗོད་ཅེས་བསྒོ། སྔར་
གྱི་མཁན་པོ་ཡིན་ན། སྔར་གྱིའང་མཁན་པོ་ཡིན་མོད་ཀྱི། ཆོ་ག་ཐ་དད་པས་འདིར་ཡང་གསོལ་
བ་གདབ་དགོས་པས། སྔར་རབ་བྱུང་གི་མཁན་པོ་ལ་ད་བསྙེན་རྫོགས་ཀྱི་མཁན་པོ་ཞུ་སྙམ་པ་
གྱིས་བྱས་ལ། བཙུན་པ་ཞེས་པ་མཁན་པོར་སྤོས་ལ་བརྗོད་དོ། །འདི་ཀུན་ལ་མངོན་པས་
ཐུགས་ཆེས་པར་བྱ་བའི་ཕྱིར། དགེ་འདུན་གྱི་ནང་དུ་ཀུན་གྱིས་ཐོས་པར་གསོལ་བ་གདབ་
བོ། །དེས་མཁན་པོ་མངོན་དུ་གྱུར་པར་བྱས་པ་ཡིན་ནོ། །གསུམ་པ་ཡོ་བྱད་མངོན་དུ་འགྱུར་
བར་བྱ་བའི་ཕྱིར་ཆོས་གོས་དང་ལྷུང་བཟེད་བྱིན་གྱིས་བརླབས་ནས་སྦྱིན་པ་ནི། འདི་ལས་ཆོག་
གི་སྐབས་ན་མེད་ཀྱང་། མདོརྩར། རང་གི་དོན་དུ་སྔགས་ལན་གསུམ་བརྗོད་པ་ཉིད་ནས།
འོས་པ་ཉིད་ན་ཕྱག་བྱས་ཏེའོ་ཞེས་བཤད་པས་ཕྱག་གསུམ་ཚོལ་ལ་ངེད་ཀྱི་མདུན་དུ་ཤོག་ཅིག་
ཅེས་བསྒོ། གྲོགས་བྱེད་པས་ཆོས་གོས་གསུམ་པོ་སོ་སོར་བལྟབས་པ་ཕྲག་པ་གཡོན་པ་ལ་བཀལ་
ནས། འདི་ལ་དངོས་དང་། འདི་ལ་རྒྱུའི་བྱིན་རླབས་འཆགས་པར་གདའ་བྱས་ལ་བརྡ་སྤྲད།
མཁན་པོས་ཀྱང་དེ་ལ་ཚེ་དང་ལྡན་པ་འདིའི་ལྷུང་བཟེད་དགེ་འདུན་ལ་སྟོན་ཅིག་ཅེས་བསྒོ། དེ་
ནས་མཁན་པོ་དང་སློབ་མ་གཉིས་ཀ་འགྲེང་སྟེ། གཉིས་ཀའི་ལག་པས་སྣམ་སྦྱར་བཟུང་ནས།
འདི་སྣམ་ཕྲན་དང་གླེགས་བུ་དུ་མ་སྦྱར་བས་ན་སྣམ་སྦྱར་ཞེས་བྱ་བ། ཁྱིམ་པ་དང། མུ་སྟེགས་
ཅན་དང༌། རབ་ཏུ་བྱུང་ནས་བསྙེན་པར་མ་རྫོགས་པ་དགེ་ཚུལ་མན་ཆད་ལས་རྟགས་ཁྱད་པར་
ཅན་དུ་གྱུར་པ་ཡིན་ཞིང་། ངོ་ཚ་དང་ཁྲེལ་ཡོད་སྐྱེད། དགེ་སྦྱོང་གི་དྲན་པ་གསོ། སེམས་ཉོན་
མོངས་པ་ཞི་ཞིང་ཆགས་བྲལ་དུ་བསྒྱུར་ནས་སྡིག་པ་ལས་ལྡོག་པ་དང་། དགེ་བ་ལ་བརྩོན་པ་
དང་། ལྷ་མི་རྣམས་ཀྱི་བསོད་ནམས་གསོག་པའི་ཞིང་མཆོད་རྟེན་ལྟ་བུར་འགྱུར་བ་ལ་དགོངས་
ཏེ། མདོ་ལས། ཁྱིམ་བདག་གཞན་ཡང་བྱང་ཆུབ་སེམས་དཔའི་རབ་ཏུ་བྱུང་བའི་ཕན་ཡོན་ལ་
དགའ་བ་བཅུས་ཆོས་གོས་ལུས་ལ་བཅང་བར་བྱ་སྟེ། བཅུ་གང་ཞེ་ན། འདི་ལྟ་སྟེ། ངོ་ཚ་ཞིང་
འཛེམ་པས་དཀྲི་བ་དང་། ཤ་སྦྲང་དང་སྦྲང་བུ་དང་རླུང་དང་ཉི་མ་དང་སྡིག་སྦྲུལ་གྱིས་རེག་པར་
འགྱུར་བ་གཡོགས་པ་དང་། དགེ་སྦྱོང་གི་ཁ་དོག་དང་རྟགས་བརྟན་པ་དང་། ངུར་སྨིག་དེ་དག་
154



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ་
ནི་ལྷ་དང་མི་དང་ལྷ་མ་ཡིན་དུ་བཅས་པའི་མཆོད་རྟེན་ཡིན་ནོ་སྙམ་ནས། མཆོད་རྟེན་གྱི་ཕྱིར་
ཡང་དག་པར་གཟུང་བར་བྱ་བ་དང་། འདི་དག་ནི། ཡིད་འབྱུང་བ་དང་། འདོད་ཆགས་དང་
བྲལ་བས་ཁ་དོག་བསྒྱུར་བ་ཡིན་ཏེ། འདི་དག་ནི་འདོད་ཆགས་ཀྱིས་ཁ་བསྒྱུར་བ་མ་ཡིན་པ་
དང་། འདི་དག་ནི་ཉེ་བར་ཞི་བ་དང་མཐུན་པ་ཡིན་གྱི། འདི་དག་ནི་ཉོན་མོངས་པ་འབར་བ་
དང་མཐུན་པ་མ་ཡིན་པ་དང་། ངུར་སྨྲིག་འདི་དང་དག་གིས་དཀྲིས་ཤིང་གཡོགས་ནས་སྡིག་པ་ལས་
ཟློག་པར་བྱ་བ་དང་། ལེགས་པར་བྱ་བའི་ལས་བྱ་བ་དང་། ཆོས་གོས་ཀྱི་ཆེ་བར་སྦྱོར་བ་ལ་
བརྩོན་པར་བྱ་བ་མ་ཡིན་པ་དང་། ངུར་སྨྲིག་འདི་དག་འཕགས་པའི་ལམ་གྱི་ཚོགས་དང་མཐུན་
པ་ཡིན་པར་ཤེས་ནས་ཅི་ནས་སྐད་ཅིག་གཅིག་ལ་ཡང་རྙོག་པ་དང་འགོག་པར་མི་བྱ་བ་དང་།
ངུར་སྨྲིག་རྣམས་བཅང་བར་བྱ་བ་སྟེ། ཞེས་གསུངས་པའི་དོན་ཡིད་ལ་སེམས་ལ། འདི་དགེ་
སློང་གི་འཚོ་བའི་ཡོ་བྱད་སྣམ་སྦྱར་དུ་བྱིན་གྱིས་བརླབ་སྙམ་པ་གྱིས་ལ་རྗེས་ཟློས་གྱིས། མཁན་
དགོངས་སུ་གསོལ། བདག་མིང་འདི་ཞེས་བགྱི་བའི་ཆོས་གོས་བགྱིས་ལགས་པ་རུང་བར་སྤྱད་
པར་འོས་པ་འདི་ཆོས་གོས་སྣམ་སྦྱར་དུ་བྱིན་གྱིས་བརླབ་བོ། །ཞེས་ལན་གསུམ་བཟླས་ལ་ཐབས་
ལེགས་བྱས་ཏེ་ཕྲག་པ་གཡས་ངོས་སུ་སྤོས་ལ་གཞག །དེ་ནས་གཉིས་ཀསོ་བླ་གོས་བཟུང་ནས།
འདི་སྟོད་དུ་རྒྱུན་དུ་གྱོན་པར་བྱེད་པའི་ཆོས་གོས་བླ་གོས་ཞེས་བྱ་བ། ཁྱིམ་པ་དང་མུ་སྟེགས་
ཅན་ལས་རྟགས་སྲུང་། དགེ་སློང་གི་དྲན་པ་གསོ། རླུང་དང་ཉི་མ་ལ་སོགས་པའི་ཚ་གྲང་དང་།
སྦྲང་བུ་ལ་སོགས་པའི་འཚེ་བ་ལས་སྐྱོབ། སེམས་ཀྱི་སྐྱོན་སྤོང་བའི་གོས་ཡིན་པས་བླ་གོས་སུ་བྱིན་
གྱིས་བརླབ་སྙམ་པ་གྱིས་ལ་རྗེས་ཟློས་གྱིས་བྱ། སྔགས་ལ་སྣམ་སྦྱར་གྱི་གནས་སུ་བླ་གོས་ཞེས་
གཞུག །གཞན་འགྲེ། དེ་ཕྲག་པ་གཡས་སུ་སྤོས་ལ། གཉིས་ཀས་མཐང་གོས་བཟུང་སྟེ། འདི་
སྨད་དུ་གྱོན་པའི་མཐང་གོས་ཞེས་བྱ་བ། སྨད་གཅེར་བ་དང་ངོ་ཚ་བ་དང་གནོད་པ་ལས་སྐྱོབ།
ཁ་དོག་ངན་པ་ཡིན་པས་རྒྱུགས་པ་དང་དྲེགས་པ་གཞོམ་པའི་དོན་དུ་གནང་བ་ཡིན་ཏེ། ལུང་བྱ་
བའི་ཕུང་པོར། ཆོས་གོས་གསུམ་རྗེས་སུ་གནང་སྟེ། དྲེགས་པའི་ཕྱིར་མ་ཡིན། རྒྱགས་པ་སྐྱེད་
པའི་ཕྱིར་མ་ཡིན། གཞག་པའི་ཕྱིར་མ་ཡིན་གྱི། དེ་འདི་ལྟར་དགེ་སློང་རྣམས་བདེ་བར་སྤྱོད་
པའི་ཕྱིར་ཏེ། སྦྲང་བུ་དང་སྦྲང་མ་དང་རླུང་དང་ཚ་བ་དང་སྦྲུལ་ལ་སོགས་པས་རེག་ན་མི་བདེ་
བའི་གཉེན་པོའི་ཕྱིར་དང་། ངོ་ཚ་བ་དང་ཁྲེལ་བ་གཡོགས་པའི་ཕྱིར་རོ་ཞེས་གསུངས་པ་བཞིན་7
155



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་ལས། པོད་དང་པོ།
A
་དུ་ཡིད་ལ་ཟུངས་ལ། འདི་མཐང་གོས་སུ་བྱིན་གྱིས་བརླབ་སྙམ་པ་གྱིས་ལ་རྗེས་ཟློས་ཀྱིས་བྱ།
སྔགས་ལ་སྣམ་སྦྱར་གྱི་གནས་སུ་མཐང་གོས་གཞུག །གཞན་འགྲེའོ། །དེ་ནས་བླ་གོས་སྣམ་
སྦྱར་སྦྲགས་ལ་མཁན་པོས་བསྐོན་ཞིང་། དེའི་དུས་སུ་སྨོན་ལམ་བཞི་ཐམས་ཅད་ཀྱིས་གདབ་
བོ། །སྣམ་སྦྱར་བསྐོན་མ་ཐག་ཏུ་མྱུར་དུ་བསྙེན་པར་རྫོགས་པའི་ཆེད་དུ་རྩྭའམ་གདིང་བའི་སྟེང་
ནས་འདུས་པའི་དགེ་འདུན་ལ་ཕྱག་གསུམ་བྱའོ། །གལ་ཏེ་གོས་དྲས་ཤིང་དྲུབས་པ་མེད་པའམ།
དངོས་ཀྱི་བྱིན་རླབས་འཆགས་པ་མེད་ན་ཆོས་གོས་གསུམ་གྱི་རྒྱུ་རུང་བ་སོ་སོར་བསྟབས་ཏེ་སློབ་
མའི་ཕྲག་པ་གཡོན་པ་ལ་བཀལ། གཉིས་ཀས་སྣམ་སྦྱར་གྱི་རྒྱུ་བཟུང་ལ། བཤད་པ་གཞན་འདྲ་
བ་ལ། འདི་སྣམ་སྦྱར་གྱི་རྒྱུར་བྱིན་གྱིས་བརླབ་སྙམ་པ་གྱིས་ལ་རྗེས་ཟློས་ཀྱིས། མཁན་པོ་
དགོངས་སུ་གསོལ། བདག་མིང་འདི་ཞེས་བགྱི་བའི་ཆོས་གོས་འདི་སྣམ་སྦྱར་དུ་བྱིན་གྱིས་བརླབ་
།
།བོ། འཚལ་ན་སྣམ་ཕྲན་དགུ་པ་ལ་སོགས་པར་བགྱི་སྟེ། གླེགས་བུ་ཕྱེད་དང་གསུམ་པ་ལ་
སོགས་པར་བགྱིའོ། །བར་ཆད་མ་བྱུང་ན་བཀྲུའོ། །བརྐྱང་ངོ། །དྲའོ། །སྡེབ་བོ། །ཟུངས་
གདབ་བོ། །གྲུབ་པོ། །ཁ་བསྒྱུར་རོ། །ཡང་ན་འདི་ལ་ལྷན་ཐབས་སུ་གླན་ནོ། །རྐྱེན་ཇི་ལྟ་བ་
བཞིན་དུ་བགྱི་སྟེ། ཆོས་གོས་འདི་ནི་རུང་བ་སྤྱད་པར་འོས་པའོ། །ལན་གསུམ་བཟླས་ལ།
ཐབས་ལེགས་བྱའོ། །བླ་གོས་ལ་གཞན་འདྲ་བ་ལ། སྣམ་ཕྲན་བདུན་པར་བགྱི་སྟེ། གླེགས་བུ་
ཕྱེད་དང་གསུམ་པར་བགྱིའོ། །མཐང་གོས་ལ། སྣམ་ཕྲན་ལྔ་པར་བགྱི་སྟེ། གླེགས་བུ་ཕྱེད་དང་
གཉིས་པར་བགྱིའོ་ཞེས་བརྗོད། གཞན་སྔར་གྱིས་འགྲེའོ། །ལྷུང་བཟེད་སྟོན་པའི་དགེ་སློང་
གིས་ལྷུང་བཟེད་ཀྱི་ནང་དུ་མེ་ཏོག་གམ་སྨན་ཅུང་ཟད་བཅུག་ལ། ལྷུང་བཟེད་ལག་པ་གཡོན་
པར་བཞགོ ལག་པ་གཡས་པས་ཁ་བཀབ། - རྒན་པའི་མཐའ་ནས་བརྩམས་ཏེ། དགེ་སློང་རེ་
རེའི་མདུན་དུ་འགྲེང་སྟེ་འདུད་པ་དང་བཅས་པས་རྒན་གཞོན་གྱི་བྱེ་བྲག་གིས། བཙུན་པའམ་
ཚེ་དང་ལྡན་པ་དགོངས་སུ་གསོལ། ཚེ་དང་ལྡན་པ་མིང་འདི་ཞེས་བགྱི་པའི་ལྷུང་བཟེད་འདི་མི་
ཆུང་ངམ། མི་ཆེའམ། མི་སྐྱའམ་ཞེས་དྲི། ཐམས་ཅད་ཀྱིས་ལྷུང་བཟེད་དེ་ལྟ་བུ་ཉིད་མ་ཡིན་
ན་རེ་རེ་ནས། ལྷུང་བཟེད་བཟང་ངོ་ཞེས་བརྗོད། གལ་ཏེ་དེ་ལྟར་མི་བརྗོད་ན་ཉེས་བྱས་སོ། །
མཁན་པོས་ལེགས་པར་བརྟགས་ནས་འབྲིམ་དུ་བཅུག་པ་ཡིན་ན་མཁན་པོ་ལ་བསྟན་མི་དགོས།
དེ་ལྟ་མ་ཡིན་ན་དགོས་གསུང་ངོ༌། །དེ་ནས་ལྷུང་བཟེད་དེ་མཁན་སློབ་གཉིས་ཀ་འགྲེང་པའི་.
.
156



༄༅།།འདུལ་བའི་རི་ལག་ལེན་དྲི་མ་མེད་པའི་ཕྲེང་བ།
གཡོན་པར་བཞག །གཡས་པས་སྟེང་ནས་བཀབ་ལ། འདི་བསོད་སྙོམས་ཀྱི་ཟས་ལྷུང་
བ་འདིའི་ནང་དུ་བཟེད་པར་བྱེད་པས་ལྷུང་བཟེད་ཅེས་བྱ་བ། ཁྱིམ་པའི་ཁ་ཕོར། མུ་སྟེགས་ཀྱི་
སློང་ཕོར་ལས་རྟགས་ཁྱད་པར་དུ་གྱུར་པ། རབ་ཏུ་བྱུང་བའི་རྟགས། འདི་ཁ་ཟས་ཀྱི་སྣོད་དུ་
རུང་བ་བཞིན་དུ་རང་རྒྱུད་ཡོན་ཏན་གྱི་སྣོད་དུ་རུང་བར་བྱེད་ཅིང་། འདིའི་ནང་ནས་ཟས་ལ་
ལོངས་སྤྱོད་པ་བཞིན་ཆོས་ཀྱི་ཟས་ལ་ལོངས་སྤྱོད་པའི་དོན་དུ་བརྟུལ་ཞུགས་ཀྱི་ཡན་ལག་ཏུ་
གནང་བ་ཡིན་པས། འདི་དགེ་སློང་གི་འཚོ་བའི་ཡོ་བྱད་ལྷུང་བཟེད་དུ་བྱིན་གྱིས་བརླབ་སྙམ་པ་
གྱིས་ལ་རྗེས་ཟློས་གྱིས། མཁན་པོ་དགོངས་སུ་གསོལ། བདག་མིང་འདི་ཞེས་བགྱི་བའི་ལྷུང་
བཟེད་ཟས་ལ་སྤྱད་པར་འོས་པ་དྲང་སྲོང་གི་སྣོད་འདི་བསླང་བའི་སྣོད་དུ་བྱིན་གྱིས་བརླབ་བོ། །
ལན་གསུམ་བཟླས། ཐབས་ལེགས་བྱའོ། །དེ་ནས་གདིང་བ་གཏད་ལ། འདི་ཆོས་གོས་གདིང་
བ་ཞེས་བྱ་བ། ཁྱིམ་པའི་དཀར་པོ། གང་ཟག་གི་ཁྲ་བོ་ཕལ་ཆེར་མ་ཉམས་པ་དང་། དགེ་
འདུན་གྱི་རྩྭའི་གདན་མ་གཏོགས་པ་ལ་འདིས་བསྐྱབས་ལ་ལོངས་སྤྱད་དགོས་ཏེ། མདོར།
དགེ་འདུན་གྱི་རྩྭའི་ཁྲི་དང་ཁྲིའུ་མ་གཏོགས་པ་སྟན་ཡན་ཆད་ལ་དེ་མ་ཡིན་པའི་གདིང་བ་མེད་པ་
དང་། གདིང་གཡོགས་ལ་ཡང་བར་ཚངས་མ་བཅུག་པར་ཉེ་བར་སྤྱད་པར་མི་བྱའོ། །ཐམས་
ཅད་ཀྱི་ཁྲ་བོ་ཕལ་ཆེར་མ་ཉམས་པ་ལ་ཡང་ངོ་། །ངན་ངོན་དང་དྲི་མ་ཅན་གྱིས་མི་བྱ། ཞེས་
བཤད་པས། གདིང་བ་འདི་ལྟ་བུ་བྱིན་གྱིས་བརླབས་ནས་གནས་མལ་ལ་ལོངས་སྤྱོད་པའི་དུས་
སུ་འདིས་བསྐྱབས་ནས་ལོངས་སྤྱོད་དགོས། དེས་མཚོན་ནས་གཞན་གྱི་ལོངས་སྤྱོད་ལ་ཕངས་
པ་མེད་པར་སྤྱོད་པ་ཐམས་ཅད་སྤོང་དགོས་སོ། །འདི་ཆུ་ཚགས་ཞེས་བྱ་བ་སངས་རྒྱས་ཀྱི་
བསྟན་པ་སྙིང་རྗེས་རབ་ཏུ་ཕྱེ་བ་ཡིན་པས་སེམས་ཅན་ཐམས་ཅད་ལ་གནོད་པ་གཞི་བཅས་ལས་
ལྡོག་དགོས། ཁྱད་པར་དུ་ཆུ་འདི་འབྲེལ་ཆེ འབྱུང་ཉེ། ནང་དང་ནུབ་ཏུ་དགོས་པས་ཆུ་ན་
གནས་པའི་སྲོག་ཆགས་ལ་མི་གནོད་པར་བྱ་བའི་ཕྱིར་ཆུ་ཚགས་འདི་ལྟ་བུ་བྱིན་གྱིས་བརླབས་ནས་
བཅང་། དེས་མཚོན་ནས་ལོངས་སྤྱོད་གང་ཡང་སྲོག་ཆགས་ལ་མི་གནོད་པར་སྤྱད་དོ། །དེས་
ཁྱེད་བསྙེན་པར་རྫོགས་པར་བྱེད་པའི་ཡོ་བྱད་མངོན་དུ་གྱུར་པར་བྱས་པ་ཡིན། རེ་ཞིག་དགེ་
སློང་འདིའི་ཕྱི་ལ་སོང་ཞིག །ཅེས་བརྗོད། གྲོགས་བྱེད་པའི་དགེ་སློང་དེས་ཀྱང་བསྒྲུབ་བྱ་ཁྲིད་
157



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
དེ་ལས་མི་ཐོས་པའི་ས། ལས་གྲལ་ནས་མཐོང་སོར་གདིང་བ་བཏིང་བའི་སྟེང་དུ་ཁ་ཚུར་བསྟན་
ནས་འགྲེང་སྟེ་འདུད་པ་དང་བཅས་པའི་ཚུལ་གྱིས་བཞག་ལ། རང་ཉིད་ལས་གྲལ་དུ་འཁོད་པར་
བྱའོ། །
བཞི་པ་ཡོངས་སུ་དག་པ་མངོན་དུ་འགྱུར་མི་འགྱུར་བརྟག་པའི་ཕྱིར་གསང་སྟོན་བསྐོས་
ནས་ལྐོག་ཏུ་བར་ཆད་དྲིས་ཏེ་དག་པ་གོ་བར་བྱས་ནས་འོང་བར་ཞུ་བ་ལ། ལས་བྱེད་པ
གསང་སྟོན་བསྐོ་བའི་ཐོག་མར། ལས་ཐམས་ཅད་ཀྱི་སྔོན་དུ་འགྲོ་བ་གཉིས་བགྱི་འཚལ་བར་
གདའ་བ་ལ་ལྟུང་བ་ཐུན་མོང་བ་བྱིན་གྱིས་བརླབ་པ་འདི་ལས་གྲལ་དུ་མ་འདུས་པའི་གོང་དུ་བྱ་
བར་གསུངས་ཀྱང། དེར་བྱ་བ་མ་གྲུབ་པས་འདིར་བགྱི། ཡུལ་དུས་ཀྱི་སྟོབས་ཀྱིས་བཤགས་
པར་མ་ནུས་པའི་ལྟུང་བ་ཐུན་མོང་བ་ཐམས་ཅད་ལས་ལ་མི་སྒྲིབ་པར་བགྱི་བའི་སླད་དུ། གསོལ་
བའི་ལས་ཀྱིས་བྱིན་གྱིས་བརླབ་པར་བགྱི་བས། སྤྱོད་ལམ་བསྟུན་ནས་གསོལ་བའི་ལས་ལ་
ཐུགས་གཏད་པར་ཞུ། དགེ་འདུན་བཙུན་པ་རྣམས་གསན་དུ་གསོལ། དེང་དགེ་འདུན་གྱི་
བསྙེན་པར་རྫོགས་པའི་འཕྲིན་ལས་ལགས་ལ། བདག་ཅག་དགེ་འདུན་ཐམས་ཅད་ནི་ལྟུང་བ་
དང་བཅས་པར་གྱུར་ན། གང་གི་མདུན་དུ་བདག་ཅག་ལྟུང་བ་དེ་ཆོས་བཞིན་དུ་སླར་བགྱི་བ་
བདག་ཅག་ལས་དགེ་སློང་གནས་གཞན་དུ་མཆིས་ལ། དགེ་སློང་གི་མདུན་དུ་ལྟུང་བ་དེ་ཆོས་
བཞིན་དུ་སླར་བགྱི་བར་སྤྲོ་བ་སུ་ཡང་མ་མཆིས་ན། གལ་ཏེ་དགེ་འདུན་གྱིས་དུས་ལ་བབ་ཅིང་
བཟོད་ན་དགེ་འདུན་གྱིས་གནང་བར་མཛོད་ཅིག་དང་ དགེ་འདུན་གྱིས་དེང་ལྟུང་བ་དེ་བྱིན་
གྱིས་བརླབས་ཏེ་བསྙེན་པར་རྫོགས་པའི་འཕྲིན་ལས་མཛད་ལ། སླད་ཀྱིས་དགེ་སློང་གི་མདུན་
དུ་ལྟུང་བ་དེ་ཆོས་བཞིན་དུ་སླར་མཛད་དོ། །འདི་ནི་གསོལ་བའོ། །གནས་ལ་བློ་མཐུན་བགྱི་
པས། ༦ ལས་མཛད་པའི་གནས་འདི་ཉེ་འཁོར་དང་བཅས་པ་ཚུན་ཆད་བསྙེན་རྫོགས་ཀྱི་འཕྲིན་
ལས་ཀྱི་གནས་སུ་ཐུགས་བསྟུན་པ་གསོལ་བའི་ལས་ལ་ཐུགས་གཏད་པར་ཞུ། དགེ་འདུན་
བཙུན་པ་རྣམས་གསན་དུ་གསོལ། གནས་ཐམས་ཅད་གྲུབ་པའམ། བགྱིས་པའམ། ལགས་
པ་ནང་མཚམས་དང་ཕྱི་རོལ་ཉེ་འཁོར་འདོམ་གང་དང་བཅས་པ་འདི་དགེ་འདུན་གྱིས་བསྙེན་
པར་རྫོགས་པའི་འཕྲིན་ལས་ཀྱི་གནས་སུ་བཞེད་ན། གལ་ཏེ་དགེ་འདུན་གྱིས་དུས་ལ་བབ་ཅིང་
བཟོད་ན་དགེ་འདུན་གྱིས་གནང་བར་མཛོད་ཅིག་དང་། དགེ་འདུན་གྱིས་གནས་ཐམས་ཅད་
གྲུབ་པའམ། བགྱིས་པའམ། ལགས་པ་ནང་མཚམས་དང་ཕྱི་རོལ་ཉེ་འཁོར་འདོམ་གང་དང་'
158



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
བཅས་པ་འདི་དགེ་འདུན་གྱི་བསྙེན་པར་རྫོགས་པའི་འཕྲིན་ལས་ཀྱི་གནས་སུ་བློ་མཐུན་པར་
བགྱིའོ། །འདི་ནི་གསོལ་བའོ། ། གསོལ་བ་ ཐལ། བརྗོད་པ་མཇུག་སྡུད་དང་བཅས་པ་ལ་
ཐུགས་གཏད་པར་ཞུ། དགེ་འདུན་བཙུན་པ་རྣམས་གསན་དུ་གསོལ། གནས་ཐམས་ཅད་
གྲུབ་པའམ། བགྱིས་པའམ། ལགས་པ་ནང་མཚམས་དང་ཕྱི་རོལ་ཉེ་འཁོར་འདོམ་གང་དང་
བཅས་པ་འདི་དགེ་འདུན་གྱི་བསྙེན་པར་རྫོགས་པའི་འཕྲིན་ལས་ཀྱི་གནས་སུ་བཞེད་དེ། དེའི་
སླད་དུ་དགེ་འདུན་གྱིས་གནས་ཐམས་ཅད་གྲུབ་པའམ། བགྱིས་པའམ། ལགས་པ་ནང་
མཚམས་དང་ཕྱི་རོལ་ཉེ་འཁོར་འདོམ་གང་དང་བཅས་པ་འདི་དགེ་འདུན་གྱི་བསྙེན་པར་རྫོགས་
པའི་འཕྲིན་ལས་ཀྱི་གནས་སུ་བློ་མཐུན་པར་བགྱི་ན། ཚེ་དང་ལྡན་པ་དག་གནས་ཐམས་ཅད་
གྲུབ་པའམ། བགྱིས་པའམ། ལགས་པ་ནང་མཚམས་དང་ཕྱི་རོལ་ཉེ་འཁོར་འདོམ་གང་དང་
བཅས་པ་འདི་དགེ་འདུན་གྱི་བསྙེན་པར་རྫོགས་པའི་འཕྲིན་ལས་ཀྱི་གནས་སུ་བློ་མཐུན་པར་
བགྱི་བར་བཟོད་པ་དེ་དག་ནི་ཅང་མ་གསུངས་ཤིག །གང་དག་གིས་མི་བཟོད་པ་དེ་དག་ནི་
གསུངས་ཤིག །དགེ་འདུན་གྱིས་བཟོད་ཅིང་གནང་ནས་དགེ་འདུན་གྱིས་གནས་ཐམས་ཅད་
གྲུབ་པའམ། བགྱིས་པའམ། ལགས་པ་ནང་མཚམས་དང་ཕྱི་རོལ་ཉེ་འཁོར་འདོམ་གང་དང་
བཅས་པ་འདི་དགེ་འདུན་གྱི་བསྙེན་པར་རྫོགས་པའི་འཕྲིན་ལས་ཀྱི་གནས་སུ་བློ་མཐུན་པར་
བགྱིས་ལགས་ཏེ། འདི་ལྟར་ཅང་མི་གསུངས་པས་དེ་དེ་བཞིན་དུ་འཛིན་ཏོ། །གྲུབ་པ་ཞེས་པ་
བསྐལ་པ་འཆགས་པའི་ཚེ་རང་གྲུབ་པའམ། དེའི་འོག་ཏུ་གཏིབ་ཆད་པ་ལ་སོགས་པར་རང་
གྲུབ་པ་སྟེ། སྐྱེས་བུའི་རྩོལ་བ་ལ་མ་ལྟོས་པའོ། །བགྱིས་པ་ཞེས་པ་སྐྱེས་བུའི་བྱེད་པས་མངོན་
པར་བསྒྲུབས་པ། ལགས་པ་ནི་ཟིན་པ་སྟེ་བྱ་བ་བྱེད་པའི་གནས་ལ་སོགས་པར་རུང་བའོ། །ཆོ་
གའི་སྐབས་སུ་གང་ཡིན་གཅིག་བརྗོད་ཀྱི། གསུམ་ག་བརྗོད་མི་དགོས་སོ། །སྔར་གནས་ལ་བློ་
མཐུན་བྱས་པ་མ་ཞིག་པ་ཡིན་ན་འདི་བྱ་མི་དགོས་སོ། །དེ་ནས་ལས་བྱེད་པས། མཁན་པོ་མིང་
འདི་ཞེས་བགྱི་བས། ཚེ་དང་ལྡན་པ་མིང་འདི་ཞེས་བྱ་བའི་གསང་སྟེ་སྟོན་པར་གསོལ་བ་བཏབ་
པ་གང་ཡིན་ཞེས་དྲི། དེས་བདག་དགེ་སློང་མིང་འདི་ཞེས་བྱའོ། །ཞེས་ལན་གདབ། མིང་འདི་
ཞེས་བྱ་བ་ཁྱོད་མཁན་པོ་མིང་འདི་ཞེས་བྱ་བས་མིང་འདི་ཞེས་བྱ་བ་ལ་གསང་སྟེ་སྟོན་པར་སྤྲོའམ་
ཞེས་དྲི། དེས་ཀྱང་སྤྲོའོ་ཞེས་ལན་གདབ། ལས་བརྒྱ་རྩ་གཅིག་ལས་བསྙེན་པར་རྫོགས་པའི་བ
159



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
Kརྟེན་ལ་བྱ་བའི་ལས་རིགས་བརྒྱད་སྦྱིན་པ་དང་། བསྐོ་བ་དང་། མི་མཐུན་པ་དང་། བྱིན་གྱིས་བརླབ་པ་དང་།
ཡོ་བྱད་སྦྱིན་པ་དང་། རྗེས་སུ་གནང་བ་དང་། རང་གི་དོན་ལ་སྦྱར་བ་དང་། རབ་ཏུ་བྱུང་བ་ལ་མཁོ་བ་རྣམ་པར་བཞག །
ལས་འདིར་གསང་སྟེ་སྟོན་པས་ལྐོག་ཏུ་བར་ཆད་དྲི་བའི་ཕྱིར་གསང་སྟེ་སྟོན་པ་བསྐོ་བ་ལ་ཐུགས་
བསྟུན་པ་གསོལ་བའི་ལས་ལ་ཐུགས་གཏད་པར་ཞུ། དགེ་འདུན་བཙུན་པ་རྣམས་གསན་དུ་
གསོལ། དགེ་སློང་མིང་འདི་ཞེས་བགྱི་པ་འདི་མཁན་པོ་མིང་འདི་ཞེས་བགྱི་བས། མིང་འདི་
ཞེས་བགྱི་བ་ལ་གསང་སྟེ་སྟོན་པར་སྤྲོ་ན། གལ་ཏེ་དགེ་འདུན་གྱིས་དུས་ལ་བབ་ཅིང་བཟོད་ན།
དགེ་འདུན་གྱིས་གནང་བར་མཛོད་ཅིག་དང༌། དགེ་སློང་མིང་འདི་ཞེས་བགྱི་བ་འདི་མཁན་པོ་
མིང་འདི་ཞེས་བགྱི་བས། མིང་འདི་ཞེས་བགྱི་བ་ལ་གསང་སྟེ་སྟོན་ཏོ། །འདི་ནི་གསོལ་བའོ། །
དེ་ནས་གསང་སྟོན་དེས། བསྒྲུབ་བྱའི་གན་དུ་ཕྱིན་ལ། རང་ལ་ཕྱག་གསུམ་འཚལ་དུ་བཅུག
མདུན་དུ་ཙོག་ཙོག་པུར་འདུག་ཏུ་བཅུག་སྟེ་ཐལ་མོ་སྙིང་གར་སྦྱོར་དུ་བཅུག་ནས། ཁྱེད་བསྙེན་
པར་རྫོགས་པར་བྱེད་པ་ལ་མངོན་དུ་གྱུར་པ་བཅུ་ཚང་དགོས་ཤིང་། དེའི་ནང་ནས་ཡོངས་སུ་
དག་པ་མངོན་དུ་གྱུར་པ་ཞེས་བྱ་བ་བར་ཆད་ཀྱི་ཆོས་དང་མི་ལྡན་པ་ཞིག་དགོས། བར་ཆད་ཡོད་
མེད་ངས་དྲིས་པས་ཤེས་པས་ཁྱེད་ལ་དྲི་བར་བྱ། ཁྱེད་ཀྱིས་ཀྱང་ཆོ་ག་ལས། འདི་ནི་ཁྱོད་ཀྱི་
བདེན་པའི་དུས། འདི་ནི་ཁྱེད་ཀྱི་འབྱུང་བའི་དུས་ཏེ་ཞེས་པའི་དོན་བདེན་པར་སྨྲ་བའི་དུས་
དང་། འབྱུང་བ་སྟེ་ཡང་དག་པའི་མཐའ་སྨྲ་བའི་དུས་ཡིན་པས་ལན་དྲང་པོར་ཐོབ་ཅིག །ཚེ་
དང་ལྡན་པ་ཁྱོད་ཉོན་ཅིག །འདི་ནི་ཁྱོད་ཀྱི་བདེན་པའི་དུས། འདི་ནི་འབྱུང་བའི་དུས་ཏེ། ཁོ་
བོས་ཁྱོད་ལ་ཅུང་ཟད་ཅིག་དྲི་ཡི། ཁྱོད་མ་འཛེམ་པར་བྱོས་ལ་ཡིན་པ་ལ་ཡིན་ཞེས་སྨྱོས་ཤིག །
མ་ཡིན་པ་ལ་ཡང་མ་ཡིན་ཞེས་ལན་ཐོབ་ཅིག །ཁྱོད་སྐྱེས་པ་ཡིན་ནམ། དེས་ཡིན་ལགས།
སྐྱེས་པའི་དབང་པོ་དང་ལྡན་ནམ། ལྡན་ལགས། ལོ་ཉི་ཤུ་ལོན་ནམ། ལོན་ལགས། ཁྱོད་ཀྱི་
།
ཆོས་གོས་གསུམ་དང་ལྷུང་བཟེད་ཚང་ངམ། ཚང་ལགས། ཁྱོད་ཀྱི་ཕ་མ་གསོན་ནམ། གལ་ཏེ་
གསོན་ཞེས་ཟེར་ན། ཁྱོད་ཕ་མས་གནང་ངམ་ཞེས་དྲི་བར་བྱའོ། །དེས་གནང་ཞེས་བརྗོད་པར་
བྱའོ། །གལ་ཏེ་ཤི་ཟེར་ན། ཁྱོད་བྲན་མ་ཡིན་ནམ། བརྐུས་པ་མ་ཡིན་ནམ། རྙེད་བཙོན་མ་
ཡིན་ནམ། རྩོད་པ་ཅན་མ་ཡིན་ནམ། བཙོངས་པ་མ་ཡིན་ནམ། རྒྱལ་པོས་བཀྲབས་པ་མ་
ཡིན་ནམ། རྒྱལ་པོ་ལ་བསྡིགས་པ་མ་ཡིན་ནམ། རྒྱལ་པོ་ལ་གནོད་པའི་ལས་བྱེད་པ་མ་ཡིན་
ནམ། ཁྱོད་རྒྱལ་པོ་ལ་གནོད་པའི་ལས་བྱས་སམ། བྱེད་དུ་བཅུག་པ་མ་ཡིན་ནམ། ཆོམ་རྐུན་,
བ
ཙོ
160



༄༅ །།འདུལ་བའི་ལག་ལེན་དྲི་མ་མེད་པའི་ཕྲེང་བ།
པར་གྲགས་པ་མ་ཡིན་ནམ། ཟ་མ་མ་ཡིན་ནམ། མ་ནིང་མ་ཡིན་ནམ། དགེ་སློང་མ་སུན་ཕྱུང་
བ་མ་ཡིན་ནམ། རྐུ་ཐབས་སུ་གནས་པ་མ་ཡིན་ནམ། ཐ་དད་དུ་གནས་པ་མ་ཡིན་ནམ།
གནས་པར་མི་བྱ་བ་མ་ཡིན་ནམ། མུ་སྟེགས་ཅན་མ་ཡིན་ནམ། མུ་སྟེགས་ཅན་ཞུགས་པ་མ་
ཡིན་ནམ། ཕ་བསད་པ་མ་ཡིན་ནམ། མི་བསད་པ་མ་ཡིན་ནམ། དགྲ་བཅོམ་པ་བསད་པ་མ་
ཡིན་ནམ། དགེ་འདུན་གྱི་དབྱེན་བྱས་པ་མ་ཡིན་ནམ། དེ་བཞིན་གཤེགས་པ་ལ་ངན་སེམས་
ཀྱིས་ཁྲག་ཕྱུང་བ་མ་ཡིན་ནམ། སྤྲུལ་པ་མ་ཡིན་ནམ། དུད་འགྲོ་མ་ཡིན་ནམ། ཞེས་དྲི་བར་
བྱའོ། །དེས་མ་ལགས་ཞེས་བརྗོད་པར་བྱའོ། །ཁྱོད་ལ་ལ་ལའི་བུ་ལོན་མང་ཡང་རུང་ཉུང་ཡང་
རུང་ཅུང་ཟད་ཆགས་པ་མེད་དམ། གལ་ཏེ་བུ་ལོན་ཆགས་སོ་ཞེས་ཟེར་ན། ཁྱོད་བསྙེན་པར་
རྫོགས་ནས་འཇལ་ནུས་སམ་ཞེས་དྲི་བར་བྱའོ། །གལ་ཏེ་མི་ནུས་ཞེས་ཟེར་ན། འོ་ན་སོང་ཞིག་
ཅེས་བརྗོད་པར་བྱའོ། །གལ་ཏེ་བསྙེན་པར་རྫོགས་ནས་འཇལ་ནུས་ཞེས་ཟེར་ན། ཁྱོད་སྔོན་
རབ་ཏུ་བྱུང་བ་མ་ཡིན་ནམ་ཞེས་དྲི་བར་བྱའོ། །གལ་ཏེ་རབ་ཏུ་བྱུང་ངོ་ཞེས་ཟེར་ན། ཁྱོད་ཕམ་
པར་འགྱུར་བ་བཞི་ལས་ལྟུང་བ་གང་ཡང་རུང་བ་ཞིག་བྱུང་བ་མ་ཡིན་ནམ། ཁྱོད་འབབ་པ་ན་
བསླབ་པ་ལེགས་པར་ཕུལ་ལམ་ཞེས་དྲི་བར་བྱའོ། །གལ་ཏེ་ལྟུང་བ་བྱུང་ངོ་ཞེས་ཟེར་ན། འོ་ན་
སོང་ཞིག་ཅེས་བརྗོད་པར་བྱའོ། །གལ་ཏེ་མ་བྱུང་ངོ་ཞེས་ཟེར་ན། ཇི་ལྟར་ཁྱོད་ད་ལྟར་རབ་ཏུ་
བྱུང་བ་ཡིན་ནམ་ཞེས་དྲི་བར་བྱའོ། །གལ་ཏེ་བདག་རབ་ཏུ་བྱུང་བ་ཡིན་ཞེས་ཟེར་ན། ཁྱོད་
ཀྱིས་ཚངས་པར་སྤྱོད་པ་ལེགས་པར་སྤྱད་དམ་ཞེས་དྲི་བར་བྱའོ། །དེས་ལེགས་པར་སྤྱད་ཅེས་
བརྗོད་པར་བྱའོ། །ཁྱོད་ཀྱི་མིང་ཅི། ཁྱོད་ཀྱི་མཁན་པོའི་མིང་ཅི། དེས་བདག་གི་མིང་འདི་
ཞེས་བགྱི། དོན་གྱི་སླད་དུ་མཚན་ནས་སྨོས་ཏེ། བདག་གི་མཁན་པོའི་མིང་ནི་འདི་ཞེས་བགྱི།
ཞེས་བརྗོད་པར་བྱའོ། །ཚེ་དང་ལྡན་པ་ཁྱོད་ཉོན་ཅིག །མི་རྣམས་ཀྱི་ལུས་ལ་ལུས་ཀྱི་ནད་རྣམ་
པ་འདི་ལྟ་བུ་འདི་དག་འབྱུང་བ་འདི་ལྟ་སྟེ། མཛེ་དང་། འབྲས་དང། ཕོལ་མིག་དང་།
འབྲུམ་ཕྲན་དང་། ཤ་བཀྲ་དང༌ ཁྱི་རྡོ་དང་། གཡའ་བ་དང་། གློག་པ་དང་། རྐང་ཤུ་དང་།
སྐེམ་ནད་དང་། སྐེམ་པ་དང་། བརྗེད་བྱེད་དང་། བཀྲེས་རྔབ་དང། སྐྱ་རྦབ་དང་། རྐང་
བམ་དང་། མཚན་བར་རྡོལ་བ་དང་། རིམས་དང་། རིམས་དྲག་པོ་དང་། ཉིན་གཅིག་པ་
དང་། ཉིན་གཉིས་པ་དང་། ཉིན་གསུམ་པ་དང་། ཉིན་བཞི་པ་དང་། འདུས་པ་དང་།
161



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
རིམས་ཉིན་རེ་བ་དང་། རྟག་པའི་རིམས་དང་། རིམས་ལྡང་དུབ་པ་དང་། ཤུ་བ་དང་།
གསུད་པ་དང་། སྐྱིགས་བུ་དང་། ལུད་པ་དང་། དབུགས་མི་བདེ་བ་དང་། ལྷོག་པ་དང།
ཡན་ལག་ཏུ་ཟུག་པ་དང་། སྐྲན་དང་། ཁྲག་ནད་དང་། མཁྲིས་ནད་དང་། གཞང་འབྲུམ་
དང་། སྐྱུག་བྲོ་བ་དང་། ཆུ་འགག་པ་དང་། ངལ་བ་དང་། ལུས་ཚ་བ་དང་། རྩིབ་ལོགས་ཚ་
བ་དང་། རུས་པ་ལ་ཟུག་པ་སྟེ་ལུས་ཀྱི་ནད་འདི་ལྟ་བུ་འདི་དག་ལས་གང་ཡང་རུང་བ་དང་།
འདི་ལྟ་བུ་གཞན་དག་ཀྱང་ཁྱོད་ཀྱི་ལུས་ལ་མེད་དམ། དེས་མ་མཆིས་ཞེས་བརྗོད་པར་བྱའོ། །
ཚེ་དང་ལྡན་པ་ཁྱོད་ཉོན་ཅིག །ཁྱོད་ལ་ངས་ད་ལྟར་གང་དྲིས་པ་དེ་ཉིད་དགེ་འདུན་གྱི་དབུས་སུ་
ཡང་ཚངས་པ་མཚུངས་པར་སྤྱོད་པ་མཁས་པ་རྣམས་ཁྱོད་ལ་འདྲི་ཡི། དེར་ཡང་ཁྱོད་ཀྱིས་མ་
འཛེམ་པར་བྱོས་ལ། ཡིན་པ་ལ་ཡིན་ཞེས་སྨོས་ཤིག མ་ཡིན་པ་ལ་མ་ཡིན་ཞེས་ལན་ཐོབ་ཅིག
ཁྱོད་མ་བོས་ཀྱི་བར་དུ་མ་འོངས་པར་སྡོད་ཅིག །དེ་ལྟ་ན་ཁྱོད་བར་ཆད་དག་འདུག་ཅིང་།
དགེ་འདུན་གྱི་དབུས་སུ་འདྲི་བ་ལའང་ང་ལ་ལན་བཏབ་པ་བཞིན་ལན་དྲང་པོར་ཐོབ། ངས་
དགེ་འདུན་ལ་ཞུས་ལ་འོང་གི །དེའི་བར་རེ་ཞིག་སྡོད་ཅིག་ཅེས་བརྗོད་ལ། དེས་དགེ་འདུན་གྱི་
ནང་དུ་འོངས་ཏེ། རྒན་པའི་མཐའ་ལོགས་སུ་འགྲེང་སྟེ་འདུད་པ་དང་བཅས་པས། དགེ་
འདུན་བཙུན་པ་རྣམས་གསན་དུ་གསོལ། བདག་གིས་མཁན་པོ་མིང་འདི་ཞེས་བགྱི་བས་མིང་
འདི་ཞེས་བགྱི་བ་ལ་བར་ཆད་ཀྱི་ཆོས་རྣམས་གསང་སྟེ་རྗེས་སུ་བསྟན་ན། དེ་ཡང་བར་ཆད་ཀྱི་
ཆོས་རྣམས་ཡོངས་སུ་དགུ་གོ་ཞེས་ཁོ་ན་ཉིད་མཆི་ན། - ཅི་མཆི་ཞིག་གམ། ཐམས་ཅད་ཀྱིས་
གལ་ཏེ་ཡོང་ས་སུ་དག་ནའོ་ཞེས་བརྗོད། གལ་ཏེ་མ་བརྗོད་ན་ཉེས་བྱས་སོ། །དེ་ནས་བསྒྲུབ་བྱ་
ལ་དགེ་འདུན་གྱིས་གནང་གི་ཤོག་ཅིག་ཅེས་བརྗོད་ལ། དགེ་འདུན་གྱི་ནང་དུ་གདིང་བའི་སྟེང་
ནས་རྒན་པའི་མཐའ་ལོགས་སུ་ཕྱག་གསུམ་འཚལ་དུ་བཅུག་ལ་རང་ཉིད་གྲལ་དུ་འཁོད་དོ། །
ལྔ་པ་བསྙེན་པར་རྫོགས་པར་འདོད་པར་བསྟན་ཅིང་གསོལ་བ་མངོན་དུ་འགྱུར་བར་བྱ་
བའི་ཕྱིར་གསོལ་བ་གདབ་པ་ནི། བསྒྲུབ་བྱ་དེ་དང་པོར་སྟོན་པ་ལ་ཕྱག་གསུམ་འཚལ་
དེ་ནས་དགེ་འདུན་ལ་ཕྱག་གསུམ་འཚལ་དུ་གཞུག སྐབས་འདིར་དགེ་འདུན་གྱི་རྒན་པའི་
མཐའ་ལོགས་སུ་འཇུག་པར་བཤད་པ་དེ། གསོལ་འདེབས་ཀྱི་ཆོ་ག་རང་གིས་ཤེས་པས་རྗེས་ས
པ་འཚལ་དུ་གཞུག་
162



9༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ་
240ཟློས་བྱེད་མི་དགོས་པའི་དབང་དུ་བྱས་པ་ཡིན། རྗེས་ཟློས་བྱ་དགོས་ན། ལས་བྱེད་པ་ལ་ཕྱག་
འཚལ་ནས་དེའི་མདུན་དུ་འདུག་དགོས་ཏེ། མདོར་གཞན་གཙོ་བོ་མ་ཡིན་པ་ཉིད་ལ་ནི་དགེ་
འདུན་ལས་རྒན་པའི་མཐར་རོ། །དེའི་འགྲེལ་བར། སྔགས་བརྗོད་པའི་གང་ཟག་དག་གིས་
གསོལ་བ་དག་དང་། སྤྲོ་བ་བྱེད་པ་ལ་སོགས་པའི་བཟླས་བརྗོད་པ་དག་ནི། དགེ་འདུན་
རྒན་པའི་མཐའ་ལོགས་སུ་ཙོག་པུར་འདུག་སྟེ་བརྗོད་པར་བྱའོ། ། སྔགས་མི་བརྗོད་པའི་གང་
ཟག་དག་གིས་གསོལ་བ་གཞན་ལས་མཉན་ཏེ་བརྗོད་པར་བྱ་བ་དེ་ནི་གང་ཟག་ལ་རག་ལས་པ་
ཡིན་པས། དེ་ནི་དེའི་མདུན་དུ་ཙོག་པུར་འདུག་སྟེ་བརྗོད་པར་བྱའོ། །ཞེས་དང་། དེའི་ཤེས་
བྱེད་དུ། དེ་ནས་ལས་བྱེད་པའི་མདུན་དུ་ ཕྱག་འཚལ་དུ་བཅུག་སྟེ་འདུག་ཏུ་གཞུག་ཅིང་།
འདུག་ཏུ་བཅུག་ནས་བསྙེན་པར་རྫོགས་པར་གསོལ་དུ་གཞུག་གོ །ཞེས་ལུང་དུ་དྲངས་ནས་
གསུངས་པའི་ཕྱིར་ངེད་ལ་ཕྱག་གསུམ་འཚོལ་ལ། ངེད་ཀྱི་མདུན་དུ་ཕ་གུའི་སྟེང་དུ་རྩྭ་བཏིང་བ་
ལ་རྟིང་པ་གཉིས་ཀྱིས་མནན་ནས་ཙོག་ཙོག་པུར་འདུག་ཅིང་། ཐལ་མོ་སྙིང་གར་སྦྱོར་ལ་འདུག་
ཅིག་ཅེས་བསྒོ་ལ། ཁྱོད་བསྙེན་པར་རྫོགས་པའི་སྡོམ་པ་དོན་དུ་གཉེར་བར་འདོད་པ་དེ་དགེ་
འདུན་གྱི་ལས་ཀྱིས་སྒྲུབ་དགོས་ཤིང་ལས་བརྒྱ་རྩ་གཅིག་ཡོད་པ་སློབ་དཔོན་དུལ་བ་ལྷས་དགོས་
ཆེད་ཀྱི་སྒོ་ནས་ལས་རིགས་བཅུ་གསུམ་དུ་བསྡུ་བར་མཛད་ཀྱང་། སློབ་དཔོན་ཐོགས་མེད་ཀྱིས་
གཞི་སེམས་ཅན་ལ་བྱ་བ་དང་། སེམས་ཅན་མ་ཡིན་པ་ལ་བྱ་བ་གཉིས་སུ་བསྡུས་ཤིང་། དེ་ལ་
འདིར་སེམས་ཅན་ལ་བྱ་བ་ཡིན། དེ་ལ་ཁྱིམ་པ་དང་རབ་ཏུ་བྱུང་བའི་རྟེན་ལ་བྱ་བ་ལས་འདིར་
ཐ་མ་ཡིན། དེ་ལ་བསྙེན་པར་རྫོགས་པ་དང་མ་རྫོགས་པའི་རྟེན་ལ་བྱ་བ་ལས་འདིར་ཐ་མ་ཡིན།
དེ་ལ་སྦྱིན་པའི་ལས་དང་མི་མཐུན་པའི་ལས་གཉིས་ལས་འདིར་སྦྱིན་པའི་ལས་ཡིན། དེའི་ནང་
ནས་ཀྱང་བསྙེན་པར་རྫོགས་པའི་སྡོམ་པ་སྦྱིན་པའི་ལས་ཡིན་པས་སྦྱིན་པའི་ལས་མཚན་ཉིད་པ་
ཐམས་ཅད་ལ་གསོལ་བ་ལན་གསུམ་དུ་གདབ་པ་སྔོན་དུ་འགྲོ་བས་གསོལ་བ་འདེབས་དགོས།
གསོལ་བ་གང་ལ་འདེབས་ན། གང་ལས་སྡོམ་པ་ཐོབ་པར་འགྱུར་བའི་དགེ་འདུན་གྲངས་ཚང་
བ། ཁ་སྐོང་གི་ཆོས་དང་ལྡན་པ། མི་མཐུན་པ་གཉིས་དང་བྲལ་བ་སྟེ། མཚན་ཉིད་གསུམ་
ལྡན་ལ་གསོལ་བ་འདེབས། དེ་ཡང་ཆོ་གའི་ཚིག་ཟུར་ལས་བདག་བསྙེན་པར་རྫོགས་པར་པ
བ
163



༄༅།།དཔལ་ལྡན་ས་སྐྱ་པའི་གསུང་རབ་གླེགས་ཆེན་བཅོ་བརྒྱུད་ལས། པོད་དང་པོ།
མཛད་དུ་གསོལ་ཞེས་འབྱུང་ བསྙེན་པར་རྫོགས་པ་ནི། སཾ་སྐྲྀ་ཏའི་སྐད་ལ་ཨུ་པ་སམྱ་ཏ་ཞེས་
པའི་ཨུ་པ་ནི་ཉེ་བ། སམྦ་ཏ་རྫོགས་པ་སྟེ། དེ་མི་ཟད་པའི་ཚིག་སྡུད་ཡིན་པས་སྔ་མ་བརྗོད་བྱའི་
གཙོ་བོར་འགྱུར་ཏེ། གང་གི་སྔ་མ་བརྗོད་བྱར་འགྱུར། །དེ་ནི་མི་ཟད་པར་འགྱུར་འདོད། །
ཅེས་གསུངས་པས་རྫོགས་པ་དང་ཉེ་བ་ནི་བསྙེན་པར་རྫོགས་པ། རྫོགས་པ་ནི་མྱ་ངན་ལས་
འདས་པ། དེ་དང་ཁད་ཉེ་བའི་དགེ་སློང་གི་སྡོམ་པ་ནི་རྫོགས་པར་བསྙེན་པ་སྟེ། དྲི་བའི་ཚིག་གི་
འགྲེལ་པར། དེ་ལ་རྫོགས་པ་ནི་བཀྲ་ཤིས་པ་སྟེ་མྱ་ངན་ལས་འདས་པ་ཞེས་བྱ་བའི་ཐ་ཚིག་གོ
དེ་ནི་སྡུག་བསྔལ་ཐམས་ཅད་མེད་པའི་ཕྱིར་དང། གཅིག་ཏུ་ཞི་བའི་མཚན་ཉིད་ཡིན་པའི་ཕྱིར་
རྫོགས་པ་ཞེས་བྱ་བའི་སྒྲར་བརྗོད་དེ། དགེ་སློང་ཉིད་རྫོགས་པ་དང་ཉེ་བར་བསྙེན་པའི་ངོ་བོར་
འདུག་པའི་ཕྱིར། བསྙེན་པར་རྫོགས་པར་བྱ་བར་ཤེས་པར་བྱ་སྟེ། ངའི་དགེ་སློང་ཚུལ་ཁྲིམས་
དྲི་མ་མེད་པ་དེ་ལ་མཐོ་རིས་ནི་རས་ཡུག་གིས་ཆོད་པ་ཙམ་ལ། ཐར་བ་ནི་ཡོལ་བས་ཆོད་པ་ཙམ་
མོ། །ཞེས་གསུངས་པས་དེ་ལྟ་བུའི་བསྙེན་པར་རྫོགས་པ་དགེ་སློང་གི་དངོས་པོར་སྒྲུབ་ཏུ་གསོལ་
ཞེས་བྱ་བ་ཡིན། དྲང་པོར་གསོལ་ཞེས་བྱ་བ་ནི། བསྙེན་རྫོགས་ཀྱི་སྡོམ་པ་དང་མི་ལྡན་པའི་ས་
ནས་ལྡན་པའི་སར་ཕྱག་བརྐྱང་པའི་ཚུལ་གྱིས་དྲང་དུ་གསོལ། ཡང་ན་དྲང་པའི་སྐད་དོད་ཨུ་ཀླུ་
མྱ་ཏུ་ཞེས་པ། གཅོད་པ་ལ་འཇུག་པས་ཚུལཁྲིམས་འཆལ་བའི་ཚོགས་སྐྱེ་བ་རྒྱུན་གཅད་དུ་
གསོལ་ཞེས་པ་ཡིན། རྗེས་སུ་གཟུང་དུ་གསོལ་ནི་སྔོན་མེད་པའི་སྡོམ་པ་སྦྱིན་པས་རྗེས་སུ་གཟུང་
དུ་གསོལ་བྱ་བ་ཡིན། རྗེས་སུ་བསྟན་དུ་གསོལ་ནི་འཁོར་བའི་སྡུག་བསྔལ་ལས་བསྒྲལ་བའི་ཕྱིར་
ཐར་པའི་ལམ་བསྟན་དུ་གསོལ་བྱ་བ་ཡིན། ཐུགས་བརྩེ་བ་ཅན་དགེ་འདུན་བཙུན་པ་རྣམས་
ཀྱིས་ཞེས་པ་ནི། དགེ་འདུན་ནི་སྡུག་བསྔལ་གྱི་འདམ་དུ་བྱིང་བ་རྣམས་ཡོངས་སུ་སྐྱོབ་པར་
མཛད་པས་ན་ཐུགས་བརྩེ་བ་ཅན་ནོ། །ཐུགས་བརྩེ་བའི་སླད་དུ་ཞེས་པ་ཐུགས་བརྩེ་བ་ཅན་སྔོ་
ན་དུ་བཏང་ནས་ཡིན་གྱི། ལན་དུ་ཕན་འདོགས་པའི་བློས་ནི་མ་ཡིན་ནོ། ། ཐུགས་བརྩེ་བར་
མཛད་དུ་གསོལ་ནི། ཐུགས་བརྩེ་བས་ཀུན་ནས་བསླངས་ཏེ། ཅི་ནས་ཀྱང་བསྙེན་པར་རྫོགས་
པར་མཛད་དུ་གསོལ་བྱ་བ་ཡིན་པས། དོན་དེ་རྣམས་དྲན་པའི་སྒོ་ནས་དགེ་འདུན་མཐའ་དག་：
...
:
164



༄༅ །།འདུལ་པའི་ལག་ལེན་དྲི་མ་མེད་པའི་ཕྲེང་བ།
4གིས་གསན་པའི་རྗེས་ཟློས་ཚིག་ཟུར་ཆག་པ་དང་ནོར་བ་མ་ཡིན་པ། བྱེད་ཚིག་སོ་སོ་ནས་མ་
འཆོལ་བར་སྐད་ཆེ་ལ་བརྗོད་པ་དག་པ་གྱིས་ལ་ཁོ་བོའི་ངག་རྫོགས་པའི་རྗེས་སུ་རྗེས་ཟློས་ཚིག་
ཟུར་ལམ་པ་གྱིས་ཤིག །དགེ་འདུན་བཙུན་པ་རྣམས་གསན་དུ་གསོལ། བདག་མིང་འདི་ཞེས་
བགྱི་བ་དོན་གྱི་སླད་དུ་མཚན་ནས་སྨོས་ཏེ། མཁན་པོ་མིང་འདི་ཞེས་བགྱི་བས་དགེ་འདུན་ལས་
བསྙེན་པར་རྫོགས་པར་འཚལ་ཏེ། བདག་མིང་འདི་ཞེས་བགྱི་བ་དོན་གྱི་སླད་དུ་མཚན་ནས་
སྨོས་ཏེ། མཁན་པོ་མིང་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་པར་གསོལ་ན།
དགེ་འདུན་བཙུན་པ་རྣམས་ཀྱིས་བདག་བསྙེན་པར་རྫོགས་པ་མཛད་དུ་གསོལ། དགེ་འདུན་
བཙུན་པ་རྣམས་ཀྱིས་བདག་དྲང་དུ་གསོལ། དགེ་འདུན་བཙུན་པ་རྣམས་ཀྱིས་བདག་རྗེས་སུ་
གཟུང་དུ་གསོལ། དགེ་འདུན་བཙུན་པ་རྣམས་ཀྱིས་བདག་ལ་རྗེས་སུ་བསྟན་དུ་གསོལ།
ཐུགས་བརྩེ་བ་ཅན་དགེ་འདུན་བཙུན་པ་རྣམས་ཀྱིས་ཐུགས་བརྩེ་བའི་སླད་དུ་བདག་ལ་ཐུགས་
བརྩེ་བར་མཛད་དུ་གསོལ། འདིར་རང་དོན་དུ་བརྗོད་པའི་སྔགས་ཡིན་པས་ལན་གསུམ་བརྗོད་
དགོས་པའི་ཕྱིར་གཉིས་པའི་ཡང་རྗེས་ཟློས་མཛོད། ཡང་གསུམ་པའི་ཡང་རྗེས་ཟློས་མཛོད།
དེ་ལྟར་ལན་གསུམ་དུ་གསོལ་བ་བཏབ་པས་དགེ་འདུན་གྱིས་ཀྱང་ཅང་མི་གསུང་བའི་སྒོ་ནས་
གནང་བ་བྱིན་པ་ཡིན། དེས་བསྙེན་པར་རྫོགས་པར་འདོད་པ་དང་གསོལ་བ་མངོན་དུ་གྱུར་
པར་བྱས་པ་ཡིན་ནོ། །
དྲུག་པ་ཡོངས་སུ་དག་པར་དགེ་འདུན་ཐུགས་ཆེས་པ་ལ་སོགས་པའི་དོན་དུ་ནང་དུ་བར་
ཆད་དྲི་བར་བྱ་བའི་ཕྱིར་སྔོན་འགྲོ་གསོལ་བའི་ལས་བགྱི། དེ་ལ་བསྙེན་པར་རྫོགས་པའི་རྟེན་ལ་
བྱ་བའི་ལས་རིགས་བརྒྱུད་ལས། འདིར་རྗེས་སུ་གནང་བའི་ལས་དགེ་འདུན་གྱི་ནང་དུ་བར་
ཆད་དྲི་བར་བྱ་བའི་ཕྱིར་དགེ་འདུན་ཐུགས་བསྟུན་པ་གསོལ་བའི་ལས་བགྱི། ཁྱེད་རང་རྗེས་
ཟློས་བགྱི་མི་འཚལ། དགེ་འདུན་རྣམས་སྤྱོད་ལམ་བསྟུན་ནས་གསལ་བའི་ལས་ལ་ཐུགས་
གཏད་པར་ཞུ་འཚལ། དགེ་འདུན་བཙུན་པ་རྣམས་གསན་དུ་གསོལ། མིང་འདི་ཞེས་བགྱི་བ་
འདི་མཁན་པོ་མིང་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་པར་འཚལ་ཏེ། མིང་
འདི་ཞེས་བགྱི་བ་འདི་མཁན་པོ་མིང་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་པར་
གསོལ་ན། གལ་ཏེ་དགེ་འདུན་གྱིས་དུས་ལ་བབ་ཅིང་བཟོད་ན་དགེ་འདུན་གྱིས་གནང་བར་
165



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
L
!
Kམཛོད་ཅིག་དང་། བདག་གིས་དགེ་འདུན་གྱི་ནང་དུ་མཁན་པོ་མིང་འདི་ཞེས་བགྱི་བས་མིང་
འདི་ཞེས་བགྱི་བ་ལ་བར་ཆད་ཀྱི་ཆོས་རྣམས་དྲི་བར་བྱའོ། །འདི་ནི་གསོལ་བའོ། ། དེ་ནས་
བསྒྲུབ་བྱ་ལ། ངེད་ལ་ཕྱག་གསུམ་ཕུལ་ལ་སྔར་བཞིན་ཕ་གུའི་སྟེང་དུ་འདུག་ཅིག་ཅེས་བསྒོ་ལ།
ཁྱེད་བསྙེན་པར་རྫོགས་པར་བྱེད་པ་ལ་རྒྱུད་བར་ཆད་ཀྱི་ཆོས་དང་མི་ལྡན་པའི་ཡོངས་སུ་དག་པ་
ཞིག་དགོས། བར་ཆད་ཅན་བསྙེན་པར་རྫོགས་ན། སྡོམ་པ་མི་སྐྱེ་བའམ། སྐྱེས་ཀྱང་རྒྱུན་མི་
གནས་པ་ལ་སོགས་པའི་ཉེས་དམིགས་ཡོད་པས་ཁྱེད་ལའང་ཕན་མི་ཐོགས། བསྙེན་པར་
རྫོགས་པ་བྱེད་མཁན་ལའང་ཉེས་པ་འབྱུང་བ་ཡིན། བར་ཆད་མེད་ན་ཁྱེད་རང་ལའང་སྡོམ་པ་
སྐྱེ་བས་དོན་ཆེན་པོ་འགྲུབ། ངེད་ཀྱིས་ཀྱང་ཆོས་ལྡན་གྱི་འཕྲིན་ལས་བྱས་པས་སྟོན་པ་ལ་བྱ་བ་
བྱས་པར་བཤད་ཅིང་བསྟན་པ་ལ་ཕན་པ་ཡིན། བར་ཆད་གསང་སྟོན་གྱིས་དྲིས་པས་ཆོག་མོད་
སྙམ་ན། བར་ཆད་གློ་བུར་དུ་འབྱུང་བའང་སྲིད། སྔར་མ་དྲན་པ་ད་ལྟ་དྲན་པ་སྲིད་པ་ལ་
སོགས་པ་དགོས་ཆེད་འགའ་ཞིག་ཡོད་ཀྱང་། གཙོ་ཆེར་དགེ་འདུན་ཐུགས་ཆེས་པའི་དོན་དུ་
ནང་དུ་དྲི་བ་ཡིན་པས་ལན་དྲང་པོར་ཐོབ་ཅིག །ཚེ་དང་ལྡན་པ་ཁྱོད་ཉོན་ཅིག །འདི་ནི་ཁྱོད་
ཀྱི་བདེན་པའི་དུས། འདི་ནི་འབྱུང་བའི་དུས་ཏེ། ཁོ་བོས་ཁྱོད་ལ་ཅུང་ཟད་ཅིག་དྲི་ཡི། ཁྱོད་
མ་འཛེམ་པ་བྱོས་ལ་ཡིན་པ་ལ་ཡིན་ཞེས་སྨྲོས་ཤིག །མ་ཡིན་པ་ལ་ཡང་མ་ཡིན་ཞེས་ལན་ཐོབ་
ཅིག །ཁྱོད་སྐྱེས་པ་ཡིན་ནམ། ཡིན་ལགས། སྐྱེས་པའི་དབང་པོ་དང་ལྡན་ནམ། ལྡན། ལོ་
ཉི་ཤུ་ལོན་ནམ། ལོན། ཁྱོད་ཀྱི་ཆོས་གོས་གསུམ་དང་ལྷུང་བཟེད་ཚང་ངམ། ཚང་། ཁྱོད་ཀྱི་
ཕ་མ་གསོན་ནམ། གསོན་ཟེར་ན། ཁྱོད་ཕ་མས་གནང་ངམ། གནང་། ཤི་ཟེར་ན། ཁྱེད་
བྲན་མ་ཡིན་ནམ། བརྐུས་པ་མ་ཡིན་ནམ། རྙེད་བཙོན་མ་ཡིན་ནམ། རྩོད་པ་ཅན་མ་ཡིན་
ནམ། བཙོངས་པ་མ་ཡིན་ནམ། རྒྱལ་པོས་བཀྲབས་པ་མ་ཡིན་ནམ། རྒྱལ་པོ་ལ་བསྡིགས་པ་
མ་ཡིན་ནམ། རྒྱལ་པོ་ལ་གནོད་པའི་ལས་བྱས་པ་མ་ཡིན་ནམ། ཁྱེད་རྒྱལ་པོ་ལ་གནོད་པའི་
ལས་བྱེད་དམ་བྱེད་དུ་བཅུག་པ་མ་ཡིན་ནམ། ཆོམ་རྐུན་པར་གྲགས་པ་མ་ཡིན་ནམ། ཟ་མ་མ་
ཡིན་ནམ། མ་ནིང་མ་ཡིན་ནམ། དགེ་སློང་མ་སུན་ཕྱུང་བ་མ་ཡིན་ནམ། རྐུ་ཐབས་སུ་གནས་
པ་མ་ཡིན་ནམ། ཐ་དད་དུ་གནས་པ་མ་ཡིན་ནམ། གནས་པར་མི་བྱ་བ་མ་ཡིན་ནམ། མུ་
སྟེགས་ཅན་མ་ཡིན་ནམ། མུ་སྟེགས་ཅན་ཞུགས་པ་མ་ཡིན་ནམ། ཕ་བསད་པ་མ་ཡིན་ནམ།
མ་བསད་པ་མ་ཡིན་ནམ། དགྲ་བཅོམ་པ་བསད་པ་མ་ཡིན་ནམ། དགེ་འདུན་གྱི་དབྱེན་བྱས་་
:
པ
166



༄༅ །།འདུལ་བའི་ལག་ལེན་དྲི་མ་མེད་པའི་ཕྲེང་བ་རྒྱུ
པ་མ་ཡིན་ནམ། དེ་བཞིན་གཤེགས་པ་ལ་ངན་སེམས་ཀྱིས་ཁྲག་བྱུང་བ་མ་ཡིན་ནམ། སྤྲུལ་པ་
མ་ཡིན་ནམ། དུད་འགྲོ་མ་ཡིན་ནམ་ཞེས་དྲི་བར་བྱའོ། །དེས་མ་ལགས་ཞེས་བརྗོད་པར་
བྱའོ། །ཁྱོད་ལ་ལ་ལའི་བུ་ལོན་མང་ཡང་རུང་ཉུང་ཡང་རུང་ཅུང་ཟད་ཆགས་པ་མེད་དམ།
ཆགས་ཟེར་ན། ཁྱོད་བསྙེན་པར་རྫོགས་ནས་འཇལ་ནུས་སམ། མི་ནུས་ཟེར་ན། འོ་ན་སོང་
ཞིག་ཅེས་བརྗོད། ནུས་ཟེར་ན། ཁྱོད་སྔོན་དུ་རབ་ཏུ་བྱུང་བ་མ་ཡིན་ནམ། བྱུང་ངོ་ཟེར་ན།
ཁྱོད་ཕམ་པར་འགྱུར་བ་བཞི་ལས་ལྟུང་བ་གང་ཡང་རུང་བ་ཞིག་བྱུང་བ་མ་ཡིན་ནམ། ཁྱོད་
འབབ་པ་ན་བསླབ་པ་ལེགས་པར་ཕུལ་ལམ། ལྟུང་བ་བྱུང་ངོ་ཟེར་ན། འོ་ན་སོང་ཞིག་ཅེས་
བརྗོད་དོ། །མ་བྱུང་ངོ་ཟེར་ན། ཇི་ལྟར་ཁྱོད་ད་ལྟར་རབ་ཏུ་བྱུང་བ་ཡིན་ནམ། ཡིན་ནོ་ཟེར་
ན། ཁྱོད་ཀྱིས་ཚངས་པར་སྤྱོད་པ་ལེགས་པར་སྤྱད་དམ། སྤྱོད་ལགས། ཁྱོད་ཀྱི་མིང་ཅི། ཁྱོད་
ཀྱི་མཁན་པོའི་མིང་ཅི། དེས་བདག་གི་མིང་འདི་ཞེས་བགྱི། དོན་གྱི་སླད་དུ་མཚན་ནས་སྨོས་
ཏེ། བདག་གི་མཁན་པོའི་མིང་འདི་ཞེས་བགྱི་ཞེས་བརྗོད་དོ། །ཚེ་དང་ལྡན་པ་ཁྱོད་ཉོན་ཅིག །
མི་རྣམས་ཀྱི་ལུས་ལ་ལུས་ཀྱི་ནད་རྣམ་པ་འདི་ལྟ་བུ་འདི་དག་འབྱུང་བ་འདི་ལྟ་སྟེ། མཛེ་དང་།
འབྲས་དང་། ཕོལ་མིག་དང་། འབྲུམ་ཕྲན་དང་། ཤ་བཀྲ་དང་། ཁྱི་རྡོ་དང༌། གཡའ་བ་
དང་། གློག་པ་དང་། རྐང་ཤུ་དང་། སྐེམ་ནད་དང་། སྐེམ་པ་དང། བརྗེད་བྱེད་དང་།
བཀྲེས་ངབ་དང་། སྐྱ་རྦབ་དང་། རྐང་བམ་དང་། མཚན་བར་རྡོལ་བ་དང་། རིམས་དང་།
རིམས་དྲག་པོ་དང་། ཉིན་གཅིག་པ་དང་། ཉིན་གཉིས་པ་དང་། ཉིན་གསུམ་པ་དང་། ཉིན་
བཞི་པ་དང་། འདུས་པ་དང་། རིམས་ཉིན་རེ་བ་དང་། རྟག་པའི་རིམས་དང་། རིམས་ལྡང་
དུབ་པ་དང་། ཤུ་བ་དང་། གསུད་པ་དང་། སྐྱིགས་བུ་དང་། ལུད་པ་དང་། དབུགས་མི་བདེ
བ་དང་། ལྷོག་པ་དང་། ཡན་ལག་ཏུ་ཟུག་པ་དང། སྐྲན་དང་། ཁྲག་ནད་དང་། མཁྲིས་
ནད་དང་། གཞང་འབྲུམ་དང་། སྐྱུག་བྲོ་བ་དང་། ཆུ་འགག་པ་དང་། ངལ་བ་དང་། ལུས་ཚ
བ་དང་། རྩིབ་ལོགས་ཚ་བ་དང་། རུས་པ་ལ་ཟུག་པ་སྟེ། ལུས་ཀྱི་ནད་འདི་ལྟ་བུ་འདི་དག་
ལས་གང་ཡང་རུང་བ་དང༌། འདི་ལྟ་བུ་གཞན་དག་ཀྱང་ཁྱོད་ཀྱི་ལུས་ལ་མེད་དམ། དེས་མ་
མཆིས་ཞེས་བརྗོད་པར་བྱའོ། །དེ་རྣམས་མ་ཡིན་ན་བསྙེན་པར་རྫོགས་པར་བྱར་རུང་བས་
ཡོངས་སུ་དག་པ་མངོན་དུ་གྱུར་པ་ཡིན་ནོ། །
167



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བ
༡གཉིས་པ་དངོས་གཞིའི་ཆོ་ག་ལ། ལས་འཆགས་པའི་རྒྱུ་རྐྱེན་ཕུན་སུམ་ཚོགས་པ་ཚང་
ན། ལས་མཚན་ཉིད་དང་ལྡན་པ་བྱས་པས་སྡོམ་པར་ཐོབ་པར་འགྱུར་བས་གདམས་ངག་གི་
བཤད་པ་མེད་ཀྱང་ཆོག་སྟེ། བཤད་པ་མི་གཙོ། རྒྱུ་རྐྱེན་ཚང་བ་གཙོ་བའི་ཕྱིར་རོ། །འོན་ཀྱང་
ངེས་འབྱུང་གི་བསམ་པ་གསལ་གདབ་ཅིང་ཐོབ་ཤེས་ཀྱི་ཡིད་ཆེས་པའི་ངེས་ཤེས་བསྐྱེད་པའི་
ཕྱིར་གདམས་ངག་གི་བཤད་པས་ཅུང་ཟད་བརྡ་སྤྲད་ན། གྲུབ་པའི་མཐའ་ལས་རྒྱུ་དྲུག་གི་ནང་
ནས་བྱེད་རྒྱུ་སྐལ་མཉམ་ལྷན་ཅིག་འབྱུང་བ་སྟེ་གསུམ། རྐྱེན་བཞིའི་ནང་ནས་རྒྱུ་དང་བདག་
རྐྱེན་གཉིས་ཏེ་ལྔ་ལས་སྐྱེའོ། །ཞེས་བརྡ་སྤྲད་ཀྱང་རུང་། འགལ་རྐྱེན་བཞི་སྤངས། མཐུན་
རྐྱེན་ལྔ་ཚང་བ་ལས་སྐྱེའོ་ཞེས་བརྡ་སྤྲད་ཀྱང་རུང་མོད་ཀྱི། འདིར་ལུང་གཅིག་ལས་འཕྲོས་པའི་
བཅུ་པའི་སྐབས་ལས། མངོན་སུམ་དུ་གྱུར་ནས་བསྙེན་པར་རྫོགས་པར་འགྱུར་བ་བཅུ་སྟེ།
སྟོན་པ་མངོན་སུམ་དུ་གྱུར་ནས་བསྙེན་པར་རྫོགས་པར་འགྱུར་བ་དང་། སངས་རྒྱས་མངོན་
སུམ་དུ་གྱུར་པ་དང་། ཆོས་མངོན་སུམ་དུ་གྱུར་པ་དང་། མཁན་པོ་མངོན་སུམ་དུ་གྱུར་པ་དང་།
སློབ་དཔོན་མངོན་སུམ་དུ་གྱུར་པ་དང་། བསྙེན་པར་རྫོགས་པར་འདོད་པ་མངོན་སུམ་དུ་གྱུར་
པ་དང་། བསྙེན་པར་རྫོགས་པར་འདོད་པའི་ཡོ་བྱད་མངོན་སུམ་དུ་གྱུར་པ་དང། ཡོངས་སུ་
དག་པ་མངོན་སུམ་དུ་གྱུར་པ་དང། གསོལ་བ་མངོན་སུམ་དུ་གྱུར་པ་དང་། ལས་མངོན་སུམ་
དུ་གྱུར་པ་རྣམས་སོ། །ཞེས་གསུངས། དེའི་སྟོན་པ་མངོན་སུམ་དུ་གྱུར་པ་ནི་དགེ་འདུན་ལ་བླ་
མ་རྣམས་འཆད་ཅིང་། དེ་ལ་སྐྱབས་སུ་འགྲོ་ཡུལ་གྱི་དཀོན་མཆོག་གསུམ་ནི། སངས་རྒྱས་སུ་
བྱེད་པའི་ཆོས་སློབ་མི་སློབ་པའི་ལམ་བདེན་དང་། ཆོས་མྱང་འདས་འགོག་བདེན་དང་། དགེ་
འདུན་དུ་བྱེད་པའི་ཆོས་སློབ་མི་སློབ་ཀྱི་ལམ་བདེན་རྣམས་ཡིན་ཏེ། དེ་རྣམས་བསྒྲུབ་བྱའི་བློ་
ཡུལ་དུ་གྱུར་པས་ཆོག་གི །མངོན་སུམ་དུ་ཚོགས་དགོས་པ་མ་ཡིན། འགའ་ཞིག་ཚོགས་ཀྱང་
མངོན་གྱུར་བཅུའི་ཆོས་དང་དགེ་འདུན་གྱི་གོ་མི་ཆོད་པ་ཡོད་དེ། རང་སངས་རྒྱས་ཀྱི་ཚོགས་
སམ། ལྷ་དགྲ་བཅོམ་པའམ། ཁྱིམ་པའི་འཕགས་པ་ཚོགས་སུ་ཚང་བ་ཡོད་ཀྱང་གོ་མི་ཆོད་པ་
བཞིན་འདིར་རྐུན་རྫོབ་བརྡར་བཏགས་པའི་སངས་རྒྱས་སྟོན་པའི་སྐུ་གཟུགས་བཞུགས་པས་
ཆོག་སྟེ། ལུང་རྣམ་འབྱེད་ལས། བཅོམ་ལྡན་འདས་བགྲེས་པའི་མཐའ་ལོགས་ན་བཞུགས་
168



༄༅ །འདུལ་བའི་ལག་ལེན་དྲི་མ་མེད་པའི་ཕྲེང་བ།
པའི་ཚེ་ན་བགྲེས་པའི་མཐའ་བརྗིད་ཅིང་། མི་བཞུགས་པའི་ཚེ་ན་མི་བརྗིད་པར་མཐོང་ནས།ན
གནང་ན་འཛམ་བུའི་གྲིབ་མ་ལ་བཞུགས་པའི་སྐུ་གཟུགས་བགྱིའོ། །གནང་གི་གྱིས་ཤིག །དེས་
སྐུ་གཟུགས་བྱས་ནས་རྒན་པའི་མཐའ་ལོགས་སུ་བཞག་གོ །ཞེས་འབྱུང་ཞིང་། ས་གའི་ལྷས་
ཀྱང་། དགའ་སྟོན་དུས་ཚེ་སྐུ་གཟུགས་ནི། རྒན་པོའི་གོང་དུ་རྟག་ཏུ་གཞག །སྟོན་པ་དང་ནི་
དགེ་འདུན་བཅས། །འཇིག་རྟེན་གསུམ་སྣང་ཁྱབ་བདག་ཡིན། །ཞེས་གསུངས་ཤིང་། མདོ་
རྩར། སངས་རྒྱས་ཀྱི་སྐུ་གཟུགས་ལ་སྟོན་པའི་འདུ་ཤེས་ཉེ་བར་གཞག །ཅེས་གསུངས་པས་
སྟོན་པའི་སྐུ་གཟུགས་འདི་ལ་སྟོན་པ་སངས་རྒྱས་དངོས་ཡིན་སྙམ་པའི་འདུ་ཤེས་ཞོག་མཛོད།
ཆོས་ནི་སྒྲུབ་པའི་ཆོས་དགེ་སློང་གི་བསླབ་པ་ལ་ནན་ཏན་དུ་བྱེད་པ། ལུང་གི་ཆོས་ལས་ཀྱི་ཆོ་ག་
མ་ཉམས་པར་ཡོད་པ་ཞིག་དགོས་ཏེ། དེ་ཡོད་ན་དམ་པའི་ཆོས་མ་ཉམས་པ་ཞེས་བྱ་སྟེ། གླེང་
གཞི་ལས། བཙུན་པ་ཇི་ཙམ་གྱིས་ན་དམ་པའི་ཆོས་མཆིས་པ་ཞེས་བགྱི། ཇི་ཙམ་གྱིས་ན་ཞིག་
པ་ཞེས་བགྱི། ཨུ་པ་ལི། ཇི་སྲིད་དུ་ལས་བྱེད་ཅིང་ནན་ཏན་བྱེད་པ་ཡང་ཡོད་པའི་བར་དུ་སྟེ།
ལས་བྱེད་ལ་ནན་ཏན་བྱེད་པ་ཡང་ཡོད་ན་དམ་པའི་ཆོས་ཡོད་པ་ཞེས་བྱའོ། །ལས་ཀྱང་མི་བྱེད་
ལ་ནན་ཏན་བྱེད་པ་དག་ཀྱང་མེད་ན། དེ་ནི་དམ་པའི་ཆོས་ཞིག་པ་ཞེས་བྱའོ། །ཞེས་གསུངས་
པས་ཆོས་དེ་མངོན་དུ་གྱུར་པ་གལ་ཆེ་སྟེ། ཐོགས་མེད་ཀྱིས། དམ་པའི་ཆོས་ཞིག་ཅིང་ནུབ་པ་
ན་ནི་དགེ་སློང་གི་སྡོམ་པ་མ་བླངས་པ་ནི་བླང་དུ་མེད་ལ། བླངས་པ་ནི་ཡོངས་སུ་མི་གཏོང་བར་
རིག་པར་བྱ་སྟེ་ཞེས་གསུངས་ཤིང་། དབྱིག་གཉེན་གྱིས་ཀྱང་། དམ་པའི་ཆོས་ནུབ་པ་ན་ལས་
ཀྱི་མཐའ་རྣམས་མེད་པའི་ཕྱིར་བླངས་ཀྱང་མི་སྐྱེ་བར་བཤད་པས་སོ། །དེ་ལ་འདིར་བཞུགས་
པའི་དགེ་སློང་རྣམས་བསླབ་པ་ལ་ནན་ཏན་སྙིང་པོར་བྱེད་པ་ཤ་སྟག་བཞུགས་པས་སྒྲུབ་པའི་
ཆོས་དང་། ལས་ཀྱི་ཆོ་ག་དངོས་སུ་ཡོད་པས་ཆོས་མངོན་དུ་གྱུར་པ་ཚང་། དགེ་འདུན་ལ་
གྲངས་ཚང་བ། ཁ་སྐོང་གི་ཆོས་དང་ལྡན་པ། མི་མཐུན་པ་གཉིས་དང་བྲལ་བ་དགོས་པ་ལ།
གྲངས་ནི། མདོ་རྩར། དགེ་འདུན་དུ་མ་གྱུར་བས་མི་བྱའོ། །ཞེས་ལས་སོ་སོའི་དགེ་འདུན་གྱི་
གྲངས་སུ་མ་ལོངས་ན། ལས་མི་འཆགས་པར་བཤད། གྲངས་ནི་བསྙེན་པར་རྫོགས་པ་ལ
པ་ལ་ནི་
བཅུ་ལ་སོགས་པའོ། །མཐའ་འཁོབ་དག་ཏུ་མེད་ན་འདུལ་བ་འཛིན་པ་དང་ལྔ་ལ་སོགས་
པའོ། །ཞེས་པས་ཡུལ་དབུས་སུ་བསྙེན་པར་རྫོགས་པའི་དགེ་སློང་ཉུང་ཚད་བཅུ་ཡན་ཆད།
169



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
མཐའ་འཁོབ་ཏུ་གཞན་ཡེ་མེད་ན་འདུལ་བ་འཛིན་པ་ལས་མཁན་དང་ལྔ་ཡན་ཆད་དུ་ཚང་བ་
ཞིག་དགོས། དབུས་དང་མཐའ་འཁོབ་ཀྱིས་མཚམས་ཤར་དུ་ལི་ཁ་རིའི་ཤིང་ཚང་ཚིང་ཅན་གྱི་
ནགས། ལྷོ་ན་ཆུ་ཀླུང་འདམ་བུ་ཅན། ནུབ་ན་བྲམ་ཟེའི་གྲོང་ཀ་བ་དང་ཉེ་བའི་ཀ་བ། བྱང་ན་
ཨུ་ཤི་རའི་རི། དེ་རྣམས་ཀྱི་ནང་ནི་དབུས། དེ་ཕན་ཆད་མཐའ་འཁོབ་ཡིན་པས་བོད་ནི་མཐའ་
འཁོབ་པ་ཡིན་ཡང་དགེ་འདུན་གྱི་གྲངས་ཡུལ་དབུས་དང་མཚུངས་པར་བཞུགས། ཁ་སྐོང་གི་
ཆོས་ལ། མི་འདུག་པར་འགྲེང་བ་མ་ཡིན། གང་ལ་བྱ་བ་མ་ཡིན།།ན་ད་
ངང་༔
དག་པའི་ཆོ་ག་ལས་མ་ཡིན། བསྙེན་པར་མ་རྫོགས་པ་མ་ཡིན། ཉམས་པ་མ་ཡིན།*
མེད་བྱས་པ་མ་ཡིན། སྡིག་ལྟ་ཅན་མ་ཡིན། ས་གཞན་ནི་གནས་པ་མ་ཡིན། ཐ་དད་དུ་གནས་
པ་མ་ཡིན། འཁྲུལ་བཅས་མ་ཡིན། མཚམས་གཞན་ན་གནས་པ་མ་ཡིན། དཀོན་མཆོག་
གཞན་མ་ཡིན། རང་བཞིན་དུ་མི་གནས་པ་མ་ཡིན། མཚན་མི་མཐུན་པ་མ་ཡིན་པ་སྟེ་བཅུ་
བཞི་ལས། ཆོས་ཕྱོགས་པས་ལས་བྱེད་ན། ཐ་དད་དུ་གནས་པ་མ་ཡིན་པ་མ་གཏོགས་གཞན་
བཅུ་གསུམ། ཆོས་མིན་ཕྱོགས་པས་ལས་བྱེད་ན། སྡིག་ལྟ་ཅན་མ་ཡིན་པ་མ་གཏོགས་གཞན་
བཅུ་གསུམ་ཚང་བ་དགོས་ལ། འདི་ཆོས་ཕྱོགས་པའི་ལས་ཡིན། ཆོས་བཅུ་གསུམ་གྱི་ནང་ནས་
དཀའ་ཤེས་འཁྲུལ་བཅས་མ་ཡིན་པ་ཞེས་པ། བསྡམ་བྱའི་ཉེས་བྱས་ཚུན་ཆོད་ཀྱིས་མ་གོས་པ་
ཞིག་དགོས་ཏེ། ལྟུང་མཐུན་བྱིན་རླབས་བྱས་པས་དེའང་ཚང་བ་ཡིན་ཏེ། མདོ་རྩར། བྱིན་
གྱིས་བརླབས་པས་དག་པ་ཉིད་དུ་འགྱུར་རོ། །ཞེས་གསུངས་པས་སོ། །མི་མཐུན་པ་གཉིས་
ལས། མ་འདུས་པའི་མི་མཐུན་པ་ནི་མཚམས་ནང་དེའི་དགེ་སློང་ཁ་སྐོང་པར་འོས་པ། ལུས་
སམ་འདུན་པས་མ་འདུས་པ། སྨྱོན་པའི་གནང་བ་བྱིན་པ་མ་ཡིན་པ། གཞི་ན་གནས་པས་
ངེས་པར་ཤེས་སམ་འཕྲིགས་པ། དེ་ལ་མི་མཐུན་པའི་ལས་བྱེད་པ་མ་ཡིན། གསོལ་བ་ཙམ་ཡང་
མ་ཐོས་པ་ཡིན་ན་ལས་མི་འཆགས་ཏེ། འདིར་འདུ་བར་འོས་པ་ཐམས་ཅད་འདུས་པས་མ་
འདུས་པའི་མི་མཐུན་པ་མེད། འདུས་པ་ཕྱིར་བཟློག་ལ་ཆོས་མི་ལྡན་གྱི་ལས་ཡིན་ན། དགེ་སློང་
གང་རུང་གིས་བཟློག་ནའང་ལས་མི་འཆགས་མོད་ཀྱི་འདི་ཆོས་ལྡན་གྱི་ལས་ཡིན། དེ་ལ་ལས་
དེའི་མཚམས་ཀྱི་ཁོངས་སུ་གཏོགས་པ་ཁ་སྐོང་བར་འོས་པ། སྤྱོད་ལམ་ལས་མ་ཉམས་པ། རང་
བཞིན་དུ་གནས་པ། ངག་ཡང་དག་པར་བསྡམས་པ། འདུལ་བ་མངོན་པར་ཤེས་པ། ནད་
170



.༄༅།།འདུལ་བའི་ལག་ལེ་ན་དྲི་མ་མེད་པའི་ཕྲེང་བ།
དང་བཅས་པ་མ་ཡིན་པ་སྟེ། ཆོས་དྲུག་ལྡན་གྱི་དགེ་སློང་གིས་ལས་འདི་བྱ་བར་མི་འོས་སོ་ཞེས་
བཟློག་ན། ལས་མི་འཆགས་མོད་ཀྱི། འདིར་དགེ་སློང་ཐམས་ཅད་ཅང་མི་གསུང་བའི་ཚུལ་
གྱིས་གནང་བ་སྟེར་བར་བཞུགས་པས་ཕྱིར་བཟློག་པ་ཡང་མེད་པས་དགེ་འདུན་མཚན་ཉིད་དང་
ལྡན་པར་བཞུགས། མཁན་པོ་མངོན་དུ་གྱུར་པ་ལ། ལོ་བཅུ་ལོན། ལྔ་ཕྲུགས་དང་ལྡན། ཁ་
སྐོང་གི་ཆོས་བཅུ་གསུམ་དང་ལྡན་པ་ལ་གསོལ་བ་བཏབ་པ་ཁས་བླངས་པ་དང་ལྡན་པ་ཞིག་
དགོས་ཏེ། མཁན་པོ་པ་ཡོན་ཏན་ཕུན་སུམ་ཚོགས་པ་དང་ལྡན་པ་ལ་ཁྱེད་རང་གིས་གསོལ་བ་
བཏབ་པས་ཚང་བ་ཡིན། སློབ་དཔོན་མངོན་དུ་གྱུར་པ་ལ་གཉིས་ལས། གསང་སྟེ་སྟོན་པའི་
སློབ་དཔོན་ཁ་སྐོང་བར་འོས་པ། མཁན་པོས་གསང་སྟོན་དུ་གསོལ་བ་བཏབ་པས། གསང་
སྟོན་དུ་བསྐོ་བར་འོས་པའི་ཆོས་ལྔ་ལྡན་ལ་དགེ་འདུན་གྱིས་གསང་སྟོན་དུ་ལས་ཀྱིས་བསྐོས་ཤིང་
ཆགས་པ་ཞིག་དགོས་ཏེ། དགེ་བཤེས་པ་ཡོན་ཏན་ཕུན་སུམ་ཚོགས་པ་དང་ལྡན་པ་ལ་མཁན་པོ་
བས་ཚིག་གིས་གསོལ་བ་བཏབ། དགེ་འདུན་གྱིས་ལས་ཀྱིས་བསྐོས་པས་ན་ཚང་། ལས་ཀྱི་སློབ་
དཔོན་ཁ་སྐོང་བར་འོས་པ། དགེ་འདུན་གྱི་དབུས་སུ་ལས་ཀྱི་ཆོ་ག་ཚིག་ཕྱེད་ཀྱང་མ་འཁྲུལ་བར་
བློ་ལས་ཐོན་པ་ལ་མཁན་པོའི་ཚིག་གིས་གསོལ་བ་བཏབ་པ་ཞིག་དགོས་ཏེ། ཁོ་བོས་འགྲུབ་རུང་
དུཡོད་པ་ལ་མཁན་པོ་པ་གསུང་འབྱོན་གྱིན་འདུག་པས་ཚང་བ་ཡིན། དེ་ལྟར་མཁན་སློབ་
གསུམ་དགེ་འདུན་དང་བཅས་པ་ཐམས་ཅད་ལ་ཐུགས་དགོངས་ཀྱི་བསམ་པའི་ཡན་ལག་ལ་འདུ་
ཤེས་ཀུན་སློང་གཉིས་ལས། འདུ་ཤེས་གང་ལ་བྱ་བའི་གཞི་བསྒྲུབ་བྱ། བྱེད་པ་པོ་མཁན་སློབ་
དགེ་འདུན། བྱེད་པ་ལས་ཀྱི་ཆོ་ག་རྣམས་ལ་དེ་ལ་དེར་ཤེས་པའི་འདུ་ཤེས་མ་འཁྲུལ་བ་ཞིག་
དགོས་ཏེ། བསྒྲུབ་བྱ་སྐྱེ་བའི་བར་ཆད་ཅན་ལ་བར་ཆད་མེད་པར་འདུ་ཤེས་པ་དང་། དགེ་
འདུན་མ་དག་པ་ལ་དག་པར་འདུ་ཤེས་པ་དང་། ཆོ་ག་ལྷག་ཆད་ནོར་གསུམ་ཅན་ལ་དག་པར་
འདུ་ཤེས་ན་འདུ་ཤེས་འཁྲུལ་བ་ཡིན་པས་ལས་མི་འཆགས་སོ། ། ཀུན་སློང་བསྒྲུབ་བྱ་དེ་ལ
དགོས་ཆེད་དེའི་དོན་དུ་བསམ་པས་ལས་དེ་བསམ་པ་ཐག་པ་ནས་བྱེད་དགོས་ཏེ། མདོར།
བཞད་གད་ཀྱི་དངོས་པོས་ནི་གང་གིས་ཀྱང་མི་འགྱུར་རོ། །ཞེས་ཀུ་རེའི་བསམ་པས་བྱེད་ན་མི་
འཆགས་པར་བཤད་ཅིང་། དགོས་པ་དེའི་དོན་དུ་མ་བསམ་ན་མི་འཆགས་ཏེ། མདོར།
གཞན་དུ་ན་མི་འཆགས་སོ་ཞེས་སོ། །དེ་ཡང་རྒྱུད་དེ་ལ་ཕན་སེམས་ཀྱིས་ཀུན་ནས་བསླང་བ་
171



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
.
:..:དགོས་ཏེ། ལུང་དུ། བྱམས་པའི་སེམས་དང་། སྙིང་རྗེའི་སེམས་དང་། ཕན་པའི་སེམས་དང་
ཞེས་གསུངས་ཤིང་ ཆོ་ག་ལས་ཀྱང་། ཐུགས་བརྩེ་བའི་སླད་དུ་ཞེས་འབྱུང་བས་སོ།
ཐམས་ཅད་མྱ་ངན་ལས་འདས་པའི་བསམ་པ་བརྟན་པོས་ཟིན་པ་སྟེ་གསུམ་དང་ལྡན་པ་ཞིག་
དགོས་ན། དེ་ཐམས་ཅད་ཀྱང་མཁན་སློབ་དགེ་འདུན་དང་བཅས་པ་ལ་ཚང་བ་ཡིན། བསྙེན་
པར་རྫོགས་པར་འདོད་པ་མངོན་སུམ་དུ་གྱུར་པ་སུམ་དུ་གྱུར་པ་ནི་ཁྱེད་རང་གི་སྟེང་ནས་བརྩི་བ་སྟེ་ལུས་ཀྱི་རྟེན་
རྒྱུད་ཚོགས་སུ་མ་ཚང་བ་དགོས་ཏེ། ཚོགས་ཀྱི་མི་བྱའོ། །ཞེས་གསུངས་ཏེ་ཁྱེད་རང་གཅིག་
གམ་གཉིས་སམ་གསུམ་དུ་གནས་པས་ཚང་། བསྙེན་རྫོགས་ཀྱི་སྡོམ་པ་ཐོབ་བཞིན་པ་མ་ཡིན་
པ་ཞིག་དགོས་ཏེ། ཐོབ་བཞིན་པ་ལ་ཆོ་ག་བྱས་ཀྱང་མི་འཆགས་ཏེ། ཉིད་ཀྱི་རྣམ་བཤད་ལས།
བླངས་པ་ལ་སླར་བླང་བ་མེད་པའི་ཕྱིར་རོ་ཞེས་སོ། །ཉེས་མེད་ཀྱི་སྡོམ་པ་རྒྱུད་ལ་སྐྱེས་
ཚིགས་སྔ་མ་དགེ་ཚུལ་ཡན་ཆད་སྔོན་དུ་སོང་བ་ཆགས་པ་དང་ལྡན་པ་ཞིག་དགོས་ཏེ། སྔ་མ་
བསྙེན་པར་མ་རྫོགས་པ་ལ་ཕྱི་མ་མི་བྱའོ་ཞེས་གསུང་ན། དེ་ལྟར་རབ་ཏུ་བྱུང་བ་ཡིན། ཚངས་
པར་སྤྱོད་པ་ཡང་ལེགས་པར་སྤྱད་ཅེས་ཁས་བླངས་པས་གྲུབ་པ་ཡིན། བསམ་པའི་རྟེན་ལ་བསམ་
པ་ཐག་པ་ནས་སྡོམ་པ་ལེན་དགོས་ཏེ། མདོར། མི་ནོད་ན་བྱིན་པ་མ་ཡིན་ནོ། །ཞེས་སོ། 
།
དེ་ཡང་སྡོམ་པ་མ་སྐྱེས་བར་དུ་རྒྱུན་མ་ལོག་པ་ཞིག་དགོས་ཏེ། མདོར་། སྐྱེ་བའི་ཚེ་ཉིད་ན་ཕུལ་
ལམ། ཉམས་ན་མི་སྐྱེའོ་ཞེས་སོ། །བསྙེན་རྫོགས་ཀྱི་ཆོ་ག་འདི་བདག་ལ་བྱེད་དོ་བར་ཤེས་ཤིང་།
བསྙེན་པར་རྫོགས་པ་ལ་བསྙེན་པར་རྫོགས་པར་ཤེས་པ་སྐྱེ་རུང་ཞིག་དགོས་ཏེ། ལུང་དུ། གང་
ཟག་གསུམ་བསྙེན་པར་མ་རྫོགས་ཞེས་བྱ་སྟེ། བདག་གི་མིང་མ་བརྗོད་པ་དང་། མཁན་པོའི་
མིང་མ་བརྗོད་པ་དང་། བསྙེན་པར་རྫོགས་པ་མི་ཤེས་པའོ་ཞེས་གསུངས། མི་མཐུན་པའི་
སེམས་མ་སྐྱེས་པ་ཞིག་དགོས་ཏེ་མཁན་པོ་དགེ་སློང་མ་ཡིན་པར་ཤེས་པའམ། དགེ་སློང་གི་
དངོས་པོ་མི་འདོད་པའི་སེམས་ཀྱིས་མཁན་པོ་ཕྱིར་སྤོང་བའི་སེམས་སྐྱེས་ན་མི་སྐྱེ་སྟེ། མདོར།
དེ་དགེ་སློང་མ་ཡིན་པར་ཤེས་ན་མི་སྐྱེའོ། །དེ་ཕྱིར་སྤོང་བ་ལ་ཡང་མི་སྐྱེའོ་ཞེས་སོ། །དཀོན་
མཆོག་གསུམ་སྤོང་བའམ། དེ་ལ་སྐྱབས་སུ་མི་འགྲོ་བར་འདོད་པའི་མི་མཐུན་པའི་སེམས་སྐྱེས་...
172



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
ན་མི་སྐྱེ་བར་མཛོད་འགྲེལ་ནས་བཤད་དོ། །སྤྱིར་བ་ར་བསམ་པ་རང་བཞིན་དུ་གནས་པ་དགོས་ཏེ།
མདོར། སྒྲེན་མོ་དང་། འཁྲུགས་པ་དང་། མཚན་དུག་མ་ལ་ཡང་མི་སྐྱེའོ་ཞེས་སོ། །དེའང་
གནས་སྐབས་ཐམས་ཅད་དུ་འཁྲུགས་པ་ཡིན་གྱི། གསོལ་བ་འདེབས་པའི་ཚེ་ན་རང་བཞིན་དུ་
གནས་པས་གསོལ་བ་བཏབ་ཅིང་། གསོལ་བ་ཙམ་དམིགས་ན་སྐྱེའོ། །ངེས་པ་ལྔ་དང་བྲལ་བ་
དགོས་ཏེ། སེམས་ཅན་ཆེ་གེ་མོ་ཞིག་ལ་སྤོང་ངོ་ཞེས་སེམས་ཅན་ངེས་པ་དང་། ཡན་ལག་ཆེ་གེ་
མོ་ཞིག་སྤོང་ངོ་ཞེས་ཡན་ལག་ངེས་པ་དང་། ཡུལ་ཆེ་གེ་ཞིག་ཏུ་ཞེས་ཡུལ་ངེས་པ་དང་། ལོ་
གཅིག་གམ་ཟླ་བ་གཅིག་གི་བར་དུ་ཞེས་དུས་ངེས་པ་དང་། འཐབ་མོའི་ཚེ་མ་གཏོགས་ཞེས་ཚེ་
ངེས་པ་སྟེ་དེ་ལྟར་ངེས་པ་ལྔ་དང་མ་བྲལ་ན་སྡོམ་པ་མི་སྐྱེ་སྟེ། སྡིག་པའི་སེམས་དང་མ་བྲལ་བའི་
ཕྱིར་རོ། །དེ་ཐམས་ཅད་མྱ་ངན་ལས་འདས་པའི་བསམ་པ་བཙན་པོས་ཟིན་པ་དགོས་ཏེ། མྱ་
ངན་ལས་འདས་པའི་བསམ་པ་མེད་ན་སོ་ཐར་གྱི་སྡོམ་པ་མི་སྐྱེ་བའི་ཕྱིར་རོ། །མྱང་འདས་ཀྱི་
བསམ་པ་ནི་ཁམས་གསུམ་འཁོར་བ་འདི་སྡུག་བསྔལ་ཟད་མི་ཤེས་པ། གཏིང་མི་དཔོག་པ།
གནོད་པ་དང་། འཇིགས་པ་ཡ་ང་བའི་གནས། དེ་ལས་ཕ་རོལ་ཏུ་བརྒལ་དཀའ་བས་རྒྱུ་མཚོ་
དང་ཆོས་མཚུངས་ཏེ། སྡུག་བསྔལ་གྱི་རང་བཞིན་ཅན། སྡུག་བསྔལ་གྱི་ཁོང་ཚང་ཅན་ཡིན་
པས། བདེ་བའི་གོ་སྐབས་གཅིག་ཀྱང་མེད་དེ། ལུང་གཞིར། གང་ན་མི་གནས་ལྷ་རྣམས་མི་
བཟང་སྟེ། །འཚོ་བ་ཐུང་བའི་མི་རྣམས་མི་བཟང་ངོ། །གང་ན་ཞི་མེད་སྲིད་པ་མི་བཟང་སྟེ། །
མྱ་ངན་འདས་པ་མཆོག་ཅེས་སངས་རྒྱས་གསུང་། །ཞེས་གསུངས་ཤིང༌། དེའི་རྒྱུ་མཚན་འདོད་
པ་ཁམས་ན་སྡུག་བསྔལ་གྱི་སྡུག་བསྔལ་མི་བཟོད་དེ་སྲན་དུ་མེད་པ་འགྱུར་བའི་སྡུག་བསྔལ་བདེ་
བ་དང་བདེ་བའི་རྒྱུ་ལས་ཉམས་ཀྱིས་དོགས་པའི་སྡུག་བསྔལ་གྱི་ཁུར་ཆེན་པོས་ནོན་པ། འདུ་
བྱེད་ཀྱི་སྡུག་བསྔལ་དང་གསུམ་ག་ཡོད། གཟུགས་དང་གཟུགས་མེད་ལ་གཉིས་མེད་ཀྱང་འདུ་
བྱེད་ཀྱི་སྡུག་བསྔལ་ཕོལ་མིག་ཀུན་ནས་ཚ་བ་ལྟ་བུ་སྟེ། མདོ་ལས། འདོད་པའི་ཁམས་ནི་སྐྱོན་
དང་བཅས་པ་སྟེ། །གཟུགས་ཀྱི་ཁམས་ཀྱང་སྐྱོན་དང་བཅས་པའོ། །དེ་བཞིན་གཟུགས་མེད་
ཁམས་ཀྱང་སྐྱོན་དང་བཅས། ། མྱ་ངན་འདས་པ་འབའ་ཞིག་སྐྱོན་མེད་མཐོང་། ། ཞེས་
གསུངས་པས་འཁོར་བ་མཐའ་དག་སྡུག་བསྔལ་གྱི་རང་བཞིན་ཅན་དུ་རིག་ནས་དེ་སྤངས་པའི་
173



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་།
་མྱ་ངན་ལས་འདས་པ་ཐོབ་པར་འདོད་པ་དགོས། མྱ་ངན་ལས་འདས་པ་རབ་འབྲིང་ཐ་གསུམ་
ཡོད་ཅིང་། འདི་ཐེག་པ་ཐུན་མོང་བ་ཡིན་པས་རང་གི་བློ་དང་འཚམ་པར་གསུམ་པོ་གང་འདོད་
པའི་བསམ་པས་བླངས་ཀྱང་གོ་ཆོད་པ་ཡིན་ཏེ། སློབ་ཕན་ལས། བྱང་ཆུབ་གསུམ་གའི་རྒྱུར་
གསུངས་པའི་ཕྱིར་དང་། དགེ་སློང་ལ་རབ་ཏུ་གཅེས་པའི་མདོ་ལས་ཀྱང་། ཤིན་ཏུ་ལེགས་པར་
ཚུལ་ཁྲིམས་གང་། བསྡམས་པའི་མི་དེ་མཛེས་པའི་ གཟུགས། ། འདུལ་བ་ལ་ནི་ཉེ་ བར་
གནས། །ཚུལ་ཁྲིམས་བསླབ་པ་རང་ཡིད་ཆོས། །མི་དེ་ཉི་མ་གཅིག་ལ་ཡང་། །བསོད་ནམས་
ཕུང་པོ་དཔག་ཏུ་མེད། ། གསོག་ཅིང་སངས་རྒྱས་འབྲས་བུ་འགྲུབ། །ཅེས་གསུངས་ཤིང་།
ཚུལ་ཁྲིམས་འདི་ནི་བདེ་བའི་མཆོག །ཚུལ་ཁྲིམས་འདི་ནི་ཐར་བའི་ལམ། །ཚུལ་ཁྲིམས་འདི་ནི་
ཡོན་ཏན་གཞི། །ཚུལ་ཁྲིམས་འདི་ནི་སངས་རྒྱས་རྒྱུ། །ཞེས་གསུངས་པས། ད་རེས་ཉན་ཐོས་
དང་རང་སངས་རྒྱས་ཀྱི་མྱང་འདས་གཉིས་འཁོར་བའི་སྡུག་བསྔལ་ལས་ལེགས་པར་གྲོལ་བ་ཡིན་
ཡང་རང་དོན་གྱི་སྤངས་རྟོགས་མ་རྫོགས། གཞན་དོན་གྱི་འཕྲིན་ལས་རྒྱ་ཆེན་པོ་མི་འབྱུང་།
མཐར་སངས་རྒྱས་ཐོབ་པ་ལ་བར་དུ་གཅོད་པ། ཤིང་འཚིག་པ་བཞིན་སངས་རྒྱས་ཀྱི་རྒྱུར་མི་
རུང་བས་སྐྱོན་དང་བཅས་པ་ཡིན་ཏེ། ལུང་ལས། མོའུ་འགལ་གྱི་བུས། བཙུན་པ་སངས་རྒྱས་
ཀྱི་ཆོས་ཟབ་མོ་དེ་ལྟ་བུ་ནི་བདག་གི་གློ་བར་མ་ཆུད་པར་གྱུར་ན། བདག་གི་ལུས་འདི་ཏིལ་གྱི་བྱེ་
མ་ལྟར་བགྱིས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་སེམས་ལས་ཕྱིར་མི་ལྡོག་
པར་འགྱུར་བ་ཞིག་ན། ད་ནི་ཤིང་འཚིག་པ་བཞིན་ཅི་བགྱིར་ཡང་མ་མཆིས་སོ། །ཞེས་གསུངས།
དེས་ན་རྫོགས་པའི་སངས་རྒྱས་ཐོབ་པར་བྱ་དགོས། དེའང་རང་གཅིག་པུའི་དོན་དུ་མ་ཡིན་གྱི།
སེམས་ཅན་ཐམས་ཅད་ཀྱི་དོན་དུ་ཐོབ་པར་བྱ་དགོས། ནམ་མཁའ་ལ་མཐའ་མེད་པ་བཞིན་དུ་
སེམས་ཅན་ལ་མཐའ་མེད། མཐའ་མེད་པའི་སེམས་ཅན་ཐམས་ཅད་ཀྱིས་བདག་གི་ཕ་མ་མ་
བྱས་པ་གཅིག་ཀྱང་མེད་ཅིང་། སེམས་ཅན་རེ་རེས་ཀྱང་ཕ་མ་ལན་དཔག་ཏུ་མེད་པ་བྱས་ནས་
ཕན་ཚད་མེད་པ་བཏགས་པའི་དྲིན་ཅན་ཡིན་པ་ལ། དེ་ཐམས་ཅད་འདོད་པ་ནི་བདེ་བ་འདོད་
ཀྱང་ཐབས་མི་མཁས་པས་སྡུག་བསྔལ་རྒྱུ་འབྲས་ལ་ལོངས་སྤྱོད་དེ། ངན་སོང་གསུམ་ན་ནི་སྡུག་
བསྔལ་དངོས་ལ་ལོངས་སྤྱོད། ལ་ལ་ནི་སྡུག་བསྔལ་ཀྱི་རྒྱུ་མི་དགེ་བ་རྔམ་པོ་ཆེ་ལ་ལོངས་སྤྱོད་དེ།་་་ ''
174



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
ལཱ་
འིམ་རིག་པའི་ལིང་ཏོག་གིས་ནི་མིག་ལྡོངས། ཐར་པའི་ལམ་གྱི་རྟེན་མའི་འཁར་བ་དང་ནི་བྲལ།
དགེ་བའི་བཤེས་གཉེན་གྱི་དམིགས་བུ་བས་ནི་མ་ཟིན། མཐོ་རིས་ཀྱི་ལམ་ནས་བརྡེག་འཚོས་
ཤིང་ངན་སོང་གསུམ་གྱི་གཡང་ཁར་འགྲིམ་པ་འདི་རྣམས་ཤིན་ཏུ་སྙིང་རྗེ་བར་འདུག སྙིང་རྗེ་
བྱས་ནས་བཞག་པས་མི་ཕན། དེ་རྣམས་སྡུག་བསྔལ་ལས་བསྐྱབ། བདེ་བ་ལ་འགོད་དགོས།
དེའི་ནུས་པ་བདག་ལ་མེད། དེར་མ་ཟད་ཚངས་པ་བརྒྱ་བྱིན་ལ་སོགས་པ་ལའང་མེད། སུ་ལ་
ཡོད་ན་རྫོགས་པའི་སངས་རྒྱས་ལ་ཡོད་དེ། ཁོང་གིས་འོད་ཟེར་རེ་རེ་སྤྲོས་པས་ཀྱང་སེམས་ཅན་
ཚད་མེད་པ་མྱ་ངན་ལས་ཟློ། ཆོས་ཐུན་རེ་བཤད་པས་སེམས་ཅན་གྲངས་མེད་པ་མྱ་ངན་ལས་ཟློ།
དངོས་དང་བརྒྱུད་པའི་སྒོ་ནས་མཐོང་ཐོས་དྲན་རེག་ཐམས་ཅད་མྱང་འདས་ལ་འགོད་ནུས་པར་
འདུག་པས་སངས་རྒྱས་ཐོབ་པར་བྱ། སངས་རྒྱས་དེ་ཡང་རྒྱུ་མེད་རྐྱེན་མེད་དུ་མི་འབྱུང་གི །
ཚོགས་རྒྱུ་ཆེན་པོ་བསགས་ནས་ཟག་མེད་ཀྱི་ཤེས་རབ་ཀྱིས་སྒྲིབ་གཉིས་བག་ཆགས་དང་བཅས་
པ་སྤངས་ནས་འཐོབ་པ་ཡིན། ཤེས་རབ་དེ་མཉམ་པར་གཞག་པའི་ཏིང་ངེ་འཛིན་ལས་འབྱུང་
བ་ཡིན། དེ་ཚུལ་ཁྲིམས་རྣམ་པར་དག་པ་ལས་འབྱུང་བ་ཡིན་ཏེ། སྨན་གཞི་ལས། དགེ་སློང་
དག་ཚུལ་ཁྲིམས་གོམས་པར་བྱས་ན་ཏིང་ངེ་འཛིན་ཡུན་རིང་དུ་གནས་པར་འགྱུར་རོ། །ཏིང་ངེ་
འཛིན་གོམས་པར་བྱས་ན་ཤེས་རབ་ཡུན་རིང་དུ་གནས་པར་འགྱུར་རོ། །ཤེས་རབ་གོམས་པར་
བྱས་ན་འདི་ལྟ་སྟེ། འདོད་ཆགས་དང་ཞེ་སྡང་དང་གཏི་མུག་ལས་སེམས་ཡང་དག་པ་ཁོ་ནར་
རྣམ་པར་གྲོལ་བར་འགྱུར་རོ། །ཞེས་བཤད། དེས་ན་ཚུལ་ཁྲིམས་ཀྱི་མཆོག་དགེ་སློང་གི་སྡོམ་
པ་ཡིན་པས་དེ་བླངས་ལ་བསྲུང་སྙམ་བགྱིས། ཡོ་བྱད་མངོན་དུ་གྱུར་པ་ལ། གོས་ཀྱི་རྟགས་ཆོས
གོས་གསུམ་དྲས་པའི་བཞུགས་པའམ་རྒྱུར་རུང་བ་ལ་མཁན་པོ་རང་གིས་བྱིན་གྱིས་བརླབས་ཏེ་
གནང་བ། གདིང་བ་ཆུ་ཚགས་རུང་བ་ཚད་ལྡན་མཁན་པོའི་ཚིག་གིས་གནང་བ། སྣོད་སྤྱད་ཀྱི་
རྟགས། ལྷུང་བཟེད། རུང་བ་ཚད་ལྡན་དགེ་འདུན་ལ་བསྟན། དགེ་འདུན་གྱིས་གནང་།
མཁན་པོ་རང་གིས་བྱིན་གྱིས་བརླབས་ཏེ་གནང་བ་དགོས་ཏེ། བརྙན་པོ་ཚུན་ཆོད་ལ་བརྟེན་
ནས་ཚང་བ་ཡོད་དེ། མདོར། བརྙན་པོས་ཀྱང་དེ་ཉིད་དང་བཅས་པ་ཡིན་ནོ། །ལྔ་པ་ཡང་དེ་
བཞིན་ནོ་ཞེས་སོ། །ལུས་ཀྱི་བྱི་བྱད་ཀྱི་རྟགས་སྐྲ་དང་ཁ་སྤུ་བྲེགས་ཤིང་། བྲེག་ཏུ་མ་གནང་བའི་
ཕྱོགས་མ་བྲེགས་པ། མདོར་ན་རབ་ཏུ་བྱུང་བའི་རྟགས་ཆ་ལུགས་དང་ལྡན། ཁྱིམ་པ་དང་མུ་
175



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
4
:སྟེགས་ཅན་གྱི་རྒྱལ་མཚན་མི་འཆང་བ་ཞིག་དགོས་ཏེ། མདོར་ཁྱིམ་པ་དང་མུ་སྟེགས་ཀྱི་རྒྱལ་
མཚན་ཅན་ལ་ཡང་མི་སྐྱེའོ་ཞེས་སོ། །ཡོངས་སུ་དག་པ་མངོན་དུ་གྱུར་པ་ནི། བར་ཆད་མེད་པ་
ཞིག་དགོས་ཏེ། གསང་སྟེ་སྟོན་པས་ལྐོག་ཏུ་དྲིས། ངེད་ཀྱིས་དགེ་འདུན་གྱི་དབུས་སུ་དྲིས་པས་
བར་ཆད་མེད་པར་རྟོགས་པས་ཚང་བ་ཡིན། གསོལ་བ་མངོན་སུམ་དུ་གྱུར་པ་ནི་དགེ་འདུན་
ལས་བསྙེན་པར་རྫོགས་པའི་ཕྱིར་གསོལ་བ་ལན་གསུམ་དུ་འདེབས་པ་ལ་རང་གི་མིང་དང་
མཁན་པོའི་མིང་དང་། དགེ་འདུན་ཞེས་བརྗོད་པ་མ་ཆད་པས་གསོལ་བ་གདབ་དགོས་ཏེ། དེ་
གསུམ་བརྗོད་པ་ཆད་ན་མི་སྐྱེ་སྟེ། མདོར། དེ་ཉིད་ཀྱི་མིང་མ་སྨོས་ན་མི་སྐྱེའོ། །དགེ་འདུན་གྱི་
ན་ཡང་བར་དོའི་སྐྱེ་གནས་ཀྱིས་མི་སྐྱེའོ་ཞེས་སོ། །དེ་ཡང་ཆོ་ག་ལྷག་ཆད་མེད་པར་ལན་གསུམ་
གསོལ་བ་བཏབ་པས་ཚང་བ་ཡིན། ལས་མངོན་སུམ་དུ་གྱུར་པ་ལ་ལས་མཁན་གྱིས་བསྒྲུབ་བྱའི་
མིང་དང་། མཁན་པོའི་མིང་དང་། དགེ་འདུན་གྱི་མིང་རྣམས་མ་བརྗོད་པའམ། གསོལ་བ་
དང་བརྗོད་པ་གང་རུང་ཆད་ན་མི་སྐྱེ་སྟེ། ལུང་ལས། གང་ཟག་ལྔ་བསྙེན་པར་མ་རྫོགས་ཞེས་བྱ་
སྟེ། བདག་གི་མིང་མི་བརྗོད་པ་དང་། མཁན་པོའི་མིང་མི་བརྗོད་པ་དང་། གསོལ་བ་ཆད་པ་
དང་། བརྗོད་པ་ཆད་པ་དང་། བསྙེན་པར་རྫོགས་པར་མི་ཤེས་པའོ་ཞེས་གསུངས། མདོར་ན་
གསོལ་བ་དང་བཞིའི་ལས་ཚིག་ཕྱེད་ཀྱང་མ་འཁྲུལ་བ་ཚང་ལ་མ་ནོར་མ་འཁྲུལ་བ་ཞིག་དགོས་ཏེ།
ད་ལྟ་ཉིད་དུ་མངོན་དུ་འགྱུར་བས་སྡོམ་པ་སྐྱེ་བའི་རྒྱུ་ཚོགས་ཐམས་ཅད་ཚང་བ་ཡིན་ནོ། །ད་
ཧྲིལ་གྱིས་དྲིལ་ན། མཁན་སློབ་དགེ་འདུན་དང་བཅས་པ་ལ་སེམས་དང་བའི་སྒོ་ནས། སེམས་
ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་བསྙེན་རྫོགས་ཀྱི་སྡོམ་པ་
བླངས་ལ་མ་ཤི་བར་དུ་བསྲུང་སྙམ་པ་གྱིས། རྗེས་ཟློས་བགྱི་མི་འཚལ། དགེ་འདུན་རྣམས་སྤྱོད་
ལམ་བསྟུན་ཐུགས་དགོངས་གསུམ་པོ་གསལ་བཏབ་ནས་གསོལ་བའི་ལས་ལ་ཐུགས་གཏད་པར་
ཞུ་ཞིང་། ཆད་ལྷག་བྱུང་ན་གསོལ་བར་ཞུ། དགེ་འདུན་བཙུན་པ་རྣམས་གསན་དུ་གསོལ།
མིང་འདི་ཞེས་བགྱི་བ་འདི་མཁན་པོ་མིང་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་
པར་འཚལ་ནས་མིང་འདི་ཞེས་བགྱི་བ་འདི་མཁན་པོ་མིང་འདི་ཞེས་བགྱི་བས་དགེ་འདུན་ལས་
བསྙེན་པར་རྫོགས་པར་གསོལ་ཏེ། སྐྱེས་པ་ཡང་ལགས། སྐྱེས་པའི་དབང་པོ་དང་ཡང་ལྡན།
176



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
ལོ་ཉི་ཤུ་ཡང་ལོན། འདིའི་ཆོས་གོས་གསུམ་དང་ལྷུང་བཟེད་ཀྱང་ཚང་། བར་ཆད་ཀྱི་ཆོས་
རྣམས་ཀྱང་ཡོངས་སུ་དག་གོ་ཞེས་ཁོ་ན་ཉིད་མཆི་སྟེ། མིང་འདི་ཞེས་བགྱི་བ་འདི་མཁན་པོ་མིང་
འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་པར་གསོལ་ན། གལ་ཏེ་དགེ་འདུན་
གྱིས་དུས་ལ་བབ་ཅིང་བཟོད་ན་དགེ་འདུན་གྱིས་གནང་བར་མཛོད་ཅིག་དང་། དགེ་འདུན་
གྱིས་མིང་འདི་ཞེས་བགྱི་བ་མཁན་པོ་མིང་འདི་ཞེས་བགྱི་བས་བསྙེན་པར་རྫོགས་པར་མཛད་
དོ། །འདི་ནི་གསོལ་བའོ། །གསོལ་བ་ཐལ། བརྗོད་པའི་ལས་ལ་ཐུགས་གཏད་པར་ཞུ། དགེ་
འདུན་བཙུན་པ་རྣམས་གསན་དུ་གསོལ། མིང་འདི་ཞེས་བགྱི་བ་འདི་མཁན་པོ་མིང་འདི་ཞེས་
བགྱི་བས་དགེ་འདུན་ལས་བསྙེན་པར་རྫོགས་པར་འཚལ་ནས་མིང་འདི་ཞེས་བགྱི་བ་འདི་མཁན་
པོ་མིང་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་པར་གསོལ་ཏེསྐྱེས་པ་ཡང་
ལགས། སྐྱེས་པའི་དབང་པོ་དང་ཡང་ལྡན། ལོ་ཉི་ཤུ་ཡང་ལོན། འདིའི་ཆོས་གོས་གསུམ་དང་
ལྷུང་བཟེད་ཀྱང་ཚང་། བར་ཆད་ཀྱི་ཆོས་རྣམས་ཀྱང་ཡོངས་སུ་དག་གོ་ཞེས་ཁོ་ན་ཉིད་མཆི་སྟེ།
མིང་འདི་ཞེས་བགྱི་བ་འདི་མཁན་པོ་མིང་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་
པར་གསོལ་ན། དེའི་སླད་དུ་དགེ་འདུན་གྱིས་མིང་འདི་ཞེས་བགྱི་བ་འདི་མཁན་པོ་མིང་འདི་
ཞེས་བགྱི་བས་བསྙེན་པར་རྫོགས་པར་མཛད་ན། ཚེ་དང་ལྡན་པ་གང་དག་མིང་འདི་ཞེས་བགྱི་
བ་མཁན་པོ་མིང་འདི་ཞེས་བགྱི་བས་བསྙེན་པར་རྫོགས་པར་མཛད་པར་བཟོད་པ་དེ་དག་ནི་
ཅང་མ་གསུངས་ཤིག །གང་དག་མི་བཟོད་པ་དེ་དག་ནི་གསུངས་ཤིག །བརྗོད་པ་དང་པོ་ཐལ།
གཉིས་པ་ལ་ཐུགས་གཏོད་པར་ཞུ་བྱས་ལ་གཉིས་པ་བྱ། གསུམ་པའི་སྐབས་སུ་ལས་ཆགས་པ་
ལགས། མདོར། བརྗོད་པ་ཐ་མ་གང་ཡིན་པའི་ཆ་གསུམ་པ་ལ་གྲུབ་པ་ཉིད་དོ་ཞེས་གསུངས་
པས། མཆི་སྟེ་ཡན་ཆད་ངོ་བོ་བརྗོད་པ། དེའི་འོག་ནས་གསོལ་ནའི་བར་བྱ་བ་བརྗོད་པ། དེའི་
སླད་དུ་མན་ཆད་བྱེད་པ་བརྗོད་པ་ཡིན་པས་ངོ་བོ་བརྗོད་པ་དང་བྱ་བ་བརྗོད་པ་གཉིས་རྫོགས་པ་
གསོལ་ན་ཞེས་པ་འགག་པ་དང་མཉམ་དུ་ཁྱེད་ལ་སྡོམ་པ་སྐྱེ། ངེད་སློབ་དཔོན་དུ་འགྱུར་བ་
ཡིན། དེའི་སླད་དུ་ཞེས་པའི་ཚིག་བྱུང་བ་དང་སྡོམ་པ་སྐྱེ། དགེ་སློང་དུ་གྱུར་སྙམ་དུ་སེམས་
མཛོད། དགེ་འདུན་རྣམས་བརྗོད་པ་གསུམ་པ་ལ་ཐུགས་གཏད་པར་ཞུ་བྱས་ལ་གསུམ་པ་བྱ།
ལས་ཀྱི་མཇུག་སྡུད་ལ་ཐུགས་གཏད་པར་ཞུ། དགེ་འདུན་གྱིས་བཟོད་ཅིང་གནང་ནས་དགེ་༡
Qu2
177



༄༅། དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
...
བགྱི་
ཞིང་
སྙམ་
པ་འཆལ་ཚུལ་གྱི་རྒྱུན་སྡོམ་ཞིང་འགོག་པར་བྱེད་པའི་ཆུ་ལོན་ལྟ་འདུན་གྱིས་མིང་འདི་ཞེས་བགྱི་བ་མཁན་པོ་མིང་འདི་ཞེས་བགྱི་བས་བསྙེན་པར་རྫོགས་པར་
མཛད་ལགས་ཏེ། འདི་ལྟར་ཅང་མི་གསུང་བས་དེ་དེ་བཞིན་དུ་འཛིན་ཏོ། །གལ་ཏེ་ཆོ་ག་ནོར་
བའམ། དགེ་སློང་སོང་བ་ལ་སོགས་པས་ལས་འཁྲུགས་ནས་བསྐྱར་དགོས་ནི། གསོལ་བ་
བསྐྱར་ན་བཙུན་པ་དག་ཡང་གསོལ་བ་བགྱིའོ་ཞེས་བྱས་ལ་བསྐྱུར། བརྗོད་པ་བསྐྱར་ན་བཙུན་
པ་དག་ཡང་རྗེས་སུ་བསྒྲག་གོ་བྱས་ལ་བསྐྱུར། གཉིས་ཀ་བསྐྱར་ན་བཙུན་པ་དག་ཡང་གསོལ་བ་
བགྱི་ཞིང་རྗེས་སུ་ཡང་བསྒྲག་གོ་བྱས་ལ་བསྐྱར་རོ། །དེ་ལྟར་གསོལ་བཞིའི་ལས་ཀྱིས་ཁྱེད་ཀྱི་རྒྱུད་
ལ་རྫོགས་
བུ། རྣམ་པ་རིག་བྱེད་ཡིན་མིན་གཉིས་ཀྱིས་བསྡུས་པའི་གཟུགས་རྫས་བདུན་ཐོབ། དགེ་སློང་
དུ་གྱུར་པས་དགའ་བ་སྒོམས་ཤིག །དེས་དངོས་གཞི་གྲུབ། མཇུག་གི་ཆོ་ག་ལ་གཉིས་ཡོད་པའི་
དང་པོ་ཆེ་གེ་མོས་མཛོད་ཅེས་བརྗོད་དོ། །དེ་ནས་དགེ་སློང་དེས་ཉིན་མོ་ཡིན་ན་ཉི་མ་རྫོགས་
པའི་སར་ཐུར་མ་སོར་བཞི་པས་གྲིབ་ཚོད་བཅལ་ནས། སྐྱེས་བུ་དང་། རྐང་པའི་ཚད་དང་།
ཉིན་མོའི་ཆ་ངེས་པར་བྱ། མཚན་མོ་ཡིན་ན་སྐུར་ཁོངས་ལ་དཔག་སྟེ་མཚན་མོའི་ཐུན་ཚོད་ངེས་
པར་བྱས་ལ། དེ་ནས་ཁྱེད་བསྙེན་པར་རྫོགས་པ་སྒྲུབ་པའི་ཆོ་ག་སྦྱོར་དངོས་མཇུག་གསུམ་ལས་
འདིར་མཇུག་གི་སྐབས་ཡིན། དེ་ལ་གཉིས་ཡོད་པའི་དང་པོ་བསྙེན་བཀུར་གྱི་གནས་དང་
གནས་མ་ཡིན་པ་ཤེས་པའི་དོན་དུ་བསྙེན་པར་རྫོགས་པའི་དུས་གོ་བར་བྱ་བ་ལ་ལྔ་ཡོད་པའི་དང་
པོ་བསྙེན་བཀུར་གྱི་གནས་ནི་མཚན་མཐུན་པ་སྡོམ་པ་མཉམ་ཡང་དུས་ཀྱིས་རྒན་པ་རྣམས་ཡིན།
གཉིས་པ་གནས་མ་ཡིན་པ་ནི་བསྙེན་པར་མ་རྫོགས་པ་ཐམས་ཅད་དང་། དུས་ཀྱིས་གཞོན་པའི་
དགེ་སློང་རྣམས་དང་། རྟེན་དམན་པ་དགེ་སློང་མ་བསྙེན་པར་རྫོགས་ནས་ལོ་བརྒྱ་ལོན་པ་ཚུན་
ཚོད་ཀྱང་ཡིན། དུས་ཀྱིས་རྒན་ཡང་ས་གཞན་ན་གནས་པ་ལ་སོགས་པའི་དམིགས་བསལ་
གསུངས་པ་རྣམས་བསྙེན་བཀུར་གྱི་གནས་མ་ཡིན། དུས་ཀྱི་རྒན་གཞོན་ཡང་གྲིབ་མ་སོར་
གཅིག་ཙམ་གྱིས་རྒན་གཞོན་གྱི་ཁྱད་འཇོག་པ་ཡིན།
གསུམ་པ་ བསྙེན་བཀུར་རང་གི་ངོ་བོ་གྲལ་གོང་དུ་གཏོང་། རྙེད་པ་དང་པོར་འབུལ།པ
178



» །འདུལ་བའི་ལག་ལེན་དྲི་མ་མེད་པའི་ཕྲེང་བ།
ཕྱག་དང་སྔོན་དུ་ལྡང་བ་ལ་སོགས་པ་གུས་པའི་ལས་རྣམས་ཡིན། བཞི་པ་གང་ལ་བརྟེན་ནས་གོ་
ཞིང་རེག་པར་བྱ་བ་ནི་ལུང་དང་ལས་བརྒྱ་རྩ་གཅིག་དང་མདོ་རྩ་ནས་དངོས་སུ་གསུམ་ཕྲ་རིམ་
ནས་གསུངས་ཀྱང་། གཞི་འགྲེལ་མཁན་པོས་ཕྲ་རིམ་ནས་བཅལ་ནས་རགས་རིམ་བརྗོད་པར་
གསུངས་ཤིང། ལོ་ཚིགས་ཤེས་པར་བྱ་བའི་ཕྱིར་ཞེས་པས་ལོ་ཡང་བརྗོད་དགོས་པར་བསྟན་
པས་དེ་ལ་ད་ལོ་ཆེ་གེའི་ལོ་ཡིན། དེ་ལ་དུས་ཚོད་དགུན་དང་། དཔྱིད་དང་། དབྱར་དང་།
དབྱར་ཐུང་ངུ་དང་། དབྱར་རིང་པོ་སྟེ་ལྔ་ལས་དཔྱིད་ཀྱི་དུས་ཡིན། དེ་ལ་དཔྱིད་ཟླ་འབྲིང་དང་
ཐ་ཆུང་དང་། དབྱར་ཟླ་ར་བ་དང་། འབྲིང་སྟེ་ཟླ་བ་བཞི་ཡོད་པའི་ཆེ་གེ་ཡིན། དེ་ལ་མར་ངོ་
ཡར་ངོ་གཉིས་ཡོད་པའི་ཆེ་གེ་ཡིན། དེ་ལ་ཚེས་གྲངས་བཅུ་བཞིའམ་བཅོ་ལྔ་ཡོད་པའི་ཆེ་གེ་ཡིན།
དེ་ལ་ཉིན་མཚན་གྱི་ཆ་ཉི་ཤུ་རྩ་གཉིས་ཡོད་པའི་ཆེ་གེ་ཡིན། དེ་ལ་ཉིན་མོ་ཡིན་ན་གྲིབ་ཚོད་སྐྱེས་
བུ་དང་། རྐང་པ་ཆེ་གེ་མོའི་དུས་སུ་ཁྱོད་བསྙེན་པར་རྫོགས་པ་ཡིན་ཞེས་པའམ། མཚན་མོ་
ཡིན་ན་གྲིབ་ཚོད་མི་དགོས། མཚན་མོའི་ཆ་འདི་ཙམ་ལ་ཁྱོད་བསྙེན་པར་རྫོགས་པ་ཡིན་པས་
བསྙེན་བཀུར་གྱི་གནས་རྣམས་གྲལ་འགོར་ཐོང་། ཕྱག་དང་བསྙེན་བཀུར་ཡར་ལ་སྟོབས། རྙེད་
པ་དང་པོར་ཕུལ། ལས་སུ་བྱ་བ་མཇུག་ལ་སྐོས། གནས་མ་ཡིན་པ་རྣམས་གྲལ་འོག་ཏུ་ཞོག །
ཕྱག་དང་བསྙེན་བཀུར་སྟོབ་པ་བྱུང་ན་ཕལ་ཆེར་ལ་དང་དུ་ལོངས། དུས་རང་དང་མཉམ་པ་
རྣམས་གཅིག་གིས་གཅིག་ལ་ཕྱག་བྱ་མི་དགོས། གྲལ་ལ་གནས་དེར་འོངས་པ་སྔ་རིམ་ནས་
འཁོད། རྙེད་པའང་དེའི་སྔ་རིམ་ནས་འབུལ། ལས་སུ་ ཕྱི་རིམ་ནས་བསྐོ། ས ་གའི་ལྷས།
གཉིས་སམ་གསུམ་པོ་དག་ཀྱང་རུང་། །དུས་གཅིག་ལ་ནི་བསྙེན་རྫོགས་ན། །ན་ཚོད་བྱེ་བྲག་
ཡོད་གྱུར་ཀྱང་། །རྒན་པོ་མེད་ཅིང་གསར་བུ་མེད། །ཕན་ཚུན་ཕྱག་ཀྱང་ཡོད་མིན་ཏེ། །རྙེད་
པ་གྲལ་རིམ་བཞིན་དུའོ། ། ལས་འཆོལ་བ་ནི་དེ་དག་ལ། ། སྐུལ་བྱེད་དབང་གིས་རིམ་པ་
བཞིན། །ཞེས་སོ། །
ལྔ་པ་ཕན་ཡོན་ནི། དངོས་སུ་སྡོམ་པ་ཐོབ་པའི་དུས་ཤེས། ཤེས་ནས་གནས་ལ་བསྙེན་
བཀུར་བྱས་པས། མདོར་སོ་སོ་ཐར་པའི་སྡོམ་པ་མཆོག་ལ་རབ་ཏུ་བྱུང་བས་ཕྱག་བྱའོ། །
མཉམ་ན་རྒན་པ་ལའོ། །མཚན་ཐ་མི་དད་པ་ལའོ། །ཞེས་བཅས་པ་དང་མཐུན། རང་གཞན་༡
༢
1
179



༄༅།།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
གྱི་བསླབ་པ་ལ་མ་གུས་པའི་ཉེས་པས་མི་གོས། འཇིག་རྟེན་པའི་ཆོས་དགེ་བ་ལ་གནས་པས་བདེ་
ལེགས་ཐམས་ཅད་ཀྱི་རྒྱུར་འགྱུར་བར་གླེང་གཞིས་ཤེས་ལ། དེ་ཉིད་མི་གནས་པའི་མྱང་འདས་
ཀྱི་བསམ་པས་ཟིན་པས་སངས་རྒྱས་འཐོབ་པའི་རྒྱུར་འགྱུར་བའི་དགོས་པ་ཡོད་པས་དེ་རྣམས་
སེམས་ལ་བཞག་ནས་ལག་ལེན་ལ་ཐེབས་པར་མཛོད། མཇུག་ཆོ་ག་གཉིས་པ་དགེ་བའི་བཤེས་
གཉེན་པས་གསུང་བར་འགྱུར་བ་ལགས་ཞེས་བརྗོད། དེ་ནས་ལས་བྱེད་པས། དགེ་བཤེས་
པས་གསུངས་པ་དེ་རྣམས་ཀྱང་ཤེས་པར་བྱས་ནས་ལག་ལེན་ལ་གདབ་འཚལ། མཇུག་ཆོ་ག་
གཉིས་པ་ཐོབ་པའི་སྡོམ་པ་མི་ཉམས་ཤིང་འཕེལ་བར་བྱ་བའི་ཕྱིར་གདམས་ངག་བཅུ་གཅིག་
བརྗོད་པ་ལ་དགེ་སློང་གི་བསླབ་བྱ་མདོར་བསྡུས་ཏེ་བརྗོད་པ་དང། དེ་ལ་བསླབ་ཚུལ་གྱི་
གདམས་ངག་བརྗོད་པ་གཉིས་ཀྱི་དང་པོ་ལ། བསླབ་བྱའི་གཙོ་བོ་རྣམས་དངོས་སུ་བརྗོད་པ་
དང་། དངོས་སུ་མ་བརྗོད་པ་བླངས་པ་རྣམས་ཤེས་པའི་ཐབས་བརྗོད་པ་དང་གཉིས་ཀྱི་དང་པོ་
ལ། བསྟེན་བྱ་འཚོ་བ་དང་། བསྲུང་བྱ་ཚུལ་ཁྲིམས་དང་། ཉམས་ལེན་སྤྱོད་པ་དང་། རྟོགས་
པ་ལྟ་བ་རྣམ་དག་ལ་གདམས་པ་དང་བཞིའི་དང་པོ་ལ་སྤྱིར་གདམས་པ། བྱེ་བྲག་ཏུ་ཕྱེ་སྟེ་
གདམས་པ་དང་གཉིས་ཀྱི་དང་པོ་ནི། བསྙེན་པར་རྫོགས་མ་ཐག་པ་དེས་གང་ལ་བསྟེན་ནས་
འཚོ་བའི་གནས་རྣམས་མ་ཤེས་ན་ལྟུང་བར་འགྱུར་བས། མདོར། བསྙེན་པར་རྫོགས་མ་ཐག་
པ་ལ་ནི་མི་བརྗོད་པར་མི་བྱའོ་ཞེས་གསུངས་པས་གནས་བརྗོད་དགོས་ལ། དེའང་དགེ་སློང་གི་
དངོས་པོ་ཐོབ་ནས་ཉམས་པ་བཞི་སྤང་དགོས་པས་འཚོ་བ་ཉམས་པ་སྤང་བའི་ཕྱིར་ཚངས་པར་
སྤྱོད་པ་རྣམས་ཀྱིས་བསྟེན་པར་བྱ་བ་ཡིན་པའི་ཕྱིར་གནས་ཏེ། རང་བཞིན་དུ་གནས་པས་གོས་
དང་ཟས་དང་གནས་མལ་ཏེ་གསུམ། ནད་པས་དེའི་སྟེང་དུ་སྨན་དང་བཞི་བསྟེན་པས་སེམས་
ལས་སུ་རུང་བར་འགྱུར་ལ། དེའང་མཐའ་གཉིས་སུ་མ་ལྷུང་པ་ཞིག་དགོས་སོ། །ཞེས་སྤྱིར་
འདོམས་པ་འདིར་གདའ། ཚེ་དང་ལྡན་པ་མིང་འདི་ཞེས་བགྱི་བ་ཁྱོད་ཉོན་ཅིག །བཞི་པོ་འདི་
དག་ནི་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱུས་མཁྱེན་ཅིང་གཟིགས་པ་དེས་དེ་ལྟར་རབ་ཏུ་བྱུང་བ་དང་བསྙེན་པར་རྫོགས་པ་དགེ་སློང་གི་
གནས་སུ་གསུངས་ཏེ། དེ་ལ་གནས་ན་དགེ་སློང་ལེགས་པར་གསུངས་པའི་ཆོས་འདུལ་བ་ལ་༣
180



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་པ་
བ
མརབ་ཏུ་བྱུང་བ་དང་བསྙེན་པར་རྫོགས་པ་དགེ་སློང་གི་དངོས་པོར་འགྱུར་རོ། །
གཉིས་པ་ལ་བཞིའི་དང་པོ་གོས་མཐའ་གཉིས་སུ་མ་ལྷུང་བ་ལ་བསླབ་པ་ནི། སྤྱིར་འདུལ་
བ་ལུང་ལས། དགེ་སློང་རབ་ཏུ་བྱུང་བས་ནི་མཐའ་གཉིས་ལ་བརྟེན་པར་མི་བྱ། བསྙེན་པར་མི་
བྱ། བསྙེན་བཀུར་མི་བྱ་སྟེ། གཉིས་གང་ཞེ་ན། འདོད་པ་རྣམས་ལ་འདོད་པའི་བསོད་སྙོམས་
ཀྱི་རྗེས་སུ་བརྩོན་པ་དམན་པ་ཐ་དད་མ་རབས་གང་ཡིན་པ་དང་། བདག་ཉིད་དུབ་པ་ལ་རྗེས་
སུ་བརྩོན་པ། སྡུག་བསྔལ་བ། འཕགས་པ་མ་ཡིན་པ། གནོད་པ་དང་ལྡན་པ་གང་ཡིན་
པའོ། །ཁྱོད་ཀྱིས་མཐའ་འདི་གཉིས་ལ་མི་བརྟེན་པར་དབུ་མའི་ལམ་མིག་བྱེད་པ། ཡེ་ཤེས་
བྱེད་པ། ཉེ་བར་ཞི་བར་འགྱུར་བ། མངོན་པར་ཤེས་པ་དང་། རྫོགས་པར་བྱང་ཆུབ་པ་དང།
མྱ་ངན་ལས་འདའ་བར་འགྱུར་བ་ཡོད་དེ། ཞེས་གསུངས་པས། ངན་པ་དང་ཉུང་ངུ་དང་ཆུང་
ངུས་ཆོག་མི་ཤེས་པར་བཟང་པོ་དང་མང་པོ་ལ་སྲེད་པ་བཀག་པ་ལས་འདས་ཏེ་བཟང་པོ་དང་།
མང་པོ་ལ་སྤྱོད་པ་འདོད་པ་བསོད་སྙོམས་ཀྱི་མཐའ་དང་། རྩོལ་མེད་དུ་རྙེད་ཅིང་གནང་ཡང་
བག་འཁུམས་ནས་སྤྱོད་མི་ནུས་པར་རང་གི་ལུས་སེམས་གདུང་བར་བྱེད་པ། ངལ་ཞིང་དུབ་
པའི་མཐའ་གཉིས་སྤངས་ནས་དབུ་མའི་ལམ་བསྟེན་དགོས་པས། དང་པོ་གོས་བཟང་པོ་ལ་
སྲེད་པས་ཚེགས་དང་འབད་རྩོལ་གྱིས་བསྒྲུབ་ཅིང་ཞེན་པས་ལོངས་སྤྱད་པ་འདོད་པ་བསོད་
སྙོམས་ཀྱི་མཐའ་སྤོང་བ་འདིར་གདའ། བཞི་གང་ཞེ་ན། གོས་ཀྱི་ནང་ན་ཕྱག་དར་ཁྲོད་ནི་རུང་
བ་རྙེད་ཀྱང་སླ་བ་སྟེ། དེ་ལ་གནས་ན་དགེ་སློང་ལེགས་པར་གསུངས་པའི་ཆོས་འདུལ་བ་ལ་རབ་
ཏུ་བྱུང་བ་དང་བསྙེན་པར་རྫོགས་པ་དགེ་སློང་གི་དངོས་པོར་འགྱུར་རོ། །མིང་འདི་ཞེས་བྱ་བ་
ཁྱོད་ཇི་སྲིད་འཚོའི་བར་དུ་ཕྱག་དར་ཁྲོད་ཀྱི་གོས་ཀྱིས་འཚོ་བར་སྤྲོའམ། དེས་སྤྲོ་ཞེས་བརྗོད་
པར་བྱའོ། །མདོ་རྩར། མྱ་ངན་ལས་འདས་པའི་བསམ་པས་རབ་ཏུ་བྱུང་བ་ཚུལ་ཁྲིམས་དང་
ལྡན་པ་ལ་ནི་གོས་སྟོང་ཕྲག་བརྒྱ་པ་དང་། ཟས་རོ་བརྒྱ་པ་དང་། ཁང་པ་བརྩེགས་པ་ལྔ་བརྒྱ་པ་
ཡང་འོས་སོ། །ཞེས་རང་ངེས་འབྱུང་གི་ཚུལ་ཁྲིམས་རྣམ་དག་དང་ལྡན། དགེ་བའི་ཕྱོགས་ལ་
བརྩོན་པ་ལྷུར་བྱེད་པ་ཡིན་ན། སྒྲུབ་པའི་ཚེ་ན་ཚེགས་དང་འབད་རྩོལ་གྱིས་སྒྲུབ་མི་དགོས།
ལོངས་སྤྱོད་པའི་ཚེ་ན་ཆགས་ཞེན་དྲག་པོ་མི་སྐྱེ་ན་གོས་ཀར་པ་ཎི་འབུམ་རི་བ་ཡང་ལོངས་སྤྱད་
པས་ཆོག་གོ་ཞེས་འདོམས་པ་གཉིས་པ་ངལ་ཞིང་དུབ་པའི་མཐའ་སྤོང་བ་འདིར་གདའ། ལྷག་
181



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པར་རྙེད་ན་དར་རམ། རས་སམ། རས་ཡུག་ཆེན་ནམ། བེའུ་རས་སམ། དར་ལཱའམ།
མོན་དར་རམ། བེའུ་རས་ཡུག་ཆེན་ནམ། བེའུ་རས་དམར་པོའམ། བེའུ་ཕྲུག་གམ། ལྭ་
དམར་རམ། ཡུལ་ཀ་ཤི་ཀའི་རས་ཕྲན་ནམ། ཁ་དོག་རན་པའམ། ཁ་དོག་ངན་པའམ། བལ་
གོས་སམ། ཤ་ནའི་རས་སམ། ཟར་མའི་རས་སམ། རས་གོས་སམ། དྲུ་གུ་ལའི་རས་སམ།
ཀོ་ཏམ་པའི་རས་སམ། ཉི་འོག་གི་རས་སམ། གཞན་ཡང་གོས་རུང་བ་གང་དགེ་འདུན་ནམ་
གང་ཟག་ལས་རྙེད་ན། དེ་ཡང་ཁྱེད་ཀྱིས་ལོངས་ལ་ཚོད་ཟིན་པར་གྱིས་ཤིག །ཇི་ལྟར་ཁྱོད་
གནས་འདི་ལྟ་བུ་ལ་དམ་འཆའམ། འཆའ་ལགས་ཞེས་བརྗོད་པར
ཞེས་བརྗོད་པར་བྱའོ།
།
གཉིས་པ་ཟས་མཐའ་གཉིས་སུ་མ་ལྷུང་བ་ལ་གཉིས་ཡོད་པའི་དང་པོ་འདོད་ཞེན་གྱིས་མི་
རུང་བའི་ཟས་བཟང་པོ་ཚེགས་ཀྱིས་སྒྲུབ་ཅིང་སྤྱོད་པ་སྤངས་ནས་སྦྱིན་བདག་ལས་བསླངས་པའི་
བསོད་སྙོམས་ཀྱིས་འཚོ་དགོས་སོ། །ཞེས་འདོད་པ་བསོད་སྙོམས་ཀྱི་མཐའ་སྤོང་བ་འདིར་
གདའ། མིང་འདི་ཞེས་བྱ་བ་ཁྱོད་ཉོན་ཅིག ཟས་ཀྱི་ནང་ནས་བསོད་སྙོམས་ནི་རུང་བ་རྙེད་
ཀྱང་སླ་བ་སྟེ། དེ་ལ་གནས་ན་དགེ་སློང་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་
བ་དང་བསྙེན་པར་རྫོགས་པ་དགེ་སློང་གི་དངོས་པོར་འགྱུར་རོ། །མིང་འདི་ཞེས་བྱ་བ་ཁྱོད་ཇི་
སྲིད་འཚོའི་བར་དུ་བསོད་སྙོམས་ཀྱི་ཟས་ཀྱིས་འཚོ་བར་སྤྲོའམ། དེས་སྤྲོ་ལགས་ཞེས་བརྗོད་
དོ། །
གཉིས་པ་རང་ཆོས་གཉིས་ལྡན་གྱིས་རྩོལ་མེད་དུ་རྙེད་པ་ལ་ཆགས་ཞེན་མེད་པའི་སྒོ་ནས་
ཟས་བཟང་པོ་ལ་ཡང་ལོངས་སྤྱད་པར་བྱའོ། །ཞེས་ངལ་ཞིང་དུབ་པའི་མཐའ་སྤོང་བ་འདིར་
གདའ། ལྷག་པར་རྙེད་ན་འབྲས་ཆན་ནམ། སྐྱོ་མའམ། ཐུག་པའམ། ལྔ་སྟོན་ནམ། བརྒྱད་
སྟོན་ནམ། བཅུ་བཞི་སྟོན་ནམ། ཉ་སྟོན་ནམ། རྟག་རེས་འཁོར་རམ། མགྲོན་དུ་བོས་
པའམ། འཕྲལ་ལ་འབོད་པའམ། སྤགས་པའམ། གཞན་ཡང་ཟས་རུང་བ་གང་དགེ་འདུན་
ནམ། གང་ཟག་ལས་རྙེད་ན། དེའང་ཁྱོད་ཀྱིས་ལོངས་ལ་ཚོད་ཟིན་པར་གྱིས་ཤིག །ཇི་ལྟར་
ཁྱོད་གནས་འདི་ལྟ་བུ་ལ་དམ་འཆའམ། དེས་འཆའ་ལགས་ཞེས་བརྗོད་པར་བྱའོ། །
གསུམ་པ་གནས་མལ་མཐའ་གཉིས་སུ་མ་ལྷུང་པ་ལ་གདམས་པ་ལ་གཉིས་ལས། དང་པོ་
འདོད་ཞེན་གྱིས་མི་རུང་བའི་ཁྱིམ་དང་། གནས་མལ་བཟང་པོ་ཚེགས་ཀྱིས་སྒྲུབ་པ་དང་ལོངས་.
182



༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
པསྤྱོད་པ་སྤངས་ཏེ་ཤིང་དྲུང་གི་གནས་མལ་གྱིས་ཀྱང་འཚོ་བར་བྱ་དགོས་ཞེས་སྟོན་པ་འདོད་པ་
བསོད་སྙོམས་ཀྱི་མཐའ་སྤོང་བ་འདིར་གདའ། མིང་འདི་ཞེས་བྱ་བ་ཁྱོད་ཉོན་ཅིག །གནས་
མལ་གྱི་ནང་ན་ཤིང་དྲུང་ནི་རུང་བ་རྙེད་ཀྱང་སླ་བ་སྟེ་དེ་ལ་གནས་ན་དགེ་སློང་ལེགས་པར་
གསུངས་པའི་ཆོས་འདུལ་བ་ལ་རབ་ཏུ་བྱུང་བ་དང་བསྙེན་པར་རྫོགས་པ་དགེ་སློང་གི་དངོས་
པོར་འགྱུར་རོ། །མིང་འདི་ཞེས་བྱ་བ་ཁྱོད་ཇི་སྲིད་འཚོའི་བར་དུ་ཤིང་དྲུང་གི་གནས་མལ་གྱིས་
འཚོ་བར་སྤྲོའམ། དེས་སྤྲོ་ལགས་ཞེས་བརྗོད་དོ། །
གཉིས་པ་རང་ཆོས་གཉིས་ལྡན་གྱིས་རྩོལ་མེད་དུ་རྙེད་ན་ཁང་བརྩེགས་ཁང་མིག་ལྔ་བརྒྱ་
ཞེན་མེད་དུ་ལོངས་སྤྱད་པས་ཆོག་གོ་ཞེས་སྟོན་པ་ངལ་ཞིང་དུབ་པའི་མཐའ་སྤང་བ་
འདིར་གདའ། ལྷག་པར་རྙེད་ན་ཁང་པའམ། ལྔ་ ཁང་ངམ། ཁང་པ་བརྩེགས་པའམ།
བསིལ་ཁང་ངམ། སབ་མོས་བསྐོར་བའམ། བ་གམ་མམ། ཁང་བཟང་ངམ། སྒོ་ཁང་སྟེང་གི་
བསིལ་ཁང་ངམ། ཁང་སྟེང་གི་ཡོལ་ཁང་ངམ། ཡོལ་ཁང་ངམ། སྤང་ལེབ་ཁང་ངམ། ས་ཕུག་
གམ། བྲག་ཕུག་གམ། རི་ཕུག་གམ། རྩྭའི་སྤྱིལ་བུའམ། ལོ་མའི་སྤྱིལ་བུའམ། འཆག་པར་
བྱས་པའམ། འཆག་པར་མ་བྱས་པའམ། བྱ་སྐྱིབས་སུ་བྱས་པའམ། བྱ་སྐྱིབས་སུ་མ་བྱས་
པའམ། གཞན་ཡང་གནས་མལ་རུང་བ་གང་དགེ་འདུན་ནམ་གང་ཟག་ལས་རྙེད་ན། དེ་ཡང་
ཁྱོད་ཀྱིས་ལོངས་ལ་ཚོད་ཟིན་པར་གྱིས་ཤིག །ཇི་ལྟར་ཁྱོད་གནས་འདི་ལྟ་བུ་ལ་དམ་འཆའམ།
དེས་འཆའ་ལགས་ཞེས་བརྗོད་པར་བྱའོ། །
བཞི་པ་སྨན་མཐའ་གཉིས་སུ་མ་ལྷུང་བ་ལ་གདམས་པ་ལ་གཉིས་ཡོད་པའི་དང་པོ་འདོད་
ཞེན་གྱིས་སྨན་མི་རུང་བ་དང་། བཟང་པོ་ཚེགས་ཀྱིས་སྒྲུབ་ཅིང་ལོངས་སྤྱོད་པ་སྤངས་ནས།
གཞན་གྱིས་སྨན་བསྐོལ་ཏེ་ཁུ་བ་བཀུས་ཤིང་བཏོན་ནས་རྩིགས་མ་བོར་བའི་སྨན་གྱིས་ཀྱང་འཚོ་
དགོས་སོ་ཞེས་སྟོན་པ་འདོད་པ་བསོད་སྙོམས་ཀྱི་མཐའ་སྤོང་བ་འདིར་གདའ། མིང་འདི་ཞེས་
བགྱི་བ་ཁྱོད་ཉོན་ཅིག །སྨན་གྱི་ནང་ནས་བཀུས་ཏེ་བོར་བ་ནི་རུང་བ་རྙེད་ཀྱང་སླ་བ་སྟེ། དེ་ལ་
གནས་ན་དགེ་སློང་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་བ་དང་བསྙེན་པར་
རྫོགས་པ་དགེ་སློང་གི་དངོས་པོར་འགྱུར་རོ། །མིང་འདི་ཞེས་བྱ་བ་ཁྱོད་ཇི་སྲིད་འཚོའི་བར་དུ་
བཀུས་ཏེ་བོར་བའི་སྨན་གྱིས་འཚོ་བར་སྤྲོའམ། དེས་སྤྲོ་ལགས་ཞེས་བརྗོད་དོ།
183



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
གཉིས་པ་རང་ཆོས་གཉིས་ལྡན་གྱིས་རྩོལ་མེད་དུ་རྙེད་ན་སྨན་བཟང་པོ་ལའང་ཞེན་མེད་
དུ་ལོངས་ས་སྤྱད་པས་ཆོག་གོ་ཞེས་སྟོན་པ་ངལ་ཞིང་དུབ་པའི་མཐའ་སྤོང་བ་འདིར་གདའ། ལྷག་
པར་རྙེད་ན་ཞུན་མར་རམ། འབྲུ་མར་རམ། སྒྲུང་རྩིའམ། བུ་རམ་གྱི་དབུ་བའམ། དུས་སུ་
རུང་བའམ། ཐུན་ཚོད་དུ་རུང་བའམ། ཞག་བདུན་པའམ། འཚོ་བའི་བར་དུ་བཅང་བའམ།
རྩ་བའི་སྨན་ནམ། སྡོང་བུའི་སྨན་ནམ། ལོ་མའི་སྨན་ནམ། མེ་ཏོག་གི་སྨན་ནམ། འབྲས་
བུའི་སྨན་ནམ། གཞན་ཡང་སྨན་རུང་བ་གང་དགེ་འདུན་ནམ་གང་ཟག་ལས་རྙེད་ན་དེ་ཡང
ཁྱོད་ཀྱིས་ལོངས་ལ་ཚོད་ཟིན་པར་གྱིས་ཤིག ཇི་ལྟར་ཁྱོད་གནས་འདི་ལྟ་བུ་ལ་དམ་འཆའམ།
དེས་འཆའ་ལགས་ཞེས་བརྗོད་པར་བྱའོ། །དེ་ལྟར་མཐའ་གཉིས་སྤངས་པའི་ཚུལ་གྱིས་གནས་
བཞི་ལ་བརྟེན་ན་འཚོ་བ་མ་ཉམས་པ་ཡིན་ཏེ། ལུང་དུ་དེའི་འཚོ་བ་ཡོངས་སུ་དག་པ་ཡིན་ན་དེ་
ལྟ་བུ་ནི་འཚོ་བ་ཉམས་པ་མ་ཡིན་པའོ་ཞེས་སོ།
གཉིས་པ་ནི་དེའི་སྟེང་དུ་ཚུལ་ཁྲིམས་མ་ཉམས་པ་ཞིག་དགོས་ཏེ། ལུང་དུ་ཚུལ་ཁྲིམས་
ཉམས་པ་ཇི་ལྟ་བུ་ཞེ་ན། ཕས་ཕམ་པ་བཞི་ལས་གང་ཡང་རུང་བའི་ལྟུང་བ་བྱུང་བར་གྱུར་ལ་
ཞེས་གསུངས་པས་ཕས་ཕམ་པ་བཞི་སྤང་དགོས་པས། དེ་ལ་སྤྱི་དང་བྱེ་བྲག་ལ་གདམས་པ་
གཉིས་ཀྱི་དང་པོ། དགེ་སློང་གི་དངོས་པོ་འཇིག་པར་བྱེད་པ་རྩ་བའི་ལྟུང་བར་འགྱུར་བའི་ཆོས་
བཞི་ཆར་གཏོགས་དང་བཅས་པ་སྤང་དགོས་སོ། །ཞེས་སྤྱིར་འདོམས་པ་འདིར་གདའ། མིང་
འདི་ཞེས་བྱ་བ་ཁྱོད་ཉོན་ཅིག །བཞི་པོ་འདི་དག་ནི་བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཁྱེན་ཅིང་གཟིགས་པ་དེས་དེ་ལྟར་རབ་
ཏུ་བྱུང་བ་དང་བསྙེན་པར་རྫོགས་པའི་དགེ་སློང་གི་ལྟུང་བར་འགྱུར་བའི་ཆོས་སུ་གསུངས་ཏེ།
དགེ་སློང་གིས་དེ་བྱས་ན་བྱས་མ་ཐག་ཏུ་དགེ་སློང་དུ་མི་རུང་བར་འགྱུར། དགེ་སྦྱོང་དུ་མི་རུང་།
ཤཱཀྱའི་སྲས་པོར་མི་རུང། དགེ་སློང་གི་དངོས་པོ་ལས་ཉམས་པར་གྱུར་ཏེ། དེའི་དགེ་སྦྱོང་གི་
ཚུལ་ཞིག་པར་འགྱུར་ཞིང་། ཉམས་པ་བཅོམ་པ་ལྟུང་བ་ཕམ་པར་གྱུར་པ་སྟེ། དགེ་སྦྱོང་གི་ཚུལ་
ཕྱིར་བླང་དུ་མེད་པར་འགྱུར་རོ། །འདི་ལྟ་སྟེ། དཔེར་ན་ཤིང་ཏ་ལའི་མགོ་བཅད་ན་སྔོན་པོར་
འགྱུར་དུ་མི་རུང་ལ། འཕེལ་ཞིང་རྒྱས་པ་དང་ཡངས་པར་འགྱུར་དུ་མི་རུང་བ་བཞིན་ནོ། །:
184



9༄༅།།འདུལ་བའི་ལག་ལེན་དྲི་མ་མེད་པའི་ཕྲེང་བ།
གཉིས་པ་བྱེ་བྲག་ལ་གདམས་པ་བཞི་ལས། རྩ་ལྟུང་བཞི་པོ་ཀུན་སློང་དུག་གསུམ་གང་
རུང་གིས་སྦྱོར་བར་ཁྱད་པར་མེད། མཐར་ཕྱིན་ཅིང་རྫོགས་པར་བྱེད་པ་ནི་མི་ཚངས་སྤྱོད་དང་
མ་བྱིན་ལེན་འདོད་ཆགས་ཀྱིས། སྲོག་གཅོད་ཞེ་སྡང་གིས། རྫུན་དུག་གསུམ་གང་རུང་གིས་
རྫོགས་པར་བྱེད་དེ། མཛོད་དུ། གསོད་དང་གནོད་སེམས་ཚིག་རྩུབ་བོ། །ཞེ་སྡང་གིས་ནི་
མཐར་ཕྱིན་བྱེད། ལོག་གཡེམ་བརྣབ་སེམས་མ་བྱིན་ལེན། །ཆགས་པ་ཡིས་ནི་རྫོགས་པར་
བྱེད། ། ལོག་པར་ལྟ་བ་གཏི་མུག་གིས། ། ལྷག་མ་གསུམ་གྱིས་རྫོགས་པར་འདོད། །ཅེས་
བཤད་པས། དང་པོ་ནང་སེམས་ཅན་ལ་ཆགས་པས་མཐར་ཕྱིན་པར་བྱེད་པ་མི་ཚངས་སྤྱོད་
སྤང་བར་གདམས་པ་ནི། མི་ཚངས་སྤྱོད་བྱས་ན་སྡོམ་པ་ལྷག་མ་མེད་པར་གཅོད་ཅིང་། དགེ་
སློང་གི་དངོས་པོ་ལས་ཉམས་པར་བྱེད་པས་སྤང་དགོས། དེའི་ཆར་གཏོགས་ཆགས་སེམས་
ཀྱིས་བུད་མེད་ལ་ལྟ་བ་ཚུན་ཆད་སྤང་དགོས་སོ་ཞེས་འདོམས་པ་འདིར་གདའ། བཞི་གང་ཞེ་ན།
འདོད་པ་དང་། འདོད་པ་ལ་ཞེན་པ་དང་། འདོད་པ་ལ་འཆུམས་པ་དང། འདོད་པ་ལ་ལྷག་
པར་ཞེན་པ་ནི་བཅོམ་ལྡན་འདས་ཀྱིས་རྣམ་གྲངས་དུ་མས་སྨད་དོ། །འདོད་པ་སྤངས་པ་ནི་
བསྔགས་ཏེ། བོར་བ་དང་། བསལ་བ་དང་། ཟད་པ་དང་། འདོད་ཆགས་དང་བྲལ་བ་དང་།
འགོག་པ་དང་། ཉེ་བར་ཞི་བ་དང་། ནུབ་པ་ནི་བསྟོད་དོ། །བཀུར་རོ། །བསྔགས་སོ། །སྙན་
པར་བརྗོད་དོ། །ཚེ་དང་ལྡན་པ་ཁྱོད་དེང་ཕྱིན་ཆད་ཆགས་སེམས་ཀྱིས་བུད་མེད་ཀྱི་ཡུལ་ལ་མིག་
གཏད་དེ་མིག་གིས་བལྟ་བར་ཡང་མི་བྱ་ན་གཉིས་ཀྱིས་གཉིས་སྤྲད་དེ་མི་ཚངས་པར་སྤྱོད་པ་ལ་
འཁྲིག་པའི་ཆོས་བསྟེན་པ་ལྟ་སྨོས་ཀྱང་ཅི་དགོས། ཚེ་དང་ལྡན་པ། བཅོམ་ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཁྱེན་ཅིང་གཟིགས་པ་
དེས། ཡང་དགེ་སློང་གང་དགེ་སློང་རྣམས་དང་ལྷན་ཅིག་བསླབ་པ་མཚུངས་པར་གྱུར་པས་
བསླབ་པ་མ་ཕུལ། བསླབ་པ་ཉམས་པར་མ་བྱས་པར་མི་ཚངས་པར་སྤྱོད་པ་འཁྲིག་པའི་ཆོས་
བསྟེན་ན་ཐ་ན་དུད་འགྲོའི་སྐྱེ་གནས་སུ་སྐྱེས་པ་དང་ལྷན་ཅིག་ཀྱང་རུང་སྟེ། དགེ་སློང་དེ་ཡང་
ཕམ་པར་གྱུར་པ་ཡིན་གྱི་གནས་པར་མི་བྱའོ་ཞེས་བྱ་བ་འདི་བཀའ་སྩལ་ཏེ། དགེ་སློང་གིས་
གནས་དེ་ལྟ་བུ་བྱས་ན་བྱས་མ་ཐག་ཏུ་དགེ་སློང་དུ་མི་རུང་བར་འགྱུར། དགེ་སྦྱོང་དུ་མི་རུང་།
ཤཱཀྱའི་སྲས་ཀྱིར་མི་རུང་། དགེ་སློང་གི་དངོས་པོ་ལས་ཉམས་པར་འགྱུར་ཏེ། དེའི་དགེ་སྦྱོང་གི་
185



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
.ཚུལ་ཞིག་པར་འགྱུར་ཞིང་ཉམས་པ་བཅོམ་པ་ལྟུང་པ་ཕམ་པར་གྱུར་པ་སྟེ། དེའི་དགེ་སློང་གི་
ཚུལ་ཕྱིར་བླང་དུ་མེད་པར་འགྱུར་རོ། །འདི་ལྟ་སྟེ། དཔེར་ན་ཤིང་ཏ་ལའི་མགོ་བཅད་ན་སྔོན་
པོར་འགྱུར་དུ་མི་རུང་ལ། འཕེལ་ཞིང་རྒྱས་པ་དང་ཡངས་པར་འགྱུར་དུ་མི་རུང་བ་བཞིན་ནོ། །
དེང་ཕྱིན་ཆད་ཁྱོད་སྤྱད་པ་མ་ཡིན་པ་དང༌། བྱ་བ་མ་ཡིན་པ་དང་། སྤྱོད་པ་མ་ཡིན་པ་སྤང་བ་
དེ་ལ་དྲན་པ་དང་བག་ཡོད་པས་སེམས་ཤིན་ཏུ་སྲུང་བ་ལ་བརྩོན་པར་གྱིས་ཤིག །ཇི་ལྟར་
གནས་པ་འདི་ལྟ་བུ་ལ་མི་སྤྱོད་དམ། དེས་མི་སྤྱོད་ལགས་ཞེས་བརྗོད་དོ། །
གཉིས་པ་ཕྱི་རོལ་ཡོ་བྱད་ལ་ཆགས་པས་མཐར་ཕྱིན་པར་བྱེད་པ་མ་བྱིན་ལེན་སྤོང་བར་
གདམས་པ་ནི། མ་ཤ་ཀ་ལྔས་མཚོན་པ་ཀཆུ་པ་ཎིའི་བཞི་ཆེ་བརྐུས་ན་ཕམ་པར་འགྱུར་ཏེ།
དེའི་ཆར་གཏོགས་ཏིལ་གྱི་ཕུབ་མ་ཙམ་ཡང་མི་བརྐུ་སྟེ། མདོར་ན་རྐུ་བའི་སྦྱོར་དངོས་མཇུག་
གསུམ་ཐམས་ཅད་སྤང་དགོས་ཞེས་འདོམས་པ་འདིར་གདའ། ཚེ་དང་ལྡན་པ་ཁྱོད་ཉོན་ཅིག
མ་བྱིན་པར་ལེན་པ་ནི་བཅོམ་ལྡན་འདས་ཀྱིས་རྣམ་གྲངས་དུ་མས་སྨད་དོ། །མ་བྱིན་པར་ལེན་
པ་སྤངས་པ་ནི་བསྟོད་དོ། །བཀུར་རོ། །བསྔགས་སོ། །སྙན་པར་བརྗོད་དོ། །ཚེ་དང་ལྡན་པ་
ཁྱོད་དེང་ཕྱིན་ཆད་བརྐུ་སེམས་ཀྱིས་གཞན་གྱི་ཏིལ་གྱི་ཕུབ་མ་ཡང་མ་བྱིན་པར་མི་བླང་ན། མ་
ཤ་ཀ་ལྔའམ། མ་ཤ་ཀ་ལྔ་ལས་ལྷག་པ་ལྟ་སྨོས་ཀྱང་ཅི་དགོས། ཚེ་དང་ལྡན་པ་བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཁྱེན་ཅིང་
གཟིགས་པ་དེས། ཡང་དགེ་སློང་གང་གཞན་དག་གི་གྲོང་ན་འདུག་པའམ་དགོན་པ་ནི་འདུག་
པ་མ་བྱིན་པ་རྐུ་བའི་གྲངས་སུ་གཏོགས་པ་བླངས་ན་ཇི་ཙམ་མ་བྱིན་པར་བླངས་པས་དེ་རྒྱལ་
པོའམ་བློན་པོ་ཆེན་པོས་བཟུང་ནས་དེ་ལ་འདི་སྐད་ཅེས། ཀྱེ་མི་ཁྱོད་ནི་རྐུན་མའོ། །བྱིས་
པའོ། །བླུན་པའོ། །རྐུ་བའོ་ཞེས་ཟེར་ཞིང་། གསོད་དམ་འཆང་ངམ་སྨྱུག་ཀྱང་རུང་སྟེ། དགེ་
སློང་དེ་ལྟར་མ་བྱིན་པར་ལེན་ན། དགེ་སློང་དེ་ཡང་ཕམ་པར་གྱུར་པ་ཡིན་གྱི་གནས་པར་མི་བྱའོ་
ཞེས་བྱ་བ་འདི་བཀའ་སྩལ་ཏེ། དགེ་སློང་གིས་གནས་དེ་ལྟ་བུ་བྱས་ན་བྱས་མ་ཐག་ཏུ་དགེ་སློང་
དུ་མི་རུང་བར་འགྱུར། དགེ་སྦྱོང་དུ་མི་རུང་། ཤཱཀྱའི་སྲས་ཀྱིར་མི་རུང་། དགེ་སློང་གི་དངོས་
པོ་ལས་ཉམས་པར་འགྱུར་ཏེ། དེའི་དགེ་སྦྱོང་གི་ཚུལ་ཞིག་པོར་འགྱུར་ཞིང་ཉམས་པ་བཅོམ་པ་
ལྟུང་བ་ཕམ་པར་གྱུར་ཏེ། དེའི་དགེ་སྦྱོང་གི་ཚུལ་ཕྱིར་བླང་དུ་མེད་པར་འགྱུར་རོ། །འདི་ལྟ་སྟེ།པ
་ འ
186



༄༅ །།འདུལ་བའི་ལག་ལེན་དྲི་མ་མེད་པའིཕྲེང་པ།
དཔེར་ན་ཤིང་ཏ་ལའི་མགོ་བཅད་ན་སྔོན་པོར་འགྱུར་དུ་མི་རུང་ལ། འཕེལ་ཞིང་རྒྱས་པ་དང་
ཡངས་པར་འགྱུར་དུ་མི་རུང་བ་བཞིན་ནོ། །དེང་ཕྱིན་ཆད་ཁྱོད་སྤྱད་པ་མ་ཡིན་པ་དང་། བྱ་བ་
མ་ཡིན་པ་དང་། སྤྱོད་པ་མ་ཡིན་པ་སྤང་བ་དེ་ལ་དྲན་པ་དང་བག་ཡོད་པས་སེམས་ཤིན་ཏུ་སྲུང་
བ་ལ་བརྩོན་པར་གྱིས་ཤིག །ཇི་ལྟར་གནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་ལགས་
ཞེས་བརྗོད་དོ། །
གསུམ་པ་དུག་གསུམ་གང་རུང་གིས་སྦྱར་ནས་ཞེ་སྡང་གིས་མཐར་ཕྱིན་པར་བྱེད་པ་སྲོག་
གཅོད་སྤང་བར་གདམས་པ་ལ། །དབང་པོ་དྲུག་འདུས་ཀྱི་མིའམ། དབང་པོ་གསུམ་འདུས་ཀྱི་
མིར་ཆགས་པ་བསད་ན་ཕམ་པར་འགྱུར་བས་སྤང་དགོས་ཤིང་། དེའི་ཆར་གཏོགས་གྲོག་སྦུར་
གསོད་པ་སོགས་སྲོག་གཅོད་ཀྱི་སྦྱོར་དངོས་མཇུག་གསུམ་ཐམས་ཅད་སྤོངས་ཤིག་ཅེས་འདོམས་
པ་འདིར་གདའ། ཚེ་དང་ལྡན་པ་ཁྱོད་ཉོན་ཅིག །སྲོག་གཅོད་པ་ནི་བཅོམ་ལྡན་འདས་ཀྱིས་
རྣམ་གྲངས་དུ་མས་སྨད་དོ། །སྲོག་གཅོད་པ་སྤངས་པ་ནི་བསྟོད་དོ། །བཀུར་རོ། །བསྔགས་
སོ། །སྙན་པར་བརྗོད་དོ། ། དེང་ཕྱིན་ཆད་ཚེ་དང་ལྡན་པ་ཁྱོད་ཀྱིས་བསམ་བཞིན་དུ་སྲོག་
ཆགས་གྲོག་སྦུར་ཡང་བསད་པར་མི་བྱ་ན། མིའམ་མིར་ཆགས་པ་ལྟ་སྨོས་ཀྱང་ཅི་དགོས། ཚེ་
དང་ལྡན་པ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་མཁྱེན་ཅིང་གཟིགས་པ་དེས། ཡང་དགེ་སློང་གང་མིའམ་མིར་ཆགས་པ་ལ་
བསམ་པ་བཞིན་དུ་རང་གིས་ལག་གིས་བསྙར་ཏེ་སྲོག་བཅད་དམ། དེ་ལ་མཚོན་བྱིན་ཏམ། དེ་
ལ་མཚོན་ཐོགས་པ་གཉེར་རམ། དེ་འཆིར་བཅུག་གམ། དེ་ལ་འཆི་བའི་བསྔགས་པ་བརྗོད་
ཀྱང་རུང་སྟེ། དེ་ལ་འདི་སྐད་ཅེས། ཀྱེ་མི་ཁྱོད་འཚོ་བ་སྡིག་པ་མི་གཙང་བ་ངན་པ་འདིས་ཅི་
ཞིག་བྱ། ཀྱེ་མི་ཁྱོད་གསོན་པ་བས་ཤི་བླའོ་ཟེར་ཞིང་། སེམས་ཀྱི་འདོད་པ་དང་སེམས་ཀྱི་ཀུན་
ཏུ་རྟོག་པ་དག་གིས་རྣམ་གྲངས་དུ་མས་དེ་འཆིར་བཅུག་གམ། དེ་ལ་འཆི་བའི་བསྔགས་པ་
བརྗོད་དེ། དེ་ཡང་རྩོམ་པ་དེས་དུས་བྱས་ན་དགེ་སློང་དེ་ཡང་ཕམ་པར་གྱུར་པ་ཡིན་གྱི་གནས་
པར་མི་བྱའོ་ཞེས་བྱ་བ་འདི་བཀའ་སྩལ་ཏེ། དགེ་སློང་གིས་གནས་དེ་ལྟ་བུ་བྱས་ན་བྱས་མ་ཐག་
ཏུ་དགེ་སློང་དུ་མི་རུང་བར་འགྱུར་རོ། དགེ་སྦྱོང་དུ་མི་རུང་། ཤཱཀྱའི་སྲས་ཀྱང་མི་རུང། དགེ་
སློང་གི་དངོས་པོ་ལས་ཉམས་པར་འགྱུར་ཏེ། དེའི་དགེ་སྦྱོང་གི་ཚུལ་ཞིག་པར་འགྱུར་ཞིང་།༔
A
187



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱུད་ལས། པོད་དང་པོ།
ཉམས་པ་བཅོམ་པ་ལྟུང་བ་ཕམ་པར་འགྱུར་བ་སྟེ། དེའི་དགེ་སྦྱོང་གི་ཚུལ་ཕྱིར་བླང་དུ་མེད་པར་
འགྱུར་རོ། །འདི་ལྟ་སྟེ། དཔེར་ན་ཤིང་ཏ་ལའི་མགོ་བཅད་ན་སྔོན་པོར་འགྱུར་དུ་མི་རུང་ལ།
འཕེལ་ཞིང་རྒྱས་པ་དང་ཡངས་པར་འགྱུར་དུ་མི་རུང་བ་བཞིན་ནོ། །དེང་ཕྱིན་ཆད་ཁྱོད་སྤྱད་པ་
མ་ཡིན་པ་དང་། བྱ་བ་མ་ཡིན་པ་དང་། སྤྱད་པ་མ་ཡིན་པ་སྤང་བ་དེ་ལ་དྲན་པ་དང་བག་ཡོད་
པས་སེམས་ཤིན་ཏུ་སྲུང་བ་ལ་བརྩོན་པར་གྱིས་ཤིག །ཇི་ལྟར་གནས་འདི་ལྟ་བུ་ལ་མི་སྤྱོད་དམ།
དེས་མི་སྤྱོད་ལགས་ཞེས་བརྗོད་དོ།
བཞི་པ་དུག་གསུམ་གང་རུང་གིས་སྦྱོར་ཞིང་གང་རུང་གིས་མཐར་ཕྱིན་པར་བྱེད་པ་རྫུན་
སྨྲ་བ་སྤོང་བར་གདམས་པ་ལ། མི་ཆོས་བླ་མའི་རྫུན་སྨྲ་ན་ཕམ་པར་འགྱུར་བས་སྤང་དགོས་ལ།
དེར་མ་ཟད་ཀུ་རེ་བཞད་གད་ཀྱི་ཕྱིར་ཤེས་བཞིན་གྱི་རྫུན་ཕྲ་མོ་ཡང་བྱར་མི་རུང་སྟེ། རྫུན་གྱི་སྦྱོར་
་
དངོས་མཇུག་གསུམ་ཐམས་ཅད་སྤང་དགོས་སོ་ཞེས་འདོམས་པ་འདིར་གདའ། ཚེ་དང་ལྡན་པ་
ཁྱོད་ཉོན་ཅིག །རྫུན་དུ་སྨྲ་བ་ནི་བཅོམ་ལྡན་འདས་ཀྱིས་རྣམ་གྲངས་དུ་མས་སྨད་དོ། །རྫུན་དུ་
སྨྲ་བ་སྤངས་པ་ནི་བསྟོད་དོ། །བཀུར་རོ། བསྔགས་སོ། །སྙན་པར་བརྗོད་དོ། །ཚེ་དང་ལྡན་
པ་ཁྱོད་དེང་ཕྱིན་ཆད་ཐ་ན་བཞད་གད་ཁྱ་བར་བསམ་སྟེ་ཤེས་བཞིན་དུ་རྫུན་དུ་སྨྲ་བར་ཡོང་མི་བྱ་
ན། བསམ་བཞིན་དུ་མིའི་ཆོས་བླ་མ་སྨྲ་བ་ལྟ་སྨོས་ཀྱང་ཅི་དགོས། ཚེ་དང་ལྡན་པ། བཅོམ་
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཁྱེན་
ཅིང་གཟིགས་པ་དེས། ཡང་དགེ་སློང་གང་མངོན་པར་མི་ཤེས་ཤིང་ཡོངས་སུ་མི་ཤེས་ལ། མིའི་
ཆོས་བླ་མ་མཐའ་དང་། འཕགས་པ་དང་། བྱེ་བྲག་ཐོབ་པ་དང་། ཤེས་པ་དང་། མཐོང་བ་
དང་། རེག་པར་སྤྱོད་པ་མེད་ལ། མེད་བཞིན་དུ་འདི་ཤེས་སོ། །འདི་མཐོང་ངོ་ཞེས་ཁས་
འཆེས་པ་ལས། དེ་ལྟུང་བ་བྱུང་བ་རྣམ་པར་དག་པར་འདོད་ནས། དུས་གཞན་ཞིག་ན་དྲིས་
ཀྱང་རུང་། མ་དྲིས་ཀྱང་རུང་། འདི་སྐད་པ་དག་བདག་གིས་ནི་མི་ཤེས་
པར་ཤེས་སོ་ཞེས་སྨྲས་སམ། མ་མཐོང་བར་མཐོང་ངོ་ཞེས་སྨྲས་ཏེ། གསོབ་གསོག་རྫུན་དུ་སྨྲས་
སོ་ཞེས་ཟེར་ན་མངོན་པའི་ང་རྒྱལ་མ་གཏོགས་ཏེ། དགེ་སློང་དེ་ཡང་ཕམ་པར་གྱུར་པ་ཡིན་གྱི་
གནས་པར་མི་བྱའོ་ཞེས་བྱ་བ་འདི་བཀའ་སྩལ་ཏེ། ཅི་ཞིག་ཤེས་ཤེ་ན། སྡུག་བསྔལ་ཤེས་སོ། །
ཀུན་འབྱུང་བ་དང་། འགོག་པ་དང་། ལམ་ཤེས་སོ། །ཅི་ཞིག་མཐོང་ཞེ་ན། ལྷ་རྣམས་མཐོང་
ངོ་། །ཀླུ་རྣམས་དང་། གནོད་སྦྱིན་རྣམས་དང་། ནམ་མཁའ་ལྡིང་རྣམས་དང་། དྲི་ཟ་རྣམས་་ ་
11 VALEO
.
.
188



༄༅ །འདུལ་བའི་ལག་ལེན་དྲི་མ་མེད་པའི་ཕྲེང་བ།
དང་། མིའམ་ཅི་རྣམས་དང་། ལྟོ་འཕྱེ་ཆེན་པོ་རྣམས་དང་། ཡི་དྭགས་རྣམས་དང་། ཤ་ཟ་
རྣམས་དང་། གྲུལ་བུམ་རྣམས་དང༌། སྲུལ་པོ་རྣམས་དང་། ལུས་སྲུལ་པོ་རྣམས་དང་། དུར་
ཁྲོད་ཀྱི་ཤ་ཟ་རྣམས་མཐོང་ངོ་། ། ལྷ་རྣམས་ཀྱིས་ཀྱང་བདག་མཐོང་ངོ་། ། ཀླུ་རྣམས་དང་།
གནོད་སྦྱིན་རྣམས་དང་། ནམ་མཁའ་ལྡིང་རྣམས་དང་། དྲི་ཟ་རྣམས་དང་། མིའམ་ཅི་རྣམས་
དང་། ལྟོ་འཕྱེ་ཆེན་པོ་རྣམས་དང་། ཡི་དྭགས་རྣམས་དང་། ཤ་ཟ་རྣམས་དང་། གྲུལ་བུམ་
རྣམས་དང་། སྲུལ་པོ་རྣམས་དང་། ལུས་སྲུལ་པོ་རྣམས་དང་། དུར་ཁྲོད་ཀྱི་ཤ་ཟ་རྣམས་ཀྱིས་
ཀྱང་བདག་མཐོང་ངོ་། །ལྷ་རྣམས་ཀྱི་སྒྲ་ཐོས་སོ། །ཀླུ་རྣམས་དང། གནོད་སྦྱིན་རྣམས་དང་།
ནམ་མཁའ་ལྡིང་རྣམས་དང་། དྲི་ཟ་རྣམས་དང་། མིའམ་ཅི་རྣམས་དང་། ལྟོ་འཕྱེ་ཆེན་པོ་
རྣམས་དང་། ཡི་དྭགས་རྣམས་དང་། ཤ་ཟ་རྣམས་དང་། གྲུལ་བུམ་རྣམས་དང་། སྲུལ་པོ་
རྣམས་དང་། ལུས་སྲུལ་པོ་རྣམས་དང་། དུར་ཁྲོད་ཀྱི་ཤ་ཟ་རྣམས་ཀྱི་སྒྲ་ཐོས་སོ། །ལྷ་རྣམས་
ཀྱིས་ཀྱང་བདག་གི་སྒྲ་ཐོས་སོ། །ཀླུ་རྣམས་དང་། གནོད་སྦྱིན་རྣམས་དང། ནམ་མཁའ་ལྡིང་
རྣམས་དང་། དྲི་ཟ་རྣམས་དང་། མིའམ་ཅི་རྣམས་དང་། ལྟོ་འཕྱེ་ཆེན་པོ་རྣམས་དང་། ཡི་
དྭགས་རྣམས་དང་། ཤ་ཟ་རྣམས་དང་། གྲུལ་བུམ་རྣམས་དང་། སུལ་པོ་རྣམས་དང་ ལུས་
སྲུལ་པོ་རྣམས་དང་། དུར་ཁྲོད་ཀྱི་ཤ་ཟ་རྣམས་ཀྱིས་ཀྱང་བདག་གི་སྒྲ་ཐོས་སོ། །ལྷ་རྣམས་བལྟ་
བའི་ཕྱིར་འགྲོའོ། །ཀླུ་རྣམས་དང་། གནོད་སྦྱིན་རྣམས་དང་། ནམ་མཁའ་ལྡིང་རྣམས་དང་།
མིའམ་ཅི་རྣམས་དང་། ལྟོ་འཕྱེ་ཆེན་པོ་རྣམས་དང་། ཡི་དྭགས་རྣམས་དང་། ཤ་ཟ་རྣམས་
དང་། གྲུལ་བུམ་རྣམས་དང། སྲུལ་པོ་རྣམས་དང། ལུས་སྲུལ་པོ་རྣམས་དང། དུར་ཁྲོད་ཀྱི་
ཤ་ཟ་རྣམས་བལྟ་བའི་ཕྱིར་འགྲོའོ། །ལྷ་རྣམས་བདག་བལྟ་བའི་ཕྱིར་འོང་ངོ། །ཀླུ་རྣམས་དང་།
གནོད་སྦྱིན་རྣམས་དང་། ནམ་མཁའ་ལྡིང་རྣམས་དང་། དྲི་ཟ་རྣམས་དང་། མིའམ་ཅི་རྣམས་
དང་། ལྟོ་འཕྱེ་ཆེན་པོ་རྣམས་དང་། ཡི་དྭགས་རྣམས་དང་། ཤ་ཟ་རྣམས་དང་། གྲུལ་བུམ་
རྣམས་དང་། སྲུལ་པོ་རྣམས་དང་། ལུས་སྲུལ་པོ་རྣམས་དང་། དུར་ཁྲོད་ཀྱི་ཤ་ཟ་རྣམས་ཀྱང་
བདག་བལྟ་བའི་ཕྱིར་འོང་ངོ་། །ལྷ་རྣམས་དང་ལྷན་ཅིག་གཏམ་འདྲེ་བར་བྱེད། ཕེབས་པར་
སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་དགའ་བར་བྱེད། རྟག་ཏུ་ཡང་ལྷན་
ཅིག་གནས་པར་བྱེད་དོ། ། ཀླུ་རྣམས་དང། གནོད་སྦྱིན་རྣམས་དང་། ནམ་མཁའ་ལྡིང་
རྣམས་དང་། དྲི་ཟ་རྣམས་དང་། མིའམ་ཅི་རྣམས་དང་། ལྟོ་འཕྱེ་ཆེན་པོ་རྣམས་དང། ཡི་
189



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་པ་རྒྱུད་ལས། པོད་དང་པོ།
དྭགས་རྣམས་དང་། ཤ་ཟ་རྣམས་དང་། གྲུལ་བུམ་རྣམས་དང་། སྲུལ་པོ་རྣམས་དང་། ལུས་
སྲུལ་པོ་རྣམས་དང་། དུར་ཁྲོད་ཀྱི་ཤ་ཟ་རྣམས་དང་ལྷན་ཅིག་གཏམ་འདྲེ་བར་བྱེད། ཕེབས་
པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་དགའ་བར་བྱེད། རྟག་ཏུ་ཡང་
ལྷན་ཅིག་གནས་པར་བྱེད་དོ། ། ལྷ་རྣམས་ཀྱང་བདག་དང་ལྷན་ཅིག་གཏམ་འདྲེ་བར་བྱེད།
ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་
བྱེད་དོ། །ཀླུ་རྣམས་དང་། གནོད་སྦྱིན་རྣམས་དང་། ནམ་མཁའ་ལྡིང་རྣམས་དང༌། དྲི་ཟ་
རྣམས་དང་། མིའམ་ཅི་རྣམས་དང་། ལྟོ་འཕྱེ་ཆེན་པོ་རྣམས་དང་། ཡི་དྭགས་རྣམས་དང་།
ཤ་ཟ་རྣམས་དང་། གྲུལ་བུམ་རྣམས་དང། སྲུལ་པོ་རྣམས་དང་། “ལུས་སྲུལ་པོ་རྣམས་དང་།
དུར་ཁྲོད་ཀྱི་ཤ་ཟ་རྣམས་བདག་དང་ལྷན་ཅིག་གཏམ་འདྲེ་བར་བྱེད། ཕེབས་པར་སྨྲ་བར་བྱེད་།
སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་དེ། མ་ཐོབ་བཞིན་དུ་
བདག་གིས་མི་རྟག་པའི་འདུ་ཤེས་དང་། མི་རྟག་པ་ལ་སྡུག་བསྔལ་བའི་འདུ་ཤེས་དང་། སྡུག་
བསྔལ་བ་ལ་བདག་མེད་པའི་འདུ་ཤེས་དང་། ཟས་ལ་མི་མཐུན་པའི་འདུ་ཤེས་དང་། འཇིག་
རྟེན་ཐམས་ཅད་ལ་མངོན་པར་མི་དགའ་བའི་འདུ་ཤེས་དང་། ཉེས་དམིགས་ཀྱི་འདུ་ཤེས་དང་།
སྤོང་བའི་འདུ་ཤེས་དང་། འདོད་ཆགས་དང་བྲལ་བའི་འདུ་ཤེས་དང་། འགོག་པའི་འདུ་ཤེས་
འཆི་བའི་འདུ་ཤེས་དང་། མི་སྡུག་པའི་འདུ་ཤེས་དང༌། རྣམ་པར་སྔོས་པའི་འདུ་ཤེས་
དང་། རྣམ་པར་རྣག་པའི་འདུ་ཤེས་དང་། རྣམ་པར་བམ་པའི་འདུ་ཤེས་དང། རྣམ་པར་
འབུས་གཞིག་པའི་འདུ་ཤེས་དང་། རྣམ་པར་ཟོས་པའི་འདུ་ཤེས་དང་། རྣམ་པར་དམར་བའི་
འདུ་ཤེས་དང་། རྣམ་པར་འཐོར་བའི་འདུ་ཤེས་དང་། རུས་གོང་གི་འདུ་ཤེས་དང་། སྟོང་པ་
ཉིད་དུ་སོ་སོར་རྟོག་པའི་འདུ་ཤེས་ཐོབ་བོ། །མ་ཐོབ་བཞིན་དུ་བདག་གིས་བསམ་གཏན་དང་
པོ་དང་། གཉིས་པ་དང་། གསུམ་པ་དང་། བཞི་པ་དང་། བྱམས་པ་དང་། སྙིང་རྗེ་དང་།
དགའ་བ་དང་། བཏང་སྙོམས་དང་། ནམ་མཁའ་མཐའ་ཡས་སྐྱེ་མཆེད་དང་། རྣམ་ཤེས་
མཐའ་ཡས་སྐྱེ་མཆེད་དང་། ཅི་ཡང་མེད་པའི་སྐྱེ་མཆེད་དང་། འདུ་ཤེས་མེད་འདུ་ཤེས་མེད་
མིན་སྐྱེ་མཆེད་དང་། རྒྱུན་དུ་ཞུགས་པའི་འབྲས་བུ་དང་། ལན་གཅིག་ཕྱིར་འོང་བའི་འབྲས་བུ་
ཀྱི་གྱི་
ཡུལ་དང་། ལྷའི་རྣ་བ་དང་། སེམས་ཀྱི་རྣམ་གྲངས་དང་། སྔོན་གྱི་གནས་དང་། འཆི་འཕོ་བ་དང་། ཕྱིར་མི་འོང་བའི་འབྲས་བུ་དང་། དགྲ་
བཅོམ་པ་༠༡༨ ཟླདོདང་།
*
190



༄༅༄༅།།འདུ་ལ་བའི་ལག་ལེན་དྲི་མ་མེད་པའི་ཕྲེང་བ།
དང་། སྐྱེ་བ་དང་། ཟག་པ་ཟད་པ་ཐོབ་བོ། །བདག་ནི་དགྲ་བཅོམ་པ་རྣམ་པར་ཐར་པ་བརྒྱུད་
ལ་བསམ་གཏན་པ་དང་། གཉིས་ཀའི་ཆ་ལས་རྣམ་པར་གྲོལ་བ་ཡིན་ནོ་ཞེས་བྱ་བ་སྟེ། དགེ་
སློང་གིས་གནས་འདི་ལྟ་བུ་བྱས་ན་བྱས་མ་ཐག་ཏུ་དགེ་སློང་དུ་མི་རུང་བར་འགྱུར་ཏེ། དགེ་
སྦྱོང་དུ་མི་རུང་། ཤཱཀྱའི་སྲས་ཀྱིར་མི་རུང། དགེ་སློང་གི་དངོས་པོ་ལས་ཉམས་པར་འགྱུར་ཏེ།
དེའི་དགེ་སྦྱོང་གི་ཚུལ་ཞིག་པར་འགྱུར་ཞིང་། ཉམས་པ་བཅོམ་པ་ལྟུང་བ་ཕམ་པར་འགྱུར་བ་སྟེ།
དེའི་དགེ་སྦྱོང་གི་ཚུལ་ཕྱིར་བླང་དུ་མེད་པར་འགྱུར་རོ། །འདི་ལྟ་སྟེ། དཔེར་ན་ཤིང་ཏ་ལའི་
མགོ་བཅད་ན་སྔོན་པོར་འགྱུར་དུ་མི་རུང་ལ། འཕེལ་ཞིང་རྒྱས་པ་དང་ཡངས་པར་འགྱུར་དུ་མི་
རུང་བ་བཞིན་ནོ། །དེང་ཕྱིན་ཆད་ཁྱོད་སྤྱད་པ་མ་ཡིན་པ་དང་། བྱ་བ་མ་ཡིན་པ་དང་། སྤྱད་
པ་མ་ཡིན་པ་སྤང་བ་དེ་ལ། དྲན་པ་དང་བག་ཡོད་པས་སེམས་ཤིན་ཏུ་སྲུང་བ་ལ་བརྩོན་པར་
གྱིས་ཤིག །ཇི་ལྟར་གནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་ལགས་ཞེས་བརྗོད་དོ། །དེ་
ལྟར་བཞིས་ཕམ་པ་བཞི་ཆར་གཏོགས་དང་བཅས་པ་བསྲུངས་པས་ཚུལ་ཁྲིམས་མ་ཉམས་པར་
འགྱུར་ཏེ། ལུང་དུ། ཕས་ཕམ་པ་བཞི་རྣམས་ཀྱི་གང་ཡང་རུང་བའི་ལྟུང་བ་མ་བྱུང་གང་ཡིན་པ་
དེ་ལྟ་བུ་ནི་ཚུལ་ཁྲིམས་ཉམས་པ་མ་ཡིན་ནོ་ཞེས་སོ། །དེའི་སྟེང་དུ་ཡང་སྤྱོད་པ་མ་ཉམས་པ་ཞིག་
དགོས་ལ། ལུང་དུ། སྤྱོད་པ་ཉམས་པ་ཇི་ལྟ་བུ་ཞེ་ན། བསླབ་པའི་རྗེས་སུ་མཐུན་ཞིང་འཚམ་
པའི་ཚིག་གི་ལམ་དག་གིས་སྨྲས་ན་ཡང་དག་པར་མི་སྒྲུབ་པའོ་ཞེས་གསུངས་པས་དེའི་གཉེན་
པོར།
གསུམ་པ་ཉམས་ལེན་སྤྱོད་པ་རྣམ་དག་ལ་གདམས་པ་ལ་ལྔ་ཡོད་པའི་དང་པོ་དགེ་སྦྱོང་ལ་
མེད་དུ་མི་རུང་བ་དགེ་སྦྱོང་དུ་བྱེད་པའི་ཆོས་ལ་གདམས་པ་ནི། དགེ་སྦྱོང་ནི་དུལ་བ་དང་།, ཞི་བ་
ཡིན་ལ་དེའི་རང་བཞིན་དུ་བྱེད་པ་བཟོད་པ་ཡིན་ཏེ། རབ་ཏུ་བྱུང་བ་གཞན་ལ་གནོད་པ་དང་། །
གཞན་ལ་འཚེ་བ་དགེ་སྦྱོང་མ་ཡིན་ནོ། །ཞེས་དེ་དང་བྲལ་ན་དགེ་སྦྱོང་མ་ཡིན་པར་གསུངས་པའི་
ཕྱིར་གཞན་ལ་ཕར་མི་གནོད་པར་མ་ཟད་ཚུར་གནོད་པ་བྱུང་ཡང་ལན་མི་བྱེད་པར་བཟོད་པ་སྒོམ་
དགོས་སོ། །ཞེས་འདོམས་པ་འདིར་གདའ། ཚེ་དང་ལྡན་པ་ཁྱོད་ཉོན་ཅིག །
བཞི་པོ་འདི་དག་ནི་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་A
191



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་དང་པོ།
ན
༄༅པར་རྫོགས་པའི་སངས་རྒྱས་མཁྱེན་ཅིང་གཟིགས་པ་དེས། དེ་ལྟར་རབ་ཏུ་བྱུང་བ་དང་བསྙེན་
པར་རྫོགས་པ་དགེ་སློང་གི་དགེ་སྦྱོང་དུ་བྱེད་པའི་ཆོས་སུ་གསུངས་ཏེ། བཞི་གང་ཞེ་ན། ཚེ་དང་
ལྡན་པ་ཁྱོད་ཀྱིས་དེང་ཕྱིན་ཆད་གཤེ་ཡང་སླར་མི་གཤེ་བར་བྱ་བ་དང་། ཁྲོས་ཀྱང་སླར་མི་ཁྲོ་བར་
བྱ་བ་དང་། བརྡེགས་ཀྱང་སླར་མི་བརྡེག་པར་བྱ་བ་དང་། མཚང་བྲུས་ཀྱང་སླར་མཚང་མི་འབྲུ་
བར་བྱའོ། །ཇི་ལྟར་གནས་འདི་ལྟ་བུ་ལ་སྤྱོད་དམ། དེས་སྤྱོད་ལགས་ཞེས་བརྗོད་པར་བྱའོ། །
གཉིས་པ་སྤང་བླང་ལ་ནན་ཏན་དུ་བྱེད་པའི་རྒྱུ་མཆོག་ཏུ་འདོད་པའི་དོན་གྲུབ་པར་
གདམས་པ་ལ། ཁྱེད་ཀྱི་བསམ་པ་ལ་གནས་བཞི་ལ་བརྟེན་པ་དང་། ལྟུང་བར་འགྱུར་བ་བཞི་
སྤོང་བ་དང་། དགེ་སྦྱོང་དུ་བྱེད་པའི་ཆོས་བཞི་ཉམས་སུ་ལེན་པ་ནི་ཤིན་ཏུ་དཀའ་བས་བདག་
གིས་མི་ནུས་ཤིང་། བདག་བདེ་བ་དོན་དུ་གཉེར་བས་འདོད་པའི་དོན་མ་གྲུབ་སྙམ་ན། དཀའ་
བ་དེ་དག་ལ་སློབ་དགོས་ཀྱང་། གཞན་གྱིས་ནན་གྱིས་ཁུར་དུ་བསྐུར་བ་མ་ཡིན་གྱི། ཁྱེད་རང་
སྔ་མོ་ནས་མཆོག་ཏུ་འདོད་ཅིང་དོན་དུ་གཉེར་བའི་དོན་རྒྱུ་ཕུན་སུམ་ཚོགས་པ་ཡང་དག་པ་
གཉིས་ཀྱིས་རང་གི་ངོ་བོ་རྫོགས་ཤིང་རྒྱས་པ་ཐོབ་པ་ཡིན་པས། ད་གཉེན་པོ་བསྐྱེད་ལ་སྲུང་
དགོས་ཞེས་འདོམས་པ་འདིར་གདའ། ཚེ་དང་ལྡན་པ་ཁྱོད་ཉོན་ཅིག ཁྱོད་སྔོན་བདག་ལེགས་
པར་གསུངས་པའི་ཆོས་འདུལ་བ་ལ་རབ་ཏུ་བྱུང་བ་དང་བསྙེན་པར་རྫོགས་པ་དགེ་སློང་གི་
དངོས་པོ་ཐོབ་ཀྱང་ཅི་མ་རུང་སྙམ་དུ་སྨོན་པ་གང་ཡིན་པ་དེ། ད་ཁྱོད་མཁན་པོར་འོས་པ་དང་།
སློབ་དཔོན་དུ་འོས་པ་གཉིས་དང་། དགེ་འདུན་མཐུན་པ་དང་། གསོལ་བ་དང་བཞིའི་ལས་མི་
གཡོ་བ་བཞག་པར་མི་འོས་པས་རབ་ཏུ་བྱུང་ཞིང་བསྙེན་པར་རྫོགས་སོ། །
གསུམ་པ་གནས་བརྟན་རྣམས་དང་ཚུལ་ཁྲིམས་མཉམ་པར་གྱུར་པ་ལ་ངེས་པར་སྦྱར་བ་
ནི། ཁྱོད་ཀྱི་བསམ་པ་ལ། དེ་ལྟར་ན་ཡང་གནས་བརྟན་བགྲེས་པོ་རྣམས་དང་ཚུལ་ཁྲིམས་མི་
མཉམ་པས་འདོད་པ་མ་གྲུབ་ཅིང་། དེ་རྣམས་ཀྱི་སློབ་པ་བཞིན་བསླབ་མི་ནུས་སོ་སྙམ་ན། དེ་
ལྟར་མ་ཡིན་ཏེ། དེ་རྣམས་དང་རང་བཞིན་དང་བཅས་པ་སྤོང་བ་དང་། ཆོས་ཀྱི་ལོངས་སྤྱོད་
གསུམ་གྱིས་ཚུལ་ཁྲིམས་མཉམ་པོར་ཐོབ་པས་དེ་རྣམས་ཇི་ལྟར་སློབ་པ་བཞིན་བསླབ་དགོས་སོ་
ཞེས་འདོམས་པ་འདིར་གདའ། ཚེ་དང་ལྡན་པ་ཁྱོད་ཉོན་ཅིག །བསྙེན་པར་རྫོགས་ནས་ལོ་
བརྒྱ་ལོན་པའི་དགེ་སློང་གིས་བསླབ་པ་གང་ལ་བསླབ་པར་བྱ་བ་དེ་ལ་དེ་རིང་བསྙེན་པར་རྫོགས་
192



༄༅ །།འདུལ་བའི་ནི་ལག་ལེན་དྲི་མ་མེད་པའི་ཕྲེང་བ་
པས་ཀྱང་བསླབ་བོ། །དེ་རིང་བསྙེན་པར་རྫོགས་པའི་དགེ་སློང་གིས་བསླབ་པ་གང་ལ་བསླབ་
པར་བྱ་བ་དེ་ལ་བསྙེན་པར་རྫོགས་ནས་ལོ་བརྒྱ་ལོན་པས་ཀྱང་བསླབ་བོ། །དེ་ལྟར་ན་ཚུལ་
ཁྲིམས་ཉིད་ཀྱིས་མཉམ་པ་དང་། བསླབ་པ་ཉིད་ཀྱིས་མཉམ་པ་དང་། སོ་སོ་ཐར་པའི་མདོ་
འདོན་པ་ཉིད་ཀྱིས་མཉམ་པ་དེ་ཁྱོད་ཀྱིས་དེང་ཕྱིན་ཆད་བསྒྲུབ་པར་བྱའི་མི་བསྒྲུབ་པར་མི་
བྱའོ། །
བཞི་པ་ཡོངས་འཛིན་ལ་གུས་པ་འཇིག་རྟེན་པའི་ཚུལ་དང་འབྲེལ་བའི་གཟུགས་བརྙན་ལ་
ངེས་པར་སྦྱར་བ་ནི། གནས་བརྟན་རྒན་པོ་རྣམས་དང་མཉམ་པ་གསུམ་གྱིས་མཉམ་པས་སུ་
ལའང་རག་མ་ལས་པས་གུས་པ་དང་བསྙེན་བཀུར་བྱ་མི་དགོས་སམ་སྙམ་ན། འཇིག་རྟེན་ན་བུ་
བཟང་པོས་ཕ་ལ་གུས་པས་ཞབས་ཏོག་བྱེད་ཅིང་བསྒོ་བ་ཉན། ཕ་བཟང་པོས་བུ་ལེགས་པར་
སྐྱོང་བ་བཞིན་དུ་མཁན་པོས་ཀྱང་ཁྱོད་ཆོས་དང་ཟང་ཟིང་གི་སྒོ་ནས་ཕན་གདགས་ཤིང་། ན་ན་
ནད་གཡོག་གིས་ཀྱང་རྗེས་སུ་གཟུང་དགོས། ཁྱོད་ཀྱིས་ཀྱང་མཁན་པོ་ལ་གུས་པའི་སྒོ་ནས་
བསྙེན་བཀུར་བྱ་ཞིང་གནས་པའི་ཚུལ་ཁྲིམས་མཐའ་དག་ལ་གནས་དགོས་སོ་ཞེས་འདོམས་པ་
འདིར་གདའ། དེང་ཕྱིན་ཆད་ཁྱོད་ཀྱིས་མཁན་པོ་ལ་པའི་འདུ་ཤེས་ཉེ་བར་བཞག་པར་བྱའོ། །
མཁན་པོས་ཀྱང་ཁྱོད་ལ་བུའི་འདུ་ཤེས་ཉེ་བར་གཞུག་པར་བྱའོ། །ཁྱོད་ཀྱིས་དེང་ཕྱིན་ཆད་
མཁན་པོ་ལ་ཇི་སྲིད་འཚོའི་བར་དུ་བསྙེན་བཀུར་བྱའོ། །མཁན་པོས་ཀྱང་ཁྱོད་ཤིའམ་སོས་ཀྱི་
བར་དུ་ནད་གཡོག་བྱའོ། །
ལྔ་པ་གྲོགས་ལ་གུས་པ་དུལ་བར་གནས་པ་ལ་ངེས་པར་སྦྱར་བ་ནི། དེ་ལྟ་ན་ཡང་མཁན་
པོ་ལས་གཞན་པའི་དགེ་སློང་རྣམས་དང་། མཉམ་པ་གསུམ་གྱིས་མཉམ་པས་གུས་པར་བྱ་མི་
དགོས་ཀྱི། མཉམ་འགྲོགས་ཀྱིས་ཆོག་གམ་སྙམ་ན། དེ་ལྟ་མ་ཡིན་ཏེ། ལུང་ཕྲན་ཚེགས་ལས།
ཀུན་དགའ་བོ། ཁྱོད་འདི་ལྟ་སྟེ། དགེ་བའི་བཤེས་གཉེན་ལ་བརྟེན་པ་དང་། དགེ་བའི་བཤེས་
གཉེན་དང་ལྷན་ཅིག་གནས་པ་དང་། དགེ་བ་ལ་བརྟེན་ནས་སྡིག་པའི་གྲོགས་པོ་ལ་མི་བརྟེན།
སྡིག་པ་དང་ལྷན་ཅིག་མི་གནས། སྡིག་པ་ལ་མ་བརྟེན་ན་འདི་ནི་ཚངས་པར་སྤྱོད་པའི་ཕྱེད་ཡིན་
ནོ་ཞེས་དེ་སྐད་མ་ཟེར་ཅིག དེ་ཅིའི་ཕྱིར་ཞེ་ན། ཀུན་དགའ་བོ། དེ་ནི་ཚངས་པར་སྤྱོད་པ་ཀུན་
ཏུ་མཐར་ཕྱིན་པ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་པ།ཡོངས་སུ་བྱང་བ་?
193



༄༅།།དཔལ་ལྡན་ས་སྐྱ་པའི་གསུང་རབ་རྒྱུགས་ཆེན་བཅོ་བརྒྱུད་ལས། པོད་དང་པོ།N
ར
"
;ཡིན་ནོ་ཞེས་སོ། །གྲོགས་ནི་ཡོན་ཏན་ཐམས་ཅད་ཀྱི་འབྱུང་གནས་ཡིན་པའི་ཕྱིར་གུས་པར་བྱེད་
དོ། །ཞེས་འདོམས་པ་འདིར་གདའ། དེང་ཕྱིན་ཆད་ཁྱོད་ཀྱིས་ཚངས་མ་མཚུངས་པར་སྤྱོད་པ་
རྣམས་དང་། གནས་བརྟན་རྣམས་དང་། བར་མ་རྣམས་དང་། གསར་བུ་རྣམས་ལ་གུས་པ་
དང་བཅས་པ་དང་། ཞེ་ས་དང་བཅས་པ་དང་། འཇིགས་པ་དང་བཅས་པའི་དབང་དུ་འགྱུར་
བར་གནས་པར་བྱའོ། །དེ་ལྟར་ལྔ་པོ་དེས་གདམས་པ་བཞིན་བསྒྲུབས་ན། སྤྱོད་པ་མ་ཉམས་
ཤིང་རྣམ་པར་དག་པར་འགྱུར་ཏེ། ལུང་དུ། བསླབ་པའི་རྗེས་སུ་མཐུན་ཞིང་འཚམ་པའི་ཚིག་
གི་ལམ་དག་གིས་སྨྲས་ན། ཡང་དག་པར་སྒྲུབ་པ་དེ་ལྟ་བུ་ནི་སྤྱོད་པ་ཉམས་པ་མ་ཡིན་ནོ་ཞེས་
དང་། ལུང་མ་མོ་ལས། ཇི་ལྟར་སྤྱོད་པ་མ་ཉམས་པ་ཡིན་ཞེ་ན། མི་སྤྱད་པ་མི་སྤྱོད་ཅིང་།
དགེ་སློང་གི་བསླབ་པ་ལ་ཡང་སློབ་པ་ཡིན་ཏེ། དེ་ལྟ་བུ་ནི་སྤྱོད་པ་མ་ཉམས་པ་ཞེས་བྱའོ་ཞེའོ། །
བཞི་པ་ལྟ་བ་དག་པའི་ཕྱིར་སྤོང་བ་དང་ཀློག་པ་གཉིས་ཀྱིས་དགོས་པ་རྗེས་སུ་སྒྲུབ་པ་ལ་
ངེས་པར་སྦྱར་བ་ནི། དེ་ལྟར་མཆོག་ཏུ་འདོད་པའི་དོན་གྲུབ་པས་གནས་བརྟན་རྣམས་དང་
མཉམ་པར་གྱུར་པས་བླ་མ་དང་གྲོགས་ལ་གུས་པར་བྱས་ནས་སོས་དལ་དུ་བསྡད་པས་ཆོག་གམ་
སྙམ་ན་མི་ཆོག་སྟེ། དོན་གྲུབ་པ་རྒྱུ་མཚན་དུ་བྱས་ནས་ཐོས་བསམ་སྒོམ་གསུམ་ལ་འབད་དེ་
ལུང་སྡེ་སྣོད་གསུམ་ལ་མཁས་པ་དང་། མངོན་རྟོགས་བསླབ་པ་གསུམ་གྱིས་རྒྱུད་ཕྱུག་པར་བྱེད་
དགོས་སོ་ཞེས་འདོམས་པ་འདིར་གདའ། དེང་ཕྱིན་ཆད་ཁྱོད་ཀྱིས་ལུང་ནོད་པར་བྱ། བཀླག་
པར་བྱ། ཁ་ཏོན་དུ་བྱའོ། །ཕུང་པོ་ལ་མཁས་པ་དང་། ཁམས་ལ་མཁས་པ་དང། སྐྱེ་མཆེད་
ལ་མཁས་པ་དང་། རྟེན་ཅིང་འབྲེལ་པར་འབྱུང་བ་ལ་མཁས་པ་དང་། གནས་དང་གནས་པ་
ཡིན་པ་ལ་མཁས་པར་བྱའོ། །མ་ཐོབ་པ་ཐོབ་པར་བྱ་བ་དང་། མ་རྟོགས་པ་རྟོགས་པར་བྱ་བ་
དང་། མངོན་དུ་མ་བྱས་པ་མངོན་དུ་བྱ་བའི་ཕྱིར་ཁྱོད་ཀྱིས་བརྩོན་པ་མི་འདོར་བར་བྱའོ། །དེ་
ལྟར་བསླབ་པས་ཐོས་བསམ་སྒོམ་གསུམ་གྱི་ཡང་དག་པའི་ལྟ་བ་སྐྱེས་པས་ལྟ་བ་མ་ཉམས་པར་
འགྱུར་ཏེ། ལུང་དུ། ལྟ་བའི་རྣམ་པ་དྲུག་ཅུ་རྩ་གཉིས་ལས་གང་ཡང་རུང་བའི་ལྟ་བ་ལ་མངོན་
པར་ཞེན་པ་དེ་ལྟ་བུ་ནི་ལྟ་བ་ཉམས་པ་མ་ཡིན་ནོ། །ཞེས་སོ། །དེ་རྣམས་བསླབ་བྱའི་གཙོ་བོ་
གལ་ཆེ་ཆེ་རྣམས་བརྗོད་པ་ཡིན། གཉིས་པ་མ་བརྗོད་པ་ཡང་དག་པར་བླངས་པ་ཡོངས་སུ་ཤེས་.
194



༄༅ །།འདུལ་པའི་ལག་ལེན་དྲི་མ་མེད་པའི་ཕྲེང་པ།
པའི་སྒྲུབ་པར་འགྱུར་བ་ཉིད་ཀྱང་བརྗོད་པར་བྱ་བ་ནི། སྔར་བཤད་པའི་སྤང་བླང་དེ་ཙམ་ལ་
ནན་ཏན་དུ་བྱས་པས་ཆོག་གམ་སྙམ་ན། མི་ཆོག །འདིར་བསླབ་བྱའི་གཙོ་བོ་ཙམ་ཞིག་བརྗོད་
པ་ཡིན། དགེ་འདུན་ལྷག་མ་ལ་སོགས་པ་དངོས་སུ་མ་བརྗོད་པ་རྣམས་ཀྱང་ཐབས་འདི་དག་
གིས་ཤེས་པར་བྱས་ལ་བསླབ་དགོས་སོ་ཞེས་འདོམས་པ་འདིར་གདའ། འདི་དག་ནི་ཁོ་བོས་
ཁྱོད་ལ་བསླབ་པའི་གཞི་ཆེ་ལོང་ཆེ་ལོང་ཙམ་ཞིག་བརྗོད་པར་ཟད་དེ། གཞན་དག་ནི་ཟླ་བ་ཕྱེད་
ཕྱེད་ཅིང་སོ་སོ་ཐར་པའི་མདོ་གདོན་པའི་ཚེ་ཐོས་པར་འགྱུར་རོ། །གཞན་དག་ཀྱང་སློབ་དཔོན་
དང་། མཁན་པོ་དང་། མཁན་པོ་གཅིག་པ་དང་། སློབ་དཔོན་གཅིག་པ་དང་། གཏམ་
འདྲེས་པ་དང་། ཕེབས་པར་སྨྲ་བ་དང་། སྨོས་འདྲིན་དང་། འགྲོགས་བཤེས་རྣམས་ཀྱིས་ཀྱང་
རྒྱ་ཆེར་སྟོན་པར་འགྱུར་རོ། །
གཉིས་པ་བསླབ་པ་དེ་རྣམས་ལ་སློབ་ཚུལ་ལ། ཁྱད་དུ་གསོད་པའི་གཉེན་པོར་གུས་པ་ལ་
སྦྱར། བསྒྲུབ་པར་བྱ་བ་ཐབས་བརྗོད་པ་བག་ཡོད་ལ་སྦྱར་བ་གཉིས་ཀྱི་དང་པོ་ནི། དེ་ལྟར་
བསླབ་བྱ་ཐམས་ཅད་ཤེས་པར་བྱས་ལ། ཤིན་ཏུ་རྙེད་དཀའ་བའི་དལ་འབྱོར་ཐོབ། མཇལ་
དཀའ་བ་སངས་རྒྱས་ཀྱི་བསྟན་པ་དང་མཇལ་ནས་བསྟན་པའི་སྙིང་པོ་བསྙེན་པར་རྫོགས་པ་ཐོབ་
པས་ཅི་ནས་ཀྱང་དལ་འབྱོར་ཆུད་མ་ཟོས་པར་བསླབ་གཞི་རྣམས་ལ་ཇི་ལྟར་གསུངས་པ་བཞིན་
དུ་མ་ཤི་བར་དུ་མགོ་དང་གོས་ལ་མེ་འབར་བ་ལྟར་ཡོངས་སུ་བསྐྱང་ཞིང་གུས་པས་རྗེས་སུ་སྒྲུབ་པ་
ལྷུར་ལོངས་ཤིག་ཅེས་འདོམས་པ་འདིར་གདའ། ཤེས་རབ་མཆོག་གི་བསྟན་པ་ལ། ཁྱོད་ནི་
བསྙེན་པར་རྫོགས་པར་འགྱུར། །དལ་དང་འབྱོར་པ་རྙེད་དཀའ་བས། །འདི་དག་ཇི་ལྟ་བཞིན་
དུ་སྒྲུབས། །མཛེས་པ་རབ་ཏུ་དབྱུང་བ་དང་། །ཡོངས་སུ་དག་པ་བསྙེན་རྫོགས་པར། །
རྫོགས་སངས་རྒྱས་ཀྱིས་རབ་མཁྱེན་ཏེ། །བདེན་པའི་མཚན་གྱིས་བཀའ་སྩལ་ཏོ། །
གཉིས་པ་ནི། གུས་པས་བསླབ་དགོས་ན། དེའི་ཐབས་གང་ཡིན་སྙམ་ན། བསྒྲུབ་བྱ་
བསྙེན་རྫོགས་སྒྲུབ་བྱེད་ཀྱི་ཐབས་བག་ཡོད་ལ་སྦྱོར་བ་འདིར་གདའ། ཚེ་དང་ལྡན་པ་ཁྱོད་
བསྙེན་པར་རྫོགས་ཟིན་གྱི་བག་ཡོད་པར་སྒྲུབས་ཤིག །འདི་ཚིག་ཉུང་ཡང་དོན་རྒྱ་ཆེ་སྟེ། ཆོས་
མངོན་པར་བག་ཡོད་པ་གང་ཞེ་ན། མ་ཆགས་པ་དང་། ཞེ་སྡང་མེད་པ་དང་། གཏི་མུག་མེད་
པ་དང་། བརྩོན་འགྲུས་དང་བཅས་པ་ལ་གནས་ནས་དགེ་བའི་ཆོས་རྣམས་སྒོམ་ཞིང་ཟག་པ་
དང་བཅས་པའི་ཆོས་རྣམས་ལས་སེམས་སྲུང་བ་སྟེ་ཞེས་བཤད་པས་སྤང་གཉེན་ལ་བླང་དོར་བ
195



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཕྱིན་ཅི་མ་ལོག་པར་བྱེད་པའི་གཟོབ་ལྷུར་ལེན་པ་ནི་བག་ཡོད་པ་སྟེ་དེས་སྒྲུབས་ཤིག །སོ་སོ་ཐར་
པར། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་
བྱང་ཆུབ་དང་། གཞན་ཡང་དང་དག་དེ་ལྟ་བུ་དང་མཐུན་པ་དགེ་བའི་ཆོས་བྱང་ཆུབ་ཀྱི་ཕྱོགས་
རྣམས་ཀྱང་བག་ཡོད་པས་འཐོབ་བོ་ཞེས་གསུངས་པའི་ཕྱིར་རོ། །དེ་ལྟར་སྦྱོར་དངོས་མཇུག་
གསུམ་གྱིས་ཁྱོད་བསྙེན་པར་རྫོགས་པར་སྒྲུབ་པའི་ཆོ་ག་ལེགས་པར་གྲུབ་པ་ཡིན། དེའང་གཙོ་
བོར་མཁན་པོ་པའི་བདག་རྐྱེན་ལས་བྱུང་བ་ཡིན་ཏེ། རང་གིས་མཛད་དགོས་རྣམས་རང་གིས་
མཛད། གཞན་ལ་བསྐོ་དགོས་པ་རྣམས་བསྐོས་ནས་མཛད་པས་དྲིན་ཆེ་བ་ཡིན་པས། ཕྱག་
གསུམ་འཚོལ་ལ་བཀའ་དྲིན་ཆེ་ཞེས་བརྗོད། འདི་བཤད་པ་མེད་ཀྱང་ཕྱག་ལེན་ཡིན། ཆོ་ག་
འདི་རྣམས་ཀྱི་རྒྱུ་མཚན་གོ་དོན་རྣམས་འདུལ་བའི་གཞུང་ཆེན་མོ་རྣམས་ལས་ཤེས་པར་བྱ། དེ་
ཙམ་མི་ནུས་ན་ལས་ཆོག་གི་ཊཱིཀ་ན་ཞིབ་ཏུ་བྲིས་ཡོད་པས་དེར་བལྟ་བར་བྱའོ། །བསྟན་པའི་
སྙིང་པོ་འདུལ་བ་ཡི། །སྐྱེས་པ་རབ་བྱུང་བསྙེན་རྫོགས་ཀྱི། །ཆོ་གའི་ལག་ལེན་རྣམ་དག་པ། །
མ་ནོར་དྲི་མེད་ཕྲེང་བར་བརྒྱུས། །དེ་ཡི་དགེ་བས་སྐྱེ་བོ་ཀུན། །རྣམ་གྲོལ་རིན་ཆེན་གླིང་
བདག །བསླབ་གསུམ་གདེངས་ཀ་འཛིན་པ་ཡི། །དབང་པོ་ཉིད་དུ་གྲུབ་གྱུར་ཅིག །འདི་ལ་
ནོངས་པའི་ཚོགས་མཆིས་ན། །ཀུན་མཁྱེན་འདུལ་བ་འཛིན་རྣམས་ཀྱིས། །ཉེས་པའི་ཚོགས་
རྣམས་བཏུལ་གྱུར་ནས། །ཡོན་ཏན་ལྡན་པར་གྲུབ་གྱུར་ཅིག །འདུལ་བའི་ལག་ལེན་གྱི་ཆོ་ག་
དྲི་མ་མེད་པའི་ཕྲེང་བ་ཞེས་བྱ་བ་ལས་དགེ་ཚུལ་དང་བསྙེན་རྫོགས་ཀྱི་ཚིགས་སྔ་ཕྱིའི་ལག་ལེན་གྱི་
ཆོ་ག་འདི་ལུང་དང་རིགས་པ་སྨྲ་བའི་དགེ་བའི་བཤེས་གཉེན་ཚུལ་ཁྲིམས་རིན་ཆེན་གྱིས་ཡང་
དང་ཡང་དུ་བསྐུལ་བའི་ངོར་བུ་སྟོན་གྱིས་གསེར་འཕྱང་གི་ལོ་ཆུ་སྟོད་ཀྱི་ཟླ་བའི་ཡར་ངོའི་ཚེས་
བཅུ་གཉིས་ལ་སྦྱར་བའི་ཡི་གེ་པ་ནི་དབང་རྣོན་ནོ། །ཀུན་ཚང་རྒྱས་པ་སེར་བཞག་འབྲིང་། །
སེང་ཚོས་གཉིས་བཞག་བསྡུས་པ་སྟེ། བློ་ནུས་དུས་སྐབས་དང་སྦྱར་ནས། །རྒྱས་འབྲིང་བསྡུས་
གསུམ་ཉམས་སུ་བླང་། །སརྦ་མངྒ་ལཾ། །
196



༄༅ །།འདུལ་བའི་ལས་སྣ་ལེན་དྲི་མེད་ཕྲེང་བའི་ཞར་བྱུང་།
༄༅།།འདུལ་བའི་ལག་ལེན་དྲི་མེད་ཕྲེང་བའི་ཞར་
བྱུང་ཁྱིམ་པ་ལ་ཕན་གདགས་
པའི་ཆོ་ག་བཞུགས་སོ།།
བུ་སྟོན་རིན་ཆེན་གྲུབ་ཀྱིས་མཛད།
འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་
པའི་ཆོ་ག་ཞེས་བྱ་བ། ཐམས་ཅད་མཁྱེན་པ་ལ་ཕྱག་འཚལ་ལོ། །སྲིད་ཞིའི་དགྲ་རྣམས་འདུལ་
མཛད་པ། །འདུལ་བའི་གཙོ་ལ་ཕྱག་འཚལ་ཏེ། །ཁྱིམ་པ་འདུལ་བའི་དོན་དུ་ནི། །འདུལ་བའི་
ཆོ་གའི་ཞར་བྱུང་བཤད། །འགའ་ཞིག་གི་གན་དུ་སྐྱབས་གསུམ་འཛིན་པའི་དགེ་བསྙེན་ཙམ་
དོན་དུ་གཉེར་བ་འོངས་ན། སྟོན་པའི་སྐུ་གཟུགས་སོགས་རྟེན་ཅི་རིགས་བཤམས། མཆོད་པ་
ཅི་འབྱོར་པ་བཤམས་ལ་དབུལ། བསྒྲུབ་བྱ་དེ་སྟོན་པ་དང་། ཆོས་དང་། རང་ལ་ཕྱག་གསུམ་
གསུམ་འཚལ་དུ་བཅུག་ལ། དེ་ནས་མདུན་དུ་ཙོག་ཙོག་པོར་འདུག་ཏུ་བཅུག་ཅིང་ཐལ་མོ་སྙིང་
གར་སྦྱོར་དུ་བཅུག་ལ། ཁྱེད་དཀོན་མཆོག་གསུམ་ལ་སྐྱབས་སུ་འགྲོ་བ་དེ་ཤིན་དུ་ལེགས།
ལེགས་པའི་རྒྱུ་མཚན། མདོ་ལས། མིར་གྱུར་པ་ཡང་རྙེད་པར་དཀའ། དལ་བ་འབྱོར་པ་ཕུན་
སུམ་ཚོགས་པ་ཡང་རྙེད་པར་དཀའ། ཞེས་གསུངས་ཤིང་། བཤེས་སྤྲིང་ལས། རྒྱ་མཚོ་གཅིག་
གནས་གཉའ་ཤིང་བུག་པ་དང་། །རུས་སྦལ་འཕྲད་པ་བས་ཀྱང་དུད་འགྲོ་ལས། །མི་ཉིད་ཆེས་
ཐོབ་དཀའ་བས་མི་དབང་གིས། །དམ་ཆོས་སྤྱོད་པས་དེ་འབྲས་མཆིས་པར་མཛོད། །ཅེས་
གསུངས་ཤིང། མི་ལུས་ཐོབ་ཀྱང་སངས་རྒྱས་འབྱུང་བ་དང། དེས་ཆོས་གསུངས་པ་ཤིན་ཏུ་
དཀོན་ཏེ། དགེ་སློང་དག་སངས་རྒྱས་འབྱུང་བ་ཡང་བརྒྱ་ལམ་བརྒྱ་ལམ་ན་སྟེ། ཨུ་དུམ་ཝ་རའི་
མེ་ཏོག་དཔེར་བརྗོད་པ་བཞིན་ནོ། །ཞེས་གསུངས་ཤིང་། དལ་འབྱོར་ཐོབ་འདུག་པས་ཆོག་
མོད་སྙམ་ན། ཐོབ་ཀྱང་རིང་དུ་མི་གནས་པའི་སྐྱོན་ཡོད་དོ། །
197



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
་སྤྱིར་སྐྱེས་པའི་ཕྱིར་འཆི་ངེས། ཁྱད་པར་འཆི་བའི་རྐྱེན་མང་། ཚེ་གནས་པའི་རྐྱེན་
ཉུང་། གནས་རྐྱེན་འཆི་རྐྱེན་དུ་འགྱུར་བ་ཡོད་པས་མྱུར་དུ་འཆི། བྱི་བ་དཀར་ནག་གི་དཔེའམ།
གསད་སར་ཁྲིད་པའི་དུད་འགྲོ་བཞིན་དུ་སྐད་ཅིག་རེ་རེ་བཞིན་འཆི་བ་ལ་ཐག་ཉེ་རུ་འགྲོ་བས་
ཤིན་དུ་འཇིགས་ཏེ། བཤེས་སྤྲིང་ལས། ཚེ་འདི་གནོད་མང་རླུང་གིས་བཏབ་པ་ཡི། །ཆུ་ཡི་ཆུ་
བུར་བས་ཀྱང་མི་རྟག་ན། །ཞེས་གསུངས། སློབ་སྤྲིང་ལས། མར་མེའི་མེ་ལྕེ་ཤུགས་དྲག་རླུང་
གིས་བཏབ་པ་ལྟའི། །ཚེ་འདི་སྐད་ཅིག་ཙམ་ཡང་གནས་པའི་གདེངས་ཡོད་མིན། །འདི་ནི་
སང་བྱ་འདི་ནི་ཐང་གཅིག་འོག་ཏུ་བྱ། །འདི་ནི་དེའུ་རེ་བྱ་སྐྱེ་བོ་སེམས་པ་ན། །གཤིན་རྗེ་བེ་
ཅོན་ལག་ ཐོགས་ཟུར་ གྱིས་ བལྟ་བ་ཡི། ། མིག་རྩ་ དམར་ཁྲོས་མ་ རངས་ གད་མོ་ རེ་སྙམ་
འདེབས། །ཞེས་འབྱུང་ཞིང་། དེ་ཡང་ནམ་འཆི་ཆ་མེད་དེ། དེ་རིང་ཁོ་ན་མི་འཆི་ཞེས། །
བདེ་བར་འདུག་པ་རིགས་པ་མ་ཡིན། །ཞེས་གསུངས། དེའི་ཚེ་དགེ་བ་བྱེད་འདོད་ཡོད་ཀྱང་
སྒྲུབ་པའི་གོ་སྐབས་མེད་པས་འགྱོད་པ་ཆེན་པོ་སྐྱེ་བར་འགྱུར་བ་ཡིན། དེས་ན་རྙེད་དཀའ་ལ་
འཇིག་སླ་བའི་དལ་འབྱོར་གྱི་མི་ལུས་ཐོབ་དུས་སུ། མི་ལུས་ཀྱི་སྙིང་པོ་ལེན་པ་ལ། མགོ་དང་
གོས་ལ་མེ་ཤོར་བ་ལྟར་འབད་དགོས་ཏེ། འདིར་དགེ་བ་ལ་མ་འབད་ཅིང་མི་དགེ་བ་བྱས་ན་ཤི་
ནས་ངན་འགྲོ་རུ་སྐྱེས་ནས་བསྐལ་པ་བྱེ་བ་བརྒྱར་ཡང་བདེ་འགྲོའི་སྒྲ་མི་ཐོས་པའི་ཉེན་ཡོད་པ་
ཡིན། སྙིང་པོ་ལེན་པའི་ཐབས་ཐམས་ཅད་ཀྱི་རྩ་བ་སྐྱབས་སུ་འགྲོ་བ་ཡིན། དེ་ལ་སློབ་དཔོན་
ཐོགས་མེད་ཀྱིས་དོན་ལྔར་གསུངས་ཏེ། གང་ལ་སྐྱབས་སུ་འགྲོ་ཡུལ་དཀོན་མཆོག་གསུམ་སྟེ།
གཞན་ལ་སྐྱབས་སུ་སོང་ཡང་སྐྱོབ་པར་མི་ནུས་པའི་ ཕྱིར། མདོ་རྒྱལ་མཚན་དམ་པ་ལས།
འཇིགས་པས་སྐྲག་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང་། །ལྗོན་ཤིང་དག་ལ་
སྐྱབས་འགྲོ་སྟེ། །སྐྱབས་དེ་གཙོ་བོ་མ་ཡིན་ཏེ། །སྐྱབས་དེ་དག་ལ་བརྟེན་ནས་ནི། །འཇིགས་
པ་ཀུན་ལས་ཐར་མི་འགྱུར། །གང་ཞིག་སངས་རྒྱས་ཆོས་དང་ནི། །དགེ་འདུན་དག་ལ་སྐྱབས་
འགྲོ་བ། །སྡུག་བསྔལ་སྡུག་བསྔལ་ཀུན་འབྱུང་དང་། སྡུག་བསྔལ་ཡང་དག་འགག་པ་དང། །
བདེ་ཞི་མྱ་ངན་འདས་བྱས་ནས། ། སྡུག་བསྔལ་ཀུན་ལས་གྲོལ་བར་འགྱུར། །ཞེས་དང་།
སངས་རྒྱས་ཆོས་དང་དགེ་འདུན་ཏེ། ། ཐར་པ་འདོད་པ་རྣམས་ཀྱི་སྐྱབས། །ཞེས་སོགས་
གསུངས་ཤིང་། དཀོན་མཆོག་གསུམ་གྱི་ངོས་འཛིན་ཡང་། གྲུབ་མཐའ་འདི་བའི་ལུགས་ཀྱིས་
མཛོད་དུ། གང་ཞིག་གསུམ་ལ་སྐྱབས་འགྲོ་དེ། །སངས་རྒྱས་དགེ་འདུན་བྱེད་པའི་ཆོས། །མི་>
..
198



༄༅།།འདུལ་བའི་ལག་ལེན་དྲི་མེད་ཕྲེང་པའི་ཞར་བྱུང་
སློབ་པ་དང་གཉིས་ཀ་དང་། །མྱ་ངན་འདས་ལ་སྐྱབས་སུ་འགྲོ། །ཞེས་པའི་དོན་ཡང་། བྱེ་
བྲག་སྨྲ་བས། སངས་རྒྱས་དང་དགེ་འདུན་དུ་བྱེད་པའི་ཆོས་ལམ་བདེན་ཡིན་གྱི་གཟུགས་སྐུ་
མིན་ཟེར་ཡང་། མདོ་སྡེ་པའི་ལུགས་ཀྱིས། སངས་རྒྱས་སུ་བྱེད་པའི་ཆོས་སངས་རྒྱས་མི་སློབ་
པའི་ལམ་བདེན་ཆོས་སྐུ་དང་། གཟུགས་སྐུ་གཉིས་ཀྱི་བདག་ཉིད་དང་། དགེ་འདུན་དུ་བྱེད་
པའི་ཆོས་སློབ་མི་སློབ་ཀྱི་ལམ་བདེན་གཟུགས་སྐུ་དང་བཅས་པ་དང་། ཆོས་མྱ་ངན་ལས་འདས་
པའི་སོ་སོར་བརྟགས་འགོག་རྣམས་ཡིན་ནོ། །
གཉིས་པ་དེ་དག་སྐྱབས་སུ་འོས་པའི་རྒྱུ་མཚན་བཞི་སྟེ། སངས་རྒྱས་ནི་རང་ཉིད་སྒྲིབ་
གཉིས་བག་ཆགས་དང་བཅས་པ་སྤངས་པས་ཤིན་ཏུ་དུལ་བའི་བདག་ཉིད་དང་རྣམ་པ་ཐམས་
ཅད་དུ་གདུལ་བྱ་འདུལ་བའི་ཐབས་ལ་མཁས་པ་དང་། གདུལ་བྱ་འཇིགས་པ་དང་སྡུག་བསྔལ་
ལས་སྐྱོབ་པའི་ཐུགས་རྗེ་ཆེ་བ་དང་། ཟང་ཟིང་གི་མཆོད་པ་ཐམས་ཅད་ཀྱིས་མཉེས་པར་བྱ་བ་
མ་ཡིན་གྱི། སྒྲུབ་པའི་མཆོད་པས་མཉེས་པར་བྱ་བ་ཡིན་པ་སྟེ། རྒྱུ་བཞིས་སངས་རྒྱས་སྐྱབས་སུ་
འོས་ལ། དེ་ལྟ་བུས་བསྟན་པའི་ཆོས་གང་ཡིན་པ་དང། དེའི་ཉན་ཐོས་ཀྱི་དགེ་འདུན་གང་
ཡིན་པ་དེ་ཡང་དེ་ལྟ་བུ་ཁོ་ནས་སྐྱབས་སུ་འོས་པ་ཡིན་ནོ། །
གསུམ་པ་རྒྱུ་ཇི་ཙམ་གྱིས་སྐྱབས་སུ་སོང་བ་ནི། ཇི་སྐད་དུ། རྒྱུ་བཞི་ཡིས་ནི་སྐྱབས་སུ་
སོང་བ་ཡིན་ཏེ། ཡོན་ཏན་ཤེས་པ་དང་། ཁྱད་པར་ཤེས་པ་དང་། ཁས་བླངས་པ་དང་།
གཞན་དུ་མི་སྨྲ་བས་སོ། །ཞེས་པའི་དོན། དཀོན་མཆོག་གསུམ་གྱི་ཆེ་བའི་ཡོན་ཏན་ཇི་ལྟ་བ་
བཞིན་དུ་ཤེས་ནས་སྤུ་ཟིང་ཞེས་བྱེད་ཅིང་། མཆི་མ་འབྱུང་བའི་མཚན་ཉིད་ཅན་གྱི་དང་བའི་
དད་པ་དང་། དེའི་རྒྱུར་ལས་འབྲས་ལ་ཡིད་ཆེས་པའི་དད་པ་ནི་མེད་ཁ་མེད་དུ་དགོས་ཏེ།
ཆོས་བཅུ་པའི་མདོ་ལས། དད་པ་མེད་པའི་མི་རྣམས་ལ། །དཀར་པོའི་ཆོས་ནི་མི་འབྱུང་སྟེ། །
ས་བོན་མེ་ཡིས་ཚིག་པ་ལ། །མྱུ་གུ་སྔོན་པོ་ཇི་བཞིན་ནོ། །ཞེས་སོ། །ཁྱད་པར་ཤེས་པ་ནི། ཕྱི་
རོལ་པའི་སྟོན་པ་ཁྱབ་འཇུག་དབང་ཕྱུག་སོགས་དང་། དེས་བསྟན་པའི་ཆོས་དང་། དེ་སྒྲུབ་
པའི་གང་ཟག་རྣམས་ལ། དཀོན་མཆོག་གསུམ་ལ་བསྟེན་པའི་ཡོན་ཏན་མེད་པས་དེ་དག་ལ་
སྐྱབས་སུ་སོང་ཡང་སྐྱབས་བྱེད་མི་ནུས། དེ་དག་ཉིད་ཀྱང་འཇིགས་པ་དང་སྡུག་བསྔལ་ལས་མ་
གྲོལ་བའི་ཕྱིར་རོ། །ཞེས་སྐྱབས་གནས་ཡིན་མིན་གྱི་ཁྱད་པར་ཤེས་ཤིང་། དཀོན་མཆོག་གསུམ་
པོ་ནང་ཕན་ཚུན་གྱི་ཁྱད་པར་ཡང་ཤེས་པ་སྟེ། དེ་ལ་ཁྱད་པར་དྲུག་ལས་མཚན་ཉིད་ཀྱི་ཁྱད་པར་འ
199



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ནི། སངས་རྒྱས་ནི་རང་མངོན་པར་བྱང་ཆུབ་པའི་མཚན་ཉིད་དོ། །ཆོས་དཀོན་མཆོག་ནི་
མངོན་པར་བྱང་ཆུབ་པའི་འབྲས་བུའི་མཚན་ཉིད་དོ། །དགེ་འདུན་དཀོན་མཆོག་ནི་གཞན་གྱི་
མན་ངག་གིས་ཡང་དག་པར་སྒྲུབ་པའི་མཚན་ཉིད་དོ། །
གཉིས་པ་འཕྲིན་ལས་ལས་གྱུར་པའི་ཁྱད་པར་ནི། སངས་རྒྱས་ནི་ལུང་ལེགས་པར་
འགྲོགས་པའི་འཕྲིན་ལས་ཅན་ནོ། །ཆོས་ནི་ཉོན་མོངས་པ་དང་སྡུག་བསྔལ་སྤོང་བའི་དམིགས་
པའི་འཕྲིན་ལས་ཅན་ནོ། །དགེ་འདུན་ནི་སྤྲོ་བ་མངོན་པར་འཕེལ་བར་བྱེད་པའི་འཕྲིན་ལས་
ཅན་ནོ། །གསུམ་པ་མོས་པ་ལས་གྱུར་པའི་ཁྱད་པར་ནི། སངས་རྒྱས་ནི་བསྙེན་བཀུར་ལ་གུས་
པས་ཞེན་པར་བྱ་བའོ། །ཆོས་ནི་མངོན་དུ་བྱ་བ་ལ་གུས་པས་ཞེན་པར་བྱ་བའོ། །དགེ་འདུན་
ནི་ཆོས་མཐུན་པ་པོའི་དངོས་པོས་ལྷན་ཅིག་འགྲོགས་པ་ལ་གུས་པས་ཞེན་པར་བྱ་བའོ། །
བཞི་པ་སྒྲུབ་པ་ལས་གྱུར་པའི་ཁྱད་པར་ནི། སངས་རྒྱས་ལ་ནི་མཆོད་པ་དང་། རིམ་གྲོ་
ཉེ་བར་སྒྲུབ་པའི་སྒྲུབ་པས་བསྒྲུབ་པར་བྱའོ། །ཆོས་ལ་ནི་རྣལ་འབྱོར་གྱི་སྦྱོར་བ་གོམས་པར་བྱ་
བས་བསྒྲུབ་པར་བྱའོ། །དགེ་འདུན་ལ་ཆོས་དང་ཟང་ཟིང་གི་ལོངས་སྤྱོད་ཐུན་མོང་གིས་བསྒྲུབ་
པར་བྱའོ། །
ལྔ་པ་རྗེས་དྲན་ལས་གྱུར་པའི་ཁྱད་པར་ནི། སངས་རྒྱུས་ནི་འདི་ལྟར་སངས་རྒྱས་བཅོམ་
ལྡན་འདས་དེ་ནི་སོགས་སོ། །ཆོས་ལ་ཐོག་མར་དགེ་བ་སོགས་སོ། །དགེ་འདུན་ལ་ལེགས་པར་
བཞུགས་པ་སོགས་སོ་སོར་དྲན་པའོ། །དྲུག་པ་བསོད་ནམས་འཕེལ་བ་ལས་གྱུར་པའི་ཁྱད་པར་
ནི། སངས་རྒྱས་ལ་ནི་སེམས་ཅན་གཅིག་གི་དབང་དུ་བྱ་བའི་བསོད་ནམས་མཆོག་འཕེལ་བར་
འགྱུར་ཏེ། རྐང་གཉིས་ཐམས་ཅད་ཀྱི་ནང་ནས་མཆོག་གཅིག་པུ་ཡིན་པའི་ཕྱིར་རོ། །ཆོས་ལ་
ནི་ཆོས་ཀྱི་དབང་དུ་བྱས་པའི་བསོད་ནམས་མཆོག་འཕེལ་བར་འགྱུར་རོ། །དགེ་འདུན་ལ་ནི་
སེམས་ཅན་མང་པོའི་དབང་དུ་བྱས་པའི་བསོད་ནམས་མཆོག་འཕེལ་བར་འགྱུར་བའོ། །དེ་
ལྟར་ཡོན་ཏན་ཤེས་པ་དང་། ཁྱད་པར་ཤེས་པ་གཉིས་ཀྱིས་བསམ་པ་ཕུན་སུམ་ཚོགས་པ་བསྟན་
ནོ། །ཁས་བླངས་པ་ནི། སྡུག་བསྔལ་དང་འཇིགས་པས་ཉེན་ནས་དེ་ལས་སྐྱོབ་པའི་སྐྱབས་ཞུ་
ཞིང་། རྟེན་དུ་འཛིན་པ་སྟེ། འཇིག་རྟེན་པ་རྣམས་ཀྱིས་ཇོ་བོ་འཇུ་བ་བཞིན་ནོ། །དེ་ལ་རྒྱལ་པོ་
ལ་སོགས་པའི་མིའམ། ཤི་ཟ་སོགས་མི་མ་ཡིན་གྱི་གནོད་པས་འཇིགས་ནས་སྐྱབས་ཚོལ་བ་
འཇིགས་སྐྱོབས་ཀྱི་སྐྱབས་འགྲོ་སྟེ། རླུང་ནག་པོས་གྲུ་འཇིག་པའི་འཇིགས་པས་ཉེན་ནས།
200



།འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་
འཕགས་པ་གང་པོ་ལ་སྐྱབས་སུ་སོང་བ་དང་། ཆུང་མ་ཤ་ཟ་མོས་འཇིགས་ནས་རྐང་ལག་དྲ་བ་
ཅན་ལ་སྐྱབས་སུ་སོང་བ་ལྟ་བུའོ། །ངན་སོང་གི་སྡུག་བསྔལ་གྱིས་འཇིགས་ནས་ལྷ་མིར་སྐྱེ་བར་
འདོད་པས་སྐྱབས་སུ་འགྲོ་བ་ནི་ལེགས་སྨོན་གྱི་སྐྱབས་འགྲོ་སྟེ། དེད་དཔོན་འཕྲལ་ལ་མཐོང་བ་
བཞིན་ནོ། །དེ་དག་དཀོན་མཆོག་གསུམ་ཚང་བ་ལ་སྐྱབས་སུ་འགྲོ་བའི་ངེས་པ་མེད་ཅིང་།
གཏན་གྱི་སྡུག་བསྔལ་ལས་ཐར་པ་དོན་དུ་མི་གཉེར་བ་སྐྱེས་བུ་ཆུང་ངུ་ཡིན་ནོ། །ཁམས་གསུམ་
འཁོར་བ་འདི་དག་ཐམས་ཅད་སྡུག་བསྔལ་གྱི་རང་བཞིན་ཅན་དུ་ཤེས་ནས། རང་སྡུག་བསྔལ་
དེ་ལས་གཏན་དུ་ཐར་པའི་མྱ་ངན་ལས་འདས་པ་ཐོབ་པ་འདོད་པ་ནི་སྐྱེས་བུ་འབྲིང་ཡིན་ནོ། །
ང་གཅིག་པུ་སྡུག་བསྔལ་ལས་གྲོལ་བས་མི་ཆོག་སྟེ། སེམས་ཅན་ཐམས་ཅད་རང་གི་ཕ་མར་
གྱུར་ཅིང་ཕན་ཚད་མེད་པ་བཏགས་པའི་དྲིན་ཅན་ཡིན་པས། དེ་ཐམས་ཅད་སྡུག་བསྔལ་ལས་
ཐར་པར་བྱེད་དགོས་པས་དེའི་དོན་དུ་སྐྱབས་སུ་འགྲོ་བ་དེ་སྐྱེས་བུ་ཆེན་པོ་ཡིན། འདི་ཐེག་པ་
ཐུན་མོང་བ་ཡིན་པས་སྐྱེས་བུ་འབྲིང་དང་ཆེན་པོ་གང་གི་བློས་སྐྱབས་སུ་སོང་ཡང་ངེས་འབྱུང་གི་
སྐྱབས་འགྲོའི་གོ་ཆོད་མོད་ཀྱི། ད་རེས་སྐྱེས་བུ་ཆེན་པོའི་བློ་བསྐྱེད་དེ། སེམས་ཅན་འཁོར་བའི་
སྡུག་བསྔལ་གྱིས་གཟིར་བ་འདི་རྣམས་ཤིན་ཏུ་སྙིང་རྗེ། འདི་རྣམས་སྡུག་བསྔལ་ལས་སྐྱོབ་པར་
བྱེད་པའི་སྐྱབས་སངས་རྒྱས་ལ་དེའི་ཐབས་སྟོན་པའི་སྟོན་པ་ཞུ། ཆོས་མི་གནས་པའི་མྱང་
འདས་དེ་མངོན་དུ་བྱས་ལ་སྐྱབས་དངོས་ཞུ། འཕགས་པའི་དགེ་འདུན་ལ་དེ་སྒྲུབ་པའི་གྲོགས་
ཞུ། དེང་ཕྱིན་ཆད་ཕྱི་རོལ་པའི་ལྷ་ཁྱབ་འཇུག་དབང་ཕྱུག་སོགས་སྟོན་པར་འཛིན་པ་དང་།
དེའི་ཆོས་སྒྲུབ་པ་དང། དེ་སྒྲུབ་པའི་གང་ཟག་རྣམས་གྲོགས་སུ་འཛིན་པ་སྤང་ལ། སྐྱབས་སུ་
འགྲོ་སྙམ་པ་གྱིས་ལ་ལད་མོ་གྱིས། བཙུན་པ་དགོངས་སུ་གསོལ། བདག་མིང་འདི་ཞེས་བགྱི་བ་
དུས་འདི་ནས་བཟུང་སྟེ། ཇི་སྲིད་འཚོའི་བར་དུ་རྐང་གཉིས་རྣམས་ཀྱི་མཆོག་སངས་རྒྱས་ལ་
སྐྱབས་སུ་མཆིའོ། །འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་སྐྱབས་སུ་མཆིའོ། །ན
ཚོགས་རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་ཇི་སྲིད་འཚོའི་བར་དུ་སྐྱབས་
གསུམ་འཛིན་པའི་དགེ་བསྙེན་དུ་བཙུན་པས་བཟུང་དུ་གསོལ། རང་དོན་དུ་བརྗོད་པའི་སྔགས་
ལ་ལན་གསུམ་བརྗོད་དགོས་པས། ལན་གཉིས་པའི་ཡང་རྗེས་ཟློས་གྱིས་བྱས་ལ་གཉིས་པ་བྱ།
གསུམ་པའི་སྐབས་སུ། བརྗོད་པ་གསུམ་པ་འདིའི་སྐྱབས་བརྗོད། བདག་བརྗོད་གཉིས་ཀྱི་རྗེས་
སུ་ཁྱེད་ལ་སྐྱབས་འགྲོ་འཆགས་ཤིང་ངེད་སློབ་དཔོན་དུ་འགྱུར་བས། དེའི་ཚེ་སློབ་དཔོན་གྱིས་
201



༄༅།།དཔལ་ལྡན་ས་སྐུ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
09ཞེས་རྗོད་ཅིག་བྱས་ལ་གསུམ་པ་བྱ། སློབ་དཔོན་གྱིས་ཐབས་ཡིན་ནོ། ། སློབ་མས་ལེགས་སོ་
ཞེས་བྱའོ། །
བཞི་པ་སྐྱབས་སུ་སོང་བའི་ཡང་དག་པར་སྒྲུབ་པ་ཞེས་པ་བསླབ་བྱ་སྟེ། དེ་ལ་སོ་སོ་དང་
ཐུན་མོང་གི་བསླབ་བྱ་གཉིས་ལས། དང་པོ་ནི། མདོ་མྱང་འདས་ལས། གང་ཞིག་སངས་རྒྱས་
སྐྱབས་འགྲོ་བ། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །སྐྱབས་
སུ་སོང་བ་མ་ཡིན་ནོ། །དམ་པའི་ཆོས་ལ་སྐྱབས་ཚོལ་ན། །འཚེ་ཞིང་གསོད་པའི་སེམས་དང་
བྲལ། །དགེ་འདུན་ལ་ཡང་སྐྱབས་སོང་བ། །མུ་སྟེགས་གཞན་ལ་ཕྱག་མི་བྱ། །ཞེས་པ་དང་།
སྐྱབས་གསུམ་བདུན་ཅུ་པ་ལས་ཀྱང་། གང་ཞིག་གསུམ་ལ་སྐྱབས་འགྲོ་བའི། །དགེ་བསྙེན་ཉིད་
དུ་དམ་བཅས་པས། །སྐྱབས་ནི་གསུམ་པོ་བསྲུང་བར་བྱ། །མུ་སྟེགས་ཀུན་ལ་གུས་བྱ་ཡིས། །
མཆོད་དང་ཕྱག་འཚལ་མི་བྱའོ། །ཞེས་དང་། བརྒྱད་སྟོང་པ་ལས། ལྷ་གཞན་ལ་མེ་ཏོག་དང་།
བདུག་པ་དང་། མར་མེ་སྦྱིན་པར་མི་བྱའོ། །རིམ་གྲོ་མི་བྱའོ། །ཞེས་དང་། མདོ་རྩར་ཡང་།
ལྷ་གཞན་ལ་ཕྱག་མི་བྱ། མཆོད་པ་མི་བྱ། བཀུར་སྟི་མི་བྱའོ། །གནས་སུ་ཕྱིན་ན་མངོན་སུམ་དུ་
འགྲེང་སྟེ་གཙུག་ལག་གི་ཚིགས་སུ་བཅད་པ་གདོན་པས་དེ་ལ་ཕན་གདགས་པར་བྱའོ། །ཞེས་
བཤད།
སངས་རྒྱས་ལ་སྐྱབས་སུ་སོང་བའི་བསླབ་བྱ། ཕྱི་རོལ་པའི་ལྷ་ལ་ཕྱག་དང་མཆོད་པ་དང་།
བཀུར་སྟེ་མི་བྱ། དེའི་ལྷ་རྟེན་ཡོད་པའི་སར་ཕྱིན་ན་སེ་གོལ་གྱི་སྒྲ་སྔོན་དུ་བཏང་ནས། ཞལ་
ནས་གསུངས་པའི་ཚིགས་བཅད་ཀྱིས་ཆོས་བཤད་ལ་ཕན་གདགས་པར་བྱ། སངས་རྒྱས་ཀྱི་
གཟུགས་སྐུའི་རྟེན་སྐུ་གཟུགས་དང་། ཆོས་སྐུའི་རྟེན་མཆོད་རྟེན་རིས་སུ་བྲིས་པ་ལ་སོགས་
མཐོང་ན་སངས་རྒྱས་ཀྱི་ཡོན་ཏན་དྲན་པས་གུས་པར་བྱ་སྟེ། ཐ་ན་བྱིས་པས་རྩེད་མོའི་ཕྱིར་
འཇིམ་པ་ལ་དེ་བཞིན་གཤེགས་པའི་སྐུ་གཟུགས་ཡིན་ཟེར་བ་བྱས་པ་དང། རྩིག་ངོས་ལ་སངས་
རྒྱས་ཀྱི་སྐུ་གཟུགས་བྲིས་པ་ཚུན་ཆད་མཐོང་ན་སངས་རྒྱས་རྗེས་སུ་དྲན་པས་གུས་པར་བྱ།
སངས་རྒྱས་ཀྱི་སྐུ་གཟུགས་སོགས་བཤིག་པ་དང་འཚོང་བ་ལ་སོགས་པ་ལྟ་སྨོས་ཀྱང་ཅི་དགོས་ཏེ།
འགོམ་ཡུག་ལ་སོགས་པའང་མི་བྱ། དགེ་བའི་རྩ་བ་ཐ་ན་ཁྱི་ལ་ཟན་ཁམ་གཅིག་བྱིན་པ་ལ་
སོགས་ལའང་སྟོན་པ་སངས་རྒྱས་དང་མི་འབྲལ་བར་ཤོག་ཅིག་སྙམ་དུ་བྱེད་པའོ། །
ཆོས་ལ་སྐྱབས་སུ་སོང་བའི་བསླབ་བྱར། སེམས་ཅན་ལ་གནོད་ཚེ་སྤོང་། དམ་པའི་ཆོས་
202



༄༅ །།འདུལ་བའི་ལནཱ་ལེན་དྲི་མེད་ཕྲེང་བའི་ཞར་བྱུང་།
སྤོང་བ། འདི་སངས་རྒྱས་ཀྱིས་གསུངས་པའི་ཆོས་མ་ཡིན་ཞེས་པ་ལ་སོགས་ཀྱིས་ཁྱད་དུ་གསོད་
ཅིང་སྤོང་བ་དང། འདི་ཐེག་པ་ཆེན་པོའོ། །འདི་ཐེག་པ་ཆུང་ངུའོ་ཞེས་ཆོས་ལ་བཟང་ངན་དུ་
འཛིན་པར་མི་བྱ། ཆོས་པོ་ཏི། གླེགས་བམ་ལ་སོགས་པ་མི་བསྲེག །མི་གཅོད། མི་འཚོང་།
ཐ་ན་མ་གུས་པའི་ཚུལ་གྱིས་འགོམ་པ་ལ་སོགས་པ་མི་བྱ་སྟེ། སྤྱན་འདྲེན་རྒྱུད་གསུམ་པར། བླ་
མའི་བླ་མ་བླ་མེད་དཀོན་མཆོག་གསུམ། ། ཡི་གེ་ གཉིས་ འབྲེལ་ དཀོན་མཆོག་ གསུམ་ གྱི་
མཚན། །ཞེས་གསུངས་སོ། །ཆོས་སྨྲ་བའི་གང་ཟག་རྣམས་ལ་གུས་པས་བསྙེན་བཀུར་བྱེད་
ཅིང་ཆོས་ཉན། ཆོས་ལ་སོ་སོར་རྟོག །ཐོས་ཤིང་རྟོགས་པའི་ཆོས་རྣམས་གཞན་ལ་སྟོན་ཅིང་།
ཆོས་ཀྱི་སྦྱིན་པའི་དགེ་བ་མྱང་འདས་སུ་བསྔོ་བར་བྱེད། གཞན་ཆོས་ཉན་པ་དང་། འཛིན་པ་
དང་། སྒྲུབ་པ་དང། ཆོས་སྨྲས་པ་རྣམས་ལ་རྩོད་ཅིང་སྐུར་པ་འདེབས་པ་དང་། ཕྲག་དོག་མི་
བྱ། ཆོས་ཉན་པ་དང་འཆད་པ་སོགས་ཀྱི་བར་ཆད་མི་བྱ། རྣམ་པ་ཐམས་ཅད་དུ་དམ་པའི་
ཆོས་སྲུང་བ་ལ་བསླབ་པར་བྱའོ། །
དགེ་འདུན་ལ་སྐྱབས་ སུ་ སོང་བའི་བསླབ་བྱར གྲོགས་མུ་སྟེགས་སོགས་དང་མི་
འགྲོགས། དེ་དག་ལ་མི་བརྟེན། བསྙེན་བཀུར་མི་བྱ། དགེ་སློང་གི་དགེ་འདུན་བཞིར་ཚང་བ་
ཡན་ཆད་དམ། རྒྱུན་ཞུགས་སོགས་འཕགས་པའི་གང་ཟག་གཅིག་ཡན་ཆད་ལའང་གུས་པ་དང་
བཅས་ཞེ་ས་དང་བཅས་པས་ཕྱག་འཚལ། སྔོན་དུ་ལྡང་བ་དང་། དེ་དག་ལ་བསྙེན་བཀུར་བྱ་
ཞིང་། དེ་དག་ལ་བརྙས་པ་དང་། ཁྱད་གསོད་དང་། གནོད་པར་འགྱུར་བ་མི་བྱ། ཚུལ་
ཁྲིམས་དང་ལྡན་པར་ལྟ་ཅི་སྨོས་ཏེ། ཚུལ་ཁྲིམས་འཆལ་བའི་དགེ་སློང་ལའང་བརྙས་པ་དང་།
ཁྱད་གསོད་ལ་སོགས་གནོད་པར་འགྱུར་བ་མི་བྱ་ཞིང་། གུས་པར་བྱ་སྟེ། སྔོན་གླང་པོ་ཆེའི་རྒྱལ་
པོས་རྔོན་པ་ངུར་སྨྲིག་གི་གོས་གྱོན་པ་ལ། ཆོས་གོས་ཚོན་ཆེན་གྱོན་པ་འདི་དག་ནི། །འཁོར་
བའི་རྒྱ་མཚོ་ལས་ནི་སྒྲོལ་མཛད་པའོ། །ཞེས་གུས་པ་བསྐྱེད་ཅིང་། གནོད་པ་བསྐྱབས་པ་དང་།
སེང་གེ་ཡི་དམ་ལ་བརྟན་པའི་སྐྱེས་རབས་ནས་འབྱུང་བ་བཞིན་དང་། སྟོན་པས་ཀྱང་། མེ་
ཏོག་ཙམ་པ་ཀ་ནི་རྙིང་གྱུར་ཀྱང་། །མེ་ཏོག་ཕལ་པ་རྣམས་ཀྱི་དོ་ཟླ་མིན། །ང་ཡི་དགེ་སློང་ཚུལ་
ཁྲིམས་འཆལ་གྱུར་ཀྱང་། །མུ་སྟེགས་ཕལ་པ་རྣམས་ཀྱི་དོ་མ་ཡིན། །ཞེས་གསུངས། དེར་མ་
ཟད་སྔོན་གསད་པའི་མི་ཞིག་གིས། ཆོས་གོས་ཀྱི་ཚལ་པ་གཅིག་རྙེད་པ་མགུལ་དུ་བཏགས་ནས།
དུར་ཁྲོད་དུ་བསྐྱལ་བ་དེ་སྲིན་མོས་མཐོང་ནས། ཁྱོད་ཀྱི་མགུལ་དུ་བཏགས་པའི་ཚལ་བུ་འདི། །ལ
203



༄༅། དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
།དྲང་སྲོང་ཆེན་པོའི་རྒྱལ་མཚན་ན་བཟའ་ལགས། །དེ་ལ་མཆོད་ཅིང་བདག་ཅག་ཕྱག་འཚལ་
ལོ། །ཞེས་བཤད་པ་ལྟར། ཆོས་གོས་ཀྱི་དུམ་བུ་ཚུན་ཆོད་ལ་མི་འགོམ། མི་བརྙས། གུས་པའི་
སྒོ་ནས་དགེ་འདུན་རྗེས་སུ་དྲན་པར་བྱའོ། །
གཉིས་པ་ཐུན་མོང་གི་བསླབ་བྱ་ལ་བཞི་ཚན་གཉིས་ལས། སྐྱེས་བུ་དམ་པ་དགེ་བའི་
བཤེས་གཉེན་ལ་བརྟེན་པ་དེ་ཡོན་ཏན་ཐམས་ཅད་ཀྱི་གཞི་རྟེན་ཡིན་ཏེ། སྡུད་པར། སློབ་མ་
བཟང་པོ་བླ་མར་གུས་ལྡན་དེ་དག་གིས། །བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། །
ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང་། །སངས་རྒྱས་ཆོས་རྣམས་དགེ་བའི་བཤེས་
ལ་བརྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བས་དེ་སྐད་གསུངས། །ཞེས་སོ། །
དམ་པའི་ཆོས་ཐོག་མཐའ་བར་གསུམ་དུ་དགེ་བའི་ཐུབ་པའི་གསུང་རབ་ཉན་པས་ཐོས་པའི་
ཤེས་རབ་ཀྱི་སྤང་གཉེན་གྱི་བླང་དོར་ལེགས་པར་པར་ཤེས་འགྱུར་ཏེ། ཐོས་པས་སྡིག་ལས་ལྡོག་
པར་བྱེད། །ཐོས་པས་དོན་མེད་སྤོང་བར་བྱེད། །ཐོས་པས་ཆོས་རྣམས་ཤེས་པར་བྱེད། །ཐོས་
པས་མྱ་ངན་འདས་པ་ཐོབ། །ཅེས་སོ། །ཐོས་པའི་དོན་ཚུལ་བཞིན་ཏེ། ཐབས་དང་རིགས་པ་
བཞིན་དུ་ཡིད་ལ་བྱེད་པ་བསམ་བྱུང་དང་། འཇིག་རྟེན་པའི་སྒོམ་བྱུང་བསྐྱེད་པ་སྟེ། བཤེས་
སྤྲིང་དུ། དོན་དམ་གཟིགས་པར་བགྱི་སླད་དངོས་རྣམས་ལ། །ཚུལ་བཞིན་ཡིད་ལ་བྱེད་པ་དེ་
གོམས་མཛོད། །ཅེས་སོ། །ཆོས་མྱ་ངན་ལས་འདས་པའི་རྗེས་སུ་མཐུན་པ་སྟེ་ཕན་པའི་ཆོས་ཏེ་
ལམ། དེ་སྒྲུབ་པ་བདེན་བཞི་སྒོམ་པ་སྟེ། བཤེས་སྤྲིང་ལས། ཐར་པ་བདག་ལ་རག་ལས་འདི་ལ་
ནི། །གཞན་གྱིས་གྲོགས་བགྱིར་ཅི་ཡང་མ་མཆིས་ཀྱི། ། ཐོས་དང་ཚུལ་ཁྲིམས་བསམ་གཏན་
ལྡན་པ་ཡིས། །བདེན་པ་རྣམ་པ་བཞི་ལ་འབད་པར་མཛོད། །ཅེས་སོ། །
བཞི་ཚན་གཉིས་པ་དབང་པོ་མི་རྒོད་པ་ནི། དྲན་ཤེས་བཞིན་གྱིས་དབང་པོའི་སྒོ་པ
བསྡམས་ནས། ལུས་ངག་བྱ་བ་མ་ཡིན་པ་ལས་ལྡོག་ནས་དགེ་བ་ལ་སྦྱོར། དེ་ལ་སྦྱར་མ་ནུས་
ནའང་གནས་སྐབས་མཉམ་པ་ལ་འཇོག་པའོ། །བསླབ་པའི་གཞི་ཡང་དག་པར་བླང་བ་ནི།
རང་གི་རྒྱུད་ཚོད་དང་སྦྱར་ནས་དགེ་བསྙེན། དགེ་ཚུལ་ལ་སོགས་པ་ཅི་ནུས་སུ་ལེན། དེ་ཙམ་
མ་ནུས་ན་ཡང་སྐྱབས་སུ་སོང་བའི་ཕན་ཡོན་མ་སོང་བའི་ཉེས་དམིགས་རྣམས་ཡང་ཡང་དྲན་
པའི་སྒོ་ནས་ཉིན་ལན་གསུམ། མཚན་ལན་གསུམ་དུ་སྐྱབས་སུ་འགྲོ་བར་བྱའོ། །སེམས་ཅན་
ལ་སྙིང་རྗེ་བར་བྱ་བ་ནི་བུ་ཚ་ལ་གནོད་པ་བྱས་ན་ཕ་མ་དགའ་བར་མི་འགྱུར་བ་ལྟར། སངས་བ
204



༄༅ །འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་།འ
རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱིས་བདག་གཞན་མཉམ་པའམ། བདག་
གཞན་བརྗེ་བའི་ཚུལ་གྱིས་སེམས་ཅན་ཐམས་ཅད་བདག་ཏུ་མཛད་པར་ཐེ་ཚོམ་མེད་པའི་ཕྱིར།
སེམས་ཅན་ལ་གནོད་པ་བྱས་ན་དེ་རྣམས་ལ་གནོད་པ་བྱས།་གནོད་པ་བྱས། སེམས་ཅན་མགུ་ན་དེ་རྣམས་
མཉེས་པའི་ཕྱིར། སེམས་ཅན་ལ་གནོད་འཚེ་བྱེད་པ་ཐམས་ཅད་སྤངས། སེམས་ཅན་མི་དགེ་
བ་བྱེད་པ་མཐོང་ན། སྙིང་བརྩེས་རྗེས་སུ་བཟུང་ནས་མི་དགེ་བ་ལས་ལྡོག་ནས་དགེ་བ་ལ་སྦྱར།
དགེ་བ་ཆེ་ཆུང་གི་གདམ་ཁ་འདུག་ནའང་ཆུང་བ་ལས་ལྡོག་ནས་ཆེ་བ་ལ་སྦྱར། ཡེ་ལྡོག་མ་ནུས་
ནའང་ཞེ་སྡང་མི་སྒོམ་པར་ད་ལྟ་ཕན་གདགས་མ་ནུས་ཀྱི། ད་གདོད་ཕན་འདོགས་པའི་ནུས་པ་
བྱུང་བ་དང་ཕན་གདགས་སྙམ་པའི་བསམ་པ་ཡིད་ལ་བྱའོ། །དུས་དུས་སུ་དཀོན་མཆོག་མཆོད་
པ་ལ་བརྩོན་པ་ནི། ཉིན་ལན་གསུམ། མཚན་ལན་གསུམ་མམ། དེ་མ་གྲུབ་ནའང་ཉིན་རེ་
དང་མཚན་རེ་ལ་ཕྱག་འཚལ་བ་དང་། མེ་ཏོག་བདུག་སྤོས་སོགས་ཅི་འབྱོར་བ་དང་། ཐ་ན་ཆུ་
ཁྱོར་བ་རེ་དབུལ། དབུལ་རྒྱུ་མེད་ཀྱང་ཕྱོགས་བཅུ་ན་བདག་པོས་ཡོངས་སུ་མ་བཟུང་བའི་
མཆོད་པ་རྣམས་བློས་བླངས་ལ་དབུལ་ཞིང་འདོད་པ་སྒྲུབ་པ་དང་། མི་འདོད་པ་བསལ་བ་
ཐམས་ཅད་ཐབས་གཞན་མི་བཙལ་བར་དཀོན་མཆོག་ལ་མཆོད་དེ་གསོལ་བ་གདབ་པ། བཟའ་
བཏུང་གོས་སྟན་སོགས་ཅི་བྱུང་བའི་ཕུད་ཀྱིས་དཀོན་མཆོག་མཆོད་པ། ཟང་ཟིང་གི་མཆོད་པ་
དང་། ལུས་དང་སྲོག་ལ་བབ་ཀྱང་སྐྱབས་གནས་མི་སྤང་བར་དགེ་བའི་བཤེས་གཉེན་བསྟེན་ཏེ།
སྐྱབས་འགྲོའི་བསླབ་བྱ་ལ་ལེགས་པར་སློབ་པ་སྒྲུབ་པའི་མཆོད་པས་མཉེས་པར་བྱའོ། གལ་ཏེ་
བསླབ་བྱའི་གཙོ་བོ་ཉམས་པ་དང་། ལོག་ལྟ་སྐྱེས་པ་དང་། ཐར་པ་མི་འདོད་པ་དང་། མི་བརྡ་
ཤེས་ཤིང་དོན་གོ་བའི་དྲུང་དུ་སྐྱབས་འགྲོ་གཏོང་འདོད་ཀྱི་བསམ་པས། སངས་རྒྱས་དང་།
ཆོས་དང་། དགེ་འདུན་འབུལ་ལོ། །ཞེས་བདག་ལྷ་གཞན་ལ་བརྟེན་པར་གཟུང་དུ་གསོལ།
བདག་མུ་སྟེགས་ཅན་དུ་གཟུང་དུ་གསོལ། ཞེས་པ་ལྟ་བུས་ཕུལ་བ་དང་། ཚེ་འཕོས་པས་སྐྱབས་
འགྲོ་གཏོང་ལ། ཚེ་འཕོས་པ་མ་གཏོགས་པའི་གཏོང་རྒྱུས་བཏང་ན་དགེ་བའི་བཤེས་གཉེན་གྱི་
དྲུང་དུ་བཤགས་པ་བྱས་ལ་སྐྱབས་འགྲོ་བསྐྱར་ལ་བླང་ངོ་། །
ལྔ་པ་སྐྱབས་སུ་སོང་བའི་ཕན་ཡོན་ནི། སྐྱབས་སུ་མ་སོང་བའམ། སོང་ཡང་ཉམས་པ་
ཡིན་ན་ཚེ་འདི་ཕྱིའི་འཇིགས་པ་ལས་སྐྱོབ་པའི་སྐྱབས་མེད་པས་ཡ་ང་ཞིང་མགོན་མེད་པ་ལ་
སྐྱབས་སུ་སོང་བའི་མགོན་དང་བཅས་ཏེ། ཚེ་འདིའི་མི་དང་མི་མ་ཡིན་དང་། སེམས་ཅན་དང་
205



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
.སེམས་ཅན་མ་ཡིན་པའི་གནོད་པ་ལས་བསྲུང་། ཕྱི་མར་ངན་སོང་གི་སྡུག་བསྔལ་དང་། དེའི་
རྒྱུའི་ལྟ་བ་ངན་པ་དང་། གཏན་གྱི་འཁོར་བའི་སྡུག་བསྔལ་ཀུན་ནས་ཉོན་མོངས་གསུམ་གྱིས་
བསྡུས་པ་དང་། ཁྱད་པར་མི་གནས་པའི་མྱ་ངན་ལས་འདས་པའི་སེམས་ཀྱིས་ཟིན་པས་ཐེག་
དམན་ལས་ཀྱང་སྲུང་བས་སྲུང་བ་ཆེན་པོར་འགྱུར་ཏེ། མདོ་སྡེ་རྒྱན་ལས། སྣ་ཚོགས་འཇིགས་
གྱུར་འཇིགས་ཚོགས་ཀུན་དང་ཐེག་པ་དང་། །ངན་སོང་རྣམ་མང་སྡུག་བསྔལ་ཐབས་མིན་སོང་
བ་རྣམས། །སྐྱེ་དང་འཆི་དང་ཉོན་མོངས་ལས་རྣམས་ཀུན་ལས་སྲུང་། །ཞེས་དང་། ཕག་མོའི་
རྟོགས་བརྗོད་ལས། གང་ཞིག་སངས་རྒྱས་སྐྱབས་འགྲོ་བ། །དེ་ནི་ངན་འགྲོར་མི་འགྲོ་སྟེ། །ལྷ་
ཡི་ལུས་ནི་སྤངས་ནས་ཀྱང་། །མི་ཡི་ལུས་སུ་སྐྱེ་བར་འགྱུར། །ཆོས་དང་དགེ་འདུན་ལའང་སྦྱར་
བ་དང། སངས་རྒྱས་ཀྱི་རྟོགས་པ་བརྗོད་པ་ཤེས་ལྡན་གྱི་མདོ་ལས། གཞན་འདྲ་བ་ལས།
ཚིག་རྐང་ཐ་མ། ལྷ་ཡི་ལུས་སུ་སྐྱེ་བར་འགྱུར། །ཞེས་སྦྱར་ནས་གསུངས་སོ། །སྐྱབས་གནས་
ཕྱིན་ཅི་མ་ལོག་ལ་མོས་པ་ལོག་པར་མོས་པའི་ལས་ཀྱི་སྒྲིབ་པ་ཐམས་ཅད་བསྲབས་ཤིང་ཟད་པར་
འགྱུར་བ་དང་། སྔར་ལྷ་གཞན་ལ་སྐྱབས་སུ་སོང་བ་ཡིན་ན་ཕྱི་རོལ་པ་ཡིན་ལ་གང་ལའང་སྐྱབས་
སུ་མ་སོང་ན་ཐ་མལ་པ་ཡིན། དེ་དག་གིས་སྐྱབས་འགྲོ་མ་བྱས་པར་ནང་པའི་ཆོས་ལ་ཞུགས་
ནས་ཉན་བཤད་ཆོས་སྤྱོད་ལ་སོགས་པ་བྱས་ཀྱང་ཁྱིམ་པ་རྐུ་ཐབས་སུ་གནས་པ་དང་འདྲ་སྟེ།
བསྟན་པ་ལ་མཐོ་འཚམ་ཞིང་རྟེན་གྱི་བྱིན་རླབས་མེད་པས་ཐེག་པ་གསུམ་གྱི་བྱ་བ་གང་ཡང་མི་
འགྲུབ་པ་ལ། སྐྱབས་སུ་སོང་བས་ནང་པ་སངས་རྒྱས་པའི་སྒོར་ཚུད་དེ། དམ་པ་ཡང་དག་པར་
སོང་བ་སྐྱེས་བུ་དམ་པ་རྣམས་ཀྱི་ནང་དུ་བགྲང་བར་འགྱུར་ལ། སྟོན་པ་དང་། ཚངས་པ་
མཚུངས་པར་ངས་པར་སྤྱོད་པ་རྣམས་དང་། བསྟན་པ་ལ་མངོན་པར་དད་པའི་ལྷ་རྣམས་ཀྱི་ཡིད་དུ་འོང་
ཞིང་། དགའ་བར་འགྱུར་ཏེ། ཆེ་གེ་མོ་ཞིག་གིས་བདག་ཅག་སྐྱབས་སུ་འགྲོ་བ་གང་དང་ལྡན་
པས། དེ་ནས་ཤི་འཕོས་ནས་འདིར་སྐྱེས་པའི་སྐྱབས་སུ་འགྲོ་བ་དེ་དང་ལྡན་ཞིང་ལན་མང་
དུ་གནས་པ་ན། དེ་ནི་བདག་ཅག་གི་གྲོགས་སུ་འགྱུར་བ་འོང་ངོ་། །སྙམ་ནས། ཡིད་དགའ་
ཞིང་ཆེད་དུ་བརྗོད་པ་ཆེད་དུ་བརྗོད་པར་བྱེད་པའོ། །ཡང་ཕན་ཡོན་བཞི་སྟེ། དཀོན་མཆོག་
གསུམ་ལ་དད་པས་སྐྱབས་སུ་སོང་བས་བསོད་ནམས་རྒྱ་ཆེན་པོ་ཐོབ་པ་དང་། མདོ་སྡེ་རྒྱན་
ལས། འཇིག་རྟེན་ཇི་སྲིད་སེམས་ཅན་གྱི། །གནོད་དང་ཕུན་སུམ་ཚོགས་པ་ཀུན། །ལྡོག་ཅིང་
འབྱོར་བར་བྱ་བའི་ཕྱིར། །སངས་རྒྱས་སྐྱབས་ཆེན་ཉིད་དུ་འདོད། །ཅེས་བཤད་པ་ལྟར་མ
.
206



༄༅།།འདུལ་བའི་ལག་ལེན་དྲི་མེད་ཕྲེང་པའི་ཞར་བྱུང་།
སྐྱབས་འགྲོའི་གནོད་པ་ཐམས་ཅད་ལྡོག །ཕུན་སུམ་ཚོགས་པ་ཐམས་ཅད་བསྒྲུབ་པས་དགའ་བ་དང་མཆོག་
ཏུ་དགའ་བ་རྒྱ་ཆེན་པོ་ཐོབ་པ་དང་། སངས་རྒྱས་རྗེས་སུ་དྲན་པའི་ཏིང་ངེ་འཛིན་ལ་སོགས་
པའི་ཏིང་ངེ་འཛིན་ཐོབ་པ་དང་། ཏིང་ངེ་འཛིན་ལ་མཉམ་པར་བཞག་པའི་ཤེས་རབ་ཀྱིས་ཡང་
དག་པ་ཇི་ལྟ་བ་བཞིན་དུ་ཤེས་ཤིང་མཐོང་བས་རྣམ་པར་དག་པ་ཐོབ་པའོ། ། གཞན་ཡང་
སྐྱབས་འགྲོ་མེད་ན། མྱང་འདས་ཀྱི་བསམ་པ་བརྟན་པོ་མེད་པས་ངེས་འབྱུང་གི་སྡོམ་པ་མི་སྐྱེ་
ལ། ཡོད་ན་སྐྱེ་བས་སྡོམ་པ་ཀུན་གྱི་རྒྱུ་ཡིན་ཏེ། ཟླ་གྲགས་ཀྱིས། གསུམ་ལ་སྐྱབས་འགྲོའི་དགེ་
བསྙེན་ནི། །དེ་ནི་སྡོམ་བརྒྱུད་རྩ་བ་ཡིན། །ཞེས་པ་དང་། གསུམ་ལ་སྐྱབས་སུ་འགྲོ་བ་ནི།
ཆོས་སྣང་བའི་སྒོ་སྟེ། ཞེས་བཤད་པ་ལྟར། ཐེག་པ་གསུམ་གྱི་ཆོས་ཐམས་ཅད་འབྱུང་བའི་སྒོ་
ཡིན་པ་ལ་སོགས་པའི་ཕན་ཡོན་ཡོད་པས་ཕན་ཡོན་དེ་རྣམས་དྲན་པར་གྱིས་ལ་
བསླབ་བྱ་མ་ཉམས་པར་སྲུངས་ཤིག །ད་ཕྱག་གསུམ་ཚོལ་ལ་བཀའ་དྲིན་ཆེའོ་ཞེས་རྗོད་ཅིག །
སྐྱབས་འགྲོ་སྦྱིན་པའི་ཆོ་གའོ། །དགེ་བསྙེན་གྱི་སྡོམ་པ་སྦྱིན་པ་ལ་ཉི་འོག་པ་རྣམས་སྐྱབས་འགྲོ་
ཉིད་ཀྱིས་དགེ་བསྙེན་དུ་འགྱུར་ཟེར་བ་ལ། ཁ་ཆེ་བྱེ་བྲག་ཏུ་སྨྲ་བ་རྣམས་དགེ་བསྙེན་གྱི་སྡོམ་པ་
མ་བླངས་པས་དགེ་བསྙེན་དུ་མི་འགྱུར་ཏེ། དགེ་སློང་གི་སྡོམ་པ་མ་བླངས་པར་དགེ་སློང་དུ་མི་
འགྱུར་བ་བཞིན་ནོ། །ཞེས་ཟེར་བ་ལ། མདོ་སྡེ་པ་རྣམས་དེ་གཉིས་མི་མཚུངས་ཤིང་། དགེ་
བསྙེན་ནི་དགེ་བསྙེན་གྱི་སྡོམ་པ་མེད་ཀྱང་དགེ་བསྙེན་དུ་འགྱུར་ཏེ། སྐྱབས་གསུམ་འཛིན་པའི་
དགེ་བསྙེན་ཡིན་ནོ། །ཞེས་མདོ་སྡེ་པ་སྐྱབས་གསུམ་འཛིན་པའི་དགེ་བསྙེན་དུ་འདོད། བྱེ་བྲག་
ཏུ་སྨྲ་བ་སྐྱབས་གསུམ་འཛིན་པ་དགེ་བསྙེན་དུ་མི་འདོད་དོ། །ལེན་པའི་ཆོ་ག་ལ་ཡང་བྱེ་བྲག་ཏུ་
སྨྲ་བས་སྐྱབས་འགྲོའི་རྗེས་སུ། བདག་ཇི་སྲིད་འཚོའི་བར་དུ་དགེ་བསྙེན་དུ་བཙུན་པས་གཟུང་
དུ་གསོལ་ཞེས་བརྗོད་པས་དགེ་བསྙེན་གྱི་སྡོམ་པ་ཐོབ་པ་ཡིན། བསླབ་པ་བརྗོད་པ་ཁས་བླངས་
པའི་ཚུལ་གྱིས་བྱ་བ་ནི། བསླབ་བྱ་ཤེས་པའི་ཕྱིར་བརྗོད་པ་ཡིན་ཏེ། གསོལ་བཞིའི་ལས་ཀྱིས་
དགེ་སློང་དུ་གྱུར་ནས་མཇུག་ཏུ་གདམས་ངག་བརྗོད་པ་བཞིན། མིང་ཆེན་གྱི་མདོ་ལས། མིང་
ཆེན་འདི་ལྟར་ཁྱིམ་པ་གོས་དཀར་པོ་བགོས་པ་སྐྱེས་པ་ཕོའི་དབང་པོ་དང་ལྡན་པ་ཞིག་སངས་
རྒྱས་ལ་སྐྱབས་སུ་འགྲོ། ཆོས་དང་དགེ་འདུན་ལ་སྐྱབས་སུ་འགྲོ་ཞིང་། བདག་དགེ་བསྙེན་དུ་
གཟུང་དུ་གསོལ། ཞེས་ཚིག་ཏུ་སྨྲ་ན་འདི་ཙམ་གྱིས་དགེ་བསྙེན་དུ་འགྱུར་རོ། །ཞེས་སོ། །དེས་
ན་ལེན་པ་ནའང་དགེ་བསྙེན་གྱི་བསླབ་པའི་ཡན་ལག་ཚང་བ་བླང་དགོས་ཏེ། མ་ཚང་ན་སོ་སོར་་
207



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བཐར་པ་རིགས་བརྒྱད་དུ་མི་གཏོགས་པར་བཞེད་དེ། མཛོད་ཀྱི་འགྲེལ་བཤད་དུ། རྣམ་པ་
བརྒྱུད་མ་གཏོགས་པ་ཞེས་བྱ་བ་ལ། སོ་སོར་ཐར་པའི་སྡོམ་པ་རྣམ་པ་བརྒྱུད་མ་གཏོགས་པར་
གཞན་ནི་ཉི་ཚེ་བ་དང་། མ་ཚང་བ་ཡང་ཡོད་དོ། །ཞེས་གསུངས་པའི་ཤུགས་ལས་ཤེས་སོ། །
འོ་ན་མིང་ཆེན་གྱི་མདོར། བཙུན་པ་ཇི་ཙམ་གྱིས་ན་སྣ་གཅིག་སྤྱོད་པའི་དགེ་བསྙེན་དུ་འགྱུར་བ་
ལགས། ཞེས་སོགས་ཞུས་པའི་ལན་དུ། གཅིག་བསྲུངས་པས་སྣ་གཅིག །གཉིས་བསྲུངས་
པས་ཕྱོགས་གཅིག །གསུམ་མམ་བཞི་བསྲུངས་པས་ཕལ་ཆེར། ལྔ་སྲུང་བ་ཡོངས་སུ་རྫོགས་
པར་སྤྱོད་པར་གསུངས་པ་ཇི་ལྟ་བུ་ཞེ་ན། སྡོམ་པ་ཐམས་ཅད་ཀྱིས་ཐོབ་ཀྱང་གང་སྲུང་བ་དེ་
ལྡན། མི་སྲུང་བའི་ཆ་ནས་འཆལ་པ་ཡིན་ཟེར་ཏེ། མཛོད་དུ། དགེ་བསྙེན་ཉིད་དུ་ཁས་བླངས་
པས། །སྡོམ་པ་བརྟན་པ་དགེ་སློང་བཞིན། ། གལ་ཏེ་ ཐམས་ཅད་བསྡམས་ཡིན་ན། ། སྣ་
གཅིག་སྤྱོད་སོགས་ཇི་ལྟ་བུ། །དེ་སྲུང་བ་ལ་གསུངས་ཞེས་གྲག །ཅེས་ཟེར་རོ། །སྡོམ་པ་ཐམས་
ཅད་བླངས་ནས་གཅིག་མ་གཏོགས་པ་འཆལ་ན། སྣ་གཅིག་སྤྱོད་པའི་དགེ་བསྙེན་གང་ཡིན།
ཞེས་ཞུ་བ་ཡང་མི་འཐད་ན། ལན་ལྟ་སྨོས་ཀྱང་ཅི་དགོས། དེས་ན་རང་གིས་ཅི་ཙམ་ནུས་པ་
བླངས་ནས་དེ་མི་ཉམས་པར་སྲུང་བ་སྣ་གཅིག་སྤྱོད་པ་སོགས་སུ་འཐད་དོ། །ལེན་པའི་ཆོ་ག་ལ་
ཡང་། དགེ་བསྙེན་གྱི་སྡོམ་པ་བརྒྱད་པའི་འགྲེལ་པར། དང་པོར་སྐྱབས་འགྲོ་ལན་གསུམ། དེ་
ནས་བསླབ་པ་བརྗོད་པ་ལན་གསུམ་བྱས་ནས་མཇུག་ཏུ་གསུམ་ལ་སྐྱབས་སུ་སོང་ནས། བསླབ་
པའི་གནས་ལྔ་བླངས་པའི་དགེ་བསྙེན་དུ་བདག་སློབ་དཔོན་གྱིས་གཟུང་དུ་གསོལ། ཞེས་འབྱུང་
ཞིང་། བརྒྱད་སྟོང་འགྲེལ་ཆེན་དུ་ཡང་། དགེ་བསྙེན་ནི་སྐྱབས་གསུམ་ཡོངས་སུ་འཛིན་པ་དང་།
བསླབ་པའི་གཞི་ལྔ་ཡོངས་སུ་འཛིན་པའོ། །
དགེ་བསྙེན་མ་ཡང་དེ་བཞིན་ཡིན་པའི་ཕྱིར་རྣམ་པ་གཉིས་ཏེ། སྐྱབས་གསུམ་འཛིན་
པའི་དགེ་བསྙེན་དུ་སློབ་དཔོན་གྱིས་གཟུང་དུ་གསོལ། ཞེས་བྱ་བ་དང་དེ་བཞིན་དུ་གསུམ་ལ་
སྐྱབས་སུ་སོང་ནས་བསླབ་པའི་གཞི་ལྔ་ཡོངས་སུ་འཛིན་པའི་དགེ་བསྙེན་དུ་སློབ་དཔོན་གྱིས་
གཟུང་དུ་གསོལ། ཞེས་དུབ་བ་ལྷས་གཉིས་སུ་སྨོས་པའི་ཕྱིར་རོ་ཞེས་བཤད་དོ། །སྡེ་པ་གཞན་
གྱི་འདུལ་བ་ལ་ཡོད་པར་སྣང་གི་གཞི་ཐམས་ཅད་ཡོད་སྨྲ་བའི་འདུལ་བ་ལ་དེ་ལྟ་བུ་མི་སྣང་ཞིང་།
སྣ་གཅིག་སྤྱོད་པ་སོགས་ཀྱི་དགེ་བསྙེན་གྱི་ཆོ་ག་གསུངས་པའང་མི་སྣང་ཡང་། བླ་མ་གོང་མ་
རྣམས་རིག་པ་བསྒྲེས་ནས་སྔར་ཡོངས་རྫོགས་ཀྱི་ཆོ་ག་དེ་ཉིད་འདོན་པ་ཁ་སྤོས་སུ་མཛད་པ་མ
208



༄༅།འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་།
4བཞིན་དུ་བརྗོད་པར་བྱའོ། །དེ་ལ་ཡོངས་རྫོགས་ཀྱི་དགེ་བསྙེན་ནི། སྔར་དགེ་ཚུལ་གྱི་སྐབས་སུ་
བཤད་ཟིན་ལ། རྩ་བཞི་སྲུང་བའི་དགེ་བསྙེན་དོན་དུ་གཉེར་བ་འོང་ན། སྟོན་པའི་སྐུ་གཟུགས་
བཤམས་པ་སོགས་སྔར་དང་འདྲ་བར་བྱས་ལ། ཁྱེད་དགེ་བསྙེན་གྱི་སྡོམ་པ་འདོད་པ་དེ་ཤིན་ཏུ་
ལེགས། ལེགས་པའི་རྒྱུ་མཚན་ཞེས་པ་ནས་སྙིང་པོ་ལེན་པའི་ཐབས་ཤེས་པའི་བར་སྔར་དང་
འདྲ་བར་བྱས་ལ། བསྟན་པའི་སྒོར་ཞུགས་ནས། ཚུལ་ཁྲིམས་སྲུང་པ་སྙིང་པོ་ལེན་པའི་ཐབས་
མཆོག་ཡིན། དེ་ལ་འཇུག་པའི་གང་ཟག་འདོད་པ་དང་ཉེས་སྤྱོད་གཉིས་ཀ་ལས་དབེན་པར་
སྤྱོད་ནུས་པ་དང་། ཉེས་པར་སྤྱོད་པ་ལས་དབེན་པར་སྤྱོད་ནུས་ཀྱི། འདོད་པ་ལས་དབེན་པར་
སྤྱོད་མི་ནུས་པ་དང་། གཉིས་ཀ་ལས་དབེན་པར་སྤྱོད་མི་ནུས་པ་དང་གསུམ་ལས། དང་པོའི་
དབང་དུ་བྱས་ནས་རབ་བྱུང་གི་ཚུལ་ཁྲིམས་གསུངས་པ་ཡིན། གཉིས་པའི་དབང་དུ་བྱས་ནས་
དགེ་བསྙེན་གྱི་སྡོམ་པ་གསུངས་པ་ཡིན་པས། འདི་ལ་མཐུན་པའི་རྐྱེན་བཞི་དགོས་ཏེ། སྐྱབས་
སུ་འགྲོ་ཡུལ་དཀོན་མཆོག་གསུམ་ཁྱེད་ཀྱི་བློ་ཡུལ་དུ་གྱུར་པ་ཞིག་དགོས་ན་དེའང་ཚང་ཞིང་།
བརྡར་བཏགས་པའི་དཀོན་མཆོག་སངས་རྒྱས་ཀྱི་སྐུ་གཟུགས་དང་། ཆོས་བསླབ་པ་ལ་ནན་
ཏན་དུ་བྱེད་པ་དང་། ལས་ཀྱི་ཆོ་ག་ཡོད་པ་དགོས་ན་དེའང་ཚང་། དགེ་བསྙེན་གྱི་སྡོམ་པ་གང་
ཟག་ལས་སྐྱེ་བས་དགེ་འདུན་མེད་ཁ་མེད་དུ་མི་དགོས་ཤིང། གང་ལ་བླང་བའི་ཡུལ། བསྡུ་བར།
ཁྱིམ་པ་སོགས་ཀྱི་སྡོམ་པ་རང་གིས་བླང་ཡང་སྐྱེར་རུང་ཡང་། ངོ་ཚ་ཁྲེལ་ཡོད་ཀྱི་བསམ་པ་བསྐྱེད་
པའི་ཕྱིར། གཞན་ལས་བླངས་ན་བཟང་བར་བཤད་ཅིང། སོ་སོ་ཐར་པའི་སྡོམ་པ། གཞན་གྱི་
རྣམ་པར་རིག་བྱེད་ལས་སྐྱེ་བའི་ཕྱིར། གཞན་ལས་བླང་ཞིང་། དགེ་བསྙེན་གྱི་སྡོམ་པ་བརྒྱུད་
པར། སྡོམ་གནས་བླ་མ་མཁས་པ་ལས། །ཞེས་དགེ་སློང་ཡོད་ན་རབ་མེད་ན་དགེ་བསྙེན་གྱི་
སྡོམ་པ་རྣམ་པར་དག་པ་ལ་གནས་པ། སྡོམ་པ་འབོགས་པའི་ཆོ་ག་ལ་མཁས་པ་ཞིག་དགོས་ཏེ།
དེ་ངས་འགྲུབ་རུང་དུ་ཡོད་པ་ཡིན། རྒྱུད་མཐུན་པའི་རྐྱེན་ལ་གླིང་གསུམ་དུ་སྐྱེས་པ། སྐྱེས་
པའམ། བུད་མེད་ཡིན་པ་དགོས་ཏེ། ངན་སོང་གསུམ། སྒྲ་མི་སྙན། ཟ་མ། མ་ནིང་རྣམས་
ལ་སོ་ཐར་གྱི་སྡོམ་པ་མི་སྐྱེ། མཚམས་མེད་བྱས་པ་མ་ཡིན་པ་ཞིག་དགོས་ཏེ། དེའང་ཁྱེད་ལ་
ཚང་བ་ཡིན། བསམ་པའི་མཐུན་རྐྱེན་ལ་སྤྱིར་བསམ་པ་རང་བཞིན་དུ་གནས་པ། བསམ་པ་
ཐག་པ་ནས་དགེ་བསྙེན་གྱི་སྡོམ་པ་ལེན་པར་འདོད་པ། མི་མཐུན་པའི་སེམས་མ་སྐྱེས་པ།
དགེ་བསྙེན་གྱི་སྡོམ་པ་ཐོབ་ཤེས་ཀྱི་བསམ་པ་འབྱུང་རུང་། དེ་ཐམས་ཅད་མྱང་འདས་ཀྱི་བསམ་
209



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
::པ་བརྟན་པོས་ཟིན་པ་དགོས་ན། དེ་ཐམས་ཅད་ཁྱེད་ལ་ཚང་རུང་དུ་ཡོད་ཅིང་ཆོ་ག་མཐུན་པའི་
རྐྱེན་ལ་སྐྱབས་འགྲོ་རྩོམ་བྱེད་དུ་བྱས་ནས། དགེ་བསྙེན་དུ་ཁས་ལེན་པ་ལན་གསུམ་བྱས་པས་
དགེ་བསྙེན་གྱི་སྡོམ་པ་སྐྱེ་བ་ཡིན། སྐྱབས་འགྲོ་མེད་ན་སྡོམ་པ་གང་ཡང་མི་སྐྱེ། སྐྱབས་འགྲོས་
མྱ་ངན་ལས་འདས་པའི་བསམ་པ་བརྟན་པོ་སྒྲུབ་པར་བྱེད་དེ། སངས་རྒྱས་ལ་སྐྱབས་སུ་སོང་
བས་མྱ་ངན་ལས་འདས་པ་སྟོན་པ་ལ་བརྟེན་པར་བྱེད། ཆོས་ལ་སྐྱབས་སུ་སོང་བས་མྱ་ངན་ལས་
འདས་པ་ལ་བརྟེན་པར་བྱེད། དགེ་འདུན་ལ་སྐྱབས་སུ་སོང་བས་མྱ་ངན་ལས་འདས་པའི་ཟླ་
གྲོགས་ལ་ཡང་དག་པར་བརྟེན་པར་བྱེད། འདིར་འཁོར་བའི་སྡུག་བསྔལ་གྱི་ཉེས་དམིགས་རྒྱས་
བསྡུས་གང་རུང་བཤད་ལ། སྡུག་བསྔལ་གྱི་རང་བཞིན་ཅན། སྡུག་བསྔལ་གྱི་ལོངས་སྤྱོད་ཅན།
སྡུག་བསྔལ་གྱི་གནས་གཅིག་ནས་གཅིག་ཏུ་བརྒྱུད་པ། ཟོ་ཆུན་བརྒྱུད་ལྟར་འཁོར་བ་འདི་
སྤངས་པའི་ཐར་པ་མྱ་ངན་ལས་འདས་པ་ཐོབ་པར་བྱ། དེ་ལ་རབ་འབྲིང་གསུམ་ལས། རབ་མི་
གནས་པའི་མྱང་འདས་རྫོགས་པའི་སངས་རྒྱས་ཀྱི་ས་ཐོབ་པར་བྱ། དེའང་ཕ་མར་གྱུར་པའི་
སེམས་ཅན་ཐམས་ཅད་ཀྱི་དོན་དུ་ཐོབ་པར་བྱ། དེའི་དོན་དུ་རྩ་བཞི་འཛིན་པའི་དགེ་བསྙེན་གྱི་
སྡོམ་པ་བླངས་ལ་སྲུང་སྙམ་པ་གྱིས་ལ་ལད་མོ་གྱིས། བཙུན་པ་དགོངས་སུ་གསོལ། བདག་མིང་
འདི་ཞེས་བགྱི་བ་དུས་འདི་ནས་བཟུང་སྟེ། ཇི་སྲིད་འཚོའི་བར་དུ་རྐང་གཉིས་རྣམས་ཀྱི་མཆོག་
སངས་རྒྱས་ལ་སྐྱབས་སུ་མཆིའོ། །འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་སྐྱབས་སུ་
མཆིའོ། །ཚོགས་རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་ཇི་སྲིད་འཚོའི་བོར་
དུ་ཕལ་ཆེར་སྤྱོད་པ་རྩེ་བཞི་འཛིན་པའི་དགེ་བསྙེན་དུ་བཙུན་པས་གཟུང་དུ་གསོལ། འདི་རང་
དོན་དུ་བརྗོད་པའི་སྔགས་ཡིན་པས་ལན་གཉིས་པའི་ཡང་རྗེས་ཟློས་གྱིས་བྱས་ལ། གཉིས་པ་བྱ།
གསུམ་པའི་སྐབས་སུ། ཆོ་ག་གསུམ་པ་འདིའི་སྐྱབས་འགྲོ་ཡན་ཆད་སྐྱབས་བརྗོད། དགེ་པ
བསྙེན་དུ་ཞེས་པ་ཡན་ཆོད་བདག་བརྗོད། བཙུན་པས་གཟུང་དུ་གསོལ་ཞེས་པ་ཡན་ཆད་
གཞན་བརྗོད། སྐྱབས་བརྗོད་བདག་བརྗོད་གཉིས་རྫོགས་པ་དང་། ཁྱེད་ལ་སྡོམ་པ་སྐྱེ་བས་དེ་
དུས་སྐྱེས་པར་ཤེས་པ་དང་། སྡོམ་པ་སྐྱེས་པ་དང་ངེད་སློབ་དཔོན་དུ་འགྱུར་བས། དེ་ནས་
བཙུན་པ་ཞེས་མི་བརྗོད་པར་སློབ་དཔོན་ཞེས་བརྗོད་དགོས་པས་དེ་ཡིད་ལ་ཞོག་ལ་རྗེས་ཟློས་
གསུམ་པ་གྱིས་བྱས་ལ། གསུམ་པ་བྱ། མཇུག་ཏུ་སློབ་དཔོན་གྱིས་ཐབས་ཡིན་ནོ་ཞེས་དང་།
སློབ་མས་ལེགས་སོ་ཞེས་བརྗོད་དོ། །དེས་ཁྱེད་ཀྱི་རྒྱུད་ལ་དགེ་བསྙེན་གྱི་སྡོམ་པ་སྐྱེས་པ་ཡིན།
210



༄༅ །།འདུལ་བའི་ལག་ལེན་དྲི་མེད་གླིང་པའི་ཞར་བྱུང་།
དེ་ལེགས་པར་མ་བསྲུངས་ན་ཉེས་དམིགས་ཆེན་པོ་ཡོང་བས་སྲུང་དགོས། སྲུང་ལུགས། དགྲ་
བཅོམ་པ་རྣམས་ཀྱིས་སྲོག་གཅོད་སོགས་བཞི་པོ་ཡིད་ཀྱིས་སྤངས་ནས་ལུས་ངག་གིས་ཡང་དག་
པར་བསྡམས་པ་བཞིན་དུ། བདག་གིས་ཀྱང་སྲུང་སྙམ་པ་གྱིས་ལ་ལད་མོ་གྱིས། སློབ་དཔོན་
དགོངས་སུ་གསོལ། ཇི་ལྟར་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ་སྲོག་
གཅོད་པ་སྤངས་ཏེ། སྲོག་གཅོད་པ་ལས་སླར་ལོག་པ་དེ་བཞིན་དུ། བདག་མིང་འདི་ཞེས་བགྱི་
བས་ཀྱང་དུས་འདི་ནས་བཟུང་སྟེ། ཇི་སྲིད་འཚོའི་བར་དུ་སྲོག་གཅོད་པ་སྤངས་ཏེ་སྲོག་གཅོད་
པ་ལས་སླར་ལྡོག་པར་བགྱིའོ། །ཡན་ལག་དང་པོ་འདིས་བདག་འཕགས་པ་དགྲ་བཅོམ་པ་དེ་
དག་གི་བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིད་དོ། །གཞན་ཡང་ཇི་
ལྟར་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ། མ་བྱིན་པ་ལེན་པ་དང་།
འདོད་པ་ལོག་པར་གཡེམ་པ་དང་། བརྫུན་དུ་སྨྲ་བ་སྤངས་ཏེ་བརྫུན་དུ་སྨྲ་བ་ལས་སླར་ལོག་པ་
དེ་བཞིན་དུ། བདག་མིང་འདི་ཞེས་བགྱི་བས་ཀྱང་དུས་འདི་ནས་བཟུང་སྟེ་ཇི་སྲིད་འཚོའི་བར་
དུ་མ་བྱིན་པར་ལེན་པ་དང་། འདོད་པ་ལོག་པར་གཡེམ་པ་དང་། བརྫུན་དུ་སྨྲ་བ་སྤངས་ཏེ་
བརྫུན་དུ་སྨྲ་བ་ལས་སླར་ལྡོག་པར་བགྱིའོ། །ཡན་ལག་བཞི་པ་འདིས་བདག་འཕགས་པ་དགྲ་
བཅོམ་པ་དེ་དག་གིས་བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིད་དོ། །
ཐབས་ཡིན་ནོ། །ལེགས་སོ་བྱའོ། །དེ་ལྟར་སྡོམ་པ་ཐོབ་ནས་སྐྱབས་འགྲོའི་བསླབ་བྱ་སོ་སོ་བ་
དང་། ཐུན་མོང་བ་བཞི་ཚན་གཉིས་དང་བཅས་པ་བཤད་ལ། མི་གསོད་པ། ཀརྟ་པ་ཎི་བཞི་
ཆར་ཚང་བ་བརྐུས་པ། མི་ཆོས་བླ་མའི་རྫུན་སྨྲས་པ། ལོག་གཡེམ་སྟེ་བཞི་བྱས་ན་བཤུགས་པ་
སྔོན་དུ་འགྲོ་བའི་སྡོམ་པ་བསྐྱར་ལ་བླང་། སྐྱབས་འགྲོའི་བསླབ་བྱ་ལས་འདས་པ་དང་། མི་མ་
ཡིན་གསོད་པ་སོགས་སྤང་པ་བཞི་བྱས་ན་ཉེས་པ་རིགས་མཐུན་མ་བྱུང་བ་གཅིག་གི་མདུན་དུ་
བཤགས་པར་བྱ། མི་དགེ་བ་གཞན་དྲུག་པོ་བླངས་པའི་ཕྱོགས་མཐུན་ཡིན་པས་བསྡམ་པར་བྱ་
དགོས་ཏེ། རྩ་བཞི་དུག་གསུམ་གང་རུང་གིས་སྦྱོར་བ་ཁྱད་པར་མེད་ལ། སྲོག་གཅོད་ཞེ་སྡང་
གིས་མཐར་ཕྱིན་པར་བྱེད་པས་དེའི་ཕྱོགས་མཐུན་ཚིག་རྩུབ་དང་། གནོད་སེམས། མ་བྱིན་
ལེན། འདོད་ལོག་འདོད་ཆགས་ཀྱིས་མཐར་ཕྱིན་པར་བྱེད་པའི་ཕྱོགས་མཐུན་བརྣབ་སེམས།
རྫུན་དུག་གསུམ་གང་རུང་གིས་མཐར་ཕྱིན་པར་བྱེད་པའི་ཕྱོགས་མཐུན་ཕྲ་མ་དང་། ཚིག་
འཁྱལ། དེ་ཐམས་ཅད་དང། སྐྱབས་འགྲོ་ལ་ཡང་དག་ལྟ་བ་དགོས་པས་ཕྱོགས་མཐུན་ལོག་ལྟ་
211



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱད་ལས། པོད་དང་པོ་
རྣམས་བསྡོམ་པར་བྱའོ། །ཡང་ན་རྫུན་སྤངས་པས་ངག་གི་ལས་གཞན་གསུམ་ཡང་དེའི་ཕྱོགས་
མཐུན་དུ་བསྡུ་ལ། ལུས་ངག་མི་དགེ་བ་ལས་ལྡོག་པ་ལ། ཡིད་ཀྱི་དགེ་བ་དགོས་པས་ཡིད་ཀྱི་
གསུམ་ཕྱོགས་མཐུན་དུ་བསྡུ་སྟེ། དགེ་བསྙེན་གྱི་སྡོམ་པ་བརྒྱད་པར། རྫུན་གྱི་ཚིག་འདི་ལྡོག་པ་
ཡི། །དེ་ཡི་སྐྱོན་ནི་གཞན་ལས་ཀྱང་། །གང་ཕྱིར་ལུས་ངག་མི་དགེ་ལས། །ལྡོག་པ་ཡིད་ཀྱི་དགེ་
ལས་སོ། །དེ་ཕྱིར་བརྣབ་སེམས་གནོད་པའི་སེམས། །ལྟ་ལས་ལྡོག་རྣམས་གྲུབ་པ་ཡིན། །
ཞེས་སོ། །འོ་ན་མི་དགེ་བ་བཅུ་གི་སྲུང་དགོས་ན། ཡན་ལག་བཞི་པར་འགལ་སྙམ་ན། བསླབ་
པའི་གཞི་མང་པོ་ལ་སྐྲག་པ་རྣམས་ཞུགས་པའི་དོན་དུ་བསྡུས་ཏེ་གསུངས་པ་ཡིན་ནོ། །བསླབ་
པ་ཕུལ་པ་དང་། ཤི་འཕོས་པ་དང་། མ་ནིང་དུ་གྱུར་པ་དང་། ལོག་ལྟས་དགེ་བའི་རྩ་བ་ཆད་པ་
དང་། རྩ་བ་བཞིའི་དངོས་གཞི་རྫོགས་ན་གཏོང་བས། ཤི་འཕོས་པ་དང་། མ་ནིང་དུ་གྱུར་པ་
མ་གཏོགས་པ་རྣམས་ལ་བཤགས་སྡོམ་སྔོན་དུ་འགྲོ་བས་སླར་བསྐྱོར་ལ་བླང་སྟེ། སྡོམ་པ་སླར་
ཡང་བླང་བར་བྱ། །དེ་འདྲའི་གང་ཟག་ཉིད་ལས་སོ། །ཞེས་སོ། །ལྟུང་བ་བྱུང་ན་ལས་སྒྲིབ་
སྦྱང་བའི་དོན་དུ་ཕུང་པོ་གསུམ་པའི་མདོ་དང་། སྒོ་དྲུག་པའི་གཟུངས་ཉིན་མཚན་ལན་དྲུག་ཏུ་
གདོན་པར་བྱའོ། །དེ་ལྟར་ལྡོག་པའི་ཚུལ་ཁྲིམས་ཀྱི་སྟེང་དུ། འཇུག་པའི་ཚུལ་ཁྲིམས་ཐོས་
བསམ་སྒོམ་གསུམ་དང་། སྦྱིན་སོགས་ལ་ཅི་ནུས་ཀྱིས་འབད་པར་བྱའོ། །
ཞེས་བསླབ་བོ། །དེ་བཞིན་དུ་སྣ་གཅིག་སྤྱོད་པའི་དགེ་བསྙེན་ལེན་ན། བཤད་པ་
རྣམས་འདོན་པ་ཁ་སྤོས་ལ་ཆོ་གའི་སྐབས་སུ་སྣ་གཅིག་སྤྱོད་པའི་དགེ་བསྙེན་དུ་ཞེས་པའམ།
སྲོག་གཅོད་སྤོང་བའི་དགེ་བསྙེན་དུ་བཙུན་པས་གཟུང་དུ་གསོལ། ཞེས་པ་དང་། བསླབ་པ་
བརྗོད་པའི་སྐབས་སུ་ཡན་ལག་གཅིག་པ་འདིས་ཞེས་བརྗོད་དོ། ། གཉིས་པ་སྤོང་བ་དང་།
གསུམ་པ་སྤོང་པ་ལའང་དེའི་རིགས་པ་བསྒྲེས་ལ་ཤེས་པར་བྱའོ། །ལུང་དུ། ལྔ་པ་ཚངས་པར་
སྤྱོད་པའི་བསླབ་པའི་གཞི་དག་ལོངས་ཤིག་ཅེས་ཚངས་སྤྱོད་ཀྱི་དགེ་བསྙེན་ལེན་པར་འདོད་ན།
ཆོ་ག་འདོད་པ་ལོག་པར་གཡེམ་པ་དང་། ཞེས་པའི་གནས་སུ། མི་ཚངས་པར་སྤྱོད་པ་དང་།
ཞེས་སྤོ། གཞན་ཡོངས་རྫོགས་དང་འདྲའོ། །བསྙེན་གནས་ཀྱི་སྡོམ་པ་ནི། གང་ཟག་ཐ་མ།
འདོད་པ་དང་། ཉེས་པར་སྤྱོད་པ་གཉིས་ཀ་ལས་དབེན་པར་སྤྱོད་མི་ནུས་པ་དེ། དབེན་པ་
གཉིས་ལ་སྦྱར་བའི་དོན་དུ་གསུངས་པ་ཡིན་ལ། འདིས་དགྲ་བཅོམ་པ་དང་ཉེ་བར་གནས་པར་
བྱེད་པའི་ཕྱིར། ཇི་སྲིད་འཚོ་བ་པའི་སྡོམ་པ་དང་ཉེ་བར་གནས་པར་བྱེད་པའི་ཕྱིར། བསྙེན་r
212



༄༅ །།འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་
Aགནས་སྤང་བྱ་བརྒྱད་སྤོང་བ་ཡང་དག་པར་བླངས་པ་སྟེ། གཞན་ལ་གནོད་པ་སྤོང་བའི་ཡན་
ལག་ཏུ་སྲོག་གཅོད། མ་བྱིན་ལེན། རང་གཞན་གཉིས་ཀ་ལ་གནོད་པ་སྤང་བའི་ཡན་ལག་ཏུ་
མི་ཚངས་སྤྱོད། ཉམས་པ་ཕྱིར་གསོ་བའི་ཡན་ལག་ཏུ་རྫུན། མི་ཉམས་པ་དྲན་པ་ལ་འཇོག་པའི་
ཡན་ལག་ཏུ་གར་སོགས་ཕྲེང་སོགས། མལ་སྟན་ཆེ་མཐོ། ཕྱི་དྲོའི་ཁ་ཟས། དྲན་པ་མི་རྨོངས་
པའི་ཡན་ལག་ཏུ་ཆང་སྟེ། དེ་རྣམས་སྤོངས་ལ་རྩ་བཞི་ཚུལ་ཁྲིམས་ཀྱི། ཆང་བག་ཡོད་ཀྱི། ལྷག་
མ་གསུམ་བརྟུལ་ཞུགས་ཀྱི་ཡན་ལག་སྟེ། ཐ་མ་གཉིས་མེད་ན། དྲན་པ་ཉམས་ཤིང་དྲེགས་པས་
ཚུལ་འཆལ་ཐག་མི་རིང་བའི་ཕྱིར་ཏེ། མཛོད་དུ། ཚུལ་ཁྲིམས་ཡན་ལག་བག་ཡོད་ཀྱི། །ཡན་
ལག་བརྟུལ་ཞུགས་ཡན་ལག་སྟེ། །བཞི་གཅིག་དེ་བཞིན་གསུམ་རིམ་བཞིན། ། དེ་ཡིས་དྲན་
ཉམས་དྲེགས་པར་འགྱུར། །ཞེས་སོ། །འདིར་གར་སོགས་ཕྲེང་སོགས་དགེ་ཚུལ་ལ་གཉིས་སུ་
བརྩི། འདིར་གཅིག་ཏུ་བརྩི་བའི་རྒྱུ་མཚན། རབ་བྱུང་ལ་རྩེད་མོ་ཆས་སྒེག་དང་། གསོག་
འཇོག་གཉིས་ཚུལ་དང་མི་མཐུན་པས་གར་སོགས་ཕྲེང་སོགས་ལྟུང་བ་གཉིས་སུ་བྱས་ཤིང་།
འདས་ན་ལྟུང་བ་གཉིས་བཤགས་དགོས་ལ། གསོག་འཇོག་གི་རྩ་བ་གསེར་དངུལ་ལེན་པ་ཡིན་
པས་དེ་དགག །ཁྱིམ་པ་ལ་དེ་ལྟར་མ་ཡིན་པས་གསེར་དངུལ་ལེན་པ་མ་བཀག་ལ། གར་
སོགས་ཕྲེང་སོགས་ལས་འདས་ནའང་ལྟུང་བ་གཅིག་བཤགས་པས་ཆོག་པར་བསྟན་པའི་དོན་དུ་
ཡིན་ནོ། །ཞེས་བསྡུ་བར་བཤད་ལ། ཇི་སྲིད་འཚོ་དང་ཉིན་ཞག་ཏུ། །སྡོམ་པ་ཡང་དག་བླང་
བར་བྱ། །ཞེས་པས་སོ་ཐར་རིགས་བདུན་ཇི་སྲིད་འཚོ་བ་པ་ཡིན། བསྙེན་གནས་ཞག་རེ་བར་
ངེས་པས་དེ་རིང་ཟས་མ་ཟོས་པའི་གོང་ཉི་མ་མ་ཤར་བ་ནས་སང་ཉི་མ་ཤར་གྱི་བར་དུ་ལེན། ཆོ་
འཕྲུལ་ཆེན་པོའི་ཟླ་བ་ལ་ཟླ་བ་རིལ་པོར་བསྙེན་གནས་བསྲུངས་ཀྱང་། ནང་རེ་བཞིན་བླང་
དགོས་ཀྱི། ཟླ་བ་གཅིག་ཏུ་བླང་དུ་མི་བཏུབ། མཛོད་དུ། དམའ་བར་འདུག་སྨྲས་བཟླས་པ་
ཡིས། །མི་བརྒྱན་ནམ་ནི་ལངས་ཁ་རུ། །བསྙེན་གནས་ཡན་ལག་ཚང་བར་ནི། །ནང་པར་
གཞན་ལ་ནོད་པར་བྱ། །ཞེས་པས་ལེན་པ་པོས་དམའ་བར་འདུག་ནས་འབོགས་པ་པོ་ཡི་ཚིག་
རྫོགས་པའི་རྗེས་སུ། བསྙེན་གནས་ཡན་ལག་བརྒྱད་པོ་ཡན་ལག་མ་ཚང་བ་མ་ཡིན་པ། ཉི་མ་
འཆར་བའི་ཚེ་བླང་གི །ལེན་པ་པོ་སྡོད་ས་མཐོ་བའམ་མཉམ་པ་དང་། མ་གུས་པས་ལེན་ན་མི་
སྐྱེ། འབོགས་པ་པོའི་ཚིག་དང་མཉམ་པོའམ། སྔར་སྨྲས་ནའང་མི་སྐྱེ། རྟག་ཏུ་སྲུང་བར་ཁས་
བླངས་པ་ཡིན་ན། ཟས་ཟོས་རྗེས་ནས་ཀྱང་སྐྱེ་སྟེ། མཛོད་འགྲེལ་དུ། གང་གིས་ཚེས་བརྒྱད་མ
213



དེ༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ལ་བསྙེན་གནས་ལ་གནས་པར་བྱའོ། །ཞེས་སྔོན་ཡང་དག་པར་བླངས་པ་བྱས་པ་དེས་ནི་ཟས་
ཟོས་ཀྱང་ནོད་པར་བྱའོ། །གཞན་ལས་ནོད་པར་བྱ་ཡི། བདག་ཉིད་ལས་ནི་མ་ཡིན་ཏེ། ཞེས་
བཤད་པས། རྟག་ཏུ་སྲུང་བར་ཁས་མ་བླངས་ན་ཟས་ཟོས་ནས་བླང་ན་མི་སྐྱེ་བར་བསྟན་ནོ། །
འདི་ཞག་རེ་བར་ངེས་ཤིང་ནམ་སྲུང་བའི་སྔ་དྲོ་ཟས་མ་ཟོས་པ་ལ་བླང་དགོས་པ་ལ། ད་ལྟ་ཇོ་བོ་
ཆེན་པོ་རྗེའི་ཕྱག་ལེན་ཡིན་ཟེར་ནས། ཚེ་ཇི་སྲིད་འཚོའི་བར་གྱི་ཉ་སྟོང་ཚེས་བརྒྱད་ལ་བསྙེན་
གནས་དུས་གཅིག་ལ་ལེན་པའི་ཆོ་ག་མཛད་དེ། དེ་ལ་བསྙེན་གནས་ཀྱི་སྡོམ་པ་མི་སྐྱེ་བར་ཇོ་
བོས་མ་དགོངས་མིན་མཆི། སྡོམ་པ་མི་སྐྱེ་ཡང་བསྲུང་ན་བར་མ་དགེ་བ་ལེགས་སྤྱད་ཙམ་དུ་
འགྱུར་ཞིང་། བསྡུ་བ་ནས་མ་ནིང་ལ་དགེ་བསྙེན་གྱི་སྡོམ་པ་མི་སྐྱེ་ཡང་། བླངས་ནས་བསྲུངས་
ན་བསོད་ནམས་མཉམ་པོར་ཐོབ་པར་བཤད་པ་ལྟ་བུའམ། བཅོམ་ལྡན་འདས་ཀྱིས་ཀྱང་། ཀླུ་བ
དང་གནོད་སྦྱིན་ལ་སོགས་པ་ལ་བསླབ་པའི་གཞི་ལྔ་ལེན་དུ་བཅུག་པ་དང་། སྒོ་ང་ལས་སྐྱེས་པའི་
ཀླུ་ནི་ཟླ་བ་ཕྱེད་ཀྱི་ཚེས་བརྒྱད་གནས་ནས་བྱུང་ནས་ཡན་ལག་བརྒྱད་དང་ལྡན་པའི་བསྙེན་
གནས་ལ་ཉེ་བར་གནས་སོ། །ཞེས་པ་ལེགས་སྤྱད་ཙམ་ལ་དགོངས་པའམ། འཕགས་པ་ཀ་ཏ་
བྱེད་པ་ལ་ཉིན་མཚན་གྱི་བསྙེན་གནས་ཕོག་པ་ལའང་ལེགས་སྤྱད་
ཙམ་དུ་འགྱུར་བས་དོན་ཡོད་པར་བཤད་པ་དང་འདྲ་བར་དགོངས་ནས་དེ་ལྟར་མཛད་པ་ཡིན་
ནམ་སྙམ། དེས་ན་དག་པོ་བྱེད་ན། དུས་འདི་ནས་བཟུང་སྟེ། སང་ཇི་སྲིད་སང་ཉི་མ་མ་ཤར་
གྱི་བར་དུ། ཞེས་ནོད་དགོས་སོ། །འབོགས་པ་པོ་དགེ་སློང་ཡིན་ན་རབ་ཡིན། མེད་ཁ་མེད་དུ་
དགོས་པ་མ་ཡིན་ལ། འདུལ་བ་ལུང་དུ། ཁྱིམ་བདག་མགོན་མེད་ཟས་སྦྱིན་གྱིས་བསྙེན་གནས་
ཕོག་པའི་རྣམ་ཐར་གསུངས་ལ། མདོ་དག་ལས་ཀྱང་བསྙེན་གནས་ལ་གནས་པར་འདོད་པས།
ནང་པར་ལངས་ཏེ། དགེ་སློང་ངམ། བྲམ་ཟེའམ། གཞན་གང་ཡང་རུང་བ་ཤེས་པ་ཞིག་གི་
དྲུང་དུ་སོང་སྟེ་ཞེས་བཤད་ལ། དེས་ན་དགེ་སློང་ངམ། དགེ་བསྙེན་གསོ་སྦྱོང་ལ་གནས་པ་ཡན་
ཆད་སྡོམ་པ་དག་པ། བསྙེན་གནས་འབོགས་པའི་ཆོ་ག་ལ་མཁས་པ་ལ་ནོད་དགོས་ལ། འདི་
དགེ་བསྙེན་རྣམས་ཀྱི་དགེ་བའི་རྩ་བ་གསོ་ཞིང་སྡིག་པ་སྦྱོང་བས་དགེ་བསྙེན་གྱི་ཆོས་བརྒྱད་
སོགས་ལ་རྟག་དུ་སྲུང་དགོས་ཤིང། དགེ་བསྙེན་གྱི་གསོ་སྦྱོང་ཡིན་པས་གསོ་སྦྱོང་ཞེས་གསུངས།
འོ་ན་དགེ་བསྙེན་མིན་པ་ལ་མེད་དམ་ཞེ་ན། མཛོད་དུ། གཞན་ལའང་བསྙེན་གནས་ཡོད་མོད་
ཀྱི། །སྐྱབས་སུ་མ་སོང་བ་ལ་མེད། །ཅེས་པས། དགེ་བསྙེན་མ་ཡིན་པ་གཞན་གྱིས་ཀྱང་དཀོན་ཡ་ན་ས། བཤན་པ་དང་། །
.....
214



།འདུ་ལ་པའི་ལག་ལེན་དྲི་མེད་ཕྲེང་བའི་ཞར་བྱུང་།
taམཆོག་གསུམ་ལ་སྐྱབས་སུ་སོང་ནས་བསྙེན་གནས་ཀྱི་སྡོམ་པ་འདོད་ན་སྐྱེ། སྐྱབས་སུ་མ་སོང་ན་
མི་སྐྱེའོ། །མཛོད་འགྲེལ་དུ། མི་ཤེས་པ་ནི་མ་གཏོགས་སོ། །ཞེས་པ་ལ། ཁ་ཅིག །འབོགས་
མཁན་དང་ནོད་མཁན་གྱིས་ཞེས་པར་འཆད། ཁ་ཅིག །དེས་སྐྱབས་སུ་འགྲོ་དགོས་པར་མ་
ཤེས་ཀྱི། ལོག་ཞུགས་མེད་པ་ལ་སྐྱེ་ལ། གསུམ་པ་ཐེ་ཚོམ་ཟ་བའམ། ལོག་ཞུགས་ཀྱི་བསམ་
པས་སྐྱབས་སུ་མི་འགྲོ་ན་མི་སྐྱེ་བར་འཆད་དོ། །མི་བརྒྱན་ཞེས་པ་དེའི་ཉིན་མོ་རྒྱན་སོ་མ་མི་
གདགས། དེས་རྒྱགས་པ་དང་དྲེགས་པ་སྐྱེ་བའི་ཕྱིར་རོ། ། རྒྱན་ནར་མ་ཕོག་མི་དགོས་ཏེ།
མཚར་ཅིང་རྒྱུགས་པ་མི་བསྐྱེད་པའི་ཕྱིར་རོ། །འདི་གཏོད་པའི་རྒྱུ། བསྡུ་བར། ཉི་མ་ཤར་བ་
དང་། བསམ་པ་ཉམས་པ་དང་། ཉི་མ་མ་ཤར་གོང་དུ་ཤི་བ་གསུམ་གྱིས་གཏོང་བར་འདོད།
ལོག་ལྟ་སྐྱེས་པ་དང་། ཕུལ་བ་གཉིས་ཀ་བསམ་པ་ཉམས་པས་བསྡུས་པར་འདོད་པའོ། །བསྡུ་
བར། སྐྱེ་བ་ལ་བསམ་པ་མ་ཉམས་ན་སྐྱེ་བར་བཤད་པས། འགྲོ་བ་གཞན་དང་། མ་ནིང་
ལའང་སྐྱེ་བར་བཞེད་པར་མངོན་ནོ། །འདིར་སྐྱེ་བའི་རྟེན་ལ། གླིང་གསུམ་གྱི་སྐྱེས་པ་བུད་མེད་
ཡིན་པ་དགོས་པས། མ་ནིང་དུ་གྱུར་ན་གཏོང་པའང་ཤུགས་ལ་བསྟན་ནོ། །འདིའི་ཆོ་ག་འདུལ་
བ་ལུང་དུ་ཡེ་མ་བྱུང་ཞིང་། འདུལ་བའི་ཕྱོགས་ཀྱི་འགྲེལ་པ་རྣམས་ལས་ཀྱང་མ་བྱུང་ངོ།
གནས་འཇོག་གི་མདོ་ལས། གནས་འཇོག་རིགས་ཀྱི་བུའམ་རིགས་ཀྱི་བུ་མོ་དད་པ་དང་ལྡན་པ།
འཕགས་པའི་ཡན་ལག་བརྒྱད་དང་ལྡན་པའི་བསྙེན་གནས་ལ་གནས་པར་འདོད་པས། ནང་
པར་ལངས་ནས་དགེ་སློང་ངམ། བྲམ་ཟེའམ། གཞན་གང་ཡང་རུང་བ་ཤེས་པ་ཞིག་གི་དྲུང་དུ་
སོང་སྟེ། བླ་གོས་ཕྲག་པ་གཅིག་ཏུ་བྱས་ལ། པུས་མོ་གཡས་པའི་ལྷ་ང་ས་ལ་བཙུགས་ཏེ། ཚིག་
འདི་སྐད་ཅེས་བརྗོད་པར་བྱ་སྟེ། བདག་མིང་ཆེ་གེ་མོ་ཞེས་བྱ་བ་དུས་འདི་ནས་བཟུང་སྟེ་གང་དོ་
ནུབ་ཀྱི་མཚན་མོ་འདི་དང་། སང་ཉི་མ་ཤར་གྱི་བར་དུ་སྲོག་གཅོད་པ་སྤངས་ཤིང་སྲོག་གཅོད་པ་
ལས་སླར་ལྡོག་སྟེ་དབྱུག་པ་སྤངས་ཤིང་མཚོན་ཆ་སྤངས་ཏེ་ངོ་ཚ་དང་ལྡན་པར་བགྱིས་ལ།
སེམས་ཅན་དང་སྲོག་ཆགས་འབྱུང་པོ་ཐམས་ཅད་ལས་ཆུང་ངུ་ན་སྲོག་ཆགས་ཕྲ་མོ་གྲོག་སྦུར་
ཡན་ཆད་ཀྱི་སྲོག་གཅོད་པ་ཡང་སྤངས་ཏེ་སྲོག་གཅོད་པ་ལས་སླར་ལྡོག་པར་བགྱིའོ།
ཇི་ལྟར་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ་སྲོག་གཅོད་པ་
སྤངས་ཏེ་སྲོག་གཅོད་པ་ལས་སླར་ལོག་ནས་དབྱུག་པ་སྤངས་ཤིང་མཚོན་ཆ་སྤངས་ཏེ། སེམས་
ཅན་དང་སྲོག་ཆགས་འབྱུང་པོ་ཐམས་ཅད་ལས་ཆུང་ངུ་ན་ཕྲ་མོ་གྲོག་སྦུར་ཡན་ཆད་ཀྱི་སྲོག་
215



དཔལ་ལྡན་ས་སྐྱ་པའི་གསུང་ར་ར་རབ་གྲུགས་ཆེན་བཅོ་བརྒྱུད་ལས། པོད་དང་པོ་
.གཅོད་པ་ཡང་སྤངས་ཏེ་སྲོག་གཅོད་པ་ལས་སླར་ལོག་པ་དེ་བཞིན་དུ། བདག་ཆེ་གེ་མོ་ཡང་དུས་
འདི་ནས་བཟུང་སྟེ་དོ་ནུབ་ཀྱི་མཚན་མོ་འདི་དང་། སང་ཉི་མ་ཤར་གྱི་བར་དུ་སྲོག་གཅོད་པ་
སྤངས་ཏེ་སྲོག་གཅོད་པ་ལས་སླར་ལྡོག་སྟེ། དབྱུག་པ་ཡང་སྤངས་ཞིང་མཚོན་ཆ་སྤངས་ཏེ། ངོ༌
ཚ་དང་ལྡན་ཞིང་སྙིང་རྗེ་དང་ལྡན་པར་བགྱིས་ལ། སེམས་ཅན་དང། སྲོག་ཆགས་འབྱུང་པོ་
ཐམས་ཅད་ལས་ཆུང་དུ་སྲོག་ཆགས་ཕྲ་མོ་གྲོག་སྦུར་ཡན་ཆད་ཀྱི་སྲོག་གཅོད་པ་ཡང་སྤངས་ཏེ་
སྲོག་གཅོད་པ་ལས་སླར་ལྡོག་པར་བགྱིའོ། །ཡན་ལག་དང་པོ་འདིས་བདག་འཕགས་པ་དགྲ་
བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིད་དོ། །ཇི་
ལྟར་སྲོག་གཅོད་པ་ལས་སླར་ལོག་པ་དེ་བཞིན་དུ་མ་བྱིན་པར་ལེན་པ་དང་། མི་ཚངས་པར་
སྤྱོད་པ་དང་། བརྫུན་དུ་སྨྲ་བ་དང་། འབྲུའི་ཆང་དང་། བཅོས་པའི་ཆང་མྱོས་པར་འགྱུར་བ་
བག་མེད་པའི་གནས་དང་། གླུ་གར་དང་། རོལ་མོའི་སྒྲ་དང་། ཕྲེང་བ་དང་། སྤོས་ཉུག་པ་
དང། རྒྱན་དང། ཁ་དོག་འཆང་བ་དང་། ཁྲི་སྟན་མཐོན་པོ་དང་། ཁྲི་སྟན་ཆེན་པོ་དང་།
དུས་མ་ཡིན་པའི་ཁ་ཟས་སྤངས་ཏེ། དུས་མ་ཡིན་པའི་ཁ་ཟས་ལས་སླར་ལྡོག་པར་བགྱིའོ། །ཇི་
ལྟར་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ་དུས་མ་ཡིན་པའི་ཁ་ཟས་
སྤངས་ཏེ། དུས་མ་ཡིན་པའི་ཁ་ཟས་ལས་སླར་ལོག་པ་དེ་བཞིན་དུ། བདག་ཆེ་གེ་མོ་ཡང་དུས་
འདི་ནས་བཟུང་སྟེ་གང་དོ་ནུབ་ཀྱི་མཚན་མོ་འདི་དང། སང་ཉི་མ་ཤར་གྱི་བར་དུ་དུས་མ་ཡིན་
པའི་ཁ་ཟས་སྤངས་ཏེ་དུས་མ་ཡིན་པའི་ཁ་ཟས་ལས་སླར་ལྡོག་པར་བགྱིའོ། །ཡན་ལག་བརྒྱད་པ་
འདིས་བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་
བསྒྲུབ་བོ། །རྗེས་སུ་བགྱིད་དོ། ། དེ་ལྟར་ལན་གཉིས་ལན་གསུམ་དུའོ། །ཞེས་འབྱུང་ལ།
སློབ་དཔོན་བྱང་ཆུབ་བཟང་པོས་དགེ་བསྙེན་གྱི་སྡོམ་པའི་བཤད་པའི་གཞུང་ལས་ཀྱང་། དགེ་
བསྙེན་གྱི་སྡོམ་པ་དང་སྦྲེལ་ནས་གསུངས་ཏེ། ཇི་སྐད་དུ། དེ་ལྟ་བུས་འདི་ནི་ཡན་ལག་ལྔ་
ཡོངས་སུ་རྫོགས་པའི་དགེ་བསྙེན་གྱི་སྡོམ་པར་འགྱུར་རོ། །ཉིན་དང་མཚན་དུ་བསྙེན་གནས་ཀྱི་
སྡོམ་པ་བརྒྱུད་བླང་བར་འདོད་ན། ཉི་མ་འཆར་བའི་སྔོན་དུ་དེ་བླང་བར་བྱའོ། །བདག་མིང་
འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་སངསང་ཉི་མ་ཤར་བའི་བར་དུ་སྲོག་གཅོད་པ་
སྤྱངས་ཏེ་སྲོག་གཅོད་པ་ལས་སླར་ལྡོག་པར་བགྱིའོ། །དེ་བཞིན་དུ་མ་བྱིན་པར་ལེན་པ་དང་།
མི་ཚངས་པར་སྤྱོད་པ་དང་། བརྫུན་དུ་སྨྲ་བ་དང་། འབྲུའི་ཆང་དང་། བཅོས་པའི་ཆང་མྱོས་
ད::
216



9༄༅།།འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་།
makset
པར་འགྱུར་བ་བག་མེད་པའི་གནས་དང་། མལ་སྟན་མཐོན་པོ་དང་། མལ་སྟན་ཆེན་པོ་དང་།
ཕྲེང་བ་དང་། སྤོས་ཉུག་པ་དང་། ཁ་དོག་འཆང་བ་དང་། གར་དང་། གླུ་དང་། རོལ་མོ་ལྟ་
བ་དང། དུས་མ་ཡིན་པའི་ཁ་ཟས་ལས་སླར་ལྡོག་པར་བགྱིའོ། །དགྲ་བཅོམ་པའི་ཡོན་ཏན་གྱི་
ཚོགས་བརྒྱད་ཀྱིས་བརྒྱན་པར་བགྱིའོ། །ཞེས་དེ་ལྟར་ལན་གསུམ་མོ། །དེ་ལྟ་བུས་ནི་ཡན་ལག་
བརྒྱད་ཀྱི་བསྙེན་གནས་ཀྱི་སྡོམ་པར་འགྱུར་རོ། །ཞེས་གསུངས་ལ། དགེ་བསྙེན་གྱི་སྡོམ་པ་
བརྒྱད་པར་ཡང་། དེ་དང་ཆ་འདྲ་བ་ལ་ཁྱད་པར་གསུམ་ལ་སྐྱབས་སུ་འགྲོ་བ་ནི་སྔ་མ་བཞིན་
ནོ། །ཞེས་པས་སྐྱབས་འགྲོ་གསུམ་གྱི་རྗེས་སུ་བསླབ་པ་ལན་གསུམ་ཁས་བླངས་པའི་རྗེས་ལ་གསོ་
སྦྱོང་ཅན་དུ་བདག་སློབ་དཔོན་གྱིས་གཟུང་དུ་གསོལ། ཞེས་བརྗོད་པར་བཤད་དོ། །དེ་དང་
བྱང་བཟང་གི་གཉིས་ཕལ་ཆེན་སྡེ་པའི་གྲུབ་མཐའ་ཡིན་པ་འདྲའོ། །དེ་རྣམས་བསྙེན་གནས་ཀྱི་
རྣམ་གཞག་ཤེས་པར་བྱ་བའི་ཕྱིར་སྤྱིའི་རྣམ་གཞག་བཤད་པ་ཡིན། ལག་ལེན་ལ་བླ་མ་གོང་མ་
རྣམས་ཀྱིས་དགེ་ཚུལ་གྱི་ཆོ་ག་དང་ཆ་འདྲ་བར་མཛད་ལ། དེ་ལ་ཞག་རེ་རེ་ཞིང་ལེན་ན། ཤིན་
ཏུ་ལེགས་པས། དུས་འདི་ནས་བཟུང་སྟེ་སང་ཉི་མ་ཤར་གྱི་བར་དུ་བྱས་ལ་བླང་། འོན་ཀྱང་ད་
ལྟ་དུས་ཡུན་རིང་པོའི་བར་གྱི་བསྙེན་གནས་རྣམས་དུས་གཅིག་ཀ་ལ་ལེན་པ་དར་བས་དེའི་
ལུགས་ལ། ཆོ་ག་མ་དག་པ་ལ་སོགས་པའི་བཤད་པ་མི་བཏང་བར། བསྙེན་གནས་ལེན་པར་
འདོད་པ་དེ་མཆིལ་ལྷམ་ཕུད། ཁྲུས་བྱས་ལ་སྟོན་པ་དང་། རང་ལ་ཕྱག་གསུམ་གསུམ་བྱེད་དུ་
བཅུག་ལ། མདུན་དུ་པུས་མོ་གཡས་པའི་ལྷ་ང་ས་ལ་བཙུགས་པའམ། ཙོག་ཙོག་པོ་གང་བདེར་
འདུག་ཏུ་བཅུག །ཐལ་མོ་སྙིང་གར་སྦྱོར་དུ་བཅུག་ལ་ཁྱོད་བསྙེན་གནས་ཀྱི་སྡོམ་པ་ལེན་པར་
འདོད་པ་དེ་ཤིན་ཏུ་ལེགས། ལེགས་པའི་རྒྱུ་མཚན། མི་ལུས་རིན་པོ་ཆེ་འདི་ཤིན་ཏུ་རྙེད་དཀའ་
སྟེ། གཅུང་དགའ་བོ་ལ་བཀའ་སྩལ་པ། ཁབ་མིག་ནམ་མཁའ་ལ་འཕྱུར་ནས་ཡུངས་ཀར་སྦྱར་
མོ་གང་གཏོར་ན། ཁབ་མིག་ཏུ་ཡུངས་ཀར་ཆགས་པ་སྲིད་པ་ཙམ། གྱང་ལོག་ལ་སྲན་མ་སྦྱར་
གང་གཏོར་ན་སྲན་མ་ཆོགས་པ་སྲིད་པ་ཙམ། དེ་བཞིན་དུ་མི་ལུས་ཐོབ་པ་ཡང་སྲིད་པ་ཙམ་
མོ། །ཞེས་ཤིན་ཏུ་རྙེད་དཀའ་བར་གསུངས། རྙེད་ནས་འཇིག་སླ་སྟེ། སྐྱེས་པའི་ཕྱིར་འཆི་
ངེས། ནམ་འཆི་ཆ་མེད་པས་མ་ཤི་གོང་དུ་མི་ལུས་ཀྱི་སྙིང་པོ་བླང་དགོས། ལེན་པའི་ཐབས།
བསོད་ནམས་གསོག་ཅིང་སྒྲིབ་པ་སྦྱོང་བ་ཡིན་ཏེ། ཁྱིམ་པའི་ཕྱོགས་ཀྱི་བསོད་ནམས་གསོག་
པའི་མཆོག་བསྙེན་གནས་ཀྱི་སྡོམ་པ་ཡིན་ཏེ། གནས་འཇོག་གི་མདོ་ལས། གངྒཱ་ལ་སོགས་པའི་ལ༔
24
བ
217



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ཆུ་ཀླུང་ཆེན་པོ་ལྔ་དང་། རྒྱ་མཚོ་ཆེན་པོའི་ཆུ་བུམ་པའི་གྲངས་ཀྱིས་བཟུང་བར་ནུས་ཀྱི། བསྙེན་
གནས་ཀྱི་ཕན་ཡོན་གྱི་ཚོད་གཟུང་བར་མི་ནུས་ཤིང་། འཛམ་བུ་གླིང་གང་བའི་དགྲ་བཅོམ་པ་ལ་
རིན་པོ་ཆེ་ལ་སོགས་པའི་ཡོ་བྱད་ཐམས་ཅད་བྱིན་པའི་བསོད་ནམས་ཀྱིས་བསྙེན་གནས་ཀྱི་
བསོད་ནམས་ཀྱི་བརྒྱའི་ཆར་ཡང་མི་འགྲོ། སྟོང་གི་ཆར་ཡང་མི་འགྲོ་བར་གསུངས་ལ། བསྙེན་
གནས་གཙང་མ་ལེན་གཅིག་བསྲུངས་ན། འདོད་པའི་ལྷ་རིགས་དྲུག་ཏུ་སྐྱེ་བར་གསུངས་ཏེ།
དེ་ཀུན་མངོན་པར་མཐོ་བའི་འབྲས་བུ་ཡིན། དེ་བས་ཀྱང་ལྷག་པ། ད་ལྟ་བསྙེན་གནས་གཙང་
མ་ལན་གཅིག་བསྲུངས་ན། སངས་རྒྱས་བྱམས་པའི་བསྟན་པ་ལ་འབྲས་བུ་ཐོབ་པར་འགྱུར་
བར་བཤད་དོ། །
བྱམས་པ་ལུང་བསྟན་པའི་མདོ་ལས། བཅུ་བཞི་དང་ནི་བཅོ་ལྔ་དང་། །དེ་བཞིན་ཟླ་
གཅིག་ཚེས་བརྒྱད་དང། །ཆོ་འཕྲུལ་གྱི་ནི་ཟླ་བ་ལ། །ཡན་ལག་བརྒྱད་ལེགས་མཉམ་བཞག་
ཅིང་། །བསྙེན་གནས་གསོ་སྦྱོང་བྱས་ན་ནི། །ང་ཡི་བསྟན་ལ་ལྷགས་སོ་ཞེས། །དོན་འདི་རབ་
ཏུ་གསུང་བར་འགྱུར། །ཞེས་གསུངས་ཤིང། དེ་བས་ཀྱང་ཆེས་ལྷག་པ་སངས་རྒྱས་ཐོབ་པར་
འགྱུར་ཏེ། བརྒྱ་བྱིན་གྱིས། ཟླ་བ་ཡར་གྱི་ཚེས་བརྒྱད་དང་། ། ཆོ་འཕྲུལ་གྱི་ནི་ཟླ་བ་ལ།
བསྙེན་གནས་ཡན་ལག་བརྒྱུད་བསྲུངས་ན། །དེ་ནི་ང་དང་ང་འདྲར་འགྱུར། །ཞེས་སྨྲས་པས།
བཅོམ་ལྡན་འདས་ཀྱིས་བཀའ་སྩལ་པ། ཀོའུ་ཤི་ཀ་ཁྱོད་དེ་སྐད་མ་ཟེར་ཅིག །ཟླ་བ་ཡར་གྱི་ཚེས་
།
བརྒྱད་དང་། །ཆོ་འཕྲུལ་གྱི་ནི་ཟླ་བ་ལ། །བསྙེན་གནས་ཡན་ལག་བརྒྱད་བསྲུངས་ན། །དེ་ནི་
ང་དང་ང་འདྲར་འགྱུར། །ཞེས་གསུངས་པས། ཤིན་ཏུ་བསོད་ནམས་ཆེ་བས། ད་བསམ་པ་
འདི་བཞིན་མཛོད། ཁམས་གསུམ་འཁོར་བ་འདི་གང་ན་གནས་ཀྱང་སྡུག་བསྔལ་གྱི་གནས།
སུ་དང་འགྲོགས་ཀྱང་སྡུག་བསྔལ་གྱི་གྲོགས། བྱ་བ་ཅི་བྱས་ཀྱང་སྡུག་བསྔལ་སྒྲུབ་པའི་ཐབས་
ལས་མི་འདུག་པས། ད་ཕ་མར་གྱུར་པའི་སེམས་ཅན་སྡུག་བསྔལ་བ་འདི་རྣམས་སྡུག་བསྔལ་
ལས་བསྒྲལ་ལ་སངས་རྒྱས་ཀྱི་ས་ལ་དགོད་པར་བྱ། དེའི་དོན་དུ། སངས་རྒྱས་ལ་དེའི་ཐབས་
སྟོན་པའི་སྟོན་པ་ཞུ། ཆོས་མི་གནས་པའི་མྱ་ངན་ལས་འདས་པ་ལ་སྐྱབས་དངོས་ཞུ། དགེ་
འདུན་ལ་དེ་སྒྲུབ་པའི་གྲོགས་ཞུས་ལ་མི་གནས་པའི་མྱང་འདས་བསྒྲུབ། དེའི་དོན་དུ་ཟླ་བ་བྱུང་
ངོ་ཅོག་གི་ཉ་སྟོང་ཚེས་བརྒྱད་ལ་བསྙེན་གནས་ཡན་ལག་བརྒྱད་པ་བླངས་ལ། དེའི་སྤང་བྱ་
མཐའ་དག་སྤངས། གཉེན་པོ་མཐའ་དག་རྒྱུད་ལ་བརྟེན་ལ་ལེགས་པར་བསྲུང་སྙམ་པ་གྱིས་ལ་A
218



༄༅ །འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་།
བརྗེས་ཟློས་གྱིས། བཙུན་པ་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་
བཟུང་སྟེ། ཇི་སྲིད་འཚོའི་བར་དུ་རྐང་གཉིས་རྣམས་ཀྱི་མཆོག་སངས་རྒྱས་ལ་སྐྱབས་སུ་
མཆིའོ། །འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་སྐྱབས་སུ་མཆིའོ། ། ཚོགས་
རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་ཇི་སྲིད་འཚོའི་བར་དུ་ཟླ་བ་བྱུང་ངོ་
ཅོག་གི་ཉ་དང་གནམ་སྟོང་དང་ཚེས་བརྒྱད་ལ་བསྙེན་གནས་ཡན་ལག་བརྒྱུད་པར་བཙུན་པས་
གཟུང་དུ་གསོལ། དེས་ལན་དང་པོ་སོང་། གཉིས་པའི་ཡང་རྗེས་ཟློས་གྱིས་བྱས་ལ་གཉིས་པ་བྱ།
གསུམ་པ་འདི་ལ་སྐྱབས་སུ་འགྲོ་བ་སྐྱབས་བརྗོད་པ། བསྙེན་གནས་ཡན་ལག་བརྒྱད་པར་ཞེས་
པ་བདག་བརྗོད་པ། བཙུན་པས་གཟུང་དུ་གསོལ་ཞེས་པ་གཞན་བརྗོད་པ། ཆོ་ག་དུམ་བུ་
གསུམ་ལས་སྐྱབས་བརྗོད་བདག་བརྗོད་གཉིས་རྫོགས་པ་དང༌། ཁྱེད་ཀྱི་རྒྱུད་ལ་སྡོམ་པ་ སྐྱེ།
ངེད་སློབ་དཔོན་དུ་འགྱུར་བས་དེ་དུས་སྡོམ་པ་སྐྱེས་པར་ཤེས་པ་དང་། སློབ་དཔོན་དུ་གྱུར་ནས་
སློབ་དཔོན་ཞེས་བརྗོད་དགོས་པས་དེ་རྣམས་ཡིད་ལ་ཞོག་ལ་གསུམ་པའི་ཡང་རྗེས་ཟློས་ཀྱིས་
བྱས་ལ་གསུམ་པ་བྱ། མཇུག་ཏུ་ཐབས་ལེགས་བྱའོ། །དེས་ཁྱེད་ཀྱི་རྒྱུད་ལ་བསྙེན་གནས་ཀྱི་
སྡོམ་པ་ལེགས་པར་ཐོབ་པ་ཡིན། ཐོབ་པས་མི་ཆོག་སྲུང་དགོས། དགྲ་བཅོམ་པ་རྣམས་ཀྱིས་
སྤང་བྱ་བརྒྱད་པོ་ཡིད་ཀྱིས་སྤངས་ཏེ། ལུས་ངག་གིས་སླར་ལོག་པ་བཞིན་དུ་བདག་གིས་ཀྱང།
ཉ་སྟོང་ཚེས་བརྒྱད་ནམ་བྱུང་ལ་བསྙེན་གནས་ཀྱི་སྤང་བྱ་བརྒྱད་ཆར་གཏོགས་དང་བཅས་པ་ཡིད་
ཀྱིས་སྤངས་ཏེ་ལུས་ངག་གིས་སླར་ལྡོག་སྙམ་པའི་སྒོ་ནས་རྗེས་ཟློས་གྱིས། སློབ་དཔོན་དགོངས་
སུ་གསོལ། ཇི་ལྟར་འཕགས་པ་དགྲ་བཅོམ་པ་དེ་དག་གིས་ཇི་སྲིད་འཚོའི་བར་དུ་སྲོག་གཅོད་པ་
སྤངས་ཏེ། སྲོག་གཅོད་པ་ལས་སླར་ལོག་པ་དེ་བཞིན་དུ་བདག་མིང་འདི་ཞེས་བགྱི་བས་ཀྱང་
དུས་འདི་ནས་བཟུང་སྟེ་ཇི་སྲིད་འཚོའི་བར་དུ་ཟླ་བ་བྱུང་ངོ་ཅོག་གི་ཉ་དང་གནམ་སྟོང་དང་ཚེས་
བརྒྱུད་ལ་སྲོག་གཅོད་པ་སྤངས་ཏེ་སྲོག་གཅོད་པ་ལས་སླར་ལྡོག་པར་བགྱིའོ། །ཡན་ལག་དང་པོ་
འདིས་བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་
བསྒྲུབ་བོ། །རྗེས་སུ་བགྱིད་དོ། །གཞན་ཡང་ཇི་ལྟར་འཕགས་པ་དགྲ་བཅོམ་པ་དེ་དག་གིས་ཇི་
སྲིད་འཚོའི་བར་དུ་མ་བྱིན་པར་ལེན་པ་དང༌། མི་ཚངས་པར་སྤྱོད་པ་དང། བརྫུན་དུ་སྨྲ་བ་
དང་ འབྲུའི་ཆང་དང་བཅོས་པའི་ཆང་མྱོས་པར་འགྱུར་བ་བག་མེད་པའི་གནས་དང་། གླུ་
གར་དང་། རོལ་མོའི་སྒྲ་དང་། ཕྲེང་བ་དང་། སྤོས་ཉུག་པ་དང་། རྒྱན་དང་ཁ་དོག་འཆང་བ་པ
གི
།
219



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
དང༌། ཁྲི་སྟན་མཐོན་པོ་དང་། ཁྲི་སྟན་ཆེན་པོ་དང་། དུས་མ་ཡིན་པའི་ཁ་ཟས་སྤངས་ཏེ།
དུས་མ་ཡིན་པའི་ཁ་ཟས་ལས་སླར་ལྡོག་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་
དུས་འདི་ནས་བཟུང་སྟེ་ཇི་སྲིད་འཚོའི་བར་དུ་ཟླ་བ་བྱུང་ངོ་ཅོག་གི་ཉ་དང་གནམ་སྟོང་དང་ཚེས་
བརྒྱུད་ལ་མ་བྱིན་པར་ལེན་པ་དང་། མི་ཚངས་པར་སྤྱོད་པ་དང་། བརྫུན་དུ་སྨྲ་བ་དང་།
འབྲུའི་ཆང་དང་བཅོས་པའི་ཆང་མྱོས་པར་འགྱུར་བ་བག་མེད་པའི་གནས་དང་། གླུ་གར་དང་།
རོལ་མོའི་སྒྲ་དང། ཕྲེང་བ་དང་། སྤོས་ཉུག་པ་དང་། རྒྱན་དང་། ཁ་དོག་འཆང་བ་དང་།
ཁྲི་སྟན་མཐོན་པོ་དང་། ཁྲི་སྟན་ཆེན་པོ་དང་། དུས་མ་ཡིན་པའི་ཁ་ཟས་སྤངས་ཏེ་དུས་མ་ཡིན་
པའི་ཁ་ཟས་ལས་སླར་ལྡོག་པར་བགྱིའོ། །ཡན་ལག་བརྒྱུད་པ་འདིས་བདག་འཕགས་པ་དགྲ་
བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིད་དོ། །
ཐབས་ཡིན་ནོ། །ལེགས་སོ་བྱའོ། །གལ་ཏེ་ཉིན་མོའམ། མཚན་མོའི་བསྙེན་གནས་ལེན་པར་
འདོད་ན། སློབ་དཔོན་བྱང་ཆུབ་བཟང་པོས་ཉིན་མོ་ཙམ་དུ་ཡང་དག་པར་ལེན་ན་དུས་འདི་
ནས་བཟུང་སྟེ་ཇི་སྲིད་ཉི་མ་ནུབ་ཀྱི་བར་དུ་ཞེས་དུས་ཚོད་ཡོངས་སུ་བཅད་པའོ། །ཞེས་བཤད་
པ་་་བཞིན་དུ་མཚན་མོ་ལེན་ནའང་། ཐུན་མཚམས་ཀྱི་དུས་སུ་དུས་འདི་ནས་བཟུང་སྟེ་ཇི་སྲིད་
ནམ་མ་ལངས་ཀྱི་བར་དུ་ཞེས་བྱ། ཆོ་འཕྲུལ་ཆེན་པོ་ལ་སྲུང་ན་ཆོ་འཕྲུལ་ཆེན་པོའི་ཟླ་བའི་ཚེས་
རེ་རེ་ལ་ཞེས་བརྗོད། དེ་ལྟར་རིམ་གྱིས་སྦྱངས་པས་ཤིན་ཏུ་སྤྲོ་བར་གྱུར་ནས་ཚེ་ཇི་སྲིད་འཚོའི་
བར་དུ་ལེན་པར་གྱུར་ན། བདག་ཇི་སྲིད་འཚོའི་བར་དུ་གོ་མིའི་དགེ་བསྙེན་དུ་བཙུན་པས་
གཟུང་དུ་གསོལ་ཞེས་བརྗོད་ཅིང་། བསླབ་པ་བརྗོད་པའི་སྐབས་སུ། བདག་མིང་འདི་ཞེས་བགྱི་
བས་ཀྱང་ཇི་སྲིད་འཚོའི་བར་དུ་ཞེས་བརྗོད། དེ་གོ་མིའི་དགེ་བསྙེན་དུ་ས་སྟོན་སྡེ་པ་བཞེད་ཅེས་
བཤད་ལ། དགེ་བསྙེན་གྱི་སྡོམ་པ་བརྒྱད་པར་ཡང་བཤད་དོ། །དེ་ལྟར་ཐོབ་ནས་བསྲུང་བར་བྱ་
དགོས་པ་ལ་བསླབ་བྱ་སངས་རྒྱས་ལ་སྐྱབས་སུ་སོང་བའི་བསླབ་བྱ་ལྷ་གཞན་ལ་ཕྱག་མཆོད་མི་
བྱེད། སངས་རྒྱས་ཀྱི་སྐུ་གཟུགས་བཤིག་པ་སོགས་སངས་རྒྱས་སྤོང་བའི་ལས་མི་བྱ། ཆོས་ལ་
སྐྱབས་སུ་སོང་བས་སེམས་ཅན་ལ་གནོད་འཚེ་སྤོང་། ཆོས་སྤོང་གི་ལས་མི་བྱ། དགེ་འདུན་ལ་
སྐྱབས་སུ་སོང་བས་གྲོགས་མུ་སྟེགས་པ་དང་མི་འགྲོགས། དགེ་འདུན་ལ་ལོག་སྒྲུབ་མི་བྱ་བ་སོ་
སོའི་བསླབ་བྱ་དང་། ཐུན་མོང་དུ་སྐྱེས་བུ་དམ་པ་ལ་བརྟེན་པ། དམ་པའི་ཆོས་ཉན་པ། ཚུལ་
བཞིན་ཡིད་ལ་བྱ་བ། ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་སྟེ་བཞི། དབང་པོ་མི་རྒོད་པ་
220



༄༅ །འདུལ་བའི་ལག་ལེན་དྲི་མེད་ཕྲེང་ངའི་ཞར་བྱུང་།
དང་། སྡོམ་པ་ཅི་ནུས་སུ་ལེན་པ། སེམས་ཅན་ལ་སྙིང་བརྩེ་བས་དཀོན་མཆོག་མཆོད་ལ་བརྩོན་
པ་སྟེ་བཞི་ལ་བསླབ་དགོས། བསྙེན་གནས་ཀྱི་སྡོམ་པའི་ཡན་ལག་མི་གསོད་པ་ལ་སོགས་ལྕི་བ་
བཞི་བྱུང་ན་བསྐྱར་ལ་བླང་། ཡང་བ་བཞི་དང་། ཡན་ལག་བཞི་སྟེ་བརྒྱད་དང། སྐྱབས་འགྲོའི་
བསླབ་བྱ་ལས་ཉམས་ན་བཤགས་བྱ་ཡིན་པས་སྡོམ་ལྡན་གྱི་དྲུང་དུ་བཤགས། མི་དགེ་བ་ལྷག་མ་
དྲུག་པོ་སྔར་དགེ་བསྙེན་གྱི་སྐབས་སུ་བཤད་པ་བཞིན་བླངས་པའི་ཕྱོགས་མཐུན་ཡིན་པས་ཡང་
དག་པར་བསྡམ་དགོས་པས་སྐྱབས་འགྲོའི་བསླབ་བྱའི་སྟེང་དུ་བླངས་པ་བརྒྱུད། ཕྱོགས་མཐུན་
དྲུག །བསླབ་གཞི་བཅུ་བཞི་ལ་བསླབ་དགོས་པས་དེ་རྣམས་ཡིད་ལ་བཞག་ནས་སྲུང་བའི་ཉིན་
མོ་དེའི་ནམ་ལངས་པ་དང་ཁྲུས་བྱས། དཀོན་མཆོག་གི་དྲུང་དུ་ཕྱག་དང་མཆོད་པ་ཕུལ། ད་
ནང་ནས་བརྩམས་ཏེ་སང་ཉི་མ་ཤར་གྱི་བར་བསྙེན་གནས་སྲུང་སྙམ་པ་བྱས་ནས་སྐྱབས་འགྲོ་
སེམས་བསྐྱེད་བྱ་ཞིང། ལྡོག་པའི་ཚུལ་ཁྲིམས་བསླབ་གཞི་བཅུ་བཞིའི་སྟེང་དུ་སྐྱབས་འགྲོ་སོ་
སོའི་བསླབ་བྱ་དགག་པ་དྲུག་དང་བཅས་པ་སྤོང་བ་ལ་ལེགས་པར་བསླབ་ཅིང་། འཇུག་པའི་
ཚུལ་ཁྲིམས་ཕྱག་དང་མཆོད་པ་དང་། སྦྱིན་པ་ལ་སོགས་པ་དགེ་བའི་ཕྱོགས་ལ་རྒྱ་ཆེར་ཅི་ནུས་
ཀྱིས་འབད་པར་བྱའོ། །
དེ་ལྟར་བྱས་པའི་ ཕན་ཡོན་གནས་སྐབས་སུ་བསོད་ནམས་དཔག་མེད་འཕེལ་ཞིང་།
མཐར་ཐུག་སངས་རྒྱས་ནས་སངས་རྒྱས་ཀྱི་ཡོན་ཏན་དང་ལྡན་པར་འགྱུར་ཏེ། ཀུན་ཏུ་རྒྱུ་སེན་
རིང་གིས་ཞུས་པའི་མདོ་ལས། སྲོག་གཅོད་སྤངས་པས་རྡོ་རྗེའི་ལུས་དང་ལྡན་པར་འགྱུར། མ་
བྱིན་ལེན་སྤངས་པས་སེན་མོ་རིང་ཞིང་དྲ་བས་འབྲེལ། འདོད་ལོག་སྤངས་པས་དབང་པོ་ཚང་
ཞིང་ལུས་རྒྱས། རྫུན་དུ་སྨྲ་བ་སྤངས་པས་ལྕེས་གདོང་པ་ཁེབས་པ། ཆང་སྤངས་པས་སེངྒེའི་
སྟབས་ཀྱིས་གཤེགས་པ། དུས་མ་ཡིན་གྱི་ཟས་སྤངས་པས་ཚེམས་བཞི་བཅུ་མཉམ་ཞིང་དཀར་
བ། ཕྲེང་སོགས་སྤངས་པས་ལུས་ལ་ཚུལ་ཁྲིམས་ཀྱི་སྤོས་ཀྱིས་བྱུགས། གར་སོགས་སྤངས་པས་
ལུས་མཚན་ཐམས་ཅད་ཀྱིས་བརྒྱན་པར་འགྱུར། ཁྲི་སྟན་ཆེ་མཐོ་སྤངས་པས་སྟན་གསུམ་ལ་
སྦྱོར་བར་འགྱུར། དཀོན་མཆོག་གསུམ་དང་མཁན་སློབ་ལ་ཡན་ལག་ལྔས་ས་ལ་གཏུགས་ཏེ་
ཕྱག་བྱས་པས་དབུའི་གཙུག་ཏོར་དང་ལྡན་པར་བཤད་དོ། །དེ་ལྟར་ཕན་ཡོན་ལ་སྤྲོ་བའི་སྒོ་
ནས་ལེགས་པར་སྲུངས་ཤིག་ཅེས་བརྗོད་དོ། །ཁྱིམ་པ་རྣམས་ལ་ཕན་གདགས་ཕྱིར། །ཆོ་ག་ལ
གདམས་ངག་དང་བཅས་པ། །བརྗོད་པའི་དགེ་བས་སྐྱེ་བོ་ཀུན། །ཀུན་མཁྱེན་གོ་འཕང་ཐོབ་
221



༄༅།།དཔལ་ལྡན་ས་སྐྱ་པའི་གསུང་རཔ་གྲལགས་ཆེན་བཅོ་བརྒྱད་ལས། པོད་དང་པོ།
པར་ཤོག །འདུལ་བའི་ལག་ལེན་དྲི་མ་མེད་པའི་ཕྲེང་བ་ཞེས་བྱ་བ་ལས་ཁྱིམ་པ་ལ་ཕན་གདགས་
པའི་ཆོ་ག་དགེ་སློང་རིན་ཆེན་གྲུབ་ཀྱིས་གསེར་འཕྱང་གི་ལོ་ཆུ་ཚོད་ཀྱི་ཟླ་བའི་ཚེས་བཅུ་དྲུག་ལ་
སྦྱར་བའི་ཡི་གེ་པ་ནི། དབང་རྣོན་ནོ། །འདིས་འཁོར་བ་སྡུག་བསྔལ་གྱི་རྒྱ་མཚོ་མྱུར་དུ་སྐེམ་
པར་གྱུར་ཅིག། །།
:::
ས་
་ ་ ་ ་ ་ ་
1:|: : ་ ་ ་
222



༄༅།།འདུལ་བ་སྤྱིའི་རྣམ་གཞག
༄༅།།འདུལ་བ་སྤྱིའི་རྣམ་པར་གཞག་པ་
འདུལ་བ་རིན་པོ་ཆེའི་མཛེས་རྒྱན་
ཞེས་བྱ་བ་བཞུགས་སོ།།
བུ་སྟོན་རིན་ཆེན་གྲུབ་ཀྱིས་མཛད།
འདུལ་བ་སྤྱིའི་རྣམ་པར་གཞག་པ་འདུལ་བ་རིན་པོ་ཆེའི་མཛེས་རྒྱན་ཞེས་བྱ་བ། ཐམས་
ཅད་མཁྱེན་པ་ལ་ཕྱག་འཚལ་ལོ། །འཇིག་རྟེན་ཁམས་ཀྱི་ནོར་བུ་རིན་ཆེན་ཀུན་བསྡུས་པ། །
ཆས་ཆེར་ཁྱད་འཕགས་དམ་ཆོས་འདུལ་བ་རིན་པོ་ཆེ། །དེ་ཉིད་སྟོན་པ་ཐམས་ཅད་མཁྱེན་པ་
འདུལ་བའི་གཙོ། །དམ་ཆོས་སྙིང་པོ་འདུལ་བ་འཛིན་རྣམས་ལ་བཏུད་ནས། །འདུལ་བ་སྤྱི་ཡི་
རྣམ་པར་གཞག་པ་ཕྱོགས་ཙམ་ཞིག །ཚིག་དོན་གཅེས་བསྡུས་རིན་ཆེན་བཟང་ལས་རྣམ་
དཔྱོད་བློས། །ལེགས་པར་བཟོས་ཤིང་ཚིག་གསལ་སྲད་བུས་ལེགས་བརྒྱུས་པའི། །མཛེས་རྒྱན་
འདི་ཡིས་འདུལ་བའི་ལུས་མཛེས་བརྒྱན་པར་བྱ། ། རྣམ་དཔྱོད་མིག་ལྡན་དད་པའི་འདོད་
ཆགས་མ་བྲལ་བས། །མཐོང་ན་དགའ་བར་མི་འགྱུར་སྐྱེས་བུ་སུ་ཞིག་ཡོད། །བློ་མིག་བྲལ་བས་
བལྟས་ཀྱང་མ་མཐོང་རང་སྐྱོན་གྱིས། །མ་མཉེས་གྱུར་ན་བདག་ནོངས་མེད་ཕྱིར་བཟོད་པར་
མཛོད། །འདིར་འདུལ་བ་སྤྱིའི་རྣམ་པར་གཞག་པ་ཅུང་ཟད་བསྟན་པར་བྱ་བ་ལ། འདུལ་བའི་
ཡོན་ཏན་བསྔགས་པ་བསྟན་པ་དང་། ཡོན་ཏན་དེ་ལྡན་གྱི་འདུལ་བ་ཉིད་བཤད་པ་དང་།
པ
འདུལ་བ་འཛིན་པའི་གང་ཟག་བྱོན་ཚུལ་དང་གསུམ་གྱི་དང་པོ་ནི། སངས་རྒྱས་བཅོམ་ལྡན་
འདས་ཀྱི་དམ་པའི་ཆོས་མདོ་སྡེ། འདུལ་བ། མངོན་པ་གསུམ་གྱི་ནང་ནས་འདུལ་བ་འདི།
མདོ་སྡེ་དང་མངོན་པ་འཕེལ་བ་དང་། ཀུན་འཛིན་པའི་རྒྱུ་ཡིན་ཏེ། འདུལ་བ་ལ་བསྟོད་པར།
ཇི་ལྟར་འདི་ན་ཤིང་རྩ་གཙོ་བོ་སྟེ། །རྣམ་པར་འཕེལ་དང་ཀུན་འཛིན་གཉིས་ཀྱི་གཞི། །དེ་
བཞིན་དམ་ཆོས་ཚོགས་རྣམས་ཀུན་གྱི་ཡང་། །རྒྱུ་དང་རྩ་བ་འདུལ་བ་ཡིན་པར་གསུངས། །ས་ག
223
S



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ལ
པ.:གཞི་ལས་ཤིང་གི་མྱུ་གུ་ནས་འབྲས་བུའི་བར་གང་འདོད་པ་འབྱུང་བ་བཞིན། སྡོམ་བརྩོན་དགེ་
སློང་དགེ་ཚུལ་སོགས་འབྱུང་སྟེ། སྡོམ་པ་སྐྱེ་བ་དང་། སྲུང་བ་དང་། ལེགས་པར་སྦྱོར་བའི་ཕྱིར་
དང་། བྱམས་པ་སྒོམ་པ་ལ་སོགས་པའི་བསོད་ནམས་ཀྱང་སྐྱེ་བར་འགྱུར་ལ། བསམ་གཏན་ལ་
སོགས་པའི་ཡོན་ཏན་ཐམས་ཅད་ཀྱི་གནས་དང་། རྟེན་ཡིན་པས་ས་ལྟ་བུ་སྟེ། ཇི་ལྟར་ས་ནི་སྐྱེ་
རྒུ་རྣམས་ཀྱི་གཞི། །དེ་ལས་འབྲུ་རྣམས་སྐྱེ་བར་འགྱུར་བ་བཞིན། །དེ་བཞིན་འདུལ་བའང་
སྡོམ་བརྩོན་རྣམས་ཀྱི་གཞི། །དེ་བཞིན་དེ་ལས་བསོད་ནམས་རྣམས་ཀྱང་སྐྱེ། །ཚུལ་ཁྲིམས་
ཡོན་ཏན་རྣམས་ཀྱི་གནས་སུ་དགོངས། །དེ་ཡི་གནས་ནི་འདུལ་བ་ཡིན་པར་གསུངས། །འདི་
ལ་གནས་པར་གྱུར་ན་མཐར་ཕྱིན་འགྱུར། །འདི་ལ་མི་གནས་མཐར་ཕྱིན་ག་ལ་འགྱུར། །ཞེས་
སོ། །འདིས་ཚུལ་ཁྲིམས་འཆལ་བའི་ཆུ་ཀླུང་བཟློག་ནས་ཚུལ་ཁྲིམས་དག་པར་བྱས་པས་བྱང་
ཆུབ་གསུམ་གའི་རྒྱུའི་གཙོ་བོ་ཡིན་ཏེ། ཇི་ལྟར་ཆུ་ལོན་མི་བྱེད་སྲ་བ་ཡིས། །ཆུ་ཀླུང་ཆེ་ཡང་
བཟློག་པར་འགྱུར་བ་ལྟར། །དེ་བཞིན་འདུལ་བ་འཕགས་པའི་ཆུ་ལོན་འདིས། །ཚུལ་ཁྲིམས་
འཆལ་བའི་ཆུ་ཀླུང་བཟློག་པར་འགྱུར། །སངས་རྒྱས་རྣམས་དང་རང་རྒྱལ་རྣམས་ཀྱིས་ཀྱང་། །
བྱང་ཆུབ་གང་བརྙེས་ཐུབ་བློ་རྣམ་དག་པའི། ། སེམས་ཅན་དགྲ་བཅོམ་ཡོན་ཏན་ལྡན་པ་
རྣམས། །དེ་ལའང་རྒྱུ་ནི་འདུལ་བ་ཡིན་པར་གསུངས། །འདུལ་བ་རྫོགས་པར་གནས་ན་
སངས་རྒྱས་ཀྱི་བསྟན་པ་གནས། འདུལ་བ་ནུབ་ན། བསྟན་པ་ནུབ་པར་འགྱུར་ལ། སངས་
རྒྱས་མེད་ན་ལྷའི་མདོ་ལ་སོགས་པའི་མདོའི་ཡན་ལག་དམ་དུམ་མང་པོ་ཡོད་ཀྱང་བསླབ་པ་
བཅའ་བ་མེད་པས་བསྟན་པ་མེད་ལ། བཅོམ་ལྡན་འདས་བྱུང་ཡང་བསླབ་པ་ལ་འཇུག་པ་མེད་
ན། འདུལ་བ་མེད་པས། སངས་རྒྱས་དང་ཆོས་གཞན་པས་ཀྱང་ཆེས་ཆེར་དཀོན་ཏེ། ཇི་སྲིད་
འགྲོ་འདི་རྒྱལ་བ་ཐམས་ཅད་ཀྱི། །མཛོད་མཆོག་འདུལ་བ་རྫོགས་པ་འདི་གནས་པ། །དེ་སྲིད་
ཆོས་སྒྲོན་འདི་ནི་གནས་འགྱུར་ཞིང་། །བཟློག་པར་གྱུར་ན་ཞི་བ་ཐོབ་པར་འགྱུར། །སངས་
རྒྱས་མི་བཞུགས་འཇིག་རྟེན་ཚིགས་བཅད་དང་། །མདོ་སྡེ་ཡན་ལག་དེ་དང་དེ་དག་སྤྱོད། །
བསླབ་འཇུག་མེད་ན་འདུལ་བ་མེད་འགྱུར་བས། །དེའི་ཕྱིར་རྒྱལ་བ་དག་པས་ཆོས་འདི་
དཀོན། །འཇིགས་བྲལ་སེམས་གླང་ལྕགས་ཀྱུ་འདི་ཡིན་ཏེ། །གདུལ་བྱ་མ་ཐུལ་བ་ཡི་བསླབ་
འདི་ཡིན། །ར་བ་མཚམས་ཀྱི་འོབས་དང་འདྲ་བ་སྟེ། །ཟག་པ་ཀུན་གྱི་ཆུ་ལོན་འདུལ་བ་
ཡིན། །རྒྱལ་བ་སྟོན་པ་དེ་ཡི་དམ་ཆོས་དག །མདོ་དང་ཆོས་མངོན་ཡིན་གསུངས་འདུལ་བ་
224



༄༅ །།འདུལ་བ་སྤྱིའི་རྣམ་གཞག་
ནི། །སྟོན་དང་བསྟན་བཅོས་དངོས་ཡིན་དེ་ཡི་ཕྱིར། །གཉིས་འགྱུར་ཕྱག་བྱ་སངས་རྒྱས་ཆོས་
གཅིག་བཞིན། །ཞེས་པས། གདུལ་བྱ་མ་ཐུལ་བའི་སེམས་ཀྱི་རྟ་འདུལ་བའི་ལྕགས་ཀྱུ་ལྟ་བུ་
དང་། འདའ་བར་བྱ་བ་ཡིན་མིན་གྱི་མཚམས་འབྱེད་པའི་ར་བ་ལྟ་བུ་དང་། ཟག་པའི་ཆུ་བོ་
འགོག་པའི་ཆུ་ལོན་ལྟ་བུ་ཡིན་ཞིང་། མདོ་སྡེ་དང་མངོན་པ་ནི། སངས་རྒྱས་ཀྱི་བསྟན་པའི་
ཆོས་ཡིན་ལ། འདུལ་བ་ནི། ཆོས་དང་སྟོན་པ་གཉིས་ཀྱི་གཞི་མཐུན་པ་ཡིན་པས་ཆེས་ཁྱད་པར་
འཕགས་ལ། འདུལ་བ་ནི། སངས་རྒྱས་བཅོམ་ལྡན་འདས་ཀྱིས་ཀྱང་གུས་པར་བྱ་བའི་སྐྱབས་
གནས་ཡིན་ཞིང་། རང་གཞན་བསྲུང་བའི་ཕྱིར་བཅས་པའི་བསླབ་པ་གསུངས་པས་དེ་ལས་
འདས་ནའང་སྡུག་བསྔལ་ཆེན་པོ་ཐོབ་སྟེ། གང་ལ་རྟེན་དེ་གནས་པའི་སངས་རྒྱས་རྣམས།
ལ་གུས་བཅས་ཞེ་སར་བཅས་འགྱུར་ཞིང་། ། དེ་ནི་མགོན་པོའི་མགོན་ཡིན་སྐྱབས་གནས་
ཡིན། །དེ་ཕྱིར་རབ་སྒྲིམ་འདུལ་ལ་ཕྱག་ཚོལ་ཅིག །གང་ཞིག་སྟོན་པ་ཐུགས་རྗེའི་བསྟན་པ་
ལ། །ཡང་བར་སེམས་ཤིང་དེ་ལས་འདའ་བྱེད་པ། །དེ་ནི་དེ་ལའང་སྡུག་བསྔལ་གཞན་དབང་
ཐོབ། །སྨིག་ཚལ་བྲེག་པས་ཨ་མྲའི་ཚལ་ཉམས་བཞིན། །འདི་ན་ལ་ལས་རྒྱལ་པོའི་ཚིག་ཆེན་
ཡང་། །འདས་ན་ལན་འགའ་ཆད་པ་ཐོབ་མི་འགྱུར། །ཐུབ་པའི་བཀའ་ལུང་ཚུལ་མིན་འདས་
བྱས་ན། །དུད་འགྲོར་འགྲོ་འགྱུར་ཨེ་ལའི་འདབ་ཀླུ་བཞིན། །ཞེས་སོ། །
གཉིས་པ་ལ། བརྗོད་བྱའི་དོན་དང་། རྗོད་བྱེད་ཀྱི་ཚིག་གཏན་ལ་དབབ་པ་གཉིས་ཀྱི་
དང་པོ་ལ། ངོ་བོ་ངོས་གཟུང་བ་དང་། ཁྱད་པར་གཏན་ལ་དབབ་པ་གཉིས་ཀྱི་དང་པོ་ནི།
འདུལ་བའི་དོན་གྱི་ངོ་བོ། སྤོང་བ་བདུན་འཁོར་དང་བཅས་པའི་སྡོམ་པ་སྟེ། འདིས་ཀུན་ནས་
དཀྲིས་པའི་དྲི་མ་འདུལ་བ་དང་། རྣམ་པར་སྨིན་པའི་དྲི་མ་འདུལ་བ་དང་། བི་ན་ཡ་ལ་ཡི་གེ་
ཕྱིས་བསྣན་གྱི་ངེས་ཚིག་གིས། ན་ཡ་ཀ་འདྲེན་པའམ། འཁྲིད་པར་བྱེད་པ་སྟེ། འདིས་མྱ་ངན་
ལས་འདས་པའི་གྲོང་ཁྱེར་དུ་འཁྲིད་པར་བྱེད་པས་ན། འདུལ་བ་ཞེས་བྱ་སྟེ། འདིའི་མཐའ་
དཔྱད་པ་འདུལ་བའི་ཊཱིཀར་བཤད་པ་ཉིད་དོ། །
གཉིས་པ་ལ། དགེ་འདུན་བསྡུ་བ་དང་། ལེགས་པར་བསྡུ་བ་དང་། བསྡུས་པ་རྣམས་
ཅི་བདེར་བྱ་བ་དང་། མ་འོངས་པ་གཞན་དག་བདེ་བར་འཇུག་པར་འགྱུར་བ་དང་བཞིའི་དང་
པོ་ནི། བསླབ་པ་བཅས་པའི་ཕན་ཡོན་བཅུ། འཕགས་པ་ཐོགས་མེད་ཀྱིས་བཞིར་བསྡུས་པས།
དེ་ལ་བརྟེན་ནས་འདུལ་བའི་བརྗོད་བྱ་ཐམས་ཅད་བཞིར་བསྡུ་བའི་དང་པོ་དགེ་འདུན་བསྡུ་བའི་
225



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
4
:
যাཕྱིར་ཞེས་པ། རིགས་བཞི་པོ་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ་བསྡུ་བ་ཡིན་ལ།
དེ་ལ་སྔོན་གྱི་ཆོ་ག་དང་། ད་ལྟར་གྱི་ཆོ་གས་བསྙེན་པར་རྫོགས་པ་གཉིས་སོ། །དེ་ལ་གཅིག་
ལས་འཕྲོས་པའི་བཅུ་པ་ནས་བསྙེན་རྫོགས་བཅུ་གསུངས་པ་ནི། སྔོན་ཆོག་རྐྱང་པའི་དབང་དུ་
བྱས་པ་མིན་གྱི། སྤྱིར་བསྙེན་རྫོགས་ཙམ་གྱི་དབང་དུ་བྱས་པར་མངོན་ཏེ། དེ་ནས་སྐྱབས་
གསུམ་ཁས་ལེན་དང། རང་སངས་རྒྱས་གཉིས་ཀྱང་མ་སྨོས་པར་མཁན་སློབ་མེད་པའི་བསྙེན་
རྫོགས་སུ་བསྡུས་ཤིང་། ལྔ་ཚོགས་ཀྱིས་བསྙེན་རྫོགས་ཐ་དད་དུ་ཕྱེ་ནས་གསུངས་ལ། མ་མོའི་
བསྙེན་པར་རྫོགས་པའི་ཕུང་པོའི་སྐབས་ནས། ལྔ་ཚོགས་དང་། བཅུ་ཚོགས་དང་། དགེ་
འདུན་སྡེ་གཉིས་གསུམ་ཐ་དད་དུ་བྱས་ནས་བཅུར་གསུངས་ཏེ། དེ་གཉིས་ཀའང་སྔོན་གྱི་ཆོ་ག་
ཡིན་བྱ་བའི་ཞལ་གསལ་མི་སྣང་ཞིང་། དབུས་དང་མཐའ་འཁོབ་ཏུ་བཅུ་དང་ལྔའི་ཁྱད་ཕྱེ་
བའང་ད་ལྟར་གྱི་ཆོ་གར་མངོན་ཏེ། སྔོན་གྱི་ཆོ་ག །གསོལ་བཞིའི་ལས་ཀྱིས་གཅིག་ཅར་རབ་
བྱུང་བསྙེན་རྫོགས་ལ་དགེ་འདུན་ཐམས་ཅད་འདུས་ནས་བྱ་དགོས་ཀྱི། དཀྱིལ་འཁོར་པ་ལ་བྱ་
བར་མ་གསུངས་པས་སོ། །ཁ་ཅིག །སངས་རྒྱས། སངས་རྒྱས་ནས་ལོ་བཅུ་གཉིས་ནས་ད་
ལྟར་གྱི་ཆོ་ག་བྱུང་ཞེས་པ་མི་བདེན་ཏེ། སངས་རྒྱས་ནས་ལོ་དྲུག་ནས་ཡབ་སྲས་མཇལ་བ་
མཛད། དེ་དུས་འཆར་ཀ་ཤཱ་རིའི་བུས་མཁན་པོ་མཛད་ནས་བསྙེན་པར་རྫོགས་པའི་ཕྱིར་རོ། །
མཐའ་འཁོབ་ཀྱི་ལྔ་ཚོགས་ཀྱང་ད་ལྟར་གྱི་ཆོ་གའི་རྗེས་ནས་ཡིན་ཏེ། ཀ་ཏྱཱ་ཡོ་ནས། གྲོ་ཞུན་
སྐྱེས་ལ་ཞུ་འཕྲིན་བསྐུར་ལ། གྲོ་ཞུན་སྐྱེས་ཀྱིས། ཀ་ཏྱཱ་ཡ་ན་དེ་བདག་གི་མཁན་པོ་ལགས་ཏེ།
ཞེས་ཞུས་པའི་ཕྱིར་རོ། །ཁ་ཅིག །ད་ལྟར་གྱི་ཆོ་ག་བཅས་ནས་ཚུར་ཤོག་མ་གཏོགས་པ་སྔོན་
ཆོག་གི་བསྙེན་རྫོགས་བྱར་མི་རུང་ཞེས་པ་མི་འཐད་དེ། སྐྱེ་རྒུའི་བདག་མོ་ལྕི་ཆོས་ཁས་བླངས་
ཀྱིས་བསྙེན་རྫོགས་ཡབ་སྲས་མཇལ་བའི་རྗེས་ནས་བྱུང་བའི་ཕྱིར་དང་། མཆོད་སྦྱིན་མ་འཕྲིན་
གྱིས་བསྙེན་རྫོགས་ཀྱང་སྐྱེ་རྒུའི་བདག་མོ་ལ་སོགས་པའི་དགེ་སློང་མའི་དགེ་འདུན་གྱིས་བྱིན་
པའི་ཕྱིར་རོ། །དེས་ན། ད་ལྟར་གྱི་ཆོ་ག་བཅས་ནས་གསོལ་བཞིའི་ལས་ཀྱིས་གཅིག་ཅར་རབ་
བྱུང་བསྙེན་རྫོགས་མི་རུང་ལ། བསྙེན་པར་རྫོགས་པའི་ཕུང་པོ་ལས། དེ་ཕྱིན་ཆད་ཀྱི་སྐྱབས་
གསུམ་ཁས་ལེན་གྱིས་བསྙེན་རྫོགས་བྱར་མི་རུང་བར་བཤད་པའང་། དང་པོར་བྱུང་བ་བཞིན་
དུ་གཞན་གྱིས་དེ་ལྟར་བྱར་མི་རུང་བར་བསྟན་པ་ཡིན་ནོ། ། ད་ལྟར་གྱི་ཆོ་གས་བསྙེན་པར་
རྫོགས་པ་ནི། མངོན་དུ་གྱུར་པ་བཅུས་བསྙེན་པར་རྫོགས་པ་སྟེ། དེ་ལྟར་ཆོ་ག་གཉིས་བཅས་
226



༄༅ །།འདུལ་བ་སྤྱིའི་རྣམ་གཞག
པས་གང་ལ་བསླབ་པ་བཅའ་བའི་ཡུལ་དགེ་འདུན་བསྡུ་བ་ཡིན་ནོ། །
གཉིས་པ་ནི། དེ་ལྟར་རབ་ཏུ་བྱུང་བ་རྣམས་ལ། གཞི་དང་བཅས། ངེས་པར་འབྱུང་
བ་དང་བཅས། སྟོན་པ་དང་བཅས། བརྟུལ་བ་དང་བཅས། ཆོ་འཕྲུལ་དང་བཅས་པས་ཆོས་
སྟོན་པ་ནི། ལེགས་པར་བསྡུ་བ་སྟེ། དེ་ལ་གཞི་དང་བཅས་པ་ནི། བྱུང་བ་དང་། བཅས་པའི་
གླེང་གཞི་དང་བཅས་ཏེ་བསླབ་པའི་གཞི་བཅའ་བ་སྟེ། འདི་ལ། བསླབ་པ་ཇི་ལྟར་བཅའ་བ།
བསླབ་པ་འཆའ་བའི་རྒྱུ། དེ་གཉིས་ཀྱི་འབྲེལ་པ་དཔྱད་པ། རྒྱུ་ལོག་པའི་བྱེད་པ་དཔྱད་པ།
རུང་མཐུན་དཔྱད་པ་དང་ལྔའི་དང་པོ་ནི། ཁ་ཅིག །སངས་རྒྱས་ནས་ལོ་བཅུ་གཉིས་ཚུན་ཆོད་
བཅས་པ་མ་མཛད་ཟེར་བ་ནི། ཕམ་པའི་བཅས་པ་མ་མཛད་པ་ཡིན་གྱི། གཞན་ནི། དེའི་
གོང་ནས་ཀྱང་བཅས་ཏེ། ཐོག་མ་ཉིད་དུ་ལྔ་སྡེ་ལ་ཤམ་ཐབས་ཟླུམ་པོར་བགོ་བར་བྱའོ། །ཞེས་
བཅས་པའི་ཕྱིར་རོ། །བྱུང་བ་ཞེས་པ། བསླབ་པའི་གཞི་རྣམས་གང་ལས་འབྱུང་བར་འགྱུར་
བས་བྱུང་བ་དེའི་གླེང་གཞི་དང་། རྒྱུ་མཚན་དང་། བྱེད་རྒྱུ་གང་ཡིན་པ་སྟེ། དེ་ནི་བྱུང་བའི་
སྒྲས་བརྗོད་དོ། །བཅས་པ་ཞེས་བྱ་བ་ནི། བསླབ་པའི་གཞི་རྣམས་ཀྱི་མཚམས་རྣམ་པར་
གཞག་པ་སྟེ། གཞི་འདི་མི་བྱ། བྱས་ན་ལྟུང་བ་འདིར་འགྱུར། ཆད་ལས་འདི་ཡོད། གཞི་འདི་
བྱ། མ་བྱས་ན་ལྟུང་བ་འདི་ཡོད། ཆད་ལས་འདི་ཡོད་ཅེས་རྣམ་པར་གཞག་པ་སྟེ། དེ་ལ།
བྱུང་ལ་མ་བཅོས་པ་དང་། བྱུང་ལ་བཅས་པ་དང་། མ་བྱུང་ལ་བཅས་པ་དང་གསུམ་ལས།
དང་པོ་ནི། སྒྲ་གཅན་ཟིན་གྱིས་ཤེས་བཞིན་གྱི་རྫུན་སྨྲས་པ་ལ། བཅོམ་ལྡན་འདས་ཀྱིས་རྣམ་
གྲངས་དུ་མས་སྨད་ནས་སྒོ་གསུམ་ལ་སོ་སོར་རྟོག་པའི་གདམས་ངག་བསྟན་ཏེ། སྒྲ་གཅན་ཟླ
འཛིན་བསྙེན་པར་མ་རྫོགས་པས་བསླབ་པ་བཅའ་བ་ནི་མ་མཛད་དོ། །བྱུང་ལ་བཅས་པ་ནི།
ཤཱཀྱ་ལག་རྒྱུད་ཀྱིས་ཤེས་བཞིན་གྱི་རྫུན་སྨྲས་པས། ལྟུང་བྱེད་འབའ་ཞིག་པར་བཅས་པ་ལྟ་
བུའོ། །མ་བྱུང་ལ་བཅས་པ་ནི། མགུལ་གདུབ་དང་། གདུ་བུ་རྒྱུན་ཅན་སོགས་བརྐུས་པས་
རིན་ཐང་ཚང་ན་ཕམ་པར་བཅས་པ་ལྟ་བུའོ། །བཅས་པ་ལ། བཟང་སྦྱིན་གྱིས་མི་ཚངས་སྤྱོད་
བྱས་པ་ལ། ཕམ་པ་དང་པོ་བཅས་པ་ལྟ་བུ་དགག་པའི་བཅས་པ་དང་། མུ་སྟེགས་འཕྱ་བ་ལ་
བརྟེན་ནས་དབྱར་གནས་པ་ཁས་བླང་བར་བྱའོ། །ཞེས་པ་སྒྲུབ་པའི་བཅས་པ་དང༌། ཤཱ་རིའི་
བུས་མུ་སྟེགས་ཚར་བཅད་པ་ལ་བརྟེན་ནས་ཕས་ཀྱི་རྒོལ་བ་ཚར་གཅད་པའི་ཕྱིར་ཕྱི་རོལ་གྱི་
བསྟན་བཅོས་བཀླག་པ་ངས་རྗེས་སུ་གནང་ངོ་། །ཞེས་གསུངས་པ་ལྟ་བུ་གནང་བའི་བསླབ་
227



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
པའོ། །རྗེས་སུ་བཅས་པ་ལ། དགོན་པ་པས་སྤྲ་མོར་འདོད་ལོག་སྤྱོད་པས་བཅས་པ་ལྟ་བུ་
དགག་པའི་རྗེས་སུ་དགག་པ་དང་། འཇིགས་པས་རལ་པའི་དགེ་སློང་གི་ཕྱིར་དབྱར་གཉིས་པ་
ཁས་བླང་བར་བྱའོ། །ཞེས་པ་ལྟ་བུ་སྒྲུབ་པའི་རྗེས་སུ་སྒྲུབ་པ་དང་། གང་ཟག་ཤཱ་རིའི་བུ་ལྟ་བུ་
ལ་ཉི་མའི་སུམ་ཆ་བདེ་བ་མིན་པ་ལ་ཕྱི་པའི་བསྟན་བཅོས་ཀློག་ཏུ་གནང་བ་ལྟ་བུ་གནང་བའི་
རྗེས་སུ་གནང་བ་སྟེ། གསུམ་ལ་མཚན་ཉིད་མི་འདོར་བའི་རྗེས་བཅས་གསུམ་ཟེར་རོ། །བཀག་
པ་ལས་གནང་བ། ནད་པ་ལ་ཕྱི་དྲོའི་ཁ་ཟས་གནང་བ་ལྟ་བུ། བཀག་པ་ལས་སྒྲུབ་པ། དགེ་
སློང་མ་དང་ལམ་དུ་འགྲོ་བ་བཀག་པ་ལས། དགེ་སློང་མ་ན་བར་གྱུར་ན་འགྲོགས་དགོས་པ་ལྟ་
བུ། སྒྲུབ་པ་ལས་བཀག་པ། དབྱར་གནས་པར་བྱ་བ་ལས། དབྱར་གསུམ་པ་བཀག་པ་ལྟ་བུ།
སྒྲུབ་པ་ལས་གནང་བ། རྐྱེན་དབང་གིས་དབྱར་རལ་དུ་གནང་བ་ལྟ་བུ། གནང་བ་ལས་བཀག་
པ། མཆིལ་ལྷམ་གཉིས་གནང་བ་ལས། ཀྲོག་ཀྲོག་ཟེར་བ་བཀག་པ་ལྟ་བུ། གནང་བ་ལས་
སྒྲུབ་པ། ཆོས་ལྡན་གྱི་དགོས་པ་བསྒྲུབ་པའི་དོན་དུ་དབྱར་ཞག་བདུན་དུ་བྱིན་གྱིས་བརླབས་ཏེ་
འགྲོ་བར་གནང་བ་ལས། ཆོས་ལྡན་གྱི་དགོས་པ་མ་གྲུབ་ན་དེ་ལས་འདས་པར་ཕྱི་རོལ་ཏུ་
གནས་དགོས་པ་ལྟ་བུའོ། །དེ་ལ་ཆོས་ཀྱི་བཤེས་གཉེན་ལྟར་ན། དང་པོ་གསུམ་བཅས་པར་
བསྡུས་པར་གསལ་ཏེ། རྗེས་སུ་བཅས་པ་ཞེས་བྱ་བ་ནི། སྔར་གནང་བའི་གཞི་ལ་ཡང་བཀག་པ་
དང། སྔར་བཀག་པ་ལ་ཡང་གནང་བ་གང་ཡིན་པ་དེ་རྗེས་སུ་བཅས་པ་སྟེ། ཞེས་སོ། །དུལ་
བའི་ལྷས། རྗེས་བཅས་སུ་བཞེད་དེ། སྟོན་པས། སྔ་མ་ནི་བཅས་པ་ཡིན་ལ། འདི་ནི་རྗེས་སུ་
བཅས་པའོ། །ཞེས་གསུངས་ལ། དེའི་འགྲེལ་པར། སྔ་མ་ནི་བཅས་པའོ། །ཞེས་བྱ་བ་ནི།
གཞིའི་མཚམས་སོ། །འདི་ནི་རྗེས་སུ་བཅས་པའོ། །ཞེས་བྱ་བ་ནི། དེའི་རྗེས་སུ་སོང་བའི་
མཚམས་ཏེ། དེའི་རྗེས་སུ་སོང་བའི་བསམ་པ་བཟློག་པའི་ཕྱིར་ཞེས་བཤད་དོ། །འདིའི་དོན་ལ་
ཁ་ཅིག །མཚན་ཉིད་མི་འདོར་བའི་མུ་གསུམ་པོ་རྗེས་བཅས་ཐ་སྙད་པ་སྟེ། གང་ཟག་གི་བསམ་
ངོ་དང་སྦྱར་ནས་གསུངས་པ་སྟེ། དོན་ལ་བཅས་པ་སྔ་མས་ཁྱབ་ཀྱང་། མ་ཁྱབ་བམ་སྙམ་པའི་
དོགས་པ་ཡོད་པས་དེ་བཟློག་པའི་ཕྱིར་གསུངས་པ་ཡིན། མཚན་ཉིད་འདོར་བའི་མུ་དྲུག་པོ་
རྗེས་བཅས་མཚན་ཉིད་པ་ཡིན་ཞེས་བཞེད། ཁ་ཅིག །རྗེས་བཅས་ཐམས་ཅད་བསམ་ངོ་བ་
ཡིན་ཏེ། བཅས་པ་མུ་གསུམ་གྱི་སྲོལ་གཏོད་ཚུན་ཆད། བཅས་པའི་རྒྱུ་མཚན་དང་ལྡན་པ་
ཐམས་ཅད་ལ་བཅས་པས་ཁྱབ་སྟེ། ཞལ་གསལ་མ་བཏོད་པས་མ་ཁྱབ་བམ་སྙམ་པའི་དོགས་པ་-
228
.:,..



༄༅ འདུལ་བ་སྤྱིའི་རྣམ་གཞག
གཅད་པའི་ཕྱིར་རྗེས་བཅས་དང་། རུང་མཐུན་གསུངས་པ་ཡིན་ཏེ། མི་གཏི་མུག་ཅན་དེ་ཕམ་
པར་གྱུར་ཟིན། ཅེས་པ་དང། ཉེ་སྡེ་ལ་བཅོམ་ལྡན་འདས་ཀྱིས་དང་པོ་ཉིད་ནས་དགོངས་ཞེས་
པ་དང་། ཤཱ་རིའི་བུ་དང་། ཀུན་དགའ་བོ་དང་། སྐྱེ་རྒུའི་བདག་མོ་ལ་ངས་གནང་བ་གང་ཡིན་
པ་དེ་ཁྱོད་ཀྱིས་ཤེས་ཞེས་བཅས་པ་དང་པོ་ནས་ཡོད་པའི་ཕྱིར་རོ། །ཞེས་ཟེར་རོ། །ཡང་ཁ་
ཅིག །མཚན་ཉིད་མི་འདོར་བ་གསུམ་གྱི་སྟེང་དུ་དགག་པ་ལས་གནང་བ་དང་། སྒྲུབ་པ་ལས་
གནང་བ་ནི། བསམ་ངོ་བ་ཡིན་ལ། དགག་པ་ལས་སྒྲུབ་པ། སྒྲུབ་པ་ལས་དགག་པ། གནང་
བ་ལས་བཀག་པ། གནང་བ་ལས་སྒྲུབ་པ་བཞི་པོ་རྗེས་བཅས་མཚན་ཉིད་པ་ཡིན་ཏེ། སྔར་གྱི་
དགག་སྒྲུབ་ཀྱི་བཅས་པ་དེ་དག་གི་དངོས་ཤུགས་གང་ལའང་རྟོགས་མི་ནུས་པའི་ཕྱིར། ཞེས་
ཟེར་རོ། །འདི་ནི། མཐའ་གཅིག་ཏུ་མ་ངེས་པར་མངོན་ཏེ། དགེ་སློང་དགོན་པ་བ་དང་།
མཚན་རིང་རྒྱབ་མཉེན་ལྟ་བུ་ལ་ཕམ་པར་གྱུར་ཟིན་གྱི་ཞེས་གསུངས་པས། དེ་ལྟ་བུ་ནི། རྗེས་
བཅས་བསམ་ངོ་བ་སྟེ། མི་ལ་བཀག་གི །དུད་འགྲོ་ལ་མིན་ནོ། །སྙམ་པ་དང། གཞན་གྱི་ལ་
བཀག་གི །རང་གི་ལ་མ་ཡིན་ནོ། །སྙམ་པའི་བསམ་པ་བཟློག་པའི་ཕྱིར་གསུངས་པས་རྗེས་
བཅས་བཏགས་པ་བ་ཡིན་ནོ། །སྐྲག་པ་དང་ངོ་ཚ་བས་འདོད་ཆགས་མ་སྐྱེས་པ་ལ་སྦོམ་པོར་
བཅས་པ་ལྟ་བུ་རྗེས་བཅས་མཚན་ཉིད་པ་ཡིན་ཏེ། ལྟུང་བའི་རིགས་དེའི་བཅས་པ་ཚར་བའི་
རྗེས་སུ་ལྟུང་རིགས་དེའི་ཁྱད་པར་བཅས་པ་ཡིན་པའི་ཕྱིར་རོ། །ལྟུང་བ་དེའི་རིགས་སུ་གཏོགས་
ཤིང་། དེའི་ཆ་ཤས་སུ་གཏོགས་པས་ན། བཅས་པ་སྔ་མས་ཁྱབ་ལ། ཕྱིས་རྗེས་སུ་མ་བཅས་ན།
དེའི་མཚན་ཉིད་མི་རྟོགས་པའི་ཕྱིར། དེ་ནི་བཅས་པ་ཡིན་ནོ། །སྙམ་ན། འོ་ན། གང་ལ་
བཅས་པ་དེ། ལས་དང་པོ་པ་ཡིན་པས་ཉེས་པ་མེད་དགོས་པ་ལ། ཕམ་པའི་ཉེས་པ་ནི་མེད་ཀྱི།
ཉེས་པ་སྦོམ་པོར་འགྱུར། ཞེས་གསུངས་ཤིང་། དགེ་སློང་མ་ཕམ་པ་ལ། མི་གཏི་མུག་ཅན་འདི་
ནི། རང་གི་ཆོས་གོས་རྙང་རྙིང་དག་གིས་ཉེས་པ་སྦོམ་པོའི་ལྟུང་བ་བྱུང་ངོ་། །དགེ་སློང་དག །
དེ་ལྟར་རྐུ་སེམས་ལ་ནི་ཉེས་དམིགས་འདི་དང་གཞན་དག་ཀྱང་ཡོད་པས། དེའི་ཕྱིར་དགེ་སློང་
གི་རྐུ་སེམས་ཀྱིས་རང་གི་ཆོས་གོས་དང་ལྷུང་བཟེད་ཀྱང་བླང་བར་མི་བྱའོ། །དགེ་སློང་གི་སྐུ་
སེམས་ཀྱིས་རང་གི་ལྷུང་བཟེད་ཆོས་གོས་ལེན་ན་ཉེས་པ་སྦོམ་པོར་འགྱུར། ཞེས་གསུངས་པ་
བཞིན་ནོ། །དེ་བཞིན་དུ་བསླབ་པ་བཅས་པའི་རྗེས་སུ་ལྟུང་བ་རྣམ་གཞག་གི་སྐབས་སུ་མ་བྱུང་
ལ་བཅས་པ་རྣམས་ཀྱང་བཅས་པ་མཚན་ཉིད་པ། ཉེས་བྱས་སུ་བཅས་པ་ཡན་ཆད་རྗེས་བཅས་མ
229



༄༅།།དཔལ་ལྡན་ས་སྐྱ་པའི་གསུང་བར་གྲགས་ཆེན་བཅོ་བརྒྱད་ལས: པོད་དང་པོ།
མཚན་ཉིད་པ་ཡིན་ནོ། །མ་བསྲུངས་པར་ཉིན་མོ་གཉིད་ལོག་པར་མི་བྱའོ། །ཞེས་པ་ལྟ་བུ་
བཅས་པ་ཡིན་ཏེ། ལུང་དུ། འདི་ལ་ནི་ལྟུང་བ་མེད་མོད་ཀྱི། འོན་ཀྱང་། ངས་དགེ་སློང་གྲོང་
མཐའ་པའི་ཀུན་ཏུ་སྤྱོད་པའི་ཆོས་བཅའ་བར་བྱ་སྟེ། ཞེས་གསུངས་པའི་ཕྱིར་རོ། ། སྒྲུབ་པའི་
རྗེས་སུ་སྒྲུབ་པ་ལ་ཡང་གཉིས་སུ་མངོན་ཏེ། དབྱར་གནས་པར་ཁས་བླང་བ་ཙམ་དུ་གཅིག་
ཀྱང། དབྱར་གཉིས་པའི་ཁས་བླང་ཚུལ་དགེ་སློང་རྣམས་ཀྱིས་མ་ཤེས་ནས་ཞུས་པར། དབྱར་
ཟླ་ཐ་ཆུང་ལ་ཕྱི་མ་གནས་པར་ཁས་བླང་པར་བྱའོ། །ཞེས་པ་ལྟ་བུ་རྗེས་བཅས་མཚན་ཉིད་པ་
ཡིན། གནས་གང་ན་དགེ་སློང་གཅིག་པུ་མཆིས་པ་དེ། གསོ་སྦྱོང་བཅོ་ལྔ་པ་ལ་ཇི་ལྟར་བགྱི་
ཞེས་ཞུས་པས། གཙུག་ལག་ཁང་ཆག་ཆག་གདབ་པ་སོགས་བྱས། ཕྱོགས་མཐོན་པོར་བལྟས་
ནས་གློ་བུར་དུ་འོངས་པ་མཐོང་ན་བོས་ཏེ། དེ་དང་ལྷན་ཅིག་བྱ་ཞེས་པ། རྗེས་བཅས་བཏགས་
པ་བ་ཡིན་ལ། མ་གྲུབ་ན་བྱིན་གྱིས་བརླབ་ཅེས་པ། རྗེས་བཅས་མཚན་ཉིད་པ་ཡིན་པ་ལྟ་
བུའོ། །གནང་བ་ལ། སྐབས་འགའ་ཞིག་ཏུ་སྒྲུབ་པའི་བསླབ་པ་ལ་གནང་བར་མིང་བཏགས་པ་
ཡོད་དེ། དེ་ཕྱིན་ཆད་འདུག་པ་དང་། བྱ་བ་དང་། གསོ་སྦྱོང་ལ་དྲོན་བྱ་བར་རྗེས་སུ་གནང་
ཞེས་པ་ལྟ་བུའོ། །ཁ་ཅིག་ཏུ་ལྟུང་བ་མེད་པ་ལ་གནང་བའི་མིང་དུ་བཏགས་པ་ཡོད་དེ། ཁུ་བ་
འབྱིན་པའི་སྐབས་སུ། སྔ་མ་ནི་བཅས་པ་ཡིན་ལ། འདི་ནི་རྗེས་སུ་གནང་བ་སྟེ། རྨི་ལམ་གྱི་མ་
གཏོགས་སོ། །ཞེས་བཤད། འདི་ནི་གནང་བ་མིང་ཙམ་སྟེ། གནང་བའི་བསླབ་པ་བཅས་པ་
མ་ཡིན་ཏེ། རྨི་ལམ་རང་བཞིན་དུ་མི་གནས་པས་སྒྲུབ་པར་མི་ནུས་པའི་ཕྱིར་དང་། སྒྲུབ་པར་
མི་ནུས་པ་ལ་བསླབ་པ་བཅས་པ་མི་འཐད་པའི་ཕྱིར་རོ། །འོད་ལྡན་དུ། སྒྲུབ་པར་མི་ནུས་པ་
ཉིད་ཀྱི་ཕྱིར་བཅོམ་ལྡན་འདས་ཀྱི་བསྟན་པ་དོན་མེད་པར་འགྱུར་རོ། །ཞེས་སོ། །ཁ་ཅིག་ཏུ་
དངོས་གཞིའི་ལྟུང་བ་མེད་པ་ཙམ་ལ་གནང་བའི་མིང་བཏགས་ཏེ། མི་ཆོས་བླ་མའི་རྫུན་སྨྲ་བའི་
སྐབས་སུ། སྔ་མ་ནི་བཅས་པ་ཡིན་ལ། འདི་ནི་རྗེས་སུ་གནང་བ་སྟེ། མངོན་པའི་ང་རྒྱལ་མ་
གཏོགས་པ་ཞེས་བཤད་པ་ལྟ་བུ་སྟེ། དངོས་གཞིའི་ལྟུང་བ་མེད་པ་ལ་དགོངས་ཀྱི། ཅི་དགར་
གནང་བའི་བསླབ་པ་མ་ཡིན་ཏེ། མི་ཆོས་བླ་མ་བདེན་པར་སྨྲ་བའི་ལྟུང་བྱེད་ཡོད་པའི་ཕྱིར་དང་།
མ་བསམ་པར་བསྟན་པར་མི་བྱའོ། །ཞེས་བཤད་པའི་ཕྱིར་རོ། །དེས་ན། དེ་དང་འདྲ་བའི་
རིགས་གསུམ་པོ་ལ་གནང་བའི་སྒྲ་ཡོད་ཀྱང་གནང་བའི་བསླབ་པ་མ་ཡིན་ནོ། ། གནང་བའི་
བསླབ་པ་ནི། རྒྱ་ཆེར་འགྲེལ་ལས། གནང་བ་ཞེས་བྱ་བ་ནི། ཅི་དགར་སྤྱོད་པའི་ཡུལ་ལ་བྱ་བ་"
230



༄༅ }འདུལ་བ་སྤྱིའི་རྣམ་གཞག
གང་ཡང་རུང་བ་ཞིག་མི་བྱེད་དམ། བྱེད་ན་ལྟུང་བ་ཞེས་བྱ་བའི་ཉེས་པ་མེད་པ་སྟེ། ཞེས་
བཤད་པས། བྱས་ཀྱང་ཉེས་པ་མེད། མ་བྱས་ཀྱང་ཉེས་པ་མེད་པས་ཅི་དགར་བྱེད་དུ་གནང་བ་
སྟེ། ཁྲུས་རས་བཅང་བར་བྱའོ། །ཞེས་པ་ལྟ་བུ་སྟེ། རྒྱ་ཆེར་འགྲེལ་དུ། བྱེད་པའི་ཚིག་དང་
པོར་བསྟན་པའི་ཕྱིར་རང་དགར་སྤྱད་པ་ཡིན་པར་རིག་པར་བྱའོ། །ཞེས་གསུངས་ཏེ། དེའི་
དོན། བྱའོ་ཁྲུས་རས་བཅང་བར། ཞེས་རྒྱུ་དཔེའི་སྐད་དོད་ལ་ཡོད་པས། བྱའོ་ཞེས་པའི་བྱེད་
པའི་ཚིག་དང་པོར་བསྟན་པ་ཐམས་ཅད། ཅི་དགར་གནང་བའི་བརྡ་ཆད་མེད་ཀྱང། བོད་ཀྱི་
འགྱུར་ལ་དེའི་བརྡ་ཆད་གཅིག་སྣང་ངོ་། །ཆོས་གོས་གསུམ་པས་ཀྱང་ངོ་། །ཞེས་པ། གནང་
བའི་རྗེས་སུ་གནང་བ་སྟེ། ཆོས་གོས་གསུམ་པོ་ལས་གཞན་མི་འཆད་པས་མ་གནང་ངམ་སྙམ་
པའི་དོགས་པ་བཟློག་པའི་ཕྱིར་ཡིན་པས། བསམ་ངོའམ། བཏགས་པ་བ་ཡིན་ནོ། །ཕྱི་རོལ་
པའི་བསྟན་བཅོས་བཀླག་ཏུ་གནང་བའི་རྗེས་ལ། གང་ཟག་ཤཱ་རིའི་བུ་ལྟ་བུ་སངས་རྒྱས་ཀྱི་
བཀའ་ལ་བརྩོན་པ་མི་གཏོང་ན། ཉི་མའི་སུམ་ཆ་བདེ་བ་མ་ཡིན་པ་ལ་ཕྱི་རོལ་པའི་བསྟན་བཅོས་
བཀླག་ཏུ་གནང་བ་ནི། དངོས་སུ་གནང་བ་ལྟར་གནང་བའི་ཤུགས་ལ་དགག་པ་བསྟན་པས།
རྗེས་བཅས་མཚན་ཉིད་པ་ཡིན་ནོ། །དེས་ན། མཚན་ཉིད་མི་འདོར་བའི་མུ་གསུམ་པོ་ཐམས་
ཅད། བསམ་ངོ་བ་ཡིན་པས་མ་ཁྱབ་པར་བསྟན་ཏོ། །བཅས་པ་མུ་གསུམ་གྱི་སྲོལ་གཏོད་ཚུལ་
ཆེད། བཅས་པའི་རྒྱུ་མཚན་དང་ལྡན་པ་ལ་བཅས་པས་ཁྱབ་ན། ཕམ་པ་དང་པོ་བཅས་པ་
དང་། ཕམ་པའི་རྒྱུ་མཚན་དང་ལྡན་པ་ལ་བཅས་པས་ཁྱད་པས། ཕྱི་མ་གསུམ་ལ་ལས་དང་པོ་
པ་མི་སྲིད་པར་འགྱུར་རོ། །ཉེ་སྡེ་ལ་དང་པོ་ནས་དགོངས་ཞེས་པ། དང་པོ་ནས་གནང་བ་ཡོད་
པར་སྟོན་པ་མ་ཡིན་གྱི། སྟོན་པ་འདོད་པ་ཆེ་ཞིང་ཆོག་མི་ཤེས་པ་རྣམས་ལ་ཁྲིམས་སུ་བཅའ་བ་
མཛད་ལ། ཉེ་སྡེ་དང་པོ་ནས་འདོད་པ་ཆུང་ཞིང་ཆོག་ཤེས་པས་དེ་མཇལ་དུ་འོངས་པ་ལ་བརྟེན་
ནས་ཤཱཀྱ་གཞོན་ནུ་རྣམས་འདུལ་བའི་ཕྱིར་དེ་ལྟར་མཛད་པས། དེ་ལ་ཁྲིམས་མི་བྱེད་ཅིང་། དེ་
ཁྲིམས་སུ་བཅའ་བའི་ཡུལ་མ་ཡིན་པར་སྟོན་པས་དང་པོ་ནས་དགོངས་ཀྱང་། དགེ་འདུན་གྱི་
ཁྲིམས་སུ་བཅའ་བ་བཤིག་པའི་ལྟུང་བའི་མི་གླེང་བར་བྱ་བའི་ཕྱིར་བག་ཡངས་ཀྱི་གནང་བ་ཕྱིས་
བྱིན་པ་ཡིན་ཏེ། འགྲེལ་པར། ཉེ་སྡེས་དང་པོར་ཁྲིམས་སུ་བཅའ་བ་དྲལ་ལ། ཕྱིས་བཅོམ་ལྡན་
འདས་ཀྱིས་བག་ཡངས་སུ་མཛད་དུ་ཟིན་ཀྱང་། དེ་ལྟ་མོད་ཀྱི། ཉེ་སྡེས་བྱས་པ་གང་ཡིན་པ་དེ་
དགུ་ཐམས་ཅད་བཅོམ་ལྡན་འདས་ཀྱིས་དང་པོ་ཉིད་ནས་དགོངས་ཞེས། ཉེ་སྡེ་འདོད་པ་ཆུང་
231



བྱ༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བ་དང་། ཆོག་ཤེས་པའི་བསྔགས་པ་བརྗོད་པ་བྱས་པ་དང་པོ་ནས་དགོངས་པ་ཡིན་གྱི། ཉེ་སྡེ་
ལ་དང་པོ་ནས་གནང་བ་ཡོད་པར་དགོངས་པ་མ་ཡིན་ནོ། །རྣམ་འབྱེད་འགྲེལ་ལས་ཀྱང་།རེ་
ཞིག་དང་པོར་ཁྲིམས་སུ་བཅའ་བ་མི་བྱེད་པའི་ཕྱིར་དང་། ཁྱོད་ཀྱི་ཡུལ་ལ་ཁྲིམས་སུ་བྱ་བ་མ་
བཅས་པའི་ཕྱིར་ཁྱོད་ལ་ལྟུང་བ་མེད་ལ། ད་ཕྱིན་ཆད་ཀྱང་ཁྱོད་ཀྱི་ཡུལ་ལ་ཁྲིམས་སུ་བྱ་བ་མེད་པ་
ཁོ་ན་ཡིན་པས་ཁྱོད་ལ་ཚངས་པ་མཚུངས་པར་སྤྱོད་པ་རྣམས་ཀྱིས་ལྟུང་བས་གླེང་བའི་དོགས་པ་
མེད་པར་བྱའོ། །ཞེས་བསྟན་པའི་ཕྱིར་དང་། ཤཱཀྱ་རབ་ཏུ་བྱུང་བ་རྣམས་ལ་ཡང་བསྐུལ་བའི་
ཕྱིར་རོ། །ཞེས་བཤད་པའི་ཕྱིར་རོ། །ངས་གནང་བ་གང་ཡིན་པ་ཁྱོད་ཀྱིས་ཤེས་སོ། །ཞེས་པ།
སྔར་ནས་གནང་བ་ཡོད་པ་དེ་ཁྱོད་ཀྱིས་ཤེས་སོ། །ཞེས་པ་མ་ཡིན་གྱི། ཀུན་དགའ་བོས་གནང་
བར་འགྱུར་བ་གང་ཡིན་པ་དེའི་གནས་ཀྱང་ཡོད་གྲང་སྙམ་ནས་བསླངས་པས་ལེགས་སོ་གནང་
ནས། ་ཞུས་ན་ངས་གནང་བར་འགྱུར་བ་གང་ཡིན་པ་དེ་ཁྱེད་ཀྱིས་ཤེས་ཞེས། བྱིས་གནང་བར་
འགྱུར་བ་ལ་གནང་བར་འགྱུར་བ་སྲིད་སྙམ་དུ་ཤེས་པ་ལ་དགོངས་པའི་ཕྱིར་རོ། །དགག་པ་ལས་
གནང་བ་སྔར་གྱི་གཉིས་ལྟ་བུ་ནི། གནང་བའི་བསླབ་པ་མཚན་ཉིད་པ་མ་ཡིན། ལོ་དྲུག་མ་
ལོན་པར་སྟན་བྱེད་པ་བཀག་པ་ལས། ལག་གི་བླ་མ་གནང་བ་ལྟ་བུ་རྗེས་བཅས་མཚན་ཉིད་པ་
ཡིན་ཏེ། སྔར་བཀག་ལ། - ཕྱིས་ལས་ཀྱི་བག་ཡངས་སུ་གནང་བའི་ཕྱིར་རོ། །དགེ་སློང་མ་ལ།།
གོས་རིན་པོ་ཆེ་བརྗེ་བའི་ཕྱིར་ལེན་པ་ལ་ལྟུང་བ་མེད་པར་དགག་པ་ལས་གནང་བར་བཅས་པ་ནི།
བསམ་ངོ་བར་མངོན་ཏེ། སྔར་རིན་མེད་པར་ལེན་པ་ལ་ལྟུང་བར་བཅས་པས་ ད་རིན་མཉམ་
པས་བརྗེ་བ་ལའང་ལྟུང་བར་འགྱུར་རམ་སྙམ་པའི་བསམ་པ་དགག་པའི་ཕྱིར་རོ། །སྒྲུབ་པ་ལས་
གནང་བ། དབྱར་གནས་པར་ཁས་བླངས་པ་ཆོས་ལྡན་གྱི་དགོས་པའི་དོན་དུ་ཞག་བདུན་ནམ།
བཞི་བཅུར་བྱིན་གྱིས་བརླབས་ནས་འགྲོ་བར་ གནང་བ་ནི། རྗེས་བཅས་བསམ་ངོའམ།
བཏགས་པ་བ་སྟེ། དབྱར་མི་རལ་བར་སྲུང་བ་ནི། སྒྲུབ་པའི་བསླབ་པ་ཡིན་ལ། བྱིན་གྱིས་
བརླབས་ཏེ་སོང་བས་ཀྱང་དབྱར་རལ་བར་མི་འགྱུར་བའི་ཕྱིར་སྔར་གྱི་བཅས་པ་སོ་ན་གནས་
པས་སོ། །དབྱར་གནས་ལ་དགེ་སྦྱོང་གི་ཚུལ་ལ་སོགས་པའི་བར་ཆད་བྱུང་ན། རལ་དུ་གནང་
བ་ནི། རྗེས་བཅས་མཚན་ཉིད་པ་སྟེ། སྔར་གྱི་བཅས་པ་སྤངས་ནས་གཞན་རྗེས་སུ་བཅས་པས་"བ བ
w
གཉིས་པ་ལ། དགག་པ་དང་། སྒྲུབ་པ་དང། གནང་བའི་བསླབ་པ་འཆའ་བའི་རྒྱུ་
232



༄༅ །།འདུལ་བ་སྤྱིའི་རྣམ་གཞག
དང་གསུམ་གྱི་དང་པོ་ནི། འདུལ་བ་བསྡུ་བར། ཉེས་པ་རྣམས་ལས་བཅོལ་བ་ཡིས། །ལྟུང་བ་
ཐམས་ཅད་རྣམ་པར་གཞག །དངོས་ལྕི་ཀུན་དཀྲིས་དྲག་པོ་དང་། །འབྲལ་དང་ཆོག་མི་ཤེས་
པ་དང་། །གནས་སྐབས་དག་ནི་བྱེད་པ་དང་། །མ་དད་དད་པས་གཞན་འགྱུར་དང་། །བྱ་བ་
མང་པོའི་ཉེས་པ་དང་། །ལྷག་པར་ཆགས་ལ་གཞན་ལ་ཡང་། །མཐོ་འཚམ་གནོད་པ་ཀུན་སློང་
དང་། །བདེ་འགྲོ་དགེ་སྦྱོང་ཚུལ་གེགས་དང་། །སྤོང་དང་གནས་དང་བསྙེན་བཀུར་དང་། །དེ་
ལས་བཟློག་ལ་རིགས་པ་དང་། །གསང་ལ་སོགས་ལ་འཆབ་པ་དང་། །བསྟེན་དང་བསྟེན་བྱ་
མིན་པའོ། །ཞེས་ཏེ། དངོས་པོ་ལྕི་བ་རང་བཞིན་གྱི་ཁ་ན་མ་ཐོ་བ་སྲོག་གཅོད་ལྟ་བུ་ལ། ངོ་ཚ་
ཁྲེལ་མེད་ཀྱི་ཀུན་ནས་དཀྲིས་པ་དྲག་པོ་དང་། ཆོས་གོས་སོགས་དང་འབྲལ་བ་དང་། གོས་
ལྷག་མ་འཆང་བ་སོགས་ཆོག་མི་ཤེས་པ་དང་། མ་བསྐོས་པར་ཆོས་སྟོན་པ་སོགས་གནས་སྐབས་
བྱེད་པ་དང་། ཡང་ཡང་ཟ་བ་སོགས་མ་དད་པར་འགྱུར་བ་དང་། ཉོ་འཚོང་སོགས་དོན་དང་བྱ་
བ་མང་བ་དང་། འབྱིན་པ་སོགས་ལྷག་པར་ཆགས་པ་དང་། གཞི་མེད་ཀྱི་སྐུར་འདེབས་སོགས་
མཐོ་འཚམ་པ་དང་། བལ་འཁུར་བ་སོགས་གནོད་པ་དང་། དགེ་འདུན་གྱི་དབྱེན་སོགས་བདེ་
འགྲོའི་བར་གཅོད་དང་། བཀའ་བློ་མི་བདེ་བ་སོགས་དགེ་སྦྱོང་གི་ཚུལ་གྱི་བར་གཅོད་དང་།
གནས་མལ་ཡལ་འདོར་སོགས་སྤང་བྱ་ཡིན་མིན་མི་སྤོང་བ་དང་སྤོང་བ་དང་། སྤངས་པ་རྗེས་
ཕྱོགས་སོགས་གནས་བྱ་ཡིན་མིན་ལ་མི་གནས་པ་དང་གནས་པ་དང་། འཕགས་པ་སོགས་
བསྙེན་བཀུར་བྱ་བ་ལ་མི་བྱེད་པ་དང་། མི་ཆོས་བླ་མ་བདེན་པར་བརྗོད་པ་དང་། གནས་ངན་
ལེན་འཆབ་པ་སོགས་གསང་བར་བྱ་བ་སྒྲོག །གསང་བར་མི་བྱ་བ་འཆབ་པའི་ཉེས་པ་དང་།
ཆོས་གོས་སོགས་ལ་མ་བརྟགས་པར་ལོངས་སྤྱོད་པ་སོགས་བསྟེན་བྱ་མ་ཡིན་པ་བསྟེན་པ་དང་།
མི་བསྟེན་བྱ་བསྟེན་པའི་ཉེས་པའོ། །ཉེས་པ་འབྱུང་བའི་གནས་དེ་དག །དགེ་སློང་གིས་ཉེས་
པ་ཡོངས་སུ་རྫོགས་པར་སྤྱད་ནས་སྐྱེ་བོ་མང་པོས་ཤེས་པར་གྱུར་ཅིང་། མ་དད་པ་དང་། འཕྱ་
སྨོད་ལ་སོགས་པའི་ཉེས་དམིགས་མཐོང་ནས་བཅས་པ་མཛད་པ་ཡིན་ཏེ། ཤི་འཐུན་གྱི་རིན་པོ་
ཆེ་ལ་རེག་པ་ལ་ཉེས་པ་བྱུང་ཡང་། དུལ་ལྷས། བསླབ་པའི་གཞི་འཆའ་བར་ནི་མི་མཛད་དོ། །
ཞེས་བྱ་བ་ནི། དགེ་སློང་རྣམས་ཀྱིས་མ་རེག་པའི་ཕྱིར་རོ། །ཞེས་དང་། །སྒྲ་གཅན་འཛིན་
གྱིས་ཤེས་བཞིན་གྱི་རྫུན་བྱས་པ་ལ། བསླབ་པའི་གཞི་འཆའ་བར་ནི་མི་མཛད་དོ། །ཞེས་བྱ་བ་
ནི། སྒྲ་གཅན་འཛིན་བསྙེན་པར་མ་རྫོགས་པའི་ཕྱིར་རོ། །ཞེས་བཤད། །འདི་ལ། ས་གའི་འ
233



༄༅།  །དཔལ་ལྡན་ས་སྐུ་པའི་གསུང་རབ་བགས་ཆེན་བཅོ་བརྒྱད་ལས། པོད་དང་པོ་།
..ལྷས། སྒྲ་གཅན་འཛིན་ལ་བཅས་པ་སྐད་དུ་གསུངས་པ་ནི། བྱུང་བའི་གླེང་གཞི་ལ་དགོངས་པ་
ཡིན་གྱི་བཅས་པ་དངོས་མ་ཡིན་ཏེ། ཡིན་ན། ཤཱཀྱ་ལག་རྒྱུད་ལས་དང་པོ་པ་མ་ཡིན་པར་ཐལ་
བའི་སྐྱོན་དུ་འགྱུར་རོ། །འོ་ན། རི་དྭགས་ཟློག་དགེ་སྦྱོང་སྦེད་ཀྱིས་དགེ་སློང་དྲུག་ཅུ་བསད་པ་
ལ། སྲོག་གཅོད་ཀྱི་ཕམ་པ་འཆའ་བར་མི་རིགས་ཏེ། དེ་ནི་ཕྱི་རོལ་པའི་དགེ་སྦྱོང་ཡིན་པའི་ཕྱིར་
རོ། །ཞེ་ན། དགེ་སྦྱོང་སྦེད་ལ་བཅས་པ་མིན་གྱི། དེའི་ཚེ། དགེ་སློང་ཁ་ཅིག་གིས་ཀྱང་བསད་
པས། དེ་ལ་བརྟེན་ནས་བཅས་ཏེ། ལུང་དུ། ཀུན་དགའ་བོ། དགེ་སློང་དག་ཀྱང་དགེ་སློང་ལ་
རྩོལ་བ་བྱེད་དམ། བཙུན་པ། རྩོལ་བར་བགྱིད་དོ། །ཞེས་གསུངས་པས་སོ།ལོངས་པ་
གཞིར་གཏོགས་ཀྱི་ལྟུང་བྱེད་དུ། འཆར་ཀས་འཕོངས་ཀྱི་ཡོ་བྱད་བླངས་ནས་འཕོངས་བྱས།
རོལ་མོའི་ཡོ་བྱད་བླངས་ནས་རོལ་མོ་བྱས་ཀྱང་བསླབ་པའི་གཞི་འཆའ་བར་མི་མཛད་དོ། །ཞེས་
བྱ་བ་ནི། རིན་པོ་ཆེ་ལ་མ་རེག་པའི་ཕྱིར་རོ། །ཉེ་དགས་བྱིས་པའི་རྒྱན་བླངས་ཀྱང་། བསླབ་
པའི་གཞི་འཆའ་བར་མི་མཛད་དོ། །ཞེས་བྱ་བ་ནི། རིན་པོ་ཆེ་ལ་སོགས་པ་ལ་རེག་པ་དང་།
འཇིག་རྟེན་པས་སྨད་པར་འགྱུར་བའི་ཕྱིར་རོ། །ཞེས་པས། ལོངས་པ་གཞིར་གཏོགས་ལ་རིན་
པོ་ཆེའམ། རིན་པོ་ཆེར་སྨོས་པ་ལ་རེག་པ་གཉིས་ཀས་ལྟུང་བར་འགྱུར་བས། གཉིས་ཀ་མ་
རྫོགས་པ་ལ་བཅས་པ་མ་མཛད་ལ། གཅེར་བུ་ལ་ཟས་སྦྱིན་པ་ལ། ཕོ་ལ་སྦྱིན་པའི་སྐབས་སུ་
བཅའ་བ་མ་མཛད། མོ་ལ་མ་བྱིན་པའི་ཕྱིར་གཉིས་ཀ་ལ་བྱིན་པའི་ཉེས་དམིགས་མཐོང་ནས་
བཅའ་བ་མཛད་པའི་ཕྱིར་དང་། ས་བོན་ཀྱང་། སྐྱེས་པ་འཇིག་པའི་སྐབས་སུ། ཤིང་མཁན་
རྒན་ཞུགས་ཀྱིས། ཤིང་ལྗོན་པ་གཅོད་དུ་བཅུག་པ་ལ་བཅའ་བ་མི་མཛད་དེ། རང་གིས་མ་
བཅད་པའི་ཕྱིར་དང་། དྲུག་སྡེ། ས་བོན་དང་སྐྱེ་བ་རང་གིས་ཀྱང་བཅད། གཞན་ཡང་གཅོད་
དུ་འཇུག་པ་ལ་བཅས་སོ། །དྲུག་སྡེས། དགོན་པར་མེ་སྦར་བ་ལ་བསླབ་པའི་གཞི་འཆའ་བར་མི་
མཛད་དོ། །ཞེས་བྱ་བ་ནི། མེ་ལ་རེག་པའི་སྐབས་འཇིག་རྟེན་ན་སྨད་པར་འགྱུར་བ་མེད་པའི་
ཕྱིར་རོ། །ཞེས་དང། དྲུག་སྡེས། འཕྲལ་ལ་མཐོ་བའི་སར་མགྲོན་དུ་བོས་པ་གཉིས་པ་ཟོས་པ་
ལ་བསླབ་པའི་གཞི་འཆའ་བར་ནི་མི་མཛད་དོ། །ཞེས་བྱ་བ་ནི། འཇིག་རྟེན་དག་ཁ་ཟེར་བར་
མ་གྱུར་པས། ཚུལ་དང་མི་མཐུན་པ་མ་སྐྱེས་པར་དགོངས་པའི་ཕྱིར་རོ། །ཞེས་སོགས་གཞན་
ཡང་མང་དུ་གསུངས་ཏེ། མདོར་ན་དགེ་སློང་གི་གཞི་དེ་རྫོགས་པར་སྤྱད་པ། འཇིག་རྟེན་པས་
སྨད་ཅིང་མ་དད་པར་ཤེས་པ་དང་། འགའ་ཞིག་ལ་རང་ཉིད་ཤིན་ཏུ་འགྱོད་པར་གྱུར་པ་ན།
234



9༄༅།།འདུལ་བ་སྤྱིའི་རྣམ་གཞག
དུབཅོམ་ལྡན་འདས་ཀྱིས་བྱུང་བ་འདི་དང༌། གླེང་གཞི་འདི་དང༌། སྐབས་འདི་ལ་དགེ་སློང་གི་
དགེ་འདུན་བསྡུ་བ་མཛད་དེ། ཞེས་གསུངས་ལ། དེའི་དོན། བྱུང་བ་འདི་ཞེས་བྱ་བ་ནི། ཉེས་
པ་སློང་བ་འདིའོ། །གླེང་གཞི་འདི་ཞེས་བྱ་བ་ནི། བསླབ་པ་འཆའ་བའི་རྒྱུ་འདིའོ། །སྐབས་
འདི་ཞེས་བྱ་བ་ནི། ས་བོན་གྱི་རྒྱུ་ཉིད་ལ་སོགས་པ་བྱུང་བའི་མཐའ་འདི་ལའོ། །ཞེས་བཤད་
དོ། །འོ་ན། གཅིག་གིས་ཉེས་པ་བྱས་པ་ལ། ཇི་ལྟར་དགེ་འདུན་ཐམས་ཅད་བསྡུ་བར་མཛད་
ཅེ་ན། དགོས་པ་གཉིས་ཀྱི་ཕྱིར་བསྡུ་བ་སྟེ། ཉན་ཐོས་རྣམས་ཀྱིས་ཀུན་ཤེས་པར་བྱ་བའི་ཕྱིར་
དང་། བསླབ་པ་བཅའ་བའི་ཕྱིར་རོ། །བསྡུས་ནས། གང་ཟག་དེ་ལ་ཁྱོད་ཀྱིས་འདི་བྱས་སམ།
ཞེས་མ་སྨྲས་པར་བསླབ་པའི་གཞི་བཅས་ན། དགེ་སློང་དེ་དག་སྟོན་པ་ལ་ཉེས་པ་ཅི་བྱས་ནས་
བསླབ་པ་བཅའ་བར་མཛད་ཅེས་སྐུར་བ་འདེབས་པར་འགྱུར་བས། དེ་སྤང་བའི་ཕྱིར་མཁྱེན་
བཞིན་དུ་ཁྱེད་ཀྱིས་ཉེས་པ་འདི་བྱས་པ་བདེན་ནམ་ཞེས། ཁོ་རང་ཁས་ལེན་དུ་འཇུག་ཅིང་སྨད་
པར་བྱ་བ་ཡིན། འོ་ན། འཇིག་རྟེན་པ་རྣམས་འཆབ་པ་ལུགས་ཡིན་པས་ཁས་ལེན་ནམ་ཞེ་ན།
བཅབས་ཀྱང་སྟོན་པས་མཁྱེན་པས་ཁས་བླང་བར་བྱའོ། །སྙམ་དུ་སེམས་པའམ། ལས་དང་པོ་
པ་དེ་རྣམས་ཉོན་མོངས་ཆེ་བས་ཉེས་པ་བྱས་ཀྱང་། བསམ་པ་དགེ་བས་ཁས་ལེན་པའི་ཕྱིར་
རོ། །ཁས་བླངས་ནས་སྨད་པར་མཛད་པ་ནི། ཉེས་དམིགས་བསྟན་པའི་ཕྱིར་རོ། །འོ་ན།
སྔར་བཅའ་བར་མཛད་པ་མེད་པས་སྨད་པར་མི་རིགས་ཤེ་ན། ཟླ་གྲོགས་བསྟན་པའི་ཕྱིར་ཏེ།
ཤཱ་རིའི་བུ་ལ་སོགས་པ་ཁ་ན་མ་ཐོ་བ་གཉིས་ཀ་སྤོང་བ་བཞིན་དུ་ཁྱོད་ཀྱང་ཅིའི་ཕྱིར་མི་སྤོང་ཞེས་
པའམ། ཡང་ན། སྔར། སྡིག་པ་ཐམས་ཅད་མི་བྱ་སྟེ། ། དགེ་བ་ཕུན་སུམ་ཚོགས་པར་
སྤྱད། །ཅེས་ཉེས་བྱས་ཐམས་ཅད་སྨད། ལེགས་སྤྱད་ ཐམས་ཅད་ལ་བསྔགས་པས་དེ་དང་
འགལ་བས་སྨད་པའོ། །འོ་ན། བསླབ་པ་བཅས་ཟིན་པར་འགྱུར་བས་ལས་དང་པོ་པར་མི་
འགྱུར་རོ། །སྙམ་ན། འགྱུར་ཏེ། དེ་ནི། སྤང་བླང་གི་གདམས་ངག་བསྟན་པ་ཙམ་ཡིན་པས་
བཅས་པ་དང་མི་འདྲ་སྟེ། བཅས་པ་ནི། ལྟུང་རིགས་དེ་ལ་འདི་མི་བྱ། བྱས་ན་ལྟུང་བ་འདིར་
འགྱུར། ཆད་ལས་འདི་ཡོད་ཅེས་བཅས་པ་ཡིན་ཏེ། དེས་ན། གྲོང་དཔོན་གཙུག་ན་ནོར་བུ་ལ་
བརྟེན་ནས་རྣམ་གྲངས་གང་གིས་ཀྱང་གསེར་བདག་གིར་བྱེད་པར་མི་སྨྲའོ། །ཞེས་དགེ་སློང་
རྣམས་ལ་གདམས་ཀྱང་། འདི་ནི། རེ་ཞིག་བྱུང་བ་སྟེ། འདུལ་བ་ལ་བསླབ་པའི་གཞི་འཆའ་
བར་མི་མཛད་དོ། །ཞེས་བཅས་པ་མ་ཡིན་པར་གསུངས་པ་བཞིན་ནོ། །ཉེ་སྦས་ཀྱིས་ཆད་པ་
235



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
:
...བཅའ་བ་ལ་དགོངས་ནས་གསུངས་པའི་ཕྱིར་རོ། །ཞེས་སོ། །རྩིས་པ་ཁ་ཅིག །ལས་རིགས་དེ་
ལ་ཞེས་པ་ནི། ཕམ་པས་སྐུར་བ་དང་། ལྷག་མས་སྐུར་བ་གཉིས་སྐུར་འདེབས་སུ་གཅིག་ཅིང་།
དགེ་སློང་མའི་དྲིལ་ཕྱིས་ལས་གྱུར་བའི་ལྟུང་བའང་ལས་རིགས་ཆེས་པས་ཁྱབ་ཆེས་པའི་སྐྱོན་ཡོད་
དོ། །འོ་ན། བསླབ་པ་བཅས་པ་ལ་ཕན་ཡོན་ཅི་ཡོད་སྙམ་ན། ཕན་ཡོན་བཅུ་གཟིགས་ནས་
འཆའོ། །དེ་ལ་དངོས་ཀྱི་གླེང་གཞིས་བསླབ་པ་འཆའ་བའི་རྒྱུ་སྟོན། དེའི་འཁོར་དུ་བྱུང་བའི་
སྐྱེས་རབས་དང་། དེ་ལྟ་བུ་བྱུང་བ་སོགས་ཀྱིས་ཚིག་དོན་ལ་མཁས་པར་བྱེད་པའི་དཔེ་སྟོན་ཏེ།
བསྡུ་བར་འདུལ་བ་ལ་ཆོས་དང་དོན་ཡོངས་སུ་བྱང་བར་བྱེད་པའི་དཔེའི་དངོས་པོ་ནི། ལྔ་པོ་
འདི་དག་ཡིན་ཏེ། འདི་ལྟ་སྟེ། སྐྱེས་པའི་རབས་དང་། བྱུང་བ་དང་། འདྲ་བ་དང་། སྦྱར་བ་
དང་། རྟོགས་པ་བརྗོད་པའོ། །ཞེས་ཏེ། འདྲ་བ་ནི། འོ་མ་དང་། ཞོ་ལ་སོགས་པའི་དཔེ་
གོང་ནས་གོང་དུ་མཆོག་ཏུ་གྱུར་པ་སྟོན་པ་ལྟ་བུ། སྦྱར་བ་ནི། གཞུའི་དཔེས་ཉོན་མོངས་པ་
འཕེན་པ་དང་། སྨན་པའི་དཔེས་གཉེན་པོ་རྣམ་བྱང་སྟོན། རྟོགས་བརྗོད་ཀྱིས་རྒྱ་ཆེ་ལ་ཡོན་
ཏན་ཡ་མཚན་ཆེ་བ་སྟོན་ནོ། །ཉེས་པ་བཅོ་ལྔ་པོ་ཡང་བསྡུས་ན་ལྔར་འདུས་ཏེ། འདུལ་བ་བསྡུ་
བར། ངན་འགྲོར་འགྲོ་བར་འགྱུར་བ་དང་། །བདེ་འགྲོ་ཆོས་ཀྱི་རྙེད་པ་དང་། །སྲོག་དང་དགེ་
སྦྱོང་ཚུལ་གྱི་ནི། །བར་དུ་གཅོད་པ་གང་ཡིན་པ། །དེ་ནི་སངས་རྒྱས་འགོག་པར་མཛད། །
གནང་བ་དེ་ལས་ལྡོག་པ་ཡིན། །ཞེས་སོ། །
གཉིས་པ་སྒྲུབ་པའི་བསླབ་པ་འཆའ་བའི་རྒྱུ་ནི། ངན་འགྲོར་འགྲོ་བའི་གཉེན་པོ་དང་།
བདེ་འགྲོ་ལ་བར་དུ་གཅོད་པའི་གཉེན་པོ་དང་། ཆོས་ཀྱི་རྙེད་པའི་བར་དུ་གཅོད་པའི་གཉེན་པོ་
དང་། ལུས་སྲོག་གི་བར་དུ་གཅོད་པའི་གཉེན་པོ་དང་། དགེ་སྦྱོང་གི་ཚུལ་གྱི་བར་དུ་གཅོད་
པའི་གཉེན་པོ་སྟེ། ལྔ་ཡིན་ཏེ། ལྡོག་པ་དག་ནི་གནང་བ་ཡིན་ཞེས་པའི་གནང་བ་ནི། འདིར་
སྒྲུབ་པའི་བསླབ་པ་ལ་འཇོག་པ་ཡིན་ནོ། །
གསུམ་པ་གནང་བའི་བསླབ་པ་འཆའ་བའི་རྒྱུ་ནི། བྱས་ཀྱང་ཉེས་པ་མེད། མ་བྱས་ཀྱང་།
ཉེས་པ་མེད་པའོ། །ཁ་ཅིག བྱ་འདུལ། དགག་པ་འཆའ་བའི་རྒྱུ། རང་བཞིན་གྱི་ཁ་ན་མ་ཐོ་བ་
དངོས་སམ། དེའི་རྒྱུ་ཡིན་པ་དང་། གཞན་མ་དད་པར་འགྱུར་བ་དང་། མ་གུས་པ་དང་།
བར་ཆད་དང། རྟགས་གཞན་དུ་འགྱུར་བ་དང་ལྔ་རུ་འདུས། སྒྲུབ་པ་འཆའ་བའི་རྒྱུ་ནི།
བསླབ་པ་གསུམ་པོ་བཞིན་ལམ་གྱི་རང་བཞིན་དང་། དེ་ལ་སྦྱོར་བྱེད་གནས་ལ་བརྟེན་པ་ལྟ་བུ་ས
236



༄༅ །།འདུ་ལ་བ་སྤྱིའི་རྣམ་གཞག
་གཉིས།བདང་། དེའི་གྲོགས་གསོ་སྦྱོང་ལྟ་བུ་དང་། བཅས་པའི་ཐོ་མཚམས་འཛིན་པ་དང་བཞིར་འདུ།
གནང་བ་གཞག་པའི་རྒྱུ་ལ། བྱས་མ་བྱས་ལ་ཁྱད་པར་གྱི་དགག་དགོས་མེད་པ་རྡོའི་ཡོལ་གོར་
ཟན་ཟ་བ་ལྟ་བུ་ཡོད་ཀྱང་། སྒྲུབ་མི་ནུས་པ་ནད་པས་ཆོས་མཉན་པ་ལ་ཉེས་པ་མེད་པ་ལྟ་བུ།
དགོས་པ་ཡོད་ཅིང་སྒྲུབ་ནུས་ཀྱང་རང་བཞིན་གྱིས་དེ་ལ་འཇུག་པ། ནད་པ་ལ་ཕྱི་དྲོའི་ཁ་ཟས་
གནང་བ་ལྟ་བུ། བྱས་མི་བྱས་མཉམ་པར་གནས་པ། གསོ་སྦྱོང་ཡོད་པའི་གནས་ནས་ཡོད་པའི་
གནས་སུ་ཕྱིན་པ་ལྟ་བུ་སྟེ། བཞིར་འདུས་ཟེར་རོ། །
གསུམ་པ་ལ། ཁ་ཅིག །བཅས་པའི་རྒྱུ་མཚན་དགག་དགོས་དང་། བཅས་པ་
དམིགས་པ་དང་། མ་དམིགས་པའི་ཚད་མ་ཕྲུགས་ལྔས་མེད་ན་མི་འབྱུང་བའི་འབྲེལ་པ་གྲུབ།
བདག་གཅིག་དེ་བྱུང་གི་འབྲེལ་པ་གང་ཡང་མེད། འོན་ཀྱང་ལུང་ལས་གྲུབ་པའི་འབྲེལ་པ་སྟེ།
རྒྱུ་མཚན་ནི། བཅས་པ་རྣམ་འཇོག་གི་རྒྱུ་ཡིན་ལ། བཅས་པ་ནི། དེའི་དབང་གིས་རྣམ་པར་
བཞག་པས་རྣམ་པར་གཞག་འཇོག་ཡིན་ནོ། །ཞེས་སོ། །འདི་ནི། ཧ་ཅང་ཡང་མི་འཚམ་པར་
སྨྲ་བ་སྟེ། བདག་གཅིག་དེ་བྱུང་གི་འབྲེལ་པ་མེད་ན། མེད་ན་མི་འབྱུང་བའི་འབྲེལ་པ་ཡོད་པར་
འགལ་བའི་ཕྱིར་དང་། རྣམ་པར་གཞག་འཇོག་ཡིན་ནའང་བདག་གཅིག་དེ་བྱུང་གི་འབྲེལ་པ་
གང་ཡང་མེད་པར་འགལ། ལས་དང་པོ་པ་ལའང་། བཅས་པ་ཡོད་པར་ཐལ། རྒྱུ་མཚན་ཡོད་
པའི་ཕྱིར། འདིའི་འཁོར་གསུམ་ཁས་བླངས་ཏེ། བཅས་པ་དང་། རྒྱུ་མཚན་བདག་གཅིག་པ་
ཡིན་ན། ལས་དང་པོ་པ་ལའང་བཅས་པ་ཡོད་པར་ཐལ། ཞེས་པའི་རྟགས་དང་གསལ་བ་ཁས་
བླངས། རྒྱུ་མཚན་ཡོད་པས་བཅས་པ་ཡོད་པར་རྟོགས་བྱེད་དུ་མི་རུང་ངོ༌། །ཞེས་པའི་བསལ་
བས་ཁྱབ་པ་ཁས་བླངས་པས་སོ། །གཞན་ཡང་ཁྱིམ་པ་ཐ་མལ་པ་ལའང་བཅས་པ་ཡོད་པར་ཐལ་
བ་ལ་སོགས་པའི་སྐྱོན་བརྗོད་ཀྱིས་ག་ལ་ལང་། དེས་ན། དགག་དགོས་ཀྱི་ཉེས་དམིགས་དང་
ཕན་ཡོན་མཐོང་ནས། འདི་མི་བྱ། འདི་བྱ་ཞེས་པའི་བསླབ་པ་འཆའ་བ་བྱུང་བས། བྱེད་རྒྱུ་
དང་བདག་འབྲས་སུ་འབྲེལ་ལ། དགོག་པའི་བསླབ་པ་དང་དགག་བྱ་ནི། སྤང་གཉེན་ལྷན་
ཅིག་མི་གནས་འགལ་ཡིན་ནོ། ། སྒྲུབ་པའི་བསླབ་པ་དང་དགོས་པ་ནི། བྱེ་བྲག་དང་སྤྱིའོ། །
ལྟུང་བར་བཅས་པ་ནི། སྔར་ཉེས་པ་བཅོ་ལྔ་པོ་བསྲུང་བའི་ཕྱིར་འདི་དང་འདི་མི་བྱ། བྱས་ན་
ལྟུང་བར་འགྱུར་ཞེས་བཅའ་བའི་ཕྱིར་ལྟུང་བ་དེ་ཉེས་པ་ལ་བདག་གཅིག་ཏུ་འབྲེལ་པ་ཡིན་ཏེ།
ཐོགས་མེད་ཀྱིས། ཉེས་པ་བཅོ་ལྔ་པོ་འདི་དག །ལྟུང་བ་ཁ་ཅིག་ལ་རབ་ཏུ་མང་ལ། ཁ་ཅིག་ལ་
237



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
;ནི་གཉིས་ཡོད། ཁ་ཅིག་ལ་ནི་གཅིག་ཡོད་པར་རིག་པར་བྱའོ། །ཞེས་སོ། །ལྟུང་བ་ལ་ཉེས་
པས་ཁྱབ་པར་སྨྲ་ཡི། ཉེས་པ་ལ་ལྟུང་བས་ཁྱབ་པར་མི་སྨྲ་བས། ལས་དང་པོ་པ་སོགས་ལ་ལྟུང་
བ་ཡོད་པར་ཐལ་བའི་སྐྱོན་མེད་དོ། ། སྒྲུབ་པའི་བསླབ་པ་ལ་ཡང་། བསླབ་པ་དེ་ཉིད་དགོས་།
པའི་བྱེ་བྲག་ཡིན་པས་དགོས་པ་དང་བདག་གཅིག་པ་ཡིན་ནོ། །དཔེར་ན། དགག་དབྱེ་དགེ་
སྦྱོང་གི་ཚུལ་གྱི་བར་དུ་གཅོད་པའི་གཉེན་པོའི་བྱེ་བྲག་ཡིན་པ་བཞིན་ནོ། །དེ་བཞིན་དུ་གནང་
བའི་བསླབ་པ་ཡང་། གནང་བའི་བསླབ་པའི་རྒྱུ་མཚན་དང་བདག་གཅིག་གོ །རྒྱུ་མཚན་དང་།
བཅས་པ་རྣམ་པར་གཞག་འཇོག་མ་ཡིན་ཏེ། ཉེས་པ་བཅོ་ལྔས་ལྟུང་བ་ཐམས་ཅད་རྣམ་པར་
གཞག་ཅེས་པ་དེ་ལ་བརྟེན་ནས་བསླབ་པ་བཅས་ནས་ལྟུང་བ་རྣམ་གཞག་བཅས་པ་ལ་དགོངས་
པ་ཡིན་ཏེ། དེ་ཉིད་ལས། ཆོག་མི་ཤེས་པའི་ཉེས་པ་ལ་བརྟེན་ཏེ་བཅའ་བ་མཛད་དོ། །ཞེས་
གསུངས་པས་སོ། །དེས་ན་ལྟུང་བའི་རྣམ་འཇོག་ནི། ཡན་ལག་ཚང་བས་སངས་རྒྱས་ཀྱི་བཅས་
པ་ལས་འདས་པར་བཅས་པས་ལྟུང་བར་འཇོག་སྟེ། ལྟུང་བ་གང་ཡིན་དེའི་རྟེན་དང་། བསླབ་
པ་དང་། མཚན་དང་། གཞི་དང་། བསམ་པ་དང་། སྦྱོར་བ་དང་། མཐར་ཐུག་གི་ཡན་ལག
ཚང་བས་བཅས་པ་ལས་འགལ་བར་སྤྱད་པས་ལྟུང་བ་རྣམ་པར་འཇོག་པ་ལ་དགོངས་ནས།
བམ་པོ་ལྔ་བཅུ་པ་ལས། དེ་ལ་ལྟུང་བ་རྣམ་པར་གཞག་པ་ནི། ཞེས་སྨོས་ནས་རྒྱུ་ཚོགས་ཚང་
བས་སྤྱད་ན་ལྟུང་བར་བཞག་པའི་ཕྱིར་རོ། །དེ་བཞིན་དུ་སྒྲུབ་པ་དང་གནང་བའི་བསླབ་པའང་
འདྲའོ། །
བཞི་པ་ལ། དགག་སྒྲུབ་གནང་གསུམ་གྱི་རྒྱུ་ལོག་པའི་བྱེད་པ་དཔྱད་པ་དང་གསུམ་གྱི་
དང་པོ་ལ། རྒྱུ་ལོག་ཚུལ་དང་། དེའི་བྱེད་པ་དཔྱད་པ་གཉིས་ཀྱི་དང་པོ་ནི། དགག་པ་འཆའ་
བའི་རྒྱུ་ནི། ཉེས་པ་ཡིན་ལ། དེ་ལོག་པ་ཉེས་པ་མེད་པ་སྟེ། འདི་ལ་གཙོ་བོའི་དང་། སྐབས་
འདིར་གཏོགས་པའི་དང་། དངོས་གཞིར་གཏོགས་པའི་དང། ཉེས་པ་གང་ཡང་མེད་པ་དང་
བཞིའི་དང་པོ་ནི། ལྟུང་བ་རྣམ་གཞག་གི་ཀུན་སློང་ཡེ་མེད་པར་སྤྱད་པ་ལ། ལྟུང་བ་རྣམ་གཞག་
དེའི་དངོས་གཞི་དང་། སྦྱོར་བ་དང་། སྦྱོར་བའི་སྦྱོར་བ་གང་གི་ཡང་ཉེས་པ་མེད་ཀྱི། ལྟུང་བ་
གཞན་དུ་འགྱུར་བའམ། སྐབས་དེ་ཉིད་ཀྱི་བསླབ་བྱའི་ཉེས་པ་ཙམ་དང། གཞན་འདྲའི་སྦོམ་
པོ་ཙམ་དུ་འགྱུར་བ་ཡོད་དེ། ག་ག་ཚིལ་བྱས་པས་ཤི་བ་དང་། ངལ་བ་ཕུལ་བས་ཤི་བ་བཞིན་
238



9༄༅།།འདུལ་བ་སྤྱིའི་རྣམ་གཞག
གཉིས་པ་ནི། སྤྱོད་ལམ་བཞིའི་སྣོད་མ་ཡིན་པའི་ཁང་ཆུང་ལ། ཁང་པ་ཁང་ཆེན་གྱི་
སྐབས་སུ་གཏོགས་པའི་ལྟུང་བ་མེད་པ་བཞིན་ནོ། །གསུམ་པ་ནི། ལྟུང་བ་དེའི་དངོས་གཞི་
ལས་ན་སྨད་པ་ལ་ལྟུང་བ་མེད་པར་བཤད་པ། དཔེར་ན། ཕམ་པའི་ལྟུང་བ་མེད་ཀྱི། སྦོམ་པོར་
འགྱུར་རོ། །ཞེས་པ་ལྟ་བུའོ། །བཞི་པ་ལ། མ་བཅས་པ་དང་། དགག་བྱ་མེད་པ་དང། སྒྲུབ་
པར་མི་ནུས་པ་དང་། ཆོ་གས་བག་ཡངས་སུ་བྱས་པ་དང་། བར་ཆད་བསྲུང་བའི་ཕྱིར་ཉེས་པ་
མེད་པ་དང་། དགག་བྱ་གཞན་ལ་འཕོས་ནས་དེ་ལ་ཉེས་པ་མེད་པ་དང་དྲུག་གི་དང་པོ་ནི།
སྔར་མ་བཅས་པས་ལྟུང་བ་མེད་པ་ལས་དང་པོ་པའི་ལྟ་བུའམ། ཡེ་ནས་མ་བཅས་པ་རྩྭ་སྐམ་པོ་
བཅད་པ་ལ་ཉེས་པ་མེད་པ་བཞིན་ནོ། །
གཉིས་པ་ལ། དངོས་པོ་ངེས་པ། རྡོ་བའི་གཞི་ལ་གདིང་བ་མ་བསྡུས་པ་ལ་ཉེས་པ་མེད་
པ་ལྟ་བུ། ཡུལ་ངེས་པ། སྒྲ་མི་སྙན་དུ་བྱིན་ལེན་མ་བྱས་པར་ཟ་བ་ལ་ཉེས་པ་མེད་པ་དང་།
དུས་ངེས་པ། དུས་ཐམས་ཅད་དུ་མགྲོན་དུ་གཉེར་བའི་དུས་སུ་ཟོས་པ་ལས། མགྲོན་དུ་གཉེར་
བ་ལ་རིང་དུ་འདུག་པའི་ལྟུང་བ་མེད་པ་ལྟ་བུ། གང་ཟག་ངེས་པ། མི་ཆོས་བླ་མའི་མཐུ་དང་
ལྡན་པ་ལ་མ་བསྐོས་པར་སྟོན་པའི་ལྟུང་བ་མེད་པ་ལྟ་བུའོ། །དགག་བྱའི་ཉེས་པ་མེད་པས་ལྟུང་
བ་མེད་ན། མ་མྱོས་ཙམ་དུ་ཆང་འཐུང་བ་ལ་ཉེས་པ་མེད་པར་འགྱུར་ཏེ། ཆང་འཐུང་བའི་
དགག་བྱ་མྱོས་པ་ཡིན་ལ། དེ་མེད་པའི་ཕྱིར་རོ། །ཞེ་ན། དངོས་ཀྱི་དགག་བྱ་དེ་དངོས་སུ་མེད་
ཀྱང་དེའི་རིགས་དང་ལྡན་པས་བཀག་སྟེ། དེ་ལྟ་མ་ཡིན་ན། བསླབ་པའི་ཐོ་མཚམས་མི་ཟིན་
པའི་ཕྱིར་ཏེ། འོད་ལྡན་དུ། གལ་ཏེ་དེ་ལྟ་ན་མྱོས་པར་འགྱུར་བ་ཚོད་ཟིན་པར་འཐུང་བ་ཡང་
སེམས་འཁྲུལ་པ་དང་བྲལ་བའི་ཕྱིར་ཉེས་པ་མེད་པར་འགྱུར་མོད་ཅེ་ན། དེ་ནི་མ་ཡིན་ཏེ། མྱོས་
པར་འགྱུར་བའི་ཚོད་ཡོངས་སུ་མི་ཤེས་པའི་ཕྱིར་དང། ཧ་ཅང་ཐལ་བར་འགྱུར་བའི་ཕྱིར་དང་།
དེའི་རིགས་དང་ལྡན་པ་ཉིད་ཡིན་པས་ཡོངས་སུ་བཏང་བ་ཡིན་པའི་ཕྱིར་རོ། །དེའི་ཕྱིར་བཅོམ་
ལྡན་འདས་ཀྱིས། དགེ་སློང་དག །སྟོན་པ་ང་ལ་ལུང་ནོད་པ་རྣམས་ཀྱིས་མྱོས་པར་འགྱུར་བའི་
ཁུ་བ་ཐ་ན་རྩྭ་མཆོག་གིས་ཀྱང་མི་སྦྱིན་ཞིང་མི་བཏུང་ངོ་། །ཞེས་གསུངས་པས་སོ། །དེས་ན།
དངོས་ཀྱི་དགག་བྱ་ཉེས་དམིགས་དེ་ཉིད་ཀྱིས་ཕྱིས་ཀྱི་བཅས་པ་མི་འཐོག་གི །དེ་འབྱུང་རུང་གི་
རིགས་དང་ལྡན་པས་དགེ་སྦྱོང་གི་ཚུལ་དང་མི་མཐུན་པ་ལ་སོགས་པའི་སྒོ་ནས་ཉེས་པར་འཇོག་
སྟེ། སྟོན་པས་བསླབ་པ་འཆའ་བ་ཕལ་ཆེར་ལ་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་༔
239



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།ང
Aམ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི་རབ་ཏུ་བྱུང་བས་བྱ་བ་མ་
ཡིན་ནོ། །ཞེས་གསུངས་ཤིང་། འགའ་ཞིག་ལ་རྣམ་པར་མ་བརྟགས་པ་སྟེ་ཞེས་གསུངས་པས།
མ་མྱོས་ཙམ་དུ་འཐུངས་ཀྱང་ཚུལ་དང་མཐུན་པ་མ་ཡིན་པའི་ཉེས་པ་ཡོད་པའི་ཕྱིར་རོ། །དེས་
ནི་ཉེས་པ་བཅོ་ལྔ་པོ་གང་ཡང་མེད་པའམ། བསྡུས་ན། ཉེས་པ་ལྔ་པོ་གང་ཡང་མེད་པས་ཉེས་
པ་མེད་པར་འཇོག་གོ །ཁྱད་པར་ཉེས་མེད་ལྔར་ཕྱེ་བའི་ཡ་གྱལ་དགག་བྱ་མེད་པས་ཉེས་པ་མེད་
པ་ནི། དེ་ལ་ཡང་དགག་བྱ་མེད། དེ་ལས་ལྡོག་པའི་དགག་བྱ་ཡང་མེད་པའོ། །
གསུམ་པ་ལ། རང་བཞིན་དུ་མི་གནས་པས་སྒྲུབ་པར་མི་ནུས་པ། སྨྱོན་པ་དང་།
སེམས་འཁྲུགས་པ་དང་། ཚོར་བ་དག་གིས་གཟིར་བ་དང་། རྨི་ལམ་ལ་ལྟུང་བ་མེད་པ་ལྟ་བུ།
དུས་ཀྱི་དབང་གིས་སྒྲུབ་པར་མི་ནུས་པ། འདུས་པ་ཆེན་པོའི་ཚེ་འདུས་ཤིང་ཟ་བ་ལ་ཉེས་པ་མེད་
པ་ལྟ་བུ། བྱ་བ་འདོམས་ནས་སྒྲུབ་པར་མི་ནུས་པ། ལྷུང་བཟེད་འབྲེལ་མེད་མ་བརྟགས་པར་
འཆང་བ་ལ་ཉེས་པ་མེད་པ་བཞིན་ནོ། ། གང་ཟག་གིས་གནས་སྐབས་ཀྱི་དབང་གིས་སྒྲུབ་པར་
མི་ནུས་པ་ནི། དགེ་སློང་མ་ཁྲིམས་ཟླ་ཤི་ནས་གྲོགས་མེད་པ་ལ་འགྲོ་འདུག་ལ་ཉེས་པ་མེད་
པའམ། ཆོ་གུ་མི་འབྱོར་བའམ། ལམ་རྒྱགས་གཞན་མེད་ན། ཆུ་ཀླུང་བརྒལ་བའི་ཕྱིར་རམ།
ཁུར་ཚ་བ་བསྙེག་པའི་ཕྱིར་ལག་ཉར་བླང་དུ་རུང་བ་ལྟ་བུའོ། །ཡུལ་གྱི་སྟོབས་ཀྱིས་སྒྲུབ་པར་མི་
ནུས་པ་ནི། མི་མ་ཡིན་པའི་གནས་ན་དེ་དག་གི་བསོད་ནམས་ལས་བྱུང་བའི་ས་གཞི་དང་ཐེམ་
སྐྱེས་ལ་སོགས་པ་རིན་པོ་ཆེ་ལ་རེག་པ་ལ་ཉེས་པ་མེད་པ་ལྟ་བུའོ། །
བཞི་པ་ཆོ་གས་བག་ཡངས་སུ་བྱས་པ་ལ། དམིགས་བསལ་ཅན་དང་། སྤྱིར་བཏང་བ་
གཉིས་ཀྱི་དང་པོ་ནི། སྣམ་སྦྱར་དང་མི་འབྲལ་བའི་གནང་བ་སྦྱིན་པ། ལོ་དྲུག་མ་ལོན་པར་སྟན་
བྱེད་པའི་གནང་བ་སྦྱིན་པ། འཁར་བ་དང་དྲ་བའི་གནང་བ་སྦྱིན་པས་དེ་དག་གི་ལྟུང་བ་བག་
ཡངས་སུ་འགྱུར་བ་དང་། སྲ་བརྐྱང་བཏིང་བས་ལྟུང་བ་བཅུ་བག་ཡངས་སུ་འགྱུར་བའོ། །
གཉིས་པ་ལ། རྣམ་པར་དག་པ་དང་། དབྱེན་སྤངས་པ། གང་ཟག་རླབས་པོ་ཆེ་དོན་ཆེན་པོ་
དང་ལྡན་པ་བསྟན་པ་ལ་གཞུག་པ་དང། བསྟན་པ་འཕེལ་བར་བྱ་བ་དང། དཀའ་བས་འཚོ་
བ་སྤངས་པའོ། །དང་པོ་ནི། དགྲ་བཅོམ་ཐོབ་པ་ན་བསླབ་པ་ཕྲན་ཚེགས་ཕྲ་བ་ཐམས་ཅད་
རྣམ་པར་དག་པ་སྟེ། བག་ཡངས་སུ་འགྱུར་བའོ། །
གཉིས་པ་ནི། དགེ་འདུན་གྱི་ནང་དུ་ལྟུང་བ་བྱུང་མ་བྱུང་ལ་བརྟེན་ནས་རྩོད་པར་གྱུར་1:
240



༄༅ །།འདུལ་བ་སྤྱིའི་རྣམ་གཞག །
ན། རྩོད་པ་ཞི་བར་བྱ་བའི་ཕྱིར་བསླབ་གཞི་ཕྲན་ཚེགས་བག་ཡངས་སུ་བྱ་བའོ། །གསུམ་པ་ནི།
གང་ཟག་རིགས་མཐོན་པོ་བསྟན་པ་ལ་གཅེས་སྤྲས་སུ་བྱེད་པ་ཞིག་རྙེད་ལ། དེ་བསླབ་གཞི་ཕྲ་མོ་
བག་ཡངས་སུ་མ་བྱས་ན་འཇུག་པར་མི་འགྱུར་ན། དེ་འཇུག་པའི་ཕྱིར་དགེ་འདུན་མཐུན་པའི་
གསོལ་གཞིའི་ལས་ཀྱིས་བསླབ་གཞི་ཕྲན་ཚེགས་བག་ཡངས་སུ་བྱ་བའོ། །
བཞི་པ་ནི། དུས་ཀྱི་མཐའ་དུས་ངན་རྩོད་པའི་དུས་སེམས་ཅན་བསླབ་གཞི་ཕྲ་མོ་མང་པོ་
ལ་བསླབ་པར་མི་འདོད་པས། བསྟན་པ་ལ་མ་ཞུགས་པ་མི་འཇུག །ཞུགས་པ་སྐྱིད་ལུག་ནས་
བསྟན་པ་ཉམས་པར་འགྱུར་ན། དགེ་འདུན་མཐུན་པས་བསྟན་པ་འཕེལ་བར་བྱ་བའི་ཕྱིར་ཕྲ་
མོ་བག་ཡངས་སུ་བྱ་བའོ། །
ལྔ་པ་ནི། དུས་ངན་རྩོད་པའི་དུས་སུ་བསླབ་པ་ཕྲན་ཚེགས་ཀྱི་རྒྱུས་དཀའ་བས་འཚོ་བར་
གྱུར་ན། དེ་སྤང་བའི་ཕྱིར་དགེ་འདུན་མཐུན་པས་གསོལ་བཞིའི་ལས་ཀྱིས་ཕྲན་ཚེགས་བག་
ཡངས་སུ་བྱ་བའོ། །དེ་ལ་བསླབ་པ་བག་ཡངས་སུ་བྱ་རྒྱུའི་ཕྲན་ཚེགས་ནི། ཐོགས་མེད་ཀྱིས།
དེ་ལ་ལྟུང་བ་ཕྲན་ཚེགས་ཞེས་བྱ་བ་ནི། རང་བཞིན་གྱི་ཁ་ན་མ་ཐོ་བ་དང་བཅས་པ་མ་གཏོགས་
པའོ། །ཞེས་བཤད་ལ། ཕྲན་ཚེགས་འགྲེལ་དུ། ཉེས་བྱས་ཀྱི་ཁ་ན་མ་ཐོ་བ་ལ་བཤད་ཅིང་། ཁ་
ཅིག །ཡིད་ཀྱི་ཉེས་པ་ལ་འཆད་ཟེར་རོ། །
ལྔ་པ་ལ། དགེ་སྦྱོང་གི་ཚུལ་དང་། ཚངས་སྤྱོད་དང་། སྲོག་དང་། ལུས་དང་། ལོངས་
སྤྱོད་ཀྱི་བར་ཆད་དེ་ལྔ། དེ་ལ་རང་གཞན་གཉིས་ཀྱི་བྱེ་བྲག་གིས་བཅུར་འགྱུར་རོ། །དེའི་སྟེང་
དུ་གཞན་གྱི་བསོད་ནམས་ཀྱི་བར་ཆད་དང་། གཞན་དད་པའི་བར་ཆད་གཉིས་བསྣན་པས་
བཅུ་གཉིས་སུ་འགྱུར་རོ། །དེ་ལ། དགེ་སྦྱོང་ཚུལ་ནི་དྲི་མེད་ལམ། །ཞེས་གསུངས་པས། དགེ་
སྦྱོང་གི་ཚུལ་དངོས་ཟག་མེད་ལམ་གྱི་བདེན་པ་ཡིན་ཡང་། དེའི་རྒྱུར་གྱུར་པའི་ཤེས་རབ་ཀྱི་
བསླབ་པ་དང་། སེམས་ཀྱི་བསླབ་པ་དང་། སྦྱིན་སོགས་ཀྱི་དགེ་བའི་བར་ཆད་ཚུན་ཆོད་ཀྱང་
དགེ་སྦྱོང་གི་ཚུལ་གྱི་བར་ཆད་དུ་བསྡུའོ། །ཚངས་པར་སྤྱོད་པ་ནི། ཚུལ་ཁྲིམས་ཀྱི་བསླབ་པ་སྟེ།
དེའང་བསྡུས་ན། དགེ་སྦྱོང་གི་ཚུལ་དུའང་བསྡུར་རུང་སྟེ། འདུལ་བ་བསྡུ་བར། རྩ་བའི་ལྟུང་
བ་བཞི་ལ་དགེ་སྦྱོང་གི་ཚུལ་གྱི་བར་ཆད་དུ་གསུངས་ཤིང། བཀའ་བློ་མི་བདེ་བ་ལ་དགེ་སྦྱོང་གི་
ཚུལ་གྱི་བར་ཆད་དུ་གསུངས་པའི་ཕྱིར་དང་། བཅས་པ་ལ་སྤྱོད་པ་དགེ་སྦྱོང་གི་ཚུལ་གྱི་བར་དུ་
གཅོད་པར་འགྱུར་བའོ། །ཞེས་པས་སོ། །དེ་ལ་དགེ་སྦྱོང་གི་ཚུལ་གྱི་བར་ཆད་ཀྱི་རྐྱེན་གྱིས་
241



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱུད་ལས། པོད་དང་པོ།
གནང་བ། སྨྲ་འདོད་ཀྱི་བུ་སེང་གེ་ལ་ལུས་ལ་དྲིས་སྐུད་པ་གནང་བ་ལྟ་བུ། ཚངས་སྤྱོད་ཀྱི་བར་
ཆད་ལ་གནང་བ། མ་བྱིན་ལེན་སྤང་བའི་ཕྱིར་རིན་པོ་ཆེ་ལ་རེག་ཏུ་གནང་བ་ལྟ་བུ། སྲོག་གི་
བར་ཆད་ལ་གནང་བ། གནོད་པ་བྱུང་ན་ཤིང་ལ་འཛེག་ཏུ་གནང་བ་ལྟ་བུའམ། དགེ་སྦྱོང་གི་
ཚུལ་དང་། སྲོག་དང་ཚངས་སྤྱོད་ཀྱི་བར་ཆོད་ཡོད་ན། དབྱར་རལ་དུ་གནང་བ་ལྟ་བུ་དང་།
ལུས་ཀྱི་བར་ཆད་སྤང་བའི་ཕྱིར་ནད་པ་ལ་ཕྱི་དྲོའི་ཁ་ཟས་གནང་བ་དང་། ཨསྨ་པ་རནྟར་ཀོ་
ལྤགས་གནང་བ་དང་། ཡོ་བྱད་ཀྱི་བར་ཆད་སྤང་བའི་དོན་དུ་གོས་མེད་ན་སློང་དུ་གནང་བ་
དང༌། གོས་བཞག་པའི་ཁྱིམ་དུ་མེ་ཤོར་བ་ན་མ་སྨྲས་པར་ཕྱིན་ཀྱང་ཉེས་པ་མེད་པ་ལྟ་བུ།
གཞན་གྱི་དགེ་སྦྱོང་གི་ཚུལ་གྱི་བར་ཆད་སྤང་བའི་ཕྱིར་བཙུན་མོ་དཔལ་ལྡན་མས་བདེན་པ་
མཐོང་བར་བྱ་བའི་ཕྱིར་ཤཱ་རིའི་བུས་བཙུན་མོའི་ཁབ་ཏུ་ནུབ་མོ་གནས་པ་ལྟ་བུ། གཞན་གྱི་
ཚངས་སྤྱོད་ཀྱི་བར་ཆད་སྤང་བའི་ཕྱིར་དགེ་སློང་སྡིག་ཅན་ཉེ་བར་གནས་ན། དགེ་ཚུལ་དང་
ལྷན་ཅིག །ཉལ་དུ་གནང་བ་ལྟ་བུ། གཞན་གྱི་སྲོག་གི་བར་ཆད་སྤང་བའི་ཕྱིར་བུད་མེད་ཆུར་
ཉམ་ཐག་པ་བསྒྲལ་བའི་ཕྱིར་རེག་པར་གནང་བ་ལྟ་བུ། གཞན་གྱི་ལུས་ཀྱི་བར་ཆད་སྤང་བའི་
ཕྱིར་ནད་གཡོག་པ་བྱིན་ལེན་སྟོབ་པ་དང་ལྷན་ཅིག་ཉལ་དུ་གནང་བ་ལྟ་བུ། གཞན་གྱི་ལོངས་
སྤྱོད་ཀྱི་བར་ཆད་སྤང་བའི་ཕྱིར་གཙུག་ལག་ཁང་གི་ཉེ་འཁོར་ན་འདུག་པའི་རིན་པོ་ཆེ་ལ་རེག་ཏུ་
གནང་བ་ལྟ་བུའོ། །གཞན་གྱི་བསོད་ནམས་ཀྱི་བར་ཆད་སྤང་བའི་དོན་དུ་གནང་བ། ཕྱི་པའི་
དགེ་སྦྱོང་གི་ཟས་ལ་འདུས་ཤིང་ཟ་བར་གནང་བ་དང་། སྦྱིན་བདག་བསོད་ནམས་འདོད་པས་
རྐང་པ་ལ་དྲིས་བྱུག་ཏུ་རུང་བ་ལྟ་བུའོ། །རང་གི་ཡིན་ན། ཚངས་སྤྱོད་དང་དགེ་སྦྱོང་གི་ཚུལ་གྱི་
བར་ཆད་དུ་འདུ་སྟེ། བསོད་ནམས་ཐམས་ཅད་མྱ་ངན་འདས་སུ་བསྔོ་བའི་ཕྱིར། སྔར་བཅས་
པ་ལ་སྤྱོད་པ་དགེ་སྦྱོང་གི་ཚུལ་གྱི་བར་ཆད་དུ་གསུངས་པ་བཞིན་ནོ། །གཞན་མ་དད་པ་སྤང་
བའི་དོན་དུ་གནང་བ། སྒོག་སྐྱ་ཟོས་པའི་རྗེས་སུ་ཁྲུས་གནང་བ་དང་།
དྲུག་པ་ནི། རྒྱ་ཆེར་འགྲེལ་དུ། ཡུལ་གང་ན་ལུག་བལ་དཀར་པོ་དཀོན་ཞིང་རིན་ཆེ་ལ།།
སྲིན་བལ་མོད་ཅིང་རིན་ཆུང་བ་སྟེ། སྲིན་བལ་གྱི་གནས་སུ་ལུག་བལ་བལྟ་བར་བྱ་སྟེ། དཀོན་
ཞིང་རིན་ཆེ་བའི་ཕྱིར་རོ། །ནག་པོ་དང་དཀར་པོ་ལ་ཡང་དེ་བཞིན་ནོ། ། ཞེས་བཤད་པས།
དེའི་ཚེ་འདོད་པ་ཆེ་ཞིང་ཆོག་མི་ཤེས་པའི་ཉེས་པ་དེ་དཀར་པོ་ལས་འབྱུང་བས་སྲིན་བལ་དང་།
ནག་པོ་ལ་ཉེས་པ་མེད་པ་དང་། རོ་ལ་རེག་པས་ཁྲུས་བྱས་ན་ཉེས་པ་མེད་ཀྱི། མ་བྱས་ན་ཉེས་
242



༄༅།།འདུལ་བ་སྤྱིའི་རྣམ་གཞག
པ་ཡོད་པ་ལྟ་བུ་གནས་སྐབས་ཀྱི་དབང་གིས་དགག་བྱ་གཞན་ལ་འཕོས་ནས་དེ་ལ་ཉེས་པ་མེད་
པ་ལྟ་བུའོ། །
གཉིས་པ་ལ། དགག་བྱས་སྟོང་དུ་ལོག་པ་དང་། སྒྲུབ་མི་ནུས་པས་ལོག་པ་དང་། ཆོ་
གས་བག་ཡངས་སུ་བྱས་ནས་ལོག་པ་དང་། ཟིལ་གནོན་དུ་ལོག་པ་དང་། གཞན་དུ་འཕོས་
ནས་ལོག་པ་དང་ལྔའི་དང་པོ་ནི། ལས་དང་པོ་པ་ལ་ཉེས་པ་མེད་པ་ནི། སྔར་གྱི་དེ་ལ་ཉེས་པ་
མེད་པ་ཡིན་གྱི། ད་ཕྱིན་ཆད་བཅས་པ་གང་ཡིན་དེ་ལ་བསླབ་དགོས་སོ། །མ་བཅས་པས་ཉེས་
པ་མེད་པ་དང་། སྔར་བསྟན་པའི་དགག་བྱ་མེད་པས་ཉེས་པ་མེད་པ་རྣམས་ལ། བླ་མ་རྣམས་
དགག་བྱས་སྟོང་དུ་ལོག་པ་ཞེས་མིང་འདོགས་ཏེ། དེ་ལ་དགག་པ་ལོག་ནས་གནང་བར་འགྱུར་
རོ། །
གཉིས་པ་ནི། སྔར་གྱི་སྒྲུབ་པར་མི་ནུས་པས་ལྟུང་བ་མེད་པ་རྣམས་ལ། སྐྱོན་གྱི་ནུར་གྱི་
ལག་པ་ཞེས་མིང་འདོགས་ཏེ། གཅིག་སྐྱོན་ཡིན་པའི་ངེས་པ་མེད་པའི་ཕྱིར་མི་འཐད་དོ། །དེ་
ལས་གནང་བའི་བསླབ་པར་འགྱུར་ཞེས་པའང་མི་འཐད་དོ། །རང་བཞིན་དུ་མི་གནས་པས་
སྒྲུབ་པར་མི་ནུས་པ་རྣམས་ལ་གནང་བའི་བསླབ་པར་མི་འཐད་དེ། དེས་བསླབ་པ་གང་ཡང་
སྒྲུབ་པར་མི་ནུས་པའི་ ཕྱིར་རོ། །དུས་ཀྱི་དབང་གིས་དང་། ཡུལ་གྱི་དབང་དང་། བྱ་བ་
འདོམས་པའི་དབང་གིས་སྒྲུབ་པར་མི་ནུས་པ་གསུམ་ལ། གཅིག་ནི་སྒྲུབ་པར་མ་ནུས་པས་
གཅིག་ཤོས་ལ་འཇུག་པ་ལས་འོས་མེད་པའི་ཕྱིར་རོ། །གང་ཟག་གིས་གནས་སྐབས་ཀྱི་བྱེ་བྲག་
གིས་སྒྲུབ་པར་མི་ནུས་པ་ནི། གནང་བའི་བསླབ་པར་འགྱུར་ཏེ། དགག་དགོས་མཚུངས་པའི་
ཕྱིར་རོ། །
གསུམ་པ་ནི་ཆོ་གས་བག་ཡངས་སུ་བྱས་པ་རྣམས་དང་། གནས་ངན་ལེན་བརྗོད་པར་
བསྐོས་པའམ། གསོལ་ནས་ལྟུང་བ་མེད་པ་ནི། ལས་ཀྱི་ཐོ་མཚམས་བཟུང་བས་ཉེས་པ་མེད་པ་
སྟེ། བག་ཡངས་རྣམས་ཅི་དགར་སྣང་བའི་བསླབ་པ་ཡིན་ལ། བསྐོས་པའམ་གསོལ་ནས་
གནས་ངན་ལེན་བརྗོད་དགོས་པ་སྒྲུབ་པའི་བསླབ་པ་ཡིན་ནོ། །འོ་ན། དེའི་ཚེ་གནས་ངན་
ལེན་བརྗོད་པའི་ལྟུང་བ་འཆའ་བའི་རྒྱུ་མཚན་ལོག་གམ་མ་ལོག །ལོག་ན། མ་བསྐོས་པར་
བརྗོད་ཀྱང་ལྟུང་བ་མེད་པར་འགྱུར་ཏེ། དེའི་རྒྱུ་མཚན་ལོག་པའི་ཕྱིར་རོ། །ཞེ་ན། དེའི་ཚེ་རྒྱུ་
མཚན་མ་ལོག་པས། མ་བསྐོས་པའམ་མ་གསོལ་བར་བརྗོད་ན། ལྟུང་བ་འབྱུང་བ་ཡིན། དེའི་དང་
243



༄༅།།དཔལ་ལྡན་ས་སྐྱ་པའི་གསུང་རཔ་གྲགས་ཆེན་བཅོ་བརྒྱད་ལས། པོད་དང་པོ།
ཚེ་དགེ་འདུན་ཐམས་ཅད་ལ་མ་དད་པར་འགྱུར་བའི་ཉེས་དམིགས་ཆེན་པོ་ཡོད་པས། དེ་
བཅད་པའི་ཕྱིར་བསྐོ་བའམ། གསོལ་བའི་ལས་ཀྱིས། སྔར་གྱི་བཅས་པ་བག་ཡངས་སུ་བྱས་
ནས། དེ་ནས་གནས་ངན་ལེན་བརྗོད་པ་ལ་ལྟུང་བ་མེད་པ་ཡིན་ནོ། །ལས་ཀྱིས་བག་ཡངས་སུ་
བྱས་པས་ཀྱང་སོ་སོར་རིག་པའི་ཁྱིམ་དུ་བག་ཡངས་སུ་བྱས་པ་ཡིན་གྱི། མ་རིག་པའི་ཁྱིམ་དུ་མ་
བྱས་པས་མ་རིག་པའི་ཁྱིམ་དུ་བརྗོད་ན་ལྟུང་བར་འགྱུར་རོ། །གལ་ཏེ་ཀུན་ལ་གྲགས་པ་རྡོ་ལ་རི་
མོ་བྲིས་པ་ལྟ་བུ་ཡིན་ན་ཉེས་པ་མེད་དོ། །
བཞི་པ་བར་ཆད་བསྲུང་བའི་ཕྱིར་ཉེས་པ་མེད་པ་རྣམས་ལ་དགག་བྱ་ཟིལ་གནོན་དུ་ལོག་
པ་ཞེས་མིང་འདོགས་ཏེ། འདི་ལ། ཟིལ་གནོན་དུ་ལོག་པའི་བྱེད་པ་དངོས་དང་། ཞར་ལ་ཟིལ་
གྱིས་གནོན་ཚུལ་དང་དེ་ལས་གནང་བ་འབྱུང་མི་འབྱུང་དཔྱད་པ་གཉིས་ཀྱི་དང་པོ་ནི། བར་
ཆད་བསྲུང་བའི་ཕྱིར་གནང་བ་ཐམས་ཅད་སྒྲུབ་པའི་བསླབ་པར་འགྱུར་ཏེ། འཕགས་པ་ཐོགས་
མེད་ཀྱིས་བར་ཆད་སྲུང་བ་སྒྲུབ་པར་བཤད་པས་སོ། །ཁ་ཅིག བྱ་འདུལ། འདི་གང་ཟག་གནང་
བའི་ཡུལ་བསྟན་པས་འཇུག་པ་རྣམས་ལ་གནང་བ་ཡིན། གནང་བའི་ཡུལ་བསྟན་པས་མི་
འཇུག་པ་གྲོ་ཞུན་སྐྱེས་བྱེ་བ་ཉི་ཤུ་པ་ལྟ་བུ་ལ་སྒྲུབ་པ་ཡིན་ཞེས་པ་མི་འཐད་དེ། དེ་ལྟར་ན།
གནང་བའི་ཡུལ་བསྟན་པས་འཇུག་པ་རྣམས་ཀྱིས་བར་ཆད་བསྲུངས་ཀྱང་ཆོག །མ་བསྲུངས་
ཀྱང་ཆོག་པར་འགྱུར་བས་སོ། །
གཉིས་པ་ལ། ཟིལ་གྱིས་གནོན་ཚུལ། དེ་ལས་གནང་བ་གང་ལ་འབྱུང་དཔྱད་པ་གཉིས་
ཀྱི་དང་པོ་ནི། དགག་དགོས་ཀྱི་རྒྱུ་མཚན་ཆེ་ཆུང་གི་ཆེ་བས་ཆུང་བ་ཟིལ་གྱིས་གནོན་པ་ཡིན་
སྲོག་སྲུང་དགོས་པའི་རྒྱུ་མཚན་ཆེ་བས རྩྭས་བཅིངས་པ་བཅད་པ་སྐྱེས་པ་བཅད་པའི་ཉེས་པ་
ཟིལ་གྱིས་མནན་པ་བཞིན་ནོ། །འོ་ན། དགག་དགོས་ཆེ་ཆུང་ལ་བཅས་པ་ཆེ་ཆུང་དུ་བཞག་པ་
མ་ཡིན་ནམ། དེ་ལྟར་ན། དགེ་འདུན་གྱི་དབྱེན་དང་། དེ་བཞིན་གཤེགས་པའི་སྐུ་ལ་ངན་
སེམས་ཀྱིས་ཁྲག་འབྱིན་པའི་མཚམས་མེད་གཉིས་ལ་སྦོམ་པོ་ལས་མ་བཤད་ཅིང་། གོས་འཆང་
བ་ལ་སྤང་ལྟུང་དང་། དུད་འགྲོ་བསད་པ་ལ་ལྟུང་བྱེད་ལས་མེད་པས་གོས་འཆང་བོས་དུད་འགྲོ་
གསོད་པ་ཟིལ་གྱིས་གནོན་པར་འགྱུར་རོ། །ཞེ་ན། འདིར་དགག་དགོས་ཆེ་ཆུང་ལས་ལྟུང་བ་ཆེ་
ཆུང་ཡང་ཡིན་མོད་ཀྱི། དེར་མ་ཟད། འབྱུང་ཉེ་རིང་ལ་སོགས་པ་ལས་ཀྱང་ལྟུང་བ་ཆེ་ཆུང་དུ་
བཞག་སྟེ། འབྱུང་ཉེ་རིང་དང་། བྱེད་པའི་མཐུ་ཡོད་མེད་དང་། སྲིད་མི་སྲིད་དང་། མཚང་ཆེ་
244



༄༅།།འདུལ་བ་སྤྱིའི་རྣམ་གཞག
མཆུང་དང་། འབྱུང་དཀའ་སླས་བཞག་སྟེ། དེ་ལྟར་ཡང་རྒྱ་ཆེར་འགྲེལ་པར། དགེ་སློང་གི་ཁང་
པ་དང་། གཙུག་ལག་ཁང་བྱེད་པའི་དགེ་འདུན་ལྷག་མ་དེ་གཉིས་ནི། དགེ་སློང་མ་རྣམས་ལ་
བྱེད་པའི་མཐུ་མེད་པས། ཇི་ལྟར་སྐྱེས་པ་བཞིན་དུ་དེ་ལྟར་མངོན་པར་ཞེན་པ་མི་འབྱུང་སྟེ།
བྱེད་དུ་འཇུག་ན་ཡང་བདག་པོ་ཉིད་མ་ཡིན་པའི་ཕྱིར་སྐྱེས་པ་དག་གིས་བྱེད་པའི་འཇུག་པ་དེ་
ལྟར་མི་ནུས་པས། དེ་གཉིས་ཀྱང་དགེ་སློང་མ་རྣམས་ལ་རྣམ་པར་མི་གཞུག་གོ །ཞེས་དང་།
མ་བསྐོས་པར་སྟོན་པ་སོགས་དགེ་སློང་མ་ལ་མི་སྲིད་པ། གོས་སྦྱིན་པ་སོགས་མཚང་ཆུང་བའི་
ཕྱིར་ཏེ། འགྲེལ་པར། མ་བསྐོས་པར་སྟོན་པ་དང་། ཉི་མ་ནུབ་ཀྱི་བར་དུ་སྟོན་པ་དང་། ཟས་
ཅུང་ཟད་ཙམ་གྱི་ཕྱིར་སྟོན་པ་ཞེས་བྱ་བའི་ལྟུང་བྱེད་གསུམ་པོ་དག་སྟེ། འདི་ལྟར་དགེ་སློང་མ་
རྣམས་ཀྱི་དགེ་སློང་དག་ལ་བསྟན་པར་བྱ་བ་མ་ཡིན་པའི་ཕྱིར་རོ། །གོས་སྦྱིན་པ་དང་། གོས་
བྱེད་པའི་ལྟུང་བྱེད་གཉིས་ནི། དགེ་སློང་མ་རྣམས་ལ་རྣམ་པར་མི་གཞིག་སྟེ། དགེ་སློང་རྣམས་
ནི། འཁོར་གཙོ་བོར་གྱུར་བ་ཡིན་པའི་ཕྱིར་དང་། མཆོད་པའི་གནས་ཉིད་ཡིན་པའི་ཕྱིར་དགེ་
སློང་ལ་དགེ་སློང་མས་གོས་སྦྱིན་པ་དང་། དགེ་སློང་གི་གོས་དགེ་སློང་མས་བྱེད་པ་ལ་ཚུལ་དང་
མི་མཐུན་པར་མཚང་པོ་ཆེ་མེད་པའི་ཕྱིར་རོ། །འདྲེན་པ་མང་པོ་དང་ལྷན་ཅིག་འགྲོ་བ་དང་།
དགེ་སློང་མ་དང་ལྷན་ཅིག་གྲུར་འཇུག་པའི་ལྟུང་བྱེད་གཉིས་ཀྱང་དགེ་སློང་མ་རྣམས་ལ་རྣམ་
པར་མི་གཞིག་སྟེ། འདི་ལྟར། དགེ་སློང་མ་རྣམས་ནི། མཐུ་ཆུང་བའི་ཕྱིར་གཞན་ལ་བརྟེན་ཏེ་
ལམ་དུ་འགྲོ་བ་ལ་བཞད་གད་འགྱུར་བ་མཚང་པོ་ཆེ་མེད་པའི་ཕྱིར་རོ། །སྦྱོར་དུ་བཅུག་པའི་ཟས་
ཟ་བའི་ལྟུང་བྱེད་ཀྱང་དགེ་སློང་མ་རྣམས་ལ་རྣམ་པར་མི་གཞག་སྟེ། འདི་ལྟར། སྐྱེས་པས་སྦྱོར་
དུ་བཅུག་པ་བུད་མེད་ཟ་བ་ལ་སྨད་པ་མེད་པའི་ཕྱིར་རོ། །ཡང་ཡང་ཟ་བའི་ལྟུང་བྱེད་ཀྱང་དགེ་
སློང་མ་རྣམས་ལ་རྣམ་པར་མི་གཞུག་སྟེ། འདི་ལྟར། དགེ་སློང་མ་རྣམས་ནི། ཤས་ཆེར་མཆོད་
པར་བྱ་བ་ཉིད་མ་ཡིན་པའི་ཕྱིར་དེ་དག་ལ་དེ་འབྱུང་དཀའ་བའི་ཕྱིར་རོ། །ཞེས་དང་། སློབ་
དཔོན་དགེ་ལེགས་བཤེས་གཉེན་གྱིས་ཀྱང་། འགའ་ཞིག་ལ་སྲིད་ཀྱང་དེ་ནི་རེས་འགའ་བ་ཡིན་
པའི་ཕྱིར་རོ། །ཞེས་བཤད་པ་བཞིན་དུ། དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་
འབྱིན་པ་དང་། དགེ་འདུན་གྱི་དབྱེན་གྱི་མཚམས་མེད་གཉིས་ཀྱང་འབྱུང་རིང་བའི་ཕྱིར་ཏེ།
བསྟན་པ་འདི་ལ་སྔར་གྱི་དེ་གཅིག་པུ་ལས་མི་འབྱུང་བའི་ཕྱིར་རོ། །དེས་ན་སྡིག་པ་ཆེ་ཆུང་གིས་
ལྟུང་བ་ཆེ་ཆུང་དུ་བཞག་པ་མ་ཡིན་ཏེ། འོད་ལྡན་དུ། ཁ་ན་མ་ཐོ་བ་ལྕི་བ་དང་། ཡང་བ་ཉིད་པ
བ
245



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
-
...དུ་འགྱུར་བ་ནི། བསམ་པའི་དབང་ལས་འགྱུར་བ་དང་། ཡུལ་གྱི་དབང་ལས་འགྱུར་བར་རྣམ་
པར་གཞག་གི །ལྟུང་བའི་དབང་ལས་ནི་མ་ཡིན་ཏེ། ལྟུང་བ་ནི། བཅས་པ་ཙམ་གྱི་རྗེས་སུ་
འབྲངས་པས་སོ། །ཞེས་སོ། །དེས་ན། ལྟུང་བ་ཆེ་ཆུང་རྐྱང་པས་འཇོག་པ་མ་ཡིན་གྱི། འོན་
ཀྱང་། དགག་དགོས་ཀྱི་ཕན་ཡོན་དང་ཉེས་དམིགས་ཆེ་ཆུང་དང་། དོ་གལ་ཆེ་ཆུང་གིས་ཀྱང་
འཇོག་པས། ཆེ་བས་ཆུང་བ་ཟིལ་གྱིས་མནན་པ་ཡིན་ནོ། །
གཉིས་པ་ལ། རང་བཞིན་ལ་གནང་བ་མི་འབྱུང་བར་བསྟན། བཅས་པ་ལ་འབྱུང་བའི་
ཁྱད་པར་དཔྱད་པ་དང་། ཞར་ལ་དུས་དྲན་དཔྱད་པ་དང་གསུམ་གྱི་དང་པོ་ནི། རང་བཞིན་གྱི་
ཁ་ན་མ་ཐོ་བ་ལ་བར་ཆད་བསྲུང་བའི་ཕྱིར་དང་། དགེ་བ་དོན་ཆེན་པོའི་ཕྱིར་དང་། སྡིག་པ་
ཆེན་པོ་སྤང་བ་ལ་སོགས་པ་གང་ལའང་གནང་བ་མི་སྲིད་དེ། འོད་ལྡན་དུ། རང་བཞིན་གྱི་ཁ་
ན་མ་ཐོ་བ་དང་བཅས་པ་ནི། སྲོག་ལ་བབ་ཀྱང་རུང་མ་གནང་བའི་ཕྱིར་རོ། །ཞེས་སོ། །འོ་ན།
དགེ་སློང་སྐྱོད་པ་ལ། ཁྱིམ་པ་ལ་ནི་བསོད་ནམས་མ་ཡིན་པ་མང་ངོ། །ཞེས་རང་བཞིན་གྱི་ཁ་
ན་མ་ཐོ་བར་བཤད་པ་ལ། དེ་ལ་གནོད་པ་དང་དགེ་འདུན་འཁྲུག་པ་སྐྱེ་བའི་གཉེན་པོར་གནང་
བ་འགལ་ཞེ་ན། མི་འགལ་ཏེ། སྐྱོད་པའི་ལྟུང་བའི་ཀུན་སློང་མཐོ་འཚམ་པའི་བསམ་པས་སྐྱོད་
པ་ཡིན་ལ། ཐོ་འཚམ་པ་ནི། ཉེ་བའི་ཉོན་མོངས་རྣམ་འཚེའི་ལས་ཡིན་པས། རང་བཞིན་གྱི་ཁ་
ན་མ་ཐོ་བ་ཡིན་ནོ། །དེ་ལ་གནོད་པ་དང་། དགེ་འདུན་འཁྲུག་པ་ཞི་བའི་དོན་དུ་སྐྱོད་པ་ལ།
ཀུན་སློང་དགེ་སེམས་ཀྱིས་ཀུན་ནས་བསླངས་པ་ཡིན་ལ། དགེ་སེམས་གཅིག་ཡོད་ན། འདོད་
ཆགས་མེད་པ། ཞེ་སྡང་མེད་པ། གཏི་མུག་མེད་པ་གསུམ་ག་ཡོད་པས་ཁྱབ་སྟེ། དེ་གསུམ་
དགེ་བའི་ས་མང་པོ་པ་ཡིན་པའི་ཕྱིར་རོ། དེ་གསུམ་གྱིས་ཀུན་ནས་བསླངས་པའི་ལས་ནི་དགེ་
བ་ཡིན་ཏེ། ཀླུ་སྒྲུབ་ཀྱིས། འདོད་ཆགས་ཞེ་སྡང་གཏི་མུག་མེད། །དེས་བསྐྱེད་ལས་ནི་དགེ་
བའོ། །ཞེས་བཤད་པས་སོ། ། དེས་ན་མཐོ་འཚམ་པས་སྐྲོད་ན། མི་དགེ་བ་དང་། ཕན་
སེམས་ཀྱིས་སྐྱོད་ན། དགེ་བ་ཡིན་པར་མི་འགལ་ལོ། །དེ་བཞིན་དུ་གསད་བྱ་མཐོང་ངམ་ཞེས་
འདྲི་བ་ལ། དོན་དམ་པར་སེམལ་ཅན་ན་མ་གསད་པར་བྱ་བ་མ་མཐོང་ངོ་། །ཞེས་བསྒོ་བ་རྣ་
ལ་གཟོན་པའི་ཚིག་ཀྱང་དགེ་བའི་སེམས་ཀྱིས་ཀུན་ནས་བསླངས་པ་དགེ་བ་ཡིན་པའི་ཕྱིར་
བཅས་པའི་ལྟུང་བ་ཡང་མེད་ན། རང་བཞིན་ལྟ་ཅི་སྨོས་ཏེ། ལུང་གཏམ་གྱི་གཞི་ལས་ལྟུང་བ་
དགེ་བ་མེད་པར་བཤད་པའི་ཕྱིར་རོ། །དེ་བཞིན་དུ་བྱིན་འཕྲོག་ལ་ཡང་དེ་དང་འདྲའོ། །འོ་ན།
246



༄༅།།འདུལ་བ་སྤྱིའི་རྣམ་གཞག།༣
པཕན་སེམས་ཀྱིས་འཆི་བའི་ཕྱིར་སྨན་མ་ཡིན་པ་བྱིན་པ་ལའང་ལྟུང་བ་མེད་པར་འགྱུར་རོ། །ཞེ་
ན། སྐྱོན་མེད་དེ། དེ་ལ་རྒྱུའི་ཀུན་སློང་དགེ་བས་ཀུན་ནས་བསླངས་ཀྱང་། དུས་ཀྱི་ཀུན་སློང་
མི་དགེ་བས་བསླངས་པ་སྟེ། གསོད་པར་འདོད་པས་ཀུན་ནས་བསླངས་པའི་ཕྱིར། གསོད་པར་
འདོད་པ་ཀུན་ནས་མནར་སེམས་ཡིན་ཞིང་། དེ་ཞེ་སྡང་ཡིན་པས། དེས་ཀུན་ནས་བསླངས་
པའི་ལས་མི་དགེ་བ་ཡིན་ཏེ། ཀླུ་སྒྲུབ་ཀྱིས། འདོད་ཆགས་ཞེ་སྡང་གཏི་མུག་སྟེ། །དེས་བསྐྱེད་
ལས་ནི་མི་དགེ་བའོ། །ཞེས་པས་སོ། །གལ་ཏེ་གསོད་སེམས་མེད་ན། སྲོག་གཅོད་ཀྱི་ལྟུང་བར་
མི་འགྱུར་རོ། །དེ་ཉིད་ཀྱིས་ན། ལུང་གཏམ་གྱི་གཞི་ལས། དགེ་བ་དང་། མི་དགེ་བ་དང་།
ལུང་མ་བསྟན་གྱིས་ཀུན་ནས་བསླངས་པའི་ལྟུང་བ་གསུམ་ཡོད་ཀྱང། ལྟུང་བའི་ངོ་བོ་མི་དགེ་བ་
དང་། ལུང་མ་བསྟན་ལས་མེད་པར་བཤད་པས་སོ། །ཁྱོད་རིམས་ཀྱིས་མ་བཏབ་བམ། ཞེས་
པ་ནི། གསང་བའི་དོན་ལ་བརྡ་གསར་དུ་བཏགས་པ་མ་ཡིན་གྱི། དེ་ལ་ཤེས་བཞིན་གྱི་རྫུན་གྱི་
དྲི་ཡང་མི་བྲའོ། །གལ་ཏེ་བརྡ་གསར་དུ་སྦྱར་ནས་སྨོས་པས་རྫུན་དུ་འགྱུར་ན། རབ་བྱུང་མིང་
གསར་དུ་སྤོས་པའང་སྨོས་སུ་མི་རུང་བར་ཐལ་ལོ། །འོ་ན། ནད་པ་ལ་འདོམས་ཀྱིས་གསོ་བ་
གནང་བ་འཕྲུལ་ཞེ་ན། དེའང་རང་བཞིན་གྱི་ཁ་ན་མ་ཐོ་བ་མ་ཡིན་ཏེ། སེམས་ཉོན་མོངས་པ་
ཅན་མ་ཡིན་པས་བྱས་པ་སྲིད་པའི་ཕྱིར་རོ། །སྦོམ་པོར་བཤད་པ་ནི། ཐབས་གཞན་གྱིས་འཚོ་
བར་ནུས་བཞིན་དུ་དེ་ལ་དགའ་བས་བསྟེན་ན། གཞན་འདྲའི་སྦོམ་པོ་ཙམ་ལ་དགོངས་པའོ། །
གཉིས་པ་ལ། ཁ་ཅིག ཁ་ཆེའི་འདུལ་འཛིན། ཆང་རང་བཞིན་གྱི་ཁ་ན་མ་ཐོ་བ་ཡིན་ཏེ།
ནད་པ་ལ་བཅས་པ་མཐའ་དག་གནང་ནས་ཆང་མ་གནང་བའི་ཕྱིར་དང་། ལུས་ཀྱི་ཉེས་སྤྱོད་དུ་
གསུངས་པའི་ཕྱིར་དང་། འཕགས་པ་ཚེ་བརྗེས་ནས་ཀྱང་ཆང་མི་འཐུང་བའི་ཕྱིར་རོ། །ཞེས་
ཟེར་རོ། །ཁ་ཅིག མངོན་པ་ལ། དེ་མི་འཐད་དེ། རང་བཞིན་གྱི་ཁ་ན་མ་ཐོ་བའི་མཚན་ཉིད།
སེམས་ཉོན་མོངས་པ་ཅན་ཁོ་ནས་སྤྱོད་པ་ཡིན་ཏེ། དེ་མེད་པའི་ཕྱིར་དང་། ནད་པ་ལ་ཚོད་མ་
ཟིན་པ་སྤང་བའི་ཕྱིར་ཡིན་ལ། འཕགས་པས་མི་འཐུང་བ་ནི། ངོ་ཚ་ཤེས་པའི་ཕྱིར་རོ། །ནད་
པ་ལ་གནང་བ་ཡེ་མེད་པར་མ་གྲུབ་སྟེ། ནད་པ་རྣམས་ཀྱིས་ལུས་ལ་བསྐུ་བ་དང་། ཁའི་རྨ་ལ་
མཁུར་ཕུག་ཏུ་བསྲེལ་བར་གནང་བའི་ཕྱིར། རང་བཞིན་ཡིན་ན་སྲོག་ལ་བབས་ཀྱང་མ་གནང་
བའི་ཕྱིར་རོ། །ཉེ་སྦས་ཀྱིས་ནི། མྱོས་པར་འགྱུར་བའི་ཁུ་བ་བཅས་པའི་ཁ་ན་མ་ཐོ་བ་དང་?
བཅས་པ་ཡིན་ཡང་ཤིན་ཏུ་སྨད་པ་ཡིན་ཏེ། རང་བཞིན་གྱི་ཁ་ན་མ་ཐོ་བ་དང་རྒྱུ་མཐུན་ཡིན་
247
S.



༄༅།།དཔལ་ལྡན་ས་སྐྱ་པའི་མ་སུང་རབ་རྒྱགས་ཆེན་བཅོ་བརྒྱུད་ལས། པོད་དང་པོ།
པའི་ཕྱིར་དང་། མཚམས་མེད་པ་བཞི་པོ་དག་དང་། ལྟུང་བ་རིགས་ལྔ་དག་རབ་ཏུ་འཇུག་པ་
ཡིན་པའི་ཕྱིར་དང་། ཉེས་པ་ཐམས་ཅད་ཀྱི་འབྱུང་གནས་ཡིན་པའི་ཕྱིར་རོ། །ཞེས་སོ། །
བཙུན་པ་ནད་གཡོག་ཇི་ལྟར་བགྱི། ཉེ་བར་འཁོར། རང་བཞིན་གྱི་ཁ་ན་མ་ཐོ་བ་དང་བཅས་པ་
མ་གཏོགས་པར་ཅི་ནས་ཀྱང་ནད་པ་གསོ་བར་འགྱུར་བ་ལྟར་རོ། །ཞེས་གསུངས་ཤིང་། ཤཱཀྱ་
གཞོན་ནུ་རྣམས་ན་ནས་སྨན་པས་ཆང་སྟོན་ཅིག་ཟེར་བ་ལ། དགེ་སློང་དག །ང་ལ་སྟོན་པ་
ཟེར་བ་ཁྱེད་ཅག་གིས་ཆང་ཐ་ན་རྩྭ་མཆོག་གིས་ཀྱང་མི་བླུད་མི་བཏུང་ངོ་། །ཞེས་ནད་པ་ལ་ཆང་
མ་གཏོགས་པའི་བཅས་པ་མཐའ་དག་གནང་ལ། ན་བ་ཉིད་ཀྱི་ཚད་ནི་མི་ནུས་པའོ། །ཞེས།
ཟས་གཅིག་གིས་འཚོ་མི་ནུས་པ་ཙམ་ལ་བཤད་པས། ལུས་ཀྱི་བར་ཆད་སྤང་བའི་དོན་དུ་བཅས་
པ་མཐའ་དག་གནང་བར་བཤད་པས། སྲོག་དང་ཚངས་སྤྱོད་ལ་སོགས་པའི་དོན་དུ་གནང་
བར་ཤུགས་ཀྱིས་འགྲུབ་བོ། །རྙེད་པའམ། ལོངས་སྤྱོད་ཀྱི་བར་ཆད་བསྲུང་བའི་དོན་དུའང་ཅི་
རིགས་པར་གནང་སྟེ། རང་ལ་བྱིན་གྱིས་བརླབ་བྱའི་གོས་དང་ལྷུང་བཟེད་མེད་ན་སློང་དུ་
གནང་བ་དང་། བཟའ་བ་དང་ལམ་རྒྱུགས་ཀྱི་དོན་དུ་པ་ཎ་ལེན་པ་དང་། མེ་དང་ཆུའི་དོན་དུ་
མེ་ཤེལ་ཆུ་ཤེལ་གནང་བ་དང་། གཞན་གྱི་ལོངས་སྤྱོད་ཀྱི་དོན་དུའང་། དཀོན་མཆོག་གི་དོན་དུ་
བསྐྱེད་དང་། མངོན་མཚན་རུང་བ་དང་། མཆོད་རྟེན་དང་དགེ་འདུན་གྱི་ཆེད་དུ་ཤིང་གཅད་
དུ་རུང་བ་དང་། འཇིགས་པ་དང་བཅས་པ་ན་དགེ་འདུན་དང་མཆོད་རྟེན་གྱི་དབྱིག་ཁྱེར་ཏེ་
འགྲོ་བ་དང་། ས་བརྐོས་ནས་སྦ་བ་དང་བྲུ་བ་ལ་སོགས་པ་གནང་བའི་ཕྱིར་རོ། །བར་ཆད་ལྔ་པོ་
འདོམས་ན་ལོངས་སྤྱོད་དང་། ལུས་གཉིས་ལུས་གཙོ་སྟེ། མི་བཟོད་པ་ཉིད་དུ་འཇུག་པར་མི་
བྱའོ། །ཞེས་གསུངས་པས་སོ། །ལུས་དང་སྲོག་གཉིས་སྲོག་གཙོ་སྟེ། གཞན་གྱིས་མི་འཚོ་ན།
མཚོན་གྱིས་གསོ་བར་བསྟེན་པར་གསུངས་པས་སོ། །སྲོག་དང་ཚངས་སྤྱོད་ལྟ་བུ་འདོམས་ན།།
ཚངས་སྤྱོད་གཙོ་སྟེ། ཚངས་སྤྱོད་ནི། ཚུལ་ཁྲིམས་ཀྱི་བསླབ་པ་ལ་བཞག་ལ། དེ་ལ་གནས་པ་
སྤོང་བའི་ཚུལ་ཁྲིམས་ནི། ཆང་མ་གཏོགས་པ་ཐམས་ཅད་ལུས་སྲོག་དོན་དུ་གནང་བའི་ཕྱིར།ཐ
འདིས་རང་བཞིན་སྤོང་བའི་ཚུལ་ཁྲིམས་སུ་གྲུབ་སྟེ། སྲོག་ལ་བབས་ཀྱང་མི་གཏོང་བའི་ཕྱིར་
རོ། །ཚངས་སྤྱོད་དགེ་སྦྱོང་གི་ཚུལ་གཉིས་ཕལ་ཆེར་འདོམས་པ་མི་སྲིད་ཅིང་། འདོམས་སྲིད་ན་
ཚངས་སྤྱོད་གཙོ། གཞན་གྱི་ལྔ་པོ་འདོམས་ན་ཡང་དེ་བཞིན་དུ་རིག་པར་བྱའོ། །རང་དང་
གཞན་གཉིས་འདོམས་ན་རང་གཙོ་སྟེ། མེ་ཤོར་རམ་ཆུ་བྱུང་ན། དགེ་འདུན་གྱི་ཡོ་བྱད་ཀྱང་:;
::
248



༄༅ །།འདུལ་བ་སྤྱིའི་རྣམ་གཞག
གདོན་པར་བྱའོ། །རང་གི་ཆོས་གོས་དང་ལྷུང་བཟེད་ཐོན་ཟིན་ནས་ཞེས་སོ། །འོ་ན། དེ་ཉན་
ཐོས་ཀྱི་ལམ་དུ་འགྱུར་རོ། །ཞེ་ན། མི་འགྱུར་ཏེ། བྱང་ཆུབ་སེམས་དཔའ་ལས་དང་པོ་པས་
ཀྱང་བསམ་པས་གཞན་དོན་རྒྱ་ཆེན་པོ་ལ་དམིགས་ནས་སྦྱོར་བས་རང་གི་ལུས་བསྲུང་བར་
བཤད་དོ། །བསླབ་བཏུས་སུ། དཔེར་ན་སྨན་ཤིང་ལྗོན་པ་ལྟ་སྡུག་པ། །རྩ་བ་ལ་སོགས་སྤྱད་
འོས་ས་བོན་ནི། །བྱིན་ཡང་དུས་མིན་སྤྱད་པས་བསྲུང་བྱ་བ། །རྫོགས་པའི་སངས་རྒྱས་སྨན་
ཤིང་དེ་བཞིན་ནོ། །ཞེས་པས་སོ། །གཞན་གཉིས་འདོམས་ཤིང་དགག་དགོས་མཚུངས་པར་
གྱུར་ན། ཕྱི་རོལ་པ་དང་། ཆོས་འདི་པ་གཉིས་ལས་འདི་པ་གཙོ། འདི་པ་ལ་རབ་ཏུ་བྱུང་མ་
བྱུང་གཉིས་ལས་རབ་བྱུང་། རབ་བྱུང་ལ་དགེ་ཚུལ་མ་དང་། དགེ་སློབ་མ་དང་། དགེ་སློང་མ་
དང་། དགེ་ཚུལ་དང་། དགེ་སློང་རྣམས་ཕྱི་མ་ཕྱི་མ་གཙོ་བོ་ཡིན་ལ། དེ་དག་མཉམ་ན། ཡུལ་
ཉེ་རིང་གིས་བཞག་པར་ནད་གཡོག་བརྟག་པ་ལས་བཤད་དེ། ལྷན་ཅིག་གནས་པ་དང་། ཉེ་
གནས་དང་། མཁན་པོ་དང་། སློབ་དཔོན་དང་། མཁན་པོ་གཅིག་པ་དང་། གཏམ་འདྲེས་
པ་དང་། ཕེབས་པར་སྨྲ་བ་དང་། སྨོས་འདྲིན་དང་། འགྲོགས་བཤེས་ཀྱིས་ནད་གཡོག་
བྱའོ། །བྱེད་པ་པོ་དང་པོ། དང་པོ་མེད་ན་འོག་མས་སོ། །འདིར་ཀློག་པའི་སློབ་དཔོན་ཡང་
གཟུང་བ་ཉིད་ཡིན་ནོ། །ཞེས་བཤད་པ་བཞིན་ཡིན་ལ། ནད་གཡོག་བྱེད་དགོས་པ་དུ་མ་ཞིག་
འདོམས་ན། ཐོག་མར་བསྙེན་རྫོགས་ཀྱི་མཁན་པོ། དེ་ནས་དགེ་ཚུལ་གྱི་མཁན་པོ། དེ་ནས་
གནས་ཀྱི་སློབ་དཔོན། དེ་ནས་ལས་བྱེད་པའི་སློབ་དཔོན། དགེ་ཚུལ་གྱི་སློབ་དཔོན། ཀློག་
པའི་སློབ་དཔོན། རང་གི་མཁན་བུ། རང་གི་སློབ་མ། མཁན་པོ་གཅིག་པའི་མཆེད་གྲོགས།
སློབ་དཔོན་གཅིག་པའི་མཆེད་གྲོགས། གཏམ་འདྲེས་པ། ཕེབས་པར་སྨྲ་བ། སྨོས་འདྲིན།
འགྲོགས་བཤེས། དེ་ནས་ཚངས་པ་མཚུངས་པར་སྤྱོད་པ། རབ་བྱུང་གི་རྟགས་ཙམ་པ་ཚུན་
ཆད་རྣམས། ཐམས་ཅད་ཀྱི་མ་ནུས་ན། སྔ་མ་སྔ་མ་གཙོ་ཆེ་ལ། གནས་ཀྱི་སློབ་དཔོན་དུ་མ་
ཞིག་ན་ནའང་གཅིག་ཅར་མི་ནུས་ན་གནས་པ་གང་དང་འཇུག་པ་ཡིའོ། །ཞེས་བཤད་པས་ད་
ལྟ་གང་ལ་ཞུ་ཞིང་། བྱ་བ་བྱེད་པའི་གནས་དེའི་ནད་གཡོག་བྱའོ། །ཞེས་པའི་རུང་མཐུན་གྱིས་
གཞན་རྣམས་ལའང་བསྒྲེ་བར་བྱའོ། །འགྲེལ་པར། གལ་ཏེ་དེའི་སྐབས་སུ་ནད་གཡོག་བྱ་
དགོས་པ་གཞན་ཞིག་ཅལ་ཐག་པར་གྱུར་ལ། གནས་དེ་ནི་སྲོག་གི་བར་ཆད་དུ་འགྱུར་བའི་
འཇིགས་པ་མེད་ན། དེའི་ཚེ་ཅལ་ཐག་པར་གྱུར་པ་དེའི་ནད་གཡོག་བྱའོ། །མདོ་ཞེས་བྱ་བ་ནི།
249



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
*ལས་དོན་འདིར་སྨོས་པའི་མདོ་ཡིན་པའི་ཕྱིར། དེས་ན་འདིར་ཡང་སྨོས་པ་ཉིད་ཡིན་པར་རིག་པར་
བྱ་སྟེ། ཞེས་བཤད་པའི་རིགས་པས་ཡུལ་ལ་གཙོ་ཆེ་ཆུང་དང་ཉེ་རིང་ཡོད་ཀྱང་། དགག་དགོས་
ཀྱི་རྒྱུ་མཚན་གཞན་ཆེ་ན། གཞན་དེ་གཙོ་བོར་བྱ་བར་རུང་མཐུན་གྱིས་འགྲུབ་བོ། །གཞན་
འབྲེལ་མེད་མཉམ་པོ་ལའང་། བསྟན་པ་དང་སེམས་ཅན་མང་པོ་ལ་ཕུགས་སུ་ཕན་ཐོགས་པ་
གཙོ་ཆེ་ཞིང་དགག་དགོས་ཀྱི་རྒྱུ་མཚན་གྱི་ཡུལ་གཙོ་ཆེ་བ་དེ་ལ་དགོས་པ་ལུས་དང་ལོངས་སྤྱོད་ཀྱི་
དོན་ཙམ་ལས་མེད། ཆུང་ཤོས་ལ་དམྱལ་བར་འགྲོ་བའི་དགག་བྱ་ཡོད་ན་དེ་དགག་པ་ལྷུར་
བླངས། དེ་བཞིན་དུ། གཞན་ལ་ཡང་ཤེས་པར་བྱ་སྟེ། མདོར། སྡིག་པའི་གྲོགས་པོ་ལ
བཟློག་པར་བྱའོ། །དགེ་བ་ལ་སྦྱར་བར་བྱའོ། །དེ་ཉེ་བར་བསྒྲུབ་པར་བྱའོ། །ཞེས་བཤད་པས།
དགག་བྱ་ནི། འཁོར་བ་དང་ངན་སོང་གི་གཉེན་པོ་མྱ་ངན་ལས་འདས་པ་ཐོབ་པ་ཡིན་ལ།མོ་
བྱད་དང་ལུས་དང་སྲོག་སྲུང་བ་ཡང་དེའི་ཆེད་དུ་སྲུང་བ་ཡིན་ཏེ། ངེས་པར་འབྱུང་བའི་ཚུལ་
ཁྲིམས་ཀྱི་དབང་དུ་བྱས་པ་ཡིན་པའི་ཕྱིར་རོ། །འོ་ན། གཞན་ཐ་མལ་པའི་ལུས་སྲོག་ལོངས་
སྤྱོད་ཀྱི་བར་ཆད་བསྲུང་བའི་ཕྱིར་བདག་གི་ལྟུང་བ་གནང་བ་ཅི་ཞེ་ན། དེ་ནི་གཞན་རྒྱུད་ལ་་
འཁོར་བ་དང་། ངན་སོང་གི་གཉེན་པོར་འགྱུར་བ་མ་ངེས་ཀྱང་། རང་གི་མྱ་ངན་ལས་འདས་
པའི་བསམ་པས་ཟིན་པའི་སྒོ་ནས་ཕན་བཏགས་པས། རང་གི་ངེས་འབྱུང་གི་ཚུལ་ཁྲིམས་སུ་
འགྱུར་བའི་ཕྱིར་རོ། །ཁ་ཅིག རྩིས་པ། ཚུལ་འཆལ་འགའ་ཞིག་རང་བཞིན་དུ་གནས་པའི་སྤྱོད་
པ་སྟོན་པ་དང་ལྷན་ཅིག་གནས་ན། དེ་ལ་སྦྱིན་ལེན་དང་ནུབ་ཚངས་ལ་སོགས་པ་བསྲུངས་ན་
སྡིག་བསོག་པར་འགྱུར་བས། དེར་ནུབ་ཚངས་ལ་སོགས་པ་གནང་སྟེ། རང་བཞིན་དང་
འདོམས་པའི་ཕྱིར་རོ། །ཞེས་ཟེར་ཏེ། ཁོ་བོས་ནི། དེ་ལ་ལུང་དང་རིགས་པའི་ཤེས་བྱེད་མ་
མཐོང་སྟེ། དེ་མཐོང་ཐོས་དོགས་གསུམ་གྱིས་ཤེས་ནས་ནུབ་ཚངས་བསྲུངས་ན། རང་བཞིན་
གྱི་ཁ་ན་མ་ཐོ་བར་འགྱུར་བའི་རྒྱུ་མཚན་མེད་ཅིང་། དེ་ལྟར་བཤད་པའི་ལུང་ཡང་ཡོད་པར་མ་
མཐོང་ངོ་། །ལྡོག་ཕྱོགས་ཀྱི་ལུང་། བྲམ་ཟེའི་བུ་མོ་ལྟ་བུས་ཞུས་པ་ལས། དགེ་སློང་ཚུལ་ཁྲིམས་
དང་ལྡན་པས་ཤེས་བཞིན་དུ་ཚུལ་ཁྲིམས་འཆལ་པ་ལ་སོ་ཤིང་སྟོབ་པར་བྱེད་ན། དེའི་ལས་ཀྱི་
རྣམ་པར་སྨིན་པས། དགེ་སློང་ཚུལ་ཁྲིམས་དང་ལྡན་པས་ལོ་སྟོང་ཕྲག་དགུ་བཅུར་སེམས་ཅན་
དམྱལ་བར་འགྱུར་བར་ལས་བསགས་པ་ཡིན་ནོ། །དེ་བཞིན་དུ་འདག་རྫས་སྟོབ་པ་དང་། ཁ་
ཏོན་བྱེད་པ་དང། གནས་བྱེད་པ་དང་། ཚུལ་ཁྲིམས་འཆལ་པ་ལ་གནས་སུ་འཛིན་པ་དང་།པ
250



༄༅ །འདུལ་བ་སྤྱིའི་རྣམ་གཞག
ཚུལ་ཁྲིམས་འཆལ་པ་དང་ལྷན་ཅིག་ཉལ་བར་བྱེད་ན། ཇི་སྲིད་དུ་སྐྱ་རེངས་མ་ཤར་གྱི་བར་དུ་ལོ་
སྟོང་ཕྲག་དགུ་བཅུར་སེམས་ཅན་དམྱལ་བར་འགྱུར་བའི་ལས་སྒྲུབ་པ་ཡིན་ནོ། །སྐྱ་རེངས་ཤར་
ན་ལོ་བྱེ་བ་ཕྲག་བཅུ་བཞི་དང་། ལོ་སྟོང་ཕྲག་བཞི་བཅུར་སེམས་ཅན་དམྱལ་བར་འགྱུར་བའི་
ལས་སྒྲུབ་པ་ཡིན་ནོ། །ཞེས་སོ། །སྤྱིར་རང་བཞིན་གྱི་ཁ་ན་མ་ཐོ་བ་སྲུང་བ་དགོས་པ་ཡོད་ན།
བཅས་པ་གནང་སྟེ། གཞན་གྱི་དོར་བ་མི་འགྲུབ་ན། རེག་པ་ཉིད་དུ་བྱའོ། །ཞེས་བཤད་དེ།
བཅས་པ་ཕལ་ཆེར་ཨ་མྲའི་ཚལ་གྱི་ཆེད་དུ་སྨྱུག་ཚལ་ལྟར། རང་བཞིན་བསྲུང་བའི་དོན་དུ་
བཅས་པའི་ཕྱིར་རོ། །ཐོགས་མེད་ཀྱིས། བཅོམ་ལྡན་འདས་རྟགས་མི་མཐུན་པ་ཉིད་ཀྱི་ཕྱིར་
དང་། དམ་པའི་ཆོས་ལ་གུས་པར་བྱ་བ་དང་། རང་བཞིན་གྱི་ཁ་ན་མ་ཐོ་བ་དང་བཅས་པ་དང་
མཐུན་པ་དང་། གཞན་གྱི་སེམས་བསྲུང་བ་དང་། བདེ་འགྲོ་དང་། སྲོག་དང་། དགེ་སློང་གི་
ཚུལ་གྱི་བར་དུ་གཅོད་པ་ཉིད་ཡིན་པའི་ཕྱིར་སྤངས་པ་གང་ཡིན་པ་དེ་ལ་སྤྱོད་པ་ནི། བཅས་པའི་
ཁ་ན་མ་ཐོ་བ་དང་བཅས་པ་ཞེས་བྱའོ། །ཞེས་བཤད་པས་སོ། །འོ་ན་ལྟུང་བ་ཆེན་པོའི་ངོར་
ཆུང་བ་གནང་བ་ནི་རིགས་ན། ལག་ཉེར་ལེན་པའི་ངོར་མེ་ལ་རེག་པ་གནང་བ་ལྟ་བུ་ཇི་འདྲ་
ཡིན་ཞེ་ན། ཁ་ཅིག བྱ། དངོས་ཀྱི་དགག་བྱ་དེས་ལྡན་དུ་གནས་མི་གནས་ཡིན་ཟེར་བ་དང་།
ཁ་ཅིག རྨ་ཚོ། བར་ཆད་དུ་འགྱུར་བ་ཆེ་ཆུང་གིས་བཞག་པ་ཡིན་ཟེར་བ་རྣམས་ནི། རང་གི་ཁ་
ནས་ཚིག་སྟོང་ཚར་དུ་བཏོན་ནས་དེའི་དོན་མ་ངེས་པ། དབུ་མཛད་དར་བཟང་ལྟ་བུ་སྟེ། དགེ་
འདུན་གྱི་ཆེད་ལ་མེ་ལ་རེག་པ་དང་། དགེ་འདུན་གྱི་རྫས་ཆུད་འཛའ་བ་སྤང་བའི་ཕྱིར་ལག་ཉའི་
ཉེས་པ་མེད་པར་ཡང་ཡང་སྨྲས་པའི་དོན་མ་དྲན་པར་ཟད་དོ། །འོ་ན་ཅིའི་ཕྱིར་རིང་པོ་ནས་
བསྐྱེད་པ་སོགས་མི་བྱེད་ཅེ་ན། དེ་ནི་རྫས་ཆུད་འཛའ་བ་འབྱུང་ཉེ་རིང་ལས་ཡིན་ཏེ། འགྲེལ་
པར། ཚིག་དེ་དག་ནི། རྫས་ཆུད་འཛའ་བ་སྤང་བའི་ཕྱིར་རོ། །ཞེས་སོ། །དེས་ན་དེ་གཉིས་
ལ་དུས་དྲན་མ་བྱས་ན་ཉེས་བྱས་དང་། བྱས་ན་ཉེས་པ་མེད་དོ། །
གསུམ་པ་ནི། འདིར་དེ་ལ་འཕྲོས་ནས་དུས་དྲན་གྱི་རྣམ་གཞག་ཅུང་ཟད་བཤད་ན།
གཞི་གང་ལ་དང་། དུས་གང་གི་ཚེ་དང་། ཡུན་ཇི་སྲིད་དང་། ཚུལ་ཇི་ལྟར་དུ་བྱིན་གྱིས་བརླབ་
པ་དང་། དེའི་དགོས་པ་དང་ལྔའི་དང་པོ་ལ། ཁ་ཅིག ཡེ་ཤེས། གནང་བ་ཐམས་ཅད་ལ་དུས་
དྲན་དགོས་ཟེར་བ་ནི། སྨྱོན་པ་ལའང་དུས་དྲན་དགོས་པར་ཧ་ཅང་ཐལ་ལོ། །ཁ་ཅིག །།
བཀག་པ། རྐྱེན་ལ་ལྟོས་ཏེ་གནང་བ་ཐམས་ཅད་ལ་དུས་དྲན་དགོས། ཡེ་མ་གནང་ན་དུས་
251



༄༅།། དཔལ་ལྡན་ས་སྐྱ་པའི་གསུང་རབ་རྒྱལ་ས་ཆེན་བཅོ་བརྒྱུད་ལས། པོད་དང་པོ་
..:དྲན་གྱིས་མི་ཕན། མ་བཀག་ན་དུས་དྲན་མི་དགོས་པའི་ཕྱིར། དེ་ཡང་ངེས་པ་ལྔ་དང་བྲལ་བ་
སྟེ། ཡུལ་ངེས་པ་ཨསྨ་པ་རནྟར་ཁྲུས་བྱེད་པ་དང་། དུས་ངེས་པ། ཁྲུས་བྱེད་པར་གནང་བའི་
དུས་དང་། གང་ཟག་ངེས་པ། ནད་པས་ཕྱི་དྲོ་ཟ་བ་དང་། ཕྱོགས་ངེས་པ། ནང་རེ་བཞིན་ཁ་
གདོང་འཁྱུད་པ་དང་། དངོས་པོ་ངེས་པ། རིན་པོ་ཆེའི་ཁྲི་བརླངས་པ་མ་བསྡུས་པ་ལ་ཉེས་པ་
མེད་པ་ལྟ་བུ་སྟེ། ལྔ་ལ་དུས་དྲན་མི་དགོས་ཟེར་རོ། །ཁ་ཅིག་ན་རེ། རྩིས་པ། དགག་བྱས་སྟོང་
དུ་ལོག་པ། སྐྱོན་གྱི་ནུར་དུ་ལོག་པ། དགག་བྱ་བཟློག་པ་ལ་ཞུགས་པའི་བརྟགས་པ་ལས་གྱུར་
པ་རྣམས་ལ་དུས་དྲན་མི་དགོས། ཟིལ་གནོན་དུ་ལོག་པ་དང་། བྱ་བ་བཟློག་པ་ལ་ཞུགས་པ་ལ་
དུས་དྲན་དགོས་ཟེར་རོ། །དེ་ལ། ཆོ་གས་བག་ཡངས་སུ་བྱས་པ་ཐམས་ཅད་ལ་ཆོ་ག་དེ་ཆགས་
པས་ཆོག་གི །དུས་དྲན་མི་དགོས་ཏེ། བག་ཡངས་ཆེ་བ་དང་། སྲ་བརྐྱང་དང་མི་འབྲལ་བའི་
གནང་བ། སྟན་གྱི་གནང་བ། གོས་དང་། ལྷུང་བཟེད་དང་། ལྷག་པ་དང་། མཁོ་བའི་ཡོ་
བྱད་དང་། རིན་པོ་ཆེ་བྱིན་གྱིས་བརླབ་པ་དང་། ལྷག་བོར་དང་། གནས་ངན་ལེན་བརྗོད་
པའམ། གསོལ་བ་བྱས་པ་རྣམས་ལ་དུས་དྲན་བྱ་མི་དགོས་ཏེ། དུས་དྲན་ནི། བཅས་པའི་ཐོ་
མཚམས་འཛིན་པ་ཡིན་ལ། དེ་དག་ལ་ཆོ་ག་དེ་ཉིད་ཀྱིས་ཐོ་མཚམས་འཛིན་པའི་ཕྱིར་རོ། །
ཡང་ན་དེ་དག་ལ་ལྔའི་ཁོངས་སུ་བསྡུ་དགོས། དེ་མིན་ན་དེ་རྣམས་ལ་ཁྱབ་ཆེ་བའི་སྐྱོན་ཡོད་
དོ། །ཡུལ་ངེས་པ། ཨསྨ་པ་རནྟར་ཁྲུས་བྱེད་པ་ལ་དུས་དྲན་མི་དགོས་ཀྱང་། དེ་དང་རིགས་
མཐུན་པར་ཡུལ་དྲན་དགོས་ཏེ། འགྲེལ་པར། དེར་ནི་བློ་གྲོས་དེ་ཉེ་བར་བཞག་སྟེ་དུས་མ་ཡིན་
པར་ཡང་ཁྲུས་བྱའོ། །ཞེས་བཤད་པའི་ཕྱིར་རོ། །དུས་ངེས་པ་ལ། འགྲེལ་པར། ཞག་བཅོ་ལྔ་
ཁྲུས་ཀྱི་ཉིན་མོ་ལ་ཁྲུས་བྱ་བ་གང་ཡིན་པ་དེ་ནི་གྲགས་པ་ཡིན་པས་དེར་ཁྲུས་བྱ་བ་ལ། དུས་བྱིན་
གྱིས་བརླབ་པ་བྱ་མི་དགོས་སོ། །ཞེས་བཤད་པ་མ་གཏོགས་སོ། །གཞན་རྣམས་ལ་དུས་དྲན་མི་
དགོས་པར་བཤད་པ་མེད་ཅིང་། འགྲེལ་པ་ཤེས་རབ་བྱེད་པས་ནི། བཀྲུ་བའི་དུས་ལ་བབ་བོ་
ཆོག་གི་ཚེ་ན་ཡང་དུས་བྱིན་གྱིས་མ་བརླབས་པར་བཀྲུས་ན་ཉེས་བྱས་སུ་འགྱུར་བའོ། །ཞེས་
སོ། །ནད་པ་ལ་ཕྱི་དྲོའི་ཁ་ཟས་གནང་བ་ལ་ཡང་དུས་དྲན་ཤིན་ཏུ་དགོས་པར་མངོན་ནོ། །
ནང་རེ་བཞིན་ཁ་གདོང་འཁྱུད་པ་ལ་དགག་པ་བཅས་པ་མེད་པའི་ཕྱིར་དགག་པ་རྐྱེན་ལ་ལྟོས་ཏེ་
གནང་བ་མ་ཡིན་ནོ། །དེས་ན་ཁོ་བོའི་རྟོག་པ་ལ། དུས་དྲན་དངོས་ཀྱི་གཞི་ནི། བཀག་པ་
ལས་གནང་བ་ཡིན་པའི་གཞིར་བྱས་ལ། དུས་མ་གཏོགས་ཏེ་ལྟུང་བའོ། །ཞེས་བཅས་པའི་
252



..
༄༅ །།འདུལ་བ་སྤྱིའི་རྣམ་གཞག
རིགས་རྣམས་ཏེ། དེ་ལ་དུས། ཡིན་ཏེ། ན་བ་དུས་སོ། ། ལམ་དུས་སོ། །ཞེས་སོགས།
བཤད་པ་རྣམས་དུས་དྲན་གྱི་གཞི་ཡིན་ལ། དེའི་རིགས་པས་མི་འཐད་པ་གཉིས་པས་ཁམ་
གཉིས་སམ་གསུམ་བོར་ནས། དེ་མན་ཆད་ཟ་བ་ལ་གང་ཟག་ང་ལ་གནང་གི་སྙམ་པ་དགོས་
པར་མངོན་ནོ། །དེ་བཞིན་དུ་མི་རུང་བ་དང་། རུང་ཆུ་དང་། ཟན་བཅད་པ་བྱས་པ་དང་།
རོལ་མོ་དཀྲོལ་དུ་འཇུག་པ་ལ་མཆོད་པ་ཕུལ་ཅིག་བྱ་བ་དང་། ཤིང་གཅོད་པ་ལ་ཤེས་པར་གྱིས་
ཤིག་བྱ་བ་ལ་སོགས་པ་བསླབ་པའི་ཐོ་མཚམས་འཛིན་བྱེད་གཞན་ནམ། གཞན་ཡོད་པ་རྣམས་
མ་གཏོགས་པ་བྱ་དགོས་པར་མངོན་ནོ། །
གཉིས་པ་ནི། བྱ་བ་དེའི་སྦྱོར་བ་རྩོམ་པ་ལ་འཇུག་འདོད་པའི་ཚེ་ན་བྱའོ། །བྱ་བ་རིགས་
གཅིག་ཡིན་ཀྱང་གཞི་ཐ་དད་དང་། སྦྱོར་བ་ཐ་དད་ན་དུས་དྲན་སོ་སོར་དགོས་ཏེ། རྣམ་འབྱེད་
དུ། ཆུ་དྲོན་མོས་ཁྲུས་བྱེད་པར་འདོད་ན། དུས་བྱིན་གྱིས་བརླབས་ཏེ་ཆུ་དྲོན་མོས་ཁྲུས་
བྱའོ། །ཆུ་དྲོན་མོས་ཁྲུས་བྱས་ནས་ཆུ་གྲང་མོས་ཁྲུས་བྱེད་པར་འདོད་ན། དུས་བྱིན་གྱིས་
བརླབས་ཏེ་ཁྲུས་བྱའོ། ། ཞེས་སོགས་གསུངས་པའི་ཕྱིར་རོ། །དེས་ན་ལས་རིགས་ཐ་དད།
གཞི་ཐ་དད། སྦྱོར་བ་ཐ་དད། ཉིན་མཚན་ཐ་དད་རྣམས་ལ་སོ་སོར་དགོས་སོ། །
གསུམ་པ་ནི། ཡུན་ཇི་ཙམ་དུ་ན། བྱ་བ་གཅིག་པོ་དེ་མ་ཟིན་གྱི་བར་དུའོ། །བཞི་པ།
དུས་དྲན་དངོས་ཀྱི་ངོ་བོ་ནི། འདི་གནང་བའི་དུས་ཡིན་པས་ལས་འདི་བྱའོ། །ཞེས་དགེ་སློང་
གིས་རྣམ་པར་བརྟགས་པའི་ཆོ་གའོ། །དེ་བཞིན་དུ་དེའི་རིགས་མཐུན་གནང་བའི་ཡུལ་ཡིན་
ནོ། །སྙམ་པ་ལ་སོགས་པ་དང་། བྱིན་ལེན་མ་བྱས་པ་དང་དུས་མ་ཡིན་པར་ཟོ་བ་ན། བྱང་གི་
སྒྲ་མི་སྙན་དུ་གྲགས་པ་ཡིད་ལ་བྱེད་པ་དང༌། དེ་ལྟ་བུའི་རིགས་ཅན་རྣམས་ནི་དུས་དྲན་གྱི་
ཁོངས་སུ་བསྡུའོ། །
ལྔ་པ་དུས་དྲན་དངོས་ཀྱི་དགོས་པ་ལ། ཁ་ཅིག རྒྱ། གནང་བའི་དུས་ཡོད་ཀྱང་དུས་
དྲན་མ་བྱས་ན་ལྟུང་བ་དངོས་གཞི་འབྱུང་བས། དངོས་གཞི་འགོག་བྱེད་ཡིན། དེ་ལྟར་རྒྱ་ཆེར་
འགྲེལ་དང་། བམ་པོ་ལྔ་བཅུ་པ་དང་། དགེ་སློང་མའི་སོ་ཐར་འགྲེལ་པ་ནས་བཤད་ཟེར་ཏེ།
དགེ་སློང་མའི་སོ་ཐར་འགྲེལ་པ་ནས་བཤད་ཀྱང་། སྡེ་པ་མི་གཅིག་པས་ལུང་དུ་མི་འགྱུར།
གཞན་གཉིས་པོ་དེ་ལྟར་འདོད་པ་མི་བདེན་ཏེ། བམ་པོ་ལྔ་བཅུ་པར། དགེ་སློང་གིས་དུས་བྱིན་
གྱིས་མ་བརླབས་པར་མཁན་པོ་ལ་སོགས་པའི་བྱ་བས་མེ་ལ་རེག་པ་དང་། མཁན་པོ་ལ་སོགས་
253



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སོཔ་གཞན་གྱི་བྱ་བ་སློབ་དཔོན་ལ་སོགས་པ་གཞན་ལ་བྱིན་གྱིས་རློབ་པ་དང་། ལོག་པར་བྱིན་
གྱིས་རློབ་པ་ཐམས་ཅད་ཀྱང་ཉེས་བྱས་སོ། །ཞེས་བཤད་ཅིང་། རྒྱ་ཆེར་འགྲེལ་པར་ཡང་དེ་
དང་མཐུན་པར་བཤད་དོ། །འོ་ན་རྣམ་འབྱེད་དུ། བྱིན་གྱིས་མ་བརླབས་པར་མེ་སྦྱོར་བར་བྱེད་
ན་ལྟུང་བྱེད་དོ། ། ཞེས་གསུངས་པ་དང་འགལ་ཞེ་ན། དེའི་གནང་བའི་དུས་ཀྱང་མེད་ལ།
བྱིན་གྱིས་མ་བརླབས་པ་ལ་དགོངས་ཏེ། དུལ་ལྷས། དུས་བྱིན་གྱིས་མ་བརླབས་པར་སྦྱར་བར་
བྱེད་ན་ལྟུང་བྱེད་དུ་འགྱུར་རོ། །ཞེས་བྱ་བ་ལ་སོགས་པ་ནི། དུས་ཀྱང་མེད་ལ་བྱིན་གྱིས་ཀྱང་མ་
བརླབས་པར་སྦྱར་བར་བྱེད་པ་ལ་སོགས་པ་ལ་ལྟུང་བྱེད་དུ་འགྱུར་བར་གསུངས་སོ། །དུས་ཡོད་
ལ་བྱིན་གྱིས་མ་བརླབས་པར་སྦྱར་བར་བྱེད་པ་ལ་སོགས་པ་ལ་ནི་ཉེས་བྱས་སུ་འགྱུར་བར་ཤེས་
པར་བྱའོ། །ཞེས་སོ། །དེས་ན་དུས་དྲན་དངོས་ཀྱི་དགོས་པ། དུས་དྲན་མ་བྱས་པའི་ཉེས་
བྱས་སེལ་བར་བྱེད་ལ། ཆེད་དུ་གཉེར་བའི་དགོས་པ་གནང་བའི་དུས་དྲན་པར་བྱ་སྟེ་ཞུགས་པ།
མ་གནང་བའི་དུས་སུ་འཇུག་པ་སེལ་བར་བྱེད་དེ། སིལ་བུ་ལས། དགེ་སློང་དག །ངས་ཕོངས་
པ་ལ་གནང་བ་དེ་མ་ཕོངས་པའི་ཚེ་མ་སྤྱོད་ཅིག །སྤྱོད་ན་འདས་པ་དང་བཅས་པར་འགྱུར་
རོ། །ཞེས་སོ། །གཞན་སྟོན་པའི་སྐུ་གཟུགས་ལ་སྟོན་པར་འདུ་ཤེས་པ་དང་། ཆོས་འཆད་པའི་
ཚེ་རིན་པོ་ཆེའི་ཁྲི་ལ་འདུག་པ་ན། མི་རྟག་པས་ཉེན་པའི་འདུ་ཤེས་ཀྱིས་འདུག་པ་ལ་སོགས་ནི།
ཕྱི་རོལ་ཡོ་བྱད་ལ་ཆགས་པའི་གཉེན་པོ་ཡིན་ལ། བུད་མེད་ལ་རེག་པ་ན། མ་དང་། སྲིང་མོ་
དང་། བུ་མོའི་འདུ་ཤེས་ཀྱིས་རེག་པ་སོགས་ནང་སེམས་ཅན་ལ་ཆགས་པའི་གཉེན་པོ་ཡིན་ལ།
ཟས་ཟ་བ་ན། རང་ནད་པ་དང་། ཟས་ལ་སྨན་གྱི་འདུ་ཤེས་དང་། ལྷུང་བཟེད་ཆུང་ངུ་ལ་སྨན་
ཐོར་གྱི་འདུ་ཤེས་བསྐྱེད་པ་སོགས་ཀྱང་ཕྱི་རོལ་གྱི་ཡོ་བྱད་ལ་ཆགས་པའི་གཉེན་པོ་ཡིན་ལ།
སེམས་དམའ་བ་སོགས་ང་རྒྱལ་གྱི་གཉེན་པོ་སྟེ། དེ་རྣམས་ཆགས་པ་ལ་སོགས་པ་ཉེས་དམིགས་
སྐྱེ་བའི་གཉེན་པོར་བསྒོམ་པ་ཡིན་གྱི། དུས་དྲན་མ་བྱས་པའི་ཉེས་པ་སེལ་བྱེད་མ་ཡིན་ནོ། །
ལྔ་པ་དགུག་བྱ་ལྡོག་པ་ལ་ཞུགས་པ་ནི། བྱ་བ་ལྡོག་པ་ལ་ཞུགས་པ་གང་ཟག་དེ་ལ་སྐྱོད་དུ་
གནང་བ་དང་། རོ་ལ་རེག་པས་ཁྲུས་བྱ་བར་གནང་བ་ལྟ་བུ་ནི། གནང་བ་ཟེར་ཡང་སྒྲུབ་པའི་
བསླབ་པར་འགྱུར་རོ། །ལྡོག་ཕྱོགས་དེ་ལ་ནི། ཉེས་བྱས་ཙམ་དུ་འགྱུར་གྱི། ལྟུང་བ་ལྡོག་པར་
ནི་མི་འགྱུར་ཏེ། མ་བསྐྲད་པའི་ལྟུང་བྱེད། ཁྲུས་མ་བྱས་པའི་ལྟུང་བྱེད། ཅེས་པ་བཅས་པ་མེད་
པའི་ཕྱིར་རོ། ། གཞི་ལྡོག་པ་ལ་ཞུགས་པ། སྐྱེས་བུའི་འདོད་པས་བརྟགས་པ་ལས་གྱུར་པ།སོ
པ་
254



༄༅།འདུལ་བ་སྤྱིའི་རྣམ་གཞག
ཅི་
སྲིན་བལ་གྱི་དགག་བྱ་ལུག་བལ་ལ་ཞུགས་པ་ལྟ་བུ་ལ་ལྟུང་བ་མེད་པར་གསུངས་པ་
དགར་གནང་བའི་བསླབ་པ་ཡིན་ལ། ལྡོག་ཕྱོགས་ལ་ཡན་ལག་གཞན་ཚང་ན་དངོས་གཞི་
བསྐྱེད་པར་རིགས་སོ། །འོ་ན། ལུག་བལ་གྱི་སྤང་བ་བཤད་པ་མེད་དོ། །ཞེ་ན། དཀོན་ཞིང་
རིན་ཆེ་བ་ལ་སྟན་བྱེད་པའི་སྤང་བ་བཤད་པས་སོ། །གཞི་ལྡོག་པ་ལ་ཞུགས་པ་ལ། ཁ་ཅིག བྱ།
དངོས་པོས་ཆེ་བའི་དགག་བྱར་གྱུར་པ་སའི་དགག་བྱ་བྱེ་མ་ལ་ཞུགས་པའམ། བུད་མེད་ཀྱི་
དགག་བྱ་སྐྱེས་པ་ལ་ཞུགས་པ་ལྟ་བུ་ཞེས་འཆད་པ་ནི། མི་འཐད་དེ། འདི་དགག་བྱ་ལོག་པ་
འཆད་པའི་སྐབས་ཡིན་ཅིང་། སའི་དགག་བྱ་བྱེ་མ་ལ་ཞུགས་ནས་ས་ལ་དགག་བྱ་མེད་པར་གྱུར་
པ་མི་སྲིད་པའི་ཕྱིར་རོ། །དེས་ན་གཞི་ལྡོག་པ་ལ་ཞུགས་པ་ནི། རྒྱལ་པོའམ། རྒྱལ་པོའི་བཙུན་
མོ་གནས་གཞན་དུ་སོང་བའི་སྟོང་པར་ཞུགས་ཀྱང་ལྟུང་བ་མེད་པ་ལྟ་བུ་སྟེ། ཞུ་བར། བཙུན་
པ། དགེ་སློང་གིས་ནམ་མ་ལངས་ཤིང་། སྐྱ་རེངས་མ་ཤར་བ་ལ་རིན་པོ་ཆེའམ། རིན་པོ་ཆེར་
གཏོགས་པ་མ་བསྡུས་པར་སྒོ་གཏན་གྱི་ཉི་ཚེ་ལས་འདས་ཀྱང་ནོངས་པར་མི་འགྱུར་བ་མཆིས་
སམ། ཨུ་པ་ལི་ཡོད་དེ། འདི་ལྟར། ཡང་དགེ་སློང་དེས་རྒྱལ་པོའི་ཁབ་སྟོང་པར་སོང་བའོ། །
བཙུན་པ། དགེ་སློང་གིས་དགོངས་མོ་སང་སྐྱ་རེངས་མ་ཤར་བར་རིན་པོ་ཆེའམ། རིན་པོ་ཆེར་
སྨོས་པ་དག་མ་བསྡུས་པར་དག་པའི་མཐའི་བརྟན་པའི་རྟེན་མ་ལ་གཏུགས་ལ་ལྟུང་བར་ཡང་མི་
འགྱུར་བར་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར། དགེ་སློང་གིས་
བཙུན་མོའི་གནས་སྟོང་པར་ཞུགས་ན་ཞེས་བྱ་བ་ཡིན་ནོ། །ཞེས་པ་ལྟ་བུ་སྟེ། དེ་ལ་ནི་དགག་
པ་ལོག་ནས་ཅི་དགར་གནང་བའོ། །
གཉིས་པ་སྒྲུབ་པའི་རྒྱུ་མཚན་ལོག་པའི་བྱེད་པ་དཔྱད་པ་ལ། ས་སྟོང་དང་། ཟིལ་གནོན་
དང་། སྒྲུབ་པར་མི་ནུས་པས་དང་། ལྡོག་པ་ལ་ཞུགས་པ་དང་བཞིའི་དང་པོ་ལ། ཁ་ཅིག །
དགོས་པ་ས་སྟོང་དུ་ལོག་པ་ནི། དགོས་པ་ལོག །གཏན་དུ་ལོག །ཡུལ་དུས་གནས་སྐབས་
ཐམས་ཅད་དུ་ལོག་པ་སྟེ། ལོ་བཅུ་ལོན་ལྔ་ཕྲུགས་དང་ལྡན་ནས་གནས་ལ་མ་བརྟེན་ཀྱང་ཉེས་
པ་མེད་པ་དང་། དགག་དབྱེའི་ཉིན་པར་གསོ་སྦྱོང་མ་བྱས་ཀྱང་ཉེས་པ་མེད་པ་དང་། ཁྲོན་པ་
མ་ཡིན་པའི་ཆུ་མོད་པའི་ཡུལ་ཕྱོགས་སུ་དཔྱངས་ཐག་མ་བཅངས་ཀྱང་ཉེས་པ་མེད་པ་ལྟ་བུ་ཞེས་
ཟེར་བ་ནི། རང་ཚིག་ནང་འགལ་བ་ཡིན་ཏེ། སྔར་སྒྲུབ་པའི་རྒྱུ་ལམ་གྱི་རང་བཞིན་དང་།
ལམ་ལ་སྦྱོར་བ་དང་། ལམ་གྱི་གྲོགས་ཡིན་པ་དང་། བཅས་པའི་ཐོ་མཚམས་འཛིན་པ་དང་༔
255



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱད་ལས། པོད་དང་པོ།
.....:.བཞིར་འདུ་ཞེས་མ་སྨྲས་སམ། ལོ་བཅུ་ལོན་ལྔ་ཕྲུགས་དང་ལྡན་ནས་དེ་རྣམས་ཐམས་ཅད་རང་
ལོག །གཏན་དུ་ལོག །ཡུལ་དུས་གནས་སྐབས་ཐམས་ཅད་དུ་ལོག་པར་གྱུར་པ་སྲིད་དམ།
ལེགས་པར་སོམས་ཤིག །སྒྲུབ་པ་དེ་མེད་ཀྱང་དགོས་པ་དེ་འགྲུབ་ནས་ཡོད་དོ། །ཞེ་ན། འོ་ན་
དགོས་པ་ལོག་པ་ཡིན་པར་འགལ་ལོ། ། དེས་ན་ཁྲོན་པ་མ་ཡིན་པའི་ཆུ་མེད་པའི་ཡུལ་དུ་
དཔྱངས་ཐག་བཅང་བར་མ་བཅས་པས་ལྟུང་བ་མེད་པ་ཡིན་ལ། དེ་བཞིན་དུ་གནས་ལ་བརྟེན་
པ་ནི། སྔོན་ཉེ་སྡེ་དང། རྒན་ཞུགས་ལ་བརྟེན་ནས། ལོ་བཅུ་མ་ལོན་པ་ཉིད་དང་། ལྔ་པ་གང་
དང་ཡང་མི་ལྡན་པས། མཁན་པོ་ཉིད་དང་། གནས་ཉིད་དང་། མི་གནས་པར་འདུག་པར་
མི་བྱའོ། །ཞེས་བཅས་པའི་ཕྱིར། ལོ་བཅུ་ལོན་ལྔ་ཕྲུགས་དང་ལྡན་ནས་གནས་ལ་ ་བསྟེན་
དགོས་པར་བཅས་པ་མེད་པའི་ཕྱིར། དེས་ནས་སྟོང་དུ་ལོག་པ་ནི། མཚན་ཉིད་དང་མི་ལྡན་པ་
ལ་གནས་སུ་བཟུང་ཡང་། གནས་ཀྱི་དགོས་པ་དེས་ཡེ་མི་འགྲུབ་པ་སྟེ། གང་ཡང་རུང་བ་ལ་མི་
བྱའོ། །ཞེས་གསུངས་པས། དེ་ལ་སྒྲུབ་པ་ལས་དགག་པར་འགྱུར་རོ། །
གཉིས་པ་ཟིལ་གནོན་དུ་ལོག་པ་ནི། སྒྲུབ་པ་ཆེ་བའི་རྒྱུ་མཚན་ཆེ་བས་ཆུང་བ་ཟིལ་གྱིས་
གནོན་པ་སྟེ། དཔེར་ན། གང་ན་གནས་མེད་པ་དེར་གསོ་སྦྱོང་ལ་བསྡད་པ་དང་། གནས་
པས་ཁས་བླངས་པར་མི་བྱ་བ་དང་། ཁས་བླངས་པ་སྔ་མ་བསྲུང་བར་མི་བྱ་བ་དང་། ཕྱི་མ་ལ་
ཡང་ཟླ་བ་གཉིས་ལས་ལྷག་པ་བསྲུང་བར་མི་བྱ་བ་ལ་སོགས་པ་སྟེ། དེ་ལ་ནི་སྒྲུབ་པ་ལས་དགག་
པ་རྗེས་སུ་བཅས་པར་འགྱུར་རོ། །གསུམ་པ་སྒྲུབ་པར་མི་ནུས་པ་ནི། ནད་པས་ཆོས་མ་ཉན་པ་
ལ་ཉེས་པ་མེད་པ་དང་། ལམ་དུ་འགྲོ་བ་ན་ཆུ་ཚགས་གཏོར་ནས་མེད་པ་ལ་ཉེས་པ་མེད་པ་ལྟ་བུ་
སྟེ། དེ་གཉིས་ལ་གནང་བར་འགྱུར་རོ། །
བཞི་པ པ་ལྡོག་པ་ལ་ཞུགས་པ་ནི། དགག་དབྱེའི་ཉིན་མོ་གསོ་སྦྱོང་མི་བྱ། དགག་དབྱེ་དང་
གསོ་སྦྱོང་ཆེད་དུ་གཉེར་བའི་དོན་གཅིག་པས་སོ། །འདི་གནང་བ་ཡིན་ཞེས་པ་མི་འཐད་དེ།
དགག་དབྱེ་བྱས་ནས་གསོ་སྦྱོང་བྱས་ན་དགག་དབྱེ་ལ་མ་གུས་པར་འགྱུར་བས་དགུག་པའི་
བསླབ་པ་ཡིན་ཏེ། ས་གའི་ལྟས། སྡིག་པ་དམན་གྱི་གསོ་སྦྱོང་ནི། །དགག་དབྱེ་བྱས་ནས་ཡང་
མི་བྱ། །ཞེས་པས་སོ། །སྡེ་པ་ལྔ་ཆར་གྱི་དབྱར་གནས་པ་ཁས་བླངས་པར་བཅས་པ་ལས།
དགེ་ཚུལ་དང་ལོ་མ་ཚང་བ་འབའ་ཞིག་གི་མ་ཡིན་པ་ལྟ་བུ་དགོས་པ་དེ་ལས་ལོག་ནས་གཞན་ལ་
ཞུགས་པ་སྟེ། དེ་ལ་སྒྲུབ་པ་ལས་དགག་པར་འགྱུར་རོ། །::
ན
256



༄༅།།འདུལ་བ་སྤྱིའི་རྣམ་གཞག
གསུམ་པ་གནང་བ་འཆའ་བའི་རྒྱུ་མཚན་ལོག་པ་ལ། བྱས་པ་ལ་ཉེས་པ་མེད་པ་ལོག །
མ་བྱས་པ་ལ་ཉེས་པ་མེད་པ་མ་ལོག་ན་དགག་པའི་བསླབ་པ། མཐའ་འཁོབ་ཏུ་ཀོ་ལྤགས་
གནང་བ་ལ། སེང་གེ་ལ་སོགས་པའི་དགག་པ་ལྟ་བུ་མ་བྱས་པ་ལ་ཉེས་པ་མེད་པས་ལོག །བྱས་
པ་ལ་ཉེས་པ་མེད་པ་མ་ལོག་ན་སྒྲུབ་པར་འགྱུར་ཏེ། རོ་ལ་རེག་པས་ཁྲུས་བྱ་བར་གནང་བ་ལྟ་
བུའོ། །
གཉིས་ཀ་ལོག་ན། དགག་དགོས་ཀྱི་དོན་ཆེ་ཆུང་དཔྱད་ནས། ཆེ་ཤོས་ལྷུར་བླང་།
མཉམི་ན་དགག་སྒྲུབ་གཉིས་གཅིག་ཅར་སྒྲུབ་མི་ནུས་པས། ཅི་འགོག་གནང་བ་ལས་འོས་མེད་
དོ། །ལྔ་པ་རུང་མཐུན་ནི། གཞི་གང་ལ་བྱ་བ་ལ། ཁ་ཅིག །ལུང་ལས་གནང་མེད་བཀག་མེད་
ལ་བྱ་བར་གསུངས་པའི་ཕྱིར་དེ་ལ་བྱའོ། །ཞེ་ན། ལུང་གི་དགོངས་པ་ནི། རུང་མཐུན་འཆའ་
བའི་གོང་ཡན་ཆད་དུ་གནང་མེད་བཀག་མེད་ལ་དགོངས་པ་ཡིན་གྱི། རུང་མཐུན་བཅས་ནས་
མི་རུང་བ་ཐམས་ཅད་བཀུག །རུང་བ་ཐམས་ཅད་གནང་ཚར་པའི་ཕྱིར། དེ་འདྲའི་གཞི་མི་
སྲིད་ཅིང་། སྟོན་པས་གནང་བཀག་མ་བྱས་ཀྱང་གནང་བཀག་གི་བསླབ་པ་འཆའ་ན་ཁྱེད་
སངས་རྒྱས་སུ་ཐལ་ལོ། །ཡང་ཁ་ཅིག རྒྱུ་འདུལ། རུང་མཐུན་མོ་གསུངས་གོང་དུའང་གནང་
བཀག་གི་རྒྱུ་མཚན་དང་ལྡན་པ་ལ་གནང་བཀག་བཅས་པས་ཁྱབ་སྟེ། དགོན་པ་པ་ཕམ་པར་
གྱུར་ཟིན་ཅེས་དང་། ངས་གནང་བ་གང་ཡིན་པ་ཁྱེད་ཀྱིས་ཤེས་སོ། །ཞེས་སོགས་གསུངས་
པའི་ཕྱིར། དེས་ནས་བརྐོ་བ་བཀག་པས་དགག་བྱ་དང་ལྡན་པའི་བྱེ་མ་བརྐོ་བ་བཀག་ཟིན་པ་
ཡིན་ནོ། །ཞེ་ན། ལུང་གི་དགོངས་པ་སྔར་བཤད་ཚར་རོ། །རྒྱུ་མཚན་མཚུངས་པ་ཐམས་ཅད་
གཅིག་བཀག་པས་གཅིག་བཀག་པར་འགྱུར་ན། དུད་འགྲོ་གསོད་པ་བཀག་པས་འདེབས་
གཅོད་ཀྱང་བཀག་པར་འགྱུར་ལ། རྫུན་བཀག་པས་གཞི་མེད་དང་། བག་ཙམ་གྱི་སྐུར་
འདེབས་དང་། རྫུན་སྨྲ་བའི་ལྟུང་བྱེད་ཀྱང་བཀག་པར་འགྱུར་ལ། འདོད་ན། དེ་དག་ལ་ལས་
དང་པོ་པ་མི་སྲིད་པར་ཐལ་ཞིང་། རུང་མཐུན་བཅས་པའང་དགོས་པ་མེད་པར་འགྱུར་རོ། །
དེས་ན། རུང་མཐུན་གསུངས་པའི་གོང་ཡན་ཆད་དུ་རུང་ངོ་། །ཞེས་དངོས་སུ་གནང་བ་ཡང་
མེད། མི་རུང་བས་མི་བྱའོ། །ཞེས་བཀག་པ་ཡང་མེད་པ། དོན་ལ་གནང་བཀག་གི་རྒྱུ་མཚན་
ཡོད་པའི་གཞི་དེ་ལ་བརྩིའོ། །རུང་མཐུན་བྱས་རྙིང་མི་རུང་བ་ཐམས་ཅད་མི་རུང་། རུང་
མཐུན་གྱིས་བཀག །རུང་བ་ཐམས་ཅད་རུང་མཐུན་གྱིས་གནང་བ་ཡིན་པས། དེའི་གཞི་དེ་ལ་ག
257



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱུད་ལས། པོད་དང་པོ།
..
.བྱའོ། །རུང་མཐུན་རང་གི་ངོ་བོ་ནི། སྔར་སྒྲུབ་པའི་བསླབ་པ་འཆའ་བའི་རྒྱུ་མཚན་ཡོད།
དགག་པའི་བསླབ་པ་འཆའ་བའི་རྒྱུ་མཚན་མེད་ན་རུང་བར་བསྒྲུབ། ལྡོག་ན་མི་རུང་བར་
བསྒྲུབ་སྟེ། དཔེར་ན། མིག་སྨན་མིག་ལ་ཕན་པའི་དོན་དུ་བསྟེན། སྒེག་རྫས་སུ་མི་བསྟེན་ཅེས་
གསུངས་པས། སྔར་ཏཾ་བུ་ལ་རུང་བས་ཟོ་ཞིག །མི་རུང་བས་མ་ཟ་ཞིག་ཅེས་གང་ཡང་མ་
གསུངས་ཀྱང་སྨན་ནམ་ཁ་ཤོར་བའི་དོན་དུ་ནི་རུང་ལ། སྒེག་རྫས་སུ་མི་རུང་བར་སྒྲུབ་པ་དང་།
སྔར་འགྲེང་སྟེ་བཤང་གཅི་མི་བྱའོ། །ཞེས་མི་རུང་བར་བསྟན་པས། ཉལ་ཏེ་གཤང་གཅི་བྱེད་
པའང་མི་རུང་བར་སྒྲུབ་པ་དང་། སྔར་རྡོའི་ཡོལ་གོར་ཟས་བཟའ་བར་གནང་བས། ཁམ་ཕོར་
དུའང་ཟས་བཟའ་བར་རུང་བར་སྒྲུབ་པ་སྟེ། མདོར་ན། ཆོས་ཅན་རུང་མཐུན་མ་བཅས་གོང་
གི་གནང་མེད་བཀག་མེད་དེ་ལ་རྟགས་དགོས་པ་ཡོད་པས་རུང་བ་དང་མཐུན། དགག་བྱ་མེད་
པས་མི་རུང་བ་དང་འགལ་བ་རྟགས་སུ་བཀོད་ནས་རུང་བར་བསྒྲུབ། ཡང་དགག་བྱ་ཡོད་པས་
མི་རུང་བ་དང་མཐུན། དགོས་པ་མེད་པས་རུང་བ་དང་འགལ་བ་རྟགས་སུ་བཀོད་ནས་མི་རུང་
བར་བསྒྲུབ་པ་ཡིན་ལ། སྟོན་པས། རུང་མཐུན་བཅས་པས་ཆོས་ཅན་དེའི་སྟེང་དུ་རྟགས་དེས་
བསྒྲུབཁྱའི་ཆོས་དེ་སྒྲུབས་ཤིག །ཅེས་གསུངས་པས། རྟགས་ལ་ཆོས་ཀྱིས་ཁྱབ་པར་སྟོན་པས་
བཅས་པ་ཡིན་ལ། ཕྱིས་རུང་མཐུན་སྦྱོར་བ་པོས་རྟགས་དེས་ཆོས་ཅན་དེ་ལ་བསྒྲུབ་བྱའི་ཆོས་དེ་
བསྒྲུབས་ནས་འཇུག་ལྡོག་བྱེད་པ་ཡིན་ནོ། །རུང་མཐུན་བཅས་པའི་དགོས་པ་ནི། སྔར་དགག་
དགོས་དང་ལྡན་ཡང་། དགག་སྒྲུབ་ཀྱི་བསླབ་པ་དངོས་སུ་མ་བཅས་པ་རྣམས་ལ། ཕྱི་རབས་ཀྱི་
སྐྱེ་བོས། བཅོས་པ་ནི་མེད་སྙམ་ནས་དགག་བྱ་དང་ལྡན་པ་ལ་ཞུགས། དགོས་པ་དང་ལྡན་པ་
ལས་ལོག་པས་ཉེས་དམིགས་ཆེན་པོ་འབྱུང་བ་དགག་པའི་ཕྱིར་མྱ་ངན་ལས་འདས་པའི་གེགས་
སུ་གྱུར་པ་རྣམས་དགག་དགོས། གྲོགས་སུ་གྱུར་པ་རྣམས་སྒྲུབ་དགོས་པས། དགག་དགོས་
དང་ལྡན་པ་ལ་བཅས་པས་ཁྱབ་པར་མཛད་པ་ཡིན་ལ། རྗེས་འཇུག་གིས་ཀྱང་དེ་ལྟར་འཇུག་
ལྡོག་བྱས་པས་མྱ་ངན་ལས་འདས་པའི་གེགས་སུ་གྱུར་པ་སྤུངས་ཤིང་། གྲོགས་སུ་གྱུར་པ་བསྟེན་
པས་མྱ་ངན་ལས་འདས་པ་ཐོབ་པའི་ཐབས་སུ་འགྱུར་བའི་ཕྱིར་རོ། །རུང་མཐུན་སྦྱར་བ་ལས་
དངོས་གཞི་དང་། ན་སྨད་པ་ཇི་ལྟར་འགྱུར་ཚུལ་ནི། གཞི་ལ་སོགས་པའི་ཡན་ལག་ཐམས་ཅད་
མཉམ་ན་མཉམ་པར་འགྱུར་ཏེ། ལུག་བལ་དཀོན་ཞིང་རིན་ཆེ་བར་དེས་སྟན་བྱས་ན། ལྟུང་བ་
དངོས་གཞིར་འགྱུར་བ་བཞིན་ནོ། །ཆུ་ལ་རྩེ་བའི་ལྟུང་བ་ཆུ་མ་ཡིན་པ་ལ་རྩེ་ན། ན་སྨད་པའམ།
258



༄༅།།འདུལ་བསྤྱིའི་རྣམ་གཞག
རང་གི་བྱ་དགོས་པའི་ལྟུང་བ་གཞན་ལ་བཅོལ་ན། ན་སྨད་པ་ལྟར། གཞི་ལ་སོགས་པའི་སྒོ་
ནས་ན་སྨད་ན། ལྟུང་བའང་ན་སྨད་དེ། བོན་པོའི་འདུག་གནས་སུ་ཟ་བ་དང་། བོན་པོ་ལ་
ཟས་སྦྱིན་པ་ལ་ན་སྨད་པར་འགྱུར་བར་ཤེས་པར་བྱའོ། །དེའི་རྗེས་སུ་འབྲངས་ནས་ཕྱིར་བཅོས་
ཀྱང་ཤེས་པར་བྱའོ། །དེ་རྣམས་ཀྱིས་གཞི་དང་བཅས་པ་བསྟན་པ་ཡིན་ལ། ངེས་པར་འབྱུང་བ་
དང་བཅས་པ་ནི། ཉེས་པ་ཕྱིར་བཅོས་ནས་ཉེས་པ་ལས་འབྱུང་བའི་ཐབས་སྟོན་པ་སྟེ། རྒྱས་
པར་འོག་ཏུ་སྟོན་ནོ། །སྟོན་པ་དང་བཅས་པ་ནི། ནག་པོ་བསྟན་པ་དང་། ཆེན་པོ་བསྟན་པ་
ལ་བརྟེན་ནས་རྟོན་པ་བཞིས་བསྡུས་པའི་ཕྱིན་ཅི་མ་ལོག་པའི་བསླབ་པ་འཆའ་བའོ། །བརྟུལ་བ་
དང་བཅས་པ་ནི། འཁོར་བ་ལས་ངེས་པར་འབྱིན་པའི་ཚུལ་ཁྲིམས་བསྟན་པ་སྟེ། དེ་རྣམས་
ཀྱིས་དགེ་འདུན་ལེགས་པར་བསྡུ་བའོ། །
གསུམ་པ་བསྡུས་པ་རྣམས་བདེ་བར་གནས་པར་བྱ་བ་ལ། ཡོ་བྱད་རྐྱེན་དུ་འབབ་པ་ཡོད་
པ་དང། ཆོས་དང་མི་མཐུན་པའི་གང་ཟག་ཚར་བཅད་པ་དང་། འགྱོད་པ་སྐྱེས་པ་སེལ་བ་
དང་། ཉོན་མོངས་པའི་ཀུན་ནས་དཀྲིས་པ་གནོན་པ་དང་། ཉོན་མོངས་པའི་བག་ལ་ཉལ་
སྤངས་པ་དང་ལྔའི་དང་པོ་ནི། ཟས་དང་། གོས་དང་། སྣོད་སྤྱད་དང་། གནས་མལ་དང་
བཞིའི་དང་པོ་ནི། ལོག་འཚོ་སྤངས་ཞིང་ཆོས་དང་མཐུན་པའི་རྙེད་པའི་རྒྱུ་ལས་བྱུང་བའི་དུས་
སུ་རུང་བ་དང་། ཐུན་ཚོད་དུ་རུང་བ་དང་། ཞག་བདུན་པ་དང་། འཚོ་བའི་བར་དུ་བཅང་བ་
སྟེ། གཙོ་བོར་གྱུར་པ་བཞིས་མཚོན་པས་འཕངས་པའི་སྨན་མིག་སྨན་ལ་སོགས་པ་སྟེ། དེ་
རྣམས་ལ་ཟས་ལ་བརྟེན་པའི་ལྟུང་བ་རྣམས་ཀྱིས་མི་གོས་པར་བྱ་བའི་ཕྱིར་དྲན་པ་ཉེ་བར་བཞག་
ནས། ཟས་ཀྱི་ཉེས་དམིགས་རྣམས་སོ་སོར་རྟོགས་ཅིང་། རྣམ་པར་རྟོག་པ་དང་། རྒྱགས་པ་
དང་། སྒེག་པ་དང་། བརྒྱན་པའི་ཕྱིར་མིན་གྱི། ལུས་གནས། འཚོ་བ་མི་བཀྲེས། ཚངས་
སྤྱོད་ལ་ཕན་པར་བྱ་བའི་ཕྱིར་ཚོར་བ་རྙིང་པ་བསལ་བ་དང། གསར་པ་མི་སྐྱེ་བར་བྱ་བའི་ཕྱིར་
མཐའ་གཉིས་སྤངས་པའི་ཟས་ལ་ལོངས་སྤྱོད་པའོ། །དེ་ནི་སྨན་གཞིས་བསྟན་ཏོ། །
གཉིས་པ་གོས་ནི། ལོག་འཚོ་སྤངས་ཤིང་ཆོས་དང་ལྡན་པས་རྙེད་པའི་གོས་ལ་འཚོ་བའི་
ཡོ་བྱད། མཁོ་བའི་ཡོ་བྱད། ལྷག་པའི་ཡོ་བྱད། ཡོ་བྱད་ཕྲན་ཚེགས་ཀྱི་གོས་དང་བཞི། དང་
པོ་འཚོ་བའི་ཡོ་བྱད་གོས་ནི། བཅུ་གསུམ་སྟེ། དེ་དག་རང་མིང་གིས་བྱིན་གྱིས་བརླབས་ནས་
འཆང་། མཁོ་བའི་ཡོ་བྱད་ནི། སྨན་ལ་སོགས་པའི་ཉོ་བའི་ཟོང་དུ་བྱས་པའི་དགོས་པ་སྟེ།
259



།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
པ་བསུ་
ནས་
བཅིང་ངོ་། །ཡོ་བྱད་ཕྲན་ཚེགས་ལ། འཚོ་བའི་ཡོ་བྱད་ཀྱི་
།
མེཆེད་དུ་བྱ་བས་ཁྱད་པར་དུ་བྱས་པའོ། །དེ་ནི་བདག་དང་ཚངས་བ་མཚུངས་པར་སྤྱོད་པའི་ཕྱིར་
བྱིན་གྱིས་བརླབ་པའོ། །དེ་གཉིས་ལས་གཞན་པ་ནི། ལྷག་པའི་ཡོ་བྱད་དེ། དེ་ནི་གཞན་གྱི་
ལ།
ཕྲན་ཚེགས། དྲ་བ་དང། ཕོར་བུ་སོགས། མཁོ་བའི་ཡོ་བྱད་ཀྱི་ཕྲན་ཚེགས། སྣག་ཚ་དང་།
།།
ཤོག་བུ་སོགས། ལྷག་པའི་ཡོ་བྱད་ཀྱི་ཕྲན་ཚེགས་རྣམས་ལ་བྱིན་གྱིས་རློབ་པའི་སྔགས་མེད་ཅིང་།
དགེ་སྦྱོང་གིས་ཡིད་ཀྱིས་བརྟག་པའི་ཆོ་གས་བྱིན་གྱིས་བརླབ། དེ་རྣམས་ལ་ལོངས་སྤྱོད་ཅིང་
འཆང་བ་ན། གོས་ལ་བརྟེན་པའི་ལྟུང་བ་རྣམས་ཀྱིས་མི་གོས་པའི་ཕྱིར། དྲན་པ་དང། ཤེས་
བཞིན་ཉེ་བར་བཞག །སྒེག་པ་དང་འཆའ་བའི་ཕྱིར་མ་ཡིན་གྱི། གནོད་འཚེ་ཚ་གྲོང་བསྐྱབ་
པའི་ཕྱིར་དང་། དགེ་སྦྱོང་གི་དྲན་པ་བསྐྱེད་པའི་ཕྱིར་གོས་ལ་བརྟེན་པའི་ལྟུང་བ་རྣམས་ཀྱིས་མ་
གོས་པར་མཐའ་གཉིས་སྤངས་པའི་གོས་ལ་ལོངས་སྤྱོད་པ་སྟེ། གོས་ཀྱི་གཞི་གསུམ་གྱིས་བསྟན་
ཏོ། །
གསུམ་པ་སྣོད་སྤྱད་ལ། འཚོ་བའི་ཡོ་བྱད་ལྷུང་བཟེད་རུང་བ་ཚད་ལྡན་སྤྱད་བཟོད་པ་
དང་། མཁོ་བའི་ཡོ་བྱད་ལྷུང་བཟེད་ཆུང་ངུ་དང་། ཟ་ཕོར་དང་། བུམ་པ་དང་། བུམ་བུ་དང་།
རིལ་བ་སྤྱི་བླུགས་དང་། འབྲུ་མར་གྱི་སྣོད་དང་། ཁབ་དང་། གྲི་དང་། ཐུར་མ་ལ་སོགས་པ་
སྟེ། སྣོད་སྤྱད་ལ་བརྟེན་པའི་ཉེས་པ་རྣམས་ཀྱིས་མ་གོས་པར་ལོངས་སྤྱོད་པ་སྟེ། དེ་ནི་ཕལ་ཆེར་
ཕྲན་ཚེགས་ནས་བསྟན་ནོ། །
བཞི་པ་གནས་མལ་ལ། འདུག་པའི་གནས་དགེ་འདུན་གྱི་གཙུག་ལག་ཁང་མཚན་ཉིད་
དང་ལྡན་པའམ། གང་ཟག་གི་ཁང་པ་དང་། ཤིང་དྲུང་ལ་སོགས་པ་དེར་མཁོ་བའི་ཡོ་བྱད།
ཁྲི་དང་། ཁྲིའུ་དང་། རྔས་སྟན་ནང་ཚངས་ཅན་ལ་སོགས་པ་མལ་ཆ་དང་། གདན་ལ་སོགས་
པ་སྟེ། དེ་རྣམས་ལ་གནས་དང་གནས་མལ་ལ་བརྟེན་པའི་ལྟུང་བ་རྣམས་ཀྱིས་མ་གོས་པར་
མཐའ་གཉིས་སྤངས་པའི་ཚུལ་གྱིས་ལོངས་སྤྱོད་པ་སྟེ། དེ་ནི་གནས་མལ་གྱི་གཞིས་བསྟན་ཏོ། །
དེ་རྣམས་ཀྱིས་མངོན་པར་མ་དད་པ་རྣམས་དད་པར་བྱ་བའི་ཕྱིར། མངོན་པར་དད་པ་རྣམས་
ཕྱིར་ཞིང་དད་པར་བྱ་བའི་ཕྱིར་ཞེས་པའི་དོན་ནོ། །
གཉིས་པ་ཆོས་དང་མི་མཐུན་པའི་གང་ཟག་ཚར་བཅད་པ་ནི། ཕམ་པ་གསོར་མི་རུང་ལ་
བྱ་བ་དང་། དེ་ལས་གཞན་ལ་བྱ་བ་གཉིས་ཀྱི་དང་པོ་ནི། སྤྱིར་སངས་རྒྱས་སངས་རྒྱས་ནས་ལོ་༔།
260



༄༅ །།འདུལ་བ་སྤྱིའི་རྣམ་གཞག
བཅུ་གཉིས་ཀྱི་བར་དུ་གང་ཟག་རྒྱུད་དག་པ། སྐལ་བ་དང་ལྡན་པ་ཤ་སྟག་བྱུང་བས། དེ་དུས་
ཕམ་པ་བཅའ་མ་དགོས། དེ་ནས་ཉོན་མོངས་པ་ཤས་ཆེ་བ་འགའ་ཞིག་གིས་ཁ་ན་མ་ཐོ་བ་ཆེན་
པོ་སྤྱད་པ་ལ་བརྟེན་ནས་ཕམ་པའི་ལྟུང་བ་བཅས་ཤིང། དེ་བཞིན་དུ། ཆད་ལས་ཆེ་ཆུང་གི་
དབང་གིས་ལྟུང་བ་སྡེ་ལྔར་བཅས་ཏེ། སོ་སོར་ཐར་པར་བཀོད་པས་ངོ་ཚ་ཤེས་ཤིང་སློབ་པར་
འདོད་པ་རྣམས་ཀྱིས་ཚུལ་བཞིན་དུ་གུས་པས་སློབ་པར་བྱེད་དོ། །དེ་ནས་ཉོན་མོངས་པ་ཤས་
ཆེ་བས། ངོ་ཚ་ཁྲེལ་མེད་ཆེན་པོས་ཕམ་པར་འགྱུར་བ་སྤྱད་ནས་བཅབ་པ་སྙན་དུ་གསོལ་བས་
བསྐྲད་པར་གསུངས་ཏེ། དེ་གཙུག་ལག་ཁང་གི་ས་རྙིང་བ་གང་ལ་མི་དབང་། ཆུ་ཕོར་བ་གང་
ལ་མི་དབང་། ཟས་ཁམ་གཅིག་ལའང་མི་དབང་བས་རོ་དང་འདྲ་བར་གྱུར་པ་ཡིན་ནོ། །
གཉིས་པ་ལ། བྱ་བ་ངན་པ་འཕྲོ་གཅོད་དུ་གཞུག་པ་དང་། ལྟུང་བ་ཕྱིར་བཅོས་སུ་
གཞུག་པ་གཉིས་ཀྱི་དང་པོ་ལ། ཚུལ་ཁྲིམས་དང་འགལ་བའི་སྒོ་ནས་ཁྱིམ་པ་སུན་འབྱིན་པར་
བྱེད་པ་ལ་བསྐྲད་པ་ནན་ཏུར། དགེ་འདུན་ལ་འཐབ་ཀྲོལ་རྒྱུན་མ་ཆད་པར་བྱེད་པ་ལ་བསྡིགས་
པ་ནན་ཏུར། དགེ་འདུན་ལྷག་མའི་ལྟུང་བ་རིགས་འདྲ་བཞི་བསྟུད་དུ་བྱེད་པ་ལ་སྨད་པ་ནན་
ཏུར། ཁྱིམ་པ་ལ་བརྙས་ཐབས་བྱེད་པ་ལ་ཕྱིར་འགྱེད་ནན་ཏུར་དང་བཞི་སྟེ། དེ་རྣམས་སྡེ་སྣོད་
འཛིན་པ་ལ་སོགས་པའི་དམིགས་བསལ་ཅན་མ་གཏོགས་པ་ལ་དགེ་འདུན་གྱིས་ལྟུང་བ་གླེང་
བའི་གང་ཟག་བསྐོ་ཞིང་། དེས་ལྟུང་བ་གླེང་བས་སྐབས་མི་འབྱེད་དམ། བྱེ་ནས་མི་མཉན་དམ།
ཚོགས་སུ་འདུ་བ་མི་སྟེར་རམ། ལྟུང་བ་མ་མཐོང་ངོ་། །ཞེས་ཟེར་རམ། ཁས་བླངས་ནས་ཕྱིར་
མི་འཆོས་པ་གང་ཡིན་ཡང་རུང་སྟེ། བཞམས་བསྒོ་སྔོན་དུ་འགྲོ་བས། གསོལ་བཞིའི་ལས་ཀྱིས་
གཞི་གང་ཡིན་གྱི་ནན་ཏུར་བྱ་སྟེ། གཞན་གྱིས་དགོས་པ་མི་འགྲུབ་པའི་ཕྱིར། དེ་ལ་བསྐྲད་པ་
ནན་ཏུར་ནི། སུན་ཕྱུང་བའི་གནས་དེར་གནས་སུ་མི་གཞུག་གོ །བསྡིགས་པ་ནན་ཏུར་ནི།
འཐབ་ཀྲོལ་རྒྱུན་མི་གཅོད་ན་གནས་ནས་འབྱིན་ནོ། །ཞེས་བསྡིགས་པའོ། །སྨད་པ་ནན་ཏུར་
ནི། ཉེས་པ་དེ་ལས་སླར་མ་ལོག་བར་དུ་གཞན་ལ་གནས་འཆའ་ཞིང་འདུག་ཅིག་ཅེས་པའོ། །
ཕྱིར་འགྱེད་ནན་ཏུར་ནི། ཁྱོད་ཁྱིམ་པ་ལ་བཟོད་པར་མི་གསོལ་ན། ངེད་ཀྱང་ཁྱོད་ལ་ཕྱིར་
འགྱེད་པར་བྱེད་དོ། །ཞེས་པའོ། །དེ་དག་ནན་ཏུར་བྱས་པས་བཟོད་པར་གསོལ་ན། གསོལ་
བཞིའི་ལས་ཀྱིས་བཟོད་པ་བླང་ངོ་། །དེ་དག་ཕྱིར་མི་འཆོས་ཤིང་བཟོད་པ་གསོལ་དུ་མ་འདོ་
ན། གནས་དབྱུང་བྱ་སྟེ། འཐབ་ཀྲོལ་ལ་འབད་པ་མ་ལོག་ན། གནས་ནས་དབྱུང་བར་
261



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
::གསུངས་པ་དེ་གཞན་ལ་ཡང་རིགས་པ་མཚུངས་པའི་ཕྱིར་རོ། །
གཉིས་པ་ནི། གང་ཟག་དམན་པ་ལྟུང་བ་བྱས་ནས་རང་ཉིད་ ཕྱིར་མི་འཆོས་པ་ལ།
གང་ཟག་གཞན་གྱིས་ཕྱིར་འཆོས་སུ་གཞུག་པའི་ཕྱིར་གླེང་བྱེད་མཚན་ཉིད་དང་ལྡན་པས་
བརྟགས། རྣམ་པར་བརྟགས། དཔྱད། རྣམ་པར་དཔྱད་ནས་དང་པོར་སྐབས་འབྱེད་དུ་
གཞུག །སྐབས་མི་འབྱེད་ན། ཁྱོད་ལ་བརྗོད་རྒྱུ་ཞིག་ཡོད་པས་གཞན་དུ་མ་འགྲོ་ཞིག་བརྗོད་
བཅས་བྱ། བྱས་ཀྱང་སྐབས་འབྱེད་དུ་མ་འདོད་ན། དེ་ལ་གདམས་ངག་མི་སྦྱིན། གཏམ་མི་
བྱ། དེས་ཀྱང་འབྱེད་དུ་མ་འདོད་ན། གསོལ་བཞིའི་ལས་ཀྱིས་གསོ་སྦྱོང་བཞག །དེས་ཀྱང་
འབྱེད་དུ་མ་འདོད་ན། དགག་དབྱེ་བཞག །དེས་ཀྱང་འབྱེད་དུ་མ་འདོད་ན། བཀའ་བློ་མི་
བདེ་བ་ཡིན་པས་བཟློག་པའི་ཕྱིར་བསྒོ་བའི་ལས་བྱ། དེས་ཀྱང་གཏོང་དུ་མ་འདོད་ན། དགེ་
འདུན་ལྷག་མར་འགྱུར་རོ། ། སྐབས་ཕྱེ་ནས་མཉན་པར་མི་བྱེད་ན། རྟ་དམུ་རྒོད་ལ་ཕུར་པ་
བཏགས་པ་བཞིན་ཁྱོད་ལ་ལྟུང་བ་འདི་བྱུང་ངོ་། །ཞེས་ལྟུང་བ་བཀལ་ཏེ་བཏང་བ་ཕུར་བཅས་
བྱའོ། །སྐབས་ཕྱེ་ནས་ལྟུང་བ་བྱུང་མ་བྱུང་ལ་མ་འཆམ་ན། དཔང་པོ་ཡོད་ན་དཔང་པོ་ལ་དྲི།
དཔང་པོ་བདེན་པ་མཐོང་བའམ། ཡོན་ཏན་ལས་ཆེས་མཆོག་ཏུ་གྱུར་བས་གླེང་བྱ་བདེན་པར་
བཅད་ན། གླེང་བྱ་ལ་དག་པ་སྦྱིན། ད་དུང་གླེང་ན་གླེང་བྱེད་ལ་ཕྱིར་འགྱེད་ནན་ཏུར་བྱ། : གླེང་
བྱེད་བདེན་པར་བཅད་ན་ལྟུང་བ་མ་མཐོང་ངོ་། །ཞེས་ཟེར་ན། མ་མཐོང་བའི་གནས་དབྱུང་
བྱ། ལྟུང་བ་དེ་འདྲས་ཐར་པ་ལ་མི་བསྒྲིབ་ཟེར་ན། སྡིག་ལྟ་ལས་བཟློག་པའི་ཕྱིར་བསྒོ་བའི་ལས་
བྱ། དེས་མ་བཏང་ན་སྡིག་ལྟ་ཅན་གནས་ནས་དབྱུང་བར་བྱ། ལྟུང་བ་ཡོད་པར་ཁས་བླངས་
ནས་བཤགས་བྱ་ཡན་ཆད་ཕྱིར་མི་འཆོས་ན། ཕྱིར་མ་འཆོས་པའི་གནས་དབྱུང་བྱ། ཁས་
བླངས་ནས་བརྗེད་པས་ཁྱེད་དུ་གསོད་ན་ངོ་བོ་ཉིད་ཚོལ་བ་དང་ཁྱད་དུ་སྦྱིན། ཁས་བླངས་ནས་
ཕྱིར་འཆོས་ན་ལྟུང་བ་གང་ཡིན་དེའི་ཕྱིར་འཆོས་བྱེད་དུ་གཞུག །འཐབ་ཀྲོལ་བྱེད་པ་ལ་
བསྡིགས་པ་ནན་ཏུར་ལ་སོགས་པས་བཟློག་ཀྱང་མ་ལོག་ན་གནས་ནས་དབྱུང་། རྩོད་པ་རྣམ་
པར་གཏན་ལ་དབབ་པས་མ་ཞི་ན་གནས་ནས་དབྱུང་། འཐབ་ཀྲོལ་གྱི་རྒྱུ་ཉེ་བར་སྒྲུབ་པ་གནས་།།
ནས་དབྱུང་། དགེ་སློང་མ་དང་འདྲེས་ཤིང་གནས་པ་གནས་ནས་དབྱུང་སྟེ། འདི་བཞི་བྱ་བ་
དམན་པ་འཕྲོ་གཅོད་དུ་འཇུག་པའི་ནན་ཏུར་རོ། །དེར་གནས་ནས་ཕྱུང་བ་དེ་དག་གིས།
དབྱེ་བའི་སེམས་ཀྱིས་མཚམས་ཀྱི་ནང་དུ་ལས་ཐ་དད་དུ་བྱས་ན། ལས་བྱེ་བ་ཡིན་པས་དེ་:
262



༄༅ །།འདུལ་བ་སྤྱིའི་རྣམ་གཞག
གཉིས་ཀྱི་ཕྱོགས་སུ་མ་ལྷུང་བའི་དགེ་འདུན་གཟུ་བོ་རྣམས་ཀྱིས་ཕྱག་དང་། སྔོན་ལྡང་སོགས་ཀྱི་
གུས་པ་དང་གཏམ་མི་བྱ། དགེ་སློང་མས་སྔོན་ལྡང་ཙམ་དང་། དགེ་བསྙེན་གྱིས་བསོད་སྙོམས་
སྟེར་བ་ཙམ་མ་གཏོགས་ཕྱག་དང་གཏམ་སྨྲ་བ་སོགས་མི་བྱ་བར་ཚར་གཅད་དོ། །གལ་ཏེ་
བཟོད་པ་གསོལ་ན། གསོལ་བ་དང་བཞིའི་ལས་ཀྱིས་བཟོད་པ་བླངས་ཏེ་མཐུན་པ་དང་།
མཐུན་པའི་གསོ་སྦྱོང་བྱིན་ནས་གསོ་སྦྱོང་ལྷན་ཅིག་བྱས་པས་རང་བཞིན་གནས་པ་ཐོབ་བོ། །དེ་
རྣམས་ལ་བརྟེན་ནས་རྩོད་པར་གྱུར་ན། རྩོད་པ་ཞི་བྱེད་ཀྱིས་ཞི་བར་བྱ་སྟེ། དཔེར་ན། ཆང་
འཐུང་བ་ལྟུང་བ་ཡིན་མིན་ལ་རྩོད་ན། འགྱེད་ཕྱིར་གྱི་རྩོད་པ་ཡིན་པས་མངོན་སུམ་དང་གང་
མང་གིས་ཞི་བར་བྱའོ། །དེ་ལ་ནན་ཏུར་བྱས་པས། བྱ་བར་རིགས་མི་རིགས་ལ་རྩོད་པ་བྱུང་ན།
མངོན་སུམ་དང་དྲན་པས་འདུལ་བ་དང་། མ་སྨྱོས་པས་འདུལ་བ་སྦྱིན། ཐང་འཐུངས་མ་
འཐུངས་ལ་བརྟེན་ནས་རྩོད་པ་བྱུང་ན། ལྟུང་ཕྱིར་གྱི་རྩོད་པ་ཞི་བྱེད་ཀྱིས་བཅོས་ཏེ། རྒོལ་ཕྱིར་
རྒོལ་གཉིས་ལས་གཞན་དུ་མ་འཕྲོས་ན་ཁས་བླངས་པས་ཕྱིར་བཅོས། འཕྲོས་དང་བཅས་པ་ཉི་
ཚེ་བ་ལ་མངོན་སུམ་གྱིས་ཕྱིར་བཅོས། དགེ་འདུན་མཐའ་དག་དང་འབྲེལ་ན། རྩྭ་བཀྲམ་པ་ལྟ་
བུ་ཕན་ཚུན་གཅིག་གིས་གཅིག་ལ་བཤགས་པའི་ཕྱིར་བཅོས་སོ། །སྡེ་སྣོད་འཛིན་པ་ལ་སོགས་
པའི་གང་ཟག་བདུན་ལ་ནན་ཏུར་མི་བྱ་སྟེ། ས་གའི་ལྷས། མདོ་སྡེ་འདུལ་བ་མངོན་པ་
རྣམས། །མཁས་ཤིང་གྲགས་དང་ལྡན་པ་དང་། ། བསོད་ནམས་ཆེན་པོ་ལ་སོགས་ནི། །
བསྐྲད་ཅིང་བཀར་བར་འོས་པ་མིན། །གང་ཕྱིར་འདི་དག་མུ་སྟེགས་ཀྱི། །རི་དྭགས་སྐྲག་བྱེད་
སེང་གེའི་བུ། །འདི་དག་ཁྱིམ་པར་གྱུར་ན་ཡང་། །སྟོན་པའི་བློ་ཡིས་རབ་དད་བསྐྱེད། །འདི་
དག་རྣམས་ཀྱིས་གཙུག་ལག་ཁང་། །མཛེས་བྱེད་ཁྱུ་མཆོག་སྒྲ་སྒྲོག་བཞིན། །དེ་བས་འདི་དག་
སྨད་ན་ནི། །རང་གི་བསྟན་པ་སྨད་པ་ཡིན། །ཞེས་སོ། །དེ་རྣམས་ཀྱིས་གནོང་མི་བསྒྱུར་བའི་
གང་ཟག་ཚར་བཅད་པ་དང་ཞེས་པའི་དོན་ནོ། །
གསུམ་པ་འགྱོད་པ་སྐྱེས་པ་སེལ་བ་ནི། འདུལ་བ་བསྡུ་བར། འགྱོད་པ་རྣམ་པ་ལྔ་བསྐྱེད་
དང་། །བག་ཡོད་རྣམ་པ་ལྔ་དང་ནི། །རྣམ་ལྔས་འགྱོད་པ་བསལ་བ་ལ། །བརྟེན་ནས་ལྟུང་
ལས་ལྡང་བར་འགྱུར། །དེ་ལ་བདག་ཉིད་ལ་སོགས་པས། །སྨད་ལ་སོགས་པ་མཐོང་ནས་ནི།
།དེ་ནི་འགྱོད་པ་སྐྱེད་པར་བྱེད། །བག་ཡོད་པ་ནི་སྔ་མ་བཞིན། །ངེས་འབྱུང་བཅས་པ་བཤད་པ་
དང། །གཞི་དང་བྲལ་བར་མི་བྱ་ཞིང་། ། ལྷག་པའི་བསམ་པས་སེམས་བསྐྱེད་དང་། །
263



༄༅།།དཔལ་ལྡན་ས་སྐུ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
.Sབཤགས་པ་བྱ་དང་འགྱོད་པ་ཡིས། །རྒྱུན་ནི་སྒྲིབ་པ་ཡིན་པའི་ཕྱིར། །འགྱེད་པ་བསྐྱེད་པ་སེལ་
བར་བྱེད། །ཅེས་སོ། ། རྒྱུ་གསུམ་གྱིས་ལྟུང་བ་ལས་ལྡང་སྟེ། ལྟུང་བ་གང་རུང་ཞིག་བྱུང་ན།
བདག་ཉིད་ལ་ཚུལ་ཁྲིམས་ཀྱི་དང་། ལྷ་དང་གཞན་གྱི་དང་། སྟོན་པ་དང་གྲོགས་ཀྱི་དང་།
ཕྱོགས་མཚམས་སུ་གཏམ་ངན་འབྱུང་བས་དང་། ཤི་ནས་ངན་འགྲོར་འགྲོ་བས་འཇིགས་ནས་
འགྱོད་པ་སྟེ། ལྔ་དང་། སྔར་ལྟུང་བ་བྱུང་བ་འགྱོད་པས་ཆོས་བཞིན་དུ་ཕྱིར་འཆོས་པ་སྔོན་གྱི་
མཐའ་དང་ལྡན་པའི་དང་། དེ་བཞིན་དུ་མ་འོངས་པ་ཕྱིར་འཆོས་པ་ཕྱི་མའི་མཐའ་དང་ལྡན་
པའི་དང་། ད་ལྟར་བྱུང་མ་ཐག་འཆོས་པ་དབུས་ཀྱི་མཐའ་དང་ལྡན་པའི་དང་། མ་བྱུང་བའི་
སྔ་རོལ་ནས་ཕྱིས་ལྟུང་བ་མི་འབྱུང་བ་དེ་ལྟར་སྤྱོད་སྙམ་པ་སྔོན་གྱི་དུས་སུ་བྱ་བ་དང་། ཅི་ནས་
ཀྱང་ལྟུང་བ་མི་འབྱུང་བར་སྤྱད་དོ། །སྙམ་པ་རྗེས་སུ་འཇུག་པའི་བག་ཡོད་པ་སྟེ། བག་ཡོད་ལྔ་
དང་། ལྟུང་བ་ལ་ལྡང་བའི་ཐབས་ཡོད་སྙམ་པ་དང་། ལྟུང་བ་འབྱུང་བའི་རྒྱུ་རྣམས་སྤང་།
སྙམ་པ་དང་། ལྟུང་བའི་གཉེན་པོའི་ལྷག་བསམ་སྐྱེས་སོ། །སྙམ་པ་དང་། ཡུལ་གྱི་མདུན་དུ་
བཤགས་བསྡོམས་བྱས་ཟིན་ཏོ། ། སྙམ་ པ་ དང་། ། འགྱོད་ནས་བཤགས་པ་ནི་ལེགས་ཀྱི།
འགྱོད་པའི་རྒྱུན་སྒྲིབ་པའི་གནས་ལྟ་བུ་ལ་གནས་པ་ནི་མི་ལེགས་སོ། །སྙམ་པ་འགྱོད་པ་སེལ་
བའི་ཆོས་ལྔ་སྟེ། ཆོས་བཅོ་ལྔ་དང་ལྡན་པས་ཕྱིར་བཅོས་བྱ་བ་ལ་བསྡམ་བྱའི་ཉེས་པ་ནི། ཡིད་
ཀྱིས་བསྡམས་པས་ལྡང་ངོ་། །གཞན་རྣམས་ལ་བྱུང་མ་ཐག་ཡུལ་མཚན་ཉིད་དང་ལྡན་པའི་
མདུན་དུ་ལྟུང་བ་མིང་རིགས་བརྗོད་པས་མཐོལ་ལ། ཉེས་བྱས་ནི། མིང་གོ་བར་བྱས་པས་ཀྱང་
ངོ་། །ལྟུང་བ་བཅབས་ན་ཡུལ་མཚན་ཉིད་དང་ལྡན་པའི་མདུན་དུ་བཤགས་པའམ། མཐོལ་
བཤགས་དུས་གཅིག་མི་བྱའོ། །ཉེས་བྱས་དང་ སོར་བཤགས་དང་། ལྟུང་བྱེད་འབའ་ཞིག་
པ་རྣམས་ཡུལ་མཚན་ལྡན་གཅིག་གི་མདུན་དུ་བཤགས། སྤང་ལྟུང་རྣམས་སྤང་བྲལ་སྔོན་དུ་
འགྲོ་བས་གཅིག་ལ་བཤགས། ཕམ་པའི་སྦོམ་པོ་ལྕི་བ་མཚམས་ནང་དེ་ནས་གུད་དུ་མ་བཅད་
པའི་དྲུག་ཡན་ཆད་ལ་བཤགས། ཕམ་པའི་སྦོམ་པོ་ཡང་བ་བཞི་ཡན་ཆན་ལ། ལྷག་མའི་སྦོམ་པོ་
ལྕི་བ་ལྔ་ཡན་ཆད་ལ། ཡང་བ་གཅིག་ལ་བཤགས་སོ། །དགེ་འདུན་ལྷག་མའི་དངོས་གཞིའི་
ལྟུང་བ་བྱུང་ནས་བཅབས་ན། ཇི་སྙེད་བཅབས་པའི་ཞག་གྲངས་སུ་སྤོ་བ་སྤྱད་དགོས་པས།
དགེ་འདུན་ལ་ལན་གསུམ་གསོལ་བ་བཏབ། དགེ་འདུན་གྱིས་གསོལ་བཞིའི་ལས་ཀྱིས་སྤོ་
བྱིན་ལ། གང་ཟག་དེས་སྤོ་བ་སྤྱད་པར་བྱ་སྟེ། དེ་ནི་འདི་ཡིན་ཏེ། ནང་པར་སྔ་བར་ལངས་ཏེ།-
264



༄༅ །འདུལ་བ་སྤྱིའི་རྣམ་གཞག
འོསྒོ་དབྱེ་བ་དང་། མར་མེའི་ཀོང་བུ་གསལ་བར་བྱ། གཙུག་ལག་ཁང་དུ་ཆག་ཆག་དང་། ཕྱག་
དར་དང་། ལྕི་བ་འཇམ་པོའི་བྱུག་པས་བསྐུ་བར་བྱ། བཤང་གཅིའི་སྐྱབས་སྦྱང་། ས་ཕྱགས་པ་
དང་། དུས་དང་མཐུན་པའི་ཆུ་བཞག །ཝ་ཁ་བསལ་བ་དང་། སྟན་བཤམ་པ་དང་། དུས་
ཤེས་པར་བྱས་ཏེ་སྤོས་དང་སྤོས་ཕོར་བཞག་པ་དང་། གལ་ཏེ་ནུས་པ་ཡིན་ན། སྟོན་པའི་ཡོན་
ཏན་ཡང་དག་པར་བསྒྲག །མི་ནུས་ན་གཞན་ལ་བཅོལ། སྤྱི་སྤུངས་བཤམས་པ་ན་གཎྜི་བརྡུང་
བ་དང་། དགེ་སློང་རྣམས་ཚ་བ་ན། བསིལ་ཡབ་གཡོབ་པ་དང་། ཟས་ཀྱི་བྱ་བ་བྱས་ནས་བསྡུ་
བྱ་གདན་ཆ་དབེན་པར་བརྟུལ་ལོ། །ལྷུང་བཟེད་ཀྱི་གཞི་དོར་བ་དང་། དུས་ཤེས་པར་བྱས་
ནས་མཆོད་རྟེན་གྱི་ཕྱག་དར་བྱ་བ་དང་། ལྕི་བ་འཇམ་པོའི་བྱུག་པས་བསྐུ་བ་དང་། འདུ་བའི་
དུས་སུ་སྟན་བཤམས་པ་ནས་སྟོན་པའི་ཡོན་ཏན་བསྒྲགས་པའི་བར་སྔར་བཞིན་ནོ། །གལ་ཏེ་
ནུས་པ་ཉིད་ཡིན་ན། ཉི་མ་བརྗོད་པར་བྱ། མི་ནུས་ན། དགེ་སློང་གཞན་ལ་བཅོལ། དགོངས་
ཀར་དུས་དང་མཐུན་པའི་ཆུས་དགེ་སློང་རྣམས་ཀྱི་རྐང་པ་བཀྲུ་ རྐང་པ་དག་བསྐུ། མི་འདོད་
ན་སྣུམ་དབུལ། གྲལ་ལ་བསྙེན་པར་རྫོགས་པ་ཐམས་ཅད་ཀྱི་མཐའ་མ་རུ་འདུག་པའོ། དེ་།
རྣམས་སྤོ་སྤྱོད་གསུམ། མགུ་སྤྱོད་གསུམ། བསླབ་པ་བྱིན་པ་དང་ ངོ་བོ་ཉིད་ཚོལ་བ་དང་
མཐུན་པར་བྱིན་པ་སྟེ། བརྒྱད་ཀ་སྤྱད་དགོས་པར་འདྲའོ། །དེའི་སྟེང་དུ་དགེ་སློང་རང་བཞིན་
དུ་གནས་པ་ལ་སྔོན་དུ་སྨྲ་བ་དང། ཕྱག་དང་། སྔོན་དུ་ལྡང་བ་དང་། ཐལ་མོ་སྦྱར་བ་དང་།
གུས་པའི་ལས་བདག་གིར་མི་བྱ། དགེ་སློང་རང་བཞིན་དུ་གནས་པ་དང་ལྷན་ཅིག་གོམ་པ་སྲི་བ་
ལས་གཞན་པ་མི་བཅག །སྟན་ཆེས་དམའ་བ་ལས་གཞན་པར་མི་འདུག །ཕྱི་བཞིན་འབྲངས་
པའི་དགེ་སློང་གིས། བདག་ཉིད་ལས་གཞན་པས་ཁྱིམ་གཞན་དུ་མི་འགྲོ། གཡོགས་མ་གཅིག་
ཏུ་མལ་མི་བཤམས། རབ་བྱུང་དང་། བསྙེན་རྫོགས་དང༌། གནས་སྦྱིན་པ་དང་། དགེ་ཚུལ་
ཉེ་བར་བཞག་པ་རྣམས་མི་བྱ། གསོལ་བ་དང་བརྗོད་པ་ཁས་མི་བླང་། ལས་བྱེད་པ་དང་།
དགེ་སློང་མའི་སྟོན་པ་དང་། དགེ་འདུན་གྱི་ཡིད་བརྟན་པ་བསྐོ་བ་ཁས་མི་བླང་། སྔར་བསྐོས་པ་
ཡང་དེ་རྣམས་མི་བྱ། སྔར་བསྐོས་ཀྱང་དགེ་སློང་མ་ལ་ཆོས་བསྟན་པར་མི་བྱ། འདོན་པ་གཞན་
ཡོད་ན་གསོ་སྦྱོང་ལ་སོ་སོ་ཐར་པའི་མདོ་མི་གདོན། དགེ་སློང་ལ་ཉམས་པའི་སྒོ་ནས་ལྟུང་བ་མི་
གླེང་། དགེ་འདུན་ལས་མ་བཀར་བ་ལ་མི་གླེང་། བརྗོད་བཅས་དང་། ཕུར་བཅས་མི་བྱ།
གདམས་ངག་དང་། གསོ་སྦྱོང་དང་། དགག་དབྱེ་དང་། གསོལ་བ་དང་བརྗོད་པ་དག་བཞག་
265



༄༅།།དཔལ་ལྡན་ས་སྐྱ་པའི་གསུང་ར་པ་གྲགས་ཆེན་བཅོ་བརྒྱུད་ལས། པོད་དང་པོ།
.)པར་མི་བྱ། རང་བཞིན་དུ་གནས་པའི་དགེ་སློང་དང་མཉམ་འགྲོགས་སུ་བསྟེན་པར་མི་བྱ།
ཆད་པ་དེའི་རྒྱུ་བྱས་པ་སྤང་། ཉེས་པ་གཞན་ཡང་སྤང་། ཚངས་པ་མཚུངས་པར་སྤྱོད་པ་རྣམས་
ལ་ཉེས་པ་དང་མཐུན་པར་མི་བྱ། བརྟུལ་ཞུགས་ཀྱི་སྙིང་པོ་མེད་པར་འགྱུར་རོ། །སྙམ་དུ་ཡིད་
ལ་བྱའོ། །གཙུག་ལག་ཁང་ཐ་མར་འོངས་པ་ཡིན། ཐམས་ཅད་དུ་རྙེད་པ་དབང་ལ། དགེ་
བའི་ཕྱོགས་ལ་མི་གཡེལ་བར་བྱའོ། །དེ་རྣམས་ས་གཞན་ན་གནས་པ་ཉི་ཤུ་རྩ་ལྔ་པོ་ཐམས་ཅད་།
ཀྱིས་སྤྱད་པར་འདྲ་བ་ལ། དམིགས་བསལ་ནན་ཏུར་བྱས་པ་བཅུ་གཅིག་པོས་སོ་སོ་ཐར་བའི་
མདོ་མི་གདོན། གནས་དབྱུང་བདུན་རྙེད་པ་མི་དབང་ངོ་། ། སྤོ་བ་སྤྱོད་བཞིན་པ་ལ་དགེ་
འདུན་ལྷག་མའི་ལྟུང་བ་རིགས་འདྲ་གཉིས་པ་བྱུང་ནི་གཞི་ནས་སྤྲོ་བ་སྦྱིན་ནོ། །བཞི་ནས་སྤོ་བ་
སྤྱོད་བཞིན་པ་ལ་དགེ་འདུན་ལྷག་མའི་ལྟུང་བ་རིགས་འདྲ་གསུམ་པ་བྱུང་ན། ཡང་གཞི་ནས་
བླངས་པའི་སྤྲོ་བ་སྦྱིན་ནོ། །སྤོ་བ་སྤྱད་ཚར་ནས་མགུ་བ་མ་ཐོབ་ཀྱི་བར་ལ་སྤོ་ལྡན་ཞེས་བྱ་སྟེ།
གསུམ་མོ། །སྤྲོ་བ་ནི། དགེ་འདུན་ལྷག་མའི་འཆིབ་པའི་ཉེས་པ་དག་བྱེད་ཡིན་ནོ། །དགེ་
འདུན་ལྷག་མ་བཅོབས་སམ། སྤོ་བ་སྤྱད་ཚར་ནས། དགེ་འདུན་ལ་ལན་གསུམ་གསོལ། དགེ་
འདུན་གྱིས་གསོལ་བཞིའི་ལས་ཀྱིས་མགུ་བ་བྱིན་ནས་ཞག་དྲུག་སྤྱོད་དོ། །དེ་ལ་ལྟུང་བ་རིགས་
འདྲ་གཉིས་པ་བྱུང་ན། གཞི་ནས་མགུ་བ་སྦྱིན་པ་སོགས་སྔར་དང་འདྲའོ། །མགུ་བ་སྤྱད་ཚར་
ནས་དབྱུང་བ་མ་ཐོབ་བར་ལ་མགུ་བ་དང་ལྡན་པ་ཞེས་བྱའོ། །དེ་ནས་དགེ་འདུན་ཉི་ཤུ་ཚོགས་
སུ་ཚང་བ་དང་། དགེ་འདུན་ལ་གསོལ་བ་ལན་གསུམ་གདབ། དགེ་འདུན་གྱིས་གསོལ་བཞིའི་
ལས་ཀྱིས་དབྱུང་བ་བྱིན་པས་ལྷག་མ་དངོས་གཞི་དག་ནས་རང་བཞིན་དུ་གནས་པ་ཐོབ་བོ། །
ཕམ་པ་བྱུང་ནས་འཆབ་པའི་སེམས་སྐད་ཅིག་ཀྱང་མ་སྐྱེས་ན། དགེ་འདུན་ལ་གསོལ་བ་ལན་
གསུམ་གདབ། དགེ་འདུན་གྱིས་ཇི་སྲིད་འཚོའི་བར་དུ་བསླབ་པ་བྱིན་ནས་སྤོ་བ་སྤྱོད་པ་དང་
འདྲ་བར་ཇི་སྲིད་འཚོའི་བར་དུ་སྤྱད། གལ་ཏེ་དགྲ་བཅོམ་ཐོབ་ན་རང་བཞིན་དུ་གནས་པ་ཐོབ་
ཀྱི། བསླབ་པ་སྤྱད་མི་དགོས་སོ། །དེ་རྣམས་ནི། རང་གི་ལྟུང་བ་ཕྱིར་བཅོས་པ་སྟེ། ངོ་ཚ་ཤེས་
པ་རྣམས་བདེ་བ་ལ་རེག་པར་གནས་པའི་ཕྱིར་ཞེས་པའི་དོན་ནོ། །འདི་དང་། སྔ་མ་ཕྱིར་
བཅོས་ཀྱི་གཞི་བདུན་གྱིས་བསྟན་ཏོ། །
བཞི་པ་ཉོན་མོངས་པའི་ཀུན་ནས་དཀྲིས་པ་གནོན་པ་ནི། སྤྱིར་བསླབ་པ་སྲུང་བའི་
ཐབས་ཡན་ལག་ལྔ་ལས་བདེ་བར་གནས་པའི་རྐྱེན་བསྟེན་ཏེ་སྲུང་བ་ནི། སྔར་ཟས་དང་གོས་
266



༄༅ །།འདུལ་པ་སྤྱིའི་རྣམ་གཞག
དང་། སྣོད་སྤྱད་དང་། གནས་མལ་བསྟེན་པའི་གཞིས་བསྟན་ལ། འདིར་ལྷག་མ་བཞི་སྟོན་པ་
ལ། གང་ཟག་གཞན་ལ་བརྟེན་པ་དང་། སྤང་བྱ་མི་མཐུན་ཕྱོགས་ངོ་ཤེས་པ་དང་། བསླབ་པ་
ཡོངས་སུ་སྦྱོང་བའི་སྒོ་ནས་དང། རང་གི་བསམ་སྦྱོར་དག་པའི་སྒོ་ནས་སྲུང་བ་དང་བཞིའི་དང་
པོ་ལ། གནས་ཀྱི་བླ་མ་ལ་བརྟེན་པ་དང་། དེ་ལས་གཞན་པའི་གང་ཟག་ལ་བརྟེན་ནས་སྲུང་བ་
གཉིས་ཀྱི་དང་པོ་ནི། མཁན་པོ་ཡོད་ན་དེ་ཉིད་གནས་ཀྱི་བླ་མ་ཡིན་ལ། མེད་ན་གནས་ཀྱི་བླ་མ་
མཚན་ཉིད་དང་ལྡན་པ་ལ་གནས་སུ་གསོལ་བ་བཏབ་ནས་དེ་ལ་སྟོན་པའི་འདུ་ཤེས་བསྐྱེད་
དགོས་ཏེ། མ་མོ་ལས། ལྷན་ཅིག་གནས་པ་དང་། ཉེ་གནས་ཀྱིས་མཁན་པོ་དང་སློབ་དཔོན་
ལ་སྟོན་པའི་འདུ་ཤེས་བསྐྱེད་པར་བྱའོ། །ཞེས་གསུངས་པས། ཤིན་ཏུ་གུས་ཤིང་དེའི་གདམས་
ངག་ལ་ཐེ་ཚོམ་མི་ཟ་བར་བྱས་ལ། གུས་པས་ཕྱག་དང་བསྙེན་བཀུར་བསྟབ་ཅིང་། བདག་ཉིད་
ལོ་བཅུ་ལོན་ལྔ་ཕྲུགས་དང་ལྡན་པར་མ་གྱུར་བར་དུ་མཆོད་རྟེན་ལ་ཕྱག་འཚལ་བའི་དོན་དུ་ཞག་
གཅིག་ལ་ཉེས་པ་མེད་པ་སོགས་ཀྱི་དམིགས་བསལ་མ་གཏོགས་པ་གནས་དང་ཡེ་མི་འབྲལ་བར་
བྱས་ལ་དམིགས་བསལ་བཅུ་མ་གཏོགས་པ་བྱ་བ་ཐམས་ཅད་བླ་མ་ལ་ཞུས་ལ། དེའི་བཀའ་ཇི་
ལྟ་བ་བཞིན་དུ་བཀའ་བློ་མི་བདེ་བ་ལ་སོགས་པའི་ཉེས་པ་ལྔ་མེད་པར་གུས་པ་དང་རྩོམ་པ་ཤས་
ཆེན་པོས་བསྒྲུབ་པར་བྱའོ། །
གཉིས་པ་ནི། གནས་ཀྱི་བླ་མ་ལས་གཞན་རང་གི་བླ་མ་དང་།། གནས་བརྟན་སྡེ་སྣོད་
འཛིན་པ་རྣམས་དང་། མཆེད་གྲོགས་རྒན་པ་རྣམས་ལའང་གནས་ལ་ཞུ་ས་མེད་པའི་དུས་སུ་བྱ་
བ་རྣམས་ཞུས་ལ། དེའི་བཀའ་བཞིན་དུ་སྒྲུབ་པ་དང་། ལུང་དང་རྟོགས་པ་ལ་ཐེ་ཚོམ་ཟ་བ་
རྣམས་སྡེ་སྣོད་འཛིན་པ་རྣམས་ལ་དྲི་ཞིང་སྒྲོ་འདོགས་བཅད། སྤྱིར་ཚངས་པ་མཚུངས་པར་སྤྱོད་
པ་རྒན་གཞོན་བར་གསུམ་ཐམས་ཅད་ལ་གུས་པ་དང་། ཞེ་ས་དང་། དེ་དག་གིས་སྨད་ཀྱིས་
དོགས་པའི་འཇིགས་པ་དང་བཅས་པས་བསྟེན་ན། དེ་དག་གིས་བསླབ་པའི་གནས་རྒྱ་ཆེར་
སྟོན་ཅིང་། ཉེས་པ་ལས་བཟློག །དགེ་བ་ལ་སྦྱོར་བར་འགྱུར་རོ། །འདི་གནས་དང་གནས
པའི་ཚུལ་ཁྲིམས་ཞར་བྱུང་དང་བཅས་པས་བསྟན་ཏོ། །
གཉིས་པ་ནི། ལྟུང་བ་སྡེ་ལྔ་འཁོར་དང་བཅས་པ་ཐམས་ཅད་ཀྱི་ངོ་བོ་ལྕི་ཡང་། ལྟུང་བ་
འབྱུང་བའི་རྒྱུ། ལྟུང་བ་ལས་ལྡང་བའི་ཐབས་རྣམས་ཤེས་པའི་སྒོ་ནས་སྲུང་བ་སྟེ། རྣམ་འབྱེད་
རྣམ་གཉིས་ཀྱིས་བསྟན་ཏོ།
267



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
:གསུམ་པ་བསླབ་པ་ཡོངས་སུ་སྦྱོང་བའི་སྒོ་ནས་སྲུང་བ་ལ། གསོ་སྦྱོང་དང་། དབྱར་
གནས་དང་། དགག་དབྱེ་གསུམ། གསོ་སྦྱོང་ལ་ཞི་གནས་ཀྱི་གསོ་སྦྱོང་ནི། འོག་ཏུ་སྟོན་ལ།
མཐུན་པའི་གསོ་སྦྱོང་ལ། བཅུ་བཞི་པ་དང། བཅོ་ལྔ་དང་། བཀྲ་ཤིས་ཀྱི་དང་། གནོད་པ་
བཟློག་པའི་དང་ དགེ་འདུན་དབྱེ་བ་བསྡུམ་པའི་གསོ་སྦྱོང་དང་ལྔ་སྟེ། དེ་ཐམས་ཅད་ལ་སྦྱོར་
དངོས་མཇུག་གསུམ་ལས། སྦྱོར་བ་ལ། སྟན་ཐབས་ཉམས་པར་མི་བྱ་བ་དང་། ཆོས་འཆད་
ཉན་ཉམས་སུ་མྱོང་བར་བྱ་བ་དང་། རང་གཞན་གྱི་ལྟུང་བ་ཕྱིར་བཅོས་པའོ། །དེ་ལ་གསུམ།
རང་གི་དང་། གཞན་གྱི་དང་། གཉིས་ཀའི་ལྟུང་བ་ཕྱིར་བཅོས་པ་དང་གསུམ་གྱི་དང་པོ་ལ།
གསོ་སྦྱོང་སྔ་མ་འདས་ཚུན་ཆད་དུ་རང་ལ་ལྟུང་བ་བྱུང་མ་བྱུང་ལེགས་པར་བརྟགས་ལ་བྱུང་བར་
ཤེས་ན། བསྡམ་བྱ་རྣམས་བསྡམས་ལ། བཤགས་པར་ནུས་པ་རྣམས་བཤགས། བཤགས་།
པར་མི་ནུས་པའི་ལྟུང་བ་རྣམས་བྱིན་གྱིས་བརླབས་ལ་ལས་གྲོལ་དུ་འདུ། འདུས་ནས་དྲན་ན།
དྲུང་ན་མོལ་བྱིན་གྱིས་བརླབ་བོ། །
གཉིས་པ་ནི། དེའི་ཚེ་རང་གཅིག་པུ་ལྟུང་བ་དང་མི་ལྡན་པར་ཤེས་ན། གྲོགས་ཆོས་
ཤེས་པ་གཅིག་ལ་བསྐུལ་ལ། ཀུན་གྱིས་མཐོང་སར་ཕྱིར་བཅོས་བྱེད་དུ་གཞུག །དེའི་ཐབས་
ཀྱིས་གཞན་ལའང་བསྐུལ་མ་བྱའོ། །
གསུམ་པ་ནི། དེའི་ཚེ་རང་གཞན་ཐམས་ཅད་ལྟུང་བ་མཐུན་པར་གྱུར་ན། དགེ་སློང་
གཅིག་གནས་གཞན་དུ་ལྟུང་བ་ཕྱིར་འཆོས་སུ་བཏང་ལ། དེའི་མདུན་དུ་ཕྱིར་བཅོས་མ་གྲུབ་ན་
བྱིན་གྱིས་བརླབ་བོ། །གཉིས་པ་དངོས་གཞི་ནི། གནས་བརྟན་གྱིས་སོ་སོ་ཐར་པའི་མདོ་གླེང་
གཞི་ཡན་ཆད་ངེས་པར་འདོན། ལྷག་མ་འདོན་པའམ། ཐོས་པ་བསྒྲགས་པ་གང་རུང་བྱ།
མཇུག་བསྔོ་བ་སྨོན་ལམ་གྱིས་རྒྱས་གདབ་པར་བྱ་སྟེ། དེ་ནི། ཚུལ་ཁྲིམས་གསོ་ཞིང་སྡིག་པ་སྦྱོང་
བར་བྱེད་པས་གསོ་སྦྱོང་སྟེ། ཇི་སྐད་དུ། དགེ་བ་མཐའ་དག་ཡང་དག་གསོ་བྱེད་ཅིང་། །སྡིག་
པ་མཐའ་དག་ཡང་དག་འདིར་སྦྱོང་བ། །དེ་གསོ་ཕྱིར་དང་སྡིག་པ་རྣམ་སྦྱོང་ཕྱིར། །དེ་བཞིན་
གཤེགས་པས་གསོ་སྦྱོང་ཞེས་གསུངས་སོ། །ཞེས་སོ། །
གཉིས་པ་དབྱར་གནས་ནི། དབྱར་སྔ་ཕྱིའི་བྱེ་བྲག་གིས། དབྱར་ཟླ་འབྲིང་པོའམ། ཐ་
ཆུང་གི་ཚེས་བཅོ་ལྔ་ཡན་ཆད་ལ་སྦྱོར་ཆོག་རྣམས་བྱས་ནས། དེའི་སང་ཉིན་དངོས་གཞི་ཟླ་བ་
གསུམ་དུ་གནས་པར་ཁས་ལེན་པའི་ཆོ་ག་བྱ། རྗེས་ཁས་བླངས་ནས་དབྱར་གྱི་དམ་ཚིག་རྣམས་་
268
28



༄༅ །འདུལ་བ་སྤྱིའི་རྣམ་གཞག
ལེགས་པར་བསྲུང་ངོ། །དེས་གཞན་གྱི་ལུས་སྲོག་ལ་གནོད་པ་སྤོང་བ་ལ་སོགས་པའི་དགོས་པ་
དྲུག་འགྲུབ་བོ། །
གསུམ་པ་དགག་དབྱེ་ནི། དབྱར་ཟླ་སྔ་ཕྱིའི་བྱེ་བྲག་གིས། སྟོན་ཟླ་འབྲིང་པོའམ། ཐ་
ཆུང་གི་ཚེས་བཅོ་ལྔའི་ལས་ཀྱི་མདུན་རོལ་ཡན་ཆད་ལ་སྦྱོར་ཆོག་རྣམས་བྱས་ནས། དངོས་གཞི་
ལྟུང་བའི་དགག་དབྱེ་ནི། དབྱར་ནང་དུ་ལྟུང་བ་གླེང་བ་བཀག་པ་ལས། ད་མཐོང་ཐོས་དོགས་
གསུམ་གྱི་ལྟུང་བ་གླེང་ཞིག །ལྟུང་བ་ཤེས་ཤིང་མཐོང་ན་ཕྱིར་བཅོས་བྱའོ། །ཞེས་ལྟུང་བ་གླེང་
བའི་སྐབས་འབྱེད་པའོ། །རྗེས་ལ་དགག་དབྱེ་བྱས་པ་དགེ་འདུན་ལ་གོ་བར་བྱེད་པའོ། །རྫས་
ཀྱི་དགག་དབྱེ་ནི། རང་གི་རྫས་དགེ་འདུན་ལ་འབུལ་བའོ། །དེ་ལ་ལྟུང་བའི་དགག་དབྱེས་ཆོས་
རྣམ་པར་དག་པ་དང་། རྫས་ཀྱི་དགག་དབྱེས་རྙེད་པའི་སྒོ་འདུ་བའི་དགོས་པ་འགྲུབ་བོ། །
བཞི་པ་ལ། བསམ་པ་ཕུན་སུམ་ཚོགས་པ་དང་། སྦྱོར་བ་ཕུན་སུམ་ཚོགས་པ་དང་།
བསམ་སྦྱོར་གཉིས་ཀ་དང་ལྡན་པའི་ཚུལ་ཁྲིམས་སྒོམ་པ་དང་གསུམ་གྱི་དང་པོ་ལ། དད་པ་དང་
སྙིང་རྗེ་དང་། ཤེས་རབ་དང་། དྲན་པ་དང་། ཤེས་བཞིན་དང་། ངོ་ཚ་ཤེས་པ་དང་། ཁྲེལ་
ཡོད་པ་དང་། བག་ཡོད་པ་དང་བརྒྱུད་ཀྱི་དང་པོ་ནི། སྤྱིར་འཁོར་བ་རྒྱུ་འབྲས་ཐམས་ཅད་སྐྱོན་
ཅན། མྱ་ངན་ལས་འདས་པའི་རྒྱུ་འབྲས་ཐམས་ཅད་ཡོན་ཏན་ཅན་དུ་ཤེས་ནས་ཡིད་ཆེས་པ་
དང་། ཁྱད་པར་ལྟུང་བ་སྡེ་ལྔའི་དགེ་བ་དང་མི་དགེ་བའི་ལས་ཀྱི་རྣམ་སྨིན་བསྟན་པའི་མདོ་ལས།
བསླབ་བྱ་ཉེས་བྱས་ལས་འདས་ན། དམྱལ་བ་ཡང་སོས་སུ་སྐྱེ། དེ་གཙང་མར་བསྲུངས་ན་རྒྱལ་
ཆེན་རིགས་བཞིར་སྐྱེ། དེ་བཞིན་དུ་སོར་བཤགས་ནས་ཕམ་པའི་བར་ཉམས་ན་དམྱལ་བ་རབ་
།
ཚའི་བར་དང༌། བསྲུངས་ན་གཞན་འཕྲུལ་དབང་བྱེད་ཀྱི་བར་རིམ་བཞིན་སྐྱེ་བར་བཤད་པ་
དང་། ཚུལ་ཁྲིམས་ཉམས་པའི་རྣམ་སྨིན་ལྕི་ཡང་བསྟན་པའི་མདོ་ལས། བསླབ་བྱ་ཉེས་བྱས་
ལས་ཉམས་ན། རྒྱལ་ཆེན་རིགས་བཞི་དང་ཚེ་ཚད་མཉམ་པའི་དམྱལ་བར་སྐྱེ་བ་ལ་སོགས་པ་
རིམ་པ་བཞིན་སྦྱར་ནས་གསུངས་ཤིང་། ལུང་གླེང་གཞི་ལས། ཚུལ་ཁྲིམས་ཉམས་པའི་གང་
ཟག་ལ་ནི་ཉེས་དམིགས་འདི་བཅུ་ཡོད་དེ། བཅུ་གང་ཞེ་ན། ཚུལ་ཁྲིམས་ཀྱིས་བདག་སྨད་པ་
དང་། གཞན་དང་ལྷ་དང་སྟོན་པས་སྨད་པ་དང་། ཚངས་པར་མཚུངས་པར་སྤྱོད་པ་མཁས་པ་
དང་ཆོས་ཉིད་ཀྱིས་སྨད་པ་དང་། ཕྱོགས་ཕྱོགས་སུ་སྡིག་པ་མི་སྙན་པའི་སྒྲ་དང་ཚིགས་སུ་བཅད་
པས་གྲགས་པར་འགྱུར་བ་དང་། མ་རྟོགས་པ་རྣམས་རྟོགས་པར་མི་འགྱུར་བ་དང་། རྟོགས་པ་
269



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
འzརྣམས་ཉམས་པ་དང་། སྔོན་ཐོས་པའི་ཆོས་རྣམས་བརྗེད་པར་འགྱུར་བ་དང་། རྣམ་པར་
འགྱོད་བཞིན་དུ་དུས་བྱེད་པ་དང་། ལུས་དང་བྲལ་ནས་ཤི་བའི་འོག་ཏུ་ངན་འགྲོ་ངན་སོང་དུ་
ལོག་པར་ལྷུང་ནས་སེམས་ཅན་དམྱལ་བར་སྐྱེའོ། །ཞེས་གསུངས་ཤིང་། གཞན་ཡང་། ལུང་
ལས། སྙིགས་མའི་དུས་ཀྱི་དགེ་སློང་རྣམས་དམྱལ་བར་སྐྱེ་ལ། དེ་དག་ལ་དད་ནས་བསྙེན་
བཀུར་བྱེད་པའི་ཡོན་བདག་རྣམས་ལྷར་སྐྱེ་བར་གསུངས་ཤིང་། ཀླུའི་རྒྱལ་པོ་རྒྱ་མཚོས་ཞུས་
པའི་མདོ་ལས་ཀྱང་། དགེ་སྦྱོང་ལྟ་བ་མི་ཉམས་ལ། ཚུལ་ཁྲིམས་ཉམས་པ་རྣམས་ཀླུའི་འཁོར་དུ་
སྐྱེ་བ་ལ་སོགས་པའི་ཉེས་དམིགས་རྣམས་བསམ། ཚུལ་ཁྲིམས་རྣམ་པར་དག་པའི་ཕན་ཡོན་
རྣམས་བསམ་ནས་སྐྱོན་ཡོན་ལ་ཡིད་ཆེས་པ་ནི། ཡིད་ཆེས་པའི་དད་པ་སྟེ། དེ་ལྟ་ལྟུང་བ་ལ་
བག་མེད་དུ་སྤྱོད་པ་ཕལ་ཆེར་ལས་འབྲས་ལ་ཡིད་མ་ཆེས་པས་བྱུང་བ་ཡིན་ནོ། །དེ་ནས་སངས་
རྒྱས་ཀྱི་ཡོན་ཏན་ནི། ལུང་སིལ་བུ་ལས། སངས་རྒྱས་བཅོམ་ལྡན་འདས་དག་ནི། ཆོས་ཉིད་ཀྱི་ནི
ཐུགས་རྗེ་ཆེན་པོ་ཅན། འཇིག་རྟེན་ལ་ཕན་འདོགས་པ་ལ་ཞུགས་པ། སྲུང་བ་གཅིག་པུ་པ།
གཅིག་ཏུ་ཞི་གནས་དང་ལྷག་མཐོང་ལ་གནས་པ། འདུལ་བའི་དངོས་པོ་གསུམ་ལ་མཁས་པ།
ཆུ་བོ་བཞི་ལས་བརྒལ་བ། རྫུ་འཕྲུལ་གྱི་རྐང་པ་བཞིའི་མཐིལ་ལ་རབ་ཏུ་བརྟན་པ། མི་འཇིགས་
པ་བཞིས་འཇིགས་པ་མེད་པ། ཡན་ལག་ལྔ་རབ་ཏུ་རྣམ་པར་འགྲོ་བ་ལྔ་ལས་ཡང་
དགོ་པར་འདས་པ། ཡོན་ལག་དྲུག་དང་ལྡན་པ། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ།
རྟག་ཏུ་མངོན་ཤེས་དྲུག་ལ་གནས་པ། བྱང་ཆུབ་ཀྱི་ཡན་ལག་བདུན་གྱི་མེ་ཏོག་གིས་བརྒྱན་པ།
ཡན་ལག་བརྒྱད་པ་སྟོན་པ། མཐར་གྱིས་གནས་པའི་སྙོམས་པར་འཇུག་པ་དགུ་ལ་མཁས་པ།
སྟོབས་བཅུའི་སྟོབས་དང་ལྡན་པ། ཕྱོགས་བཅུར་སྙན་པར་གྲགས་པ། བརྒྱ་ཕྲག་བཅུ་ལ་དབང་
བསྒྱུར་བའི་མཆོག་ཏུ་གྱུར་པ། ཞེས་བཤད་པ་ལྟར་རིམ། སོ་སོ་ཐར་པར། སྙན་པའི་བ་དན་
འཇིག་རྟེན་གསུམ་དུ་གྲགས། །ཞེས་སོགས་བཤད་པ་ལྟར་སངས་རྒྱས་ཀྱི་ཡོན་ཏན་དང་།
ཆོས་ཀྱི་ཡོན་ཏན། ཚངས་པར་སྤྱོད་པ། ཐོག་མར་དགེ་བ། བར་དུ་དགེ་བ། ཐ་མར་དགེ་བ།
ཞེས་སོགས་དང་། ཁྱད་པར་དུ་འདུལ་བའི་ཡོན་ཏན། སློབ་དཔོན་ཆོས་ཀྱི་ཚོང་དཔོན་གྱིས་
བཤད་པ་དང་ དགེ་འདུན་གྱི་ཡོན་ཏན། ལེགས་པར་ཞུགས་པ། “རིགས་པར་ཞུགས་པ་
སོགས་སམ། ལུང་གླེང་གཞི་ལས། ཉན་ཐོས་ཀྱི་དགེ་འདུན་སྦྱིན་པར་རིགས་པ། རབ་ཏུ་སྦྱིན་
པར་རིགས་པ། ཞེས་བཤད་པ་ལྟ་བུ་བསམ་ནས་སྤུ་ཟིང་ཞེས་བྱེད་ཅིང་མཆི་མ་འབྱུང་བའི་ཙུངས་
པ།
270
www.



༄༅ །།འདུལ་བ་སྤྱིའི་རྣམ་གཞག་
མཚན་ཉིད་ཅན་ནི། དང་བའི་དད་པ་སྟེ། འདི་དང་སྔ་མ་གཉིས་ཡོད་ན་ལྟུང་བ་འབྱུང་བའི་རྒྱུ་
མ་གུས་པ་སྤོང་ངོ། །འཁོར་བ་མཐའ་དག་གི་སྐྱོན་རིག་པས་ཡིད་བྱུང་སྟེ། འཁོར་བ་མཐའ་
དག་ལས་གྲོལ་བའི་མྱ་ངན་ལས་འདས་པའི་ཡོན་ཏན་རིག་ནས་དེ་བདག་གིས་ཐོབ་པར་བྱ་བར་
ནུས་པར་ཤེས་ནས་ཐོབ་པར་འདོད། མྱང་འདས་སྒྲུབ་པར་བྱེད་པའི་ཐབས་ལམ་བདག་གིས་
སྒྲུབ་པར་ནུས་པར་ཤེས་ནས་སྒྲུབ་པར་འདོད་པ་ནི། འདོད་པའི་དད་པ་སྟེ། འདིས་ཚུལ་
ཁྲིམས་ཉམས་པའི་རྒྱུ། དང་པོ་ནས་བླངས་ཉེས་པ་དང་ལོག་པར་སྨོན་པ་གཉིས་སྤོང་ཞིང་།
ཚུལ་ཁྲིམས་ལ་སློབ་པ་ལ་འཁོར་དང་། སྙན་གྲགས་དང་། གོ་ས་ཐོབ་འདོད་ཀྱིས་སློབ་པ་འདུན་
པས་འགྲོ་བ་དང། མི་དང་མི་མ་ཡིན་པའི་གནོད་པའམ། བསྐྲད་ཀྱིས་དོགས་ནས་སློབ་པ་
འཇིགས་པས་འགྲོ་བ་དང་། འགྲན་སེམས་དང་། ཕྲག་དོག་གིས་སློབ་པ་ཞེ་སྡང་གིས་འགྲོ་བ་
དང་། ལྟ་བ་ཕྱིན་ཅི་ལོག་གིས་ཀུན་ནས་བསླངས་ཏེ་སློབ་པ་གཏི་མུག་གིས་འགྲོ་བ་སྟེ། འགྲོ་བ་
མ་ཡིན་པ་བཞི་དང་བྲལ་བར་འགྱུར་རོ། །
གཉིས་པ་སྙིང་རྗེ་ནི། སངས་རྒྱས་ཀྱི་བསྟན་པ་སྙིང་རྗེས་རབ་ཏུ་ཆེ་བ་ཡིན་པས།
སེམས་ཅན་ཐམས་ཅད་ཕ་མར་མ་གྱུར་པ་མེད་ཅིང་། ཕ་མ་བྱས་རེས་ལ་ཕན་ཚད་མེད་པ་
བཏགས་པའི་དྲིན་ཅན་ཡིན་པ་ལ། སྡུག་བསྔལ་ཆེན་པོས་གཟིར་བ་འདི་རྣམས་ཤིན་ཏུ་སྙིང་རྗེ་
བས། འདི་དག་བདེ་བ་དང་ལྡན་པར་གྱུར་ཅིག་སྙམ་པའི་བྱམས་པ་དང་། འདི་དག་ལ་གནོད་
པ་གཞི་བཅས་ལས་ལྡོག་པར་བྱའོ། །སྙམ་པ་དགོས་ཏེ། སོ་ཐར་གྱི་སྡོམ་པ་སེམས་ཅན་ཐམས་
ཅད་ལ་གནོད་པ་ལས་ལྡོག་པ་ཡིན་པའི་ཕྱིར། མཛོད་དུ། སྡོམ་པ་སེམས་ཅན་ཐམས་ཅད་
ལ། །ཞེས་སོ། །
གསུམ་པ་ཤེས་རབ་ནི། རྟག་ཆད་ཀྱི་མཐའ་གཉིས་སྤངས་པ་དབུ་མའི་ལམ། འདུས་
བྱས་ཐམས་ཅད་མི་རྟག །ཟག་བཅས་ཐམས་ཅད་སྡུག་བསྔལ། ཆོས་ཐམས་ཅད་བདག་མེད།
མྱ་ངན་ལས་འདས་པ་ཐམས་ཅད་ཞི་བར་རྟོགས་པའི་ལྟ་བ་རྣམ་དག་ཅིག་དགོས་ཏེ། དེ་ལྟ་མ་
ཡིན་ན། ལྟ་བ་ཉམས་པར་འགྱུར་ཏེ། མ་མོ་ལས། ལྟ་བ་ཉམས་པར་གྱུར་པ་གང་ཞེ་ན། ལྟ་
བ་དྲུག་ཅུ་རྩ་གཉིས་སུ་རྟོག་པའི་ལྟ་བ་ལས་གང་ཡང་རུང་བའི་ལྟ་བར་གྱུར་པ་དེ་ལྟ་བུ་ནི། ལྟ་བ་
ཉམས་པ་ཞེས་བྱའོ། །ཞེས་དང་། འདུལ་བ་བསྡུ་བར། ལྟ་བ་ཕུན་སུམ་ཚོགས་པ་ནི། མདོར་
བསྡུ་ན་རྣམ་པ་ལྔ་སྟེ། སྒྲོ་འདོགས་པ་འཇིག་ཚོགས་ལ་ལྟ་བ་དང་ མཐར་འཛིན་པའི་ལྟ་བ་S...
271



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སྤངས་པ་དང་། སྐུར་པ་འདེབས་པ་ལོག་པའི་ལྟ་བ་སྤངས་པ་དང། དེ་དང་འབྲེལ་པའི་ལྟ་བ་
མཆོག་ཏུ་འཛིན་པ་སྤངས་པ་དང། ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པའི་ལྟ་བ་
སྤངས་པ་དང་། དགེ་མཚན་དང་། བདེན་པ་དང་། གཙང་སྦྲ་ལ་སོགས་པའི་ལྟ་བ་སྤངས་
པའི་ཕྱིར། ཞེས་སོ། །འདི་ཡོད་ན་ཚུལ་ཁྲིམས་ཉམས་པའི་རྒྱུ་ངེས་པར་འབྱུང་བ་མ་ཡིན་པ་
སྤོང་ངོ་། །
བཞི་པ་དྲན་པ་ལ། སྔར་བླང་དོར་ལ་བླང་དོར་དུ་ཤེས་པ་དེ། མ་བརྗེད་པ་སྟེ། དེ་ལ་
སྔ་འདྲེན་གྱི་དྲན་པ་བྱར་པ་ལྟ་བུ་ནི། བྱ་བ་གང་དང་གང་རྩོམ་འདོད་པ་ནི་བླང་དོར་དྲན་པས་
བླང་དོར་དུ་ངོ་ཤེས་པར་བྱེད་པ། ཐད་ཆོད་ཀྱི་དྲན་པ་སྒོ་བ་ལྟ་བུ་ནི། བྱ་བ་དེ་བྱེད་པ་ན་བླང་
དོར་དྲན་པས་བླང་དོར་ལ་འཇུག་པའོ། །ཕྱིས་བསྙེགས་ཀྱི་དྲན་པ་རྐུན་མོ་རྗེས་གཅོད་པ་ལྟ་བུ་
ནི། བྱ་བ་དེ་བྱས་པའི་རྗེས་ལ་ཉེས་པར་དྲན་ན་ཕྱིར་འཆོས། ལེགས་པར་དྲན་ན་དགའ་
བསྒོམ་པའོ། །
ལྔ་པ་ལ། ཤེས་བཞིན་བཅུ་བཞི་དང་། ཁྱད་པར་འདུ་ཤེས་ལྔ་བསྟན་པ་གཉིས་ཀྱི་དང་
པོ་ནི། ཉན་སར། འདི་ལྟར། འདི་ན་ལ་ལ་འགྲོ་བ་དང་། ལྡོག་པ་ལ་ཤེས་བཞིན་དུ་སྤྱོད་པར་
བྱེད་པ་དང་། ཅུང་ཟད་བལྟས་པ་དང༌། རྣམ་པར་བལྟས་པ་དང་། བསྐུམ་པ་དང་། བརྐྱང་
བ་དང་། རྣམི་སྦྱོར་དང་། ཆོས་གོས་དང་། ལྷུང་བཟེད་བཅའ་བ་དང་། ཟོས་པ་དང་ །
འཐུང་བ་དང་། འཆོས་པ་དང་། མྱངས་པ་དང་། སོང་བ་དང་ སྡོད་པ་དང་། འདུག་པ་
དང་། ཉལ་བ་དང་། མི་ཉལ་བ་དང་། སྨྲ་བ་དང་། མི་སྨྲ་བ་དང། གཉིས་ཀྱི་སྙོམས་པ་སེལ་
བ་ཡང་ཤེས་བཞིན་དུ་སྤྱོད་པ་ཡིན་ནོ། །ཞེས་པས། ཕར་འགྲོ་ན་ཡང་འགྲོའོ་ཞེས་ཤེས། འདི་
ནི་འགྲོ་བར་བྱ་བ་ཡིན། འདི་ནི་འགྲོ་བར་བྱ་བ་མ་ཡིན། འདི་ནི་འགྲོ་བར་བྱ་བའི་དུས་ཡིན།།
འདི་ནི་དུས་མིན། རྣམ་པ་འདི་ལྟར་འགྲོ་བར་བྱ། འདི་ལྟར་འགྲོ་བར་མི་བྱ། ཞེས་ཤེས་ནས་
འགྲོ་བར་བྱ་བའི་དུས་དང་། གནས་དང་། ཇི་ལྟར་འགྲོ་བར་བྱ་བ་ཤེས་ནས་འགྲོ་ཡི། བཟློག་
ན་མི་འགྲོ་བ་ནི། འགྲོ་ལྡོག་ལ་ཤེས་བཞིན་དུ་སྤྱོད་པའོ། །དེ་བཞིན་དུ་མྱངས་པ་ཞེས་པའི་བར་
ནི། རྒྱུ་བ་དང་ལྡན་པའི་ལས་ལྔའོ། །སོང་བ་ཞེས་པ་ནས་གཉིད་ཀྱི་སྙོམས་པ་སེལ་བ་ཞེས་པའི་
བར་སྤྱོད་པ་དང་ལྡན་པའི་ལས་རྣམ་པ་ལྔ། རྒྱུ་བའམ་སྤྱོད་པའི་ལས་དེ། དང་པོ་རྩོམ་པ་ནས་
ལས་དེ་ཉིད་ལ་དྲན་པ་ཉེ་བར་བཞག་ཅིང་སྤྱོད་པ་ལས། དེ་དྲན་པས་ཟིན་ཅིང་བག་ཡོད་ཀྱིས་
272



༄༅ །།འདུལ་བ་སྤྱིའི་རྣམ་གཞག།
ཀྱང་ཟིན་པ། གཞི་གང་ལ། ཕྱོགས་གང་དུ། དུས་གང་གི་ཚེ། ཇི་སྙེད་ཅིག །རྣམ་པ་གང་
གིས། ཇི་ལྟར་བརྟག་པར་བྱ་བའི་གཞི་དེ་ལ། ཕྱོགས་དེར། དུས་དེའི་ཚེ། དེ་སྙེད་ཅིག །
རྣམ་པ་དེས། དེ་ལྟར་རྟོག་ཅིང་ཤེས་པ། རྒྱུ་སྤྱོད་གཉིས་ཀ་དང་ལྡན་པའི་ཤེས་བཞིན་ཏེ་
བཞིའོ། །
གཉིས་པ་ནི། འདུལ་བ་བསྡུ་བར། དགེ་སློང་འདུལ་བའི་བསླབ་པ་ལ། །བརྩོན་པ་དེ་
ནི་འདུ་ཤེས་ཀྱིས། །གནས་པ་རྣམ་པ་ལྔ་ཡིན་ཏེ། །གྲོང་དུ་འཇུག་པར་བྱེད་པ་ན། །བཙོན་
རར་འཇུག་པའི་འདུ་ཤེས་དང་། །གཙུག་ལག་ཁང་ན་མདོ་སྡེ་བཞིན། །རྟག་ཏུ་དགེ་སྦྱོང་འདུ་
ཤེས་དང་། །ཟས་ལ་རྟག་པར་ནད་ཀྱི་ནི། །གཉེན་པོ་ཉིད་དུ་འདུ་ཤེས་དང། །རབ་དབེན་
ཤེས་པ་རྣམ་གཉིས་ལ། །ལོང་པ་འོན་ལྐུགས་འདུ་ཤེས་དང་། །ཉལ་ན་དགོན་པའི་རི་དྭགས་
འོ
ལྟར། །ཐུམ་ཕྲས་ཀྱི་ནི་འདུ་ཤེས་དང། །དེ་ལྟར་གནས་པའི་དགེ་སྦྱོང་ནི། །རྒྱལ་ལ་འོས་པའི་
ལོངས་སྤྱོད་ལ། །གནས་ཀྱང་འདོད་པ་བསོད་ཉམས་ཀྱི། །རྗེས་སུ་སྦྱོར་བར་མི་འགྱུར་རོ། །
ཞེས་སོ། །དེ་ལ་དགེ་སློང་གི་འདུ་ཤེས་ནི། མདོ་ལས། ཚེ་དང་ལྡན་པ་དག །གནས་ཉི་ཤུ་རྩ་
གཉིས་པོ་འདི་དག་ནི། རབ་ཏུ་བྱུང་བས་ཡང་དང་ཡང་དུ་སོ་སོར་བརྟག་པར་བྱ་སྟེ། བདག་ནི།
ཁྱིམ་པའི་རྟགས་སྤངས་པ་སྟེ། མི་སྡུག་པའོ། །ཞེས་གནས་འདིར་རབ་ཏུ་བྱུང་བས་ཡང་དང་
ཡང་དུ་སོ་སོར་བརྟག་པར་བྱའོ། །བདག་ནི། མི་འདྲ་བར་ཁས་བླངས་པ་སྟེ། བདག་ནི་ཆ་
བྱད་དང་བྱ་བ་གཞན་ནོ། །བདག་གི་འཚོ་བ་ནི། གཞན་ལ་རག་ལས་ཏེ། བདག་གི་འདི་ལྟ་
སྟེ། ཆོས་གོས་དང་། བསོད་སྙོམས་དང་། མལ་སྟན་དང་། ན་བའི་གསོས་སྨན་དང་།
བྱད་ཕ་རོལ་ལ་བཙལ་དགོས་པའོ། །བདག་ཇི་སྲིད་འཚོའི་བར་དུ་འདོད་པ་རྣམས་ལས་ལྡོག་
པར་བྱ་བའོ། །བདག་ཇི་སྲིད་འཚོའི་བར་དུ་མི་རྣམས་ཀྱི་རྩེད་མོ་དགའ་བ་དག་ལས་ལྡོག་པར་
བྱས་པའོ། ། ཅི་བདག་གི་ཚུལ་ ཁྲིམས་དག་གིས་མ་སྨད་དམ། ཅི་བདག་ལ་ཚངས་པར་
མཚུངས་པར་སྤྱོད་པ་མཁས་པ་དག་གིས་ཆོས་ཉིད་ཀྱིས་མ་སྨད་དམ། ཅི་གང་བདག་ཉིད་མ་
སྨྲས་པ་དང་། མ་ཉམས་པར་སྤྱོད་དམ། ཅི་བདག་ཉིད་ཡུལ་འཁོར་གྱི་བསོད་སྙོམས་དོན་ཡོད་
པར་ཟའམ། ཅི་བདག་གཅིག་པུ་ཀུན་དགའ་ར་བ་སྟོང་པར་མངོན་པར་དགའ་འམ། བདག་
ཇི་ལྟ་བུར་གྱུར་པས་ཉིན་མཚན་འདའ། ཅི་གང་འདུ་བྱེད་ཐམས་ཅད་སྟོང་པ་ཉིད་དུ་དམིགས་
པས་སྲིད་པ་ཟད་པ། འདོད་ཆགས་དང་བྲལ་བའི་མྱ་ངན་ལས་འདས་པ་ལ་བདག་གིས་སེམས་པཡོ་
273



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
:འཇུག་པ་དང། དང་བ་དང་། ཡང་དག་པར་གནས་པ་དང་། རྣམ་པར་གྲོལ་བར་གྱུར་ཏམ།
ཅི་གང་ཕུང་པོ་མི་རྟག་པ་ཉིད་དང་། ཕུང་པོ་གསོག་ཉིད་དང་། ཕུང་པོ་སྙིང་པོ་མེད་པ་ཉིད་ལ་
བདག་གི་སེམས་རབ་ཏུ་འཇུག་པ་དང་། དང་བ་དང། ཡང་དག་པར་གནས་པ་དང། རྣམ་
པར་གྲོལ་བར་གྱུར་ཏམ། ཅི་གང་བདག་འཆི་བའི་ཚེ་ཚངས་པ་མཚུངས་པར་སྤྱོད་པ་རྣམས་
ཀྱིས་བདག་ལ་དྲིས་ན་ཡུལ་ཡུལ་པོ་མ་ཡིན་ཞིང་། བག་ཚ་བ་མེད་པ་དང་། འཇིགས་པ་མེད་
པར་ཡང་དག་པར་ལུང་སྟོན་པར་བྱེད་པ་གང་ཡིན་པ། དགེ་སྦྱོང་གི་འབྲས་བུ་བཞི་ལས་གང་
ཡང་རུང་བ་ཞིག་ཐོབ་བམ། བདག་སྐྱེ་བའི་ཆོས་ཅན། སྐྱེ་བའི་ཆོས་ཉིད་ལས་མ་འདས་པ།
རྒས་པའི་ཆོས་ཅན་ཏེ། རྒྱ་བའི་ཆོས་ཉིད་ལས་མ་འདས་པ། ན་བའི་ཆོས་ཅན་ཏེ། ན་བའི་
ཆོས་ཉིད་ལས་མ་འདས་པ། ཕ་མ་ལ་སོགས་པ་ཡོངས་སུ་བཏང་བའོ། །བདག་ནི། འཆི་བའི་
ཆོས་ཅན་ཏེ། འཆི་བའི་ཆོས་ཉིད་ལས་མ་འདས་པ། བདག་ནི། འདོད་པ་དང་། སྡུག་པ་
དང་། ཕོངས་པ་དང་། ཡིད་དུ་འོང་བ་ཐམས་ཅད་དང་། དབྱེ་བ་དང་། མེད་པ་དང་། བྲལ་
བ་དང་། མི་ལྡན་པར་འགྱུར་བའོ། །བདག་ནི། ལས་བདག་གིར་བྱས་པའོ། །ལས་ཀྱི་སྐྱེ་
གནས་པ། ལས་ཀྱི་བགོ་སྐལ་ལ་སྤྱོད་པ། ལས་བརྟན་པར་བྱ་བ་སྟེ། ལས་དགེ་བའམ། མི་
དགེ་བ་གང་དང་གང་བྱེད་པ་ལས་དེ་དང་དེ་ཉིད་ཀྱི་སྐལ་བ་ཅན་དུ་འགྱུར་སྙམ་དུ་གནས་འདིར་
རབ་ཏུ་བྱུང་བས་ཡང་དང་ཡང་དུ་སོ་སོར་བརྟག་པར་བྱའོ། །གནས་ཉི་ཤུ་རྩ་གཉིས་པོ་འདི་ལ་
ཡང་དང་ཡང་དུ་སོ་སོར་བརྟགས་པས་དགེ་སྦྱོང་གི་འདུ་ཤེས་ཡོངས་སུ་རྫོགས་པར་འགྱུར་རོ། །
ཞེས་སོ། །དེ་ལྟར་དྲན་པ་དང་། ཤེས་བཞིན་གཉིས་ཡོད་ན། ལྟུང་བ་འབྱུང་བའི་རྒྱུ་བག་མེད་
པ་སྤོང་ཞིང་། ཚུལ་ཁྲིམས་ཉམས་པའི་རྒྱུ་བག་མེད་པ་དང་། ལེ་ལོས་ཡོངས་སུ་ཟིན་པའི་བག་
མེད་པ་སྤོང་ངོ་། །
དྲུག་པ་ངོ་ཚ་ཤེས་པ་ནི། ཚུལ་ཁྲིམས་ཉམས་པའི་ཉེས་དམིགས་རྣམས་ཀྱིས་བདག་ལ་མི་
འདོད་པ་འབྱུང་བས་འཇིགས་ནས་ཁ་ན་མ་ཐོ་བ་ལ་འཛེམ་པའོ། །བདུན་པ་ཁྲེལ་ཡོད་པ་ནི།
བདག་གིས་འཇིག་རྟེན་དང་འདུལ་བ་དང་འགལ་བའི་ཁ་ན་མ་ཐོ་བ་སྤྱད་ན། སྟོན་པ་དང་།
ལྷ་དང་། མཁན་སློབ་དང་། གྲོགས་རྣམས་ཀྱིས་ཁྲེལ་བར་འགྱུར་རོ། །སྙམ་ནས་ཁ་ན་མ་ཐོ་བ་
ལ་འཛེམ་པ་སྟེ། འདི་གཉིས་ཡོད་ན། ཚུལ་ཁྲིམས་ཉམས་པའི་རྒྱུ་བཅུས་བླངས་པ་ཡོངས་སུ་
ཉམས་པར་འགྱུར་བ་སྤོང་ངོ་། །བརྒྱད་པ་བག་ཡོད་པ་ནི། སྔར་བཤད་པའི་བག་ཡོད་རྣམ་པ་
274



༄༅ །།འདུ་ལ་བ་སྤྱིའི་རྣམ་གཞག
ལྔ་པོ་ཉིད་དོ། །
གཉིས་པ་སྦྱོར་བ་ཕུན་སུམ་ཚོགས་པ་ལ། ཐོག་མར་མེད་དུ་མི་རུང་བའི་འདུལ་བ་ལ་
བསླབ་པ། ལྟུང་བ་མི་འབྱུང་བའི་རྒྱུ་བཞི་ལ་བསླབ། བསླབ་པ་དང་མི་མཐུན་པའི་ཆོས་ལྔ་
སྤངས་པ་ལ་བསླབ། མཐུན་པའི་ཆོས་ལྔ་བསྟེན་པ་ལ་བསླབ། ཡོངས་སུ་ཤེས་པའི་ཆོས་ལྔ་ཤེས་
པ་ལ་བསླབ། བསླབ་པ་ལ་བརྩོན་པའི་ཆོས་ལྔ་ལ་བསླབ་པ་དང་དྲུག་གི་དང་པོ་ནི། རིན་ཆེན་
ཕྲེང་བ་ལས། དེ་ནས་རབ་ཏུ་བྱུང་བ་ཡིས། །དང་པོར་བསླབ་ལ་གུས་པར་བྱ། ། སོ་སོ་ཐར་
བཅས་འདུལ་བཅས་པ། །མང་ཐོས་དོན་ལྡན་དབབ་ལ་སྒྲིམས། །ཞེས་གསུངས་པས། ཐོག་
མ་ཉིད་དུ་འདུལ་བ་མཉན་པར་བྱའོ། །
གཉིས་པ་ནི། འདུལ་བ་བསྡུ་བར། བསྡམ་སོགས་བལྟ་སོགས་བྱ་ཉུང་དང་། །འདྲེས་
པར་གནས་པ་མེད་སོགས་དང། །ལས་དང་པོ་ལ་སོགས་པ་ཡིས། །ལྟུང་བ་འབྱུང་བ་མེད་པ་
ཡིན། །ཞེས་ཏེ། དབང་པོའི་སྒོ་བསྡམ་པ་དང་། ཟས་ཀྱི་ཚོད་རིག་པ་དང་། ནམ་གྱི་ཆ་སྟོད་
སྨད་ལ་མི་ཉལ་བར་རྣལ་འབྱོར་ལ་བརྩོན་པ་དང་། ཤེས་བཞིན་དུ་སྤྱོད་པ་ནི། དང་པོ། དགེ་
སྦྱོང་གི་ཚུལ་ལ་ཤས་ཆེ་བར་བལྟ་བ་དང་། སྟོན་པ་དང་གྲོགས་ལ་གུས་པ་དང་། ངོ་ཚ་ཁྲེལ་ཡོད་
ཀྱིས་ལྟུང་བ་ལ་འཛེམ་པ་ནི། གཉིས་པ། བྱ་བ་དང་། དོན་དང་། ལས་མཐའ་དང་། འདུ་
འཛི་ཉུང་བ་ནི། གསུམ་པ། ཁྱིམ་དང་ རབ་བྱུང་དང་མི་འདྲེས་པར་གནས་ཤིང་། ལྟུང་བ་
ཡོད་མེད་ལ་མཁས་པ་དང་། དགེ་ཕྱོགས་ལ་གཅིག་ཏུ་ངེས་པར་བྱེད་པ་ནི། བཞི་པའོ། །
གསུམ་པ་ནི། འདུལ་བ་བསྡུ་བར། འདུལ་བའི་བསླབ་དང་མི་མཐུན་པའི། །ཆོས་ནི་
རྣམ་ལྔར་རིག་པར་བྱ། །བར་དུ་གཅོད་དང་དམ་ཆོས་ལྟར། །བཅོས་དང་སྡིག་པའི་གྲོགས་པོ་
དང་། །གླེན་ཞིང་ཉོན་མོངས་མང་བ་དང་། །སྔོན་གྱི་ཚོགས་སྟོབས་ཆུང་བ་ཡིན། །ཞེས་ཏེ།
བར་དུ་གཅོད་པ་ལྔ་དང་། ཆོས་ལྟར་བཅོས་པ་ཉི་ཤུ་རྩ་གསུམ་དང་། སྡིག་གྲོགས་དང་། གླེན་
ཞིང་ཉོན་མོངས་པ་མང་བ་དང་། སྔོན་གྱི་ཚོགས་སྟོབས་ཆུང་བ་དང་ལྔའོ། །
བཞི་པ་ནི། འདུལ་བ་བསྡུ་བར། ལེགས་པར་ངེས་འབྱུང་གང་ཡིན་དང་། །འདྲི་དང་
སོ་སོར་རྟོག་པ་དང་། །གཉེན་པོ་སྒོམ་པར་བྱེད་པ་དང། །དད་པ་ཡིན་ཏེ་དེ་ལ་ཡང་། །དང་
པོ་ལ་བརྟེན་གཞན་དག་བྱེད། །དེ་དག་ལྟུང་བ་མི་འབྱུང་སྟེ། ། མི་ཤེས་ལ་སོགས་གོ་རིམ་
བཞིན། །ཞེས་པས། དང་པོར་འཇིགས་སྐྱོབ་དང་། ལེགས་སྨོན་མ་ཡིན་པར་ངེས་འབྱུང་ལ
275



༄༅།།དཔལ་ལྡན་ས་སྐྱ་པའི་གསུང་རཔ་གྲ་བ།ས་ཆེན་བཅོ་བརྒྱུད་ལས། པོད་དང་པོ།
.
..གིས་རབ་ཏུ་བྱུང་བ་དང་། བྱུང་ནས་སྡེ་སྣོད་འཛིན་པ་རྣམས་ལ་ལྟུང་བ་ཡོད་མེད་སོགས་འདྲི་བ་
དང་། དུས་གསུམ་དུ་རང་གི་ཚུལ་ཁྲིམས་ལ་སོ་སོར་རྟོག་ཅིང་། ཉེས་པ་མེད་ན་དགའ་བ་སྒོམ།
བྱུང་ན་ཕྱིར་འཆོས་པ་སོ་སོར་རྟོག་པ་དང་། ཉིན་མོ་དང་ནམ་གྱི་ཆ་སྟོད་སྨད་ལ་ཚུལ་ཁྲིམས་སྨྲ་
བ་དང་། སྒྲ་ཙམ་གྱིས་ཆོག་པར་མི་འཛིན་པ་དང་། འདོད་ཆགས་ཀྱི་གཉེན་པོར་མི་སྡུག་པ།
ཞེ་སྡང་གི་གཉེན་པོར་བྱམས་པ། གཏི་མུག་གི་གཉེན་པོར་རྟེན་འབྲེལ། ང་རྒྱལ་གྱི་གཉེན་པོར་
ཁམས་ཀྱི་རབ་དབྱེ། རྣམ་རྟོག་གི་གཉེན་པོར་དབུགས་འབྱུང་རྔུབ། བདག་དང་བདག་གིར་
བལྟ་བའི་གཉེན་པོར་སྟོང་པ་དང་བདག་མེད་སྒོམ་པ་གཉེན་པོ་སྒོམ་པ་དང་། ལྟུང་བའི་ཉེས་
དམིགས་ལ་ཡིད་ཆེས་པའི་དད་པ་སྟེ། དང་པོ་ལ་བརྟེན་ནས་ལྷག་མ་བཞི་པོས་རིམ་པ་བཞིན་དུ་
མི་ཤེས་པ་དང་། བག་མེད་པ་དང་། ཉོན་མོངས་པ་མང་བ་དང་། མ་གུས་པ་ལྟུང་བ་འབྱུང་
བའི་གཉེན་པོ་བྱེད་དོ། །
ལྔ་པ་ནི། འདུལ་བ་བསྡུ་བར། འདུལ་བའི་བསླབ་པ་བརྩོན་པ་ཡིས། །གནས་ལྔ་
ཡོངས་སུ་ཤེས་བྱ་སྟེ། །དངོས་པོ་དང་ནི་ལྟུང་བ་དང་། །གང་ཟག་རྫས་བླང་གནོད་པའོ། །
ཞེས་ཏེ། གནས་ལྔ་ནི། དངོས་པོ་དང་། ལྟུང་བ་དང་། གང་ཟག་དང། རྫས་བླང་བ་དང་།
གནོད་པ་ཡོངས་སུ་ཤེས་པའོ། །
དྲུག་པ་ནི། འདུལ་བ་བསྡུ་བར། འདུལ་བ་ཉེར་ཞི་ཆོས་ལྔ་སྟེ། ངེས་པ་དང་ནི་སྤོང་བ་
དང༌། །སྤོང་བའི་ཡན་ལག་བསྙེན་བཀུར་དང་། །རྩོད་པ་ཉེ་བར་ཞི་བ་ཡིན། །ཞེས་ཏེ། ཉེ་
བར་ཞི་བའི་ཆོས་ལྔ་ནི། ངེས་ཤིང་འགྲོགས་ན་བདེ་བ་མགུ་བའི་ཆོས་དྲུག །སྤོང་བ་འཁོར་ལོ་
བཞི། སྤོང་བའི་ཡན་ལག་ལྔ། བསྙེན་བཀུར་སྟོན་པའི་བསྙེན་བཀུར་ལ་སོགས་པ་ལྔ། རྩོད་པ་
ཞི་བྱེད་ཀྱི་ཆོས་བདུན་རྣམས་སོ། །
གསུམ་པ་བསམ་སྦྱོར་གཉིས་ཀ་དང་ལྡན་པའི་ཚུལ་ཁྲིམས་སྒོམ་པ་ནི། མ་མོ་བྱ་བའི་ཕུང་
པོ་ལས། དགེ་སློང་གནས་བརྟན་དང་། བར་མ་དང་། གསར་བུ་ཐམས་ཅད་ཀྱིས་ཀྱང་རབ་
ཏུ་བྱུང་བའོ། །སྙམ་དུ་སེམས་མངོན་དུ་གཞག་པར་བྱ། སངས་རྒྱས་བཅོམ་ལྡན་འདས་མགོན་
མཛད་པ་ལ་མགོན་པོའོ། །སྙམ་དུ་འདུ་ཤེས་མངོན་དུ་གཞག་པར་བྱ། མྱ་ངན་ལས་འདས་པ་
ལ་གཞོལ་བར་བྱ། བསླབ་པའི་གཞི་ཇི་ལྟ་བུ་བཅས་པ་ལ་མཚུངས་པར་སྤྱད་པར་བྱ། བླ་མའི་
ཁྱད་པར་ཆུད་པའི་ཕྱིར་ནན་ཏན་དུ་བྱ། ཞེས་གསུངས་པས། ནམ་གྱི་ཆ་སྨད་སུམ་ཆ་ཡོད་ཙམ་
276



༄༅།།འདུལ་བ་སྤྱིའི་རྣམ་གཞག
ནས་ལངས་ཏེ། རང་ལ་རབ་ཏུ་བྱུང་བ་དགེ་སློང་གི་འདུ་ཤེས་བཞག་ལ། འཁོར་བ་མཐའ་དག་
གིས་ཡིད་བྱུང་ནས་མྱ་ངན་ལས་འདས་པ་ལ་གཞོལ་བའི་ངེས་འབྱུང་གི་བསམ་པ་བསྐྱེད་དེ།
སེམས་ཅན་ཐམས་ཅད་ལ་དམིགས་པའི་བྱམས་སྙིང་རྗེའི་སེམས་དང་། ཆོས་ཐམས་ཅད་སྟོང་
པ་དང་བདག་མེད་པར་རྟོགས་པ་ཟུང་དུ་འབྲེལ་བས། སངས་རྒྱས་ལ་སྡུག་བསྔལ་ལས་སྐྱོབ་
པའི་མགོན་པོའོ། །སྙམ་དུ་ཤེས་པའི་སྒོ་ནས་དཀོན་མཆོག་གསུམ་ལ་སྐྱབས་སུ་འགྲོ་བ་དུང་བ་
བྱས་ལ། བསླབ་པའི་གཞི་ཇི་ལྟར་བཅས་པ་ལ་མཚུངས་པར་སྤྱད་པ་ནི། འདི་ཡིན་ཏེ། དེ་
ནས་ནམ་ལངས་ཀྱི་བར་དུ་མན་ངག་ཡོད་ན་བསམ་གཏན་བྱ་ཞིང་། མེད་ན་ཁ་ཏོན་བྱ། ནམ་
ལངས་པ་དང་ལངས་ཏེ་གོས་ཚགས་བཅོས་ལ་སོ་ཤིང་དོར། གདོང་བཀྲུས་ནས་སངས་རྒྱས་ལ་
ཕྱག་དང་མཆོད་པ་སོགས་བྱ། དེ་ནས་བླ་མ་ཅན་དེར་སོང་སྟེ། ཕྱག་སྙུན་གསོལ་བ་ལ་སོགས་
པའི་བསླབ་པ་རྣམས་བྱ། དེ་ལ་སྤྱོད་ལམ་འགྲོ་ཆག་ཉལ་འདུག་གང་གིས་གང་ཟག་དམ་པ་
རྣམས་དང་། འདུལ་བ་ལ་བསླབ་པ་རྣམས་ཀྱིས་སྨད་པར་མི་འགྱུར་བའི་སྤྱོད་ལམ་གྱི་ཆོ་ག་
དང་། ཆོས་གོས་བགོ་བ་དང་། བཤང་གཅི་དོར་བ་དང་། སོ་ཤིང་བཟའ་བ་དང་། ཆུ་བཏུང་
བ་དང་། གྲོང་དུ་འཇུག་པ་དང་། བསོད་སྙོམས་སྒྲུབ་པ་དང་། བཟའ་བ་དང་། ལྷུང་བཟེད་
བཀྲུ་བ་དང་ བཞག་པ་དང་། མལ་དང་། སྟན་བཤམ་པ་དང་། དེ་དག་བསྡུ་བ་དང། ལྷུང་
བཟེད་དང་། ཆོས་གོས་ཀྱི་ལས་ལ་སོགས་པ་གང་དུ་བྱ་བ་དང་། ཇི་ལྟར་བྱ་བ་དང་། འཇིག་
རྟེན་པས་སྨད་ཅིང་རྩོད་པར་མི་འགྱུར་བ་དང་། དམ་པ་རྣམས་ཀྱིས་སྨད་པར་མི་འགྱུར་བ་
འཕྲལ་གྱི་བྱ་བའི་ཆོ་ག་དང་། ཁ་ཏོན་དང་། བླ་མ་ལ་འདུད་ཅིང་ལྡང་བ་དང། སྙིང་བརྩེ་བས་
ནད་གཡོག་དང་། འདུན་པ་སྦྱིན་པ་དང་། ལུང་དབོག་པ་དང་། ཞུ་བ་དང་། ཆོས་ཉན་པ་
དང་། གྲོགས་གོང་མ་ལ་ལུས་ཀྱི་ཞལ་ཏ་བྱ་བ་དང་། གཞན་དགེ་ཕྱོགས་འཛིན་དུ་གཞུག་པ་
དང་། ཆོས་སྟོན་པ་དང་། ནང་དུ་ཡང་དག་འཇོག་པ་དང་། སྐྱིལ་མོ་ཀྲུང་བཅའ་བ་དང་།
འདུག་པ་ལ་སོགས་པ་གང་དུ་བྱ་བ་དང་། ཇི་ལྟར་བྱ་བ་ལ་འཇིག་རྟེན་པ་དང་དམ་པ་རྣམས་
ཀྱིས་སྨད་པར་མི་འགྱུར་བ་ནི། དགེ་བའི་ཕྱོགས་ལ་བརྟེན་པའི་ཆོ་ག་སྟེ། ཆོ་ག་ཕུན་སུམ་
ཚོགས་པ་དང་། སྤྱོད་ཡུལ་མ་ཡིན་པའི་གནས་ལྔ་སྤངས་ནས་ཁ་ན་མ་ཐོ་མེད་པའི་སྤྱོད་ཡུལ་ལ་
སྤྱོད་པ། སྤྱོད་ཡུལ་ཕུན་སུམ་ཚོགས་པ་དང། ལྟུང་བ་ཆུང་ངུ་དག་ལའང་ཉེས་དམིགས་ཆེན་པོ་
ཡོད་པས་འཇིགས་པར་བལྟ་ཞིང་། བསམ་བཞིན་དུ་སྲོག་གི་ཕྱིར་ཡང་ལྟུང་བ་ཆུང་ངུ་མི་འབྱིན།
277



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
.བརྒྱ་ལམ་བརྗེད་ངེས་པས་ལྟུང་བ་བྱུང་བ་མྱུར་དུ་ཕྱིར་འཆོས་པར་བྱེད་པ། ཁ་ན་མ་ཐོ་བ་ཕྲ་
རབ་ཙམ་ལ་འཇིག་པར་བལྟ་བ་དང་། སྔར་བསྙེན་པར་རྫོགས་པའི་དུས་སུ་མ་ཐོས་པའི་བསླབ་
གཞི་ལྷག་མ་རྣམས། སོ་སོ་ཐར་པའི་མདོ་དང་། མཁན་སློབ་མཆེད་གྲོགས་སོགས་ལ་ཐོས་ནས་
ཐམས་ཅད་ལ་བསླབ་བོ། །ཞེས་དམ་བཅའ་ཞིང་། དེ་རྣམས་ལ་མི་མཁས་ན་མཁས་པར་སློབ།
བསླབ་ནས་དོན་དང་ཚིག་འབྲུ་ཕྱིན་ཅི་མ་ལོག་པར་འཛིན་ཅིང་སློབ་པ་ནི། བསླབ་པའི་གཞི་
རྣམས་ཡང་དག་པར་བླངངས་ཏེ་སློབ་པ་སྟེ། དེ་ལྟར་ཡན་ལག་བཞིས་སྔ་དྲོའི་དུས་འདའ་བར་
བྱེད་ཅིང་། དེའི་རྗེས་སུ་རང་གི་རྒྱུད་ལ་ལྟུང་བ་བྱུང་མ་བྱུང་བརྟགས་ཏེ། བྱུང་ན་མྱུར་དུ་ཕྱིར་
བཅོས། མ་བྱུང་ན་དགའ་བ་བསྒོམ་ཞིང་དགེ་བ་བསྔོ་བ་བྱའོ། ། དེ་བཞིན་དུ་ ཕྱི་དྲོ་དང་།
མཚན་མོའི་ཐུན་དང་པོ་ལ་ཡང་དེ་ལྟར་སྤྱད་ཅིང་སྒྲིབ་པའི་ཆོས་འདོད་པ་ལ་འདུན་པ་དང་།
གནོད་སེམས་དང་། གཉིད་དང་རྨུགས་པ་དང་། རྒོད་པ་དང་འགྱོད་པ་དང་། ཐེ་ཚོམ་ལ་
སོགས་པ་ཡོངས་སུ་སྦྱངས་ནས་ཕྱི་རོལ་དུ་ཕྱིན་ནས་རྐང་པ་བཀྲུས་ཏེ་ནང་དུ་འོངས་ནས་བླ་གོས་
བཞི་བལྟབ་ཏུ་བྱས་ཏེ་བཏིང་། སྣམ་སྦྱར་རིམ་པ་མང་དུ་བལྟབ་སྟེ་སྔས་སུ་བཅུག་ལ། སྟོན་པ་
ལ་ཕྱག་དང་མཆོད་པ་སོགས་བྱས་ལ། སོ་སོར་ཐར་པའི་མདོ་ལས། སོ་སོར་ཐར་པ་བཏོན་པ་
ཡིས། །བསོད་ནམས་གྲུབ་པ་གང་ཡོད་པ། །དེས་ནི་འཇིག་རྟེན་ཐམས་ཅད་ཀྱིས། །ཐུབ་
དབང་གོ་འཕང་ཐོབ་པར་ཤོག །ཅེས་པ་འདོན་པ་ཁ་སྤོས་ལ་ཐམས་ཅད་ཀྱི་དོན་དུ་བསྔོ་བ་དང་།
ཡང་འདུལ་བ་ལུང་ལས་ དགེ་བ་རྒྱ་ཆེན་གྱུར་པ་འདི་ཡིས་སུ། །འགྲོ་བ་རང་བྱུང་སངས་རྒྱས་
གྱུར་ནས་ནི། །སྔོན་གྱི་རྒྱལ་དབང་རྣམས་ཀྱིས་མ་བསྒྲལ་བའི། ། སྐྱེ་བོའི་ཚོགས་དག་བདག་
གིས་སྒྲོལ་གྱུར་ཅིག །བདག་ཀྱང་དགེ་བའི་རྩ་བ་འདི་ཡིས་ཤཱཀྱའི་རིགས་སྐྱེས་པ། །ཡོན་ཏན་
རིགས་དང་རུས་དག་མཉམ་པའི་སངས་རྒྱས་ཉིད་གྱུར་ཅིང་། །བདག་གིས་ཚངས་པའི་འཇིག་
རྟེན་བར་གྱི་ཉམ་ཐག་འཆིང་བའི་ཡིད། །ཕ་རོལ་ཞི་བ་རྒྱ་ཆེན་འཇིགས་པ་མེད་པར་སྒྲོལ་བར་
ཤོག །ཅེས་སམ། དགེ་བའི་རྩ་བ་འདིས། སེམས་ཀྱི་རྒྱུན་དང་། སེམས་ཀྱི་ཡོ་བྱད་དང་།
རྣལ་འབྱོར་གྱི་ཚོགས་དང་། དོན་གྱི་མཆོག་ཐོབ་པ་དང་། ལྷ་དང་མི་རྣམས་ཀྱི་འབྱོར་པ་ཐོབ་
པར་གྱུར་ཅིག །ཅེས་པ་དང་། ལྷ་དང་། རྒྱལ་པོ་དང་། ཡོན་བདག་གི་མིང་ནས་སྨོས་པའི་༣
བསྔོ་བ་དང་སྨོན་ལམ་རྒྱ་ཆེན་པོ་ཡང་བྱས་ལ། ཤམ་ཐབས་སྤོས། ཤམ་ཐབས་ཀྱི་གཟན་གྱོན།
ལུས་ཆོས་གོས་ཀྱིས་དཀྲིས་ནས། སེང་གེ་རྩལ་ཆེ་ལ་གཟེངས་མཐོ། ཕ་རོལ་ཟིལ་གྱིས་གནོན་པ་..
ང
278



༄༅ །།འདུལ་བ་སྤྱིའི་རྣམ་གཞག
Aབཞིན་དུ། དགེ་སློང་བརྩོན་འགྲུས་བརྩམས་པ་དེ་དང་འདྲ་བས་སེང་གེའི་ཉལ་ཐབས་ཀྱིས་ཉལ་
བས། དྲན་པ་མི་བརྗེད། གཉིད་སྲབ། རྨི་ལམ་སྡིག་པ་མི་རྨི་བ་ཡིན་གྱི། ལྷ་དང་། ཡི་དྭགས་
དང་། འདོད་པ་ལ་ལོངས་སྤྱོད་པའི་ཉལ་ཐབས་ནི་དེ་ལྟར་མ་ཡིན་ནོ། །སྣང་བའི་འདུ་ཤེས་
ཀྱིས་ཉལ་བས་མུན་པའི་གཉིད་མཐུག་པོ་མི་འབྱུང་། དྲན་པས་ཉལ་བས་གཉིད་ཀྱི་ནང་དུའང་
དགེ་བ་དྲན། ཤེས་བཞིན་གྱིས་ཉལ་བས་གཉིད་ཀྱི་ངང་དུ་ཉོན་མོངས་སྐྱེས་ན་སྤོང་བར་བྱེད།
ལྡང་བའི་འདུ་ཤེས་ཀྱིས་ཐུམ་ཕྲས་ཀྱིས་སད་པས་གཉིད་མཐུག་པོ་མི་ཡོང་། ལྡང་བའི་འདུ་ཤེས་
གཉིས་པ། སངས་རྒྱས་ཀྱི་རྗེས་སུ་གནང་བའི་ཉལ་བ་ལ་བསླབ་སྙམ་པས་སེང་གེའི་ཉལ་ཐབས་
ལ་གདས། འདུ་ཤེས་གསུམ་པ། ནང་པར་སྔར་ལངས་ནས་དགེ་བ་སྒྲུབ་སྙམ་པའི་འདུན་པ་
རྒྱུན་མ་ཆད་པས་ནང་པར་སྔ་བར་སད་པའི་དགོས་པ་ཡོད་པས། དེ་ལྟར་ཉལ་ལ་ཐོ་རངས་སྔ་
བར་ལངས་ནས་སྔར་བཞིན་སྤྱད་དེ། ལུང་མ་མོ་ལས། ཉིན་པར་འཆག་གམ་འདུག་པའི་ཚེ་
སྒྲིབ་པའི་ཆོས་རྣམས་སེམས་ལ་ཡོངས་སུ་སྦྱང་བར་བྱའོ། །ཉིན་པར་འཆག་ཅིང་འདུག་པའི་ཚེ།
སྒྲིབ་པའི་ཆོས་རྣམས་སེམས་ལ་ཡོངས་སུ་སྦྱངས་ནས། མཚན་མོ་མེལ་ཚེ་དང་པོ་ལ་འཆག་ཅིང་
འགྲོ་བའི་ཚེ་ཡང་སྒྲིབ་པའི་ཆོས་རྣམས་སེམས་ལ་ཡོངས་སུ་སྦྱང་བར་བྱ། མེལ་ཚེ་དང་པོའི་ཚེ་
འཆག་ཅིང་འགྲོ་བ་ན་སྒྲིབ་པའི་ཆོས་རྣམས་སེམས་ལ་ཡོངས་སུ་སྦྱངས་ནས། མཚན་མོ་མེལ་ཚེ་
བར་མའི་ཚེ་གཙུག་ལག་ཁང་གི་ཕྱི་རོལ་དུ་བྱུང་སྟེ། རྐང་པ་བཀྲུས་ནས་གནས་ཁང་དུ་ཞུགས་
ནས། བླ་གོས་བཞི་བལྟབ་ཏུ་བལྟབས་ཏེ་བཏིང་། སྦྱར་མ་སྟུག་པོར་བལྟབས་ཏེ་སྔས་སུ་བཅུག་
ལ་གཡས་ཕྱོགས་ཀྱིས་ཉལ་བར་བྱ་སྟེ། རྐང་པ་ལ་རྐང་པས་མནན་ཏེ། ཡན་ལག་མི་འཕྲ་བ་
དང་། སེམས་མི་གཡེང་བ་དང་། གོས་མ་གྱེས་པ་དང་། སྣང་བར་འདུ་ཤེས་པ་དང་། དྲན་
ཞིང་ཤེས་པ་དང་ལྡན་པའི་འདུ་ཤེས་ཡིད་ལ་བྱ་སྟེ། ཐོ་རངས་མྱུར་ཞིང་རིངས་པར་ལངས་ཏེ་
འཆོག་གམ་འདུག་པའི་ཚེ། སྒྲིབ་པའི་ཆོས་རྣམས་སེམས་ལ་ཡོངས་སུ་སྦྱོང་བ་དེ་ནི། འདུག་པ་
དང་རབ་ཏུ་ལྡན་པ་ཞེས་བྱའོ། །ཞེས་གསུངས་སོ། །དེ་རྣམས་ཚེ་འདིའི་ཟག་པ་རྣམས་བསྡམ་
པར་བྱ་བའི་ཕྱིར། ཞེས་པའི་ཕན་ཡོན་གྱི་དབང་དུ་བྱས་པའོ། །
ལྔ་པ་ཉོན་མོངས་པའི་བག་ལ་ཉལ་སྤོང་བ་ནི། ཞི་གནས་ཀྱི་གསོ་སྦྱོང་སྟེ། རྣལ་འབྱོར་
བསྒོམ་པ་ཡིན་ལ། དེ་ལ་བླ་མ་རྣལ་འབྱོར་ཤེས་པའི་དྲུང་དུ་སོང་སྟེ། རྣལ་འབྱོར་བསྟན་དུ་
གསོལ་ཅེས་གསོལ་བ་གདབ། དེས་ལེགས་སོ་སྦྱིན་པ་སྔོན་དུ་འགྲོ་བས་བར་ཆད་བཞི་དྲི།
279



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
༔
"：གནས་བཞི་བརྟགས་ནས་ཏིང་ངེ་འཛིན་གྱི་ཚོགས་བསྲུང་ཞིང་བསག་པ་དང་། རབ་ཏུ་དབེན་
པ་དང་། སེམས་རྩེ་གཅིག་པ་དང། སྒྲིབ་པ་རྣམ་པར་སྦྱོང་བ་དང་། ཡིད་ལ་བྱེད་པ་བསྒོམ་པ་
སྟེ། གནས་ལྔ་ལ་སྦྱར་བར་བྱ་བ་ལས། དེ་ལས་རྣལ་འབྱོར་བསྒོམ་པ་གཉིས་ལས། འདུ་ཤེས་
བསྒོམ་པ་དང་། བྱང་ཆུབ་ཀྱི་ཕྱོགས་བསྒོམ་པ་གཉིས་ཀྱི་དང་པོ་ནི། འཇིག་རྟེན་པའི་ལམ་གྱིས་
ཆགས་བྲལ་ལ་བརྩོན་པ་ནི། ས་འོག་མ་ལ་རགས་པ་དང་། གོང་མ་ལ་ཞི་བའི་འདུ་ཤེས་བསྒོམ་
ལ། མྱང་འདས་ལ་བརྩོན་པ་ནི། སྤོང་བ་དང་། འདོད་ཆགས་དང་བྲལ་བ་དང་། འགོག་པ་
ལ་ཞི་བར་ལྟ་བའི་འདུ་ཤེས་གསུམ་བསྒོམ། ཞི་གནས་ལ་བརྩོན་པ་ནི། རང་གི་ལུས་ལ་རྐང་
མཐིལ་ནས་སྐྲའི་རྩེ་མོའི་བར་མི་གཙང་བའི་རྫས་ཀྱིས་གང་བར་བལྟ་བ་སྟོད་སྨད་ཀྱི་འདུ་ཤེས་
དང། འགྲེང་བས་འདུག་པ་ལ་སོ་སོར་རྟོག །འདུག་པས་ཉལ་བ་ལ་སོ་སོར་རྟོག །མདུན་དུ་
འགྲོ་བ་ལ་ཕྱི་ནས་འོངས་པས་སོ་སོར་རྟོག་པ་བཞིན་དུ། དུས་གསུམ་གྱི་འདུ་བྱེད་རྣམས་ལ་སོ་
སོར་རྟོག་པ། མདུན་དང་རྒྱབ་ཀྱི་འདུ་ཤེས་བསྒོམ་པ་སྟེ། གསོ་སྦྱོང་གི་གཞི་ལས། དགེ་སློང་
དག་ཚུར་ཤོག །འདུག་པ་ནི། རྣལ་འབྱོར་ཏེ། ལུས་འདི་ཉིད་རྐང་པའི་མཐིལ་ཡན་ཆད།
ཀླད་པའི་སྐྲ་མན་ཆད་པགས་པ་ལ་ཐུག་གི་བར་དུ་ཇི་ལྟར་གནས་པ་དང་། ཇི་ལྟར་བྱས་པ་
བཞིན་དུ་མི་གཙང་བ་རྣམ་པ་སྣ་ཚོགས་ཀྱིས་གང་སྟེ། ལུས་འདི་ལ་སྐྲ་དང་། ཁ་སྤུ་དང། སེན་
མོ་དང་། སོ་དང་། རྡུལ་དང་། དྲི་མ་དང་། པགས་པ་དང་། ཤ་དང། རུས་པ་དང། རྒྱུས་
པ་དང་། རྩེ་དང་། མཁལ་མ་དང་། སྙིང་དང། མཆིན་པ་དང་། གློ་བ་དང། རྒྱུ་མ་དང་།
གཉེར་མ་དང་། ཕོ་བ་དང་། ལོང་ཀ་དང་། ལྒང་པ་དང་། མཆེར་པ་དང་། ཕྱི་ས་དང་།
མཆི་མ་དང་། སྣབས་དང་། ཞག་དང། ཆུ་སེར་དང་། རྐང་པ་དང་། ཚིལ་དང། མཁྲིས་
པ་དང་། བད་ཀན་དང་། རྣག་དང་། ཁྲག་དང་། ཀླད་པ་དང་། གཅིན་དག་ཀྱང་ཡོད་
དོ། །སྙམ་དུ་སོ་སོར་རྟོག་ཅིག །ཅེས་གསུངས་པ་ལྟ་བུའོ། །བྱང་ཆུབ་ཀྱི་ཕྱོགས་བསྒོམ་པ་ནི།
དྲན་པ་ཉེར་གཞག་བཞི། ཡང་དག་པར་སྤོང་བ་བཞི་དང། རྫུ་འཕྲུལ་གྱི་རྐང་པ་བཞི་དང་།
དབང་པོ་ལྔ་དང་། སྟོབས་ལྔ་དང་། བྱང་ཆུབ་ཀྱི་ཡན་ལག་བདུན་དང་། འཕགས་པའི་ལམ་
ཡན་ལག་བརྒྱད་བསྒོམ་པ་སྟེ། དེ་ཡང་སེམས་གནས་པའི་ཐབས་དགུས་ཞི་གནས་ཡིད་ལ་བྱེད་
པ་དང་། ཆོས་རྣམས་རབ་ཏུ་འབྱེད་པ་ལ་སོགས་པ་བཞིས་ལྷག་མཐོང་ཡིད་ལ་བྱེད་པ་དང་།
སེམས་རྩེ་གཅིག་པ་གཉིས་ལ་བརྟེན་ནས་ཡིད་ལ་བྱེད་པ་བཞི་བསྒོམ་སྟེ། སྐྱོ་བར་འགྱུར་བ་དང་:，;
280



༄༅ །།འདུལ་པ་སྤྱིའི་རྣམ་གཞག
མཐུན་པའི་ཆོས་ལ་སྐྱོ་བ་བྱེད་པ་ཀུན་ཏུ་གདུང་བར་འགྱུར་བའི་ཡིད་ལ་བྱེད་པ་དང་། མངོན་
པར་དགའ་བར་འགྱུར་བའི་ཡིད་ལ་བྱེད་པས་ཆོས་རྣམས་ལ་དགའ་བར་བྱེད་པ་དང་། དེ་
གཉིས་ཀ་ལ་དམིགས་ནས་སེམས་ནང་དུ་ཞི་བར་བྱེད་པ་ཤིན་ཏུ་སྦྱངས་པ་སྐྱེད་པའི་ཡིད་ལ་བྱེད་
པ་དང་། རང་གི་སེམས་ཀྱི་ཞི་གནས་དེ་ཉིད་ལ་བརྟེན་ནས་དུས་དུས་སུ་ལྷག་པའི་ཤེས་རབ་
ཆོས་རབ་ཏུ་རྣམ་འབྱེད་ལ་བརྩོན་པ་ཡེ་ཤེས་དང་མཐོང་བ་རྣམ་པར་སྤྱོད་པའི་ཡིད་ལ་བྱེད་པ་སྟེ།
ཡིད་ལ་བྱེད་པ་བཞི་ཐོབ་ནས་འཇིག་རྟེན་ལས་འདས་པའི་ལམ་གྱིས་འགྲོ་བར་འདོད་པས་
འཕགས་པའི་བདེན་པ་བཞི་ལས་བརྩམས་ནས་རྣམ་པ་མི་རྟག་ལ་སོགས་བཅུ་དྲུག་ཏུ་སོར་
རྟོག་པ། མཚན་ཉིད་རབ་ཏུ་རིག་པ་ཡིད་ལ་བྱེད་པ་སྟེ། ཐོས་བསམ་དང་འདྲེས་པ་ཚོགས་ལམ་
མོ། །དེ་ནས་དེ་ལས་འདས་ནས་གཅིག་ཏུ་སྒོམ་པའི་རྣམ་པས་མོས་པར་བྱེད་པ་ནི། མོས་པ་
ལས་བྱུང་བ་ཡིད་ལ་བྱེད་པ་སྟེ། སྦྱོར་ལམ་དྲོད་རྩེ་བཟོད་མཆོག་གོ །དེ་ནས་སྔར་བརྩོན་པའི་
བདེན་པ་ལ་རྩོལ་བར་བྱེད་དེ། རྩལ་མ་ཐག་ཏུ་རྣམ་པར་མི་རྟོག་པ་ཤིན་ཏུ་ངེས་པའི་ཡེ་ཤེས་
དང་མངོན་སུམ་གྱི་ཡེ་ཤེས་བསྐྱེད་ནས་མཐོང་སྤང་སྤོང་སྟེ། དེ་ནི་མཐོང་ལམ་སྟེ། རབ་ཏུ་
དབེན་པ་ཡིད་ལ་བྱེད་པའོ། །དེ་ནས་སྒོམ་སྤང་སྤང་བའི་ཕྱིར་བསྒོམ་པ་རྡོ་རྗེ་ལྟ་བུ་ཏིང་ངེ་
འཛིན་གྱི་བར་ནི། སྒོམ་ལམ་སྟེ། དཔྱོད་པ་ཡིད་ལ་བྱེད་པ་དང། དགའ་བ་སྡུད་པ་ཡིད་ལ་
བྱེད་པའོ། །རྡོ་རྗེ་ལྟ་བུའི་ཏིང་ངེ་འཛིན་ནི། སྦྱོར་བའི་མཐའ་ཡིད་ལ་བྱེད་པའོ། །དེས་སྒོམ་
སྤང་མ་ལུས་པར་སྤངས་ནས་སེམས་ཤིན་ཏུ་རྣམ་པར་གྲོལ་བའི་དགྲ་བཅོམ་པ་ཐོབ་པ་ནི། སྦྱོར་
བའི་མཐའི་འབྲས་བུ་ཡིད་ལ་བྱེད་པ་སྟེ། དེའི་ཚེ་ཟག་པ་ཐམས་ཅད་ཟད་པ་ཐོབ་པ་སྟེ། དེ་ནི་
ཞི་གནས་ཀྱི་གསོ་སྦྱོང་གིས་བསྟན་ལ། དེའི་ཕན་ཡོན་ནི། ཚེ་རབས་ཕྱི་མའི་ཟག་པ་རྣམས་
གཞོམ་པའི་ཕྱིར་དང་། ཞེས་སོ། །
བཞི་པ་མ་འོངས་པ་གཞན་དག་བདེ་བར་འཇུག་པ་ལ། ཐོབ་པ་རྣམས་བདེ་བར་གནས་
པ་དང། མ་ཐོབ་པ་རྣམས་བདེ་བར་འཇུག་པར་འགྱུར་བ་དང་གཉིས་ཀྱི་དང་པོ་ནི། ཚུལ་
ཁྲིམས་དག་པའི་ཕན་ཡོན་བཅུ་སྟེ། དང་པོ་ཚུལ་ཁྲིམས་དག་པས་བདག་ཉིད་ལ་འགྱོད་པ་མེད།
དེ་མེད་པས་མཆོག་ཏུ་དགའ། དགའ་བས་ལུས་ཤིན་ཏུ་སྦྱངས་པར་འགྱུར། དེས་བདེ་བ་མྱོང་།
བདེ་བས་སེམས་མཉམ་པར་འཇོག །བཞག་ན་ཡང་དག་པར་ཇི་ལྟ་བ་བཞིན་འདུ་ཤེས་མཐོང་།
མཐོང་ན་སྐྱོ་བར་འགྱུར། སྐྱོན་འདོད་ཆགས་དང་བྲལ་བར་འགྱུར། བྲལ་ན་སེམས་རྣམ་པར་
281



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
'གྲོལ་བར་འགྱུར། གྲོལ་ན་བདག་རྣམ་པར་གྲོལ་ལོ། །སྙམ་པའི་ཡེ་ཤེས་དང་། མཐོང་བར་པ
འབྱུང་བ་དང་། ལྷག་མེད་ཀྱི་དབྱིངས་སུ་མྱ་ངན་ལས་འདས་པའི་བར་དུ་འགྱུར་བ་སྟེ། དེ་ནི་།
འགྱོད་པ་མེད་པ་ལ་སོགས་པའི་རིམ་གྱིས་མྱ་ངན་ལས་འདས་པའི་བར་ཐོབ་པའོ། །འཆི་བའི་ཚེ་
འགྱོད་པ་མེད་ཅིང་བདེ་འགྲོར་འགྲོ་བས་དྲོད་པ་དང་། ཕྱོགས་ཐམས་ཅད་དུ་སྙན་པའི་གྲགས་
པས་ཁྱབ་པ་དང་། བདེ་བར་གཉིད་ལོག་ཅིང་སད་པ་དང། གཉིད་ལོག་པ་ན་ལྷ་རྣམས་ཀྱིས་
སྲུང་བ་དང་། གཞན་གྱིས་གནོད་པ་འབྱུང་བའི་དོགས་པའི་འཇིགས་སྐྲག་མེད་པ་དང་། དགྲ་
རྣམས་ཀྱིས་གླགས་རྙེད་ཀྱང་འདི་ཚུལ་ཁྲིམས་དང་ལྡན་པའོ། །སྙམ་དུ་བསྲུང་ཞིང་གནོད་པ་མི་
བྱེད་པ་དང་། མི་མ་ཡིན་པ་རྣམས་ཀྱིས་གླགས་རྙེད་ཀྱང་འདི་ཚུལ་ཁྲིམས་དང་ལྡན་པའོ། །
སྙམ་དུ་གནོད་པ་མེད་ཅིང་བསྲུང་བ་དང་། ཆོས་གོས་སོགས་ཚེགས་ཆུང་ངུས་རྙེད་ཅིང་སྐྱེ་བོ་
མང་པོས་བླ་མར་བཀུར་བ་དང་། མངོན་མཐོ་དང་ངེས་ལེགས་གང་འདོད་པའི་སྨོན་ལམ་
བཏབ་པ་བཞིན་འགྲུབ་པའོ། །
གཉིས་པ་ནི། རང་ཚུལ་ཁྲིམས་རྣམ་པར་དག་པ་དང་ལྡན་པས་གཞན་སྐལ་བ་དང་ལྡན་
པ་རྣམས་རབ་ཏུ་བྱུང་བ་དང་བསྙེན་པར་རྫོགས་པའི་མཁན་སློབ་བྱས་ནས་ལེགས་པར་བསྐྱངས་
ན། བསྟན་པ་རྒྱུན་མི་འཆད་ཅིང་། གོང་ནས་གོང་དུ་འཕེལ་བ་དང་། ཐ་ན་ཁྱིམ་པ་ལ་ཡང་
དགེ་བསྙེན་དང་། བསྙེན་གནས་ལ་སོགས་པ་ཕོག་ཅིང་། ཆོས་གོས་དང་བསོད་སྙོམས་སོགས་
བླངས་པས་བསོད་ནམས་གསོག་པའི་ཞིང་དུ་འགྱུར་བ་དང་། རང་གི་རྟོགས་པའི་ཆོས་ཕྱིན་ཅི་
མ་ལོག་པར་བསྟན་པས་ལྷ་མི་རྣམས་ལ་ཡུན་རིང་པོར་ཕན་བདེ་ཕུན་ཚོགས་ཀྱི་རྒྱུར་འགྱུར་བ་སྟེ།
དེས་ནི། ངའི་ཚངས་པར་སྤྱོད་པ་སྐྱེ་བོ་མང་པོ་ལ་ཕན་པ་ཡངས་པར་གྱུར་པ། ལྷ་དང་མིའི་བར་
དག་ལ་ཡང་དག་པར་རབ་ཏུ་བསྟན་པ་ཡུན་རིང་དུ་གནས་པར་འགྱུར་བའོ། །ཞེས་པའི་ཕན་
ཡོན་གྱི་དབང་དུ་བྱས་པ་སྟེ། གཙོ་བོར་ལས་ཀྱི་གཞི་དང་ཆོས་བཤད་པས་བསྟན་ཏོ། །
གཉིས་པ་རྗོད་བྱེད་ཀྱི་ཚིག་གཏན་ལ་དབབ་པ་ལ། བཀའ་དང་བསྟན་བཅོས་གཉིས་ཀྱི་
དང་པོ་ལ། རྩ་བའི་ལུང་དང་། བཤད་པའི་ལུང་གཉིས་ཀྱི་དང་པོ་ནི། སོ་སོ་ཐར་པ་རྣམ་པ་
གཉིས་སོ། །ཁ་ཅིག བློ་གསལ། སོ་སོ་ཐར་པ་རྣམ་པ་གཉིས། བཙུན་པ་ཆོས་ཀྱི་ཚོང་དཔོན་ལ་
སོགས་པས་བྱས་པའི་བསྟན་བཅོས་ཡིན་ཞེས་པ་དང་། ཁ་ཅིག དོགདབུའི་མཆོད་བརྗོད་ལ་
སོགས་པ་སློབ་དཔོན་གཞན་དང་གཞན་གྱིས་བྱས་པས་མདོ་འདི་ལ་སྟོན་པ་དྲུག་ཡིན་ཞེས་པ་ནི།བ
པ
.
282



༄༅ །།འདུལ་བ་སྤྱིའི་རྣམ་གཞག
འདུལ་བའི་དོན་ལ་བློ་ཁ་མ་ཕྱོགས་པའི་གཏམ་སྟེ། བམ་པོ་ལྔ་བཅུ་པ་ལས། དེའི་ཕྱིར་ཡང་དག་
པར་སྡུད་པ་བྱེད་པ་འདི་དག་ཀྱང་སྐྱེས་བུ་དམ་པའི་སྤྱོད་པ་རྗེས་སུ་སྒྲུབ་པ་ན། དང་པོར་རང་
གི་སྟོན་པ་ལ་
བསྟོད་པ་དང་ཕྱག་འཚལ་བའི་སྒོ་ནས་མཆོད་པ་བྱེད་པ་ལ་ཞུགས་པ་ཡིན་ནོ། །
ཞེས་བཤད་ཅིང་། གཞན་ཡང་སོ་ཐར་གྱི་རྒྱ་འགྲེལ་རྣམ་དག་ཐམས་ཅད་ནས་བཀའ་སྡུད་པ་
པོའི་ཚིག་ཏུ་བཤད་པའི་ཕྱིར་རྗེས་སུ་གནང་བའི་བཀའ་ཡིན་ནོ། །དེ་བཞིན་དུ་སྡོམ་རྣམས་ཀྱང་
བཀའ་སྡུད་བ་པོའི་གསུང་ཡིན་པས་རྗེས་སུ་གནང་བའི་བཀའོ། །འོ་ན། འདུལ་བར་མི་འགྱུར་
ཏེ། འདུལ་བ་ནི། སངས་རྒྱས་རང་གིས་གསུང་དགོས་པའི་ཕྱིར་ཏེ། ཕྲན་ཚེགས་འགྲེལ་ལས།
དེ་ལྟ་ན་ནི། མདོ་སྡེ་དག་ལ་ཡང་སངས་རྒྱས་སྨོས་དགོས་སོ། །ཞེ་ན། མི་བྱ་སྟེ། ཉན་ཐོས་
ཀྱིས་བཤད་པའི་མདོ་སྡེ་ཡང་སྲིད་པའི་ཕྱིར་ཏེ། དེ་ལྟར་བསླབ་པའི་གཞི་བཅའ་བ་དག་ནི།
ཉན་ཐོས་འཕགས་པ་ཤཱ་རིའི་བུ་ལ་ཡང་དབང་ཡོད་པ་མ་ཡིན་པ་དེའི་ཕྱིར་འདུལ་བ་ལ་བསླབ་
པའི་གཞི་བཅས་པ་མཛད་པ་ལ་སྟོན་པ་གཅིག་པུ་གཙོ་བོར་གྱུར་པ་ཡིན་གྱི། གཞན་འགའ་ཞིག་
ཀྱང་མ་ཡིན་ནོ། །ཞེས་བྱ་བ་ཉིད་ཀྱི་ཕྱིར་སངས་རྒྱས་སྨོས་སོ། །ཞེས་བཤད་པས་སོ། །ཞེ་ན།
དེ་ནི་འདུལ་བའི་བརྗོད་བྱའི་གཙོ་བོ་དངོས་བསླབ་པ་བཅའ་བ། སངས་རྒྱས་ཁོ་ནས་མཛད་
དགོས་ཀྱི། དེའི་འཁོར་དུ་མདོ་སྡེ་དང་། མ་མོ་ལ་སོགས་བསྟན་པ་རྣམས་དང་། གླེང་གཞི་ལ་
སོགས་པ་རྣམས་རྗེས་སུ་གནང་བའི་བཀའ་ཡིན་ཏེ། གནས་མ་དྲན་ནས་གྲོང་ཁྱེར་དྲུག་པོ་གང་
རུང་སྨོས་པར་བྱའོ། །ཞེས་པ་ལ་སོགས་པ་གསུངས་པའི་ཕྱིར་རོ། །དེས་ན་ལུང་སྡེ་བཞིར་ཡང་།
ཞར་ལ་མདོ་སྡེ་པ་དང་། མ་མོའི་སྡེ་སྣོད་མང་དུ་གསུངས་པ་བཞིན་ནོ། །
གཉིས་པ་ལ། བཤད་པའི་ལུང་ཇི་ལྟར་ཡིན་ཚུལ། ལུང་སྡེ་བཞིའི་བཞུགས་ཚུལ། ཞར་
ལ་ལུང་གཞན་གྱི་དབྱེ་བ་བསྟན་པ་དང་གསུམ་གྱི་དང་པོ་ནི། རྣམ་འབྱེད་ཀྱིས་ཁྲིམས་ཉིས་བརྒྱ་
ལྔ་བཅུ་རྩ་གསུམ་པོ་རེ་རེ་ལ། བསླབ་པ་འཆའ་བའི་རྒྱུ་གླེང་གཞི། བསླབ་པ་བཅས་པའི་ཕན་
ཡོན། བསླབ་པ་བཅས་པ། ལྟུང་བ་རྣམ་པར་གཞག་པ། ལྟུང་བ་མེད་པ། བསླབ་པར་བྱ་བ་
སྟེ། དོན་དྲུག་དྲུག་གིས་རྒྱས་པར་ཕལ་ཆེར་བཤད་དོ། །རྩོད་པ་ཞི་བྱེད་ཀྱི་ཆོས་བདུན་ཡང་
ཤིན་ཏུ་རྒྱས་པར་བཤད་དོ། །ལུང་གཞིས་དེ་རྣམས་ཀྱི་སྐབས་སྐབས་ཀྱི་རྟོགས་དཀའ་བའི་དོན་
རྣམས་རྒྱས་པར་འཆད་དེ། དེ་ལ་ཉིད་ཀྱི་རྣམ་བཤད་ནས། ཡང་། དགེ་སློང་གང་དགེ་སློང་
རྣམས་དང་ལྷན་ཅིག་བསླབ་པ་མཚུངས་པར་གྱུར་པས། ཞེས་པའི་དོན་རབ་ཏུ་བྱུང་བའི་བ
283
༧ …



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
གཞིས་རྒྱས་པར་བཤད་དོ། །ཚེ་དང་ལྡན་པ་རྣམས་བདག་ཅག་གསོ་སྦྱོང་བྱ་སྟེ། ཞེས་པ།
གསོ་སྦྱོང་གིས་གཞིས་སོ། །དགག་དབྱེ་ནི། གསོ་སྦྱོང་གི་བྱེ་བྲག་ཡིན་པས་དེ་ཉིད་ཀྱིས་རྒྱས་
པར་བཤད་དོ། །དབྱར་གྱི་གོས་རས་ཆེན་བཙལ་བར་བྱའོ། །ཞེས་པ་ནི། དབྱར་གྱི་གཞིས་
རྒྱས་པར་འཆད། སྲ་བརྐྱང་ཕྱུང་ནས་ཞེས་པ་ནི། སྲ་བརྐྱང་གི་གཞིས་སོ། །ཆོས་གོས་ཟིན་པ་
ཞེས་པ་ནི། གོས་ཀྱི་གཞིས་སོ། །ཀོ་ལྤགས་ནི། གོས་ཀྱི་བྱེ་བྲག་ཡིན་པས་དེའི་དོན་ལ་
དོ། །དགེ་སློང་ན་བ་རྣམས་ལ་སོ་སོར་སྨན་བསྟན་པར་བྱ་བའི་སྨན་གང་དག་བཀའ་སྩལ་པ་
ཞེས་པའི་དོན་སྨིན་གཞིས་སོ། །དགེ་འདུན་དབྱེ་བའི་ཕྱིར་གཞི་དང་འདི་ལས་ཀྱང་རབ་ཏུ་བྱུང་
བ་ལ་སོགས་པའི་ལས་ཡང་དག་པར་མཚོན་པས་མ་ཐོབ་པ་ཉིད་འདིར་གནས་པ་ཞེས་བྱ་བའི་
ཚིག་འདི། ལས་ཀྱི་གཞིར་འབྱུང་ངོ༌། །ཞེས་འབྱུང་སྟེ། འགྱུར་ཉེས་པས་རྩ་ཚིག་དང་མི་
འཕྲོད་པར་འདུག་ནའང་། དགེ་འདུན་དབྱེ་ཕྱིར་ཞེས་པས་དབྱེན་གྱི་གཞི་དང་། དེ་ལ་
བཞམས་བསྒོ་སྔོན་དུ་འགྲོ་བས་གསོལ་བཞིའི་ལས་ཀྱིས་བཟློག་པར་གསུངས་པས་ལས་གཞི་
བསྟན་ཟེར་རམ་སྙམ་མོ། །ཚེ་དང་ལྡན་པ་དག་མ་ལྷགས་པ་རྣམས་ལ་འདུན་པ་དང་ཡོངས་སུ་
དག་པ་དྲིས་ཤིག །ཅེས་པས། ཀོ་ཤནྟི་པའི་གཞི་དང་། མི་འདོད་བཞིན་དུ་སྤོ་བ་བྱའོ། །ཞེས་
པས་དམར་སེར་ཅན་གྱི་གཞི་དང་། ཇི་སྲིད་མི་འདོད་བཞིན་དུ་སྤོ་བ་བྱས་ནས་དེའི་འོག་ཏུ་
ཞེས་པས་སྤོ་བའི་གཞི་དང་། གང་ཞིག་ལྟུང་བ་རྣམ་པར་གཞག་པའི་སླད་དུ་བྱེད་པ་བསྟན་པ་
དང་། དགེ་འདུན་ལྷག་མ་སོ་སོར་བཤགས་པ་རྣམས་ལ་ཞེས་པ། གསོ་སྦྱོང་བཞག་པའི་གཞིས་
སོ། །གཙུག་ལག་ཁང་ཆེན་པོ་ཞིག་རྩིག་ཏུ་འཇུག་ན་ཞེས་པ་གནས་མལ་གྱི་གཞིས་སོ། །རྩོད་
པ་ལ་ནུས་པའི་བསྟན་པ་དོར་ནས་ཀྱང་ལྟུང་བ་དང་། དེ་གསོ་བའི་རྣམ་པར་གཞག་པ་ཞེས་པ་
རྩོད་པའི་གཞིས་རྒྱས་པར་འཆད་དོ། །ཞེས་འབྱུང་སྟེ། འགྱུར་ཉེས་པས་རྩ་བའི་ཚིག་དང་མི་
འབྱོར་བར་སྣང་ངོ། །བསྡུས་འགྲེལ་མཁན་པོས། ཉི་ཤུ་མ་ལོན་པས་རབ་བྱུང་གི་གཞི་དང་།
དབྱར་ཟད་ནས་ཞེས་པས་དགག་དབྱེའི་གཞི་དང་། ལས་ཀྱི་སྐྱོ་སྔོགས་བྱེད་ན་ཞེས་པས་ལས་ཀྱི་
། དགེ་འདུན་དབྱེན་གྱི་འཁོར་ལོ་བྱེ་བ་དང་། དེ་རྗེས་ཕྱོགས་ཀྱི་ལས་བྱེ་བ་དང་།
ཁྱིམ་སུན་འབྱིན་པས་ཀོ་ཤནྟི་པའི་གཞི་དང་། བཀའ་བློ་མི་བདེ་བས་ཡོངས་སུ་སྦྱོང་བའི་གཞི་
དང་། མི་འདོད་བཞིན་དུ་སྤོ་བ་བྱ་བ་ལ་སོགས་པས་ཕྱིར་བཅོས་ཀྱི་གཞི་དང་། དུས་དང་དུས་
མ་ཡིན་པས་བསྡུས་པ་འབྱུང་བའི་གཞི་དང་། སྤྱོད་པའི་གཞི་རྣམས་སོ། །ཞེས་འདོད་ལ། ཁ་པ
གནད
284



༄༅ །།འདུལ་བ་སྤྱིའི་རྣམ་གཞག
ཅིག །བམ་པོ་ལྔ་བཅུའང་དེ་ལྟར་འདོད་ཟེར་ཏེ། དེ་ལ་ཤེས་བྱེད་མེད་དོ། །སློབ་དཔོན་དགེ་
ལེགས་བཤེས་གཉེན་གྱི་སྒྲོས་བཀོད་པ་རྣམས་ནི། ལས་ཀྱི་སྐྱོ་སྔོགས་བྱེད་ན་ཞེས་པ་ལས་ཀྱི་
གཞིས་འཆད་ཅེས་པ་མ་གཏོགས། ཉིད་ཀྱི་རྣམ་བཤད་དང་འགྱུར་ཁྱད་མ་གཏོགས་མཐུན་
པར་སྣང་ངོ་། །ཕྲན་ཚེགས་ཀྱིས་ནི། དེ་དག་གི་སྐབས་སྐབས་སུ་མ་ཚང་བ་རྣམས་ཁ་སྐོང་སྟེ།
དེ་ཡང་གཙོ་ཆེར་རབ་བྱུང་གི་གཞི་དང་། ཕམ་པ་དང་པོ་གསུམ་དང་། སྲོག་ཆགས་དང་བཅས་
པའི་ཆུ་ལ་སྤྱོད་པའི་ལྟུང་བྱེད་དང་། དགག་དབྱེའི་གཞི་དང། གྲོས་གཞི་དང་། སྨན་གཞི་
དང་། གནས་མལ་གྱི་གཞི་རྣམས་སུ་ཁ་སྐོང་ལ། དགེ་སློང་མས་སྟོན་པའི་སྤྱན་སྔར་རྫུ་འཕྲུལ་
བསྟན་པར་མི་བྱའོ། །ཞེས་པ་ལྟ་བུ་སྐབས་གཞན་དུ་ཅུང་ཟད་ཙམ་ཁ་སྐོང་ལ། ལྷ་རྟེན་བཅང་
བར་མི་བྱའོ། །ཞེས་པ་ལྟ་བུ་དགེ་སློང་མའི་རྣམ་འབྱེད་ཀྱི་སྐབས་སུའང་ཅུང་ཟད་ཁ་སྐོང་བར་
བྱེད་དོ། །གཞུང་དམ་པའི་ཞུ་བས་རྣམ་འབྱེད་ཀྱི་ཕམ་པ་བཞི་་བཞི་ནས་སོ་སོར་བཤགས་པ་བཞིའི་
བར་དུ་མཚན་ཉིད་གཏན་ལ་ཕབ་ཀྱི། བསླབ་པར་བྱ་བ་ལ་ཞུ་བ་མེད། དེ་ནས་རབ་བྱུང་གི་
གཞི་ནས་དགེ་འདུན་དབྱེན་གྱི་གཞིའི་བར་གཞི་བཅུ་བདུན་གྱི་མཚན་ཉིད་གཏན་ལ་ཕབ་བོ། །
འདུལ་བྱེད་ཀྱིས་ཕམ་པ་བཞི་དང་། སྨྱན་བྱེད་པའི་དགེ་འདུན་ལྷག་མ་ཡན་ཆད་གཏན་ལ་ཕབ་
བོ། །གཅིག་ལས་འཕྲོས་པས་ལྟུང་བ་རྣམས་ཀྱི་དབྱེ་བ་དང་ལྕི་ཡང་ལ་སོགས་པ་མདོར་ན་ཆོས་
གྲངས་མཐུན་གྲངས་མཐུན་རྣམས་མཐུན་བསྡེབས་ནས་ཕྱོགས་གཅིག་ཏུ་སྟོན་པའོ། །
ལྔ་ཚན་གྱིས་གཙོ་ཆེར་ཡོངས་སུ་སྦྱོང་བའི་གཞིའི་ཆོས་གཏན་ལ་འབེབས་ལ། གཞན་
ཡང་སློབ་དཔོན་ལྔ་ལ་སོགས་པ་ལྔ་ཚན་དུ་ཆོས་མཐུན་རྣམས་བསྟན་ནོ། །འདུལ་བ་བཅུ་དྲུག་
པས། རྩོད་པ་ཞི་བྱེད་ཀྱི་ཆོས་གཏན་ལ་ཕབ་བོ། །གླེང་གཞིའི་སྒོ་དང་། རྐྱང་པའི་སྒོ་གཉིས་
ཀྱིས་དེ་རྣམས་ཀྱི་སྐབས་སྐབས་ཀྱི་ཉེས་པ་ཕྲན་ཚེགས་རྣམས་གཏན་ལ་འབེབས་པའོ། །གཏམ་
གྱི་དངོས་པོས་དེ་རྣམས་ཀྱི་མཚན་ཉིད་ལ་དོགས་པ་གཅོད་དོ། །མ་ཎ་བི་ཀས་ཁྱད་པར་གྱི་ཆོས་
ཕྲ་མོ་རྣམས་ཞུས་ལན་གྱིས་གཏན་ལ་འབེབས་སོ། །མ་མོས་ནི། སྤྱི་རིགས་ནས་ཐམས་ཅད་ཀྱི་
མཚན་ཉིད་གཏན་ལ་འབེབས་པའོ། །ལུས་ལ་སོགས་པས་འདུལ་བའི་དངོས་པོ་གཏན་ལ་
ཕབས་པ་ཡིན་ནོ། །
གཉིས་པ་ལ། གོ་རིམ། བཞུགས་ཚུལ་དངོས། སོ་སོའི་གཞུང་ཚད་བསྟན་པ་དང་
གསུམ་གྱི་དང་པོ་ནི། ད་ལྟའི་འདུལ་འཛིན་ཕལ་ཆེར། ལུང་གཞི་དང་པོར་འདོན་པར་བྱེད་
285



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱ་ཅོ་བརྒྱུད་ལསཔོད་དང་པོ།
དོ། །དེ་ནི་མི་འཐད་དེ། ལུང་མ་མོ་ལས་ཀྱང་རྣམ་འབྱེད་དང་པོར་གསུངས་པའི་ཕྱིར་དང་།
ཞུ་བས་ཀྱང་། དང་པོར་རྣམ་འབྱེད་དང་། དེ་ནས་གཞིའི་དོན་གཏན་ལ་ཕབ་པའི་ཕྱིར་དང་།
སོ་ཐར་འགྲེལ་པར་ཡང་། གཞི་ཐམས་ཅད་ཡོད་པར་སྨྲ་བའི་འདུལ་བའི་སྡེ་སྣོད་ནི། དུམ་བུ་
བཞི་སྟེ། འདུལ་བ་རྣམ་པར་འབྱེད་པ་དང་། འདུལ་བ་གཞི་དང་། ཞེས་གསུངས་ཤིང་།
གཞན་ཡང། འགྲེལ་པ་ཐམས་ཅད་ནས་རྣམ་འབྱེད་དང་པོར་གསུངས་པའི་ཕྱིར་རོ། །ཁ་ཅིག
།ཕྲན་ཚེགས་ཐ་མར་རིགས་ཏེ། སངས་རྒྱས་མྱ་ངན་ལས་འདས་པ་དང་། བཀའ་བསྡུ་བ་
རྣམས་བསྟན་པའི་ཕྱིར་རོ། །ཞེ་ན། མ་ངེས་ཏེ། ཕྲན་ཚེགས་ནི། སྐབས་ཀྱི་མ་ཚང་བ་ཁ་སྐོང་
ཡིན་ལ། དེ་ཐམས་ཅད་ཀྱི་མཚན་ཉིད་གཞུང་དམ་པས་གཏན་ལ་འབེབས་པའི་ཕྱིར་དང་།
སློབ་དཔོན་ཡོན་ཏན་འོད་ཀྱིས་ཀྱང་ཕྲན་ཚེགས་དང་པོར་བསྟན་པས་སོ། །
གཉིས་པ་ལ། དགེ་སློང་ཕའི་རྣམ་འབྱེད་ཀྱིས། ཕའི་སོ་ཐར་གྱི་རིམ་པ་བཞིན་དོན་དྲུག་
དྲུག་གིས་སོ་ཐར་རྒྱས་པར་འཆད་དོ། །ད་ལྟ་བོད་ན་ཡོད་པའི་དགེ་སློང་མའི་རྣམ་འབྱེད་འདི།
གཞི་ཐམས་ཅད་ཡོད་པར་སྨྲ་པའི་དགེ་སློང་མའི་རྣམ་འབྱེད་མ་ཡིན་པར་འདུག་སྟེ། དགེ་སློང་
མའི་སོ་ཐར་དང་སྡོམ་ཚིག་མི་མཐུན། ལྟུང་བའི་གྲངས་དང་གོ་རིམ་དང་། ལྟུང་བ་ཡིན་མིན་
དང་། གླེང་གཞི་རྣམས་མི་མཐུན་པའི་ཕྱིར་ཏེ། དགེ་སློང་གི་ལྟུང་བྱེད་དགུ་བཅུའི་སྟེང་ནས་
དགེ་སློང་མའི་བཅུ་ཚན་དང་། སྐྱོད་པ་དང་། སྤངས་ཟ་དང་། སྤངས་པ་སྟོབ་པ་དང་། ཡང་རྒྱ
ཡང་ཟ་བ་དང་། རས་ཆེན་ཚད་ལས་ལྷག་པའི་ལྟུང་བྱེད་དེ། ལྔ་མེད། ་ཤམ་ཐོབས་རྙིང་བ་འཁྲུ་
བ་ལྟུང་བྱེད་དུ་བྱས་པ་དེ་བསྣན་པས་བདུན་ཅུ་དོན་དྲུག་ཡོད། དགེ་སློང་མའི་ཐུན་མོང་མ་ཡིན་
པ་བརྒྱ་དང་བརྒྱུད་ལ། རྣ་བར་ཤུབ་པ་ཉན་པ་གཉིས། ཆོས་གོས་བརྗེ་བ་དང་གསུམ། མཆིལ་
ལྷམ་ཐོགས་པ་དང་བཞི་མེད། ལྷག་པོ་བྲོ་གར་སྟོན་པ། བྲོ་གར་ལ་ལྟ་བ། གླུ་སྟོན་པ། གླུ་ལ་
ལྟ་བ། རོལ་མོ་སྟོན་པ། རོལ་མོ་ལ་ལྟ་བ། གདིང་བ་གཅིག་གི་སྟེང་དུ་རོགས་པ་དང་བཅས་
པར་ཉལ་བ། ཟླ་བ་ཕྱེད་ཕྱེད་ནས་བྱིན་གྱིས་མི་སློབ་པ། རོལ་མོ་མཁན་གྱི་གནས་སུ་རྩོད་པ་
བྱེད་དུ་འགྲོ་བ། འདོད་ཆེན་གྱི་འཁོར་བཞག་ནས་མི་སྐྱེ་བ་དང་། ཕན་མི་འདོགས་པ་གཉིས་
ཐ་དད་བྱས་པའི་གཅིག་བགྲངས་པས་ཐུན་མོང་མ་ཡིན་པ་བརྒྱ་དང་བཅུ་བཞིའོ། །བསླབ་བྱ་ལ།
དགེ་སློང་མའི་ཐུན་མོང་མ་ཡིན་པའི་བཤད་པའི་ཤམ་ཐབས་རྐེད་པ་སྣང་བར་མི་བགོ་བ་དང་།
ཆགས་པར་གྱུར་པས་ཁྱིམ་གཞན་དུ་འགྲོ་བར་མི་བྱ་བ་གཉིས་མེད། དགེ་སློང་མ་ལ་མེད་པར་
286



༄༅ །།འདུལ་བ་སྤྱིའི་རྣམ་ག་ཞ་
:བཤད་པའི་མ་བསྒོ་བར་སྟན་ལ་འདུག་པ་དང། རྩྭ་སྔོན་པོའི་སྟེང་དུ་མི་གཙང་བ་འདོར་བ་
གཉིས་ཡོད། གཞན་ཡང་ལམ་གར་ལྷུང་བཟེད་འཁྲུ་བ་སོགས་མི་འདྲ་བ་འགའ་རེ་སྣང་། གླེང་
གཞི་མི་འདྲ་བ་ནི། མའི་རྣམ་འབྱེད་ནས་བཟློག་པའི་ཕམ་པ་བཅུ་གཉིས་སྡེ་ལ་བཅས་པར་
༩
བཤད། འགྲེལ་པར་སྦོམ་དགའ་མོ་ལ་བཅས་པར་བཤད། བཅིང་ཞིང་འགྲོལ་དུ་འཇུག་པའི་
གླེང་གཞི་མ་རྣམ་དུ་སྦོམ་དགའ་མོ་ལ། འགྲེལ་པར་གཙུག་དགའ་མོ་ལ་བཅས་པར་བཤད།
སྤང་ལྟུང་སུམ་ཅུ་རྩ་གསུམ་ལ། མ་རྣམ་ནས་སྲིན་བལ་དང་། བརྟད་པ་ལས་བྱུང་བ། ཆོས་
གོས་བརྗེ་བའི་སྤང་ལྟུང་གསུམ་ཡོད། རྩ་བའི་ལུང་རྩ་འགྲེལ་ནས་བཤད་པའི་འཁྲུ་བ་དང་།
ལེན་པ་དང་། བྱིན་གྱིས་མི་སློབ་པའི་སྤང་ལྟུང་གསུམ་མེད། ཚིགས་ལས་འདས་པའི་ལྟུང་བྱེད་
ལ། རྣམ་འབྱེད་དུ། སྦོམ་དགའ་མོས་བསླབ་པའི་སྡོམ་པ་མ་བྱིན་པར་བསྙེན་རྫོགས་བྱས་པ་
དང་། ཚངས་སྤྱོད་ལ་ཉེར་གནས་ཀྱི་སྡོམ་པ་མ་བྱིན་པར་བསྙེན་རྫོགས་བྱས་པ་ལ་བཤད།
འགྲེལ་པར། བསླབ་པའི་གཞི་འདི་གཉིས་ནི། སྦོམ་དགའ་མོས་བུད་མེད་ཁྱིམ་སོ་བཟུང་བ་ལོ་
བཅུ་གཉིས་ལོན་པ་ཞིག་དང། ཁྱིམ་སོ་མ་བཟུང་བའི་ལོ་ཉི་ཤུ་ལོན་པ་ཞིག །དགེ་སློང་མའི་
བསླབ་པའི་སྡོམ་པ་མ་བྱིན་པར་ཚིགས་ལས་འདས་ཏེ་ཐལ་བྱུགས་རྫོགས་པར་བསྙེན་པར་བྱས་
པ་ལས་བཅས་པ་ཡིན། ཞེས་སོ། །འདྲིད་པའི་ལྟུང་བྱེད་ལ། མ་རྣམ་དུ། བུད་མེད་ཅིག་གོའུ་
ཏ་མི་སྐེམ་མོ་གང་ན་བ་དེར་སོང་སྟེ་ཕྱིན་ནས། གོའུ་ཏ་མི་ལ་འདི་སྐད་ཅེས་སྨྲས་སོ། །ཞེས་
འབྱུང་། འགྲེལ་པར་གོའུ་ཏ་མི་སྐེམ་མོ་ཕྱུག་པོའི་ཡུག་ས་མོ་མྱ་ངན་གྱིས་ཟུག་རྡུས་གཟིར་བ་ཞིག་
ལ། ཁྱོད་ཅིའི་ཕྱིར་རབ་ཏུ་མི་འབྱུང་། ཞེས་སྨྲས་པ་དང་། དེ་ན་རེ། གལ་ཏེ་འཕགས་མས་
རབ་ཏུ་དབྱུང་བར་གནང་ན། བདག་རབ་ཏུ་འབྱུང་བའོ། །ཞེས་ཟེར་བ་ལ། དེས་དེ་ལ་ཁྱིམ་
རྒྱས་པར་བྱེད་པ་འདི་དག་སྤོང་ན་དེས་ཁྱོད་རབ་ཏུ་འབྱུང་བར་འགྱུར་བ་མི་དཀའོ། །ཞེས་
འབྱུང་། ཙབ་ཀྲོལ་ཅན་རབ་ཏུ་འབྱིན་པ་ལ། མ་རྣམ་དུ། སྦོམ་དགའ་མོས་ལམ་པོ་ཆེ་ཞིག་ན།
བུད་མེད་ཅིག་བུད་མེད་ཅིག་དང་ལྷན་ཅིག་འཐབ་མོ་བྱུང་བ་མཐོང་ཞིང་། སྦོམ་དགའ་མོས་
བུད་མེད་དེ་ཁྲོས་པས་སྐྲ་འགྲེང་བར་གྱུར་པ་མཐོང་ངོ༌། །དེ་ནས་སྦོམ་དགའ་མོས་འདི་སྙམ་དུ་
སེམས་ཏེ། གང་དག་འཐབ་མོ་བྱེད་པའི་གྲོགས་སུ་འགྱུར་བའི་གྲོགས་མོ་ཞིག་བདག་གིས་རྙེད་
དོ། །སྙམ་དུ་བསམ་ནས། ཞེས་སོ། །ཉིད་ཀྱི་རྣམ་བཤད་ལས། བུད་མེད་གཞན་དེ་མཐོང་བ་
ན་མ་རུངས་པ། ཁྲོ་བ། རྩུབ་པ་སྨྲ་བ་གཞན་ལ་སྟོན་པར་བྱེད་པ། བུད་མེད་གཞན་དང་ལྷན་།
287



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ཅིག་རྩོད་པར་བྱེད་ཅིང་། དེ་རྩོད་པར་བྱེད་པ་ལ། སྐྱ་རྣམས་ཞིག་པར་གྱུར་ཅིང་། དེས་དེ་ལ་
བསྡིགས་པའི་ཕྱིར་ལྕེ་སྤྱང་མོའི་སྐད་འདོན་པ་དང་། དེས་ཀྱང་དེའི་སྐད་ཐོས་ལ། འགྱེལ་བ་དེ་
མཐོང་ནས། སྦོམ་དགའ་མོས་འདི་སྙམ་དུ་སེམས་ཏེ། སྟོབས་དང་ལྡན་པ་འདི་ལྟ་བུའི་གྲོགས་
མོ་རྩོད་པར་བྱེད་པ་མོ་འདི། གང་གི་ཕྱིར་བདག་གིས་རབ་ཏུ་དབྱུང་བར་བགྱིའོ། །ཞེས་སོ། །
ཁྲིའུའི་བསྙེན་བཀུར་ཉམས་སུ་མྱོང་བའི་གླེང་གཞི། མ་རྣམ་དུ། སྦོམ་དགའ་མོས་དགེ་སློང་མ་།
རྣམས་ལ་ལུང་ཀློག་ཏུ་འཇུག་པ་དང་། དེའི་ཕྱི་བཞིན་དགེ་སློང་མ་རྣམས་སྟན་སྐྱེད་དུ་བཅུག་
ཅིང་། འདི་སྐད་ཅེས། ཁྱེད་ལ་གནས་ག་གེ་མོ་ཞིག་ཏུ་ཐོངས་ཤིག །ཅེས་བསྒོ་བར་བྱེད་པ་
དང་། ཞེས་འབྱུང་འགྲེལ་པར། སྦོམ་དགའ་མོས་དགེ་སློང་མ་རྣམས་ལ་སྟོན་པར་བྱེད་ཅིང་།
དེས་དགེ་སློང་མ་རྣམས་འོངས་ཤིང་ལྷགས་པ་རྣམས་ལ། ཁོ་མོའི་ཕྱིར་ཕྱོགས་ག་གེ་མོ་ཞིག་ཏུ་ཁྲི་
བཤམས་ལ་འདུག་ཏུ་ཆུག་ཅིག་ཅེས་བསྒོ་ཞིང་། ཡང་ཕྱོགས་ག་གེ་མོ་ཞིག་དང་གནས་ཁང་གི་ཉེ་
འཁོར་དང་། ཁྱམས་དང་། སྒོ་ཁང་དང་། ཡང་ཐོག་དང་། ཁོང་སྟེང་ག་གེ་མོ་ཞིག་ཏུ་ཁྲིའུ་
ཁྱེར་ལ་ཁོ་མོ་འདུག་ཏུ་ཆུག་ཅིག་ཟེར་བ་དང་། ཞེས་སོ། །ལྟོ་འདུན་དུ་གྱུར་པའི་གླེང་གཞི། མ་
རྣམ་དུ། བཅུ་གཉིས་སྡེ་རྣམས་རྙེད་རྙེད་གནས་གཅིག་ཏུ་ཟོས་ནས་གཅིག་ཤོས་སུ་ཡང་ཟ་བར་
བྱེད་དེ། དེ་ལྟར་སྤངས་པ་དང༌། མ་སྤུངས་པ་ཟ་བ་ན་ཞེས་སོ། །འགྲེལ་པར། སྦོམ་དགའ་མོ་
ནང་པར་སྔ་བར་ལངས་ཏེ་བསོད་སྙོམས་བླངས་ནས་རང་གི་ཉེ་འཁོར་དུ་བཞག་ནས། ལྟུང་
བཟེད་ཡང་བླངས། ཡང་ཟོས། ཡང་ཟོས་ཤིང་འཆག་པར་བྱེད། བཅགས་ནས་ཡང་ཕོ་བར་
བྱེད། ཡང་འཚག་པར་བྱེད། ཡང་ཟ་བར་བྱེད་ཅིང་དྲོ་གུའི་བར་དུ་མ་སྤངས་པར་དེ་ལྟར་བྱེད་
པ་ཞེས་སོ། །བཀྲུ་བཤལ་པ་ལ། གོས་འཁྲུར་འཇུག་པའི་གླེང་གཞི། མ་རྣམ་དུ། སྦོམ་དགའ་
མོས། མི་གཙང་བས་གོས་པའི་གོས་དག་བཙོ་བླག་མཁན་འཁྲུར་བཅུག་པ་དང་། བྲམ་ཟེ་དང་
ཁྱིམ་བདག་དག །བདག་ཅག་གི་གོས་ཀྱང་འདིས་ནི་མི་གཙང་བར་འགྱུར་རོ། །ཞེས་དང་།
འགྲེལ་པར་བཅུ་གཉིས་སྡེ་དག་རྨི་ལམ་ན་གནོད་པ་མཐོང་བའི་གོས་དག་ལ་གོས་པར་གྱུར་ནས་
བཀྲུ་བཤལ་པ་ལ་འཁྲུར་བཅུག་པ་དང་། བཀྲུ་བཤལ་པ་དག་གིས་བླངས་ཏེ། ཁྱིམ་པའི་གོས་
དག་དང་ལྷན་ཅིག་བཀྲུས་པ་ན། དེ་དག་གིས་འབགས་པས་ཁྱིམ་པའི་གོས་དཀར་པོ་དག་མི་
གཙང་བས་མ་རུངས་པར་གྱུར་པ་དང་། ཁྱིམ་པ་དག་འཕྱ་ཞིང་། རབ་ཏུ་བྱུང་བ་དག་ནི་ཉེ་
བར་མ་ཞིའོ། །ཞེས་ཟེར་རོ། །ཞེས་སོ། །གནས་ལ་རྙེད་པའི་སེར་སྣའི་གླེང་གཞི། མ་རྣམ་དུ།t.
288



༄༅ །།འདུལ་བ་སྤྱིའི་རྣམ་གཞག
བསྦོམ་དགའ་མོས་དགེ་སློང་མ་གློ་བུར་པ་རྣམས་ཀྱི་དབྱར་ཁང་དུ་གནས་བྱིན་ནས་དེ་དག་ལ་རྙེད་
པ་དང་བཀུར་སྟི་རབ་ཏུ་མང་པོ་དང་ལྡན་པ་དང་། དེས་སེར་སྣས་དེ་དག་བསྐྲད་པ་ན་ཞེས་
།འགྲེལ་པར། སྦོམ་དགའ་མོས་དགེ་སློང་མའི་དབྱར་ཁང་བྱེད་དུ་བཅུག་ནས། དེ་ན་དགེ་
སློང་མ་དག་གནས་ཤིང་ བག་ཡངས་སུ་རྐང་པ་དག་གིས་འཆག་ཅིང་སྤྱོད་པ་ལ། འོག་ཁང་
གི་ཕྱོགས་གཞན་ཞིག་ན་སྦོམ་དགའ་མོ། གནས་པས་དེའི་ཚེ་སྦོམ་དགའ་མོས་དགེ་སློང་མ་དེ་
དག་ལ་སྨོད་ཅིང་། འདི་ལྟར་རྣམ་པར་འགྱུར་བར་བྱེད་ཅིང་། རྣམ་པར་འགྱུར་བ་དག་གིས་
དྲེགས་ཤིང་འཆག་པ་དེ་དག་སུ་ཡིན་ཟེར་ནས། དགེ་སློང་མ་རྣམས་ཀྱིས། ཅི་འཕགས་མ་ཁྱོད་
གནས་ལ་སེར་སྣ་བྱེད་དམ། ཞེས་སྨྲས་པ་དང༌། དེས་སྨྲས་པ། ཅིའི་ཕྱིར་ཁོ་མོ་མི་བྱེད། ཁོ་
མོས་ཆོས་བཤད་དེ། ལྕེ་ལ་ཆུ་བུར་བྱུང་བྱུང་གི་བར་དུ་བསྒྲུབས་པ་ཡིན་ནོ། །ཞེས་ཟེར་རོ། །
ཚོགས་ལས་བརྙས་ཐབས་བྱེད་པའི་གླེང་གཞི། མ་རྣམ་དུ། སྦོམ་དགའ་མོས་དགེ་སློང་མའི་
ཚོགས་ལ་མི་སྙན་པ་ཁྱིམ་ཞེས་བྱ་བ་དང་། ནལ་ཞེས་བྱ་བ་དང་། བོང་བུ་དག་དང་ལྡན་པའི་
གཤེ་བ་དག་གིས་གཤེ་བའི་སྐབས་དེ་ཞེས་སོ། །འགྲེལ་པར། གླེང་གཞི་ལས་ཚུལ་འཆོས་པ་
དང་། ཁ་གསག་དང་། གཞོགས་སློང་དང་། ཐོབ་ཀྱིས་འཇལ་གྱིས་འཚོ་བར་བྱེད་དོ། །མི་
གསལ་བ་རྨོངས་པ་མི་མཁས་པ་ཡིན་ནོ། །ལྟུང་བ་ཡང་མེ་ཤེས། ལྟུང་བ་མེད་པ་ཡང་མི་ཤེས་པ་
ཡིན་ནོ། །འདི་ལ་བྱིན་པའམ། བྱས་པའམ། བསྙེན་བཀུར་ཀུན་ཏུ་སྤྱད་པས་ཅི་བྱ། ལོག་
པའི་ཆོས་ཀྱིས་ཀུན་ཏུ་དཀྲིས་པ་ཡིན་ནོ། །ཞེས་སོ། །ཚོགས་ལ་སྤྱོ་བའི་གླེང་གཞི། མ་རྣམ་དུ།
དེ་ནས་སྦོམ་དགའ་མོས་ཚོགས་ལ་སྤྱོས་པ་དང། ཞེས་སོ། །འགྲེལ་པར། གླེང་གཞི་ལས་འཚོ་
བའི་ཕྱིར་མགོ་བྲེགས་མ། མུ་གེའི་ཕྱིར་མགོ་བྲེགས་མ། སྡིག་པའི་ལས་ཅན་འཕགས་པ་མ་ཡིན་
པ། ཟོས་པ་མོ། ཕ་རོལ་སླུ་བ་ཡང་དག་པར་སྡོམ་པ་མ་ཡིན་པ། ཚུལ་ཁྲིམས་འཆལ་བའོ། །
ཞེས་སོ། །འདུན་པ་ཞག་ལོན་པའི་གླེང་གཞི། མ་རྣམ་ཏུ། སྦོམ་དགའ་མོས་བཅོ་ལྔ་པ་སྔ་མའི་
འདུན་པ་བླངས་པས། བཅོ་ལྔ་པ་ཕྱི་མའི་གསོ་སྦྱོང་ཡང་ཉམས་སུ་མྱོང་བར་བྱེད་པ་དང་། དེ་ལ་
དགེ་སློང་མ་རྣམས་ཀྱིས་སྨྲས་པ། འཕགས་མ་ཁྱོད་ཅིའི་ཕྱིར་དེ་ལྟར་བྱེད། ངེས་འདི་སྐད་ཅེས།
ཁོ་མོ་སྡེ་སྣོད་གསུམ་པ་ཡིན་པས། ཇི་ལྟར་འགྱུར་བ་ཤེས་སོ། །ཞེས་སོ། །འགྲེལ་པར། སྦོམ་
དགའ་མོ་ལ་དགེ་སློང་མ་རྣམས་ཀྱིས། འཕགས་མ་དགེ་སློང་མའི་དགེ་འདུན་འཚོགས་ཀྱི་ཚུར་
ཤོག་ཅིག་ཅེས་བྱས་པ་དང། དེས་སྨྲས་པ། ཆོས་བཞིན་དུ་བྱེད་པའི་ལས་ལ་འདུན་པ་འབུལ་
289



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱད་ལས་ པོད་དང་པོ།
་ལོ། །དགེ་འདུན་གྱིས་ལས་དེའི་ཉིན་མོ་མ་བྱས་ནས་ཕྱི་དེ་ཉིན་མོ་བྱ་བར་བརྩམས་ཏེ། ཡང་
དགེ་སློང་མའི་དགེ་འདུན་འདུས་ནས་སྦོམ་དགའ་མོ་སྦྲན་པ་དང། དེ་འོང་དུ་མ་བཏུབ་ནས།
དགེ་བསྐོས་མས། ཅི་འཕགས་མ་འདུན་པ་འབུལ་བར་མི་འདོད་དམ། ཞེས་སྨྲས་པ་དང།
དེས་སྨྲས་པ། ཁོ་མོས་འདུན་པ་ཕུལ་ཟིན་ཏོ། །ནམ་ཕུལ། ཉི་མ་སྔ་མ་ལའོ། །འཕགས་མས་
ཞག་ལོན་པའི་འདུན་པ་ཕུལ་དུ་རུང་ངམ། དེས་སྨྲས་པ། ཆོག་གམ། རུལ་ཏམ། ཅི་ཉེས་
ཤེས་ཟེར་བ་ལས་བཅས་སོ། །ཆུ་གོས་མེད་པའི་གླེང་གཞི། མ་རྣམ་དུ། བཅུ་གཉིས་སྡེ་དང་
བུད་མེད་རྣམས་ལྷན་ཅིག་ཁྲུས་བྱེད་པ་ན། སྦོམ་དགའ་མོས། ཁོ་མོའི་རྨོངས་ཀྱི་ཚོགས་ཤིན་ཏུ་
ནག །ལེགས་པར་འཁྱིལ་བ་དཔེར་ན། སྲན་མ་མ་ཤའི་འབྲས་བུ་ལྟར་འདུག་པ་ལ་ལྟོས་ཤེས་
སྟོན་ཅེས་དང་། འགྲེལ་པར། དགེ་སློང་མ་མང་པོ་ཁྱིམ་པ་མོ་དང་ལྷན་ཅིག་ཆུ་ཀླུང་གནས་ཅན་
དུ་ཁྲུས་བྱེད་པ་ན། བུད་མེད་དག་མཛུབ་མོས་གཏོད་ཅིང་རབ་ཏུ་བྱུང་བ་མ། མོ་ག་གེ་མོ་དག་
གི་ནུ་མ་གཉིས་ནི། འདི་འདྲའོ། །ཆེ་གེ་མོ་ཞིག་གི་ལྟོ་བ་ནི། སྤྱང་ཀིའི་འདྲའོ། །ཚེ་གེ་མོ་ཞིག་
གི་རྐེད་པ་ནི། སྦོམ་མོ། ཆེ་གེ་མོ་ཞིག་གི་བརླ་ནི་གླང་པོའི་སྣ་འདྲའོ། །ཞེས་ལུས་ཀྱི་ཡན་ལག་
དང་། གསང་བའི་ཕྱོགས་དག་གི་བརྗོད་པ་རྣམ་པ་མང་པོས་སྙད་འདོགས་པའི་གླེང་གཞི་ལས་
བཅས་པ་ཡིན་ནོ། །ཞེས་འབྱུང་བའི་ཕྱིར། དགེ་སློང་མའི་རྣམ་འབྱེད་ནི། གཞི་ཐམས་ཅད་
ཡོད་པར་སྨྲ་བའི་དགེ་སློང་མའི་རྣམ་འབྱེད་མ་ཡིན་པར་སྡེ་པ་གཞན་ཞིག་གི་ཡིན་པར་སྣང་
ངོ་། །འདིར་སྔར་གྱི་འདུལ་འཛིན་མཁས་པ་ཐམས་ཅད་ཀྱིས་ཐེ་ཚོམ་གྱི་དཔྱོད་པ་ཙམ་ཡང་མ་
ཞུགས་པར་སྣང་ངོ་། །རྣམ་འབྱེད་རྣམ་གཉིས་ནི། སོ་སོ་ཐར་པའི་མདོའི་དོན་རྣམ་པར་ཕྱེ་
ནས་གཏན་ལ་འབེབས་པར་བྱེད་པས་ན། རྣམ་འབྱེད་དོ། །ལུང་གཞི་ལས། སྤྱི་སྡོམ་ནི།
རབ་བྱུང་གསོ་སྦྱོང་གཞི་དང་ནི། །དགག་དབྱེ་དབྱར་དང་ཀོ་ལྤགས་གཞི། །སྨན་དང་གོས་
དང་སྲ་བརྐྱང་དང་། །ཀོ་ཤམྦྷི་དང་ལས་ཀྱི་གཞི། །དམར་སེར་ཅན་དང་གང་ཟག་དང་། །སྤོ་
དང་གསོ་སྦྱོང་བཞག་པ་དང་། །གནས་མལ་དང་ནི་རྩོད་པ་དང་། །དགེ་འདུན་དབྱེན་རྣམས་
བསྡུས་པ་ཡིན། །ཞེས། གཞི་བཅུ་བདུན་ལས་མེད་པ་ལ། གཞུང་དམ་པར་གཞི་བཅོ་བརྒྱད་
དུ་འཆད་པ་ཅི་ཞེ་ན། འགྲེལ་ཆུང་ནས། རབ་བྱུང་གི་གཞི་ལ་རབ་བྱུང་དང་། བསྙེན་རྫོགས་
དང་། གནས་ཀྱི་སྐབས་གསུམ་ཐ་དད་དུ་བྱེད་པ་ཡིན་ཞེས་པ་མི་འཐད་དེ། དེ་ལྟར་ན། བཞི་
བཅུ་དགུ་རུ་འགྱུར་བའི་ཕྱིར་དང་། དེ་ལྟར་བཤུད་པ་མེད་པའི་ཕྱིར་རོ། །ཀོ་ཤནྟི་པའི་གཞི་ལ་
290



།འདུལ་བ་སྤྱིའི་རྣམ་གཞག་
བགཉིས་སུ་བགོས་པར་མངོན་ཏེ། ཀོ་ཤནྟི་པའི་གཞིའི་སྡོམ་ལ། ཀོ་ཤཾ་བར་གྱི་འཐབ་ཀྲོལ་
གྱིས། །དགེ་སློང་རྩོད་པ་སྣ་ཚོགས་དང་། ། ཁྲིའུ་དང་རྩོད་པར་བྱེད་པ་དང་། ། རིང་པོ་ལེན་
གྱིས་སྤྱོད་པ་དང་། །ངན་སྤོང་ལན་ཚ་ཁང་པ་དང་། །སྲུང་དང་ཚལ་སྡུག་གླང་ཆེན་དང་། །མ་
འགག་པས་ནི་དེ་བྱས་དང་། །མཉན་ཡོད་དུ་ནི་ཞི་བར་བྱས། །ཞེས་པའི་སྡོམ་གྱིས་རིང་པོ་
ལེན་ནས་མ་འགག་པས་དེ་བྱས་ཀྱི་བར་ལུང་བར་མར་ཁ་འཕངས་ཏེ། དགེ་སློང་དག །སྔོན་
བྱུང་བ་ཡུལ་ཀ་ཤིའི་རྒྱལ་པོ་ཚངས་སྦྱིན་ཞེས་བྱ་བ་དང༌། ཡུལ་ས་ལའི་རྒྱལ་པོ་རིང་པོ་ལེན་
གཉིས་ཕན་ཚུན་རྩོད་པར་གྱུར་ཏེ། རྒྱས་པར་ནི། ལུང་བར་མའི་ཏིང་ངེ་འཛིན་དང་ལྡན་པའི་
ལེའུ་ལས་རིང་པོ་ལེན་གྱི་མདོ་འབྱུང་བ་བཞིན་ནོ། །ཞེས་བཤད་པས། དེར་ཁ་འཕངས་པ་
བསྡུས་པ་ནི། ཕྱིར་བཅོས་ཀྱི་གཞི། སྡོམ་ལྷག་མ་རྣམས་ཀྱིས་བསྡུས་པ་ནི། ལས་བྱེ་བའི་གཞི་
ཡིན། ད་ལྟ་ལུང་ན་དེ་ལས་མེད་ཀྱང་། ཁ་འཕངས་རྣམས་ཕྱིར་བཅོས་ཀྱི་བྱེ་བྲག་ཡིན་པས།
དམར་སེར་ཅན་གྱི་གཞི་དང་གཉིས་གཅིག་ཏུ་བསྡོམས་ནས་ཕྱིར་བཅོས་ཀྱི་གཞི་ཞེས་བཏགས་
པ་སྟེ། རྒྱ་ཆེ་འགྲེལ་པར། ཀོ་ཤནྟི་བ་དང་། དམར་སེར་ཅན་གྱི་གཞི་གཉིས་ལ་ཕྱིར་བཅོས་
པའི་གཞི་ཞེས་བྱ་བའི་མིང་གཞན་དུ་བྱ་སྟེ། ཕྱིར་བཅོས་པར་བྱ་བའི་གང་ཟག་གི་བྱེ་བྲག་ཐམས་
ཅད་བསྟན་པའི་ཕྱིར་རོ། །འཐབ་ཀྲོལ་བྱེད་པ་ལ་སོགས་པའི་གང་ཟག་གང་ཇི་སྙེད་ཕྱིར་བཅོས་
པར་བྱ་བ་དེ་དག་ཐམས་ཅད་དེ་གཉིས་ཀྱིས་ཕྱིར་བཅོས་པར་གསུངས་པས་དེའི་ཕྱིར་དོན་དང་
མཐུན་པའི་མིང་བསྟན་པར་བྱ་བའི་ཕྱིར་དེ་ཉིད་ལ་ཕྱིར་བཅོས་པའི་གཞི་ཞེས་བྱ་བའི་མིང་
གཞན་དུ་བྱ་སྟེ། དེས་ན་མིང་བརྗོད་པ་ཁོ་ནས་བརྡ་འཕྲད་སླ་བར་འགྱུར་རོ། །ཞེས་བཤད་
ཅིང་། ཉིད་ཀྱི་རྣམ་བཤད་དང་། ཤེས་རབ་བྱེད་པས་ཀྱང་། ཕྱིར་བཅོས་ཀྱི་གཞི་ལ་གཞི་
གཉིས་བསྡུས་པར་བཤད་པའི་ཕྱིར་རོ། །དེ་ལྟ་མ་ཡིན་ན། ཀཽ་ཤམྦྷིའི་གཞིར་དངོས་སུ་འབྱུང་
བ་རྣམས་ནི། ལས་བྱེ་བའི་གཞིས་བསྡུས། གཞན་ཁ་འཕངས་རྣམས་མ་བསྡུས་ན། ཕྱིར་
བཅོས་ཀྱི་གཞིར་བསྡུ་རྒྱུ་མེད་པའི་ཕྱིར་རོ། །སྲ་བརྐྱང་གི་མིང་དོན་ཡན་ཆད་ཀྱི་བརྡ་ཕྲད་པར་སླ་
ལ། ཀཽ་ཤམྦྷི་པའི་དགེ་སློང་གིས། ཡངས་པ་ཅན་པའི་དགེ་སློང་ལ་གནས་དབྱུང་བྱས་པས་རྩོད་
པ་ཆེན་པོར་གྱུར་ནས་ལས་བྱ་བར་གྱུར་པ་ལ་ཀོ་ཤནྟི་པའི་གཞི་ཞེས་བཏགས་སོ། །དམར་སེར་
ཅན་གྱི་གཞི་ནི། དམར་སེར་ཅན་འཐབ་ཀྲོལ་བྱེད་པ་ལ་བསྡིགས་པ་ནན་ཏུར་བྱ་བ་དང་། དེ་
བཞིན་དུ་སྨད་པ་དང་། བསྐྲད་པ་དང་། ཕྱིར་འགྱེད་ནན་ཏུར་དང་། མ་མཐོང་བ་གནས་.
291



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པ་ཅོ་བརྒྱུད་ལས། པོད་དང་པོ།
ནས་དབྱུང། ཕྱིར་མི་འཆོས་པ་གནས་ནས་དབྱུང་། སྡིག་ལྟ་ཅན་གནས་ནས་དབྱུང་། སྤོ་བ་
དང་། གཞི་ནས་སྤོ་བ་དང་། ཡང་གཞི་ནས་བླང་བའི་སྤོ་བ་དང་། མགུ་བ་དང་། དབྱུང་བའི་
ཆོ་ག་རྣམས་བསྟན་པ་ལ། ཐོག་མའི་མིང་ནས་སྨོས་ཏེ་དམར་སེར་ཅན་གྱི་གཞི་ཞེས་བཏགས་
སོ། །གང་ཟག་གི་གཞི་ནི། གང་ཟག་གཞན་ཞིག་དགེ་འདུན་ལྷག་མའི་ལྟུང་བ་བྱུང་ནས་མ་
བཅབས་པ་དང་། གང་ཟག་གཞན་ཞིག་ལྟུང་བ་གཉིས་བྱུང་ནས་ཟླ་བ་གཉིས་སུ་མ་ཤེས། ཤེས་
ནས་ཟླ་བ་གཉིས་སུ་བཅབས་པ་ལ་སོགས་པ་བཅབས་པ་དང་། མ་བཅབས་པའི་བྱེ་བྲག་མང་པོ་
བྱུང་བའི་ཁྱད་པར་གཏན་ལ་འབེབས་པ་ལ་གང་ཟག་མིང་མ་སྨོས་པར་གང་ཟག་འགའ་ཞིག་
ཅེས་སྨོས་ནས་བསྟན་པས་ན།, གང་ཟག་གི་གཞི་ཞེས་བཏགས་སོ། །སྤོ་བ་དང་། གཞི་ནས་སྤོ་
བ་དང། ཡང་གཞི་ནས་བླངས་ཏེ་སྤོ་བ་དང་། མགུ་བ་སྤྱོད་ཚུལ་སྟོན་པ་ལ། ཕྱོགས་གཅིག་
ནས་མིང་བཏགས་ནས་སྤོ་བའི་གཞི་ཞེས་བྱའོ། ། གསོ་སྦྱོང་བཞག་པའི་གཞིའི་སྡོམ་ནི། མ་
དག་གསོ་སྦྱོང་དགེ་སློང་དག །མོའུ་འགལ་གྱིས་ཉམས་པ་དང་། །དེ་ནས་སྟོན་པས་སྨད་པ་
དང་། །དགེ་འདུན་གྱིས་བོར་གསོ་སྦྱོང་ངོ་། །སྡོམ་གྱི་ཚིགས་སུ་བཅད་པ་འདི་ནི། ཡུལ་ཙམ་
པར་གསོ་སྦྱོང་གི་མདོ་རྒྱས་པར་གསུངས་ཏེ། གསོ་སྦྱོང་གི་མདོ་དེ་ཡང་། ལུང་བར་མ་ཡང་དག་
པར་འགྲོ་བའི་ལེའུ་ལས་འབྱུང་ངོ། །ཞེས་ཁ་འཕངས་པ་རྣམས་དང་། ལུང་འདི་ན་ཡོད་པ་ལ་
ལྟུང་བ་གླེང་བའི་ཕྱིར་སྐབས་འབྱེད་དུ་གཞུག་པ་དང་། མི་འབྱེད་ན་མི་སྨྲ་བ་དང་། གདམས་
དགག་དབྱེ་བཞག་པ་དང་། གསོ་སྦྱོང་བཞག་
པ་དང་། དགག་དབྱེ་བཞག་པ། ཆོས་དང་ལྡན་མི་ལྡན་གྱི་རྣམ་གཞག་རྒྱས་པར་བསྟན་པ་ལ་
གསོ་སྦྱོང་བཞག་པའི་གཞི་ཞེས་ཕྱོགས་གཅིག་ནས་མིང་བཏགས་པའོ། །གནས་མལ་གྱི་གཞི་ལ་
སོགས་པའི་ཚིག་གི་དོན་ནི། རྟོགས་པར་སླའོ། །དེ་རྣམས་ལ་གཞི་ཞེས་བྱ་བ་ནི། གཞིའི་སྐད་
དོད་བསྡུ་ཞེས་བྱ་བ། དོན་ལྔ་ལ་འཇུག་པར་བཤད་ཀྱང་། འདིར་དེ་དང་དེའི་རྟེན་བྱེད་པས་ན།
གཞི་ཞེས་བྱ་སྟེ། བརྗོད་བྱ་དེ་སྟོན་པས་རྗོད་བྱེད་ལའང་གཞིར་བཏགས་ཏེ། གཞི་འགྲེལ་ལས།
གཞི་ཞེས་བྱ་བ་ནི། རྟེན་ཏེ། དེའི་ཕྱིར་རབ་ཏུ་བྱུང་བ་ལ་སོགས་པའི་རྟེན་དུ་གྱུར་པ་ཉེ་བར་
སྟོན་པའི་གཞུང་ནི། རབ་ཏུ་བྱུང་བའི་གཞི་ལ་སོགས་པའི་སྒྲར་གསུངས་སོ། །ཞེས་སོ།
འདུལ་བ་ཕྲན་ཚེགས་ལ་སྒོ་བརྒྱད་དེ། སྒོ་བརྒྱད་པོ་དོན་ཚན་མཐུན་པ་ཕྱོགས་གཅིག་ཏུ་སྟོན་
པའི་ངེས་པ་མེད། དོན་སིལ་བུ་རྣམས་སྟོན་པ་ལ། སྒོ་རེ་ལ་སྤྱི་སྡོམ་རེ། སྤྱི་སྡོམ་རེ་ལ་སྡོམ་ཀྱི་ངག་བཞག་པ་དང་། གསོ་སྦྱོང་བཞག་པ་དང་།
འ
292



༄༅།།འདུལ་བསྤྱིའི་རྣམ་གཞག
4ཚིགས་སུ་བཅད་པ་བཅུ་བཅུ་ཡོད་པ་ལས། སྒོ་གཉིས་པ་ལ་སྤྱི་སྡོམ་གྱི་ཚིག་ཐ་མ། སྤོ་བའོ་ཞེས་
པ་ལ། སྡོམ་གྱི་ཚིགས་བཅད་གཉིས་སུ་གྱེས་ནས་སྡོམ་བཅུ་གཅིག་གོ །སྒོ་བརྒྱད་པ་ལ་སྤྱི་སྡོམ་
གཅིག །སྡོམ་བརྒྱད་འབྱུང་། སྤྱི་སྡོམ་གྱི་དགེ་སློང་མའི་བཀུར་སྟི་བྲི་ཞེས་པའི་སྡོམ་ཆད་ཅིང་།
དེའི་བཤད་པ་ལ་ཡང་བཅས་པ་གསུམ་ལས་མ་བྱུང་བས་དུ་མ་གཅིག་ཆོད་པ་འདྲ་ཞིང་། སྤྱི་སྡོམ་
གྱི་དེ་བཞིན་ནག་མོ་ཨུ་ཌི་ཀ་ཞེས་པ་ལས་འཕྲོས་པའི་སྡོམ་གཉིས་ཆད་པ་འདྲ། ཕྲན་ཚེགས་སྒོ་
བདུན་པའི་སྡོམ་དང་པོ་ལ། ཁྱིམ་དང་བུ་མོ་དེ་བཞིན་དེ། །ཉེ་གནས་དང་ཡང་རང་གིའོ། །
ཞེས་པའི་དོན་རྣམས་ཆད། དེའི་རྗེས་སུ་སྤྱི་སྡོམ་གྱི་དགོན་པ་ལ་ཞེས་པ་ལས་འཕྲོས་པའི་སྡོམ་
ཆད་དོ། །འདི་ལ་དང་པོ་སྒོ་དྲུག་པ་ཡན་ཆད་ཚང་བ། དེ་མན་ཆད་བར་སྐབས་བཞི་ནས་མ་
ཚང་བ་ཞིག་རྣམ་འབྱེད་ལ་སོགས་པ་དང་མཐུན་པ་འགྱུར་བཟང་བ་ཞིག་འགྱུར་ཏེ། དཀར་
ཆག་ཆེན་མོ་ལས་ཀྱང་། འདུལ་བ་ཕྲན་ཚེགས་བསྒྱུར་འཕྲོ་བམ་པོ་ལྔ་བཅུ་ང་གཉིས་ཞེས་འབྱུང་
བ་དང་། དུས་ཕྱིས་ཆད་པ་རྣམས་བསབས་པ་དེ་སྔ་མ་དང་འགྱུར་མི་མཐུན་པ་ཅུང་ངན་པ་
ཞིག་བྱུང་ཞིང་། འདི་ལ་ད་རུང་ཆད་སྒོ་ཆེ་ཆུང་འགའ་ཞིག་སྣང་བས་རྒྱ་དཔེ་བསབ་དགོས་པར་
སྣང་ངོ་། །འདི་ནི། བསླབ་པ་ཕྲ་ཞིང་ཕྲ་བ་དག་སྟོན་པས་ཕྲན་ཚེགས་ཞེས་བྱ་སྟེ། ཕྲན་ཚེགས་
འགྲེལ་ལས། ཕལ་ཆེར་བསླབ་པའི་གཞི་ཕྲ་ཞིང་ཁ་ན་མ་ཐོ་བ་ཆུང་བ་སྟོན་པར་བྱེད་པའི་ལུང་
གང་ཡིན་པ་དེ་ནི། ཕྲན་ཚེགས་ཤེས་བྱའོ། །གཞི་ཞེས་བྱ་བ་ནི། འདི་ལ་བསླབ་པའི་གཞི་
བརྗོད་པར་བྱ་བའི་དངོས་པོའི་སྒོ་ནས་གནས་པར་བྱེད་པའི་ཕྱིར་གཞི་ཡིན་ཏེ། དོན་དང་ལྡན་
པའི་སྒྲ་བཀོད་པ་ཞེས་བྱ་བའི་དོན་ཏོ། །ཞེས་སོ། །གཞུང་དམ་པ་ལ། ཁ་ཅིག སྟོད། ལེའུ་
བཅུ་དྲུག་ཏུ་ཡོད་དེ། ཞུ་བ་འདུལ་བྱེད་གཅིག་ལས་འཕྲོས། །མ་ཎ་བི་ཀ་གཏམ་གྱི་གཞི། །
བྲམ་ཟེའི་བུ་མོ་ཨུཏྤལ་ཕྲེང་། །བྱ་བའི་ཕུང་པོ་ལྕི་ཡང་བསྟན། ། སིལ་བུ་རྐྱང་པ་གླེང་གཞི་
དང་། །ལྔ་ཚན་དང་ནི་བཅུ་དྲུག་ཚན། །མ་མོ་ཡང་དག་ལྡན་ལུང་རྣམས། །གཞུང་ནི་དམ་
པར་བཤད་ཅེས་སོ། །དེ་རྣམས་མ་ཎ་བི་ཀ་དང་། ཨུཏྤལའི་ཕྲེང་བ་དང། བྱ་བའི་ཕུང་པོ་
གསུམ་བོད་དུ་མ་འགྱུར་རོ། །ཞེས་ཟེར་བ་ནི། ལུང་མ་མཐོང་བར་ཕོ་ཚོད་ཀྱིས་སྨྲ་བར་ཟད་དེ།
ལྕི་ཡང་བསྟན་པ་དང་། ཡང་དག་པར་ལྡན་པའི་ལུང། གཞུང་དམ་པའི་དུམ་བུ་མ་ཡིན་ཞིང་།
སིལ་བུ་དང་རྐྱང་པ་གཉིས་འགྱུར་གྱི་ཁྱད་ཡིན་གྱི། དོན་གཅིག་པའི་ཕྱིར་དང་། བྱ་བའི་ཕུང་པོ་
མ་མོའི་ལེ་ལག་ཡིན་པས་མ་མོར་འདུས་པའི་ཕྱིར་རོ། །བྲམ་ཟེའི་བུ་མོ་དང། མ་ཎ་བི་ཀ་རྒྱ་
293



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
གར་སྐད་དང་། བོད་སྐད་ཀྱི་ཁྱད་མ་གཏོགས་དོན་ལ་ཁྱད་མེད་པའི་ཕྱིར་དང་། ཨུཏྤ་ལའི་ཕྲེང་
བ། སྔོན་གྱི་གནའ་མཚན་རྙིང་པ་ལས་གཞུང་དམ་པའི་ལེ་ལག་ཡིན་ཞེས་འབྱུང་མོད་ཀྱི།
ལྟར་ཡིན་པར་བཤད་པའི་ལུང་མེད་ཅིང་། འདུལ་བའི་རྐང་གྲངས་སྨོས་པ་རྣམས་སུ་མ་བྱུང་
བའི་ཕྱིར་མི་འཐད་པར་སེམས་སོ། །སྤྱིར། འདི་ལ་མ་དག་པ་ཡོད་པའི་རྒྱུ་མཚན། སློབ་
དཔོན་དགེ་ལེགས་བཤེས་གཉེན་གྱིས། སྟོན་པ་འདས་པའི་གསུང་རབ་ལ། བྲམ་ཟེ་རྒྱལ་པོ་
རྒྱལ་བ་ཤེས་བྱ་བ་བསྟན་པ་ལ་སྡང་བ་ཞིག་བྱུང་བར་གྱུར་ནས། དེས་བསྟན་པ་ལ་གནོད་པ་ནད་པ་མང་
པོ་བྱས་པར་གྱུར་ཏེ། མཆོད་རྟེན་དག་ཀྱང་བཤིག །དགེ་འདུན་གྱི་ཀུན་དགའི་རེ་བ་དག་ཀྱང་
བསྲེགས། དགེ་སློང་རྣམས་ཀྱང་བསད། སངས་རྒྱས་ཀྱི་བཀའ་གླེགས་བམ་རྣམས་ཀྱང་ཕུང་
པོར་གཅེར་ནས་བསྲེགས་སོ། །དེ་ནས་རིམ་གྱིས་དགེ་སློང་རྣམས་ཀྱིས་ཡུལ་དང་གནས་སྣ་
ཚོགས་དག་ནས་སྡེ་སྣོད་གསུམ་གྱི་གླེགས་བམ་ཐམས་ཅད་བསྡུས་ནས་བཅོམ་བརླག་ཏུ་ཡང་
དག་པར་བསྡུ་བར་བྱས་ཏེ། གཞུང་བླ་མའི་གླེགས་བམ་ནི། མ་རྙེད་དོ། །དེ་དག་གིས་འདི་
ལྟར་ཁ་ཆེའི་ཡུལ་ན་དགེ་སློང་ཞིག་གཞུང་བླ་མ་འདོན་ཏོ། །ཞེས་ཐོས་ནས། དེ་དག་དེའི་ཕྱིར་
ཁ་ཆེའི་ཡུལ་དུ་དོང་སྟེ། དེའི་དྲུང་དུ་ཕྱིན་ནས་སྨྲས་པ། ཁོ་བོ་ཅག་གིས་ཁྱེད་གཞུང་བླ་མ་
འདོན་ཏོ་ཞེས་ཐོས་པ་གང་ཡིན་པ་དེ་ཅི་ཁ་ཏོན་གྱིས་ཤིག །དེས་སྨྲས་པ། ཅུང་ཟད་ཅིག་ནི་
དྲན། ཅུང་ཟད་ཅིག་ནི་མི་དྲན་ནོ། །དེ་ནས། དེ་དག་གིས་ཇི་ལྟ་བུ་དྲན་པ་དེ་ཁོ་ན་བཞིན་དུ་
སྨྱོས་ཤིག །ཅེས་སྨྲས་པ་དང་། དེས་དེ་ཁོ་ན་བཞིན་དུ་ཁ་ཏོན་བྱས་སོ། །དགེ་སློང་རྣམས་ཀྱིས་
ཀྱང་གཞུང་བསྡུ་བར་བྱ་སྟེ། ཕྱིས་ཚིག་དང་ཚིག་གི་དོན་རྣམ་པར་དཔྱོད་པའི་སྒོ་ནས་སྦྱར་བར་
བྱའོ། །སྙམ་དུ་བསམ་ནས་བྲིས་པ་ལས། ཕྱིས་འབྲལ་གྱི་བྱ་བས་རྣམ་པར་གཡེངས་ནས་
དུས་
རིང་མོ་ཞིག་གི་བར་དུ་མ་ཇི་ལྟ་བ་བཞིན་དུ་སྦྱར་རོ། །དགེ་སློང་གཞན་དག་ཀྱང་ཡུལ་གཞན་
དག་ན་གཞན་དུ་འདོན་པར་གྱུར་ཏོ། །དེ་ཉིད་ཀྱི་ཕྱིར་ཡང་དག་པར་བསྡུས་པའི་གཞི་ཉམས་
པས་གཞུང་བླ་མ་འདི་ལ་འདོན་པ་ཡང་རྣམ་པ་དུ་མ་ལ། དོན་ཀྱང་རྣམ་པ་དུ་མ་སྟེ། དེའི་ཕྱིར་
བཙུན་པ་ཡོན་ཏན་འོད་ཀྱི་འདུལ་བ་བཤད་པ་ལས་ཡང་དང་ཡང་དུ་ཞུས་པ་ལ། ལ་ལས་འ་འདི་
སྐད་དུ་འབྱུང་ཞེས་བཤད་དོ། །བདག་གིས་ཀྱང་འདིར་གཞུང་གི་རྣམ་པར་རྟོགས་པ་དག་
ཕྱོགས་དང་ཕྱོགས་རྣམས་སུ་བསྟན་པར་བྱ་སྟེ། སྔར་ཡང་བཤད་ཟིན་ཏོ། །འཕགས་པ་ཉེ་བར་
འཁོར་གྱིས་ཞུས་པའི་གཞུང་རྒྱ་གར་ཡུ་བ་ཡང་ཤོ་ལོ་ཀ་ཉིས་སྟོང་ཙམ་གྱི་ཚད་ཅིག་ལ་ལན་སྤྱོད་པ་མེ - 
..
294



༄༅།།འདུལ་བ་སྤྱིའི་རྣམ་གཞག
ཁོ་ནའོ། །ཞེས་གསུངས་པས་སོ། །དེ་ལ། ཁ་ཆེའི་དགེ་སློང་ལས་རྙེད་པ་དེ་ལ་ཞུ་བ་ཁ་ཆེ་བ་
ཟེར་ཏེ། རིམ་པ་གཉིས་སུ་རྩིག་པ་ཡན་ཆད་གཏན་ལ་ཕབ་ཅིང་། སློབ་དཔོན་དགེ་ལེགས་
བཤེས་གཉེན་གྱི་འགྲེལ་པ་ཡང་འདིའི་འགྲེལ་པ་ཡིན་ནོ། །འདི་ལ་ལུང་ལ་སྤྱི་སྡོམ་མེད་ཅིང་།
ད་ལྟ་ཡོད་ཚོད་པོའི་དོན་སྤྱི་སྡོམ་དུ་བྱས་ན། ཞུ་བ་འདུལ་བྱེད་གཅིག་ལས་འཕྲོས། །ལྔ་པ་དང་
ནི་བཅུ་དྲུག་པ། །གླེང་གཞི་དང་ནི་རྐྱང་པ་དང་། །གཏམ་གཞི་མ་ཎ་བི་ཀ་དང་། །མ་ལྟ་བུ་
དང་ལུས་སོགས་ཏེ། །སྤྱི་ཡི་སྡོམ་དུ་བྱས་པའོ། །དེ་ལ་ཞུ་བས་ནི། རྣམ་འབྱེད་ཀྱི་ལྟུང་བ་སྡེ་
བཞི་དང་། གཞི་བཅུ་བདུན་གྱི་དོན་ཞུས་ལན་གྱིས་གཏན་ལ་ཕབ་པས་ཞུ་བ་ཞེས་བྱའོ། །
འདུལ་བྱེད་ནི། འགྲེལ་པ་ཤེས་རབ་བྱེད་པས་བྱེ་བྲག་ཏུ་ངེས་པ་ཞེས་བཤད་དེ། ལྟུང་བ་བཅུ་
གཉིས་ཀྱི་དོན་བྱེ་བྲག་ཏུ་ངེས་པར་བྱེད་པའི་དོན་གྱིས་ན། འདུལ་བྱེད་ཅེས་བྱའོ། །གཅིག་
ལས་འཕྲོས་པ་ནི། གཅིག་ནས་བཅུའི་བར་གྱི་ཆོས་གྲངས་མཐུན་པ་རྣམས་ཕྱོགས་གཅིག་ཏུ་
བསྡེབས་ནས་སྟོན་པའོ། །
ལྔ་པ་དང་། བཅུ་དྲུག་པ་གཉིས་ཀྱང་དེ་དང་འདྲའོ། །གླེང་གཞི་ལ་སྒོ་ལྔ། སྒོ་ལྔའི་དང་
པོ་བཞི་ལ་སྡོམ་ཚིག་བཅུ་བཅུ། སྒོ་ལྔ་པ་ལ་སྡོམ་གྱི་ཚིགས་སུ་བཅད་པ་དྲུག་སྟེ། དེ་རྣམས་ཕལ་
ཆེར་གླེང་གཞི་ལ་བརྟེན་ནས་བསྟན་པ་ཤས་ཆེ་བས་གླེང་གཞི་ཞེས་བྱའོ། །རྐྱང་པ་ལ་སྒོ་བཞི།
སྒོ་བཞི་པོ་རེ་རེ་ལ་སྡོམ་གྱི་ཚིགས་སུ་བཅད་པ་བཅུ་བཅུ། འདིས་དོན་ཚན་ཕྲ་མོ་སིལ་བུར་སྟོན་
པས་འགྲེལ་པ་རྣམས་སུ་ལུང་དུ་དྲངས་པའི་སིལ་བུ་ཞེས་པ་འདི་ཡིན་ཏེ། རྐྱང་པ་དང་འགྱུར་གྱི་
ཁྱད་དོ། །གཏམ་གྱི་གཞི་ནི། སྡོམ་གྱི་ཚིགས་བཅད་མེད་ཅིང་། གླེང་གཞི་མེད་ལ་མཚམས་
སྦྱོར་གྱི་ཚིག་མེད་པར། ནོངས་པ་དམིགས་པ་ཞེས་བགྱིའམ། མ་དམིགས་པ་ཞེས་བགྱི།
གསུངས་པ། ཉེས་པ་དམིགས་པ་ཞེས་བྱའོ། །ཞེས་སོགས་ཞུས་ལན་བརྒྱ་ལྔ་བཅུ་ང་བརྒྱད་
འབྱུང། འདིའི་བརྒྱ་ལྔ་བཅུ་ང་བཞིའི་སྐབས་སུ། འདུལ་བའི་དངོས་པོ་བཅོ་བརྒྱད་དང་།
རྐྱང་པ་དང་། གླེང་གཞི་གཉིས་དང་། འདུལ་བ་གཅིག་གིས་ལྷག་པའི་རྒྱུད་རྣམས་དང་། ཐུན་
མོང་བ་དང། ཐུན་མོང་མ་ཡིན་པ་དང་། ཞེས་པའི་རྗེས་སུ་ཆད་སྣང་སྟེ། ཇི་ཙམ་ཆེད་མ་ཤེས་
སོ། །འདི་གཏམ་དུ་བརྗོད་པར་བྱ་བའི་ཚུལ་གྱིས་བསྟན་པས་གཏམ། དེ་བསྟན་པར་བྱ་བའི་
དངོས་པོ་ཡིན་པས་གཏམ་གྱི་གཞིའོ། །མ་ཎ་བི་ཀ་ལ་སྒོ་གཉིས། སྒོ་དང་པོ་ལ་སྡོམ་གྱི་ཚིགས་སུ་
བཅད་པ་བཅུ་གཅིག །སྒོ་གཉིས་པ་ལ་བཅུ་གཉིས་ཏེ། མ་ཎ་བི་ཀ་ནི། བྲམ་ཟེའི་བུ་མོ་སྟེ།
295



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཤིན་ཏུ་ཕྲ་ཞིབ་ཆེ་ཞིང་སྤྱོད་ལམ་གཟོབ་པས་འདྲ་བ་མིང་དུ་བཏགས་ནས་ཉེ་བར་འཁོར་ལ་
བརྗོད་དེ། དེས་བསླབ་པའི་གཞི་ཕྲ་མོ་རྣམས་ཞུས་ཏེ་གཏན་ལ་ཕབ་པས་དེ་སྐད་ཅེས་བྱའོ། །
མ་ལྟ་བུ་ལ། བསྙེན་པར་རྫོགས་པའི་ཕུང་པོ་དང་། རབ་ཏུ་ལྡན་པའི་ཕུང་པོ་དང་། བྱ་བའི་
ཕུང་པོའོ། །བསྙེན་པར་རྫོགས་པའི་ཕུང་པོ་ནི། བསྙེན་པར་རྫོགས་པར་འོས་པ་དང་། མི་
འོས་པ་ལ་སོགས་པའི་མཚན་ཉིད་གཏན་ལ་འབེབས་པ་སྟེ། དོན་ཚན་བརྒྱ་སུམ་ཅུ་སོ་གསུམ་
གཏན་ལ་འབེབས་པ་སྟེ། བསྙེན་པར་རྫོགས་པ་ལ་སོགས་པའི་ཕུང་པོ་ལ་བསྙེན་པར་རྫོགས་
པའི་ཕུང་པོ་སྟེ། སོགས་ཀྱི་སྒྲ་ཕྱིས་པའོ། །རབ་ཏུ་ལྡན་པའི་ཕུང་པོ་ལ། དགག་དབྱེའི་རབ་ཏུ་
ལྡན་པ་སོགས་དགུ་བཅུ་རྩ་བརྒྱད་གཏན་ལ་འབེབས་པ་སྟེ། ལྡན་པ་ནི། སྦྱོར་བ་དང་།
རིགས་པ་དང་། བརྩོན་པ་དང་། ཏིང་ངེ་འཛིན་ལ་འཇུག་པ་ལས། འདིར་རིགས་པ་དང་
བརྩོན་པ་གཟུང་སྟེ། དེ་དང་དེའི་འཐད་པ་དང་། དེ་དང་དེ་ལ་བརྩོན་པར་བྱེད་པས་ན། རབ་
ཏུ་ལྡན་པའོ། །བྱ་བའི་ཕུང་པོ་ལ། མདོར་བསྟན་ནས་འཚོ་བའི་ཕུང་པོ་ཞེས་འབྱུང་སྟེ། འདི་
ལ་གནས་ནས་ཕྱུང་བ་ལ་སོགས་པའི་བྱ་བ་བརྒྱ་དང་བཅུ་དྲུག་གཏན་ལ་འབེབས་པ་དགེ་སློང་
རྣམས་ཀྱི་བྱ་བ་སྟོན་པས་ན། བྱ་བའི་ཕུང་པོའོ། །འདི་གསུམ་འདུལ་བའི་ཆོས་རྣམས་ཀྱི་རང་
དང་སྤྱིའི་མཚན་ཉིད་གཏན་ལ་འབེབས་ཤིང་མངོན་དུ་ཕྱོགས་པར་བྱེད་པས་ན། མ་མོ་སྟེ།
འདུལ་བའི་མངོན་པའོ། །ལུས་སོགས་ནི། བཙུན་པ། འདུལ་བའི་ལུས་གང་ལགས། ཞེས་
སོགས་དྲི་བ་དྲུག་བྱས་པས། ལུས་ནི་དམིགས་པའོ། །ཞེས་སོགས་ཀྱི་ལན་ཚིག་དྲུག་བཏབ་
ནས་དེའི་འཕྲོ་ལ་ལུས་ཏེ། ད་དུང་ཅུང་ཟད་ཅིག་མ་ཚང་ངམ་སྙམ་མོ། །འདི་ལ་གཞུང་དམ་པ་
དང་། གཞུང་བླ་མ་ནི། འགྱུར་གྱི་ཁྱད་དེ། སྐད་དོད་ཨུཏྟ་ར་ཞེས་པ། སྟེང་དང་། བྱང་དང་
ཕྱི་མ་ལ་འཇུག་པ་ལས། འདིར་ཕྱི་མའི་དོན་ཏེ། སྨན་དཔྱད་ལ་རྒྱུད་སྔ་ཕྱི་གཉིས་ཡོད་པ་
བཞིན་དུ། འདིར་ཡང་རྣམ་འབྱེད་དང་། གཞི་དང་། ཕྲན་ཚེགས་རྣམས་གཞུང་སྔ་མ་ཡིན་ལ།
དེ་རྣམས་ཀྱི་དོན་རྟོགས་དཀའ་ཞིང་། ཟབ་པ་རྣམས་འདིས་སྟོན་ཅིང་གཏན་ལ་འབེབས་པས་
འདུལ་བའི་གཞུང་ཕྱི་མའི་དོན་ཏེ།
གསུམ་པ་ནི། བསྙེན་པར་རྫོགས་པའི་ཕུང་པོ་ལས། འདུལ་བ་བྱུང་བ་གང་ཞེ་ན། སོ་
སོ་ཐར་པ་གཉིས་རྣམ་པར་འབྱེད་པ་དང་བཅས་པ། འདུལ་བའི་དངོས་པོ་བཅོ་བརྒྱད་རྣམས་
དང༌། འདུལ་བ་གཅིག་གིས་ལྷག་པ་དང་། འདུལ་བའི་མ་ལྟ་བུ་དང༌། འདུལ་བ་ལྔ་པོ་དང་།
296



༄༅།།འདུལ་བ་སྤྱིའི་རྣམ་གཞུ་
འདུལ་བ་བཅུ་དྲུག་པ་དང་། འདུལ་བ་མ་ཎ་བི་ཀ་ཞེས་བྱ་བ་དང་། འདུལ་བ་ཕྲན་ཚེགས་དང་།
ཉི་ཚེ་བ་དང་། གླེང་གཞི་དང་། གཏམ་གྱི་དངོས་པོ་དང་། ཨུ་པ་ལིས་ཞུས་པ་དང་། ཐུན་མོང་
བ་དང་། ཐུན་མོང་མ་ཡིན་པ་རྣམས་དང༌། བསླབ་པའི་གནས་དང་། ལུང་བསྒོ་བ་ལྔ་བརྒྱ་
དང་། སྐྱེས་པའི་རབས་ཀྱི་སྡེ་ལྔ་བརྒྱ་དང་། སྔོན་གྱི་སྦྱོར་བ་ལྔ་བརྒྱ་པོ་འདི་རྣམས་ནི། འདུལ་
བ་འབུམ་པ་ཞེས་བྱའོ། །ཞེས་བཤད་པའི་ཉི་ཚེ་བ་དང་རྐྱང་པ་དོན་གཅིག །གཞན་རྣམས་
ཚང་བར་བྱུང་བ་ལ། ཐུན་མོང་དང་། ཐུན་མོང་མ་ཡིན་པ་རྣམས་དང་། ཞེས་སྨོས་པ་དང།
གཏམ་གྱི་གཞིར་ཡང་དེ་སྐད་འབྱུང་བ་དེའི་བཤད་པ་མ་བྱུང་བས་མཇུག་ལུས་པ་ཡིན་ནམ་སྙམ།
ཡང་ན། དགེ་སློང་དང་ དགེ་སློང་མའི་བསླབ་པ་ཐུན་མོང་བ་དང། ཐུན་མོང་མ་ཡིན་པ་
བསྟན་པ་ཞིག་ཡོད་དམ་སྙམ་མོ། །སྔོན་གྱི་རྟོགས་བརྗོད་ལ་ལ་གསུངས་པའི་རྗེས་སུ། དགེ་
སློང་དག་དེ་ལྟ་བས་ན། འདི་ལྟར་བསླབ་པར་བྱ་སྟེ། ཅི་ནས་ཀྱང་བྱས་པ་གཟོ་བ་དང། བྱས་
པ་ཚོར་བ་ཅན་དུ་བྱ་སྟེ། ཆུང་ངུ་བྱས་པ་ཆུད་མི་གསན་ན། མང་པོ་ལྟ་སྨོས་ཀྱང་ཅི་དགོས་ཏེ།
དགེ་སློང་དག་ཁྱེད་ཀྱིས་དེ་ལྟར་བསླབ་པར་བྱའོ། །ཞེས་པ་ལྟ་བུ་བསླབ་པའི་གནས་དང་།
རྟོགས་བརྗོད་ལ་ལའི་མཇུག་ཏུ། དགེ་སློང་དག །དེ་ལྟ་བས་ན། ལས་གཅིག་ཏུ་ནག་པ་
རྣམས་ཀྱི་རྣམ་པར་སྨིན་པ་ནི། གཅིག་ཏུ་ནག་པ་ཡིན་ལ། གཅིག་ཏུ་དཀར་བ་རྣམས་ཀྱི་རྣམ་
པར་སྨིན་པ་ནི། གཅིག་ཏུ་དཀོར་བ་ཡིན། འདྲེས་མ་རྣམས་ཀྱི་ནི་འདྲེས་མ་ཡིན་པས། དགེ་
སློང་དག །དེ་ལྟ་བས་ན། ལས་གཅིག་ཏུ་ནག་པ་དང་། འདྲེས་མ་རྣམས་ནི་སྤངས་ལ། ལས་
གཅིག་ཏུ་དཀར་བ་རྣམས་ལ་བརྩལ་བར་བྱ་སྟེ། དགེ་སློང་དག །ཁྱེད་ཀྱིས་དེ་ལྟ་བུ་ལ་བསླབ་
པར་བྱའོ། །ཞེས་པ་ལུང་བསྒོ་བ་ལྔ་བརྒྱ་དང་། སྐྱེས་པའི་རབས་ལྔ་བརྒྱ་དང་། རྒྱལ་པོ་ལེགས་
གསུངས་ཚོལ་གྱི་སྐྱེས་རབས་དང་། སྨན་ཆེན་པོའི་དང་། རྒྱལ་པོ་ལེགས་མཐོང་གི་དང་། རི་
དྭགས་ཀྱི་དཔོན་གྱི་དང་། རྟ་ཅང་ཤེས་ཀྱི་དང་། ཟླ་གྲགས་ཀྱི་དང། ལྷུགས་འཕྱེའི་དང་། བྱི་
དབྱིབས་པ་ལ་འཇོམས་པའི་དེད་དཔོན་གྱི་དང་། སེང་གེར་འཁྲུངས་པའི་དང་། ཁྱིམ་བདག་
གཟུངས་བྱེད་ཀྱི་དང་། དེད་དཔོན་དཔའ་ཆེན་གྱི་དང། རྐང་ལག་དྲ་བ་ཅན་གྱི་དང་། དེད་
དཔོན་སིངྒ་ལའི་དང་། མཛའ་བོའི་བུ་མོའི་དང་། ལོ་བདུན་གྱི་བར་དུ་བྱམས་པའི་སེམས་
བསྒོམས་པས་བསྐལ་པ་འཇིག་པ་དང་། འཇིག་པ་བདུན་གྱི་བར་དུ་ཀུན་ནས་དང་བ་དང།
འཆགས་པ་བདུན་ལ་ཚངས་ཆེན་དུ་སྐྱེས་པའི་དང་། བརྒྱ་བྱིན་སུམ་ཅུ་སོ་དྲུག་དང་། མིའི་རྒྱལ་
297



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
པོ་བརྒྱ་ཕྲག་གྲངས་མེད་བྱས་སོ། །སངས་རྒྱས་བྱམས་པའི་སྐྱེས་རབས་དང་། འཁོར་ལོ་བསྒྱུར་
རྒྱལ་ལྷ་ཆེན་པོའི་དང་། ང་ལ་ནུའི་དང། ཚོང་དཔོན་གྱི་བུའི་དང་། འབྲུ་ཚོང་གི་དང་། བྲམ་
ཟེ་དུས་དཔོག་དང་། རྒྱལ་པོ་ཀུ་ཤ་དང་། རྒྱལ་པོ་ཕུར་བུ་གསུམ་པ་དང་། རྒྱལ་པོ་མུ་ཁྱུད་ཅན་
གྱི་དང་། གཞོན་ནུ་མེ་ལོང་གདོང་གི་དང་། རྒྱལ་བུ་ནོར་བཟང་གི་དང་། རྒྱལ་བུ་ཐམས་ཅད་
སྒྲོལ་ལ་འདྲ་ལ་འདྲ་མིན་གཉིས་དང༌། ཁྱིམ་བདག་སྡུམ་བྱེད་ཀྱི་དང་། རྟའི་རྒྱལ་པོ་སྤྲིན་གྱི་
ཤུགས་ཅན་གྱི་དང་། དྲང་སྲོང་དུ་གྱུར་བའི་དང་། སེང་གེའི་དང་། བྱ་མགོ་གཉིས་ལ་སེམས་
ཐ་དད་ཀྱི་དང་། ཆུ་དྲེག་གི་དཔོན་པོ་དང་། ནེ་ཙོའི་དང་། ལུས་འཕགས་ཀྱི་རྒྱལ་པོ་དང་།
རུས་སྦལ་གྱི་རྒྱལ་པོའི་དང་། བློན་པོ་གཙོ་བོ་བདེ་བཟང་གི་དང་། དེད་དཔོན་གཉིས་ཀྱི་ཕྱི་
མར་དང་། གླང་པོ་ཆེ་མཆེ་བ་དྲུག་པ་དང་། ལྗང་ཁུའི་དང་། ཁྱེའུ་ཆུ་སྐྱེས་དང་། སྲེག་པའི་
དང་། གླང་པོ་ཆེའི་གཙོ་བོའི་དང་། གཞོན་ནུ་ཙམ་པ་སྐྱེས་ཀྱི་དང་། ངང་པའི་སྡེ་དཔོན་
བཞིན་རྒྱས་དང་། སྟོན་པ་མིག་མཛེས་དང། སྟོན་པ་སྐུགས་འཕྱེའི་དང་། སྟོན་པ་རྩིབས་ཀྱི་
མུ་ཁྱུད་དང་། བྲམ་ཟེའི་ཁྱེའུ་འཇོམས་བྱེད་དང་། གླང་པོ་ཆེ་སྐྱོང་དང་། རི་བོང་གི་དང་།
སྟོན་པ་གནག་ལྷས་སྐྱེས་ཀྱི་དང་། རྒྱལ་པོ་འོད་ལྡན་གྱི་དང་། རྫ་མཁན་ཡངས་པའི་འོད་དང་།
ཚོང་དཔོན་གྱི་བུ་མོ་དང་། སྡེ་སྣོད་གསུམ་པ་དང་། རྒྱལ་པོ་ཉི་ཤུ་རྩ་བཞིའི་དང་། ཚོང་དཔོན་
བཅུ་བདུན་དང་། བྲམ་ཟེ་བཅུའི་དང་། དེད་དཔོན་གྱི་བཞི་དང་། དྲང་སྲོང་གི་བཞི་དང་།
མཉན་པར་དང་། འབྲུ་འཚོང་གི་དང་། སྨན་ཆེན་པོར་དང་། གནག་ལྷས་སྐྱེས་བུ་དང་། ཤི་།
བི་པའི་རྒྱལ་པོར་འཁྲུངས་དུས་ཁྲག་གིས་ནད་པ་གསོས་པའི་དང་། ཤི་བི་པའི་རྒྱལ་པོའི་བུ་རུ་
སྐྱེས་པ་ན་རང་གི་སྨན་རང་སངས་རྒྱས་ནད་པ་ལ་དྲངས་པའི་དང་། དེའི་སྔོན་དུ་བྱས་པའི་
དང་། གོང་མ་སྲེག་ཏུ་སྐྱེས་ནས་རྒན་རབས་བཀུར་བའི་དང་། སེམས་ཅན་བསླབ་གཞི་ལྔ་ལ་
བཀོད་པའི་དང་། དྲང་སྲོང་བཟོད་པར་སྨྲ་བའི་དང་། དེད་དཔོན་ཐམས་ཅད་སྐྱོབ་ཀྱི་དང་།
ཚོང་པ་བརྒྱད་ཁྲི་ཟང་ཟིང་གིས་བསྡུས་ནས་བརྟུལ་ཞུགས་ལྔ་ལ་བཀོད་པའི་དང་། དེད་དཔོན་
ནོར་གྱི་ཤིང་རྟའི་དང་། རུས་སྦལ་གྱི་དང་། རྒྱལ་པོ་རྡོ་རྗེའི་དཔུང་གི་དང་། རྒྱལ་པོ་བྱམས་
པའི་སྟོབས་ཀྱི་དང་། རྐུན་ཆེན་གྱི་དང་། མིའམ་ཅིའི་དང་། ཁྱིམ་བདག་གིས་དགོངས་ཏེ་
བཤད་པའི་དང་། ཀོ་ཤི་ཀ་དང་རུས་གཅིག་པའི་དྲང་སྲོང་གི་དང། རི་དྭགས་གསེར་གྱི་བློའི་
དང། སྤྲེའུའི་ཨ་མ་བྱིན་པའི་དང་། བྱ་ཤིང་རྟ་མོའི་དང། དོམ་དུ་སྐྱེས་པའི་གཉིས་དང་།2
298



༄༅ །།འདུལ་བ་སྤྱིའི་རྣམ་གཞག
རྒྱལ་པོ་ཤི་བའི་དང་། རྒྱལ་བུ་དགེ་བྱེད་ཀྱི་དང་། རྒྱལ་བུ་ས་གའི་དང་། ཐམས་ཅད་སྒྲོལ་གྱི་ཛུ་
ཛུ་ཀ་ལ་གླང་པོ་ཆེ་བྱིན་པའི་དང་། རྔོན་པར་སྐྱེས་པའི་དང་། བྱི་བ་གངྒྷས་བྱིན་དང་། དྲང་
སྲོང་དཀའ་ཐུབ་སྤྱོད་པའི་དང་། ཆོས་འདོད་ཀྱི་དང་། ཁྱེའུ་དུག་གི་མྱོས་པའི་དང་། དྲང་སྲོང་
གི་ཝ་དང་བྱ་རོག་ཕན་ཚུན་བསྟོད་པ་ལ་སྨད་པའི་དང་། སྟོན་པ་དང་ལྷ་སྦྱིན་འགྲས་པའི་དང་
པོ་ལུས་གཅིག་ལ་མགོ་གཉིས་པའི་ཤང་ཤང་ཏེ་འུར་སྐྱེས་པའི་དང་། རྒྱལ་པོ་པྲ་ཙིལྡན་གྱི་བུ་ཉི་
མའི་མུ་ཁྱུད་ཀྱི་དང་། ནོར་བུའི་སྣོད་ལ་རིན་ཐང་དྲང་པོར་བྱེད་པའི་དང་། ལྷས་སྦྱིན་ཕུ་བོས་
ནུ་བོ་བསད་པའི་དང་། བྲམ་ཟེའི་བུ་མོ་སྐར་མ་རྩིས་པར་བླངས་པའི་དང་། དགེ་སློང་ལྔ་བརྒྱས་
སྟོན་པ་དང་། ཀུན་དགའ་བོས་མ་བཏང་བ་ལ། ངང་པ་བཞིན་རྒྱུས་ཀྱི་དང་། རྒྱལ་པོ་གད་
རྒྱུང་དང་། སེང་གེ་ཁྲོན་པ་ནས་དབྱུང་བ་དང་། རི་དྭགས་ཀྱི་དཔོན་པོ་དང་། གླང་པོའི་ལྕི་
བས་ཝ་བསད་པ་དང་། བཅོམ་ལྡན་འདས་ཀྱི་ངག་མཉན་ནས་འཇིགས་པ་ལས་ཐར་པའི་
སྤྲེའུའི་ཚོགས་ལན་གཉིས་དང་། གླང་པོ་ཆེའི་ཚོགས་གཅིག་དང་། ཁྱུ་མཆོག་ཏུ་སྐྱེས་པའི་
དང་། རྒྱལ་པོ་སེམས་དཔའི་མདུན་ན་འདོན་ཀྱི་ཕུ་བོ་དང་། ཤིང་གི་འཁྲུལ་འཁོར་གྱི་སློབ་
དཔོན་དུ་སྐྱེས་པའི་དང་། རྒྱལ་པོ་ལེགས་མཐོང་ཆེན་པོའི་སྐྱེས་རབས། བཅོམ་ལྡན་འདས་
ཐུབ་པའི་སྐྱེས་རབས་ནི། དེ་ཙམ་ཞིག་སྟེ། ལྔ་བརྒྱར་མ་ཚང་བ་རྣམས། བརྒྱ་བྱིན་སུམ་ཅུ་སོ་
དྲུག་ཏུ་སྐྱེས་ཞེས་པ་རྣམས་ཐ་དད་དུ་བགྲངས་པ་དང་། ཁྱིམ་བདག་བདེ་ཆེན་གྱི་ཆུང་མ་ལྟ་བུ་
བྱང་ཆུབ་སེམས་དཔའ་གཞན་གྱི་སྐྱེས་རབས་རྣམས་དང་བཅས་པའི་སྐྱེས་རབས་ལྔ་བརྒྱའོ། །
སྔོན་གྱི་སྦྱོར་བ་ལྔ་བརྒྱ་ནི། སྔོན་གྲོང་ཁྱེར་གང་དུ་རྒྱལ་པོ་བྱུང་བ་ལ་སོགས་པ་དེ་ལྟ་བུ་བྱུང་བའི་
སྡེ་དང་། སྔོན་ལས་ཅི་བྱས་པས་འབྲས་བུ་གང་མྱོང་བ་རྟོགས་པ་བརྗོད་པ་སྟེ། དེ་ལ་ཁྱིམ་
བདག་མེ་སྐྱེས་ཀྱི་རྟོགས་པ་བརྗོད་པ་དང་། སྙན་པ་བཟང་ལྡན་གྱི་གཉིས་དང་ ཆུ་ཚགས་ཀྱི་
དགེ་སློང་དང་། བ་ལང་བདག་གི་གཉིས་དང། དབྱར་ཚུལ་མའི་དང་། ཕྲེང་ལྡན་མའི་དང་།
རྒྱལ་པོ་གསལ་རྒྱལ་གྱི་དང་། ཤཱཀྱ་བདུན་ཁྲི་བདུན་སྟོང་དང་། ཤཱཀྱ་ལྔ་བརྒྱའི་གཉིས་དང་།
བཅོམ་ལྡན་འདས་དང་། ཤཱཀྱ་མོ་ལྔ་བརྒྱའི་དང་། འཕགས་སྐྱེས་དང་། མ་ལ་གནོད་པ་དང་།
སྐྱེ་རྒུའི་བདག་མོ་དང་། དགེ་སློང་མ་ལྔ་བརྒྱའི་དང་། གཅུང་དགའ་བོ་འདོད་པ་ལས་ནན་གྱིས་
ཕྲལ་བ་དང་། མཚན་སུམ་ཅུ་དང་། དབང་པོའི་སྒོ་སྡོམ་པའི་མཆོག་ཏུ་བསྟན་པའི་
སྟོབས་ཀྱི་འཁོར་ལོས་བསྒྱུར་རྒྱལ་གྱི་དང་། བྲན་བུའི་དང། སྐྱོང་བའི་དང་། ཤཱ་རིའི་བུས་མ
་དང་།
299



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱད་ལས། པོད་དང་པོ།
::
གཙང་སྦྲུས་བཏུལ་བའི་དང་། དགེ་སློང་མ་ཟླ་བའི་དང་། བྲམ་ཟེ་དགའ་བོས་བསྲུངས་ཉེ་
དགས་བཏང་བའི་དང་། མོའུ་འགལ་གྱི་བུ་ཆེན་པོའི་རྐང་ལག་བཅོམ་པ་དང་། ཤཱ་རིའི་བུ་
བཏང་བའི་དང་། མོའུ་འགལ་གྱི་བུ་བརྡེགས་པའི་དང་། ཀླུ་ཨེ་ལའི་འདབ་ཀྱི་དང་། བ་ལང་
སྐྱོང་རྐུན་པོ་ལྔ་བརྒྱའི་ཆུང་མར་སྐྱེས་པའི་དང་། རྔོན་པ་རྒྱལ་པོ་ལ་སྙིང་བརྩེ་བས་ཤི་ནས་ལྷར་
སྐྱེས་པའི་དང་། རྒྱལ་པོ་ཤར་པ་ཁྱིས་ཟོས་པའི་དང་། འོད་བཟང་མའི་དང་། དགའ་འདུན་
པ་ལྔ་བརྒྱའི་དང་། ཤཱ་རིའི་བུ་དང་། སྟོན་པ་དྲུག་པོའི་དང་། འཆར་ཀ་དང་ཨུཏྤལའི་གཉིས་
དང་། སྐེམ་མོ་གོ་ཏ་མིའི་གསུམ་དང་། ཕ་མའི་གཅིག་དང། ཁྱོའི་གཅིག་དང་། བུ་གཉིས་ཀྱི་
རེ་རེ་དང། འཕྲོག་མའི་དང་། ཆོས་སྦྱིན་མའི་གཉིས་དང་། སྤྲུལ་ལས་འཕོས་པའི་དགེ་སློང་
གི་དང་། དགེ་སློང་དཔེ་ཅན་གྱི་དང་། རབ་བཟང་གིས་འོད་སྲུང་ལ་སྨོན་ལམ་བཏབ་པའི་
དང་། རི་དྭགས་ཐ་མའི་དང་། ཤི་བི་པའི་རྒྱལ་པོར་སྐྱེས་ནས་ཅང་ཤེས་ཀྱིས་བསྒྲལ་བའི་དང་།
བཟང་སྦྱིན་གྱི་དང་། ནོར་ཅན་གྱི་དང་ ཉེ་སྡེའི་གཉིས་དང་། རྒུན་ཞུགས་ཀྱི་བུས་ཕ་པ་ཕ་བསད་
པའི་དང། ཆུ་སྲིན་ཉའི་རིས་སུ་གཏོགས་པའི་གཉིས་དང་། གྱད་བུ་ནོར་དེད་དཔོན་དུ་སྐྱེས་
པའི་དང་། བདེན་སྨྲའི་སྐྱེས་པའི་དང་། གནས་མལ་འབོག་པའི་མཆོག་གི་དང་། མཛའ་བོ་
ས་ལས་སྐྱེས་མིང་སེང་གེ་དང་། འདུན་པ་ཆོལ་ཟངས་སར་སྐྱེས་པའི་དང་། ཉེ་སྡེའི་དང་།
ཤཱཀྱ་ལྔ་བརྒྱའི་དང་། སྐྱོན་ནས་བརྗོད་པའི་སྐབས་སུ་ཞིང་པ་དང་། གླིང་གི་དང་། རང་འོད་
གསལ་དང་། ཁ་སྤུའི་དང་། ཕྲ་མའི་སྐབས་ན་སེང་གེ་དང་། ཁྱུ་མཆོག་གི་དང་། སེང་གེ་དང་
སྟག་གི་དང་། འདུན་པ་ལོག་གི་བླར་བསྐོ་བ་བཟློག་པའི་དང་། ལམ་ཕྲན་པ་ལ་བཅུ་གཉིས་
སྡེས་གནོད་པ་བྱས་པས་ཕན་པར་སོང་བའི་དང་ འཚོ་བྱེད་ཀྱིས་བརྙས་པ་བྱས་པའི་དང་། བྱི་
དབྱིག་པ་གདམས་ངག་ཉུང་ངུས་དོན་ཆེན་པོ་གྲུབ་པའི་དང་། ཆོས་ལ་སེར་སྣ་བྱས་པའི་དང་།
ཕག་ཚོང་གི་དང་། གདམས་ངག་མེད་པར་བསྒོམས་པའི་དང་། ཨུཏྤལའི་མདོག་གིས་དགེ་
སློང་མ་ལྔ་བརྒྱ་ཆོམ་རྐུན་ལས་བསྐྱབས་པའི་དང་། དགེ་སློང་ནག་པོ་ཆེན་པོའི་དང་། ཁྱེའུ་
གཉིས་རང་སངས་རྒྱས་རྔ་སྒྲ་དང་། མི་འཇིགས་སྦྱིན་པར་གྱུར་པའི་དང་། དྲུག་སྡེ་རི་བོང་དུ་
སྐྱེས་པའི་དང་། སེང་གེའི་དང་། དེ་ལྷར་སྐྱེས་པའི་དང། རི་དྭགས་འཛིན་གྱི་མ་ནོར་ཆུད་མི་
ཟ་བའི་དང་། མ་འགག་པ་དགེ་འདུན་གྱི་ཞལ་ཏ་བྱེད་པར་སྐྱེས་པའི་དང། ཆོམ་རྐུན་པའི་
དཔོན་དུ་སྐྱེས་པའི་དང་། ལྷའི་མིག་ལྡན་གྱི་མཆོག་ཏུ་སྨོན་ལམ་བཏབ་པའི་དང་། ཆོམ་རྐུན་།
300



༄༅ །།འདུ་ལ་བ་སྤྱིའི་རྣམ་གཞག
ལྔ་བརྒྱའི་དང་། རི་བྲག་པའི་སྐྱེ་བོ་དང་། ལེགས་འོང་ཕྱུག་པོར་སྐྱེས་པའི་དང་། མུ་ཏོ་བར་
གྱུར་པའི་དང་། དགྲ་བཅོམ་ཐོབ་པའི་དང་། མེའི་ཁམས་ལ་སྙོམས་པར་ཞུགས་པའི་མཆོག་ཏུ་
བསྟན་པའི་དང་། འཆར་ཀ་གཏུམ་མོའི་ཁྱིམ་དུ་བསད་པའི་དང་། ལུས་ཕྱག་དར་ཁྲོད་དུ་སྦས་
པའི་དང་། ཕྱུག་པོར་སྐྱེས་པའི་དང་། དགྲ་བཅོམ་ཐོབ་པའི་དང་། དགྲ་བཅོམ་ཐོབ་ཀྱང་
མཚོན་གྱིས་བཀྲོངས་པའི་དང་། ཁྱིམ་པ་དད་པར་བྱེད་པ་མཆོག་ཏུ་བསྟན་པའི་དང་། རྒྱལ་པོ་
གསལ་རྒྱལ་ཚངས་སྦྱིན་དུ་སྐྱེས་པ་དང༌། ཕྲེང་ལྡན་མ་དེའི་བཙུན་མོར་སྐྱེས་པ་དང་། ཆོམ་
རྐུན་པའི་དཔོན་དང། གཏུམ་མོའི་མནའ་མའི་དང་། ཆོམ་རྐུན་ལྔ་བརྒྱའི་དང་། བྲམ་ཟེ་མོ་
རང་སངས་རྒྱས་མཆོད་ནས་སྨོན་ལམ་བཏབ་པའི་དང་། རྒྱལ་པོ་ཨུ་ཏྲ་ཡ་ནའི་དང། གཙུག་
ཕུད་ཅན་དང་། སྒྲ་སྒྲོག་པའི་དང་། ཀ་ཏ་ཡ་ནའི་དང་། དགེ་སློང་མ་རེ་མའི་དང་། ཀླུའི་རྒྱལ་
པོ་དགའ་བོ་ཉེ་དགའ་གཉིས་ཀྱི་དང༌། ཁྱིམ་བདག་གདངས་ཅན་རྒྱལ་པོ་ཤར་པས་གདངས་
ལས་ཤེས་པའི་དང་། གནོད་སྦྱིན་འབྲོག་གནས་ཀྱི་དང་། ལག་རྒྱུད་དང་། འབྲོག་གནས་
དང་། སྔོ་བསངས་ཅན་གྱི་དང་། རྒན་ཞུགས་ཀྱི་དང་། སྔོ་སངས་ཅན་ལྔ་བརྒྱ་དང་བཅས་
པའི་དང་། སྐུར་མཆོག་སྒུར་པོར་གྱུར་པའི་དང་། ཐོས་པ་འཛིན་པར་གྱུར་པའི་དང་། བྲན་
མོར་གྱུར་པའི་དང། དཔེ་མེད་མའི་དང། ཨུཏྤལའི་མདོག་སྐྱེས་པས་མི་བྲེལ་ཅིང་དགྲ་བཅོམ་
ཐོབ་པའི་དང་། མིག་ཨུཏྤལ་འདྲ་བ་སོགས་ཀྱི་དང་། དགྲ་བཅོམ་རྫུ་འཕྲུལ་ཅན་གྱི་མཆོག་ཏུ་
བསྟན་པའི་དང། འཆོལ་པའི་དང་། ལྷ་མོ་དཔལ་བློ་གྲོས་མས་མཆོད་རྟེན་ལ་མར་མེ་ཕུལ་བས་
ལྷར་སྐྱེས་པའི་དང་། དགེ་སློང་རྒན་པས་གཞོན་པ་ལ་གནོད་སེམས་སྐྱེས་པས་སྦྲུལ་དུ་སྐྱེས་པའི་
དང་། དེ་ལ་བཟོད་པར་གསོལ་ནས་ཆོས་བསྟན་པས་ལྷར་སྐྱེས་པའི་དང་། ཤཱ་རིའི་བུས་ཟོས་
ནས་སྐྱུགས་པའི་དང་། ཤཱ་རིའི་བུ་ཤེས་རབ་ཆེ་བ་དང་། ཤེས་རབ་ཅན་གྱི་མཆོག་ཏུ་ལུང་
བསྟན་པ་དང་། རབ་བྱུང་སླ་བ་དང་། མོའུ་འགལ་གྱི་བུ་རྫུ་འཕྲུལ་ཆེ་བ་དང་། རྫུ་འཕྲུལ་ཅན་
གྱི་མཆོག་ཏུ་བསྟན་པ་དང་། སེན་རིང་སོ་སོ་ཡང་དག་པར་རིག་པའི་མཆོག་ཏུ་བསྟན་པ་དང་།
ཀུན་དགའ་བོའི་ཚ་བོ་གཉིས་ལོ་བདུན་པ་ལ་དགྲ་བཅོམ་ཐོབ་པའི་དང་། དགེ་སློང་མ་སུན་ཕྱུང་
བ་དམྱལ་བར་སོང་བའི་དང། ཀླུ་སྤྲུལ་པའི་དང་ དགེ་འདུན་འཚོའི་རྟོགས་བརྗོད་དུ་འོད་
སྲུང་གི་ཉན་ཐོས་ཀྱི་གཟན་གྱི་གྲལ་དུ་འཐབ་མོ་བྱས་པའི་དང། ཟེར་སྣས་དད་ཟས་རུལ་དུ་
བཅུག་པའི་དང་། གཙུག་ལག་ཁང་དགེ་སློང་དང་བཅས་པ་མེ་ལ་བསྲེགས་པའི་དང་། སེམས་
301



༄༅།།དཔལ་ལྡན་ས་སྐྱ་པའི་གསུང་རབ་སྤྲུགས་ཆེན་བཅོ་བརྒྱད་ལས། པོད་དང་པོ།
2ཅན་རྩིག་པ་འདྲ་བའི་དང་། ཀ་བ་འདྲ་བ་དག་དང་། ཤིང་ལྗོན་པ་འདྲ་བ་དང་། ལོ་མ་འདྲ་བ་
དང་། མེ་ཏོག་འདྲ་བ་དང། འབྲས་བུ་འདྲ་བ་དང་། ཐག་པ་འདྲ་བ་དང་།། ཕྱགས་མ་འདྲ་བ་
དང་། ཕོར་པ་འདྲ་བ་དང་། གཏུན་འདྲ་བ་དང་། ཕྲུ་བ་འདྲ་བ་དང་། རྐེད་པ་ཆོད་པ་ཆུ་
རྒྱུས་ཀྱི་བཟུང་བའི་དང་། དགེ་འདུན་འཚོའི་དང་། དྲང་སྲོང་ལྔ་བརྒྱའི་དང་། ཚོང་པ་ལྔ་
བརྒྱའི་དང་། ཕ་བསད་དང་མ་བསད་གཉིས་དམྱལ་བ་དང་། ལྷར་སྐྱེས་པའི་དང། གྲོ་ཞུན་
སྐྱེས་ཀྱི་སྐབས་སུ་ཡི་དྭགས་ཀྱི་གཉིས། བཤན་པའི་དང་། བྱེ་བོའི་དང། ཁྱིམ་བདག་བདེ་
ཆེན་གྱི་ཆུང་མས་རང་གི་བརླའི་ཤ་བཅད་དེ་བྱིན་པ་དང་། དགེ་སློང་གིས་དེ་ཟོས་པའི་དང་།
རྒྱུན་ཤེས་དམྱལ་བར་སོང་བའི་དང་། གང་པོ་ཕྱུག་པོ་དང་། བྲན་མོའི་བུར་སྐྱེས་པའི་དང་།
དགྲ་བཅོམ་ཐོབ་པའི་དང་། དགེ་སློང་ལེགས་ལྡན་གྱི་དང། འཁོར་ལོས་བསྒྱུར་བ་དུང་གི་དང་།
ནེ་ཙོ་བཞིན་རྒྱས་ཀྱི་དང་། ལི་ཙ་བྱི་ལྔ་བརྒྱའི་དང་། སེར་སྐྱའི་བུ་མོ་རང་སངས་རྒྱས་ཤིན་ཏུ་
ལེགས་སྨོན་དུ་འགྱུར་བའི་དང་། བྲམ་ཟེ་ཞིག་གིས་སངས་རྒྱས་ལ་བསྟོད་པས་རང་སངས་རྒྱས་
སུ་ལུང་བསྟན་པ་དང་། ཤཱཀྱི་རྒན་པོས་ཤཱཀྱ་རྣམས་ཀྱི་གྲོང་བསྲེགས་པའི་དང་། རྨ་བྱའི་རྒྱལ་པོ་
གསེར་དུ་སྣང་བ་དང། སྦྲུལ་སྔགས་མཁན་གྱི་དང་། ཞིང་པ་ལྔ་བརྒྱ་ཞིང་པར་གྱུར་པ་དང་།
དེ་ནས་དགྲ་བཅོམ་ཐོབ་པ་དང༌། རྨོན་པ་ལྔ་བརྒྱ་གླིང་དུ་གྱུར་པ་དང་། དེ་ནས་ཤི་ནས་ལྷར་
སྐྱེས་ནས་བདེན་པ་མཐོང་བ་དང། ཀ་ཙང་ཀ་བྲན་མོར་གྱུར་པ་དང་། སྲིད་པ་ཐ་མ་པའི་ཚེ་
ཡུམ་དུ་མ་གྱུར་པ་དང་། དགྲ་བཅོམ་པ་ཐོབ་ནས་ཆོས་རྣམ་པར་འབྱེད་པའི་མཆོག་ཏུ་ལུང་
བསྟན་པ་དང། སྟོན་པ་དགེ་སློང་ལྔ་བརྒྱུར་གཉིས་ཀྱིས་མ་ཚང་བས་ནས་རུལ་གསོལ་བའི་དང་།
ཤཱ་རིའི་བུ་དང་མོའུ་འགལ་གྱི་བུ་གཉིས་ཀྱིས་བདུད་རྩི་གསོལ་བའི་དང། གནག་རྩི་དགའ་བོས་
སྦལ་པ་བརྫིས་པའི་སྦལ་པ་དང་། དེ་ལྟར་སྐྱེས་ནས་བདེན་པ་མཐོང་བའི་དང་། གནག་རྫི་
དགའ་བོ་རབ་ཏུ་བྱུང་ནས་འཁོར་ལྔ་བརྒྱར་བཅས་པ་དང་དགྲ་བཅོམ་ཐོབ་པ་དང༌། ངང་པ་
དང། ཉ་དང་། རུས་སྦལ་ལྔ་བརྒྱས་བསྐོར་བ་དང་། དེ་དག་ཤི་འཕོས་ཏེ་ལྷར་སྐྱེས་ནས་
བདེན་པ་མཐོང་བའི་དང་། ཡི་དྭགས་ལྔ་བརྒྱ་ཡི་དྭགས་སུ་གྱུར་པའི་དང་། དེ་ནས་ཤི་འཕོས་
ནས་ལྷར་སྐྱེས་པའི་དང་། བྲམ་ཟེ་ཞིང་པས་སྟོན་པ་ལ་ཐུག་པ་ཕུལ་བས་ཞིང་གསེར་དུ་སྐྱེས་
པའི་དང་། ཞིང་པ་ལྔ་བརྒྱ་ཞིང་པར་གྱུར་པ་དང་། རབ་ཏུ་བྱུང་ནས་དགྲ་བཅོམ་པ་ཐོབ་པ་
དང་། གླིང་ལྔ་བརྒྱ་གླིང་དུ་གྱུར་པ་དང་། ཤི་འཕོས་ནས་ལྷར་སྐྱེས་ནས་བདེན་པ་མཐོང་བ་
302



..༄༅།།འདུལ་བ་སྤྱིའི་རྣམ་གཞག
དང་། མཛེ་མོ་ཕྱི་སྨྱུག་མས་འོད་སྲུང་ལ་བསོད་སྙོམས་ཕུལ་བས་དགའ་ལྡན་དུ་སྐྱེས་པའི་དང་།
རྒྱལ་པོ་གསལ་རྒྱལ་གྱིས་རང་སངས་རྒྱས་ལ་ཟན་དྲོན་ཚད་མེད་བྱིན་པ་དང་། ཤཱ་རིའི་བུས་མོའུ་
འགལ་གྱི་བུ་རྫུ་འཕྲུལ་ཕམ་པར་བྱས་པའི་ལྔ་དང་། སྡོམ་ནི། འོད་སྲུང་ཤཱ་རིའི་བུ་དང་ནི། །
མོའུ་འགལ་བུ་དང་མཛེས་ལྡན་དང་། །སྣ་མ་གྲོ་ཞིན་དགེ་དབང་དང་། །བསོད་སྙོམས་ལེགས་
འོང་དགའ་ཡོད་དོ། །སྡོམ་ནི། གྲགས་ལྡན་དང་ནི་དཔལ་སྐྱེས་དང་། །བ་ཀུ་ལ་དང་གསུམ་
གྲགས་དང་། །མ་སྐྱེས་དང་ནི་ཡུལ་འཁོར་སྐྱོང་། །ས་ག་འོད་སྲུང་བྱིན་པ་ཅན། །སྡོམ་ནི།
ལམ་ཕྲན་སྤྲུལ་པ་མ་འགག་དང་། །ནག་པོ་ལྔ་པ་སྒྲ་གཅན་དང་། །དགའ་བོ་ནོར་དང་ཉེ་སྡེ་
དང་། །བཟང་ལྡན་དང་ནི་མཛེས་བཟང་ངོ་། ། སྡོམ་ནི། གནས་མཆོག་སྦྲང་རྩི་ཅན་དང་
ནི། །རུ་ཅན་ཀོའུ་རྒྱ་ཉེ་བར་འཁོར། །འོད་བྱེད་དང་ནི་ནམ་གྲུ་སྟེ། །ཕྱི་མ་བདེ་བར་གཤེགས་
པ་ཡིན། །ཉན་ཐོས་ཆེན་པོ་སུམ་ཅུ་རྩ་དྲུག་གི་ལས་ཀྱི་རྒྱུ་བ་ལུང་བསྟན་པ་དང་། སྟོན་པ་ལ།
མཛེས་མ་དང་རྩ་མིས་སྐུར་པ་བཏབ་པ་དང་། ཞབས་ཀྱི་མཐེ་བོང་ལ་རྡོ་ཕོག་པ་དང་། ཞབས་
ལ་ཚལ་བ་ཟུག་པ་དང་། དབུ་བསྙུང་བ་དང་། སྐུ་རྒྱབ་བསྙུང་བ་དང་། འཁྲུ་ནད་བྱུང་བ་དང་།
རྟ་ནས་གསོལ་བ་དང་། དཀའ་བ་སྤྱད་པ་དང། བརྐྱེན་དང་། དགེ་སློང་སྨྲ་འདོད་སེང་གེ་
འདུག་པས་རྣམ་པར་གྲོལ་བ་དང་། ནོར་ཅན་དང་། ནོར་ཅན་གྱི་ཆུང་མ་དང་། ནོར་ཅན་གྱི་
བུ་དང་། ནོར་ཅན་གྱི་མནའ་མ་དང་། ཁྱིམ་བདག་ལུག་དང་། ཆུང་མ་དང་། བུ་དང་།
མནའ་མ་དང་། བྲན་ཕོ་དང་། བྲན་མོ་དང་། དྲང་སྲོང་ཀེ་ལའི་བུ་དང་། རི་པོ་གཉིས་ཀྱི་སློབ་
མ་སྟོང་། ཀ་པི་ན་དང་མཆོག་ཟུང་གཅིག་ལ་གཏད་པ་དང་། དགེ་སློང་ས་རི་སྦྲུལ་གྱིས་ཟིན་པ་
ལས་ཐར་པ་དང་། ས་གལ་སྒོང་སོ་གཉིས་བུ་སོ་གཉིས་བྱུང་བའི་དང་། དེ་རྒྱལ་ས་གསལ་རྒྱལ་
གྱིས་བསད་པའི་དང་། ཉེར་དགས་སྲམ་བླུས་པའི་དང་། ཉེར་དགས་གཞན་གྱི་རྙེད་པ་ལ་ཐོབ་
རྒྱལ་བྱས་པའི་དང་། ཉེ་དགའ་མ་འོས་པས་ཆགས་པ་ཤི་བའི་དང་། དགེ་སློང་ལྷུང་བཟེད་
ཆགས་པས་སྦྲུལ་དུ་སྐྱེས་པའི་དང་། བཅོམ་ལྡན་འདས་ཀྱིས་ནད་གཡོག་མཛད་པས་དགེ་སློང་
གྲོལ་བའི་དང་། མགོན་མེད་ཟས་སྦྱིན་གྱི་སྐྱེ་བ་བདུན་གྱི་དང་། གཏེར་མཐོང་བའི་གཉིས་
དང་། ཉེར་དགས་གནས་གཉིས་ནས་རྙེད་པ་འདོད་པས་གཉིས་ཀ་ནས་མ་ཐོབ་པའི་དང།
བུ་མོ་མུ་ཏིག་མར་སྐྱེས་པ་དང་། མུ་ཏིག་གི་ཆར་བབས་པ་དང་། བདེན་པ་མཐོང་བ་གཉིས་
དང། དགེ་སློང་གྲགས་པའི་དང་། རྒྱལ་པོ་བཟོ་སྦྱངས་གཟུགས་ཅན་སྙིང་པོས་བདེན་པ་::
བ
303



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
，མཐོང་བའི་དང་། ལྟེང་རྒྱས་འོད་སྲུང་ཕ་སྤུན་གསུམ་གྱི་དང་། རྒྱལ་པོ་བཟང་ལྡན་གྱིས་ཉེ་བར་
འཁོར་གྱི་རྐང་པ་ལ་གཏུགས་ནས་ཕྱག་བྱས་པའི་དང་། དགེ་སློང་ཀུན་ཤེས་ཀོའུ་དཱི་ནྱ་སྣམ་སྦྱར་
འཛིན་པའི་མཆོག་ཏུ་ལུང་བསྟན་པའི་དང་། ཀོ་དཱི་ནྱས་འཁོར་ལ་གདུགས་ལྟ་བུར་སྐྱེས་པའི་
དང་། ལྔ་སྡེ་དང་ལྷན་ཅིག་ལྷ་བརྒྱད་ཁྲི་བདེན་པ་མཐོང་བ་སོགས་སྤྱིའི་ལྔ་དང་། སྒྲ་གཅན་
ཟིན་གྱིས་ཕ་ངོ་ཤེས་པའི་དང་། མ་སྐྱེས་དགྲས་སྣོད་མ་ཡིན་པར་ཆར་ཕབ་པའི་དང་། གྲགས་
འཛིན་མ་ཁང་ཐོག་ནས་མཆོངས་པའི་དང་། གྲགས་འཛིན་མས་སྒྲ་གཅན་འཛིན་ལོ་དྲུག་
མངལ་དུ་བཟུང་བའི་དང། སྒྲ་གཅན་འཛིན་གྱིས་ལོ་དྲུག་མངལ་དུ་བསྡད་པའི་དང་། རྒྱལ་པོ་
བཟང་ལྡན་གྱི་དང༌། དགེ་སློང་གནས་འཇོག་གི་བུ་སྦྲང་རྩི་ཅན་གྱི་དང་། ཉེ་བར་འཁོར་གྱི་
བདུན་པ་དང་། ཀུན་དགའ་བོའི་སྤྱི་བོར་ཕོལ་མིག་བྱུང་བའི་དང་། ཀུན་དགའ་བོ་མཚན་མ་ལ་
མཁས་པའི་དང་། “རྒྱལ་པོ་གསལ་རྒྱལ་གྱི་གཞོང་པར་འབྲས་ཆན་སོགས་བབ་པའི་དང་། རྒྱལ་པོ
པོ་གསལ་རྒྱལ་གྱི་ཀུན་དགའ་བོའི་སྤྱི་བོར་རྩིབས་བརྒྱ་ཡོད་པའི་གདུགས་བཟུང་བའི་དང་།
ཀུན་དགའ་བོ་སྟོན་པའི་མཆེད་དུ་གྱུར་པའི་དང་། ཐོས་པ་འཛིན་པའི་མཆོག་དང་། ལྷ་སྦྱིན་
བྱས་པ་མི་གཟོབས་རྫུ་འཕྲུལ་ལས་ཉམས་པའི་དང་། འཚོ་བྱེད་ཀྱིས་སྟོན་པའི་དགོངས་བཤད་
ཤེས་པའི་དང་། བཅུ་པོ་འདི་ལྷས་སྦྱིན་བྱས་པ་མི་གཟོ་བ་ལ། གླང་པོ་ཆེས་སྐྱེ་གནས་དྲང་སྲོང་
ལ་གནོད་པ་བྱས་པའི་དང་། ཆུས་ཁྱེར་བ་བཏོན་པའི་རི་དྭགས་རྒྱལ་པོ་ལ་བསྟན་པའི་དང་།
གཡང་དུ་ལྷུང་བ་འདོན་མཁན་གྱི་སྤྲེའུ་གསོད་པའི་ཕྲེང་རྒྱུད་མཁན་དང་། ཤིང་རྟ་མོས་ཕན་
བཏགས་པ་དྲིན་དུ་མི་གཟོ་བའི་སེང་གེའི་དང་། ཕན་འདོགས་མཁན་གྱི་དོམ་རྔོན་པ་ལ་སྟོན་
པའི་ཤིང་མཐུན་དང། སྟག་གི་འཇིགས་པ་ལས་སྐྱོབ་མཁན་གྱི་དོམ་སྟག་ལ་སྟེར་བའི་ཤིང་
འཐུན་དང་ ཤི་བིའི་རྒྱལ་པོས་ལུས་ཀྱི་ཤ་ཁྲག་གིས་གསོས་པའི་ནད་པ་དང་། རྒྱལ་པོ་ས་གའི་
ཆུང་མ་དང་། རྒྱལ་བུ་སྡིག་བྱེད་དང་། བྲམ་ཟེ་ཛུ་ཛུ་ཀ་དང་ གྲོ་ཞིན་སྐྱེས་བྱེ་བ་ཉི་ཤུ་པའི་
དང་། ལྷ་སྦྱིན་དང༌། མ་སྐྱེས་དགྲས་ཉེས་པ་བྱས་ནས་སྟོན་པ་དང་དགེ་འདུན་ལ་སྐྱོན་བརྗོད་
པའི་དང་། ཡང་ལྷ་སྦྱིན་བྱས་པ་མི་གཟོ་བའི་དང་། ཡང་ལྷ་སྦྱིན་གྱི་གཅིག་དང་། གཟུགས་
ཅན་སྙིང་པོ་དང་། གར་མཁན་གྱི་རྫ་རྔ་བརྡུངས་པའི་དང་། ལྷ་སྦྱིན་དང་ཀོ་ཀ་ལི་ཀས་ངན་
པས་ངན་པ་ལ་བསྟོད་པའི་དང། ལྷ་སྦྱིན་གསེར་གྱིས་གཡོགས་པ་དང་། རྐང་པ་ལ་འཁོར་ལོ་
བྲིས་པ་དང་། གནོད་སྦྱིན་ཀུ་བི་རས་སྟོན་པའི་ཆེད་དུ་སྲོག་བཏང་བ་གཉིས་དང་། ཙནྡན་ས་
304



༄༅ །།འདུལ་བ་སྤྱིའི་རྣམ་གཞག
པམཆོག་འབུལ་བའི་ཚོང་པ་རང་སངས་རྒྱས་སུ་ལུང་བསྟན་པའི་དང་། འོ་མ་ཕུལ་བས་རང་
སངས་རྒྱས་སུ་ལུང་བསྟན་པའི་དང་། འོད་སྲུང་སྟོབས་བརྗོད་པའི་བདེན་ཚིག་གིས་རྨ་གསོས་
པའི་དང་། ལྷ་སྦྱིན་དང་ཀོ་ཀ་ལི་ཀས་ངོ་ཚ་མེད་པའི་བསྔགས་པ་བརྗོད་པའི་དང། ལྷ་སྦྱིན་
དང་སྟོན་པ་ཤང་ཤང་ཏེའུ་ལུས་གཅིག་ལ་མགོ་བོ་གཉིས་པའི་དང་། ལྷ་སྦྱིན་ཉ་བའི་བུ་སྙན་
དངགས་མཁན་གྱི་དང་། ལྷ་སྦྱིན་ནོར་བུའི་སྣོད་ལ་རིན་ཐང་ཆུང་བར་གཅོད་པའི་དང་། ལྷ་
སྦྱིན་ཕུ་བོས་ནུ་བོ་སྟོན་པ་བསད་པའི་དང་། བྲམ་ཟེའི་བུ་མོ་སྐར་མ་མ་བརྩིས་ནས་བླངས་པའི་
དང་། ནོར་སྐྱོང་གི་དང་། ཀུན་དགའ་བོས་སྟོན་པ་མ་སྤངས་པ་ལ་ངང་པ་བཞིན་རྒྱུས་ཀྱི་ཆུང་
མ་དང་། བྱམ་བུམ་དབྱུག་གུ་ཅན་དང་། ཝ་དང་། སེང་གེའི་ཆུང་མ་དང་། ལྷ་སྦྱིན་ཝ་ར་
སྐྱེས་པ་རུམ་པས་བསད་པ་དང་། ལྷ་སྦྱིན་གྱིས་ཆོས་རྫུ་བྱས་པ་བྱི་ལའི་དང་། ལྷ་སྦྱིན་གྱི་ངག་ལ་
ཉན་པས་སྤྲེའུ་སྡུག་བསྔལ་བར་གྱུར་པའི་སྤྲེའུའི་ཚོགས་ལ་གཉིས། གླིང་གི་ཚོགས་གཅིག་དང་།
ལྷ་སྦྱིན་དཔོན་གཡོག་གིས་ཁྲོན་པའི་གཏིང་ནས་ཟླ་བ་འདོན་པའི་དང་། ཉེས་པ་གཞན་གྱིས་
བྱས་པ་ལ་གཞན་ལ་གནོད་པ་གླང་པོ་ཆེ་དང། ཝ་རྒྱལ་སར་བསྐོས་པའི་དག་མཆོག་ཟུང་གཅིག་
གིས་ལྷ་སྦྱིན་ལ་གླགས་རྙེད་པའི་དང་། ལྷ་སྦྱིན་གྱིས་ཨུཏྤལའི་མདོག་བསད་པའི་དང་། ལྷ་སྦྱིན་
རང་བྱང་ཆུབ་ཏུ་ལུང་བསྟན་པའི་དང། ཀོ་ཀ་ལི་ཀའི་ལྕེ་ལ་ཐོང་གཤོལ་བརྒྱས་རྨོད་པའི་དང་།
ལྷ་སྦྱིན་ཝ་ར་སྐྱེས་པའི་དང་། ལྷ་སྦྱིན་རྒྱལ་པོ་སེམས་དཔའི་མདུན་ན་འདོན་གྱི་ནུ་བོར་སྐྱེས་
པའི་དང་། ལྷ་སྦྱིན་ཤི་འགི་འཁྲུལ་འཁོར་གྱི་སློབ་མར་སྐྱེས་པའི་དང་། འོད་སྲུང་སེར་སྐྱ་བཟང་
མོ་གཉིས་རབ་ཏུ་བྱུང་བའི་དང་། གཟུགས་བཟང་ཞིང་མཛེས་པའི་དང་། སེར་སྐྱ་བཟང་མོས་
བརྒྱ་བྱིན་ཡ་ཡ་བོར་བྱས་པའི་དང་། སེར་སྐྱ་བཟང་མོ་གསེར་མདོག་ཏུ་གྱུར་པའི་དང་།
གཉིས་ལོ་བཅུ་གཉིས་འགྲོགས་ཀྱང་འཁྲིག་པ་མ་བྱས་པའི་དང་། མ་སྐྱེས་དགྲས་སུན་ཕྱུང་བའི་
དང་། དགྲ་བཅོམ་ཐོབ་པའི་དང་། མངོན་ཤེས་མྱུར་བའི་དང་། འོད་སྲུང་དགྲ་བཅོམ་ཐོབ་པ་
དང་། སྦྱངས་པའི་ཡོན་ཏན་ཅན་གྱི་མཆོག་ཏུ་བསྟན་པའི་དང་། སྦོམ་དགའ་མོས་སྒོག་པ་ཟོས་
པའི་གཉིས། སྦོམ་དགའ་མོས་སྐྱེ་བོའི་ཚོགས་ལ་བཞད་གད་བསླང་བའི་དང་། སྦོམ་དགའ་མོ་
རི་སྐེགས་སུ་སྐྱེས་པའི་དང་། ལྷ་སྦྱིན་བོང་བུར་སྐྱེས་ནས་རྣ་བ་བཅད་པའི་དང་། དགེ་སློང་
བསླབ་པ་ཕུལ་ནས་གཅེར་བུར་བྱས་པའི་དང། རྟོགས་བརྗོད་ལ་དེ་ཙམ་ཞིག་འབྱུང་སྟེ། དེ་
རྣམས་ལའང་ནང་ཚན་གྱི་དབྱེ་བ་བྱས་ན། དཔེར་ན། གླང་པོ་ཆེ་ནོར་སྐྱོང་གི་ལ། དུད་འགྲོར་
305



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
པསྐྱེས་པའི་དང་། འབྱོར་པ་ཆེ་བའི་དང་། ཤི་ནས་ལྷར་སྐྱེས་པའི་དང་། བདེན་པ་མཐོང་བའི་
རྟོགས་བརྗོད་དང་བཞིར་འགྱུར་ལ། ཀུན་ཏུ་རྒྱུས་ཤཱ་རིའི་བུ་བཏང་བ་ལ་ཡང་། དུས་ནམ་
གྲངས་དང་། མེ་ཏོག་གང་ཡིན་དྲིས་པས་གཉིས་སུ་འགྱུར་བ་དང་། མོའུ་འགལ་རྟོགས་པ་ལ་
ཡང་དེ་གཉིས་སུ་འགྱུར་བ་ལྟ་བུ་སྟེ། ནང་ཚན་གྱིས་ཕྱེ་ན་ལྔ་བརྒྱ་ཡོད་པ་ལ་དགོངས་ནས།
སྔོན་གྱི་སྦྱོར་བ་ལྔ་བརྒྱ་ཞེས་གསུངས། དེ་རྣམས་སྟོན་པའི་འདུལ་བ་གཞུང་ཚད་འབུམ་དུ་
བཤད་པ་ལ། ལུང་རྣམ་འབྱེད་ལ་ཟློ་ཀ་ཉི་ཁྲི་ལྔ་སྟོང་། བམ་པོ་བརྒྱད་ཅུ་རྩ་གསུམ། གཞི་ལ་གྷོ་
ཀ་སུམ་ཁྲི་ཉིས་སྟོང་བདུན་བརྒྱ། ཕྲན་ཚེགས་ལ་བམ་པོ་ལྔ་བཅུ་རྩ་དགུར་བྱས་པ་ལྟར་ན། བློ་
ཀ་ཁྲི་བརྒྱད་སྟོང་བདུན་བརྒྱ། གཞུང་དམ་པ་ལ་བམ་པོ་ལྔ་བཅུ་ང་གསུམ། བློ་ཀ་ཁྲི་ལྔ་སྟོང་དགུ་
བརྒྱ། དགེ་སློང་མའི་རྣམ་འབྱེད་འདི་རང་གི་སྡེ་པའི་རྣམ་འབྱེད་མིན་པར་འདུག་ནའང་།
ཕྱོགས་མཐུན་བརྩིས་ནས་བམ་པོ་ཉི་ཤུ་རྩ་བརྒྱད། བློ་ཀ་བརྒྱད་སྟོང་བཞི་བརྒྱ་སྟེ། ཐམས་ཅད་
བསྡོམས་པས་ཀློ་ཀ་དགུ་ཁྲི་དགུ་སྟོང་བདུན་བརྒྱ་སྟེ། འབུམ་ཕྲག་གཅིག་ཏུ་ཤོ་ཀ་སུམ་བརྒྱས་མ་
ལོངས་པའོ། །ཁ་ཅིག །འདུལ་བའི་སྡེ་སྣོད་འབུམ་ཉི་ཁྲི་ལྔ་སྟོང་ཞེས་ཟེར་མོད་ཀྱི། ལུང་དུ་
འབུམ་དུ་བཤད་དོ། །སློབ་དཔོན་དགེ་ལེགས་བཤེས་གཉེན་གྱིས་ཀྱང་འབུམ་དུ་བཤད་དོ། །
དགེ་སློང་གི་སོ་སོ་ཐར་པ་ལ་ཤོ་ལོ་ཀ་བདུན་བརྒྱ། བམ་པོ་གཉིས། དགེ་སློང་མའི་སོ་སོ་ཐར་པ་
ལ་བློ་ཀ་བརྒྱད་བརྒྱ། བམ་པོ་གཉིས། ཐམས་ཅད་བསྡོམས་པས་འབུམ་ཕྲག་གཅིག་དང་སྟོང་
ཉིས་བརྒྱའོ། །
གསུམ་པ་ནི། ལུང་རྣམ་འབྱེད་ནས། མདོ་སྡེའི་སྡེ་ཚན་བཞི་ཞེས་གསུངས་པ་དང།
ཀོ་ལྤགས་ཀྱི་གཞི་ནས་ལུང་བཞི་བོ་དག་བཀླགས་སོ་ཞེས་པ་ནི། མདོ་སྡེའི་ལུང་སྡེ་བཞི་སྟེ། ལུང་
རིང་པོ་དང་། ལུང་བར་མ་དང་། ཡང་དག་པར་ལྡན་པའི་ལུང་དང་། གཅིག་ལས་འཕྲོས་པའི་
ལུང་སྟེ། དེ་ལ་གཞི་འགྲེལ་ནས། ལུང་རིང་པོ་ཞེས་བྱ་བ་ནི། མདོ་སྡེ་རིང་པོ་དག་ཡོད་པའི་
ཕྱིར་རོ། །བར་མ་ཞེས་བྱ་བ་ནི། མདོ་སྡེ་བར་མ་བར་མ་དག་ཡོད་པའི་ཕྱིར་རོ། །ཡང་དག་
པར་ལྡན་པ་ཞེས་བྱ་བ་ནི། ཕུང་པོ་དང་། སྐྱེ་མཆེད་དང་། གླེང་གཞི་ལ་སོགས་པའི་རྒྱུད་དུ་
གཏོགས་པ་དང་ཡང་དག་པར་ལྡན་པའི་ཕྱིར་རོ། །གཅིག་ལས་འཕྲོས་པའི་ལུང་ནི། ཆོས་ཀྱི་
རྣམ་གྲངས་གཅིག་ནས་བརྩམས་ཏེ་བརྒྱའི་བར་དུ་ཐུབ་པ་དེ་ལྟ་བུའི་རྒྱུད་མང་པོ་བསྟན་པར་
ཡིན་པར་ལུང་གཞན་ལས་འབྱུང་ངོ༌། །དེང་སང་ནི། གཅིག་ལས་འཕྲོས་པའི་ལུང་ལས།བ
:
306



༄༅།།འདུལ་བ་སྤྱིའི་རྣམ་གཞག
ཆོས་ཀྱི་རྣམ་གྲངས་གཅིག་ནས་བརྩམས་ཏེ་བཅུའི་བར་དུ་ཐུབ་པ་དེ་ལྟ་བུའི་རྒྱུད་དག་འབྱུང་སྟེ།
དེ་ནི་ལུང་ཉམས་པ་ཡིན་ཏེ། དཔེར་ན། རྒྱུ་དྲུག་བསྟན་པའི་མདོ་སྡེའི་རྣམ་པར་དབྱེ་བ། དེང་
སང་མིང་སྣང་བ་དང་འདྲའོ། །ཞེས་བྱེ་བྲག་སྨྲ་བའི་ལུང་ལས་འབྱུང་ངོ༌། །ཞེས་བཤད་ལ།
རྣམ་བཤད་རིག་པར་ཡང་དེ་ལྟར་བཤད་དེ། མདོ་སྡེའི་གཅིག་ལས་འཕྲོས་པ་ཡིན་གྱི། འདུལ་
བའི་གཅིག་ལས་འཕྲོས་པ་མ་ཡིན་པར་མངོན་ནོ། །དེ་ནི་སྔར་བོད་དུ་ཡང་བམ་པོ་ཉི་ཤུ་ཡོད་པ་
ཞིག་འགྱུར་ཏེ། ད་ལྟ་མི་སྣང་ངོ་། །རྣམ་འབྱེད་དུ། མདོ་ཆེན་པོ་ཆེ་བ་འདི་ལྟ་སྟེ། ཆུང་ངུ་
སྟོང་པ་ཉིད་དང་། ཆེན་པོ་སྟོང་པ་ཉིད་དང་། ང་གསུམ་པ་དང་། སྒྱུ་མའི་དྲ་བ་དང་།
གཟུགས་ཅན་སྙིང་པོས་བསུ་བ་དང་། རྒྱལ་མཚན་དམ་པ་དང་། ཀུན་ཏུ་རྒྱུ་བ་དང་། ཀུན་ཏུ་
མི་རྒྱུ་བ་དང་། མཐུན་པའི་མདོ་དང་། འདུས་པ་ཆེན་པོའི་མདོ་སྟེ། དེ་དག་ཀྱང་ལུང་རིང་པོ་
ལ་སོགས་པའི་རྒྱུད་དུ་གཏོགས་པ་ཡིན་པར་རྣམ་འབྱེད་འགྲེལ་ནས་བཤད་དོ། །འདུལ་བ་དང་
ཕྱོགས་མཐུན་པའི་མདོ་ལ། དགེ་སློང་ལ་རབ་ཏུ་གཅེས་པའི་མདོ། ཚུལ་ཁྲིམས་ཡང་དག་པར་
ལྡན་པའི་མདོ། ལྟུང་བ་སྡེ་ལྔའི་དགེ་བ་དང་མི་དགེ་བ་བསྟན་པའི་མདོ། ཚུལ་ཁྲིམས་འཆལ་བ་
ཉམས་པའི་རྣམ་པར་སྨིན་པ་ལྕི་ཡང་བསྟན་པའི་མདོ། འཁར་གསིལ་གྱི་མདོ། འཁར་གསིལ་
འཆང་བའི་ཀུན་ཏུ་སྤྱོད་པའི་མདོ། གཎྜིའི་མདོ། གཎྜིའི་དུས་ཀྱི་མདོ། སྦྱངས་པའི་ཡོན་ཏན་
བསྟན་པའི་མདོ་རྣམས་སོ། །
གཉིས་པ་བསྟན་བཅོས་ནི། རྩ་བའི་བྱེ་བྲག་ཏུ་བཤད་པ་ལས། འདུལ་བ་བྱེ་བྲག་ཏུ་
བཤད་པས་འདུལ་བ་འབུམ་ཕྲག་གི་དོན་གཏན་ལ་ཕབ་པ་སྟེ། དེ་ནི་མཚན་ཉིད་མེད་པའི་
སངས་རྒྱས་སུ་ལུང་བསྟན་པའི་འཕགས་པ་ཉེར་སྦས་ལ་སོགས་པས་མཛད་པ་ཡིན་ཏེ། འོད་
ལྡན་ལས། རྩ་བའི་བྱེ་བྲག་ཏུ་བཤད་པ་ལས། འཕགས་པ་ཉེར་སྦས་ཀྱིས་ཞེས་གསུངས་པའི་
ཕྱིར་རོ། །དེ་ཉིད་ལ་བརྟེན་ནས་འདུལ་བ་འབུམ་ཕྲག་གི་དོན་བསྡུས་པ་འདུལ་བའི་མདོ་སྡེ།
འདིས་འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་མཐའ་དག་བསྡུས་པ་སྟེ། ད་ལྟ་
བོད་ན་བཞུགས་པའི་ལུང་གི་དོན་ལ། འདུལ་བ་དང་། མདོ་སྡེ་དང་། མ་མོ་འཛིན་པ་དང་།
མང་པོ་ལ་འཆད་པ་དང་། དགེ་འདུན་གྱི་གནས་བརྟན་ཏེ་ལྔ་ལ། ལས་ཀྱི་རེས་མི་བསྐོ་ཞེས་པ་
དང་། ལག་གི་བླས་གནས་ཁང་གསར་དུ་བྱེད་པ་ལ་ལོ་བཅུ་གཉིས་སུ། རྙིང་པ་འཆོས་པ་ལ་ལོ་
དྲུག་ཏུ་བསྐོས། ཇི་སྲིད་འཚོའི་བར་དུ་མ་བསྐོ་ཞིག་ཅེས་པ་གཉིས་མ་བསྡུས་པར་སྣང་སྟེ། མདོ་བ
307



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཆད་པ་ཡིན་ནམ་སྙམ། ལུང་དུ་མཆོད་རྟེན་ལ་འབྲས་བུ་དང་མཉམ་པའི་གདུགས་བཤད།
མདོར་འབྲས་བུ་བས་རེ་རེས་ལྷག་པའི་གདུགས་བཤད་པ་ལྟ་བུ། མི་མཐུན་པ་ཅུང་ཟད་སྣང་སྟེ།
ལུང་མ་དག་པ་ཡིན་ནམ་སྙམ་གཞན་ལུང་ནས་ལན་གྲངས་མང་པོ་ཟློས་པ་ཡོད་པ་དང་། དོན་
གཅིག་ལ་ཚིག་མི་འདྲ་བ་བསྟན་པ་རྣམས་གཅིག་ཏུ་བསྡུས་ནས་མ་ཚང་བ་མེད་པར་བསྡུས་ཤིང་།
མདོ་ན་ཡོད་པ་ལུང་ན་མེད་པ་མང་པོ་ཡོད། དེ་ནི་ལུང་མ་ཚང་བ་དང་། ལུང་བར་མ་ལ་སོགས་
པ་གཞན་དུ་ཁ་འཕངས་པ་རྣམས་བསྡུས་པས་འདུལ་བའི་བསྟན་བཅོས་རྣམས་ཀྱི་མཆོག་ཡིན་
ནོ། །འདུལ་བའི་སྐབས་ཀྱི་ལས་ཀྱི་ཆོ་ག་ཐམས་ཅད་སྟོན་པ་ལས་བརྒྱ་རྩ་གཅིག་པ་བློ་ཀ་སུམ་
སྟོང་བདུན་བརྒྱ། བམ་པོ་དགུར་བྱས་པ་སྟེ། དེ་གཉིས་འཕགས་པ་ཡོན་ཏན་འོད་ཀྱིས་མཛད་
དོ། །འཕགས་པ་ས་གའི་ལྷས། འདུལ་བ་ཚིག་ལེའུར་བྱས་པ་མེ་ཏོག་ཕྲེང་རྒྱུད། བློ་ཀ་སྟོང་
བརྒྱད་བརྒྱ། བམ་པོ་དྲུག །འདིས་འདུལ་བའི་དགེ་སློང་གི་བྱ་བ་གཙོ་ཆེ་རྣམས་བསྡུས་ནས་
བསྟན་པ་སྟེ། ཡོངས་སུ་རྫོགས་པ་བསྡུས་པ་མ་ཡིན་ནོ། །འདུལ་བ་མདོའི་འགྲེལ་པ་ལ། སློབ་
དཔོན་དེ་ཉིད་ཀྱིས་མཛད་པའི་རང་འགྲེལ་སྟོང་ཕྲག་བཅུ་བཞི་པ་སྟེ། ཚིགས་བཅད་སྟོང་ཕྲག་
བཅུ་བཞི་ནི། འདི་ཡི་ཚད་དུ་ཤེས་བྱ་སྟེ། །དཔལ་ལྡན་རྒྱ་ཆེན་ཐམས་ཅད་ཀྱིས། །རྒྱལ་སྲིད་
བྱེད་དུས་འདི་བྱས་སོ། །ཞེས་སོ། །འདི་སྟེང་པ་ལོ་ཙཱ་བ་ག་རོང་ཚུལ་ཁྲིམས་འབྱུང་གནས་ཀྱིས་
ཕྱིས་བསྒྱུར་བ་སྟེ། འགྱུར་ཤིན་ཏུ་ངན་ནོ། །སློབ་དཔོན་ཆོས་ཀྱི་བཤེས་གཉེན་གྱིས་མཛད་པའི་
རྒྱ་ཆེར་འགྲེལ་པ་ཤློ་ཀ་ཉི་ཁྲི་ཆིག་སྟོང་། བམ་པོ་བདུན་ཅུ་པ་འདི་དང་རྩ་བ་གཉིས་ཛི་ན་མི་ཏྲ་
དང་། ཀླུའི་རྒྱལ་མཚན་གཉིས་ཀྱིས་བསྒྱུར་བས་འགྱུར་ཤིན་ཏུ་བཟང་ངོ༌། །སློབ་དཔོན་ཤེས་
རེབ་བྱེད་པའི་འགྲེལ་པ་དང། འགྲེལ་ཆུང་དུ་གྲགས་པའི་འདི་བོད་ཀྱི་ཟིན་བྲིས་སུ་བྱས་པ་ཡིན་
ནམ་ཡང་སྙམ་མོ། །དེ་ནས་རྣམ་རྒྱལ་གོ་ཆ་དང་ རྣམ་དག་གི་འགྲེལ་པ་གཉིས་ཡོད་པར་
བཤད་དོ། །སློབ་དཔོན་ཤཱཀྱ་འོད་ཀྱིས་དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་དང་། དེའི་
རང་འགྲེལ་འོད་ལྡན་བམ་པོ་བརྒྱད་པ་གཉིས་མཛད་ཅིང་། གཙང་ལྷ་དབང་སྲུང་བས་བསྒྱུར།
རྩ་བའི་ལུང་གི་འགྲེལ་པ་ལ། སོ་སོ་ཐར་པའི་འགྲེལ་པ་བམ་པོ་བརྒྱ་དང་བཅུ་གཉིས་ཡོད་པ་གླང་
པོ་ཆེ་ཆུ་འཐུང་ཞེས་གྲགས་པ་དང་། སློབ་དཔོན་རྟ་དབྱངས་ཀྱིས་མཛད་པའི་འགྲེལ་པ་བམ་པོ་
དྲུག་པ། དེ་གཉིས་སྔར་ཀ་ཅོག་དུས་སུ་འགྱུར་བ་ད་ལྟ་མ་རྙེད། བར་གྱི་འདུལ་བ་འཛིན་པ་
ཆེན་པོ་སློབ་དཔོན་དགེ་ལེགས་བཤེས་གཉེན་གྱིས་མཛད་པའི་སོ་སོ་ཐར་པའི་འགྲེལ་པ་བམ་པོ་
308



༄༅ །།འདུལ་བ་སྤྱིའི་རྣམ་གཞག
བརྒྱ་བཅུ་པ་ཚིག་གི་དགའ་བསྐྱེད་ཅེས་བྱ་བ། གཟུ་དགའ་བ་རྡོ་རྗེས་བསྒྱུར་བ་ནི། ད་ལྟ་དུམ་
བུ་ཐར་ཐོར་ཞིག་ལས་མ་རྙེད་དོ། །སོ་སོ་ཐར་པའི་འགྲེལ་པ་འདུལ་བ་ཀུན་ལས་བཏུས་པ་བམ་
པོ་ལྔ་བཅུ་པ་སློབ་དཔོན་དྲི་མེད་བཤེས་གཉེན་གྱིས་མཛད་པ་ཀླུའི་རྒྱལ་མཚན་གྱི་འགྱུར། སོ་སོ་
ཐར་པའི་གཞུང་འགྲེལ་བམ་པོ་ཉི་ཤུ་རྩ་བདུན་པ་སློབ་དཔོན་དཔའ་བོས་མཛད་པར་གྲགས་པ་
ཀླུའི་རྒྱལ་མཚན་གྱི་འགྱུར། སོ་སོ་ཐར་པའི་འགྲེལ་པ་ཚིག་གི་བརྗེད་བྱང་བམ་པོ་གཉིས་པ་དཱ་ན་
ཤི་ལ་ཆེན་པོས་མཛད་པར་གྲགས་པ་ཀླུའི་རྒྱལ་མཚན་གྱི་འགྱུར། སོ་སོ་ཐར་པའི་འགྲེལ་པ་
མཚན་དང་མཛད་བྱང་མེད་པ་བམ་པོ་བདུན། སོ་སོ་ཐར་པའི་འགྲེལ་པ་མི་བརྗེད་པའི་དྲན་པ་
ཞེས་བྱ་བ་འདི་གླེང་གཞི་ལ་སོགས་ལུང་དང་མི་མཐུན་པ་འགའ་རེ་ཡོད་ཅིང་། བཤད་པ་མི་
མཐུན་པའང་འགའ་རེ་སྣང་བས། ཚིག་གི་རྩོམ་ལུགས་ལ་བལྟས་ན་སྔོན་གྱི་བོད་རྣམས་ཀྱིས་
ཟིན་བྲིས་བྱས་པ་འདྲའོ། །སོ་སོ་ཐར་པའི་འགྲེལ་པ་འདུལ་བ་བསྡུས་པ་བམ་པོ་བཅོ་ལྔ་པ་སློབ་
དཔོན་ཁྱད་པར་བཤེས་གཉེན་གྱིས་མཛད་པ། བཻ་རོ་ཙ་ན་དང་། རྒྱལ་བ་ཤེས་རབ་དང་།
ཤཱཀྱ་བཤེས་གཉེན་གྱི་འགྱུར། འདི་ལ་བསླབ་པ་ཕུལ་བའི་གོ་ཡང་ཆོད་ལ་སྡོམ་པ་མི་གཏོང་བ་
དང་། བྱང་སྒྲ་མི་སྙན་པ་ལས་བརྐུས་ན་ཕམ་པ་འོང་བ་དང་། དགེ་ཚུལ་གྱི་ལྷུང་བཟེད་དང་
ཆོས་གོས་བྱིན་གྱིས་རློབ་པ་དང་། བླ་མ་གནས་སུ་གྱུར་པའི་དགེ་སློང་རྣམས་ལ་པུས་མོ་བཙུགས་
པས་ཕྱག་གི་གོ་ཆོད་བྱ་བ་དང་། རུང་ཁང་བྱིན་གྱིས་རློབ་པ་ལ་འཇུག་པ་ཞན་པའི་བྱིན་རླབས།
ཤེས་པ་ཆུང་ངུའི་བྱིན་རླབས་ཞེས་པ་ལ་སོགས་པ་ལུང་སྡེ་བཞི། འདུལ་བའི་མདོ་དང་འགལ་བ་
མང་པོ་ཡོད་པའི་ཕྱིར་སྡེ་པ་གཞན་གྱི་གྲུབ་མཐའ་འཆུག་པའམ། ཡང་ན། གཞི་ཐམས་ཅད་
ཡོད་སྨྲའི་འདུལ་བ་མི་ཤེས་པ་ཞིག་གིས་བྱས་པར་སྣང་བས་འདི་ལ་ཡིད་བརྟན་མི་བྱའོ། །དགེ་
སློང་མའི་སོ་སོ་ཐར་པའི་འགྲེལ་པ་ནི། གཞི་ཐམས་ཅད་ཡོད་སྨྲའི་དགེ་སློང་མའི་སོ་སོ་ཐར་པའི་
འགྲེལ་པ་མ་ཡིན་གྱི། སྡེ་པ་གཞན་ཞིག་གི་ཡིན་པར་འདུག་གོ །གཞན་ཡང་སོ་སོ་ཐར་བའི་
འགྲེལ་པ་བམ་པོ་གསུམ་པ་དང་། སྦྲང་མའི་རྐང་པ་ཞེས་པ་ཡོད་ཟེར་ཏེ་ད་ལྟ་མི་སྣང་ངོ་། །
བཤད་པའི་ལུང་གི་འགྲེལ་པ་ལ། རྣམ་འབྱེད་ཀྱི་ཚིག་གི་བཤད་པ་སློབ་དཔོན་དུལ་བ་ལྷས་
མཛད་པ་ཤློ་ཀ་ལྔ་སྟོང་ཆིག་བརྒྱ། བམ་པོ་བཅུ་བདུན་པ་ཀླུའི་རྒྱལ་མཚན་གྱི་འགྱུར། ལུང་
གཞིའི་འགྲེལ་པ་སློབ་དཔོན་དགེ་ལེགས་བཤེས་གཉེན་གྱིས་མཛད་པ་བསྒྱུར་འཕྲོ་བམ་པོ་བཅུ་
གཉིས་གསོ་སྦྱོང་གི་གཞི་ཡན་ཆད་ཚང་བ། ལུང་ཕྲན་ཚེགས་ཀྱི་འགྲེལ་པ་སློབ་དཔོན་ཚུལ་
309



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཁྲིམས་བསྐྱངས་ཀྱིས་མཛད་པ་དགེ་བའི་བློ་གྲོས་ཀྱི་འགྱུར། གཞུང་བླ་མའི་འགྲེལ་པ་སློབ་དཔོན་
དགེ་ལེགས་བཤེས་གཉེན་གྱིས་མཛད་པ་བསྒྱུར་འཕྲོ། སྔོན་བམ་པོ་ཉི་ཤུ་འགྱུར་ཡོད་པར་
འདུག་པ་ལས། ད་ལྟ་མགོ་མཇུག་གཉིས་ཀ་ནས་མ་ཚང་བ་བམ་པོ་བརྒྱད་ཙམ་ཞིག་སྣང་ངོ་། །
སྔོན་ཕྲན་ཚེགས་འགྲེལ་པ་ཕྲེ་ཁྱེར་བ་ཞེས་བྱ་བ་ཡོད་ཟེར་ཏེ། ད་ལྟ་མི་སྣང་ངོ་། །འདུལ་བའི་
ཕྲན་གྱི་སྐོར་ལ་སུམ་བརྒྱ་པའི་འགྲེལ་པ་སློབ་མ་ལ་ཕན་པ་སློབ་དཔོན་དུལ་བའི་ལྷས་མཛད་པ།
པཎྜི་ཏ་ཆེན་པོ་དཔལ་རབ་འབྱོར་ཞི་བ་དང་། ལོ་ཙཱ་བ་དགེ་བའི་བློ་གྲོས་ཀྱི་འགྱུར། དགེ་ཚུལ་
གྱི་ཀཱ་རི་ཀཱ་ལྔ་བཅུ་པ་ཡེ་ཤེས་སྡེའི་འགྱུར། འདི་ལ་ཁ་ཅིག །འདུས་པ་བཟང་པོས་མཛད་ཟེར།
ཁ་ཅིག །ཀླུ་སྒྲུབ་ཀྱིས་མཛད་ཟེར། ཁ་ཅིག་དུལ་བ་ལྷས་མཛད་ཟེར་ཏེ། དེའི་འགྲེལ་པ་དོན་
བརྒྱུད་མ་སློབ་དཔོན་ཀ་མ་ལ་ཤཱི་ལས་མཛད་པ། དགེ་ཚུལ་གྱི་བསླབ་པའི་གཞི་མདོ་སློབ་དཔོན་
དགེ་ལེགས་བཤེས་གཉེན་གྱིས་མཛད་པ་གཞོན་ནུ་མཆོག་གི་འགྱུར། འདུལ་བ་དྲི་བའི་ཚིག་
ལེའུར་བྱས་པ་ཤློ་ཀ་བརྒྱ། དེའི་འགྲེལ་པ་བམ་པོ་ལྔ་དང་བློ་ཀ་བརྒྱ་དྲུག་ཅུ་རྩ་བཞི། སློབ་དཔོན་
དགེ་ལེགས་བཤེས་གཉེན་གྱིས་མཛད་པ་དཔལ་བརྩེགས་ཀྱི་འགྱུར། དེས་མཛད་པའི་ལས་བརྒྱ་
རྩ་གཅིག་གི་བཤད་པ་ཡོད་དེ། བོད་དུ་མ་འགྱུར། འདུལ་བ་ལ་བསྟོད་པ་དགྲ་བཅོམ་པ་ཆོས་ཀྱི་
ཚོང་དཔོན་གྱིས་མཛད་པ། དེའི་འགྲེལ་པ་སློབ་དཔོན་དུལ་ལྷས་མཛད་པ་གཉིས་ཀླུའི་རྒྱལ་
མཚན་གྱི་འགྱུར། གླེང་གཞི་དང་གང་ཟག་བསྡུས་པའི་ཚིག་ལེའུར་བྱས་པ་ཁ་ཆེ་ཝ་ལ་ཐིས་བྷ་
དྲས་མཛད་པ། གཞོན་ནུ་མཆོག་གི་འགྱུར། དགེ་སློང་གི་དང་པོའི་ལོ་དྲི་བ་ནག་ཚོ་ཚུལ་ཁྲིམས་
རྒྱལ་བའི་འགྱུར། དགེ་ཚུལ་གྱི་དང་པོའི་ལོ་དྲི་བ་པདྨ་འབྱུང་གནས་ཀྱིས་མཛད་པ། རྒྱལ་བ་
ཤེས་རབ་ཀྱི་འགྱུར། ལྟུང་བ་བཤགས་པའི་ཆོ་ག་དེ་བ་ཤཱནྟིས་མཛད་པ། ཇོ་བོ་རྗེ་དང་ནག་ཚོ་
ཚུལ་རྒྱལ་གྱི་འགྱུར། འདི་ཐམས་ཅད་ཡོད་སྨྲའི་སྡེ་པའི་བྱ་བ་ཡིན་བྱ་བ་འདུག་སྟེ། ཐམས་ཅད་
ཡོད་སྨྲའི་ཡིན་ཀྱང་། གཞི་ཐམས་ཅད་ཡོད་སྨྲའི་སྡེ་པའི་མ་ཡིན་པར་འདུག་སྟེ། འདུལ་བ་ལུང་
དང་། ལས་བརྒྱ་རྩ་གཅིག་ལ་སོགས་པ་ནས་འབྱུང་བ་དང་མི་མཐུན་པའི་ཕྱིར་རོ། ། དགེ་
བསྙེན་གྱི་སྡོམ་པ་བརྒྱད་པ་རྩ་འགྲེལ་པཎྜི་ཏ་སུ་ནྱ་ཤྲཱིས་མཛད་པ། དེ་ཉིད་དང་ དར་མ་
གྲགས་ཀྱི་འགྱུར། འདི་གཞི་ཐམས་ཅད་ཡོད་སྨྲའི་ལུགས་ཀྱི་ཆོ་ག་མ་ཡིན་པར་སྣང་ངོ་། །
འདུལ་བའི་ཕྱོགས་མཐུན་གཞུང་ལུགས་ཀྱི་བྱེ་བྲག་བཀོད་པའི་འཁོར་ལོ་སློབ་དཔོན་དབྱིག་གི་
བཤེས་གཉེན་གྱིས་མཛད་པ། བནྡྷེ་བཟང་སྐྱོང་གི་འགྱུར། གཞུང་ ཐ་དད་པའི་རིམ་པར་
310



༄༅།།འདུལ་བ་སྤྱིའི་རྣམ་གཞག
བཀླགས་པའི་འཁོར་ལོ་བཙུན་པ་དབྱིག་བཤེས་ཀྱིས་མཛད་པ་ལས། སྡེ་པ་ཐ་དད་པས་བསྡུས་
པ་སློབ་དཔོན་དུལ་བ་ལྷས་མཛད་པ། སྡེ་པ་ཐ་དད་པར་བྱེད་པ་དང་རྣམ་པར་འབྱེད་པ་སློབ་
དཔོན་བྷ་བྱས་མཛད་པ། ནག་ཚོ་ཚུལ་རྒྱལ་གྱི་འགྱུར། འདིར་མཁན་པོ་བོ་དྷི་ས་ཏཱས་མཛད་
པའི་དགེ་སློང་གི་ཚུལ་ཤློ་ཀ་ལྔ་བཅུ་པ་མ་རྙེད་དོ། །དགེ་ཚུལ་གྱི་བློ་ཀ་ལྔ་བཅུ་པ་ལ་སྔོན་གྱི་ལོ་ཙཱ་
བ་ཆེན་པོ་རྣམས་ཀྱིས་མཛད་པའི་བརྗེད་བྱུང་ཡོད་དོ། །
གསུམ་པ་འདུལ་བ་འཛིན་པའི་གང་ཟག་བྱུང་ཚུལ་ནི། འོད་སྲུང་ནས་ལེགས་མཐོང་
ཆེན་པོའི་བར་བསྟན་པའི་གཏད་རབས་བདུན་འདས་པ་དང་། དགྲ་བཅོམ་པ་ཐམས་ཅད་
འདོད་ལ་སོགས་པ་བདུན་བརྒྱས་བཀའ་བསྡུ་བ་གཉིས་པ་བྱས་པའི་བར་ལུང་བཞིན་ནོ། །དེའི་
རྗེས་སུ་ཆོས་ཀྱི་རྒྱལ་པོ་དྷརྨ་ཨ་ཤོ་ཀ་ཤི་བ་དང་། དགྲ་བཅོམ་པ་རྣམས་ཀྱིས་ཐ་མལ་པ་དང་།
ཟུར་ཆག་དང་། བར་མར་འདོན་པའི་ཚིག་ལ་མངོན་པར་ཞེན་པ་གདུལ་བའི་དབང་གི་ཕྱིར་
རིམ་གྱིས་གཞུང་གཞན་དང་གཞན་དུ་སྦྱར་ཏེ། རྒྱ་ཆེན་པོའི་སྐད་དུ་སྦྱར་བའི་མདོ་སྡེ་ལ་སོགས་
པ་ལྟ་བུའོ། །དེ་ལྟར་བསྟན་པ་རྣམ་པ་བཅོ་བརྒྱད་ཀྱི་བར་དུ་གྱུར་པ་ཡིན་ནོ། །ཞེས་འོད་ལྡན་
ནས་བཤད་ལ། སློབ་དཔོན་བྷ་བྱས། སྟོན་པ་མྱ་ངན་ལས་འདས་ནས་ལོ་བརྒྱ་སོ་བདུན་ལོན་པ་
ན། རྒྱལ་པོ་དགའ་བོ་དང་པདྨ་ཆེན་པོ་ཞེས་བྱ་བ་གྲོང་ཁྱེར་སྐྱ་བོའི་བུར་བྱུང་། སྔར་གྱི་བཀའ་
གཉིས་པ་སྡུད་པ་པོ་རྣམས་འདས་པའི་རྗེས་སུ། འཕགས་པ་འོད་སྲུང་ཆེན་པོ་དང་། སྤུ་ཆེན་
པོ་དང་། ལྟོ་བ་ཆེན་པོ་ལ་སོགས་པ་བཞུགས་པ་ན། བདུད་སྡིག་ཏོ་ཅན་དགེ་སྦྱོང་གི་ཆ་བྱད་
འཛིན་པ་བཟང་པོ་ཞེས་བྱ་བས་རྫུ་འཕྲུལ་སྣ་ཚོགས་བསྟན་ནས་གཞི་ལྔས་དགེ་འདུན་གྱི་དབྱེན་
ཆེན་པོ་བསྐྱེད་དེ། གནས་བརྟན་ཀླུ་དང་། ཡིད་བརྟན་ཞེས་བྱ་བས་གཞི་ལྔ་བསྔགས་པར་བྱེད་
དེ། དེ་ལས་དགེ་འདུན་གནས་བརྟན་པ་དང་། ཕལ་ཆེན་པ་གཉིས་སུ་གྱེས་ནས་ལོ་དྲུག་ཅུ་རྩ་
གསུམ་དུ་འཁྲུག་ལོང་དུ་གནས་སོ། །དེ་ནས་ལོ་བརྒྱ་ཕྲག་གཉིས་འདས་པའི་རྗེས་སུ་གནས་
བརྟན་གནས་མའི་བུས་བསྟན་པ་བསྡུས་སོ། །ཞེས་ཟེར་རོ། །སློབ་དཔོན་དབྱིག་བཤེས་ཀྱིས་
ཆོས་རྒྱལ་མྱ་ངན་མེད་ཀྱི་མཇུག་ཏུ་གནས་ལྔ་རྗེས་སུ་བསྒྲགས་པ་ལས། ཕལ་ཆེན་པ་དང༌།
གནས་བརྟན་གཉིས་སུ་གྱེས། དེ་ནས་ལོ་བརྒྱ་པ་དེ་ཉིད་ལ། ཕལ་ཆེན་སྡེ་ལས་ཐ་སྙད་གཅིག་
པའི་སྡེ་ལ་སོགས་པ་བརྒྱད་དུ་གྱེས་སོ། །དེ་ནས་ལོ་སུམ་བརྒྱ་པ་ལ། གནས་བརྟན་པའི་སྡེ་དེ་
ཉིད་ཐམས་ཅད་ཡོད་སྨྲ་ལ་སོགས་པ་བཅུར་གྱེས་ཤིང་། བཞི་བརྒྱ་པ་ལས། ཐམས་ཅད་ཡོད་0
311



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ་
སྨྲའི་སྡེ་ལས་འཕོ་བར་སྨྲ་བའི་སྡེ་དང་བཅུ་གཅིག་ཏུ་གྱེས་སོ། །ཞེས་པ་དང་། དེ་བཞིན་དུ་ལོ་དྲི་
ལས་ཀྱང་འགྱེས་ལུགས་མི་གཅིག་པ་གསུངས་ཀྱང་། འདིར། སློབ་དཔོན་དུལ་བའི་ལྷས། རྩ་
བའི་སྡེ་བཞི་ལས་བཅོ་བརྒྱད་དུ་གྱེས་པར་བཞེད་དེ། ཤར་དང་ནུབ་དང་གངས་རི་གནས། །
འཇིག་རྟེན་འདས་པར་སྨྲ་བའི་སྡེ། །བཏགས་པར་སྨྲ་བའི་སྡེ་པ་དང་། །ལྔ་ཚན་དགེ་འདུན་
ཕལ་ཆེན་པ། །གཞི་ཀུན་པ་དང་འོད་སྲུང་སྡེ། །ས་སྟོན་སྡེ་དང་ཆོས་སྲུང་སྡེ། །མང་ཐོས་གོས་
དམར་སློབ་མ་དང་། །རྣམ་པར་ཕྱེ་སྟེ་སྨྲ་བའི་སྡེ། ། ཐམས་ཅད་ཡོད་པར་སྨྲ་བ་ཡིན། །རྒྱལ་
བྱེད་ཚལ་གནས་འཇིགས་མེད་གནས། །གཙུག་ལག་ཁང་ཆེན་གནས་བརྟན་པ། །ས་སྒྲོག་རི་
དང་སྲུང་བ་པ། །གནས་མའི་བུ་ཡི་སྡེ་རྣམས་ནི། །ཀུན་གྱིས་བཀུར་བ་རྣམ་པ་གསུམ། །ཡུལ་
དོན་སློབ་དཔོན་བྱེ་བྲག་གིས། ། ཐ་དད་རྣམ་པ་བཅོ་བརྒྱད་གསུངས། །ཞེས་ཏེ། དེ་ལ་སྔོན་
ཐམས་ཅད་ཡོད་སྨྲ་གཅིག་པུ་ལས་མེད་པ་ལས། ཕྱིས་གཞན་བཅུ་བདུན་དུ་གྱེས་པ་ནི། སངས་
རྒྱུས་ཀྱི་བཀའ་མ་ཡིན་ཏེ། ནག་པོ་བསྟན་པ་ལས། མདོ་སྡེ་ལ་མི་འཇུག །འདུལ་བ་ལ་མི་སྣང་
ཆོས་ཉིད་དང་འགལ་བ་དེ་སངས་རྒྱས་ཀྱི་གསུང་མ་ཡིན་པར་བཤད་ལ། གྱེས་པ་བཅུ་བདུན་ནི།
མདོ་སྡེ་ལ་མི་འཇུག་སྟེ། དོན་ཕན་ཚུན་འགལ་བར་བཤད་པའི་ཕྱིར། འདུལ་བ་ལ་མི་སྣང་སྟེ།
སྡོམ་གྱིས་མ་བསྡུས་པའི་ཕྱིར་རོ། །ཆོས་ཉིད་དང་མི་མཐུན་ཏེ། ཚིག་གི་དོན་གཞན་དུ་བསྟན་
པའི་ཕྱིར་རོ། །ཞེ་ན། དེ་ནི་མ་ཡིན་ཏེ། གྱེས་པ་བཅུ་བདུན་པོ་དེ་དག་ཀྱང་སེམས་ཀྱི་བསླབ་པ་
སྟོན་པས་མདོ་སྡེ་ལ་འཇུག །ལྷག་པའི་ཚུལ་ཁྲིམས་སྟོན་པས་འདུལ་བ་ལ་སྣང་། ལྷག་པའི་ཤེས་
རབ་སྟོན་པས་མྱང་འདས་དང་མཐུན་པའི་ཕྱིར་ཆོས་ཉིད་དང་མཐུན་ཏེ། ཆོས་ཉིད་ཅེས་བྱ་བ་
ནི། དཔེར་ན། གཟུགས་སུ་རུང་བའི་མཚན་ཉིད་ནི་གཟུགས་ཡིན་ནོ། །ཞེས་པ་ལྟ་བུ་ཆོས་
རྣམས་ཀྱི་ངང་ཚུལ་ཏེ། དེའང་ཕྱག་རྒྱ་གསུམ་གྱིས་རྒྱས་བཏབ་པ་སྟེ། ཆོས་ཐམས་ཅད་ནི།
བདག་མེད་པ་ཡིན། འདུས་བྱས་ཐམས་ཅད་ནི། སྐད་ཅིག་མ་ཡིན། མྱ་ངན་ལས་འདས་པ་
ནི། ཞི་བ་ཡིན་ཞེས་པ་སྟེ། དེས་ན་ཕྱག་རྒྱ་གསུམ་གྱིས་རྒྱས་བཏབ་ཅིང་བསླབ་པ་གསུམ་སྟོན་
པ་སྟེ། སངས་རྒྱས་ཀྱི་བཀའ་ཡིན་ཏེ། ཇི་སྐད་དུ། ཕྱག་རྒྱ་གསུམ་དང་ཡང་དག་ལྡན། །
བསླབ་པ་གསུམ་ནི་རབ་སྟོན་ཅིང་། །ཐོག་མ་བར་དང་མཐར་དགེ་བ། །སངས་རྒྱས་གསུང་དུ་
མཁས་པས་རྟོགས། །ཞེས་སོ། །དེས་ན། གཙོ་བོར་ན། དོན་ཁོ་ནས་སངས་རྒྱས་ཀྱི་གསུང་
དུ་བཞེད་པའི་ཕྱིར་དང་། དགྲ་བཅོམ་པ་རྣམས་ཀྱིས་རྣམ་པར་དབྱེ་བ་མཛད་པའི་ཕྱིར་དང་།
312



༄༅།།འདུལ་བ་སྤྱིའི་རྣམ་གཞག
སངས་རྒྱས་ཀྱི་བྱིན་རླབས་ལས་བྱུང་བའི་ཕྱིར། རྒྱལ་པོ་ཀྲི་ཀྲིའི་རྨི་ལམ་བཤད་པའི་མདོ་ལས།
ཡང་དག་པར་རྫོགས་པའི་སངས་རྒྱས་འོད་སྲུང་གིས་རྒྱལ་པོ་ཀྲི་ཀྲི་ལ་བཀའ་སྩལ་པ། རྒྱལ་པོ་
ཆེན་པོ་ཁྱོད་ཀྱི་རྨི་ལམ་དུ་མི་བཅོ་བརྒྱད་ཀྱིས་རས་ཡུག་འདྲེན་པ་མཐོང་བ་དེ་ནི། ཤཱཀྱ་ཐུབ་པའི་
བསྟན་པ་རྣམ་པ་བཅོ་བརྒྱད་དུ་གྱེས་པར་འགྱུར་ལ། དེའི་རྣམ་པར་གྲོལ་བའི་རས་ནི། འགྱེས་
པར་མི་འགྱུར་རོ། །ཞེས་པས་གྱེས་པ་བཅུ་བདུན་བཀའ་རུ་བསྒྲུབ་བོ། །དེ་ལ་རྩ་བའི་ཉན་ཐོས་
སྡེ་བཞི་ཡིན་ཏེ། མདོ་སྡེ་དག་ལས་ཀྱང་ཉན་ཐོས་སྡེ་པ་བཞིར་བཤད་ཅིང་། གསང་སྔགས་ཀྱི་
རྒྱུད་སྡེ་ལས་ཀྱང་སྡེ་པ་བཞིར་བཤད་པས་རྩ་བའི་སྡེ་པ་བཞིར་རིགས་ཤིང་། དེ་ལ་ཇོ་བོ་རྗེ་ན་རེ།
ཕལ་ཆེན་སྡེ་པ་ནི། མཁན་པོ་བྲམ་ཟེའི་རིགས། སྦྱངས་པའི་ཡོན་ཏན་དང་ལྡན་པའི་མཆོག་ཏུ་
ལུང་བསྟན་པ། འོད་སྲུང་ཆེན་པོ། སྣམ་སྦྱར་སྣམ་ཕྲན་ཉི་ཤུ་རྩ་གསུམ་པ་མན་ཆད། གྲྭའི་
རྟགས་དཔལ་བེའུ། སྐུད་པྲ་ཀྲྀ་ཏའི་སྐད། བྱིན་ལེན་སྣོད་ལ་བྱེད། ནུབ་ཚང་བར་དུ་ཡོལ་བས་
ཐུབ་པར་བྱེད་དོ། ། ཐམས་ཅད་ཡོད་སྨྲ་ནི། མཁན་པོ་རྒྱལ་རིགས་བསླབ་པ་ལ་གུས་པའི་
མཆོག་ཏུ་ལུང་བསྟན་པ། སྒྲ་གཅན་འཛིན། སྐད་སཾ་ཀྲྀ་ཏའི་སྐད། སྣམ་སྦྱར་སྣམ་ཕྲན་ཉི་ཤུ་
རྩེ་ལྔ་པ་མན་ཆད། རྟགས་པདྨ་དང་། འཁོར་ལོ་དང་། རིན་པོ་ཆེ་དང་། ཤིང་ལོ། བྱིན་ལེན་
ལག་པ་བཀན་ཏེ་ལེན། ནུབ་ཚང་ཁྲུ་ཕྱེད་དང་དགུས་བར་ཆོད་ན་ཐུབ། གནས་བརྟན་པ་ནི།
མཁན་པོ་འབྲེག་མཁན་གྱི་རིགས། མཐའ་འཁོབ་འདུལ་བའི་མཆོག་ཏུ་ལུང་བསྟན་པ། ཀཱ་ཏྱ་
ན། སྣམ་སྦྱར་སྣམ་ཕྲན་ཉེར་གཅིག་མན་ཆད། རྟགས་དུང་། སྐད་པི་ཤ་ཙིའི་སྐད། བྱིན་
ལེན་སྒྱུར་ཐབས་སུ་ལེན། ནུབ་ཚང་ཐག་པས་ཐུབ། མང་པོས་བཀུར་བའི་སྡེ་པ་ནི། མཁན་པོ་
སྨིག་མ་མཁན་གྱི་རིགས། འདུལ་བ་འཛིན་པའི་མཆོག་ཉེ་བར་འཁོར། སྣམ་སྦྱར་སྣམ་ཕྲན་
ཉེར་གཅིག །རྟགས་དཔལ་བེའུ། སྐད་ཨ་བ་བྷཾ་ཤི་ཏའི་སྐད། བྱིན་ལེན་འཕྲོག་ཐབས་སུ་ལེན།
ནུབ་ཚང་རི་མོས་ཐུབ་པར་འདོད། སྡེ་པ་ཐ་དད་ཀྱི་ལག་ལེན་འཁྲུགས་ན་དགྲ་བཅོམ་མི་ཐོབ་
པས་མ་འཁྲུལ་བར་བྱེད་དགོས་གསུངས་ཏེ། དེ་ལ་གསུང་བགྲོས་ནོར་བ་ཡོད་པ་འདྲ་སྟེ། ཀ་ཏྱ་
ན་འབྲེག་མཁན་གྱི་རིགས་མ་ཡིན། ཀ་ན་ཞེས་པ་བྲམ་ཟེའི་རིགས་ཡིན་པར་ལུང་དུ་བཤད་པའི་
ཕྱིར་རོ། །ཉེ་བར་འཁོར་སྨུག་མ་མཁན་གྱི་རིགས་མ་ཡིན། འབྲེག་མཁན་གྱི་རིགས་སུ་ལུང་
ནས་བཤད་པའི་ཕྱིར་རོ། །ཁ་ཆེ་པཎ་ཆེན་ཤཱཀྱ་ཤྲཱིའི་གསུང་བགྲོས་ལ། ཐམས་ཅད་ཡོད་སྨྲའི་
མཁན་པོ་རྒྱལ་རིགས་སྒྲ་གཅན་འཛིན་བཟང་པོ། ། སྐད་ལེགས་པར་སྦྱར་བ་སཾ་སྐྲྀ་ཏའི་སྐད།
།
313



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཚོ་བརྒྱུད་ལས། པོད་དང་པོ།
བྲམ་ཟེའི་རིག་བྱེད་འདོན་པ་དེའི་སྐད་དུ་འདོན་ཅིང་། ཡ་རབས་རྣམས་དེའི་ཐ་སྙད་བྱེད་
དོ། །སྣམ་སྦྱར་སྣམ་ཕྲན་ཉེར་ལྔ་པ་མན་ཆད་དགུ་ཡན་ཆད། རྟགས་པད། ཨུད། རིན་པོ་ཆེ།
ཤིང་ལོ། ཕལ་ཆེན་པའི་མཁན་པོ་འོད་སྲུང་ཆེན་པོ། སྐད་པྲ་ཀྲྀ་ཏའི་སྐད། མ་ག་དྷ་པ་རྣམས་
དེའི་སྐད་དུ་བརྗོད་དོ། །སྣམ་ཕྲན་ཉེར་གསུམ་པ་ནས་བདུན་ཡན་ཆད་རྟགས་དུང་། མང་
པོས་བཀུར་བའི་མཁན་པོ་ཉེ་བར་འཁོར། སྐད་ཟུར་ཆག་སྐད། སིནྡྷ་པ་རྣམས་དེའི་སྐད་དུ་
བརྗོད། སྣམ་ཕྲན་ཉེར་གཅིག་ནས་ལྔ་ཡན་ཆད། རྟགས་མེ་ཏོག་སོ་ཙིཀ །གནས་བརྟན་པའི་
མཁན་པོ་ཀ་ཏྱཱ་ན། སྐད་པི་ཤ་ཙིའི་སྐད། སྒྲ་མི་སྙན་པ་རྣམས་དེའི་སྐད་དུ་སྨྲའོ། །སྣམ་ཕྲན་
དང་རྟགས་གཉིས་མང་པོས་བཀུར་བ་དང་འདྲའོ། །གསུང་ངོ་། །དེ་ལ་ཐམས་ཅད་ཡོད་པར་
སྨྲ་བའི་སྡེ་པ་ནི། ལས་དང་། འབྲས་བུ་དང་། དུས་གསུམ་པོ་ཐམས་ཅད་རྫས་སུ་ཡོད་པར་སྨྲ་
བས་ན། ཐམས་ཅད་ཡོད་པར་སྨྲ་བའོ། །སྡེ་པ་གཞན་ཐམས་ཅད་ཀྱི་གཞིར་གྱུར་པས་ན།
གཞི་སྟེ་འོད་ལྡན་དུ། ཐམས་ཅད་ཡོད་པར་སྨྲ་བ་དེ་དག་ནི། གཞི་དང་འདྲ་བ་ཡིན་ཏེ།
ལེགས་པར་སྦྱར་བའི་སྐད་དུ་ཐ་སྙད་བརྗོད་པའི་ ཕྱིར་རོ། །འདི་ལྟར། ཡ་རབས་དག་ནི།
ལེགས་པར་སྦྱར་བའི་སྐད་དུ་ཐ་སྙད་བརྗོད་པ་ཡིན་ནོ། །ཞེས་ཟེར་བས། སྒྲའི་མཚན་ཉིད་ལ་
བརྩོན་པར་བྱེད་པ་འདི་ཡང་ཡ་རབས་སུ་ཤེས་པར་བྱ་བའི་ཕྱིར་རོ། །ཡ་རབས་ནི། འཇིག་
རྟེན་ན་གཞི་དང་འདྲ་བ་ཡིན་ཏེ། དེ་ལས་འཇིག་རྟེན་གྱི་ཆོས་ལུགས་འབྱུང་བའི་ཕྱིར་རོ། །དེ་
ལྟ་བས་ན། ཐམས་ཅད་ཡོད་པར་སྨྲ་བ་ནི། གཞི་ཞེས་བྱའོ། །སྡེ་པ་གཞན་དག་ནི། མ་ཡིན་
ཏེ། ཐ་མལ་པ་དང་། ཟུར་ཆག་པ་དང་། འབྲིང་དུ་གདོན་པའི་ཚིག་གི་ཐ་སྙད་བརྗོད་པའི་
ཕྱིར་རོ། །འདི་སྐད་དུ། སྔོན་ནི། ཐམས་ཅད་ཡོད་པར་སྨྲ་བ་འདི་གཅིག་པུ་ཡོད་པ་ལས།
བཅོམ་ལྡན་འདས་ཡོངས་སུ་མྱ་ངན་ལས་འདས་པ་དང་། དེ་ལ་བརྟེན་ནས་སྡེ་པ་གཞན་དག་
བྱུང་བ་དེ་དག་གི་གཞིར་གྱུར་པའི་ཕྱིར་གཞི་ཐམས་ཅད་ཡོད་པར་སྨྲ་བ་ཞེས་བྱའོ། །ཞེས་
གསུངས་ཏེ། སློབ་དཔོན་འོད་སྲུང་ཞེས་བྱ་བའི་རྗེས་སུ་འབྲངས་པས་ན། འོད་སྲུང་སྟེ། དེའི་
མིང་གི་རྣམ་གྲངས་སུ། ཆོས་ཀྱི་ཆར་འབེབས་པས་ན། ཆར་བཟང་འབེབས་ཞེས་ཟེར་རོ། །
ས་སྟོན་སྡེའི་སློབ་མ་ཡིན་པས་ན། ས་སྟོན་སྡེ་སྟེ། དེའི་མིང་གི་རྣམ་གྲངས་སུ། སྐྱེ་བོའི་ཚོགས་
ཆེན་པོ་ལ་ཡང་སྲིད་པ་མི་འབྱུང་བར་རྗེས་སུ་སྟོན་པར་བྱེད་པས་ན། མང་སྟོན་པ་ཞེས་ཀྱང་ཟེར་
རོ། །ཆོས་སྲུང་གི་སློབ་མ་ཡིན་པས། ཆོས་སྲུང་སྡེ་སྟེ། ཆོས་སྦས་དང་ཉིས་འགྱུར་གྱི་བྱེ་བྲག་གོ
314



༄༅ །འདུལ་བ་སྤྱིའི་རྣམ་གཞག
༣།མང་དུ་ཐོས་པའི་སློབ་དཔོན་གྱི་རྗེས་སུ་སྟོན་པ་བྱེད་པས་མང་དུ་ཐོས་པའི་སྡེ་སྟེ། དེ་ལ་བ་ལང་
གནས་པའི་སྡེ་ཞེས་ཀྱང་ཟེར་རོ། ། གོས་དམར་ཅན་གྱི་སློབ་མ་ཡིན་པས་གོས་དམར་བའི་
སྡེའོ། །འདས་པའི་ལས་འབྲས་བུ་མ་བྱུང་བ་དེ་ཡོད། ཕྱུང་ཟིན་པ་དང་མ་འོངས་པ་དེ་མེད་
ཅེས་ཕྱེ་ནས་སྨྲ་བ། རྣམ་པར་ཕྱེ་སྟེ་སྨྲ་བའི་སྡེ་པ། དེའི་མིང་གི་རྣམ་གྲངས་སུ། བྱུང་བ་དང་
འབྱུང་བ་དང་འབྱུང་འགྱུར་ཐམས་ཅད་རྒྱུ་དང་བཅས་པར་སྨྲ་བས་རྒྱུར་སྨྲ་བ་ཞེས་ཀྱང་ཟེར་
རོ། །མུ་རུན་ཏའི་རི་ལ་གནས་པའི་ཕྱིར་མུ་རུན་ཏ་ཀ་པ་ཞེས་ཟེར་རོ། །འོད་སྲུང་སྡེ་དང། ས་
སྟོན་སྡེ་དང་། ཆོས་སྲུང་སྡེ་དང་། གོས་དམར་སྡེ་དང་བཞི་པོ་ཡང་འདི་ལས་ཆད་པ་ཡིན་ནོ། །
གོས་དམར་བའི་སྡེ་པ་ཉིད། ཕུང་པོ་འདི་ནས་གཞན་དུ་འཕོ་བར་སྨྲ་བས་འཕོ་བར་སྨྲ་བའི་སྡེ་
ཞེས་བྱ། སློབ་དཔོན་བླ་མའི་རྗེས་སུ་འབྲངས་པས་བླ་མ་པ་ཞེས་ཀྱང་བྱ། མདོ་སྡེ་སྨྲ་བ་ཞེས་
བྱའོ། །དགེ་འདུན་ཡང་ཡིན་ལ། ཕལ་ཆེན་པའང་ཡིན་པས་དགེ་འདུན་ཕལ་ཆེན་པའི་སྡེ་པ་
སྟེ། དེ་ཉིད་སྟོན་པས་ཆོས་ཐམས་ཅད་སྐད་ཅིག་གཅིག་དང་ལྡན་པའི་ཤེས་རབ་ཀྱིས་ཆོས་
ཐམས་ཅད་ཡོངས་སུ་མཁྱེན་ཏོ། །ཞེས་ཐ་སྙད་འདོགས་པས་ཐ་སྙད་གཅིག་པའི་སྡེ་ཞེས་ཟེར་
རོ། །ཤར་རི་པ་དང་། ནུབ་རི་པ་དང་། གངས་རི་པ་ནི། གནས་ཀྱི་ཁྱད་པར་གྱིས་ཕྱེ་བ་སྟེ།
དེ་ལ། ཤར་རི་པའི་བྱེ་བྲག་ཀུན་ཏུ་རྒྱུ་ལྷ་ཆེན་པོ་ཞེས་བྱ་བ་རབ་ཏུ་བྱུང་ནས་མཆོད་རྟེན་ཅན་གྱི་
རི་ལ་གནས་པའི་རྗེས་སུ་འབྲངས་པ་ལས་མཆོད་རྟེན་པ་ཟེར་ཏེ། ཤར་རི་པའི་བྱེ་བྲག་གོ །ཁ་
ཅིག །བ་ལང་གནས་པའི་བྱེ་བྲག་ཡིན་ཟེར་རོ། །དོན་གྲུབ་པའི་སྡེ་དང་། རྒྱལ་པོ་རིའི་སྡེ་པ་
ཡང་དེའི་བྱེ་བྲག་ཡིན་ནོ། །བཅོམ་ལྡན་འདས་འཇིག་རྟེན་ལས་འདས་པ་ཡིན་གྱི། འཇིག་རྟེན་
པའི་ཆོས་མི་མངའོ། །ཞེས་ཟེར་བས་འཇིག་རྟེན་ལས་འདས་པའི་སྡེ་པའོ། །བྱ་གག་རིས་ཀྱི་སྡེ་
ཞེས་ཀྱང་ཟེར་རོ། །འདུས་བྱས་རྣམས་ཕན་ཚུན་བཏགས་པ་ཉིད་ཀྱིས་སྡུག་བསྔལ་བ་ཡིན་
ནོ། །ཞེས་སྨྲ་བས་བཏགས་པར་སྨྲ་བའི་སྡེ་པ་ཡིན་ནོ། །གནས་བརྟན་འཕགས་པའི་རིགས་
ཡིན་པར་སྟོན་པས་གནས་བརྟན་པའི་སྡེ་པའོ། ། རྒྱལ་བྱེད་ཚལ་དུ་གནས་པའི་ སྡེ་ དང་།
འཇིགས་མེད་རི་ལ་གནས་པའི་སྡེ་དང་། གཙུག་ལག་ཁང་ཆེན་པོར་གནས་པའི་སྡེ་དང་གསུམ་
ནི། གནས་ཀྱི་བྱེ་བྲག་གིས་ཕྱེ་བ་ཡིན་གྱི། ལྟ་བ་མཐུན་པར་སྤྱོད་དོ། །ཀུན་གྱིས་བཀུར་བའི་
སློབ་དཔོན་གྱི་ལུགས་སྟོན་པས་ན། ཀུན་གྱིས་བཀུར་བའི་སྡེ་པ། དེ་ཉིད་ཨ་པཎ་ཏའི་གྲོང་ཁྱེར་
དུ་ཡང་དག་པར་བསྡུ་བར་བྱས་པས་ཨ་པཎ་ཏ་ཀ་པ། ཀུ་རུ་ཀུ་ལའི་རི་ལ་གནས་པའི་ཕྱིར། ཀུ་
315



༄༅།།དཔལ་ལྡན་ས་སྐྱ་པའི་གསུང་རབ་སྤྲུགས་ཆེན་བཅོ་བརྒྱུད་ལས། པོད་དང་པོ།
རུ་ཀུ་ལ་པ་ཞེས་ཟེར་རོ། །ས་སྒྲོག་རི་པ་དང་སྲུང་པའི་སློབ་མ་ཡིན་པས་དེའི་སྡེ་དང་། གནས་
པའི་རིགས་ཀྱི་བུད་མེད་ནི། གནས་མ། དེ་ལས་སྐྱེས་པའི་བུ་ནི། གནས་མའི་བུ་སྟེ། དེའི་
སློབ་མ་རྣམས་ལ་གནས་མའི་བུའི་སྡེ་པ། དེ་ལ་སློབ་དཔོན་ཆོས་མཆོག་གི་རྗེས་སུ་སྟོན་པར་
བྱེད་པས་ཆོས་མཆོག་པ། བཟང་པོའི་ལམ་པའི་སློབ་མ་ཡིན་པས་བཟང་པོའི་ལམ་པ། གྲོང་
ཁྱེར་དྲུག་ཏུ་གནས་པས་ན། གྲོང་ཁྱེར་དྲུག་པའི་སྡེ་ཞེས་ཟེར་རོ། །དེ་རྣམས་སོ་སོའི་ལྟ་བ་མི་
འདྲ་བ་ནི། མ་བྲིས་སོ། །སྡེ་པ་དེ་རྣམས་ལ་འདུལ་བ་དང་། མདོ་སྡེའི་ལུང་ཡང་ཐ་དད་དུ་
ཡོད་པར་མངོན་ཏེ། འཕགས་པ་ཐོགས་མེད་ཀྱིས་ཐེག་བསྡུས་སུ། ཀུན་གཞི་སྒྲུབ་བྱེད་ཀྱི་ལུང་
སྡེ་པ་ཐ་དད་ནས་མི་འདྲ་བ་དྲངས་པའི་ཕྱིར་དང་། ཤར་རིའི་སྡེ་པའི་ལུང་དང་། ནུབ་རིའི་སྡེ་
པའི་ལུང་ནས་སྡེ་སྣོད་བདུན་དུ་བཤད་ཅེས་ཟླ་གྲགས་ཀྱིས་དང་། ལང་ཀར་གཤེགས་པའི་
འགྲེལ་པ་ནས་བཤད་པའི་ཕྱིར་དང་། འཕགས་པ་དགེ་འདུན་ཕལ་ཆེན་སྡེ་པའི་འཇིག་རྟེན་
ལས་འདས་པར་སྨྲ་བའི་སྡེ་པའི་དགེ་སློང་མའི་རྣམ་འབྱེད་ཀྱི་ལུང་བདག་གིས་མཐོང་བ་ན་ཡང་།
གཞི་ཐམས་ཅད་ཡོད་སྨྲ་བའི་ལུང་དང་མི་འདྲ་བར་བུད་མེད་རབ་བྱུང་བསྙེན་རྫོགས་ཀྱི་ཆོ་ག་
རྣམ་འབྱེད་ན་ཡོད་པ། སྡོམ་གྱིས་མ་བསྡུས་པ་ཞིག་སྣང་པའི་ཕྱིར་རོ། །སྐད་ནི། སཾ་སྐྲྀ་ཏར་
འདུག་གོ །སྔོན་གྱི་སྒྲོས་ལ་སློབ་དཔོན་ཡོན་ཏན་འོད། ལེགས་མཐོང་ཆེན་པོའི་སློབ་མ་ཡིན་
ཞེས་པ་མི་འཐད་དེ། ལེགས་མཐོང་ཡན་ཆད་བཀའ་བསྡུ་བ་གཉིས་པ་བྱེད་པའི་གོང་དུ་མྱ་ངན་
ལས་འདས་ནས་མེད་པའི་ཕྱིར་རོ། །ཡང་ཕྱིར་མི་འོང་བ་གློས་མི་འབེབས་ཀྱི་དངོས་སློབ་ཡིན་
ཞེས་པ་ཡང་མི་འཐད་དེ། དེའང་དུས་སྔ་མོ་ཞིག་ཏུ་མངོན་པས་དུས་མི་མཚུངས་པའི་ཕྱིར་
རོ། །དེས་ན་མཁས་པ་སྔ་མ་རྣམས་ལ་གྲགས་པའི་གཏམ། དབྱིག་གཉེན་ལ་སློབ་མ་རང་བས་
མཁས་པ་བཞི་ལས། འདུལ་བ་རང་བས་མཁས་པ་ཡོན་ཏན་འོད་ཅེས་གྲགས་ཤིང་། སློབ་
དཔོན་དབྱིག་གཉེན་ནི། བསྟན་པའི་གཏད་རབས་ལ་ཡོད་དེ། ལང་ཀར་གཤེགས་པར། བདེ་
གཤེགས་མྱ་ངན་འདས་ནས་ནི། །ཡང་དག་བསྟན་པ་སུ་ཞིག་འཛིན། །ཅེས་སོགས་ཀྱི་འགྲེལ་
པར། ཐུབ་པ་ནས་དྷི་དྷི་ཀའི་བར་ལུང་དང་འདྲ་བ་ལས། དེས་བི་བྷ་ག་ལ། དེས་བཙུན་པ་
བུདྷ་ནནྟི་ལ། དེས་བུདྷི་མི་ཏ་ལ། དེས་སློབ་མ་དགེ་སློང་རྩིབས་ལ། དེས་པུ་ན་ཤ་ཏ་ལ། དེས་
རྟ་སྐད་ལ། དེས་མ་ཤི་བ་ལ། དེས་ཀླུ་སྒྲུབ་ལ། དེས་ཨརྱ་དེ་ཝ་ལ། དེས་རཱ་ཧུ་ལ། དེས་སཾ་གྷ་
ནནྟི་ལ། དེས་དགེ་སློང་དགྲ་བཅོམ་པ་ལ། དེས་གྷ་ལ་ཤ་ལ། དེས་ཀུ་མཱ་ར་ཏ་ལ། དེས་ཤ་ཡ་.: རྩྭ
316



༄༅།།འདུལ་བ་སྤྱིའི་རྣམ་གཞག
།ཏ་ལ། དེས་བ་སུ་བནྡྷུ་ལ། དེས་མ་ནོ་ཏ་ལ། དེས་ཧ་ཀ་ལི་ཀ་ན་ཡ་ན་ཤ་ལ། དེས་དགེ་སློང་
སེང་གེ་ལ་བསྟན་པ་གཏད་པར་བཤད་དོ། །བ་སུ་བནྡྷ་ནི། དབྱིག་གཉེན་ཡིན་ནོ། ། སློབ་
དཔོན་ཡོན་ཏན་འོད་ནི། ཡུལ་བཅོམ་བརླག །རིགས་བྲམ་ཟེའི་རིགས་ལས་རབ་ཏུ་བྱུང་བ།
གཞུང་འབུམ་ཕྲག་བཅོ་བརྒྱད་ལ་ཁ་ཏོན་དུ་མཛད་པ་སྟེ། ཉིད་ཀྱི་རྣམ་བཤད་ཀྱི་གཤམ་ན།
ཡུལ་བཅོམ་བརླག་པའི་འཕགས་པ་གཞི་ཐམས་ཅད་ཡོད་པར་སྨྲ་བའི་རྩོད་པ་ཆེན་པོ་རྣམས་ཀྱི་
ཁྱུ་མཆོག །བསྟན་བཅོས་དུ་མ་མཛད་པ་གཞུང་འབུམ་བཅོ་བརྒྱད་ལ་ཁ་ཏོན་མཛད་པའི་སློབ་
དཔོན་ཡོན་ཏན་འོད་ཀྱིས་མཛད་པ། ཞེས་བཤད་ཅིང་། ཤཱཀྱ་འོད་ཀྱིས་ཀྱང་། འཕགས་པ་
ཡོན་ཏན་འོད་དང་། ཉེར་སྦས་དང་། ཞེས་བཤད་ཅིང་། དེའང་ཐེག་པ་ཆེན་པོའི་འཕགས་པ་
ས་གསུམ་པ་འོད་བྱེད་པ་བརྙེས་པར་གྲོགས་ཏེ། ས་གསུམ་བརྙེས་ནས་དཔལ་ལྡན་རྒྱལ་བ་
རྣམས་ཀྱི་སྲས། །ཡོན་ཏན་འོད་ཅེས་བྱ་བ་ཡོན་ཏན་རྣམས་ཀྱི་གཙོ། །ཞེས་ཉིད་ཀྱི་རྣམ་བཤད་
ཀྱི་འགྱུར་མཛད་པའི་བསྟོད་པ་ལས་བྱུང་ངོ་། །སློབ་དཔོན་ཆོས་ཀྱི་བཤེས་གཉེན་ནི། ནུབ་
ཕྱོགས་ཆུ་ཀླུང་པཀླུའི་འགྲམ། ཡུལ་ཏར་མི་ཏ་ཞེས་བྱ་བར་ཁ་ན་མ་ཐོ་བ་མེད་པའི་རིགས་ཀྱི་
མཆོག་ཏུ་སྐྱེས་ནས་ལོ་བརྒྱད་ནས་རབ་ཏུ་བྱུང་སྟེ། འདུལ་བའི་སྡེ་སྣོད་མཐའ་དག་ལ་སྦྱངས་
པས་འདུལ་བ་འཛིན་པ་ཆེན་པོར་གྱུར་པ། ཐོ་གར་བྱེ་བྲག་ཏུ་སྨྲ་བའི་གྲུབ་མཐའ་འཛིན་པ་སྟེ།
དཔལ་ལྡན་ཡུལ་མཆོག་ཏར་མི་ཏ་ཞེས་བྱ། །དམ་པས་བསྔགས་པ་དེ་ན་མཁས་པ་གནས། །
པཀྱུ་ཞེས་བྱ་ཆུ་ཀླུང་འགྲམ་དུ་ནི། །དཔལ་ལྡན་གནས་མཆོག་གྲོང་ཁྱེར་དེ་ཉིད་དུ། །ཁ་ན་མ་
ཐོ་མེད་པའི་རིགས་མཆོག་སྐྱེས། །དེ་ནི་ལོ་བརྒྱད་བསམ་པ་རྣམ་དག་པས། །ཁྱིམ་གྱི་འབྱོར་པ་
དག་ལའང་ཆགས་པ་མེད། །སྐྱེ་བ་གཞན་ནས་གོམས་པས་རྟོགས་ལྡན་ཞིང། །དཀོན་མཆོག་
གསུམ་ལ་བརྟེན་པ་སེམས་དབེན་གྱུར། །བསླབ་པའི་རྟེན་ལྡན་ཚུལ་ལ་ཉེར་སྤྱོད་ཅིང་། །དམ་
པའི་བསྟན་ལ་བརྟེན་པས་འདི་རྣམས་ཕྱེ། །ཞེས་སོ། །འཕགས་པ་གཞི་ཐམས་ཅད་ཡོད་པར་
སྨྲ་བའི་སློབ་དཔོན་འདུལ་བ་འཛིན་པ་ཆེན་པོ་ཐོ་གར་གྱི་བྱེ་བྲག་ཏུ་སྨྲ་བའི་སློབ་དཔོན་དྷརྨ་མི་ཏྲ་
སྟེ། འདི་ལ་སྔོན་གྱི་འདུལ་བ་འཛིན་པ་ཆེན་པོ་ཞེས་བམ་པོ་ལྔ་བཅུ་པར་བཤད་དོ། །ཁ་ཅིག །
ཡོན་ཏན་འོད་ཀྱི་དངོས་སློབ་ཤཱཀྱ་འོད་ཡིན་ཟེར་ཏེ། དེ་ནི་མི་བདེན་པ་འདྲ་སྟེ། འོད་ལྡན་དུ།
བདག་གི་མཁན་པོས་ས་མནྟ་ཏར་གནས་པ་རྒྱུན་དུ་གྱུར་པ་གྲགས་ཐོབ་པ། །བསོད་ནམས་
གྲགས་པ་ལ་ནི་བདག་གིས་མཉན་པས་རང་གི་འདུལ་བའི་ཆོ་ག་ཡི། །རྣམ་པར་བཤད་འདི་
317



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
གསུམ་རིག་རྣམས་ཀྱི་བཤད་པའི་ཕྱོགས་ཀྱིས་གཞི་མཛད་བསྟན་པ་ཡིན། །ཞེས་དང་། གཞན་
ཡང་། བླ་མ་རིང་ན་བཞུགས་པས་གྲགས་པས་རྣམ་པར་ཁྱབ་པ་ཞི་བ་འོད་ཀྱིས་བདག །དྲན་
པས་དགོངས་ནས་མཛད་པར་གྱུར་ཅིག་སྙམ་ནས་བདག་གིས་འགྲེལ་པ་དོན་གསལ་བྱས་པ་
ཡིན། །ཞི་བ་འོད་དང་། བསོད་ནམས་གྲགས་པ་གཉིས་ཀྱི་སློབ་མར་བཤད་དོ། །སློབ་དཔོན་
འདི་ཁ་ཆེ་བྱེ་བྲག་ཏུ་སྨྲ་བ་ཡིན་ལ། དེའི་དངོས་ཀྱི་སློབ་མ་དགེ་སློང་སེང་གེའི་གདོང་པ་ཅན་
ཡིན་ཟེར་རོ། །དེའི་དུས་སུ་བོད་ཀྱི་བཙན་པོ་ཁྲི་སྲོང་ལྡེ་བཙན་གྱིས་ཟ་ཧོར་གྱི་མཁན་པོ་བོ་དྷི་ས་
ཏཱ་ཞི་བ་འཚོ་སྤྱན་དྲངས་ནས། བོད་ལ་བཙུན་པ་ཡོང་མི་ཡོང་བརྟག་པའི་ཕྱིར་སད་མི་མི་བདུན་
རབ་ཏུ་བྱུང་སྟེ། ལྟས་ཁྱད་པར་ཅན་དུ་མ་བྱུང་ནས་རྒྱལ་པོ་མཉེས་ཏེ། རྒྱ་གར་ཁ་ཆེ་ནས་
འདུལ་བ་འཛིན་པ་ཆེན་པོ། ཁ་ཆེ་བྱེ་བྲག་ཏུ་སྨྲ་བའི་སློབ་དཔོན་དཱ་ན་ཤཱི་ལ་དང་། ཛི་ན་མི་ཏྲ་
དང་། སརྦ་ཛྙ་དེ་ཝ་དང་། དྷརྨ་ཨཱ་ཀ་ར་དང་། མི་བ་ལ་མི་ཏྲ་ལ་སོགས་པ་འདུལ་བ་འཛིན་པ་
ཆེན་པོ་མཁས་པ་མཐར་ཐུག་པ་མང་པོ་སྤྱན་དྲངས་ནས། ལོ་ཙཱ་བ་ཀ་ཅོག་ཞང་གསུམ་ལ་
སོགས་པས་བསྒྱུར་ཞིང་བཤད་དེ། ལེགས་པར་གཏན་ལ་ཕབ། རྒྱལ་པོས་ཀྱང་གཞི་ཐམས་
ཅད་ཡོད་སྨྲ་མ་གཏོགས་པ་གཞན་མི་བསྒྱུར་བར་བཀའ་སྩལ་ཅིང་། སད་མི་མི་བདུན་སོགས་
ཀྱིས་ཀྱང་འདུལ་བ་ལ་སྦྱངས། དེའི་ནང་ནས་སྦ་རིཏྟས་འདུལ་བའི་སྡེ་སྣོད་མཐའ་དག་ལ་
སྦྱངས་ཏེ་ཀུན་ཆུབ་པར་མཛད་དོ། །དེ་ལ། དེའི་མཁན་པུ་ལི་ཡེ་ཤེས་རིན་ཆེན་གྱིས་གསན་
ནས་འདུལ་བའི་སྡེ་སྣོད་ལ་མཁས་པར་སྦྱངས་སོ། །དེ་ལ་གཡོ་དགེ་བའི་འབྱུང་གནས་ཀྱིས་
ལེགས་པར་སྦྱངས་ཏེ། འདུལ་བ་མ་བུ་ཐམས་ཅད་ལ་མཁས་པར་སྦྱངས་ཤིང་། དེ་ཉིད་ཉམས་
སུ་ལེན་ཅིང་དཔལ་ཆུ་བོ་རིན། གཙང་རབ་གསལ། དམར་ཤཱཀྱ་མུ་ནེ་དང་གསུམ་བཞུགས་
པའི་ཚེ། གླང་དར་མས་བསྟན་པ་བསྣུབས་ནས་བཙུན་པ་ཁྱི་ར་བྱེད་པ་མཐོང་བས་སྐྲག་སྟེ།
འདུལ་བའི་དཔེ་དྲེལ་ཁལ་གཅིག་བཀལ་ཏེ་མངའ་རིས་སྟོད་དུ་བྲོས། དེ་ནས་གར་ལོག་ནས་
ལམ་ཐོན་ཏེ་ཧོར་ཡུལ་དུ་སྐད་རིགས་མི་གཅིག་པའི་སར་བསྟན་པ་དར་བར་བྱ་སྙམ་ནས་ཕྱིན་
པས་དར་བར་བྱེད་མ་ནུས་ནས་ཁང་རྒྱབ་ནས་བྲོས་ཏེ། མདོ་སྨད་ལྷོ་ངོས་ཀྱི་བི་རི་ཆ་མཚོན་
ཚུར་བྱུང་སྟེ། རྨ་ལུང་རྡོ་རྗེ་བྲག་ར། ཨན་ཆུང་གནམ་རྫོང་། དན་ཏིག་ཤེལ་གྱི་ཡང་དགོན་ན་
བསྒོམ་ཞིང་ཡོད་པ་ལ། མུ་གཟུ་གསལ་འབར་རབ་ཏུ་བྱུང་ནས་མཚན་དགེ་བ་རབ་གསལ་དུ་
བཏགས། ཕྱིས་ཐུགས་རབ་ཆེ་བས་དགོངས་པ་རབ་གསལ་ཏུ་གྲགས་སོ། །དེ་ནས་ལོ་ལྔར་
318



༄༅ །།འདུལ་བ་སྤྱིའི་རྣམ་གཞག་
འདུལ་བ་ལ་སྦྱངས་པ་མཛད་པས་མཁས་པ་ཆེན་པོར་གྱུར་པ་དང་། པ་ཤི་དང་། གྲུམ་ཡེ་ཤེས་
རྒྱལ་མཚན་གཉིས་དགོངས་པ་རབ་གསལ་གྱིས་རབ་ཏུ་བྱུང་ནས་འདུལ་བ་བསླབ་བོ། །དེའི་ཚེ་
ན། དབུས་གཙང་ན་སྡོམ་པ་དང་། བཤད་གྲྭའི་བཀའ་ཆད་ནས་གང་ཡང་མེད། གཙུག་ལག་
ཁང་གི་ལྡེ་མིག །ཤམ་ཐབས་གོང་པ་ཅན་གྱོན་པ་ལ་གནས་བརྟན་དགྲ་བཅོམ་དུ་མིང་བཏགས་
པས་འཛིན། དེའི་ཚེ། མཆིམས་ཡུལ་སྨད་ན་ཆེན་པོ་རྒྱལ་བ་ཞེས་བྱ་བ་དང་། དེའི་སློབ་མ་
ཞང་ལྕམ་འབྲུ་ཆུང་མ་གཉིས་ཀྱིས་ཀློག་མཁས་པ་ཤེས་པས་མི་ཤི་བའི་དགེ་རྩ་ལ་གླེགས་བམ་ཀློག་
པ་ལ། ཆེ་མི་ཤི་ན་བདེ་ཆེན་འདོན། བྱིས་པ་ཤི་ན་སུམ་བརྒྱ་པ་འདོན། དེ་གཉིས་ཤེས་རབ་ཆེ་
བས་གཞུང་ཆེན་པོའི་རྩ་འགྲེལ་རྣམས་ལ་བལྟས་ནས་མཁན་པོ་དམར་པོ་འདི་དོན་བསྡུས་པར་
འདུག །དེའི་གོ་བ་ཡགས་པོ་ཞིག་ནག་པོར་བཞག་པ་འདི་ཡིན་པར་འདུག་ཟེར། མཁན་པོས་
དཔེ་ཆ་བཞག་གི་ཡིག་ཆུང་བལྟས་པས་སྔོན་གྱི་བགྲེས་པོ་ཀུན་གྱི་བརྗེད་ཐོའི་ཡི་གེར་འདུག་སྟེ།
དེའི་ཡང་གོ་བ་ལེགས་པོ་ཞིག་མཆན་གྱི་ཡིག་ཆུང་འདི་ལ་འདུག་ཟེར་ནས་རྩོལ་བཤད་བག་རེ་
བྱེད་པ་བྱུང་ངོ། །དེའི་ཚེ་དབུས་གཙང་གི་མི་བཅུས་མདོ་སྨད་དུ་སྡོམ་པ་ལེན་དུ་ཕྱིན་པས།
དགོངས་པ་རབ་གསལ་གྱིས་མཁན་པོ་བྱས། གྲུམ་ཡེ་ཤེས་རྒྱལ་མཚན་གྱིས་ལས་སློབ་བྱས། སྒོ་
མཉྩ་ཤྲཱིས་གསང་སྟོན་བྱས་ཤེས་ཁ་ཅིག་ཡི་གེ་རྙིང་མ། ཟེར་ཏེ། གཙང་ནག་པས། གཙང་དང་
གཡོས་ལས་སློབ་དང་གསང་སྟོན་བྱས་པར་བཤད་དོ། །དེ་རྣམས་ཀྱི་རྣམ་ཐར་གཙང་ནག་པའི་
ཡིག་ཆ་ན་ཞིབ་པས་དེར་བལྟའོ། །དེ་ནས་ཀླུ་མེས་ལ་སོགས་པས་བླ་ཆེན་པོ་དང་། གྲུམ་བླ་
ཟུར་གཉིས་ལ། ལོ་ལྔར་འདུལ་བ་རྩ་འགྲེལ་ལ་མཁས་པར་སྦྱངས་ནས་ཡར་བྱོན་ཏེ་བསམ་ཡས་
སུ་ཕྱག་ཕེབས་པའི་ཚེ། ཀླུ་མེས་ལ་བསམ་ཡས་ཕུལ་བས་བཞེས་སུ་མ་འདོད་དེ། ཀ་ཆུ་བཟུང་
སྟེ། འདུལ་བའི་བཤད་གྲྭ་བསྐྱངས་པས་སློབ་མ་ཆེ་བ་བཞི་བྱུང་སྟེ། རྔོག་བྱང་ཆུབ་འབྱུང་
གནས་དང་། གྲུ་དམར་ཚུལ་ཁྲིམས་འབྱུང་གནས། གླན་ཡེ་ཤེས་ཤེས་རབ། སྣ་ནམ་རྡོ་རྗེ་
དབང་ཕྱུག་དང་བཞི། རྔོག་གིས་གཞུང་ཀུན་དགའ་ར་བ་དང་། ཡར་པ་བ་རེང་བཞེངས། གྲུ་
དམར་གྱིས་ སོལ་ནག་ ཐང་ཆེན་བཞེངས། གླན་དང་ སུམ་པ་ གཉིས་ ཀྱིས་རྒྱ་གསར་སྒང་
བཞེངས། སྣ་ནམ་གྱིས་རྒྱལ་ལུག་ལྷས་བཞེངས། གྲུ་དམར་གྱི་མཁན་བུ་ཡུལ་གྲྭ་བྱི་ཕུ་པ་རླུང་
ལེགས་པའི་ཤེས་རབ་དང་། གྲྭ་བྱི་པའི་སྐྱོགས་ཤེས་རབ་འབྱུང་གནས་དང་། གཟུས་རྡོ་རྗེ་རྒྱལ་
མཚན་དང་གསུམ་གྱི་རླུང་སྐྱོགས་གཉིས་ལོ་ཙཱ་སློབ་ཏུ་བཞུད། གཟུས་ཀྱིས་ཀླུ་མེས་ཅན་བྱོན་ཏེ་
319
SR



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
མདོ་རྩ་གསན་ཅིང་དེ་དུས་རང་གི་རྣམ་བཤད་ནི་མེད། རྒྱ་ཆེར་འགྲེལ་པས་ཐོག་དྲངས་པའི་མ་
འགྲེལ་པ་གསུམ་དང་། འོད་ལྡན་རྩ་འགྲེལ་དང་། སོ་སོ་ཐར་པའི་འགྲེལ་པ་རྣམས་ལ་སྦྱངས་པ་
ཆེར་མཛད་ཅིང་། ཁྱད་པར་རྒྱ་ཆེར་འགྲེལ་པ་དང་། བམ་པོ་ལྔ་བཅུ་པ་ལ་ནན་ཏན་ཆེར་
མཛད་པས་འདུལ་བའི་ཚིག་དོན་ལ་ཤིན་ཏུ་མཁས་པར་གྱུར་ཏོ། །རླུང་སྐྱོགས་གཉིས་ཀྱིས་བྲམ་
ཟེ་འདུལ་འཛིན་དང་། བལ་ཡུལ་གྱི་ཤཱཀྱ་སེ་ན་གཉིས་ལ་འདུལ་བའི་གཞུང་ཕྲན་ལག་ལེན་དང་།
བཅས་པ་མཁས་པར་བསླབ་ནས་འོངས་པ་ལ་ཡང་གཟུས་རྡོ་རྗེ་རྒྱལ་མཚན་གྱིས་ཐམས་ཅད་
ལེགས་པར་གསན་ནོ། །ཁ་ཅིག །ཟུགཛི་ན་མི་ཏྲའི་སློབ་མ་དྷམ་ཕ་ལ། དེའི་སློབ་མ་བྲམ་ཟེ་
འདུལ་འཛིན་ཟེར་ཏེ། མི་བདེན་པ་འདྲའོ། །ནེའུ་ཁ་ཅིག །སེང་གེའི་གདོང་ཅན་གྱིས་དཱ་ན་ཤཱི་
ལ་ལ་བཤད། དེས་ཛི་ན་མི་ཏྲ་ལ། དེས་ལོ་ཙཱ་བ་ཀླུའི་རྒྱལ་མཚན་ལ། དེས་གཡོ་དགེ་འབྱུང་ལ་
སོགས་པ་ལ་བཤད་ཅེས་ཟེར་རོ། །ཁ་ཅིག བར་པ། སེང་གེའི་གདོང་པ་ཅན་གྱིས་བལ་པོ་
འདུལ་བ་འཛིན་པ་ལ་བཤད་ཀྱང་། བརྒྱུད་པ་ཉུང་བའི་སྐྱོན་མེད་དེ། དགྲ་བཅོམ་པ་སྐུ་ཚེ་ཡུན་
རིང་དུ་གནས་པའི་ཕྱིར་རོ། །ཞེས་ཟེར་རོ། ། སྐྱོགས་ཀྱིས་དུས་ཕྱིས་ཡར་ལུང་གད་པ་སྟེང་
བཟུང་ནས་བཤད་གྲྭ་བསྐྱངས་པས་སྐྱོགས་གད་པ་སྟེང་པ་ཞེས་གྲགས་སོ། །གཟུས་ལ་བུ་ཆེན་
བཞི་སྟེ། འཛིམ་པ་དང་སྣ་བོ་དང་གཉིས་གཙང་གི་བུ་ཆེན། གླན་དང་སྦོས་གཉིས་དབུས་ཀྱི་བུ་
ཆེན་ནོ། །དེ་ལ་འཛིམ་པ་ཤེས་རབ་འོད་ནི། འཁྲུངས་ཡུལ་མངའ་རིས་ཟ་རི་རོང་པ་ཡིན།
དེས་གཙང་དུ་སློབ་གཉེར་ལ་བྱོན་ནས་གཡས་རུ་ཁ་སྨད་ན་དབུ་ཚད་དར་པོ་ཡིན་པར་དབུ་ཚད་
ལ་མཁས་པར་སྦྱངས་ཏེ། དགེ་བཤེས་ཆེན་པོར་གྱུར་ནས་གཞན་གྱི་མཁན་སློབ་ཀྱང་བྱེད་པ་ལ་
ཉིན་གཅིག་ཆུ་གླེ་གཅིག་ལ་བསྙེན་རྫོགས་ཀྱི་ལས་བྱས་པས། ཁ་ཅིག་ལས་འཆོགས་ཟེར། ཁ་
ཅིག་མི་འཆགས་ཟེར། ཁོང་གིས་འཆགས་མི་འཆགས་མ་ཤེས་པར། འདུལ་བ་ལ་རབ་ཏུ་བྱུང་
ནས་འདུལ་བ་མི་ཤེས་ཁ་མེད་དུ་འདུག་སྙམ་ནས། ད་ལྟ་འདུལ་བ་མཁས་པ་གང་ན་ཡོད་དྲིས་
པས། ཀ་ཆུ་ན་གཟུས་རྡོ་རྗེ་རྒྱལ་མཚན་བྱ་བ་ཡོད་ཟེར་བ་ཐོས་ནས། དབུ་ཚད་ཀྱི་པོ་ཏི་ཞལ་
བསྡམས་ནས། གཟུས་ཅན་འདུལ་བའི་སློབ་གཉེར་ལ་བྱོན། འདུལ་བ་མཁས་པར་སྦྱངས་ཏེ།
ཡར་བྱོན་ནས་རས་འཛིམ་དུ་འདུལ་བའི་བཤད་གྲྭ་བཙུགས་པས་འཛིམ་པ་ཞེས་གྲགས། དེ་ལ་
བུ་ཆེན་གསུམ་སྟེ། སྟོད་དུ་ཞང་ཞུང་པ་རྒྱལ་བའི་ཤེས་རབ་བྱུང་སྟེ། དེ་ལས་མཆེད་པ་སྟོད་
འདུལ་བ་རྣམས་ཡིན་ནོ། །འཛིམ་དུ་གཞོན་ཚུལ། དབུས་སུ་འབྲོམ་སེང་དཀར་སྟོད་པ་ཡེ་ཤེས་
320



༄༅ །འདུལ་བ་སྤྱིའི་རྣམ་གཞག
བླ་མ། ཕྱིས་འདམ་ཀོ་ཁྱིམ་བཟུང་ནས་བཤད་གྲྭ་བསྐྱངས་པས་ཀོ་ཁྱིམ་པ་ཡེ་ཤེས་བླ་མ་ཞེས་
གྲགས་སོ། །རོང་ལྷོ་རྩའི་སྣེ་བོ་གྲགས་པ་རྒྱལ་མཚན་ནི། རུས་པ་ཉང་ཡིན། དེས་རོང་མཁར་
ཕུག་དང་དམུ་བཟུང་ནས་འདུལ་བའི་བཤད་གྲྭ་བསྐྱངས། དེའི་བུ་ཆེན་ཡུལ་ལྷ་རི་རྩེ་བརྒྱད་པ།
རུས་པ་སོག །ཚུལ་ཁྲིམས་བླ་མ་ཞེས་བྱ་བ་དེས་ལྷན་གྱི་བསོ་ཐང་དང་། བྱེ་གླིང་ལ་སོགས་པ་
བཟུང་ནས་བཤད་གྲྭ་བསྐྱངས་སོ། །དབུས་ཀྱི་གཉིས་ལ། ཡུལ་རྒྱ་རི་མོ་ཅན་པ་ཡིན་པའི་གླན་
ཚུལ་ཁྲིམས་བྱང་ཆུབ། དེས་འཕན་ཡུལ་རྒྱལ་བཟུང་ནས་བཤད་གྲྭ་བསྐྱངས་པས། བུ་ཆེན་རྒྱལ་
བ་གཡུང་དྲུང་དབང་ཕྱུག་གོ །ཡུལ་གཡར་པོ་འབུམ་གླིང་པ་ཡིན་པའི་སྦོ་ཚུལ་ཁྲིམས་འབྱུང་
གནས་ཀྱིས་བཙན་ཐང་རོ་སྐམ་དང་། ཀ་ཆུ་བཟུང་ནས་བཤད་གྲྭ་བསྐྱངས་པས་དེའི་བུ་ཆེན་
ཡུལ་གྲ་བྱི་སྨད་པ་ཡིན་པའི་ཉང་མཚམས་རིན་ཆེན་བླ་མ། དེའི་བུ་ཆེན་ཀམ་གསལ་བའི་སྙིང་པོ་
ཡིན་ནོ། །རྒྱུ་འདུལ་བ་འཛིན་པ་ནི། འཁྲུངས་ཡུལ་ཉང་སྟོད་རྒྱ་མང་ར་བ་ཡིན། ཆུང་ཆུང་
ནས་ཡབ་ཡུམ་འདས་ནས་གནས་གཞི་བྱ་རོག་ཚངས་པའི་བཙུན་པ་རྣམས་ཀྱི་གསེབ་ཏུ་ཕྱིན་
པས་ཁོང་གཟུགས་བྱད་ངན་པ་ཡོད་པས་ངད་ཀྱི་མི་འབྲུ་ལ་གནོད་ཟེར་ནས་འདུག་ཏུ་མ་བཅུག་
པར་བསྐྲད་དེ། དགའ་བ་གདོང་དུ་ཕྱིན་ནས་བཙུན་པ་རྣམས་ལ་སྐུ་ཞིང་ཕུབ་མའི་གསེབ་ཏུ་
ཉལ་ཏེ་མདོ་རྩའི་གཞུང་ལ་ཀློག་དར་བྱས་ཏེ་ཀློག་བསླབ་པས་ཞོར་ལ་གཞུང་ཟིན་ནས་སོག་ཅན་
འདུལ་བ་སློབ་ཏུ་བྱོན། གཞན་ཡང་དབུས་གཙང་གི་འདུལ་བ་མཁས་ཟེར་ཚད་ཀྱི་དྲུང་དུ་བྱོན་
ནས་སྦྱངས་པ་མཛད་དེ། འཛིམ་པ་མ་གཏོགས་གཟུས་ཀྱི་བུ་གསུམ་ཀ་ལ་གསན། གཙོ་ཆེར་
སོག །ཉང་མཚམས། ཀོ་ཁྱིམ་པ་སྟེ། བླ་མ་རྣམ་གསུམ་ལ་གཙོ་བོར་སྦྱངས་ཤིང་ཀ་མ་ལའང་
གསན་ནོ། །དེ་ལྟར་དགུང་ལོ་སུམ་ཅུ་རྩ་བཞིའི་བར་དུ་འདུལ་བ་རྣམས་ལ་སྦྱངས་པ་མཐར་
ཐུག་པ་མཛད་ནས། དེ་ནས་དགེ་བཤེས་ཀྱི་ཆ་བཟུང་སྟེ་དགུང་ལོ་བརྒྱད་ཅུའི་བར་དུ་བཞུགས་
པའི་མཐིལ་དགའ་བ་གདོང་དུ་བྱས། དགོན་པ་ཆུ་མིག་ལུང་བཟུང་ནས་ཆོས་གཞི་མང་དུ་
བསྐོར་ཞིང་འདུལ་བའི་བཤད་པ་རྒྱ་ཆེར་མཛད། བརྒྱད་ཅུ་ནས་སྐུ་ན་བགྲེས་པས་སོ་སོ་ཐར་
པའམ། རྒྱ་ཆེར་འགྲེལ་པའམ། ཀཱ་རི་ཀཱ་ཐུན་རེ་ཙམ་གསུང་། བཤད་པའི་རྐང་ཞར་ཆོས་པས་
བཟུང་བ་ལོ་ལྔ་ཙམ་མཛད་དེ། དགུང་ལོ་བརྒྱད་ཅུ་རྩ་ལྔ་པ་ལ་ཤངས་སུ་སྐུ་གཤེགས་སོ། །དེ་ལ་
མཁས་བཙུན་བཟང་གསུམ་གྱི་གྲགས་པ་དང་། བྱང་ཆུབ་ཀྱི་སེམས་ཆེ་ཞིང་འཆད་ཉན་ཡུན་
རིང་བའི་དོན་གྱིས་སློབ་མ་བསམ་གྱིས་མི་ཁྱབ་པ་བྱུང་ཞིང་། ཁྱད་པར་མདོ་རྩ་བློ་ལ་རྩར་ཏེ་
321



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ས་འཆད་པ་སྟོང་ལྷག་ཙམ་བྱུང་། ཁྱད་པར་དུ་སྔ་ཚར་ལ་ཀ་བ་བཞི། གདུང་མ་བཅུ་རུ་གྲགས་པ་
ཡིན་ཏེ། ཀ་བ་བཞི་ལ། གཙང་པ་གཉིས་ནི། འདར་འདུལ་བ་འཛིན་པ་དང་། མཐའ་བཞི་
བརྩོན་འགྲུས་འབར་ཏེ། འདར་གྱིས་ཤབ་ལྕང་ར་དང་། ར་ས་དང་པོ་དོང་རྣམས་སུ་བཞུགས་
ནས་བཤད་པ་མཛད་དེ། སྐུ་ཚེ་ཐུང་བས་བཤད་པའི་སྲོལ་ཟིན་པ་མ་བྱུང་ངོ་། །མཐའ་བཞིས་
ཉང་རོ་འོམ་ཕུག་བཟུང་ནས་བཤད་པ་བྱས་པས་དེའི་བུ་ཆེན་ཙ་དུ་རིན་སྐྱབས་ཡིན་ནོ། །
དབུས་ཀྱི་གཉིས་ནི། ཇོ་གདན་ནག་པོ་དང་། རྨ་ཚོ་སྟེ། ཇོ་གདན་ནག་པོ་དར་ཚུལ་ནི།
དགུང་ལོ་དྲུག་ཅུ་པ་ལ་རབ་ཏུ་བྱུང་སྟེ། ཀློག་བསླབ། དེ་ནས་འདུལ་བ་ལ་སྦྱངས་པ་མཛད་པས་
མཁས་པར་གྱུར་ཏེ། ཡར་ལུང་ཚ་རོང་དུ་བཤད་པ་མཛད་དོ། །དེའི་སློབ་མ་ཤ་མི་སྨོན་ལམ་
འོད། དེའི་དངོས་ཀྱི་སློབ་མ་ཀ་བ་དར་མ་སེང་གེ །དེའི་དངོས་སློབ་ཐག་མ་པ་རྡོར་གཞོན་ལ།
དཔལ་ཆེན་རྡོ་རྗེ་གཞོན་ནུར་གྲགས་ཏེ། དེས་སྟོད་ལུང་ཐག་མར་བཤད་པ་ཡུན་རིང་དུ་མཛད་
དོ། །དེའི་ཚེ་དབུར་སྟོད་ཀྱི་གཉན་གད་ཁ་པའི་སྔགས་པ་ཞིག་ཕ་སྤུན་དང་འགྲས་ནས་མཐུ་
བྱེད་པ་ན་ཕ་སྤུན་གྱིས་ཚོར་ནས་གསོད་དུ་ཡོང་བ་དང་། ལིང་ཀ་ལ་ཁྲག་ཐུན་གཏོར་བས་མིང་
ཡིག་མ་མཐོང་བས་ལོག་སོང་། དེར་ཐུགས་སྐྱོ་ནས་བྱ་འདུལ་གྱི་དྲུང་དུ་བྱོན་པས། འདུལ་བའི་
ཆོས་མཚམས་བཟང་པོ་ལ་སླེབ་ནས་དགའ་བ་སྐྱེས་ཏེ། དེར་ཆིག་རྫོགས་མཛད་དེ། མཚན་
རྣལ་འབྱོར་བྱང་སེང་དུ་གྲགས། དེར་འདུལ་བ་ལ་སྦྱངས་པ་མཛད་པས་མཁས་པར་མ་གྱུར་
ནས། ཁྱོད་དང་དཔལ་ཆེན་གཉིས་ལས་འབྲེལ་འདུག་པས་དཔལ་ཆེན་ཅན་དུ་རྒྱུགས་གསུང་
ནས། དཔལ་ཆེན་ཐག་མ་ལྷ་ཁང་ན་ཀ་བ་ལིང་ཐོགས་པ་སྟོང་ཙམ་ལ་འཆད་ཉན་བྱེད་ཀྱིན་ཡོད་
པས། དེར་བྱོན་ནས་སྦྱངས་པ་མཛད་པས་ཚེགས་མེད་པར་མཁས་པར་གྱུར་ཏོ། །དེའི་ཚེ་
དཔལ་ཆེན་འབྲི་ཁུང་པས་དབང་ཆེས་གདན་དྲངས་ནས་དེར་བཟློག་པ་ལ་སློབ་མའི་གཙོ་བོ་
བགྲེས་ཤོས་གཞུ་པ་སྟོན་ཡེ་དང་། རྣལ་འབྱོར་བྱང་སེང་དང་། སྦལ་ཏི་ཇོ་སྲས་རྣམས་ཀྱིས་འབྲི་
ཁུང་གཞོའི་མདའ་ཐུག་བྱོན། མི་བཟློག་པར་ཕྱིར་ལོག་སྟེ། གཞུ་པ་སྟོན་ཡེས་ཐོག་མར་འཆད་
ཉན་མཛད། རྣལ་འབྱོར་བྱང་སེང་གིས་ལྷ་ཞིང་དྲི་གུ་དང། ཚལ་ཆུང་ལ་སོགས་སུ་ལོ་འགའ་
འཆད་ཉན་མཛད་ནས་ཕྱིས་འཕན་ཡུལ་དཔེའི་གྲོང་དགོན་པ་བཏབ་ནས་འདུལ་བའི་འཆད་
ཉན་རྒྱ་ཆེར་མཛད་དོ། །དེའི་གཟིམས་གཡོག་པ་ཀ་བ་སྟོན་ནམ་གྱིས་ཆའི་ཕུ་རུ་དགོན་པ་གྲག་
བཙན་བཏབ་ནས་འདུལ་བའི་བཤད་གྲྭ་མཛད་དོ། །སྦལ་ཏིས་ཕྱིར་ལོག་ནས་བྱུང་ར་མོ་ཆེར་ལོ་
322



9 །འདུལ་བ་སྤྱིའི་རྣམ་གཞག།
པའགའ་འཆད་ཉན་མཛད། དེ་ནས་སྐྱོར་མོ་ལུང་བཏབ་ནས་འདུལ་བའི་འཆད་ཉན་མཛད་དེ།
ཁ་ཅིག །ཀ་བ་དར་སེང་གིས་སྐྱོར་མོ་ལུང་བཏབ་ཅེས་ཀྱང་ཟེར་རོ། །དཔལ་ཆེན་ནས་མཆེད་
དེ་འཇོག་པོ་དང་། འབྲོམ་སྟེགས་སུ་འདུལ་བའི་བཤད་གྲྭ་བྱུང་བ་ཡིན་ནོ། །དེ་ལས་མཆེད་པ་
རྣམས་ཤ་མིའི་བཤད་སྲོལ་འཛིན་པ་ཡིན་ནོ། །རྨ་ཚོ་བྱང་ཆུབ་རྡོ་རྗེ། དེའི་བུ་ཆེན་བྱ་འདུལ་
འཛིན་བརྩོན་འགྲུས་འབར་ཡིན་ཏེ། བྱ་དང་ཤ་མི་གཉིས་ཀས་རྨ་ཚོ་ལ་གསན་ཡང། རྨ་ཚོ་
དང་། ཇོ་གདན་གྱི་སྒྲོས་ལ་གཙོ་བོར་མཛད་པས་དེ་གཉིས་ཀྱི་བུ་ཆེན་དུ་གྲགས་ཀྱི། རྒྱའི་བུ་
ཆེན་དུ་མ་གྲགས། བྱ་འདུལ་གྱིས་ཟུལ་ཕུ་བཟུང་ནས་འཆད་ཉན་ཡུན་རིང་དུ་མཛད་ཅིང་།
མདོ་རྩའི་ཊཱིཀ་དང་སྤྱིའི་རྣམ་གཞག་མཛད། དེའི་ཕྱིར་བསམ་ཡས་དཔེ་དཀར་གྱིས་བར་ཆད་
བརྩམ་པའི་ཕྱིར་བཙུན་ཆུང་དུ་སྤྲུལ་ནས་ཞབས་ཏོག་ལོ་མང་དུ་བྱས་ཀྱང་། འདུལ་བ་དང་
འགལ་བའི་མཛད་པ་ན་བཟའི་སྤུ་ཕྱིར་བསྟན་ཏེ་གྱོན་པ་མ་གཏོགས་སྐྱོན་མ་རྙེད་པས་དཔེ་
དཀར་ཡང་དད་པར་གྲགས་སོ། །དེ་ལ་བུ་ཆེན་གསུམ། མ་ནིང་གཅིག་དོང་བཞི་ཞེས་གྲགས་
ཏེ། བུ་ཆེན་གསུམ་ནི། ཀ་བ་དར་སེང་། རྣལ་འབྱོར་བྱང་སེང་ རྗེ་མོ་ཆོས་སེང་དང་གསུམ་
དུ་གྲགས། ཀ་བ་དང། རྣལ་འབྱོར་བྱང་སེང་གཉིས་ཀྱི་ཆིག་རྫོགས་ཀྱི་མཁན་པོ་ཡིན་ཞིང་
འདུལ་འཛིན་ཆེན་པོ་ཡིན་པས་བུ་ཆེན་དུ་བགྲངས་ཤིང་། བཤད་པའི་སྲོལ་ནི། ཤུ་མིའི་སྒྲོས་ལ་
མཛད་དོ། །ཙ་དུ་རིན་སྐྱབས་སློབ་མ་འདུལ་འཛིན་ཆེན་པོ་ཡིན་ཀྱང་གཞན་གྱི་སྒྲོས་འཆད་པས་
མ་ནིང་ཡིན་ཞེས་གྲགས་སོ། །ཁོང་རང་གི་ལག་ཚར་གྱི་སློབ་མ། གཙང་དུ་རྩིས་པ་དང་། བ་
ཕྱར་བ་གཉིས་ཏེ། རྩིས་པ་ནི། ཡུལ་རྩིས་ཕུ་པ་ཡིན། ཡབ་སྲས་གཉིས་ཀྱིས་ཞིང་གསར་རློག་
པ་ས་གདོན་གྱི་གནོད་པ་བྱུང་ནས་དང་པོ་མཚམས་བཅད་དགོས་པ་བྱུང་ཞིང་། གདོན་ལས་
གྲོལ་ནས་རབ་ཏུ་བྱུང་ཞིང། བྱ་འདུལ་གྱི་དྲུང་དུ་བྱོན་ནས་འདུལ་བ་ལ་མཁས་པར་སྦྱངས་ཏེ་
ཡུལ་དུ་བྱོན་ནས་མཁར་ར་ལུང་བཏབ་ནས། འདུལ་བ་དུས་བཞིར་མ་ཆག་པར་གསུངས་ཀྱང་
ལོ་བཅོ་བརྒྱད་དུ་ཕན་ཐོགས་གཅིག་ཀྱང་མ་བྱུང་། བཅོ་བརྒྱད་སོང་ནས་བྱ་འདུལ་སྐུ་གཤེགས་
པའི་སློབ་མ་སློབ་གཉེར་བྱེད་འཕྲོ་རྣམས་བྱུང་བ་ལ། ཐམས་ཅད་སློབ་གཉེར་ཚར་ནས་མཁས་
པ་མང་པོ་བྱུང་བའི་ནང་ནས་ཆོས་ཀྱི་དབང་ཕྱུག་ཅེས་བྱ་བ། མཁས་བཙུན་ལྡན་པ་ཞིག་བྱུང་བ་
དེསཟུལ་ཕུའི་མཁན་པོ་བྱས། དེའི་དངོས་སློབ་ཟུལ་ཕུའི་མཁན་པོ་ཆོས་བྱུང་ན་བཟའ་འཕྲེད་
གསོལ་དུ་གྲགས་པ། དེའི་སློབ་མ་ཟུལ་ཕུའི་མཁན་པོ་ཆོས་ཀྱི་བརྩོན་འགྲུས། དེའི་སློབ་མ་ཟུལ་s
m
323



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཕུའི་མཁན་པོ་ཆོས་གྲགས་རིན་ཆེན་དཔལ་ཡིན་ནོ། །དེ་ལ་མཁན་ཆེན་བཀའ་བཞི་པས་གསན་
ཏེ། འཁྲུངས་ཡུལ་རྒྱ་གསར་སྒང་པ་ཡིན། གཞོན་ནུ་ནས་རབ་ཏུ་བྱུང་ནས་པཎ་ཆེན་གྱི་མཁན་
བརྒྱུད་མཁན་ཆེན་བདེ་བ་དཔལ་གྱི་དྲུང་དུ་བསྙེན་པར་རྫོགས་ཏེ། ཕར་ཕྱིན་ལ་མཁས་པར་
སྦྱངས། དེ་ནས་ཟུལ་ཕུར་བྱོན་ནས་འདུལ་བ་རྩ་འགྲེལ་ལ་ཐུགས་སྦྱོང་ལེགས་པར་མཛད་ནས་
འདུལ་བ་ཕྲན་སྐོར་དང་བཅས་པ་ལ་མཁས་པར་གྱུར་ནས་ཁྲོ་ཕུ་རུ་བྱོན་ཏེ། ཚད་མ་རྣམ་ངེས་
དང་མངོན་པ་ཀུན་ལས་བཏུས་ལ་སྦྱངས་པ་མཛད་པས་མཁས་པར་གྱུར་ནས། མཁན་ཆེན་
བདེ་བ་དཔལ་སྐུ་གཤེགས་པའི་རྗེས་སུ་ཁོང་པའི་གདན་ས་མཛད་ནས་འདུལ་བའི་བཤད་པ་
མཛད་པས་འདུལ་བ་ཤེས་པའི་སློབ་མ་མང་པོ་ཐོན་ཅིང་། ཁྱད་པར་བུ་ཆེན་གཉིས་ཏེ། མཁན་
པོ་རིན་པོ་ཆེ་བསོད་ གྲགས་དང་། འདུལ་འཛིན་གྲུབ་པ་དཔལ་ལོ། ། རིན་པོ་ཆེ་ པ་ནི།
འཁྲུངས་ཡུལ་སྙེ་མོ་ཕུ་གསུམ་པ་ཡིན། མཁན་ཆེན་བདེ་བའི་དྲུང་དུ་བསྙེན་རྫོགས་མཛད་ནས་
ཕར་ཕྱིན་ལ་མཁས་པར་སྦྱངས་པ་ཡིན། མཁན་ཆེན་བཀའ་བཞིའི་དྲུང་དུ་འདུལ་བ་ལ་སྦྱངས་
པ་མཛད་ནས་འདུལ་བ་ཚིག་དོན་ཉམས་ཡིན་དང་བཅས་པ་ལ་འགྲན་གྱི་དོ་ཟླ་མེད་པར་གྱུར་པ་
ཡིན་ནོ། །མཁན་སློབ་གཉིས་ཀྱི་ཞལ་སྔ་ནས་བདག་གིས་བཀའ་དྲིན་ནོད་པའོ། །རྩིས་པ་
གཞོན་ནུ་སེང་གེ་ནས་བཟུང་ནས་རྩིས་ཉག་གི་བར་དུ་མཁར་བ་ལུང་དུ་འདུལ་བ་མཁས་པ་མང་
པོ་བྱུང་ཞིང་། དེ་ལས་མཆེད་པ་འགའ་རེ་ཡོད་དོ། །བྱ་འདུལ་གྱི་བུ་ཆེན། བ་ཕྱུར་སྟོད་ནག་མོ་
ནི། ཡུལ་ཡར་འབྲོག་པ། རུས་པ་བ་རེང་ཡིན་པས་དེ་ལྟར་གྲགས་ཏེ། དེ་འདུལ་བ་མཁས་
པར་གྲགས་ཏེ། ལྷན་གློས་པོ་ཆེ་པས་སྤྱན་དྲངས་ནས་འདུལ་བའི་བཤད་གྲྭ་བཙུགས་ནས་
བཤད་པ་མཛད་དོ། །དེའི་བུ་ཆེན་ཡུལ་མངའ་རིས་པ་ཡིན་པ་མངའ་རིས་དགྲ་བཅོམ་ཞེས་
གྲགས་པས། ཐོག་མར་སྟོད་ལུང་ཐག་མི་རུ་དཔལ་ཆེན་རྡོར་གཞོན་ལ་འདུལ་བ་ཆོས་ཐོག་
འགའ་གསན་ཅིང་། ཕྱིས་བ་ཕྱར་སྟོད་ནག་མོ་ལ་ལེགས་པར་སྦྱངས་ནས་མཁས་པར་གྱུར་ཏེ།
ལྷན་འུ་ཡུག་པ་སྐོར་ལ་སོགས་སུ་ཆོས་གཞི་བསྐོར་ཞིང་འཆད་ཉན་ཡུན་རིང་དུ་མཛད། ཕྱིས་པ་
སྐོར་བྲག་ནག་བཏབ། དེ་ནས་ཟམ་འཚེར་བཏབ་ནས་བཤད་པ་མཛད་དོ། །ཁོང་ལ་བུ་ཆེན་
བརྒྱུད་བྱུང་བར་གྲགས་ཏེ། མཆིམས་ཐམས་ཅད་མཁྱེན་པ་ནམ་མཁའ་གྲགས་ཏེ། དེས་སྣར་
ཐང་བཟུང་སྟེ། མཁན་པོ་རྒྱ་མོ་ཆེ་པར་གྲགས་པ་ཡིན་ཏེ། དེས་གྱ་བ་འདུ་ཕུག་བཟུང་ནས་པ་
སྐོར་བྲག་ནག་དང་གཉིས་སུ་ཕར་གཤེགས་ཚུར་གཤེགས་མཛད་ནས་གཉིས་ཀ་བཟུང་སྟེ་བཤད་
324



༄༅ འདུ་ལ་བ་སྤྱིའི་རྣམ་གཞག
པ་མཛད་དོ། །དེའི་བུ་ཆེན་སེང་གེ་ཟིལ་གནོན། དེས་འདུ་ཕུག་དང་རོང་ཐང་ཞབས་གཉིས་ཀ་
བཟུང་ངོ་། །མཛེས་པ་འོད་ཀྱིས་ཟམ་འཚེར་བཟུང་ནས་བཤད་པ་མཛད་དོ། །དེའི་ཚེ་འཛིམ་
དུ་བཤད་གྲྭ་སྟོངས་ནས་མངའ་རིས་དགྲ་བཅོམ་སྤྱན་དྲངས་འབྱོན་པའི་ཞལ་བཞེས་མཛད་ཅིང་།
ཁོང་རང་མ་ཐོན་པར་བུ་ཆེན་གཅིག་བསྐོས་ནས་བཏང་བས། དེས་འཛིམ་དུ་བྱ་ཊཱིཀ་གི་བཤད་
པ་བྱས་པས། ཕན་ཐོགས་རྒྱ་ཆེ་ལ་ཡུན་རིང་བ་བྱུང་ངོ་། །རྒྱའི་གདུང་མ་བཅུ་ནི། སྣར་རྒྱ་ཚུལ་
ཁྲིམས་ཡོན་ཏན་ཞར་ཆོས་པ་ཆེ་ཤོས་ཡིན་ཅིང་། བཤད་སྲོལ་འཛིན་པའང་མང་། དྭགས་པོ་
འདུལ་འཛིན་པ་དང། སྣར་རྒྱ་རིན་ཚུལ། སྤྱི་ཐེར་བ་རིན་ཚུལ། ཁ་རུ་མེ་སྟོན། འཛིམ་པ་མེ་
སྟོན། འཛིམ་པ་ཀློག་སྙིང་། ལྡོག་པ་ཡེ་གྲགས། མངའ་རིས་པ་དཔལ་འབྱོར་ཤེས་རབ།
གཉལ་པ་དར་མ་འོད་ཟེར་དང་བཅུ་ལ་གདུང་མར་གྲགས་སོ། །ཁ་ཅིག །གཉལ་པ་དར་མ་
འོད་ཟེར་བར་ཚར་ཡིན་གྱི། སྔ་ཚར་གདུང་མ་བཅུའི་ཡ་གྱལ་ཉང་འདུལ་འཛིན་ཡིན་ཟེར་རོ། །
བར་ཚར་གྱི་སྤོ་ཚུལ་འཕགས་ཡིན་ཏེ། ཡུལ་གླག་པ་ལམ་པ་ཡིན། དེས་མདོ་རྩ་ལ་ཊཱིཀ་ཟེར་ལོ་
མང་པོ་བསྒྲིགས་པ་པོ་ཏི་གསུམ་ཡོད་པ་ཞིག་མཛད། དེས་སྐྱིད་ཤོད་ནེའུ་རུ་བཤད་པ་མཛད་
པས་ཀ་བ་ལིང་ཐོགས་པ་ལྔ་བརྒྱ་རེ་ཙམ་བྱུང་ཟེར། དེའི་བུ་ཆེན་ལ་སྟོད་འདར་ཚོ་བ་ཡིན་པ་
འདར་ཚུལ་ཁྲིམས་རྒྱལ་པོ། དེའི་བུ་ཆེན་སྣ་ནམ་མགོ་བ་སྟོད་འདུལ་བ་འཛིན་པ་ཚུལ་ཁྲིམས་
འབུམ། དེའི་སློབ་མ་དར་ཡུལ་འོར་བ་ཉི་སྟེང་པ་བློ་གྲོས་གྲགས། དེའི་སློབ་མ་རྒྱ་སྒོ་ཕུ་བ་ཚུལ་
ཁྲིམས་གྲགས། དེའི་སློབ་མ་དར་ཡུལ་སྣ་མོ་པར་གྲགས་པ་སྨོན་ལམ་བློ་གྲོས་ནས་བཟུང་ནས་
དེང་སང་གི་བར་དུ་སྐྱིད་ཤོད་ནེའུ་རུ་བཤད་གྲྭ་མ་ཆག་པ་བྱུང་སྟེ། དེ་ལས་གཞན་དུ་འཕྲོས་པ་
ནི་ཉུང་ངོ་། །རྒྱུའི་ཕྱི་ཚར་ཚང་ཞབས་བྲག་དམར་རྡོ་རྗེ་ཕུར་བུ་ཡིན་ཏེ། རྒྱུ་དང་དྭགས་པོ་
འདུལ་འཛིན་བླ་ཟུར་དུ་བྱས་ནས་གསན། ཁ་ཅིག །སྤྱི་པོ་ཡང་ཟུར་ཆོས་སུ་བྱས་ནས་བསྟེན་
ཟེར་ཏེ། དེ་ལ་ལ་སྟོད་པ་སྐར་མ་ཞེས་གྲགས། དེས་འབྲོམ་པ་བྲག་དམར་དུ་འདུལ་བའི་བཤད་
གྲྭ་བཙུགས་ནས་བཤད་པ་བྱས་པའི་སློབ་མ་ཞང་ཞི་མཛེས་ཤེས་རབ་ཡིན། དེས་དོན་མོ་རི་
བཟུང་ནས་བཤད་པ་མཛད། སྟོན་ཕུར་གྱི་གཡའ་ལུང་དགོན་གསར་དུའང་འདུལ་བའི་བཤད་
གྲྭ་བཙུགས་སོ། །དེའི་ཚེ་ཡུལ་ཤབ་སྟོད་འབྲོ་པ་ཡིན་པ། བརྡ་འདུལ་འཛིན་ཞེས་གྲགས་པ་དེས་
རྒྱུ་དྲུང་དུ་རབ་ཏུ་བྱུང་ནས་འདུལ་བ་ལོ་གསུམ་གསན། སྤྱི་པོ་ལ་ལོ་བཅུ་བདུན་གསན་ཏེ།
མདོ་རྩ་བའི་གཞུང་གསུམ་ཟད་ཟད་སློབ་གཉེར་བྱས། དུས་ཕྱིས་བྲག་དམར་བའི་ཞར་ཆོས་པ་
325



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
:
ཟལོ་གསུམ་མཛད། དེའི་ཚེ་ལས་སྟོད་གཙང་པོའི་སྔགས་པ་དགེ་བཤེས་ཕོད་ཁ་ཅན་བཅོ་བརྒྱད།
ཞུ་དོན་མོ་རི་པའི་དྲུང་དུ་རབ་བྱུང་ཞུ་རུ་ཡོངས་པ་ལ། དོན་མོ་རི་པས་ཐམས་ཅད་བྲག་དམར་
དུ་ཁྲིད་དེ་ཆིག་རྫོགས་སུ་མཛད་པའི་ནང་ནས། བཤེས་གཉེན་ཤཱཀྱ་གྲུབ་དེ་མ་ཁད་འདུལ་བའི་
སློབ་གཉེར་ལ་ཞུགས་ཏེ་ལོ་གསུམ་ལ་རྩར་བཤད་བྱས། དེ་ནས་ཞར་ཆོས་པར་ཞུ་ཕུལ་ནས་
མཛད་པའི་ཚེ། སྟོན་བྲག་དམར་བ་སྐུ་གཤེགས་ནས། བྲག་དམར་དུ་བཤད་པ་མ་འཛུགས་
ཤིག་བྱ་བའི་ཞལ་ཆེམས་བྱུང་ནས་བརྡ་འདུལ་འཛིན་དང་གཉིས་པོས་གྲྭ་པ་སུམ་ཅུ་རྩ་གཉིས་
དང་། མདོ་རྩའི་གཞུང་མང་དུ་ཁྱེར་ཏེ། ཤབ་སྟོད་རི་ཆུང་དུ་ཆོས་གཞི་བཏེགས་ཏེ། སྡོང་ཆུང་
དང་། སྒྲོ་སྤྱི་དང་། ཤངས་རྣམས་སུ་ཆོས་གཞི་བསྐོར་ཞིང་འཆད་ཉན་མཛད་པའི་ཚེ། འོམ་
ཕུག་པས་སྤྱན་དྲངས་པའི་ལམ་ཁར་ཆུ་མིག་གི་རྟོག་བཙུན་དཀར་མོས་བཞུགས་པར་ཞུ་བ་ཕུལ་
ནས་སྙེམས་གཏད་དེ། ཆུ་མིག་མ་བུ་སྡེ་སྐོར་གྱི་མཁན་པོ་དང་། བཤད་གྲྭའི་གཙོ་བོ་མཛད།
འོམ་ཕུག་པ་ལ་བླུ་ཆར་འབུམ་གཅིག་དང་རྟ་གཅིག་ཕུལ་ལ། དེའི་སློབ་མའི་དྭངས་མ་ཀྱེལ་
གྲགས་ཚུལ་ཡིན་ཏེ། དེས་གྲོང་པོ་ལུང་བཟུང་། ཆག་ཉི་མས་ཤངས་སྲེག་ཤིང་བཟུང་ནས་
བཤད་གྲྭ་བཙུགས། གཞི་བ་སྟོན་གྱིས་ཉང་རོ་གླང་རིང་དུ་བཤད་གྲྭ་བཙུགས། བརྡ་སྙེམས་སུ་
སྐུ་འདས་པའི་ཞལ་ཆེམས་ལ་བཤེས་གཉེན་ཤཱཀྱ་གྲུབ་ལ་གདན་ས་གཏད། དེ་ནས་བཟུང་ནས་
འདུལ་བའི་བཤད་པ་ཐང་ངེ་མཛད་དེ། དེ་ལ་ལོགས་སུ་བཤད་གྲྭ་ཚུགས་པས་ཀློག་སྐུ་དཔལ་
འབྱོར་བྱུང་སྟེ། དེས་དོན་རིའི་སློབ་དཔོན་གྱི་ཆ་བཟུང་སྟེ་བཤད་པ་མཛད། ཞེར་ཆོས་པ་ཀྱེལ་
དང་། ཞང་ཤེས་རབ་འོད། ཁོང་རང་གི་དབོན་པོ་ཁྲི་བརྟན་སེང་གེ །ཤཱཀ་རྡོར་དང་བཞི་བྱུང་
སྟེ། ཀྱེལ་ཤཱཀ་རྡོར་གཉིས་ཁོང་གི་སྔོན་ལ་འདས། བཤེས་གཉེན་དགུང་ལོ་བདུན་ཅུ་པ་ལ་
སྙེམས་སུ་འདས་པའི་རྗེས་སུ་ཞང་ཤེས་རབ་འོད་ཀྱིས་གདན་ས་བཟུང་། དེ་ནས་ཁྲི་བརྟན་སེང་
གེ་ནས་མཁན་པོ་གྲངས་པ་ཆེན་པོ་བསོད་ནམས་སེང་གེ་ནས་བརྒྱུད་ནས་དེང་སང་གི་བར་དུ་ཆུ་
མིག་འདུལ་གྲྭའི་བཤད་གྲྭ་རྣམས་བྱུང་བ་ཡིན་ནོ། །ཞང་ཤེས་རབ་འོད་ཀྱི་སློབ་མ་ལག་ཚར་ལྡིང་
སྟོན་བསོད་ནམས་གྲུབ་བྱུང་། དེས་མ་དག་བོང་གོང་དུ་འདུལ་བའི་བཤད་གྲྭ་བཙུགས་སོ། །
ཡང་ཁ་ཆེ་པཎ་ཆེན་ཤཱཀྱ་ཤྲཱི་ཁྲོ་ཕུ་ལོ་ཙཱ་བས་སྤྱན་དྲངས། སྣར་གྱི་གླས་མོ་ཆེར་དབྱར་གནས་
མཛད་པའི་ཚེ། ལོ་པཎ་གཉིས་ཀྱིས་སྔ་དྲོ་འདུལ་བ་མེ་ཏོག་ཕྲེང་རྒྱུད་བསྒྱུར་ཞིང་། ཕྱི་དྲོ་ཚོགས་
སུ་བཤད་པ་མཛད་པའི་ཚེ། མཁན་པོ་སེང་གེ་ཟིལ་གནོན་པས་གསན་ཅིང་། དུས་ཕྱིས་ཡིག་ཆ་:
326



༄༅།འདུ་ལ་བསྤྱིའི་རྣམ་གཞག
4ཡང་མཛད་དོ། །དེའི་ཚེ་ཤངས་པ་ཇོ་གདན་ཞེས་བྱ་བ་ཤིན་ཏུ་བཙུན་པ་ཞིག་གིས་བདག་
འདུལ་བ་འདི་ལ་མོས་པས་འདི་སློབ་པ་དང་། གཞན་ཡང་ཆོས་འདྲ་ཞུ་བ་ལ་ཕྱག་ཕྱིར་འབྲང་
བར་ཞུ་ཞེས་ཞུས་པས། ངའི་ཟན་ཟ་ན་དེ་བཞིན་བྱ་གསུངས་ཏེ། གདན་དེ་པཎ་ཆེན་གྱི་ཕྱག་
ནས་ཁོང་ལ་འདྲེན་ཅིང་། དབུས་གཙང་དུ་བཞུགས་པའི་བར་ལོ་བརྒྱད་ཕྱག་ཕྱིར་འབྲངས་ནས་
མེ་ཏོག་ཕྲེང་རྒྱུད་ལ་ནན་ཏན་མཛད་ཅིང་གདམས་པ་དང་། ཆོ་གའི་ལག་ལེན་ཐམས་ཅད་ཀྱང་
མཁས་པར་བསླབ། གསུང་བགྲོས་གཙོ་བོར་མཛད་པའི་ཊིཀྐ་ཆེན་མོ་ཞིག་ཀྱང་མཛད་དོ། །
མཁན་པོ་སེང་གེ་ཟིལ་གནོན་ལ། བདག་གི་ཡོངས་སུ་འཛིན་པ་ཆེན་པོ་ལུང་དང་རིགས་པའི་བློ་
སྦྱོང་མཐར་ཕྱིན་ནས་རྟོག་གེ་པ་རྣམས་ཀྱི་གཙུག་གི་ནོར་བུར་གྱུར་པ་བསོད་ནམས་མགོན་ཞེས་
པ། མཚན་ཡོངས་སུ་གྲགས་པ་ཚད་མའི་སྐྱེས་བུས་མེ་ཏོག་ཕྲེང་རྒྱུད་མཁན་པོ་སེང་གེ་ཟིལ་
གནོན་གྱིས་མཛད་པའི་ཡིག་ཆ་དང་བཅས་པ་གསན། དེ་ལ་བདག་གིས་ཞུས་སོ། །ཡང་སྟོད་
འདུལ་བའི་འདུལ་འཛིན་གཞོན་ནུ་རྒྱལ་མཚན་ཞེས་བྱ་བ་ལ། རྒྱ་ཆེར་འགྲེལ་པ་བཤད་པ་དང་
བཅས་པ་གསན། དེ་ལ་བདག་གིས་རྒྱ་ཆེར་འགྲེལ་པའི་ལུང་ཙམ་ཞིག་ཐོས་སོ། །ཡང་བླ་མ་
དམ་པ་ཡང་རྩེ་བ་ལ། ཀཱ་རི་ཀཱ་ལྔ་བཅུ་པ་བཤད་པ་དང་བཅས་པ་ཐོས། པཎྜི་ཏ་དྷརྨ་པཱ་ལ་ཞིང་
ཞུང་དུ་བྱོན་པའི་ཚེ། འཛིམ་པའི་སློབ་མ་རྒྱལ་བ་ཤེས་རབ་ལ་སོགས་པ་རྣམས་ཀྱིས་ཞུས་ནས་
སྟོད་འདུལ་ཞེས་བྱ་བའི་བཤད་སྲོལ་བྱུང་སྟེ། དེ་རྣམས་འདིར་མ་བཀོད་དོ། །
དེ་ལྟར་རྒྱལ་བའི་བསྟན་པ་རིན་ཆེན་གྱི། །ནང་གི་མཛོད་གྱུར་སྙིང་པོ་འདུལ་བའི་
ལུས། །ལུང་རིགས་རིན་ཆེན་ལས་གྲུབ་མན་ངག་གི །མཛེས་པའི་ཕྲ་བཀོད་རིན་ཆེན་མཛེས་
རྒྱུན་འདིས། །ལེགས་པར་བརྒྱན་པས་ཤིན་ཏུ་མཛེས་བྱས་པའི། །དགེ་དེས་རྣམ་གྲོལ་རིན་
ཆེན་གླིང་གི་བདག །དོན་གཉིས་ཡོན་ཏན་གདེངས་ཀ་སྟོང་གིས་མཛེས། ། ཀུན་མཁྱེན་
གདེངས་ཅན་དབང་པོར་གྲུབ་གྱུར་ཅིག །དམ་ཆོས་འདུལ་བ་ཀུན་མཁྱེན་སྤྱོད་ཡུལ་ཟབ། །
བདག་ནི་བློ་མིག་ཞན་པས་བྱིས་པའི་ཚུལ། །དེ་ཕྱིར་འདི་ལ་ནོངས་པའི་ཚོགས་མཆིས་ན།་ན། །
ཀུན་མཁྱེན་འདུལ་བ་འཛིན་པས་བཟོད་པར་གསོལ། །བསྟན་པའི་སྙིང་པོ་འདུལ་བ་ཡིན་མོད་
ནའང་། །དུས་ཀྱི་དབང་གིས་རབ་ཏུ་ཉམས་པར་གྱུར། །དེ་ཕྱིར་གཞན་ལ་ཕན་པ་དཀའ་མོད་
ཀྱི། །སྐྱེ་དང་སྐྱེ་བར་རང་ཉིད་དྲན་ཕྱིར་བྲིས། ། གླེང་གཞི་གསུམ་གྱི་ལུང་གིས་ཡིད་ཆེས་
བསྐྱེད། །རྣམ་བཤད་གསུམ་གྱིས་ཚིག་དོན་སྒྲོ་འདོགས་བཅད། །སྤྱི་ཡི་རྣམ་གཞག་ལག་ལེན་།
327



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ཆོ་ག་ཡིས། །སྤྱི་དང་སྒོས་ཀྱི་ལག་ལེན་མཁས་གྱུར་ནས། །ཉམས་སུ་བླངས་ན་ཐར་པ་དོན་
གཉེར་བའི། །སྐལ་ལྡན་རྣམས་ཀྱི་འདོད་དོན་འགྲུབ་པར་འགྱུར། །བདག་འཛིན་དམ་ལ་སྟོང་
ལྟའི་ཁ་རྦད་ཆེ། །ངན་བྱེད་ཆོས་སུ་ལྟ་ལ་འདིས་ཅི་བྱ། །འདུལ་བ་སྤྱིའི་རྣམ་པར་གཞག་པ་
འདུལ་བ་རིན་པོ་ཆེའི་མཛེས་རྒྱན་ཞེས་བྱ་བ་འདི། པཎ་ཆེན་ཤཱཀྱ་ཤྲཱིའི་མཁན་བརྒྱུད་འཛིན་
ཅིང་། གཞི་ཐམས་ཅད་ཡོད་པར་སྨྲ་བའི་འདུལ་བ་འཛིན་པ། གངས་ཅན་གྱི་ཁྲོད་ཀྱི་འདུལ་བ་
འཛིན་པ་རྣམས་ཀྱི་ཐ་མ། ཤཱཀྱའི་དགེ་སློང་རིན་ཆེན་གྲུབ་ཀྱིས། གསེར་འཕྱང་གི་ལོ་གྲོ་ཞུན་གྱི་
ཟླ་བའི་ཚེས་བཅུ་ལ་སྦྱར་བའི་ཡི་གེ་པ་ནི། དབང་རྣོན་ནོ། །འདིས་འཁོར་བ་སྡུག་བསྔལ་གྱི་རྒྱ་
མཚོ་ཆེན་པོ་མྱུར་དུ་སྐེམ་པར་གྱུར་ཅིག །མངྒ་ལཾ་བྷ་ཝནྟུ།། །།
:
328



༄༅ །།ལས་བརྒྱུ་རྩ་གཅིག་གི་རྣམ་པར་བཤད་པ།
༄༅།།ལས་བརྒྱ་རྩ་གཅིག་གི་རྣམ་པར་
བཤད་པ་ཆོ་གའི་གསལ་བྱེད་ཅེས་བྱ་
བ་བཞུགས་སོ།།
བུ་སྟོན་རིན་ཆེན་གྲུབ་ཀྱིས་མཛད།
ལས་བརྒྱ་རྩ་གཅིག་གི་རྣམ་པར་བཤད་པ་ཆོ་གའི་གསལ་བྱེད་ཅེས་བྱ་བ། ཐམས་ཅད་
མཁྱེན་པ་ལ་ཕྱག་འཚལ་ལོ། །གང་ཞིག་ཉོན་མོངས་ལས་ཀྱི་དགྲ་ཚོགས་ཀུན། །བཏུལ་ནས་ཞི་
བར་འཇིགས་མེད་གོ་འཕང་བརྙེས། །གདུལ་བྱའི་ཉེས་པའི་དྲི་མ་མ་ལུས་པ། །འདུལ་མཛད་
སྟོན་པ་མཆོག་ལ་ཕྱག་འཚལ་ལོ། །ཉོན་མོངས་ནད་སེལ་འདུལ་བ་བདུད་རྩི་ཡི། །སྙིང་པོར་
གྱུར་པའི་ལས་ཀྱི་ཆོ་ག་རྣམས། །རང་དང་གཞན་ལ་ཕན་པར་བྱ་བའི་ཕྱིར། །དཀའ་གནས་
གསལ་བྱེད་དཀའ་འགྲེལ་འདི་བརྗོད་བྱ། །འདིར་གང་བཤད་པར་བྱ་བ་ནི། ལས་བརྒྱ་རྩ་
1
གཅིག་པ་སྟེ། དགེ་འདུན་མཚན་ཉིད་དང་ལྡན་པས་ཆོས་དང་མཐུན་པའི་འཕྲིན་ལས་སྒྲུབ་
པའི་ཆོ་གའི་བྱ་བ་ནི། ལས་ཏེ། དེ་ལ་རྣམ་པ་མང་ཡང་ཕྱི་རབས་ཀྱི་སྐྱེ་བོ་རྣམས་ལ་ཉེ་བར་མཁོ་
བའི་ལས་རྣམས་བསྡུས་ནས་གཅིག་ལྷག་པའི་བརྒྱ་ཐམ་པ་ནི། བརྒྱ་རྩ་གཅིག་པ་སྟེ། རྩ་ནི།
ལྷག་པའི་དོན་ཏེ། རྒྱ་གར་སྐད་ལ་ཨེ་ཀོཏྟ་རི་ཀཾ་ཞེས་འབྱུང་བས་སོ། །དེ་ཡང་གསོལ་བ་འབའ་
ཞིག་པ་ཉི་ཤུ་རྩ་བཞི། གསོལ་བ་དང་གཉིས་ཀྱི་ལས་བཞི་བཅུ་རྩ་བདུན། གསོལ་བ་དང་བཞིའི་
ལས་སུམ་ཅུ་ཐམ་པའོ། །བཀའ་བསྡུ་བའི་དུས་སུ་མདོ་སྡེ་བསྡུ་བར་བསྐོ་བ་དང་། འདུལ་བ་
བསྡུ་བར་བསྐོ་བ་སོགས་ཡོད་ཀྱང་། ཕྱི་རབས་པ་ལ་མི་མཁོ་བའི་ཕྱིར་རྐང་གྲངས་སུའང་མ་
བགྲངས་ཤིང་མ་བསྟན་ནོ། །འདིའི་བརྗོད་པར་བྱ་བ་ནི། ངེས་པར་འབྱུང་བའི་ཚུལ་ཁྲིམས་ཀྱི་
དབང་དུ་བྱས་པའི་མ་ཐོབ་པ་ཐོབ་པར་བྱེད་པའི་དང་། ཐོབ་པ་མི་ཉམས་པར་སྲུང་བའི་དང་།
ཉམས་ན་ཕྱིར་བཅོས་པའི་སྐབས་སུ་དགོས་པའི་ཆོ་ག །དགེ་འདུན་དང་གང་ཟག་གི་བྱ་བའི་
329



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ལས་སྔོན་གྱི་ཆོ་ག་ནས་འཁར་བ་དང་དྲ་བའི་གནང་བའི་བར་ནི་བརྗོད་བྱ། གདུལ་བྱ་རྣམས་
ཀྱིས་དེ་ལེགས་པར་ཤེས་ནས་ཚུལ་ཁྲིམས་རྟོགས་པ་ནི། དགོས་པ་ཡིན་ལ། ཚུལ་ཁྲིམས་རྟོགས་
པ་ལས་སེམས་འདུལ་བའི་བསམ་གཏན་དང་ཟག་མེད་ཀྱི་ཤེས་རབ་སྐྱེས་ནས་ངེས་པར་འབྱུང་
བའི་མྱང་འདས་ཐོབ་པ་ནི། དགོས་པའི་དགོས་པའོ། །ཚུལ་ཁྲིམས་རྟོགས་པ་ཐབས་ཡིན།
མྱང་འདས་ཐབས་བྱུང་སྟེ། དེ་གཉིས་ཐབས་ཐབས་བྱུང་དུ་འབྲེལ། ལས་བརྒྱ་རྩ་གཅིག་གི་
གཞུང་ནི་ཐབས་ཡིན། ཚུལ་ཁྲིམས་རྟོགས་པ་ཐབས་བྱུང་དུ་འབྲེལ་པ་ནི། འབྲེལ་པའོ། །དེ་ལ་
རབ་ཏུ་བྱུང་བའི་གཞིའི་སྐབས་ནས་འབྱུང་བའི་ཆོ་ག་དང་། རྣམ་འབྱེད་ཀྱི་སྐབས་འབྱུང་དང་།
གཞི་བཅུ་དྲུག་གི་སྐབས་འབྱུང་དང་གསུམ་དུ་བསྡུ་ལ། རབ་བྱུང་གི་གཞི་ལ་ཡང་སྐྱེས་པའི་ཆོ་ག་
དང་། བུད་མེད་ཀྱི་ཆོ་ག་གཉིས་སུ་བསྡུའོ། །དེ་རྣམས་ཀྱི་དང་པོར་རབ་ཏུ་བྱུང་བའི་གཞིའི་
སྐབས་ཀྱི་གང་ཟག་དང་། དགེ་འདུན་གྱིས་བསྒྲུབ་པའི་ཆོ་ག་དང་། ལས་རྣམས་བརྗོད་པར་བྱ་
སྟེ། ཞེས་བཤད་པར་ཁས་བླངས་པའོ། །དེ་ཡང་སྐྱེས་པ་རབ་ཏུ་དབྱུང་བའི་སྐབས་ཀྱི་ཆོ་ག་
དོན་ཚན་ཐ་དད་པ་རྣམས་བདེ་བླག་ཏུ་རྟོགས་ཤིང་མི་བརྗེད་པར་བྱ་བའི་ཕྱིར་སྡོམ་དུ་བྱས་པ།
འོག་གི་དོན་ཚན་རེ་རེའི་ཚིག་ཟུར་བླངས་ནས་བསྡུས་པ་སྟེ། སྡོམ་གྱི་སྐད་དོད་ཨུད་དཱ་ན་ཞེས་
པའི་ཨུད་དྲི་ཏ་ཕྱུང་བ། ཨ་དཱ་ན་བླངས་པ་སྟེ། འོག་གི་དོན་ཚན་རེ་རེའི་ཚིག་གི་སྣ་ཕྱུང་སྟེ་
བླངས་པས་ན། སྡོམ། ཡང་། ཨུཙྪ་ཡ་བཏུས་པ། དཱ་ན་སྦྱིན་པ་སྟེ། དོན་རྒྱས་པ་ལས་བཏུས་
ཏེ་གདུལ་བྱ་ལ་སྦྱིན་པས་ན། སྡོམ། དེ་ལ་སྔོན་དང་ཞེས་གསོལ་བཞིའི་ལས་ཀྱིས་གཅིག་ཅར་
རབ་ཏུ་བྱུང་སྟེ་བསྙེན་པར་རྫོགས་པ་སྔོན་གྱི་ཆོ་གའོ། །དེ་བཞིན་དུ་སྦྱར་ཏེ། བར་ཆད་དྲི་བ་
སྔོན་དུ་བཏིང་སྟེ་དགེ་བསྙེན་གྱི་སྡོམ་པ་སྦྱིན་པ་དང་། བསླབ་པ་བརྗོད་པ་ཁས་བླང་བའི་ཚུལ་
གྱིས་བྱ་བ་དང་། རབ་ཏུ་འབྱུང་བར་འདོད་པ་ཞུ་བ་དང་། མཁན་པོར་གསོལ་བ་དང་སྐྲ་དང་
ཁ་སྤུ་བྲེག་པ་སོགས་དུས་དང་པོར་བྱ་བ་དང་། རབ་བྱུང་དུ་བསྒྲུབ་པ་དང་། དགེ་ཚུལ་གྱི་སྡོམ་
པ་སྦྱིན་པ་དང་། གྲིབ་ཚོད་སོགས་རིག་པར་བྱ་བ་དང། དགེ་ཚུལ་གྱི་བསླབ་པ་བརྗོད་པ་ཁས་
བླང་བའི་ཚུལ་གྱིས་བྱ་བ་ཐ་མར་བྱས་པ་ནི། ཚིགས་སྔ་མའི་ཆོ་གའོ། །དགེ་སློང་དུ་སྒྲུབ་པའི་ཆོ་
ག་ལ། མཁན་པོས་དེའི་ཆོས་གོས་ལྷུང་བཟེད་སྩལ་བ་ནས་ཐམས་ཅད་ལ་ཕྱག་འཚལ་བའི་བར་
དང་པོར་བྱ་བ་དང་། མཁན་པོར་གསོལ་བ་གདབ་པ་དང་། ཆོས་གོས་ལ་དངོས་དང་རྒྱུའི་བྱིན་
རླབས་གཉིས་དང་། ལྷུང་བཟེད་བསྟན་པ་དང་། བྱིན་གྱིས་བརླབ་པ་གཉིས་དང་། གསང་.
330



༄༅ །ལས་བརྒྱ་རྩ་གཅིག་གི་རྣམ་པར་བཤད་པ་
སྟོན་ལ་སྤྲོ་བ་དྲི་བར་བྱ་བ་དང་། གསང་སྟོན་བསྐོ་བའི་ཕྱིར་གསོལ་བའི་ལས་བྱ་བ་དང་། དེས་
གསང་སྟེ་རྗེས་སུ་བསྟན་པ་དང། ནང་དུ་འོང་བར་ཞུ་བ་དང་། བསྙེན་པར་རྫོགས་པར་གསོལ་
བ་གདབ་པ་དང་། ནང་དུ་བར་ཆད་དྲི་བའི་ཕྱིར་གསོལ་བའི་ལས་དང་། བར་ཆད་དྲི་བ་དང་།
བསྙེན་པར་རྫོགས་པའི་ཕྱིར་གསོལ་བཞིའི་ལས་དང་། གྲིབ་ཚོད་རིག་པར་བྱ་བ། ཉིན་མཚན་
གྱི་ཆ་རིག་པར་བྱ་བ་དང་། དུས་ཚོད་རིག་པར་བྱ་བ་དང་། གནས་རྣམས་བརྗོད་པ་དང་།
ལྟུང་བར་འགྱུར་བའི་ཆོས་དང་། དགེ་སྦྱོང་དུ་བྱེད་པའི་ཆོས་དང་། མཆོག་ཏུ་འདོད་པ་ཡང་
དག་པ་ཉིད་ཀྱིས་རྫོགས་པ་ཉིད་བརྗོད་པ་དང་། ཚུལ་ཁྲིམས་ཀྱིས་མཉམ་པར་གྱུར་པ་ཉིད་ལ་
ངེས་པར་སྦྱར་བ་དང་། ཚུལ་དང་འབྲེལ་བའི་གཟུགས་བརྙན་ལ་ངེས་པར་སྦྱར་བ་དང་། དུལ་
བར་གྱུར་པ་ཉིད་དང་། དགོས་པ་རྗེས་སུ་སྒྲུབ་པ་ལ་ངེས་པར་སྦྱར་བ་དང་། མ་བརྗོད་པ་ཡང་
དག་པར་བླངས་པ་ཡོངས་སུ་ཤེས་པར་འགྱུར་བའི་སྒྲུབ་པ་ཉིད་བརྗོད་པ་དང་། གུས་པ་ལ་ངེས་
པར་སྦྱར་བ་དང་། བསྒྲུབ་པར་བྱ་བ་ཐབས་བརྗོད་པ་དང་བཅས་པ་དང་། མུ་སྟེགས་ཟླ་བ་
བཞིར་མཁན་པོས་སྦྱར་བའི་གོས་ཀྱིས་གནས་པ་སྦྱིན་པ་ཡིས་སྐྱེས་པ་རབ་ཏུ་དབྱུང་བ་དང་།
བསྙེན་པར་རྫོགས་པའི་སྡེ་ཚན་ཡང་དག་པར་བསྡུས་པ་ཡིན་ནོ། །དེ་ལ། ལས་རྣམས་ཀྱི་སྤྱིའི་
རྣམ་པར་གཞག་པ་ནི། གསུམ་སྟེ། དགེ་འདུན་གྱི་ལས་དང་། གང་ཟག་གི་ལས་དོང་། དགེ་
འདུན་གྱི་ལས་དང་འབྲེལ་བའི་ལས་གསུམ་གྱི་དང་པོ་ལ། སྦྱོར་བ་དང། དངོས་གཞི་དང་།
རྗེས་ཀྱི་བྱ་བ་གསུམ་གྱི་དང་པོ་ལ། དགེ་འདུན་སྡུད་པར་བྱེད་པའི་བྱ་བ་བསྡུ་བའི་ཕྱིར་གཎྜི་
བརྡུང་བ་དང་། ཅིའི་ཕྱིར་བརྡུང་ཟེར་ན། འདིའི་ཕྱིར་བརྡུང་ཞེས་ལན་གདབ་པས་འདུ་བའི་
སྐབས་རྗེས་སུ་སྒྲུབ་པ་དང་། གནས་ཁང་ཆག་ཆག་གདབ། ཕྱག་དར་བྱ། དེ་དག་གི་དོན་དུ་
སྟན་བཤམས་པ་ལ་སོགས་པ་བྱ། དེའང་བསྐོ་བའི་ལས་ཡིན་ན། གང་བསྐོ་བར་བྱ་བ་དེ་ཉིད་
ཀྱིས་བྱ་ཞིང། གཞན་ལ་ནི། དགེ་བསྐོས་ལ་སོགས་པས་སོ།
གཉིས་པ་ལ། རང་གཞན་གྱི་ལྟུང་བ་ཕྱིར་བཅོས་པ་དང། མི་མཐུན་པ་སྤོང་བ་དང།
མཐུན་པར་སྒྲུབ་པའི་ཆོ་ག་དང་གསུམ་གྱི་དང་པོ་ནི། དེར་འདུ་བར་འགྱུར་བའི་དགེ་སློང་
རྣམས་ཀྱིས་ཀྱང་ལས་ཀྱི་གྲལ་དུ་མ་འདུས་པའི་གོང་དུ། རང་གི་རྒྱུད་ལ་ལེགས་པར་བརྟགས་ཏེ་
བསྡམ་བྱར་ཤེས་པ་རྣམས་བསྡམས་ཏེ་ཕྱིར་བཅོས། བཤགས་པར་ནུས་པ་རྣམས་བཤགས་ནས་
ཕྱིར་བཅོས་ཏེ་འདུ་བར་བྱ། བཤགས་པར་མི་ནུས་པ་ཆད་ལས་སྔོན་དུ་མ་སོང་བ་དང་། ཡུལ་
331



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
མ་ཚང་བ་དང་། ཡུལ་མེད་པ་དང་། ལྟུང་བ་ལ་ཡིད་གཉིས་སུ་གྱུར་པ། ངེས་པ་ཉིད་མ་ཡིན་པ་
དང་། རྩོད་པར་གྱུར་པ་རྣམས་བྱིན་གྱིས་བརླབ་སྟེ། དེ་ཡང་ཆད་ལས་སྔོན་དུ་མ་སོང་བ་ནི།
ལྷག་མ་དངོས་གཞི་བྱུང་ནས་བཅབས་པ་སྤོ་མགུ་མ་སྤྱད་པ་དང། མ་བཅབས་པ་མགུ་བ་མ་
སྤྱད་པ་དང་། དགེ་སློང་མ་ཡིན་ན། ལྕི་བའི་ཆོས་ལས་འདས་ནས་མགུ་བ་མ་སྤྱད་པ་དང་།
སྤང་ལྟུང་བྱུང་ནས་སྤངས་བྲལ་སྔོན་དུ་མ་སོང་བ་དང་། ཁབ་རལ་མ་བཅག་པ་ལ་་ སོགས་
པའོ། །ཡུལ་མ་ཚང་བ་ནི། ཕམ་པའི་སྦོམ་པོ་ལྕི་བ་བཤགས་པའི་ཡུལ་དྲུག་མ་ཚང་། ཕམ་པའི་
སྡོམ་པོ་ཡང་བ་བཤགས་པའི་ཡུལ་བཞིར་མ་ཚང། ལྷག་མའི་སྦོམ་པོ་ལྕི་བ་བཤགས་པའི་ཡུལ་
ལྔར་མ་ཚང་བའོ། །དེ་དག་ཀྱང་དོན་གྱིས་ན་བཤགས་ཡུལ་མེད་པ་ཡིན་ནོ། །ཡུལ་མེད་པ་ནི།
བཤགས་ཡུལ་དགེ་སློང་ཡེ་མེད་པའམ། ཡོད་ཀྱང་ལྟུང་བ་མིང་དང་རིགས་མཐུན་པའོ། །ཡིད་
གཉིས་ནི། ལྟུང་བ་བྱུང་ངམ་མ་བྱུང་སྙམ་དུ་ཐེ་ཚོམ་ཟ་བའོ། །ངེས་པ་ཉིད་མ་ཡིན་པ་ནི། ལྟུང་
བ་བྱུང་བར་ངེས་ཀྱང་ལྟུང་བ་དེ་གང་ཡིན། ཇི་ལྟར་ལྡང་བའི་ཚུལ་མི་ཤེས་པའོ། །རྩོད་པར་
གྱུར་པ་ནི། ལྟུང་བ་བྱུང་མ་བྱུང་ལ་རྩོད་པར་གྱུར་པ་སྟེ། དེ་རྣམས་ལ་བྱིན་གྱིས་བརླབས་ཏེ་
འདུ་བར་བྱའོ། །ལས་ཀྱི་གྲལ་དུ་འདུས་ནས་ལྟུང་བ་དྲན་ནམ་ཡིད་གཉིས་ཟ་ན། དྲུང་ན་མོ་ལ་
སྔགས་ལན་གཅིག་གིས་བྱིན་གྱིས་བརླབ། ལས་བྱེད་པས་དྲན་ནམ་ཡིད་གཉིས་ཟ་ན། སེམས་
ཀྱིས་བྱིན་གྱིས་བརླབ་བོ། །ལས་གྲུལ་དུ་འདུ་བའི་ཚེ་བདག་གཅིག་པུ་ལྟུང་བ་དེ་དང་མི་ལྡན་
པར་ཤེས་ན། ཆོས་ཤེས་པ་གཅིག་ལ་བསྐུལ་ལ་ཀུན་གྱིས་མཐོངས་གཅིག་ཏུ་ཕྱིར་བཅོས་བྱེད་དུ་
གཞུག་ལ། དོན་གྱིས་གཞན་ལ་བསྐུལ་མ་བྱ། ཐམས་ཅད་ལྟུང་བ་མཐུན་པར་གྱུར་ན། དགེ་
སློང་གཅིག་གནས་གཞན་དུ་ལྟུང་བ་བཤགས་སུ་བཏང་ལ་དེ་ཚུར་འཁོར་བ་དང་། དེའི་མདུན་
དུ་ཐམས་ཅད་ཀྱིས་བཤགས་པར་བྱ། དེའང་མ་གྲུབ་ན། ལྟུང་བ་ཐུན་མོང་བ་བྱིན་གྱིས་བརླབ་ཟ་
པར་བྱའོ། །
གཉིས་པ་མི་མཐུན་པ་སྤང་བ་ནི། གཞན་གྱིས་དགེ་སློང་བཟུང་ན་འདི་བདག་ཅག་གི་
ཚོངས་པ་མཚུངས་པར་སྤྱོད་པ་ཡིན་གྱི། ཐོང་ཞིག །དེས་མ་བཏང་ན། འདི་བདག་ཅག་གི་
ཚངས་པ་མཚུངས་པར་སྤྱོད་པ་ཡིན། འདི་དང་ལྷན་ཅིག་བྱ་བ་ཅུང་ཟད་ཡོད་ཀྱི་འདི་ཐོང་ཞིག་
ཅེས་སོགས་ཀྱིས་གཏོང་བའི་ཐབས་ལ་འབད་པར་བྱ། དེས་མ་བཏང་ན་འདུན་པ་བླང་བའི་
སྐབས་ཡོད་ན་འདུན་པ་བླང་། མེད་ཅིང་དེས་མཚམས་ནང་ན་ཡོད་ན་དཀྱིལ་འཁོར་བར་དང་ན
332



༄༅།།ལས་བརྒྱ་རྩ་གཅིག་གི་རྣམ་པར་བཤད་པ།
པོ་ལ་ལས་བྱའོ། །མཚམས་ནང་དེ་ན་གློ་བུར་ལྷགས་པའམ། གཉུག་མར་གནས་པའི་དགེ་
སློང་གཞན་ཡོད་པར་འཕྲིགས་ན། བསམ་པ་ཐག་པ་ནས་བཙལ་ལ་བསྡུའོ། །
གསུམ་པ་མཐུན་པར་སྒྲུབ་པ་ལ། ཚོགས་པ་མཐུན་པར་སྒྲུབ་པ་དང་། གནས་ལ་བློ་
མཐུན་པར་སྒྲུབ་པ་གཉིས་ཀྱི་དང་པོ་ནི། ནད་ཚབས་ཆེ་བས་འདུ་བར་མི་ནུས་ན། འདུན་པ་
བླངས་ལ་བརྗོད། དེས་མི་ནུས་ན། ཁྲིས་བཏེག་སྟེ་བླང་བའམ། ཡང་ན། དགེ་འདུན་དེའི་
ཐོད་དུ་འགྲོ། དགེ་སློང་རྣམ་དག་སྨྱོ་ནས་རེས་འདུ། རེས་མི་འདུ་ན། སྨྱོན་པའི་གནང་བ་
སྦྱིན། འདུན་པ་བླངས་བའི་སྐབས་མ་རྙེད་ཅིང་ཐམས་ཅད་འདུ་བར་མ་ནུས་ན། དཀྱིལ་
འཁོར་པར་དང་པོ་ལ་ལས་བྱའོ། །
གཉིས་པ་གནས་ལ་བློ་མཐུན་ནི། ལྟུང་བ་བྱིན་གྱིས་བརླབ་པ་དང་ཁོ་རང་མ་ཡིན་པའི་
ལས་ཐམས་ཅད་ཀྱི་སྔོན་དུ་འགྲོའོ། །འདི་རྣམས་གསོ་སྦྱོང་གི་སྐབས་སུ་གསུངས་ཀྱང་ལས་
ཐམས་ཅད་ལ་མཚུངས་པར་བཤད་ཅིང་། དེ་རྣམས་སོ་སོའི་སྔགས་དང་། ཆོ་ག་ནི། གསོ་སྦྱོང་
གི་སྐབས་སུ་འཆད་པར་འགྱུར་རོ། །
གཉིས་པ་དངོས་གཞི་ལ། ལས་མཛད་པ་པོ་དགེ་འདུན་གྱི་མཚན་ཉིད། རྗོད་པར་བྱེད་
པ་པོ་ལས་མཁན་གྱི་མཚན་ཉིད། བསྒྲུབ་པར་བྱ་བ་དོན་གྱི་མཚན་ཉིད། ལས་འཆགས་པ་
བསམ་པའི་མཚན་ཉིད། ལས་ངོ་བོ་ཉིད་ཀྱི་མཚན་ཉིད། ལས་ཉམས་སུ་མྱོང་བའི་མཚན་ཉིད།
ལས་འཆགས་པའི་དུས་ཀྱི་མཚན་ཉིད་དང་བདུན་གྱི་དང་པོ་ལ། གྲངས་ཚང་བ། མཚན་ཉིད་
ཚང་བ། མི་མཐུན་པ་གཉིས་དང་བྲལ་བ་གསུམ་གྱི་དང་པོ་ལ། དགེ་སློང་མའི་དགེ་འདུན་ལྷག་
མའི་ལྟུང་བ་ལ་དབྱུང་བ་ལ་དགེ་སློང་ཉི་ཤུ། དགེ་སློང་མ་ཉི་ཤུ་སྟེ། བཞི་བཅུ་ཚང་བ། ཡུལ་
དབུས་སུ་དགེ་སློང་མ་བསྙེན་པར་རྫོགས་པ་ལ་དགེ་སློང་བཅུ། དགེ་སློང་མ་བཅུ་གཉིས་ཏེ། ཉི་
ཤུ་རྩ་གཉིས་སུ་ཚང་བ། དགེ་སློང་དགེ་འདུན་ལྷག་མའི་ལྟུང་བ་ལས་དབྱུང་བ་ལ་དགེ་སློང་ཉི་ཤུ་
ཚང་བ། ཡུལ་དབུས་སུ་དགེ་སློང་མའི་སྡོམ་པ་སྦྱིན་པ་དང་། ཚངས་སྤྱོད་ལ་ཉེར་གནས་ཀྱི་སྡོམ་
པ་སྦྱིན་པ་དང་། འཁོར་དང་འཁོར་མང་པོ་འཇོག་པའི་གནང་བ་སྦྱིན་པ་ལ་དགེ་སློང་མ་བཅུ་
གཉིས་སུ་ཚང་བ་དང་། མཐའ་འཁོབ་ཏུ་དགེ་སློང་མ་བྱེད་པ་ལ་དགེ་སློང་ལྔ། དགེ་སློང་མ་དྲུག་
སྟེ། བཅུ་གཅིག་མཛད་པ་དང་། ཡུལ་དབུས་སུ་དགེ་སློང་བསྙེན་པར་རྫོགས་པ་ལ་དགེ་སློང་
བཅུ་ཚང་བ་དང་། དགེ་སློང་མའི་དགག་དབྱེ་བྱེད་པ་ལ་དགེ་སློང་ལྔ། དགེ་སློང་མ་བཞི་སྟེ།
333



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
དགུར་ཚང་བ་དང་། དགེ་སློང་མའི་མགུ་བ་སྤྱད་པ་ལ་དགེ་སློང་བཞི། དགེ་སློང་མ་བཞི་སྟེ།
བརྒྱད་ཚང་བ་དང་། མཐའ་འཁོབ་ཏུ་དགེ་སློང་མ་དང་ཚངས་སྤྱོད་ལ་ཉེར་གནས་ཀྱི་སྡོམ་པ་
སྦྱིན་པ་དང་། འཁོར་དང་འཁོར་མང་པོ་འཇོག་པའི་གནང་བ་སྦྱིན་པ་ལ་དྲུག་ཚང་བ་དང་།
མཐའ་འཁོབ་ཏུ་དགེ་སློང་བསྙེན་པར་རྫོགས་པ་ལ་ལྔ་ཚང་བ་དང་། དེ་ལས་གཞན་པའི་ལས་
རྣམས་ལ་བཞིར་ཚང་བའོ། །ཁ་ཅིག །དབྱུང་བའི་ལས་ལ་དབུས་དང། མཐའ་འཁོབ་བྱེད་དེ།
དེ་ལ་ལུང་མེད་དོ། །ཁ་ཅིག །དབྱར་གནས་དང་། དགག་དབྱེ་ལ་ལྔར་ཚང་བ་ཟེར་ཏེ། དེའི་
ཚུལ་ཤིང་འབྲིམ་པར་བསྐོ་བ་དང་། དགག་དབྱེ་བྱེད་པར་བསྐོ་བ་ལ་དགེ་སློང་ལྔ་ཚང་དགོས་པ་
ལ་འཁྲུལ་བ་ཡིན་ཏེ། དེ་ནི་བསྐོ་བྱ་གཉིས་པོ་དེ་གང་ལ་བྱ་བའི་བསྒྲུབ་བྱ་ཡིན་ཏེ། ་ ཁ་སྐོང་མ་
ཡིན་ཏེ། གཉིས་བསྐོ་བ་ལ་ཁ་སྐོང་བཞིས་ཆོག་པའི་ཕྱིར་རོ། །དགག་དབྱེའི་སྐབས་ལས་ཀྱང་
བཞིར་ཚང་ན་གསོལ་པ་བྱས་ལ་དགག་དབྱེ་བྱ་ཡི། དགག་དབྱེ་བྱེད་པར་མི་བསྐོའོ། །ཞེས་
སོ། །དེ་ལྟ་མ་ཡིན་ན། བསྐོ་བའི་ལས་ཐམས་ཅད་ལ་ལྔ་ཚོགས་ཀྱི་དགེ་འདུན་དགོས་པར་ཐལ།
འདོད་ན། ལྷག་མ་ལ་ནི། བཞི་ལ་སོགས་པའོ། །ཞེས་པ་དང་འགལ་ལོ། །འདུལ་བ་བསྡུ་
བར། དགེ་སློང་མ་བསྙེན་པར་རྫོགས་པ་ལ་བཞི་བཅུ་དགོས་པར་བཤད་པ་ནི། སྡེ་པ་གཞན་གྱི་
གྲུབ་མཐའོ། །ཡང་ན། དགེ་སློང་མ་དགེ་འདུན་ལྷག་མའི་ལྟུང་བ་ལས་དབྱུང་བ་ལ་བཞི་བཅུ་
དགོས་པས་ཡི་གེ་ནོར་བར་ཤེས་པར་བྱའོ། །
གཉིས་པ་ཁ་སྐོང་བར་འོས་པ་ལ། ཆོས་བཅུ་གསུམ་དང་ལྡན་པ་ཞིག་དགོས་ཏེ། མི་
འདུག་པར་འགྲེང་བ་ནི། ཁ་སྐོང་བ་ཉིད་མ་ཡིན་ནོ། །གང་ལ་བྱ་བ་ཡང་མ་ཡིན་ནོ། །འདུན་
པ་དང་ཡོངས་སུ་དག་པའི་ཆོ་ག་ལས་ཀྱང་མ་ཡིན་པ་ཉིད་དོ། །བསྙེན་པར་མ་རྫོགས་པ་དང་།
ཉམས་པ་དང་། མཚམས་མེད་པ་བྱས་པ་དང་། སྡིག་པའི་ལྟ་བ་ཅན་དང་། ས་གཞན་ན་
གནས་པ་དང་། ཐ་དད་པར་གནས་པ་རྣམས་ཀྱང་མ་ཡིན་ནོ། །འཁྲུལ་པ་དང་བཅས་པ་སྤང་
ངོ། །ཞེས་གསུངས་པ་ལ། མི་འདུག་པར་འགྲེང་བ་ནི། སྤྱོད་ལམ་ཐ་དད་པ་ཉིད་དུ་སྣང་བའི་
ཕྱིར་རོ། །གང་ལ་བྱ་བའི་བསྒྲུབ་བྱ་དེ་ཉིད་འདོད་པས་སྨྲ་བ་སྲིད་པས་དེའི་ཚིག་གཟུང་བར་
འོས་པ་མིན་པའི་ཕྱིར་རོ། །འདུན་པ་དང་ཡོངས་སུ་དག་པ་གཉིས་ཕུལ་ནས་ལས་ཀྱི་གནས་སུ་
མ་འདུས་པ་ནི། མི་མཐུན་པ་མི་བསྐྱེད་ཀྱང་ཁ་སྐོང་དུ་མི་རུང་སྟེ། དངོས་སུ་གྲོས་ཟླ་མིན་པའི་
ཕྱིར་རོ། །དེའི་ཕྱིར་ལས་གྲལ་དུ་དགེ་འདུན་གྲངས་མི་ཚང་ན། འདུན་པ་དང་། དགེ་པ་མི་
334



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
དབུལ་ལོ། །བསྙེན་པར་མ་རྫོགས་པ། ཉམས་པ། མཚམས་མེད་བྱས་པ་གསུམ་ནི། ལས་ལ་
མི་དབང་བའི་ཕྱིར། སྡིག་ལྟ་ཅན་ནི། ཚངས་པའི་དྲ་བ་ལས་གསུངས་པའི་ལྟ་ངན་དྲུག་ཅུ་རྩ་
གཉིས་ལས་གང་རུང་དང་ལྡན་པའོ། །འདིས་ཐམས་ཅད་ལྟ་བ་མཐུན་པ། ཚུལ་ཁྲིམས་དག་
པ་དགོས་པར་བསྟན་ནོ། །ས་གཞན་ན་གནས་པ་ནི། སྤོ་སྤྱོད་གསུམ། མགུ་སྤྱོད་གསུམ། སྤོ་
ལྡན་གསུམ། མགུ་ལྡན་གསུམ། ངོ་བོ་ཉིད་ཚོལ་བ། མཐུན་པ་བྱིན་པ་དང་། བསླབ་པ་བྱིན་
པ་གཉིས་བསྡིགས་སྨད་བསྐྲད་ཕྱིར་འགྱེད། གནས་དབྱུང་བདུན། ཉི་ཤུ་རྩ་ལྔ་ནི། ཁ་སྐོང་དུ་
མི་རུང་སྟེ། ས་དེ་བའི་ཆད་ལས་ཡིན་པའི་ཕྱིར་རོ། །ཐ་དད་པར་གནས་པ་ནི། རྒྱ་ཆེར་འགྲེལ་
དུ་འདིར་ཆོས་དང་མཐུན་པའི་ཕྱོགས་ཁས་བླངས་པ་ལ་བྱའི། ཆོས་མིན་དང་མཐུན་པའི་
ཕྱོགས་ནི། སྡིག་ལྟ་ཅན་གྱིས་བསྡུས་པའི་ཕྱིར་ཞེས་བཞེད་དོ། །འཁྲུལ་བཅས་ནི། བསྡམ་བྱ་
ཡན་ཆོད་ལྟུང་བ་ གང་རུང་གིས་གོས་པ་སྟེ། མདོར། བསྡམ་པར་བྱ་བས་ཀྱང་ཡིན་གྱི།
བཤགས་པར་བྱ་བ་འབའ་ཞིག་ཡིན་པར་མ་ཟད་དོ། །ཞེས་སོ། ། སིལ་བུ་ལས། བཙུན་པ།
ཇི་ཙམ་གྱིས་རང་བཞིན་དུ་གནས་པ་མ་ལགས་པར་འགྱུར། ཉེ་བར་འཁོར། ཇི་ཙམ་གྱིས་ལྷག་
པར་སྤྱོད་པ་མིན་པར་ལྷག་པར་སྤྱོད་ཅིང་དགེ་སློང་གི་བསླབ་པ་ལ་མི་སློབ་པ་སྟེ། ཉེ་བར་འཁོར།
དེ་ཙམ་གྱིས་ན། རང་བཞིན་དུ་གནས་པ་མིན་པར་འགྱུར་རོ། །ཞེས་སོ། །ཁ་ཅིག །དེ་ཙམ་
གྱིས་ཁ་སྐོང་དུ་མི་རུང་ན། བསྟན་པ་ལ་སོ་ཐར་གྱི་སྡོམ་པ་དྲུངས་ཕྱུང་བར་འགྱུར་རོ། །དེས་ན་
ཕམ་པ་བྱུང་ན། འཁྲུལ་བཅས་ཡིན་པས་ཁ་སྐོང་དུ་མི་རུང་ངོ། །ཞེ་ན། དེ་དག་ནི། རང་
དགའ་དང་། འདོད་རིས་ཀྱི་དབང་གིས་བདག་ཉིད་ཉམས་པར་བྱེད་ཅིང་། གཞན་ཉམས་
པའི་སླད་དུ་འཇུག་པ། སྟོན་པའི་བསྟན་པ་མར་གྱི་ཉིང་ཁུ་ལྟ་བུ་ལ་མི་གཙང་བའི་བཙོག་ཆུས་
སློད་པར་བྱེད་པའི་རྗེས་སུ་མི་འབྲང་གི །ཡོན་ཏན་འོད་ཀྱིས་འདུལ་བའི་གཞུང་ལུགས་ཐམས་
ཅད་དང་བསྟུན་ཏེ་མདོར་བྱས་པ་འདི་ཚད་མར་བྱའོ། །སྡོམ་པ་དྲུངས་ཕྱུང་བའི་སྐྱོན་མེད་དེ།
ཕྱིར་བཅོས་ཏེ་ཁ་སྐོང་དུ་རུང་བའི་ཕྱིར་རོ། །འོ་ན། ལག་ཟླུམ་བསྙེན་རྫོགས་བྱེད་པ་ལ་སོགས་
ཐམས་ཅད་ལ་ཉེས་པ་ཕོག་པས་མི་སྐྱེ་བར་འགྱུར་རོ། །ཞེ་ན། སྐྱོན་མེད་དེ། ལྟུང་བ་ཐུན་མོང་
བ་བྱིན་གྱིས་བརླབས་པས་དག་པར་བཤད་དོ། ། དེ་ལྟར་བཅུའི་སྟེང་དུ་མཚམས་གཞན་ན་
གནས་པ་ནི། གང་གི་ཡན་ལག་ཉིད་ཀྱང་མ་ཡིན་ནོ། །ཞེས་པས། མཚམས་གཞན་ན་གནས་
པ་མ་ཡིན་པ་དགོས་སོ། །བཙུན་པ། ས་ལ་གནས་པས་ནམ་མཁའ་ལ་གནས་པའི་གྲངས་སུ་ཁ་
335



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
.
::བསྐང་ན། ལས་བགྱིར་རུང་དམ། ཨུ་པ་ལི། མི་རུང་ངོ་། །ཞེས་སོ། །རྒྱལ་བ་ནི་མཐུན་པར་
བྱེད་པ་ཉིད་མ་ཡིན་ནོ། །ཁ་སྐོང་བར་བྱེད་པ་ཉིད་མ་ཡིན་ནོ། །ཞེས་པས་སངས་རྒྱས་དགེ་སློང་
རྣམ་དག་ཡིན་ཡང་དགེ་འདུན་གྱི་ཁ་སྐོང་དུ་མི་རུང་སྟེ། དགེ་འདུན་དཀོན་མཆོག་ལས་གཞན་
སངས་རྒྱས་དཀོན་མཆོག་ཡིན་པའི་ཕྱིར་རོ། །གླེང་གཞི་ལས། རྒྱལ་བས་གྲངས་སུ་བསྐངས་ལ་
ལས་བགྱིར་རུང་ངམ། ཨུ་པ་ལི། མི་རུང་ངོ། །དེ་ཅིའི་ཕྱིར་ཞེ་ན། ཨུ་པ་ལི། སངས་རྒྱས་
དཀོན་མཆོག་ཀྱང་གཞན། དགེ་འདུན་དཀོན་མཆོག་ཀྱང་གཞན་ཞེས་སོ། །སྨྱོན་པས་སྟོན་པ་
ཡང་ངོ་། །ཞེས་ཏེ། བཙུན་པ། ལས་བགྱིད་པ་སྨྱོན་པ་ཞིག་གིས་ལས་བགྱིས་ན་བགྱིས་པ་ཞེས་
བགྱིའམ། མ་བགྱིས་པ་ཞེས་བགྱི། ཨུ་པ་ལི། དེ་སྟེ་དགེ་སློང་དུ་འདུ་ཤེས་སླར་རྙེད་ཅིང་གསོལ་
བ་བྱས་ཏེ་ལས་མ་ཉམས་ན་བྱས་པ་ཞེས་བྱའོ། །སེམས་འཁྲུགས་པ་དང་། ནད་ཀྱིས་གཟིར་བ་
དང་། གླེན་པ་དང་། ལྐུགས་པ་དང། འོན་པ་རྣམས་ཀྱང་དེ་བཞིན་ནོ། །ཇི་ལྟར་ལས་བྱེད་
པ་དེ་བཞིན་དུ་གྲངས་སུ་བསྐང་བས་ཀྱང་བརྗོད་པར་བྱའོ། །ཞེས་པས། བསམ་པ་རང་བཞིན་
དུ་གནས་པ་དགོས་པར་བསྟན་ནོ། །འདི་ལ་མཚན་མི་མཐུན་པ་ཉིད་ནི། ཡན་ལག་མ་ཡིན་
ནོ། །དབྱེན་གྱིས་མཚོན་ནས་ལས་ཐམས་ཅད་ལ་ཁ་སྐོང་གི་ཡན་ལག་ཏུ་མཚན་མཐུན་པ་
དགོས་པར་བསྟན་ནོ། །དེ་ཡང་ཐུན་མོང་མ་ཡིན་པའི་ལས་ལ་ཡིན་གྱི། ཐུན་མོང་བ་གཉིས་
ཀའི་དགེ་འདུན་འདུས་དགོས་པ་ལ་ནི་མ་ཡིན། ཐུན་མོང་མིན་པའི་ལས་ལའང་མེད་མི་རུང་གི་
ཡན་ལག་མིན་པར་སྣང་སྟེ། ཞུ་བར། བཙུན་པ། ལས་བགྱིད་པས་ལས་བགྱིད་པ་ན། མཚན་
གྱུར་ནི་ལས་བགྱིས་པ་ཞེས་བགྱིའམ། ཨུ་པ་ལི། བྱས་པ་ཞེས་བྱའོ། །ཇི་ལྟར་ལས་བྱེད་པ་དེ་
བཞིན་དུ་གྲངས་སུ་བསྐང་བོས་ཀྱང་བརྗོད་པར་བྱའོ། །ཁ་སྐོང་དང་ལས་བྱེད་པ་མཚན་གྱུར་
ཀྱང་ལས་འཆགས་པར་བཤད་པའི་ཕྱིར་རོ། །ཁ་ཅིག །ཁ་སྐྱོང་གི་ཆོས་བཅུ་བཞི་ཞེས་ཟེར་ནས་
ཐམས་ཅད་ཚང་བ་དགོས་པར་འདོད་པ་ནི། མི་འཐད་དེ། ཐ་དད་དུ་གནས་པ་ལ། འགྲེལ་
པར། ཆོས་ཀྱི་ཕྱོགས་ཁས་བླངས་པ་ལ་བཤད་པའི་ཕྱིར་ཆོས་ཕྱོགས་པས་ལས་བྱེད་པའི་ཁ་སྐོང་
ལ། ཐ་དད་དུ་གནས་པ་མ་ཡིན་པ་མ་གཏོགས་པའི་བཅུ་གསུམ་ཡིན། ཆོས་མིན་ཕྱོགས་པས་
ལས་བྱེད་པའི་ཁ་སྐོང་ལ་སྡིག་ལྟ་ཅན་མ་ཡིན་པ་མ་གཏོགས་པའི་བཅུ་གསུམ་ཚང་དགོས་པས་
བཅུ་བཞིའི་ནང་ནས་གཅིག་ལ་བཞག་ལེན་བྱེད་པ་ཡིན་ནོ། །
གསུམ་པ་ལ། མི་འདུས་པའི་མི་མཐུན་པ་དང་། འདུས་པ་ཕྱིར་བཟློག་པའི་མི་མཐུན་མ
336



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་
པ་གཉིས་ཀྱི་དང་པོ་ནི། དེའི་མཚམས་ཀྱི་ཁོངས་སུ་གཏོགས་པ་ཁ་སྐོང་བར་འདོད་པ་ལུས་སམ་
འདུན་པས་དེ་ལ་འདུས་པར་རྗེས་སུ་མ་ཞུགས་པ་ཉིད་དང། ཞེས་ཏེ། གང་དུ་ལས་བྱེད་པ་
དེའི་མཚམས་ཀྱི་ཁོངས་སུ་གཏོགས་པ་ཡིན་པ། ཁ་སྐོང་བར་འོས་པ་ཡིན་པ། ལུས་དངོས་སམ།
འདུན་པ་ཕུལ་བས་ལས་དེ་ལ་འདུས་པར་མ་གྱུར་པ་དང་བཞིའི་སྟེང་དུ། སྨྱོན་པའི་གནང་བ་
བྱིན་པ་མ་ཡིན་པ། གཞི་ན་གནས་པས་ངེས་པར་ཤེས་པའམ་འཕྲོགས་པ་ཡིན་པ། དེ་ལ་མི་
མཐུན་པའི་ལས་བྱེད་པ་མ་ཡིན་པ། གསོལ་བ་ཙམ་ཡང་མ་ཐོས་པའོ། ། དམིགས་བསལ།
མཚམས་གཅོད་པ་ལ་འདུན་པ་ཕུལ་བས་མི་ཆོག་སྟེ། ཞུ་བར། ལས་ཐམས་ཅད་ནི། འདུན་པ་
དང་བཅས་པ་སྟེ། མཚམས་གཅོད་པ་ནི་མ་གཏོགས་སོ། །ཞེས་སོ།
གཉིས་པ་ནི། མདོ་ལས་ཕྱིར་བཟློག་པར་བྱེད་པ། ཡང་གང་ལ་ལས་དེ་བྱེད་པ་དེ་ལས་
གཞན་པས་གལ་ཏེ་མི་མཐུན་པ་དང་ཆོས་དང་ལྡན་ན། སྤྱོད་ལམ་ལས་མ་ཉམས་པ་དང་།
རང་བཞིན་དུ་གནས་པ་དང་། ངག་ཡང་དག་པར་བསྡམས་པས་མངོན་པར་མི་ཤེས་པ་དང་།
ནད་དང་བཅས་པ་མ་གཏོགས་པ་མི་མཐུན་པ་ཉིད་དོ། །ཞེས་པའི་དོན། ལས་གྲལ་དུ་འདུས་
ནས་ལས་འདི་མི་བྱའོ། །ཞེས་ཕྱིར་ཟློག་པར་བྱེད་པ་ནི། ཡང་གི་སྒྲས་ལས་དེའི་མཚམས་ཀྱི་
ཁོངས་སུ་གཏོགས་པ་ཡིན་པ། ཁ་སྐོང་གི་ཆོས་བཅུ་གསུམ་དང་ལྡན་པ། གང་ལ་མི་མཐུན་པའི་
ལས་བྱེད་པ་མ་ཡིན་པ། ལས་དེ་ཆོས་དང་མི་ལྡན་པའི་ལས་མ་ཡིན་པ། སྤྱོད་ལམ་ལས་མ་
ཉམས་པ་རང་བཞིན་དུ་གནས་པ་དང་། ངག་ཡང་དག་པར་བསྡམས་པ། འདུལ་བའི་བྱ་བ་
མངོན་པར་མི་ཤེས་པ་མ་ཡིན་པ། ཞེ་འགྲས་པའི་ནང་དང་བཅས་པ་མ་ཡིན་པ་སྟེ། ཆོས་
བདུན་ལྡན་གྱིས་ལས་འདི་བྱ་བར་མི་འོས་ཞེས་ཕྱིར་བཟློག་ན་དེ་ལ་མི་མཐུན་པའི་ལས་ཆོས་དང་
ལྡན་པ་བྱེད་པ་མ་གཏོགས་པ་ལ། མི་མཐུན་པ་བསྐྱེད་པས་བཟློག་པ་འཆགས། དེ་ལ་མི་
མཐུན་པའི་ལས་བྱེད་པ་ཡིན་ཡང་། ཆོས་དང་མི་ལྡན་པའི་ལས་ཡིན་ན། དེས་བཟློག་པ་
འཆགས་སོ། །མི་མཐུན་པའི་ཆད་ལས་ཆོས་ལྡན་བྱེད་པ་ལས་བསྒྲུབ་བྱ་དེས་བཟློག་ཀྱང་མི་
འཆགས་སོ། །ཆོས་དང་མི་ལྡན་ན་འཆགས་ཏེ། བཙུན་པ། བཅོམ་ལྡན་འདས་ཀྱིས་ནི།
གང་ཟག་བྱིས་པ་དང་། གླེན་པ་དང་། མི་གསལ་བ་དང་། མི་མཁས་པ་དང་། ངོ་ཚ་མེད་པ་
དང། ཚིག་མི་བརྟན་པ་དང་། ཡི་དམ་ལས་ཉམས་པ་དང་། མངོན་ཉེས་བྱུང་བ་དང་། སྔར་
འཁྲུགས་པ་དང་། སྨྱོན་པ་དང་། རྣམ་པ་བཅུས་དཀྲུགས་ཀྱང་འཁྲུགས་པར་མི་འགྱུར་རོ། །མ
337



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཞེས་གསུངས་ན། བཙུན་པ་དེས་ཏེ། ཆོས་བཞིན་མ་ལགས་པར་ལས་བགྱིད་ཅིང་དེ་དག་ཀྱང་
སླར་ལྡོག །སླར་དཀྲུགས་ཏེ། དེ་དག་གིས་སླར་ལྡོག །སླར་དཀྲུགས་ན། སླར་དཀྲུགས་པ་མི་
བཙན་ནམ། ཨུ་པ་ལི། བཙན་ཏེ། ངས་ཆོས་བཞིན་གྱི་ལས་ལ་དགོངས་ཏེ་གསུངས་པས་ན།
གང་ལ་ལས་བྱེད་པ་དེ་ལ་སླར་ཟློག་པ་དང་། དཀྲུགས་པ་ནི་མི་བཙན་ནོ། །ཞེས་སོ། །སྦྱིན་པ་
དང་། དབྱུང་བ་དང་། བཟོད་པ་དང་། བསྐོ་བའི་ལས་རྣམས་ལ། གང་ལ་བྱེད་པ་དེས་ཕྱིར་
ཟློག་ན་འཆགས་ཏེ། བཙུན་པ། གང་ཟག་བཅུ་གཉིས་ཀྱི་ལས་བསྐོ་བའི་ཚེ་དང་། བསྙེན་པར་
རྫོགས་པར་རིགས་པ་ལ་བསྙེན་པར་རྫོགས་པར་བགྱིས་པའི་ཚེ། དབྱུང་བར་རིགས་པ་
འབྱིན་པའི་ཚེ་སླར་ལྡོག་ཅིང་སླར་དཀྲུགས་ཏེ། བདག་ལ་ལས་བྱེད་ཅིག་ཅེས་མཆི་ན། དེ་དག་
གི་སླར་ལྡོག་པ་དང་། སླར་དཀྲུགས་པ་མི་བཙན་ནམ། ཨུ་པ་ལི། བཙན་ནོ། །ཆོད་པའི་ལས་
ལ་ངས་དགོངས་ཏེ་གསུངས་སོ། །ཞེས་དེ་རྣམས་ལ་བསྒྲུབ་བྱས་ཕྱིར་ཟློག་ན། འཆགས་པར་
བཤད་དེ། དེའི་ཕྱིར་ཟློག་པ་ལ་ཆོས་བདུན་ལྡན་མི་དགོས་ལ། དེ་ལ་ལས་མི་འཆགས་ཀྱང་
བསྒྲུབ་བྱའི་བསམ་པའི་ཡན་ལག་མ་ཚང་བས་མི་འཆགས་པ་ཡིན་གྱི། འདུས་པའི་ཕྱིར་ཟློག་
གིས་དགེ་འདུན་མི་མཐུན་པའི་སྒོ་ནས་ལས་མི་འཆགས་པ་མ་ཡིན་ནོ། །འོ་ན། གང་ལ་ལས་དེ་
བྱེད་པ་དེ་ལས་གཞན་པ་ཞེས་སྨོས་མི་དགོས་ཏེ། གང་ལག་པ་དེ་ཉིད་མ་ཡིན་ནོ། །ཞེས་ཁ་སྐོང་
གི་ཆོས་ཀྱིས་འགྲུབ་པའི་ཕྱིར་ཞེ་ན། བདེན་ཏེ། ཁ་སྐོང་བའི་དགེ་འདུན་གྱི་ནང་ནས་ཕྱིར་ཟློག་
པ་འཚོགས་པ་ལ་དེ་ཡན་ལག་ཏུ་སྨོས་མི་དགོས་ཀྱང་། སྤྱིར་མི་མཐུན་པའི་ལས་ཆོས་མི་ལྡན་
ཡིན་ན། བསྒྲུབ་བྱས་ཕྱིར་ཟློག་ནའང་འཆགས་པ་དང་། མི་མཐུན་པའི་ལས་མ་ཡིན་པ་སྦྱིན་པ་
དང་བསྐོ་བའི་ལས་ལ་སོགས་པ་ལ་བསྒྲུབ་བྱས་ཕྱིར་ཟློག་ན་འཆགས་ཞེས་ཤུགས་ལ་བསྟན་
པའི་དོན་དུ་སྨོས། དེ་བཞིན་དུ་སང་ས་རྒྱུས་ཀྱང་ཁ་སྐོང་བ་མ་ཡིན་ཡང་། བསླབ་པ་བཅའ་བའི་
བདག་པོ་ཡིན་པའི་ཕྱིར་དེས་ཕྱིར་བཟློག་ན་འཆགས་ཀྱང་། དགེ་འདུན་གྱིས་ཕྱིར་ཟློག་པའི་སྒོ་
ནས་མི་མཐུན་པ་མ་ཡིན་པས་མ་སྨོས་སོ། །དེ་ལྟར་དགེ་འདུན་གྲངས་དང་མཚན་ཉིད་ཚང་།
མི་མཐུན་པ་གཉིས་དང་བྲལ་བ་ནི། བསྟན་པའི་བདག་པོ་ཡིན་པས་ལས་བརྒྱ་རྩ་གཅིག་པོ་
པས་ཅད་སྒྲུབ་པར་ནུས་སོ། །
གཉིས་པ་ལ། སྤྱིར་བཏང་དང་། དམིགས་བསལ་གཉིས་ཀྱི་དང་པོ་ནི། དེ་དག་ནི།
བྱེད་པ་པོ་མ་ཡིན་ནོ། །ཞེས་མི་འདུག་པར་འགྲེང་བ་ནས་འཁྲུལ་བཅས་ཀྱི་བར་ཁ་སྐོང་བ་པོ་མ་
338
.':.::.



'།ལས་བརྒྱ་རྩ་གཅིག་གི་རྣམ་པར་བཤད་པ།
ཡིན་པ་དེ་དག་ནི། ལས་ཀྱི་བྱེད་པ་པོ་མ་ཡིན་ཏེ། དེ་དག་གིས་ལས་བྱས་ན་མ་བྱས་པ་ཞེས་བྱ་ན
སྟེ། གླེང་གཞིར་བསླབ་པ་སྩལ་བས་ལས་བགྱིས་ན་བགྱིས་ཞེས་བརྗོད་པར་བགྱིའམ། ཉེ་བར་
འཁོར། མ་བྱས་ཞེས་བྱ་སྟེ། ཡང་བྱ་བ་དག་ཡིན་ནོ། །ཞེས་ཟ་མ་སོགས་ལའང་འགྲེས་སྦྱར་
ནས་གསུངས་སོ། །དེས་ན་ཁ་སྐོང་མི་འོས་པས་ལས་བྱ་བ་ཐག་རིང་དུ་སྤང་སྟེ། ལས་བྱེད་པ་ནི།
ཁ་སྐོང་གཞན་པས་ཆེས་གཅེས་པའི་ཕྱིར་དང་། དགེ་འདུན་གྱི་གཙོ་བོར་གྱུར་པའི་ཕྱིར། འདི་
ལྟར་དགེ་འདུན་ཐམས་ཅད་ཀྱིས་གང་བྱ་བ་དེ་ལས་བྱེད་པ་དེས་བྱ་དགོས་པས། དེ་དགེ་འདུན་
དུ་གྱུར་པ་ཡིན་ནོ། །དེ་བཞིན་དུ། བཙུན་པ། ནམ་མཁའ་ལ་གནས་པས་ས་ལ་གནས་པའི་
གྲངས་སུ་བསྐུངས་ན་ལས་བགྱིར་རུང་ངམ།་ ཨུ་པ་ལི། མི་རུང་ངོ་། །བཙུན་པ། ལས་བགྱིད་
པ་ས་ལ་གནས་པས་ནམ་མཁའ་ལ་གནས་པ་རྣམས་ལ་ལས་བགྱིར་རུང་ངམ། ཨུ་པ་ལི། མི་
རུང་ངོ་། །བཙུན་པ། ལས་བགྱིད་པ་ནམ་མཁའ་ལ་གནས་པས་ས་ལ་གནས་པ་རྣམས་ཀྱི་ལས་
བགྱིར་རུང་ངམ། ཨུ་པ་ལི། མི་རུང་ངོ། །དེ་བཞིན་དུ་མཚམས་ཀྱི་ནང་དུ་གནས་པ་དང་།
མཚམས་ཀྱི་ཕྱི་རོལ་ན་གནས་པ་རྣམས་དང་ལྷན་ཅིག་བཞིར་བྱའོ། །ཞེས་པས་མཚམས་གཞན་
ན་གནས་པ་མ་ཡིན་པ་དང་། སྔར་སྨྱོན་པས་སྟོན་ན་ཞེས་པའི་སྐབས་སུ་དགེ་སློང་གི་འདུ་ཤེས་
ཡོད་ན་ཞེས་པས། བསམ་པ་རང་བཞིན་དུ་གནས་པ་དགོས་སོ། །དཀོན་མཆོག་གཞན་མ་
ཡིན་པ་མི་དགོས་ཏེ། བཙུན་པ། མཚན་མོའི་ཐུན་ཐ་མ་ལ་བབས་ཏེ་རྔ་བརྡུང་དུ་ཉེ་བའི་
མཚན་མོ་སྐྱ་རེངས་འཆར་བའི་དུས་ཀྱི་ཚོད་ལ་བབས་པས། ད་ནི་རིང་པོར་མི་ཐོགས་པར་སྐྱ་
རེངས་འཆར་ལགས་ན། བཅོམ་ལྡན་འདས་སོ་སོར་ཐར་པའི་མདོ་གདོན་དུ་གསོལ། ཞེས་ཁོ
གསུངས་པས། སོ་སོར་ཐར་པའི་དོན་གདོན་པ་པོར་རུང་བའི་ཕྱིར་ལས་བྱེད་པ་པོར་མི་རུང་བ་
མེད་དོ། །དགེ་སློང་གི་དགེ་འདུན་གྱི་ལས་ཡིན་ན། མཚན་མཐུན་པ་ཡན་ལག་ཏུ་དགོས་
སོ། །དགེ་སློང་མའི་ལས་ལ་མི་དགོས་ཏེ། དགེ་སློང་གིས་དགེ་སློང་མའི་ལས་རྣམས་བྱར་རུང་
བར་བཤད་པའི་ཕྱིར་ཏེ། ལས་བྱེད་པ་མོས་མི་ནུས་ན། དེས་དགེ་སློང་གིས་བྱས་པའི་ཚིག་ངེས་
པར་བརྟགས་ན་རུང་ངོ་། །འདི་ལྟར། ཅང་མི་གསུང་བས་ཞེས་བྱ་བའི་གོང་ཡན་ཆད་དོ། །
ཞེས་གསུངས་པས་སོ། །དེ་དེ་བཞིན་དུ་འཛིན་ཏོ། །ཞེས་པ་ནི། དགེ་སློང་མས་བརྗོད་དགོས་
སོ། །དེ་ལའང་སྡིག་ལྟ་ཅན་མ་ཡིན་པ་དང་། ཐ་དད་དུ་གནས་པ་མ་ཡིན་པའི་བཞག་ལེན་སྔར་
བཞིན་ནོ། །དེ་རྣམས་ཀྱི་སྟེང་དུ་སྐབས་གང་ཡིན་གྱི་ཆོ་ག་དེ་ཚིག་ཕྱེད་ཀྱང་མ་འཁྲུལ་བར་བློ་
339



།དཔལ་ལྡན་ས་སྐྱ་པའི་པ།སུང་རབ་གྲགས་ཆེན་བཅོ་བརྒྱུད་ལས་ པོད་དང་པོ་
ལས་ཐོན་པ་དགོས་ཏེ། འདུལ་བ་ཡི་གེར་འབྲིར་ཡང་མི་རུང་ན། དཔེ་ཀློག་གི་ཆོ་ག་ལྟ་ཅི་སྨོས་
ཏེ། མདོ་རྩར། ལེགས་པར་ཐོན་པས་གདོན་ཏེ། ཚིག་ཕྱེད་ཀྱང་མ་འཁྲུལ་བ་ཉིད་ནའོ། །
དེའི་འགྲེལ་པར། སོ་སོར་ཐར་པའི་མདོ་ཁ་ཏོན་ཏུ་ལེགས་པར་ཐོན་པས་གསོ་སྦྱོང་གདོན་པར་
བྱ་སྟེ། ཇི་ལྟར་ན། ལེགས་པར་ཐོན་པ་ཉིད་ཡིན་ཞེ་ན། ཚིག་ཕྱེད་ཀྱང་མ་འཁྲུལ་བ་ཉིད་ན་སྟེ།
གང་ཚིག་ཕྱེད་ཀྱང་མ་འཁྲུལ་བ་དེ་ནི། ལེགས་པར་ཐོན་པ་ཉིད་ཡིན་ཏེ། དེས་གདོན་པར་
བྱའོ། །ཞེས་པས་སོ། །
གཉིས་པ་ནི། དེ་ལྟར་སྤྱིར་བཏང་ལ་ལས་ཁ་སྐོང་གི་ཆོས་དང་ལྡན་པ་བསྟན་གྱི།
དམིགས་བསལ་སྤོ་བ་སྤྱོད་པ། མགུ་བ་སྤྱོད་པ། སྤོ་ལྡན་མགུ་ལྡན་རྣམས་ཀྱིས་ལས་བྱས་ན་
འཆགས་ཏེ། ལྷག་མ་དང་བཅས་པ་ཕྱིར་བཅོས་པ་ལ་ཞུགས་པ་ནི། འདོན་པར་བྱེད་པ་ཉིད་
ཡིན་ནོ། །ཞེས་དང་། སྤོ་བ་བྱེད་པས་ནི། ཉེ་བར་གནས་པའི་སྡོམ་པ་ལས་གཞན་པའོ། །
།
ཞེས་སྤོ་བ་བྱེད་པས་ཚངས་སྤྱོད་ལ་ཉེར་གནས་ཀྱི་སྡོམ་པ་སྦྱིན་པ་མ་གཏོགས་པའི་ལས་ཐམས་
ཅད་འཆགས་ཏེ། ལུང་དུ། སྤོ་བ་བགྱིད་པའི་དགེ་སློང་གིས་གནས་ནས་ཕྱུང་བར་བརྗོད་པར་
བགྱིའམ། ཉེ་བར་གནས་པའི་སྡོམ་པ་མ་གཏོགས་པ་ལས་ཐམས་ཅད་བརྗོད་པར་བྱའོ། །ཞེས་
སོ། །ཉེ་ར་གནས་ཀྱི་སྡོམ་པ་ནི། ཤིན་ཏུ་དག་པར་བྱེད་པའི་ལས་ཡིན་པའི་ཕྱིར་དེས་མི་རུང་
ངོ། །སྤོ་བས་མཚོན་ནས་གཞི་ནས་སྤོ་བ་དང་། ཡང་གཞི་ནས་བླངས་ཏེ་སྤྲོ་བ་སོགས་ཐམས་
ཅད་མཚོན་ནོ། །ཡང་དགེ་འདུན་གྱི་དབྱེན་བྱས་པ་སོགས་ཀྱི་ལས་བྱས་ན་ཆགས་པ་ཉེས་བྱས་
ཏེ། བཙུན་པ། དགེ་འདུན་གྱི་དབྱེན་བགྱིས་པ་དང་། ཉེ་བར་ཕྱོགས་པ་དང་། བསླབ་པ་
སྩལ་བ་རྣམས་ཀྱིས་ལས་བགྱིད་ན། ལས་བགྱིས་པ་ཞེས་བགྱིའམ། ་ཨུ་པ་ལི། བྱས་པ་ཞེས་བྱ་
སྟེ། དགེ་འདུན་གྱི་འདས་པ་དང་བཅས་པའོ། །ཞེས་སོ། །ཡང་བཙུན་པ། ལས་བགྱིད་པ་
འགྲོ་བ་གཞན་དུ་གནས་པ་ཞིག་གིས་བགྱིས་ན། བགྱིད་པ་ཞེས་བགྱིའམ། ཨུ་པ་ལི། དེ་
བཞིན་ནོ། །ཞེས་པས་ལས་འཆགས་པ་ལྟ་བུར་གསུངས་ཀྱང་། བཙུན་པ། ལས་བྱེད་པ་འགྲོ་
བ་གཞན་དུ་གནས་པས་མཚམས་བཀུམ་ན། མཚམས་བཀུམ་པ་ཞེས་བགྱིའམ། ཨུ་པ་ལི། མ་
ཡིན་ནོ། །ཞེས་པས་གཟུགས་གཞན་དུ་བསྒྱུར་ཞིང་མི་སྣང་བར་བྱས་པ་མ་ཡིན་པ་དགོས་པར་
བསྟན་ནོ། །
གསུམ་པ་ལ། གཞི་སེམས་ཅན་མ་ཡིན་པ་ལ་བྱ་བ་དང་། སེམས་ཅན་ལ་བྱ་བ་གཉིས་ཀྱི་
340



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
པདང་པོ་ལ། གསོ་སྦྱོང་གི་གནས་ལ་བློ་མཐུན་བྱ་བ་དང་། གསོ་སྦྱོང་གཅིག་པའི་གནས་ཀྱི་སྡོམ་
པས་མཚམས་པོ་ཆེ་གཅོད་པ་དང་། དགྲོལ་བ་དང་། མཚམས་བུ་ཆུང་གཅོད་པ་དང་། དགྲོལ་
བ་དང་། རུང་ཁང་བློ་མཐུན་བྱ་བ་དང་། དེ་དགྲོལ་བ་དང་། མཚམས་ལས་མི་འབྲལ་བའི་
གནང་བ་སྦྱིན་པ་དང་། སྲ་བརྐྱང་འདིང་བའི་བློ་མཐུན་བྱ་བ་དང་། སྲ་བརྐྱང་དབྱུང་བ་དེ་
རྣམས་ལ་གཞི་སོ་སོའི་མཚན་ཉིད་དང་ལྡན་པ་སྟེ། དཔེར་ན། གནས་ལ་བློ་མཐུན་ལ། གང་
དུ་དགེ་འདུན་གསོ་སྦྱོང་ལ་སོགས་པ་བྱེད་པར་འདོད་པའི་གནས་ཡིན་པ། སྲ་བ་དང་འབྲེལ་བ།
མཆོད་རྟེན་ལ་སོགས་པ་མི་མ་ཡིན་དང་། བསྲུངས་པ་མིན་པ། མཛེས་ཤིང་གཙང་ལ་ཡངས་པ་
དགོས་པ་ཡིན་པ་དང་། མཚམས་པོ་ཆེ་གཅོད་པ་ལ་དབུས་ནས་དཔག་ཚད་ཕྱེད་དང་གསུམ་གྱི་
མཐའ་ཚུན་ཆད་ཡིན་པ། ཕྱོགས་བཞིའི་མཚན་མ་བརྟན་པོ་དང་ལྡན་པ། སྲ་བ་དང་འབྲེལ་བ།
སྔར་མཚམས་བཅད་ཟིན་མ་ཡིན་པ། མཚམས་གཞན་གྱི་ཉེ་འཁོར་མ་ཡིན་པ། བར་དུ་
མཚམས་གཞན་མ་ཞུགས་པ་དགོས་པ་ལྟ་བུ་རང་རང་གི་གཞི་སོ་སོའི་མཚན་ཉིད་དང་ལྡན་
པའོ། །འདིར་མཚམས་ལས་མི་འབྲལ་བའི་གནང་བ་སྦྱིན་པ། ཡུལ་དགེ་སློང་གི་དགེ་འདུན་ལ་
ཐོབ་པ་འདྲ་ཡང་། འདུལ་བ་བསྡུ་བར་ཡང་སེམས་ཅན་མ་ཡིན་པ་ལ་བྱ་བར་བསྡུས་ཤིང་། དེ་
ཡང་མཚམས་པོ་ཆེའི་ནང་དུ་མི་འབྲལ་བ་ལ་དགོངས་སོ། །ཁ་ཅིག །མཚམས་བུ་ཆུང་གཅོད་པ་
དང་། དཀྱིལ་འཁོར་པ་བྱ་བ་ཐ་དད་དུ་བྱས་པ་ནི། མི་འཐད་དེ། མཚམས་བུ་ཆུང་ཞེས་བྱ་བ་
ནི། དཀྱིལ་འཁོར་པ་སྟེ་ཞེས་བྱ་བ་དང་འགལ་ཞིང་། གནས་དང་མཚམས་ནི་གསུམ་པོ་དང་།
ཞེས་པ། འགྱུར་མ་དག་པ་སྟེ། དེ་ལྟ་ན། ལས་བརྒྱ་རྩ་གཉིས་སུ་ཐལ་བས་སོ། །དུལ་ལྷས།
མཚམས་བུ་ཆུང་དང་། དཀྱིལ་འཁོར་པ་ཐ་དད་བྱས་ཏེ། གྲུབ་མཐའ་མི་གཅིག་པའོ། །
གཉིས་པ་ལ། ཁྱིམ་པ་དང་། རབ་ཏུ་བྱུང་བའི་རྟེན་ལ་བྱ་བ་གཉིས་ཀྱི་དང་པོ་ལ། ལྷུང་
བཟེད་ཁ་དབུབ་པ་དང་། ཁ་བསྲང་བ་དང་། ཁྱིམ་གྱི་བསླབ་པའི་སྡོམ་པ་སྦྱིན་པ་དང་། དེ་
བག་ཡངས་སུ་བྱ་བ་དང་། མུ་སྟེགས་གནས་པ་སྦྱིན་པ་དང་ལྔའི་དང་པོ་ལ་གཞི་སོ་སོའི་མཚན་
ཉིད་དང་ལྡན་པ་དགོས་ཏེ། དཔེར་ན། ལྷུང་བཟེད་ཁ་དབུབ་པའི་གཞི་ཁྱིམ་པ་ཡིན་ལ། རབ་
ཏུ་བྱུང་ལ་ཕམ་པས་བསྐུར་པ་འདེབས་ཤིང་གཤེ་བའམ་སྤྱོ་བ་ཡིན་པ། རང་བཞིན་དུ་གནས་པ།
རང་གི་སྦྱིན་བདག་གི་ཕྱོགས་སུ་གཏོགས་པ་ཡིན་པ། ཚོགས་སུ་མ་ཚང་བ། སྔར་ཁ་ཕུབ་ཟིན་
མ་ཡིན་པ་དགོས་པ་ལྟ་བུའོ། །དེ་ཡང་ལས་སྔ་མ་བྱས་ཟིན་ཆགས་པའི་སྟེང་དུ་ཕྱི་མ་མི་འཆགས་བ
341.::':
B.



༄༅།།དཔལ་ལྡན་ས་སྐྱ་པའི་བ།སུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པ་ཐམས་ཅད་ལ་འདྲ་སྟེ། བཙུན་པ། བསྡིགས་པའི་ལས་བགྱིས་པ་ལ་བསྡིགས་པའི་ལས་
བགྱིས་ན། ལས་བགྱིས་པ་ཞེས་བགྱིའམ། ཨུ་པ་ལི། མ་ཡིན་ནོ། །ཞེས་པ་ནས། དེ་བཞིན་
དུ་ལས་ཐམས་ཅད་ཀྱང་འཁོར་ལོའི་རྒྱུད་བཞིན་དུ་བྱའོ། །ཞེས་དེ་ལྟར་ཐམས་ཅད་ལ་འགྲེ་བར་
གསུངས་སོ། །
གཉིས་པ་ལ། བསྙེན་པར་རྫོགས་པའི་རྟེན་ལ་བྱ་བ་དང་། བསྙེན་པར་མ་རྫོགས་པའི་
རྟེན་ལ་བྱ་བ་གཉིས་ཀྱི་དང་པོ་ལ། སྦྱིན་པ་དང་། བསྐོ་བ་དང་། མི་མཐུན་པའི་དང་། བྱིན་
གྱིས་བརླབ་པའི་དང་། ཡོ་བྱད་སྦྱིན་པའི་དང་། རྗེས་སུ་གནང་བ་དང་། རང་གི་དོན་ལ་སྦྱར་
བ་དང་། རབ་ཏུ་བྱུང་བ་ལ་མཁོ་བ་རྣམ་པར་གཞག་པ་དང་བརྒྱད་ཀྱི་དང་པོ་ལ། ཁང་པའི་
རུང་བ་བསྟན་པ་སྦྱིན་པ། ཁང་ཆེན་གྱི་རུང་བ་བསྟན་པ་སྦྱིན་པ་དང་། རྒན་པོ་དང་། ནད་པ་
ལ་སྣམ་སྦྱར་དང་མི་འབྲལ་བའི་གནང་བ་སྦྱིན་པ་དང་། ལོ་དྲུག་མ་ལོན་པར་སྟན་བྱེད་པའི་
གནང་བ་སྦྱིན་པ་དང་། དགེ་སློང་མ་ལ་འཁོར་དང་འཁོར་མང་པོ་འཇོག་པའི་གནང་བ་སྦྱིན་པ་
གཉིས་དང་། འཁར་བའི་གནང་བ་དང་དྲ་བའི་གནང་བ་དང་། དེ་གཉིས་ཀ་ཚིག་གཅིག་གིས་
སྦྱིན་པ་དང་། དགེ་སློང་མ་བུ་དང་ལྷན་ཅིག་ཁྱིམ་གཅིག་ཏུ་ཉལ་བའི་གནང་བ་སྦྱིན་པ་དང།
མུ་གེའི་ཚེ་དགེ་སློང་མ་ཉེ་དུ་དང་ལྷན་ཅིག་འདྲེས་པའི་གནང་བ་བྱིན་པ་དང་། དབྱེར་ནང་དུ་
མཚམས་ཀྱི་ཕྱི་རོལ་དུ་འགྲོ་བ་ལ་ཞག་བཞི་བཅུའི་གནང་བ་སྦྱིན་པ་དང། ལྟུང་བ་བྱུང་བ་གསལ་
བར་མི་དྲན་པ་ལ་ངོ་བོ་ཉིད་ཚོལ་བ་སྦྱིན་པ་དང་། ཕམ་པ་འཆབ་སེམས་མ་བྱུང་བ་ལ་བསླབ་པ་
སྦྱིན་པ་དང་། དགེ་སློང་བྱ་བ་ལ་མཐུན་པ་སྦྱིན་པ་དང་། མཐུན་པའི་གསོ་སྦྱོང་སྦྱིན་པ་དང་།
ལྷག་མ་བྱུང་བ་དང་དགེ་སློང་མ་ལྕི་བའི་ཆོས་ལས་འདས་པ་ལ་མགུ་བ་སྦྱིན་པ་དང། ལྷག་མ་
བྱུང་ནས་བཅིབས་པ་ལ་སྤྲོ་བ་སྦྱིན་པ་དང་། དེ་གཉིས་ཀྱི་སྐབས་སུ་ལྷག་མ་རིགས་འདྲ་བྱུང་ན།
གཞི་ནས་སྤོ་བ་དང་། གཞི་ནས་མགུ་བ་དང། ཡང་གཞི་ནས་བླངས་པའི་སྤོ་བ་དང་། ཡང་
གཞི་ནས་མགུ་བ་སྦྱིན་པ་དང། མགུ་བ་སྤྱད་ཟིན་པ་ལ་དབྱུང་བ་སྦྱིན་པ་དང་།དྲན་པས་འདུལ་
བ་སྦྱིན་པ་དང༌། མ་སྨྱོས་པས་འདུལ་བ་སྦྱིན་པ་དང་། ནན་ཏུར་བྱས་པ་ལ་བཟོད་པ་སྦྱིན་པ་སྟེ།
དེ་ལ། བསྡིགས། སྨད། བསྐྲད། ཕྱིར་འགྱེད་བཞི། མ་མཐོང་བ་དང་། ཕྱིར་མི་འཆོས་པ་
དང་། སྡིག་ལྟ་ཅན་དང་། དགེ་སློང་མ་དང་འདྲེས་ཤིང་གནས་པ་གནས་ནས་དབྱུང་བ་དང་།
ལས་བྱེ་བའི་བཟོད་གསོལ་ཡང་དག་གནས་དབྱུང་གི་བཟོད་གསོལ་དང་འདྲ་བར་བཤད། ངོ་བོ་1:
342



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
༔ཉིད་ཚོལ་བ་དང་། མཐུན་པ་སྦྱིན་པ་ལ་བཟོད་པ་སྦྱིན་པ་དང་བཅུ་གསུངས་སོ། ། གསོ་སྦྱོང་
བཞག་པ་དང་། དགག་དབྱེ་བཞག་པ་གཉིས་ནན་ཏུར་ཡིན་ཡང་། བཟོད་གསོལ་གྱི་ལས་མ་
གསུངས་སོ། །བཟོད་གསོལ་གྱི་ལས་གསོལ་བཞི་བྱ་བར་གསུངས་ཀྱང་དངོས་སུ་མ་གསུངས་
སོ། །དེ་ལྟར་སུམ་ཅུ་སོ་ལྔ་དབྱུང་བ་བཅུ་གཉིས་སུ་ཕྱེ་ན་བཞི་བཅུ་ཞེ་བདུན། དགེ་སློང་མ་གེ་སློང་མ་རྒན་
མོ་ལ་ཆོས་གོས་དང་མི་འབྲལ་བའི་གནང་བ་སྦྱིན་པ་ལོགས་སུ་ཕྱེ་ན་ཞེ་བརྒྱུད་དེ། དེ་རྣམས་ལ་
སོ་སོའི་སྦྱིན་དུ་རུང་བའི་གཞི་མཚན་ཉིད་དང་ལྡན་པ་དགོས་ཏེ། དཔེར་ན། ཁང་པའི་གནང་
བ་སྦྱིན་པ་ལ། གཞི་དགེ་སློང་གིས་བླངས་པ་ཡིན་པ། བདག་པོ་མེད་པ་བདག་གི་ཕྱིར་ཁང་པ་
རྩིག་ཏུ་འཇུག་པ། དེས་ཁང་པའི་གཞི་རུང་བ། རྩོད་པ་མེད་པ་ཙམ་དུ་རུང་བ་ཡིན་པ། ལག་
གི་བླས་དགེ་འདུན་ལ་བརྟེན་པར་གསོལ་བ་ལན་གསུམ་དུ་བཏབ་པ། དགེ་འདུན་གྱིས་རང་
ངམ། བསྐོས་པ་མཚན་ཉིད་དང་ལྡན་པས་ལེགས་པར་བརྟགས་པས་གཞི་དེ་རུང་ཞིང་རྩོད་པ་
མེད་པ་ཙམ་དུ་རུང་བ་ཡིན་པར་ཤེས་པ་ཡིན་པ་དགོས་ཏེ། དེ་ལྟར་མ་ཡིན་ན་ལས་མི་འཆགས་
སོ། །དེ་བཞིན་དུ་ཐམས་ཅད་འགྲེའོ། །ངོ་བོ་ཉིད་ཚོལ་བ་དང། མཐུན་པ་སྦྱིན་པ་ནི། རྣམ་
འབྱེད་ནས་ཆེད་ལས་སུ་བྱས་ནས་གསོལ་བ་གདབ་པ་མེད་པར་མི་འདོད་བཞིན་དུ་སྦྱིན་པར་
བཤད། དེ་དང་མཐུན་པར་ལས་བརྒྱ་རྩ་གཅིག་ཏུའང་། གསོལ་བ་གདབ་པ་མེད་ཅིང་བཟོད་
གསོལ་སྦྱིན་པར་བཤད། ལུང་གཞི་ནས་གསོལ་བ་གདབ་པར་གསུངས་པ་དཔང་པོར་བྱས་ནས་
མདོར། ཁ་ཅིག་ནི། འདི་ནན་ཏུར་གྱི་ཚུལ་དུ་བསྟན་ནོ། །དེ་ནི་མི་བཟང་སྟེ། མདོ་སྡེ་དང་
འགལ་བའི་ཕྱིར་རོ། །ཞེས་ནན་ཏུར་ཡིན་པ་བཀག་ནས་སྦྱིན་པའི་ལས་སུ་བསྒྲུབས་པའི་ཕྱིར་
གསོལ་བ་ལན་གསུམ་དུ་གདབ་པའང་སྔོན་དུ་འགྲོ་དགོས་ཏེ། སྦྱིན་པའི་ལས་མཚན་ཉིད་པ་
རྣམས་ལ་གསོལ་བ་ལན་གསུམ་གདབ་པ་སྔོན་དུ་འགྲོ་དགོས་པའི་ཕྱིར་རོ། །ལས་སྦྱིན་པ་དང་།
བསྙེན་པར་རྫོགས་པར་བྱ་བ་དང་། གཞིག་པ་དང། བསྲང་བས་ཡང་ངོ་། །ཞེས་གསུངས་
པས་སོ།
གཉིས་པ་བསྐོ་བའི་ལས་ནི། གསང་སྟེ་སྟོན་པ་བསྐོ་བ་དང་། དབྱར་ཁས་ལེན་པའི་ཚེ་
གནས་མལ་སྟོབ་པའི་དགེ་སློང་བསྐོ་བ་དང་། དགག་དབྱེ་བྱེད་པའི་དགེ་སློང་བསྐོ་བ་དང་། ས་
བརྐྱང་འདིང་བའི་དགེ་སློང་བསྐོ་བ་དང་། དེ་ཤི་ན་སྲ་བརྐྱང་སྦེད་པའི་དགེ་སློང་བསྐོ་བ་དང་།
སྤོང་བའི་ཞལ་ཏ་པ་བསྐོ་བ་དང་། ལག་གི་བླ་དང་ལག་དཔོན་བསྐོ་བ་དང་། གནས་ཁང་བསྐོ་མ
343



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
བ་བསྐོ་བ་དང་། ཟས་ལ་བསྐོ་བ་བསྐོ་བ་དང་། ཐུག་པ་འབྲིམ་པ་དང་། བག་ཆོས་འབྲིམ་པ་
དང་། ཕྲན་ཚེགས་འབྲིམ་པ་དང་། སྣོད་སྤྱད་འདྲུབ་པ་དང་། དབྱར་གྱི་རྙེད་པ་སྦེད་པ་དང་།
དབྱར་གྱི་རྙེད་པ་བགོད་པ་དང་། རས་ཆེན་སྦེད་པ་དང་། རས་ཆེན་འགྱེད་པ་དང་། མངག་
གཞུག་པ་དང་། མཛེས་ཆོས་པ་དང་། རྩོད་པ་ཞི་བར་བྱེད་པའི་གཟུ་བོ་དང་། གསལ་བ་དང་།
གསལ་བའི་གསལ་བ་དང་། རྩོད་པ་སྦེད་པ་དང་། གང་མང་གི་ཚུལ་ཤིང་བྲིམ་པ་དང་། ཁྱིམ་
སུན་འབྱིན་པ་ལ་གླེང་བ་པོ་བསྐོ་བ་དང་། དགེ་སློང་དང་དགེ་སློང་མ་སྡིག་ཅན་སྐྱེ་བོ་ཕལ་པོ་ཆེ་
མ་དད་པ་གོ་བར་བྱེད་པ་བསྐོ་བ་དང་། དགེ་སློང་མའི་སྟོན་པ་བསྐོ་བ་དང་། ནགས་ཤུལ་བ་
བསྐོ་བ་དང་། གཞན་ཡང་། དེ་རྣམས་ཀྱི་འཁོར་སྡེར་སྤྱད་འབྲིམ་པ་དང་། གནས་མལ་འབྲིམ་
པ་དང་། གནས་མལ་བྱི་བོ་འབོག་པ་དང་། ཤིང་ཐོག་འབྲིམ་པ་དང་། ཆུའི་ཞལ་ཏ་པ་དང་།
བང་རིམ་གྱི་ཞལ་ཏ་པ་དང་། སྒེའུ་ཆུང་སྲུང་བ་བསྐོ་བ་རྣམས་སོ། །དེ་རྣམས་ལ་ཁ་སྐོང་བར་
འོས་པ་དགོས་ཏེ། དགེ་སློང་མའི་སྟོན་པ་དང་། དགེ་འདུན་གྱི་ཡིད་བརྟན་པ་དང་ཞེས་པ།
གཞན་ན་གནས་པ་ལ་མི་འཆགས་སོ། །གང་ཁ་སྐོང་བར་མི་འོས་པ་དེ་མདུང་དོར་བར་ཡང་
ངོ་། །དགེ་འདུན་གྱི་དབྱེན་ལ་ཡང་འོས་པ་མ་ཡིན་པས་ཚུལ་ཤིང་དག་འབྲིམ་པ་མི་འཆགས་
ཞེས་པས། ཁ་སྐོང་གི་ཆོས་བཅུ་གསུམ་དང་ལྡན་པ། འགྲོ་བ་མ་ཡིན་པ་བཞི་དང་བྲལ་བ།
གང་ལ་བསྐོས་པའི་བྱ་བ་དེ་བྱས་པ་དང་མ་བྱས་པ་དྲན་པར་ནུས་པ། སྤྲོ་བ་དྲིས་ཤིང་སྤྲོ་བ་དང་
ལྡན་པ་དགོས་ཏེ། འདུན་པ་དང་ཞེ་སྡང་དང་གཏི་མུག་དང་འཇིགས་པས་འགྲོ་བ་དང་བྲལ་བ།
བྱས་པ་དང་མ་བྱས་པ་དྲན་པར་ནུས་པ་སྤྲོ་བར་བྱས་ཏེ་བསྐོའོ། །ཞེས་པས། དེ་ལྟ་མ་ཡིན་ན།
བསྐོ་བ་མི་འཆགས་པའི་ཕྱིར་རོ། །ལུང་ལས་ཀྱང་། ཆོས་ལྔ་དང་ལྡན་པའི་དགེ་སློང་ནི། མ་
བསྐོས་ན་བསྐོ་བར་མི་བྱ་ཞིང་། བསྐོས་ན་ཡང་དབྱུང་བར་བྱའོ། །ཞེས་སོ། །མི་སྤྲོ་བར་བསྐོས་
ན། དགེ་འདུན་གྱི་འཕྲིན་ལས་འགྲུབ་པའི་ངེས་པ་མེད་ཅིང་། ཐུགས་ཐུབ་དང་བཙན་ཐབས་
སུ་འགྱུར་བའི་ཕྱིར་དང་། དེ་མི་སྤྲོ་ན་མ་བསྐོ་ཞིག་ཅེས་བཟློག་ན། ལས་མི་འཆགས་པའི་ཕྱིར་
རོ། །ཚོགས་སུ་མ་ཚང་བས་ཏེ། ཚོགས་ཀྱིས་ཚོགས་ཀྱི་ལས་མི་བྱའོ། །ཞེས་གསུངས་པའི་ཕྱིར་
རོ། །ཁྱད་པར། རང་རང་སོ་སོའི་སྐབས་ནས་བཤད་པའི་སྒོས་ཀྱི་མཚན་ཉིད་དང་ལྡན་པ་
དགོས་ཏེ། དཔེར་ན། གསང་སྟེ་སྟོན་པ་ལ་ལྐོག་ཏུ་བར་ཆད་དྲིས་ནས་ནང་དུ་འོང་བར་ཞུ་
བའི་ཆོ་ག་ལ་མཁས་པ་དགོས་པ་ལྟ་བུའོ། །
344



༄༅ 1ལས་བརྒྱ་རྩ་གཅིག་གི་རྣམ་པར་བཤད་པ
གསུམ་པ་མི་མཐུན་པའི་ལས་ལ། གྲངས་སུ་གཞུག་པ་དང། ལྡོག་པའི་ཕྱིར་བསྐོ་བའི་
ལས་དང་། ཆད་པས་བཅད་ཅིང་དམའ་དབབ་པའི་ལས་དང་། སྤང་བའི་ལས་དང་བཞིའི་
དང་པོ་ལ། དགེ་འདུན་གྱི་ཞལ་ཏ་པ་ལ་ངོར་འཕྱ་བ་ལ་དེའི་གྲངས་སུ་གཞུག་པ་དང་། ཟུར་
གྱིས་གཞོགས་འཕྱས་བྱེད་པ་ལ་དེའི་གྲངས་སུ་གཞུག་པ་དང་། དགེ་སློང་གི་བསྒོ་བ་རྣ་ལ་གཟན་
པ་ལ་དེའི་གྲངས་སུ་གཞུག་པ་དང་། ཅང་མི་སྨྲ་བས་རྣ་ལ་གཟན་པ་ལ་དེའི་གྲངས་སུ་གཞུག་པ་
དང་བཞིའོ། །དེ་རྣམས་ལའང་སོ་སོའི་གཞིའི་མཚན་ཉིད་དང་ལྡན་པ་དགོས་ཏེ། དཔེར་ན།
ཞལ་ཏ་པ་ལ་ངོར་འཕྱ་བའི་གྲོངས་སུ་གཞུག་པའི་གཞི། བསྙེན་པར་རྫོགས་པ་དགེ་སློང་གི་སྡོམ་
པ་དང་ལྡན། ཐ་སྙད་གསུམ་ལྡན། ལྟ་བ་དང་མཚན་མཐུན། གནས་ནས་མ་ཕྱུང་། ཆོས་
གཞན་གྱི་ཕྱོགས་སུ་མ་སོང་། བདག་དང་འབྲེལ་བའི་དོན་གྱིས་ཞལ་ཏ་པ་ལ་ངོར་འཕྱ་བ་ཡིན་
པ། སྔར་ངོར་འཕྱ་བའི་གྲངས་སུ་མ་བགྲངས་པ། གཟུགས་གཞན་དུ་བསྒྱུར་ཅིང་མི་སྣང་བར་
པ
བྱས་པ་མ་ཡིན་པ་དགོས་ཏེ། དེ་ལ་ངོ་ཚ་བསྐྱེད་པའི་ཕྱིར་ངེད་ཀྱིས་ཁྱེད་ཀྱི་སྤྱོད་ངན་འདི་ལྟ་བུ་
ཤེས་ཏེ། ཁྱེད་སྤྱོད་ངན་བྱེད་པའི་ཁྲེལ་མེད་དེ་ལྟ་བུའི་གྲངས་སུ་བཅུག་གོ །ཞེས་གསོལ་བ་
འབའ་ཞིག་པའི་ལས་ཀྱིས་གྲངས་སུ་གཞུག་པའོ། །
གཉིས་པ་ལ། དགེ་འདུན་གྱི་དབྱེན་བྱེད་པ་བཟློག་པའི་ཕྱིར་བསྒོ་བ་དང་། དེའི་རྗེས་སུ་
ཕྱོགས་པ་བཟློག་པའི་ཕྱིར་བསྒོ་བ་དང་། ཁྱིམ་སུན་འབྱིན་པ་བཟློག་པའི་ཕྱིར་བསྒོ་བ་དང་།
བཀའ་བློ་མི་བདེ་བ་བཟློག་པའི་ཕྱིར་བསྒོ་བ་དང་། སྡིག་པ་ཅན་གྱི་ལྟ་བའི་རྣམས་མི་གཏོང་
བཟློག་པའི་ཕྱིར་བསྒོ་བ་སྟེ། ཐུན་མོང་བ་ལྔ། གནས་ནས་ཕྱུང་བའི་རྗེས་སུ་ཕྱོགས་པའི་དགེ་
སློང་མ་བཟློག་པའི་ཕྱིར་བསྒོ་བ་དང་། དགེ་སློང་མ་དཀོན་མཆོག་གཏོང་བ་བཟློག་པའི་ཕྱིར་
བསྒོ་བ་དང་། འཐབ་ཀྲོལ་བྱེད་པ་བཟློག་པའི་ཕྱིར་བསྒོ་བ་དང་། དགེ་སློང་མ་བདེ་ཞིང་གནས་
སུ་འཇུག་པ་བཟློག་པའི་ཕྱིར་བསྒོ་བ་སྟེ། དགེ་སློང་མའི་ཐུན་མོང་མ་ཡིན་པ་ལྔ་སྟེ། བཅུ་ལ་རང་
རང་སོ་སོའི་གཞིའི་མཚན་ཉིད་དང་ལྡན་པ་དགོས་ཏེ། དཔེར་ན། དགེ་འདུན་དབྱེན་ལ་དགེ་
སློང་བསྙེན་རྫོགས་ཀྱི་སྡོམ་པ་དང་ལྡན། ཐ་སྙད་གསུམ་ལྡན། ལྟ་བ་དང། མཚན་མཐུན་པ།
གནས་ནས་མ་ཕྱུང། བྱེ་བ་ན་ཆོས་གཞན་གྱི་ཕྱོགས་སུ་མ་སོང་། གཟུགས་གཞན་དུ་བསྒྱུར་
ཞིང་མི་སྣང་བར་བྱས་པ་མ་ཡིན་པ། དགེ་འདུན་གྱི་དབྱེན་མཚན་ཉིད་པ་ལ་ཞུགས་པ་ཡིན་པ།
བཞམས་བསྒོ་བྱས་ལ་ཆགས་པ་ཡིན་ལ། མཚམས་ཀྱི་ནང་ན་གནས་པ་ཡིན་པ་དགོས་ཏེ། ཞུ་e
345



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
.:
ལ་བར། བཙུན་པ། དགེ་སློང་བསྡུམ་པར་བསྒོ་བར་གསོལ་བ་དང་བཞིའི་ལས་ཀྱིས་བསྒོ་ན་བསྒོ་
བ་ཞེས་བགྱི་བའམ། མ་བསྒོ་བ་ཞེས་བགྱི། བསྒོ་བ་འཆགས་སམ་མི་འཆགས། ཨུ་པ་ལི། མི་
འཆགས་ཏེ། དགེ་འདུན་ལ་ཡང་འདས་པ་དང་བཅས་པར་འགྱུར་རོ། །ཞེས་དང་། བཙུན་
པ།མཚམས་ཀྱི་ནང་ན་མཆིས་པས་མཚམས་ཀྱི་སླད་རོལ་ནས་མཆིས་པ་རྣམས་ལ་བསྒོ་ན་བསྒོ་བ་
ཞེས་བགྱིའམ། ཨུ་པ་ལི། མ་ཡིན་ནོ། །མཚམས་ཀྱི་སླད་རོལ་ན་མཆིས་པས་མཚམས་ཀྱི་ནང་
ན་མཆིས་པ་རྣམས་ལ་བསྒོ་ན་བསྒོ་བ་ཞེས་བགྱིའམ། ཨུ་པ་ལིམ་ཡིན་ནོ། །ཞེས་སོ། །དེ་
བཞིན་དུ་གཞན་རྣམས་ལའང་ཤེས་པར་བྱ་སྟེ། དེ་རྣམས་བྱ་བ་ངན་པ་ལས་བཟློག་པའི་ཕྱིར་
གསོལ་བཞིའི་ལས་ཀྱིས་དེ་ལྟར་མ་བྱེད་ཅིག་ཅེས་བསྒོ་བས་ན། བཟློག་པའི་ཕྱིར། ： བསྒོ་བའི་
ལས་ཡིན་ན། དེ་ཐམས་ཅད་ལ་ཚིག་འཇམ་པོས་བཞམས་ཏེ་དེ་ལྟར་མ་བྱེད་ཅེས་གྲོས་འདེབས་
པའི་བསྒོ་བ་བྱེད་པའི་བཞམས་བསྒོ་སྔོན་དུ་འགྲོ་དགོས་ལ། ཁྱད་པར། ཁྱིམ་སུན་འབྱིན་པ་
གླེང་དྲན་དང་བསྐྲད་པ་སྔོན་དུ་འགྲོ་དགོས། བཀའ་བློ་མི་བདེ་བ་ལ་གླེང་དྲན་སྔོན་དུ་འགྲོ་
དགོས་སོ། །འདི་དང་གྲངས་སུ་གཞུག་པ་ནི། མི་མཐུན་པའི་ལས་ཡིན་ཡང་། ཆད་ལས་
དངོས་ནི་མ་ཡིན་ཏེ། བྱ་བ་ངན་པ་ལས་བཟློག་པའི་ཕྱིར་གྲོས་འདེབས་ཙམ་མོ། །
གསུམ་པ་ནི། འཐབ་ཀྲོལ་བྱེད་པ་ལ། དགེ་འདུན་ལ་འཕྲལ་ལ་གནོད་པ་སྤང་བའི་དོན་
དུ་འཐབ་ཀྲོལ་བྱེད་པ་ལ། རྒྱུན་མི་གཅོད་ན། གནས་ནས་འབྱིན་ནོ། །ཞེས་བསྡིགས་པའི་
ནན་ཏུར་དང་། དགེ་འདུན་ལྷག་མའི་ལྟུང་བ་ཕྱིར་མི་འཆོས་པར་རྒྱུན་དུ་བྱེད་པ་ལ། གང་ཟག་
དམན་པ་ཆིག་རྐྱ་ཐུབ་པ་མིན་པས་གཞན་ལ་གནས་བཅའ་ཞིང་སྡོད་ཅིག་ཅེས་སྨད་པའི་ནན་
ཏུར་དང་། བསླབ་པ་དང་འགལ་བའི་སྒོ་ནས་ཁྱིམ་པ་སུན་འབྱིན་པ་སྟེ་མ་དད་པར་བྱེད་པ་ལ།
ཁྱིམ་པ་མ་རངས་པ་སྤང་བའི་དོན་དུ་སུན་ཕྱུང་བའི་གནས་ནས་བསྐྲད་པའི་ནན་ཏུར་དང་།
ཁྱིམ་པ་ལ་བརྙས་ཐབས་བྱེད་པ་ལ་ཁྱིམ་པ་ཡི་ཆད་པ་བསལ་བའི་དོན་དུ་ཁྱོད་ལས་ཀྱི་མཐའ་འདི་
མ་བཏང་གི་བར་དུ་ངེད་ཀྱང་ཁྱེད་ལ་མཛའ་གཅུགས་དང་དགའ་བའི་དངོས་པོ་ཕྱིར་བསྡུས་ནས་
ཕྱིར་འགྱེད་པར་བྱེད་དོ། །ཞེས་པ་ཕྱིར་འགྱེད་ནན་ཏུར་དང་། གཞུང་དམ་པའི་འགྱུར་ལས།
སླར་བསྡུམ་པ་དང་ཞེས་འབྱུང་སྟེ། དོན་འགྱུར་དུ་སྣང་ངོ་། །ལྟུང་བ་གླེང་བའི་སྐབས་མི་འབྱེད་
པ་ལ། བརྗོད་བཅས་དང་མི་བསྡམས་པས་མ་ཐུལ་ན།། གསོ་སྦྱོང་བཞག་པ། དེས་མ་ཐུལ་ན།
དགག་དབྱེ་བཞག་པ་རྣམས་ཏེ། དེ་རྣམས་ལ་སོ་སོའི་གཞི་མཚན་ཉིད་དང་ལྡན་པ་དགོས་ཏེ།
346



༄༅།།ལས་བརྒྱ་རྩ་གཅིག་གི་རྣམ་པར་བབུད་པ།
དེ་ཡང་དགེ་སློང་གི་སྡོམ་པ་གསོ་བ་ལ་ཞུགས་པ་ཡན་ཆད་དང་ལྡན་པ། རང་བཞིན་དུ་གནས་
པ། ནད་པ་མ་ཡིན་པ། གཟུགས་གཞན་དུ་བསྒྱུར་ཞིང་མི་སྣང་བར་བྱས་པ་མ་ཡིན་པ། ཤེས་
པ་དང་བསོད་ནམས་ཆེན་པོ་དང་ མདོ་སྡེ་དང། འདུལ་བ་དང་། མ་མོ་འཛིན་པ་དང་།
ཐོས་པ་དང་། ཕྱོགས་དང་། འཁོར་མང་པོ་དག་ལ་ནི། སྦོམ་པོའོ། །ཞེས་གསུངས་པས། དེ་
དྲུག་ལ་ནན་ཏུར་བྱས་ན། དགེ་འདུན་བྱེ་འགྱུར་གྱི་དགག་བྱ་ཡོད་པས། དྲུག་པོ་མ་ཡིན་པ།
ཆོས་གཞན་པའི་ཕྱོགས་སུ་མ་སོང་བ། ཚོགས་སུ་མ་ཚང་བ། ནང་དང་བཅས་པ་མ་ཡིན་པ།
སྔར་གནས་ནས་མ་ཕྱུང་བ། བཞམས་བསྒོ་བྱས་ལ་ཆགས་པ་དང་ལྡན་པ་གཞིར་བཞག་པའི་
སྟེང་དུ་གཞི་སོ་སོའི་ཐུན་མོང་མ་ཡིན་པ། བསྡིགས་པ་ནན་ཏུར་གྱི་གཞི་འཐབ་ཀྲོལ་བྱེད་པར་
ཤེས་ཤིང་། ཁས་ལེན་དུ་བཅུག་པ་ལ་བྱ་བ་ལྟ་བུའོ། །བསྡིགས། སྨད། བསྐྲད། ཕྱིར་འགྱེད་
བཞི་བྱས་པ་ནི། ས་གཞན་དུ་གནས་པ་ཡང་ཡིན། ནན་ཏུར་ཡང་ཡིན་ནོ། །གསོ་སྦྱོང་བཞག་
པ་དང་། དགག་དབྱེ་བཞག་པ་གཉིས་ནི། ནན་ཏུར་ཡིན་ཡང་ས་གཞན་དུ་གནས་པ་མིན་
ནོ། །
བཞི་པ་ནི། ལྟུང་བར་གྲགས་པ་ཕྱིར་མ་བཅོས་པ་ཕྱིར་བཅོས་སུ་མི་རུང་བ་ལ། གླེང་
དྲན་བྱས་ནས་ལྟུང་བ་ཁས་བླངས་ཀྱང་ཕྱིར་མི་འཆོས་པ་ལ་ཕྱིར་མི་འཆོས་པའི་གནས་དབྱུང་།
ལྟུང་བ་མ་མཐོང་ཞེས་ཟེར་ཞིང་ཕྱིར་བཅོས་པ་རྗེས་སུ་སྒྲུབ་པར་མི་འདོད་པ་ལ་མ་མཐོང་བ་
གནས་དབྱུང་། ལྟུང་བ་སྡེ་ལྔ་སོགས་མཐོ་རིས་དང་ཐར་པའི་བར་ཆད་དུ་མི་འགྱུར་རོ། །ཞེས་
སྡིག་ལྟ་འཛིན་པ་བཟློག་པའི་ཕྱིར་བསྒོ་བའི་ལས་བྱས་ཀྱང་མི་གཏོང་བ་ལ་སྡིག་ལྟ་མི་གཏོང་བ་
གནས་ནས་དབྱུང་བ་དང་། དགེ་སློང་མ་དང་འདྲེས་ཤིང་གནས་པ། གནས་ནས་དབྱུང་བ་
དང་བཞི་ལ། ལུང་དང་ལས་བརྒྱ་རྩ་གཅིག་ནས་ལས་དངོས་སུ་གསུངས་ལ། འཐབ་ཀྲོལ་ལ་
འབད་པས་མ་ལོག་ན། ཉེ་བར་ཞི་བར་བྱ་བའི་གནས་ནས་དབྱུང་བར་བྱའོ། །རྣམ་པར་
གཏན་ལ་འབེབས་པ་ལ་གྱུར་པ་ལས་ཉེ་བར་ཞི་བས་སོ། །འཐབ་ཀྲོལ་གྱི་རྒྱུ་ཉེ་བར་སྒྲུབ་པ་ལ་
ཡང་གནས་ནས་དབྱུང་བར་བྱ་བ་ཉིད་དོ། །ཞེས་ཏེ། དེ་ལྟར་གནས་དབྱུང་གསུམ་ལ་ལས་
དངོས་སུ་མ་གསུངས་ཀྱང་གོང་དང་རིགས་འདྲ། དེ་ལྟར་བདུན་པོ་ལ་སྔར་གྱི་ནན་ཏུར་སྤྱིའི་
གཞིར་བཞག་གི་སྟེང་དུ་གནས་དབྱུང་སོ་སོའི་གཞི་བཤགས་བྱ་ཡན་ཆོད་ཀྱི་ལྟུང་བ་ཁས་བླངས་
ནས་ཕྱིར་མི་འཆོས་པ་དགོས་པ་ལྟ་བུའོ། །དེ་ལྟར་བདུན་པོ་དེ། དགེ་འདུན་གྱི་ཆོས་དང་ཟང་ག
347



༄༅ །དཔལ་ལྡན་ས་སྐྱ་པའི་གསུང་རཔ་གྲགས་ཆེན་བཅོ་བརྒྱུད་ལས། པོད་དང་པོ།
ཟིང་གི་ལོངས་སྤྱོད་ཀྱིས་སྤངས་པའི་ཕྱིར་སྤངས་པའི་ལས་ཞེས་བྱ། སྔར་གྱི་དྲུག་པོ་དམའ་
དབབ་པའི་ལས་ཞེས་བྱའི། སྤངས་པའི་ལས་མ་ཡིན་ལ། བཅུ་གསུམ་པོ་ཐམས་ཅད་ཀྱང་ནན་
ཏུར་གྱི་ལས་སུ་གཅིག་གོ །བཙུན་པ། བསྡིགས་པའི་ལས་སུ་འོས་པ་ཞིག་ལ་ཆད་པས་བཅད་པ་
དང་། སླར་མ་བགྱིས་པ་དང་སྡིག་པ་ལ་ལྟ་བ་སླར་མ་གཏང་བའི་སླད་དུ་སྤངས་པའི་ལས་བགྱིས་
ན་ལས་བགྱིས་པ་ཞེས་བགྱིའམ། ཨུ་པ་ལི། མ་བྱས་པ་ཞེས་བྱའོ། །དེའི་ཅིའི་ཕྱིར་ཞེ་ན། ཨུ་
པ་ལི། དམའ་དབབ་པའི་ལས་ནི་གཞན་ནོ། །སྤངས་པའི་ལས་ནི་གཞན་ནོ། །ཞེས་སོ། །
བཞི་པ་བྱིན་གྱིས་བརླབ་པའི་ལས་ནི། ལས་བྱེད་པའི་ཚེ་དགེ་འདུན་ཐམས་ཅད་ལྟུང་བ་
དང་བཅས་པར་གྱུར་ན། ལྟུང་བ་ཐུན་མོང་བ་བྱིན་གྱིས་བརླབ་པ་དང་། ལྟུང་བ་དེ་ལ་དགེ་
འདུན་ཐམས་ཅད་ཡིད་གཉིས་སུ་གྱུར་ན། བྱིན་གྱིས་བརླབ་པ་དང་། ལྟུང་བ་ཕྱིར་རྩོད་པ་གྱུར་
ན། བྱིན་གྱིས་བརླབ་པ་དང། ལྟུང་བ་དེ་ནི་གང་ཡིན། དེ་ལས་ཇི་ལྟར་ལྡང་བར་འགྱུར་ཞེས་
མ་ངེས་ན། བྱིན་གྱིས་བརླབ་པ་དང་བཞི་སྟེ། དེ་ལ་གསོ་སྦྱོང་དང་། དགག་དབྱེ་ལ་བཞི་བཞི་
སྟེ་བརྒྱད། ཤི་བའི་རྫས་དང་ནོར་དང་འདྲ་བ་བྱིན་གྱིས་བརླབ་པ་དང་དགུ་སྟེ། རྒྱ་ཆེར་འགྲེལ་
དུ། དགེ་འདུན་གྱིས་བྱིན་གྱིས་བརླབ་པ་ཞེས་བྱ་བས་ནི། དགེ་འདུན་གྱིས་བྱིན་གྱིས་བརླབ་
པའི་ལས་དགུ་བསྟན་ཏེ། གསོ་སྦྱོང་གི་ཚེ་དགེ་འདུན་ལྟུང་བ་དང་བཅས་པ་དང་། ཡིད་གཉིས་
དང་བཅས་པ་དང་། རྩོད་པར་འགྱུར་བ་དང་། ངེས་པ་ཉིད་མ་ཡིན་པར་འགྱུར་བ་དང་།
དགག་དབྱེའི་ཚེ་དགེ་འདུན་ལྟུང་བ་དང་བཅས་པ་དང་། ཡིད་གཉིས་དང་བཅས་པ་དང་།
རྩོད་པར་གྱུར་པ་དང་། ངེས་པ་ཉིད་མ་ཡིན་པར་འགྱུར་བ་དང་། ཤི་བའི་རྫས་དང་། ནོར་
དང་འདྲ་བ་བྱིན་གྱིས་བརླབ་པའོ། །ཞེས་སོ། །དེ་ལ་ཡང་སོ་སོའི་གཞི་མཚན་ཉིད་དང་ལྡན་པ་
དགོས་ཏེ། དཔེར་ན། ལྟུང་མཐུན་བྱིན་རླབས་ལ་དགེ་འདུན་ཐམས་ཅད་ལྟུང་བ་མཐུན་པར་
དྲན་པར་ནུས་པ། བསྡོམས་པས་ཕྱིར་བཅོས་ནུས་པ་མ་ཡིན་པ། བཤགས་ཡུལ་མེད་པའམ་
ཡོད་ཀྱང་བཤགས་པས་ཕྱིར་འཆོས་མི་ནུས་པ་དགོས་པ་ལྟ་བུའོ། །
ལྔ་པ་ཞལ་ཏ་པ་ཆོས་གོས་ངན་པ་ལ་རས་ཡུག་ཆེན་སྦྱིན་པ་དང་། དགེ་འདུན་ཆོས་གོས་
ངན་པ་ལ་རས་ཡུག་ཆེན་སྦྱིན་པ་ལ་བློ་མཐུན་པའི་ཕྱིར་གསོལ་བའི་ལས་བྱ་བ་དང་། དགེ་སློང་
གི་སྲ་བརྐྱང་འདིང་བ་ལ་སྲ་བརྐྱང་བསྟན་པ་ལ་གསོལ་བའི་ལས་དང་གསུམ་སྟེ། འགྲེལ་པར།
པ
སྦྱིན་པ་ཞེས་བྱ་བས་ནི། དགེ་འདུན་གྱི་ཆོས་གོས་སྦྱིན་པའི་ལས་གཅིག་བསྟན་ཏེ་ཞེས་སོ། །
348



༄༅།  །ལས་བརྒྱ་རྩ་གཅིག་གི་རྣམ་པར་བཤད་པ།
.
,
དྲུག་པ་ལ། གསོ་སྦྱོང་ལ་སོ་སོར་ཐར་པའི་མདོ་འདོན་པའི་ཕྱིར་གསོལ་བའི་ལས་དང་།
དགག་དབྱེ་བྱ་བའི་ཕྱིར་གསོལ་བའི་ལས་དང་། ནང་དུ་བར་ཆད་དྲི་བའི་ཕྱིར་གསོལ་བའི་ལས་
ཏེ། འགྲེལ་པར། རྗེས་སུ་གནང་བ་ཞེས་བྱ་བས་ནི། རྗེས་སུ་གནང་བའི་ལས་བཞི་བསྟན་ཏེ།
གསང་སྟེ་དྲི་བ་དང་། ནང་དུ་དྲི་བ་དང༌། གསོ་སྦྱོང་བྱ་བ་དང་། དགག་དབྱེ་བྱ་བ་རྗེས་སུ་
གནང་བའོ། །ཞེས་སོ། །
བདུན་པ་ལ། ཚུལ་ཤིང་བྲིམ་པ་དང་། དབྱར་གནས་པར་ཁས་བླང་བའི་ཕྱིར་གསོལ་
བའི་ལས་དང་། དགེ་སློང་ཕོ་མོའི་ཁྱིམ་སུན་འབྱིན་པས་སྐྱེ་བོ་ཕལ་མོ་ཆེ་མ་དད་པར་བྱེད་པ་ལ་
དགེ་སློང་མི་སྤྲོ་ན། དགེ་འདུན་གྱིས་ཁྱིམ་དུ་གོ་བར་བྱ་བའི་ཕྱིར་གསོལ་བའི་ལས་བྱ་བ་སྟེ།
འགྲེལ་པར། རང་གི་དོན་ལ་སྦྱར་བའི་ལན་གཉིས་བསྟན་ཏེ། གནས་ངན་ལེན་བརྗོད་པ་དང་།
ཚུལ་ཤིང་བླང་བ་དང་། དབྱར་གནས་པར་ཁས་བླང་བ་ལ་སྦྱར་བའོ། །ཞེས་སོ། །
བརྒྱུད་པ་དགེ་སློང་དང་དགེ་སློང་མ་དང་འདྲེས་ཤིང་གནས་པ་གནས་ནས་ཕྱུང་བ་ལ་
དགེ་སློང་མས་ཕྱག་མི་བྱ་བའི་སྡོམ་པ་སྦྱིན་པ་ལ་གསོལ་གཉིས་ཀྱི་ལས་དང་། དགེ་སློང་སྨྱོ་ཞིང་
སེམས་འཁྲུལ་པ་ལས་ཀྱི་གནས་སུ་རད་རོད་བྱེད་པ་མི་མཐུན་པའི་ལས་ཀྱི་གནང་བ་སྦྱིན་པ་ལ་
གསོལ་གཉིས་ཀྱི་ལས་དང་། འདི་སྦྱིན་པའི་ལས་སུ་བྱེད་པ་ནི། མི་འཐད་དེ། གསོལ་བ་གདབ་
པ་མེད་པའི་ཕྱིར་དང་། སྨྱོན་པ་ལ་དགོས་པ་ཅི་ཡང་མེད་ཀྱི་དགེ་འདུན་ལས་ལ་མི་མཐུན་པ་སྤོང་
བའི་དོན་དུ་ནང་ཁྲིམས་འཆའ་བ་ཡིན་པའི་ཕྱིར་རོ། །གཙུག་ལག་ཁང་མཚམས་ཐ་དད་པ་
གཉིས་ཀྱི་རྙེད་པ་གཅིག་ཏུ་བྱ་བ་ལ་གསོལ་གཉིས་ཏེ། འགྲེལ་པར་རབ་ཏུ་བྱུང་བ་ལ་མཁོ་བ་
རྣམ་པར་གཞག་པ་བཅུ་དྲུག་གསུངས་པ་ལས་འདིར་གསུམ་བསྟན་ནོ། །དེ་རྣམས་ལའང་ས་
སོའི་གཞི་མཚན་ཉིད་དང་ལྡན་པ་དགོས་ཏེ། དེ་ལྟ་མིན་ན། མི་འཆགས་པས་སོ། །དེ་རྣམས་
འདུལ་བ་བསྡུ་བར་སེམས་ཅན་དུ་བགྲང་བའི་གཞི་ལས་ནི། རབ་ཏུ་བྱུང་བ་དང་། བསྙེན་པར་
རྫོགས་པ་དང་། དགར་བ་དང་། བསྐྲད་པ་དང་། ཞག་བདུན་དང་། ཉི་ཤུ་དང་བཞི་བཅུར་
བྱིན་གྱིས་བརླབ་པ་དང་། གང་ཟག་ཡིད་མཐུན་པར་བྱ་བ་དང་། ལྟུང་བ་ལས་བསླང་བ་དང།
དབྱར་གནས་པར་ཁས་བླང་བ་དང་། སེམས་ཅན་ལ་ཕན་གདགས་པ་དང་། སེམས་ཅན་ལ་
ཆད་པས་བཅད་པའི་ལས་གང་ཡིན་པས་སེམས་ཅན་དུ་བགྲང་བའི་གཞིའི་ལས་ཞེས་བྱའོ། །
ཞེས་སེམས་ཅན་དུ་བགྲང་བའི་ལས་སུ་བཤད་ལ། སེམས་ཅན་དམིགས་བསལ་ཅན་མེད་པའི་
349



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་4
ཕྱིར་དགེ་འདུན་གྱི་འཕྲིན་ལས་ལ་བློ་མཐུན་པའི་ལས་སུ་བསྡུའོ། །འོ་ན། བསྒྲུབ་བྱ་དགེ་འདུན་
ལ་བྱེད་པ་ཡིན་ན། ཚོགས་ཀྱིས་ཚོགས་ཀྱི་ལས་སུ་འགྱུར་བའི་ཕྱིར་དང་། དགེ་འདུན་གྱི་བྱ་བའི་
ལས་སོ་སོ་ཐར་པའི་མདོ་འདོན་པ་ལྟ་བུ་ལ་བྱས་ན། བསྒྲུབ་བྱ་སེམས་ཅན་ལ་བྱ་བར་མི་འགྱུར་
སྙམ་ན། སྐྱོན་མེད་དེ། སོ་སོ་ཐར་པའི་མདོ་འདོན་པ་དང་འདོན་པ་པོ་ཐ་དད་མེད་པའི་ཕྱིར་
སེམས་ཅན་ལ་བྱ་བ་མ་ཡིན་པའི་སྐྱོན་མེད། དགེ་འདུན་ཐམས་ཅད་བསྒྲུབ་བྱར་བྱས་ནས་ལས་
བྱེད་པ་མ་ཡིན་པས་ཚོགས་ཀྱིས་ཚོགས་ཀྱི་ལས་བྱས་པའི་སྐྱོན་མེད་དོ། །ཁ་ཅིག ། བསྙེན་
རྫོགས་དང་དགེ་སློང་མའི་སྡོམ་པ་སྦྱིན་པ། བསྙེན་པར་རྫོགས་པའི་རྟེན་ལ་བྱེད་པར་འདོད་པ
ཆེས་འཁྲུལ་ཏེ། དགོས་པ་མེད་པའི་ཕྱིར་རོ། །ཡང་བསྙེན་རྫོགས་ཀྱི་རྟེན་ལ་བྱི་བའི་ལས་
ཐམས་ཅད་སྦྱིན་པའི་ལས། བསྐོ་བའི་ལས། ཆད་པས་བཅད་པའི་ལས་དང་གསུམ་དུ་གྲོངས་
ངེས་པར་འདོད་པའང་མི་འཐད་དེ། ལྟུང་བ་བྱིན་གྱིས་བརླབ་པ་སོགས་དེ་དག་གང་ཡང་མ་
ཡིན་པའི་ཕྱིར་རོ། །སློབ་དཔོན་དུལ་ལྷས། དགོས་ཆེད་ཀྱི་སྒོ་ནས་ལས་ཀྱི་རིགས་བཅུ་གསུམ་
དུ་བསྡུ་བ་མཛད་དེ། ཆད་པ་དང་། བསྒོ་བ་དང་། རྩོད་པ་ཞི་བར་བྱ་བ་དང་། ས་གོང་མར་
སྤོ་བ་དང་ དགེ་འདུན་ལ་མཁོ་བ་རྣམ་པར་གཞག་པ་བྱུང་བ་དག་ལ་ནི། གསོལ་བ་བརྗོད་པ་
གསུམ་དང་བཅས་པའོ། །བསྐོ་བ་དང་རབ་ཏུ་བྱུང་བ་ལ་མཁོ་བ་རྣམ་པར་གཞག་པའི་བྱ་བ་
དག་ལ་ནི། བརྗོད་པ་གཅིག་དང་བཅས་པའོ། །རྗེས་སུ་གནང་བ་དང་། དགེ་འདུན་གྱིས་
བྱིན་གྱིས་བརླབ་པ་དང། སྦྱིན་པ་དང་། རང་གི་དོན་ལ་སྦྱར་བ་དང་། བགྲང་བ་དང་། ཁྱིམ་
པའི་དོན་རྣམ་པར་གཞག་པ་བྱ་བ་དང་། བྱུང་བ་དག་ལ་ནི་འབའ་ཞིག་གོ །ཞེས་གསུངས་པ་
སྟེ། འདིར་འཕགས་པ་ཐོགས་མེད་ཀྱིས་བསྒྲུབ་བྱ་སེམས་ཅན་དང་སེམས་ཅན་མ་ཡིན་པ་ལ་བྱ་
བ་གཉིས་སུ་བསྡུས་པའི་ལུགས་སུ་བྱས་པའོ། །
གཉིས་པ་བསྙེན་པར་མ་རྫོགས་པའི་རྟེན་ལ་བྱ་བ་ལ། སྦྱིན་པའི་ལས། མི་མཐུན་པའི་
པ་གཉིས་ཀྱི་དང་པོ་ལ། དགེ་ཚུལ་ལ་བསྙེན་རྫོགས་ཀྱི་སྡོམ་པ་སྦྱིན་པ་དང་། དགེ་ཚུལ་མ་ལ་
བསླབ་པའི་སྡོམ་པ་སྦྱིན་པ་དང་། དགེ་སློབ་མ་ལ་ཚངས་སྤྱོད་ལ་ཉེར་གནས་ཀྱི་སྡོམ་པ་སྦྱིན་པ་
དང་། དེ་ལ་དགེ་སློང་མའི་བསྙེན་པར་རྫོགས་པའི་སྡོམ་པ་སྦྱིན་པ་དང་། དགེ་ཚུལ་དབྱར་ཁས་
བླངས་ནས་མཚམས་ཀྱི་ཕྱི་རོལ་དུ་འགྲོ་བ་ལ་ཞག་བཞི་བཅུའི་གནང་བ་སྦྱིན་པ་དང་། དགེ་ཚུལ་
ལ་བསླབ་པ་སྦྱིན་པ་ཡོད་པར་གསུངས་པ་ལྟར་ན། བསླབ་པ་སྦྱིན་པ་དང། དྲན་པས་འདུལ་བ་*
ལས་ག
350



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་
སྦྱིན་པ་དང་། མ་སྨྱོས་པས་འདུལ་བ་སྦྱིན་པ་དང་། ངོ་བོ་ཉིད་ཚོལ་བ་དང་། མཐུན་པ་སྦྱིན་
རྣམས་སོ། །ཁ་ཅིག །ཁང་པའི་བསྟན་པ་སྦྱིན་པ་དང། ཁང་ཆེན་གྱི་བསྟན་པ་སྦྱིན་པ་སོགས་
ཀྱང་འདོད་དེ། བརྟག་གོ །
གཉིས་པ་མི་མཐུན་པའི་ལས་ལ། བཙུན་པ། བསྙེན་པར་མ་རྫོགས་པ་ཞིག་ལ་དགེ་
འདུན་གྱིས་ནོངས་པ་ངོར་བརྗོད་ཅིང་དཔྱས་འདོགས་པ་བགྲངས་པར་འགྱུར་ལ་བསྙེན་པར་མ་
རྫོགས་པར་ནོངས་པ་ངོར་བརྗོད་ཅིང་དཔྱས་འདོགས་ན་ཅིར་འགྱུར། ཉེས་བྱས་སོ། །ཞེས་
གསུངས་པའི་ཕྱིར་གྲངས་སུ་གཞུག་པ་དང་། དགེ་ཚུལ་སྡིག་ལྟ་ཅན་ལ་བཟློག་པའི་ཕྱིར་བསྒོ་
བའི་ལས་དང་། དེ་ལས་མ་བཏང་ན་བསྙིལ་བའི་ལས་ཏེ། བསྙིལ་བ་ནི། སྨད་པ་ཉིད་དུ་རྣམ་
པར་གཞག་གི །སྤངས་པ་གནས་དབྱུང་གི་ལས་མིན་ཏེ། བསྟན་པར་ཞུགས་ལ་ཡོངས་སུ་མ་
རྫོགས་པའི་ཕྱིར་ཞེས་བཤད་པ་ནི། གནས་དབྱུང་གཞན་རྣམས་ལའང་རིགས་པ་མཚུངས་ལ།
བསྡིགས་པ་དང་། བསྐྲད་པ་དང་། ཕྱིར་འགྱེད་དང་། གསོ་སྦྱོང་བཞག །དགག་དབྱེ་བཞག་
སོགས་རྣམས་དགེ་ཚུལ་ལའང་བྱ་སྟེ། བཙུན་པ། བཅོམ་ལྡན་འདས་ཀྱིས་ནི། ཆོས་གང་དང་
ལྡན་པའི་དགེ་སློང་དེ་ལ་དམའ་དབབ་པའི་ལས་དང་། སྤངས་པའི་ལས་དང། རྣམ་པར་དག་
པའི་ལས་རྣམས་བྱའོ། །ཞེས་གསུངས་ན། བཙུན་པ། དེ་སྟེ། དགེ་སློང་མ་ལ་དེ་ལྟ་བུའི་ཆོས་
དང་ལྡན་པར་གྱུར་ན། དེ་དག་ལ་ཡང་ལས་དེ་རྣམས་བགྱིའམ། ཨུ་པ་ལི། བྱའོ། །བཙུན་པ།
དེ་སྟེ། དགེ་སློབ་མ་དང་། དགེ་ཚུལ་མ་དང་། དགེ་ཚུལ་ཕ་རྣམས་ཆོས་དེ་དག་དང་ལྡན་པར་
གྱུར་ན། དེ་དག་ལ་ཡང་ལས་དེ་རྣམས་བགྱིའམ། ཨུ་པ་ལི། རྣམ་པར་དག་པའི་ལས་མ་
གཏོགས་པར་ལས་གཞན་རྣམས་ནི་བྱའོ། །རབ་ཏུ་བྱུང་ཞིང་བསྙེན་པར་མ་རྫོགས་པ་ལ་ཡང་དེ་
དག་བྱ་བ་ཉིད་ཡིན་ནོ། །ཞེས་གསུངས་པའི་ཕྱིར། འོན་ཀྱང་དགེ་འདུན་ལྷག་མ་མེད་པའི་ཕྱིར་
སྨད་པ་ནན་ཏུར་དང་། སྤོ་མགུ་སོགས་མེད་དོ། །དེ་རྣམས་ལའང་ལས་སོ་སོའི་གཞི་མཚན་
ཉིད་དང་ལྡན་པ་དགོས་པ་སྔར་བཞིན་ནོ། །ཁ་སྐོང་བར་མི་འོས་པའི་ཕྱིར་བསྐོ་བའི་ལས་མེད།
ལས་གྲལ་དུ་འདུ་བར་མི་དབང་བའི་ཕྱིར་བྱིན་གྱིས་བརླབ་པ་སོགས་མེད་དོ། །
བཞི་པ་ལས་འཆགས་པ་བསམ་པའི་ཡན་ལག་ལ། དགེ་འདུན་གྱི་དང་། བསྒྲུབ་བྱའི་
བསམ་པའི་ཡན་ལག་གཉིས་ཀྱི་དང་པོ་ལ། འདུ་ཤེས་དང་། ཀུན་སློང་གཉིས་ཀྱི་དང་པོ་ནི།
ལས་ཐམས་ཅད་ལ་བྱེད་པ་པོ་དགེ་འདུན་གྱི་འདུ་ཤེས་གཙོ་བོ་ཡིན་ཏེ། བསྒྲུབ་བྱ་དོན་གྱི་མཚན་
351



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་ པོད་དང་པོ།
2ཉིད། བསྒྲུབ་བྱའི་དོན་སོ་སོའི་མཚན་ཉིད་དང་ལྡན་པ་དོན་ལ་ཡིན་པ་ལ། དགེ་འདུན་གྱིས་དེ་
ལྟར་ཤེས་པའམ་ཐེ་ཚོམ་ཟ་བས་ཀྱང་ལས་འཆགས་ཏེ། དོན་དང་འདུ་ཤེས་མཐུན་པའི་ཕྱིར་ཏེ།
འདུ་ཤེས་གཙོ་བོ་ཐམས་ཅད་ལ་དོན་དང་འདུ་ཤེས་མཐུན་པ་དགོས་པར་བཤད། འདུ་ཤེས་
གཙོ་བོ་ཉིད་ལ་ནི། དོན་ཇི་ལྟ་བ་ཉིད་ལ་ནི་དངོས་གཞིའོ། །ཡིད་གཉིས་ནི། འདུ་ཤེས་དང་
འདྲའོ། །ཞེས་གསུངས་སོ། །འོ་ན། ལོ་ཉི་ཤུ་མ་ལོན་པ་ལ་ལོན་པར་འདུ་ཤེས་པ་དེ་ལ། ལས་
མི་འཆགས་པར་འགྱུར་ཏེ། དོན་ཤེས་མཐུན་པ་མེད་པའི་ཕྱིར་རོ། །སྙམ་ན། མ་ལོན་པ་ལ་
ལོན་པར་འདུ་ཤེས་པ་ནི། བསྒྲུབ་བྱའི་འདུ་ཤེས་ཡིན། དགེ་འདུན་གྱིས་བསྒྲུབ་བྱས་ལོན་པར་
འདུ་ཤེས་པ་ལ་དེ་ལྟར་ཤེས་སམ། ཡིད་གཉིས་ཟ་ན། སྡོམ་པ་སྐྱེ་བར་འདུ་ཤེས་པ་ཡིན། དོན་
ལ་སྡོམ་པ་སྐྱེ་བའི་བར་ཆད་མེད་པ་ལ་དེ་ལྟར་འདུ་ཤེས་སམ། ཐེ་ཚོམ་ཟ་ན། དོན་ཤེས་མཐུན་
པ་ཡིན་ནོ། །སྡོམ་པ་སྐྱེ་བའི་བར་ཆད་ཅན་ནམ། མཚམས་སྔ་མ་བཅད་ཟིན་གྱི་སྟེང་དུ་དེ་ལྟར་
མ་ཤེས་ནས། ལས་བྱས་ན་མི་འཆགས་པ་ནི། དོན་དང་འདུ་ཤེས་མཐུན་པ་མེད་པའི་ཕྱིར་
རོ། །དེས་ན་ལྟུང་བ་བྱུང་བའི་གང་ཟག་དགེ་འདུན་གྱི་འདུ་ཤེས་ཇི་ལྟ་བ་བཞིན་དུ་ཕྱིར་བཅོས་
བྱ་དགོས་ཏེ། ཇི་སྐད་དུ། ལྟུང་བ་བྱུང་བ་ལ་ནི་འདུ་ཤེས་ཇི་ལྟ་བ་བཞིན་དུ་བསྒྲུབ་པར་བྱའོ། །
གཅིག་ལ་དེ་ལྟར་བསྙིལ་བ་དང་། མི་བསྙིལ་བ་དང་། ཕྱིར་བཅོས་པ་རྣམ་པ་དུ་མ་རིགས་པ་ཁོ་
ནའོ། །ཞེས་པས་ལྷག་མ་དང་བཅས་པར་འདུ་ཤེས་ན། བྱིན་གྱིས་བརླབས་པའམ་ཕྱིར་བཅོས་
བྱེད་དུ་བཅུག་སྟེ་ལས་བྱ། ལྷག་མེད་དུ་ཤེས་ནི་བསྐྲད་དེ་ལས་བྱ། ལྟུང་བ་བྱུང་བ་གཅིག་ལ་
བསྙིལ་བ་ལས་ལམ་ལས་སྤང་བ་དང༌། མི་བསྙིལ་བ་མི་སྤང་བ་དང་། བཤགས་པ་དང་།
བསྡམས་པ་སོགས་ཕྱིར་བཅོས་སུ་མི་རིགས་ཏེ། ལུང་དུ། གལ་ཏེ་ཕམ་པར་གྱུར་པ་དགུ་ཤེས་
ན། བསྙིལ་ཏེ་དགག་དབྱེ་བྱའོ། ། གལ་ཏེ་དགེ་འདུན་ལྷག་མ་དག་ཤེས་ན། བྱིན་གྱིས་
བརླབས་ཏེ་དགག་དབྱེ་བྱའོ། །གལ་ཏེ་སྤངས་པོ་དག་ཤེས་ན། བྱིན་གྱིས་བརླབས་ཏེ་དགག་
དབྱེ་བྱའོ། །གལ་ཏེ་ལྟུང་བྱེད་དག་ཤེས་ན། བཤགས་ཏེ་དགག་དབྱེ་བྱའོ། །གལ་ཏེ་སོ་སོར་
བཤགས་པ་དག་ཤེས་ན། སོ་སོར་བཤགས་ཏེ་དགག་དབྱེ་བྱའོ། །གལ་ཏེ་བཤགས་པར་བྱ་བའི་
ཉེས་བྱས་དག་ཤེས་ན། བཤགས་ཏེ་དགག་དབྱེ་བྱའོ། །གལ་ཏེ་བསྡམ་པར་བྱ་བའི་ཉེས་བྱས་
དག་ཤེས་ན། བསྡམས་ཏེ་དགག་དབྱེ་བྱའོ། །ཞེས་སོ། །ལས་སྒྲུབ་པར་བྱེད་པ་པོའི་དགེ་
འདུན་དང་ལས་མཁན་ཡང་སོ་སོའི་རང་རྒྱུད་མ་དག་པར་ཤེས་ཀྱངང་ཕན་ཚུན་མཐོང་ཐོས་
352



༄༅ །།ལས་བརྒྱ་རྩ་གཅིག་ལ་རྣམ་པར་བཤད་པ།
དོགས་གསུམ་གྱི་སྐྱོན་མེད་པས་དག་པར་ཤེས་ན། མཐོང་ཐོས་དོགས་གསུམ་མེད་ན། དག་པ་
ཡིན་ལ། དེར་ཤེས་ན། དོན་ཤེས་མཐུན་པས་ལས་འཆགས་ལ། ལས་དེ་སྒྲུབ་པའི་ཆོ་ག་ཡང་
བསྒྲུབ་བྱ་དེ་ལ་ཆོ་ག་དེ་བྱ་བར་རིགས་པ་འདུ་ཤེས་པའི་དོན་ཤེས་མཐུན་ན་འཆགས་ཏེ། ཐམས་
ཅད་དཔྱད་པ་ཐ་སྙད་པ་ཡིན་པའི་ཕྱིར་རོ། །
གཉིས་པ་ཀུན་སློང་ལ། མྱ་ངན་ལས་འདས་པའི་བསམ་པས་ཟིན་པ། བསམ་པ་ཐག་
པ་ནས་ལས་དེ་བྱེད་པར་འདོད་པ་བསྟན་པ་དང་། སེམས་ཅན་ལ་ཕན་པར་འདོད་པའམ།
དགེ་འདུན་བདེ་བ་ལ་རེག་པའམ། རང་གཞན་གྱི་ཚུལ་ཁྲིམས་རྣམ་པར་དག་པ་སོགས་སྐབས་
གང་ཡིན་དེའི་དགོས་པ་དེའི་དོན་དུ་བསམ་པ་སྟེ། གསུམ་དང་ལྡན་པ་དགོས་ཏེ། དང་པོ་ངེས་
པར་འབྱུང་བའི་ཚུལ་ཁྲིམས་ཀྱི་དབང་དུ་བྱས་ཏེ། ཞེས་གསུངས་པས་སོ། །
གཉིས་པ་ནི། བཞད་གད་ཀྱི་དངོས་པོས་ནི་གང་གིར་ཡང་མི་འགྱུར་རོ། །ཞེས་པས།
ཀུ་རེའི་བསམ་པས་ལས་བྱས་པ་ཐམས་ཅད་གང་གིའང་ཡན་ལག་ཏུ་མི་འགྱུར་བས། ཞེ་ཐག་པ་
ནས་བྱ་དགོས་ཏེ། དགེ་སློང་བྲམ་ཟེའི་བུ་མོས་ཞུས་པ་ལས། གང་གིས་འཕྱར་གཡེང་གི་བསམ་
པས་རྗེས་སུ་བསྒྲགས་ཤིང་ཚུལ་ཤིང་དུ་རྩོམ་པ། དགེ་འདུན་བྱེ་བར་བརྗོད་པར་བགྱིའམ། ཉེ་
བར་འཁོར། མི་བྱའོ། །ལས་བགྱིད་པ་ལས་ལྟུང་བ་ཅིར་འགྱུར། དབྱེན་གྱི་སྐབས་ཀྱི་ཉེས་པ་
སྦོམ་པོར་འགྱུར་རོ། ། གལ་ཏེ་དགེ་འདུན་གྱིས་ཤེས་ན། དགེ་འདུན་ཐམས་ཅད་ལ་འགལ་
ཚབས་ཅན་དུ་འགྱུར་རོ། །ཞེས་གསུངས་པ་ཡིན་ནོ། །
གསུམ་པ་བསྒྲུབ་བྱ་སེམས་ཅན་གཞན་ལ་བྱ་བ་རྣམས་ལ་ཕན་སེམས་དགོས་ཏེ། ལྔ་ཚན་
ལས། དགེ་སློང་གིས་བྱམས་པའི་སེམས་དང། སྙིང་རྗེའི་སེམས་དང་། ཕན་པའི་སེམས་པ
དང་། རྗེས་སུ་བརྩེ་བའི་སེམས་དང་། བསླང་བར་འདོད་པའི་སེམས་ཀྱིས་གླེང་བར་བྱའོ། །
ཞེས་པ་བཞིན་ནོ། །སེམས་ཅན་མ་ཡིན་པ་ལ་བྱ་བ་རྣམས་ལའང་བསྟན་པ་ལ་ཕན་པ་དང་།། །
དགེ་འདུན་བདེ་བ་ལ་རེག་པ་ལ་སོགས་པའི་ཆེད་དུ་བསམ་པ་དགོས་སོ། །
གཉིས་པ་བསྒྲུབ་བྱའི་ལ། སེམས་ཅན་མ་ཡིན་པ་ལ་བྱ་བ་རྣམས་ལ་བསྒྲུབ་བྱའི་བསམ་པ་
མི་དགོས། སེམས་ཅན་ལ་བྱ་བས་བྱིན་གྱིས་བརླབ་པའི་ལས་དང་འཕྲིན་ལས་ལ་བློ་མཐུན་པའི་
ལས་དགེ་འདུན་གྱིས་བསམ་པས་ཆོག་གོ ། ལས་གསུམ་ལ། བསྒྲུབ་བྱའི་འདུ་ཤེས་དང་ཀུན་
སློང་གི་ཡན་ལག་གཉིས་ལས། དང་པོ་ནི། སྦྱིན་པའི་ལས་དང་། བསྐོ་བའི་ལས་ལ་བསྒྲུབ་བྱའི་
353



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ག
བདགེ་འདུན་ལས་བྱེད་པ་དང་བཅས་པ་དག་པ། ལས་སྒྲུབ་པར་བྱེད་པ་འོས་པ་དང་། ལས་དེ་
ཡང་ཆོས་དང་ལྡན་པ་དང་། བདག་ཉིད་ཀྱང་ལས་དེ་བྱ་བར་འོས་པའི་འདུ་ཤེས་མ་འཁྲུལ་བ་
དགོས། འོ་ན། ལས་བྱེད་པ་ཚུལ་ཁྲིམས་འཆལ་བས་བྱས་ན། ལས་མི་འཆགས་པར་འགྱུར་
།ཞེ་ན། ལས་བྱེད་པ་ཚུལ་ཁྲིམས་འཆལ་པ་ལས་བསྒྲུབ་བྱས་མཐོང་ཐོས་དོགས་གསུམ་གྱི་
སྒོ་ནས་ཤེས་ན། ལས་མི་འཆགས་སོ། ། དངོས་དོན་ལ་ཚུལ་ཁྲིམས་འཆལ་པ་ཡིན་ཡང་།
བསྒྲུབ་བྱའི་ངོས་ནས་མཐོང་ཐོས་དོགས་གསུམ་གྱི་སྐྱོན་མེད་ན་དག་པ་ཡིན་ལ། དེ་ལ་དེ་ལྟར་
ཤེས་ན། དོན་དང་འདུ་ཤེས་མཐུན་པས་འདུ་ཤེས་མ་འཕྲུལ་བར་གཞུག་སྟེ། ལས་ཐམས་ཅད་
དཔྱད་པ་ཐ་སྙད་པའི་འདུ་ཤེས་ཀྱིས་འཇུག་པའི་ཕྱིར་རོ། །དེ་ལྟ་མ་ཡིན་ན། སྒྲུབ་མི་ནུས་པའི་
སྐྱོན་དུ་འགྱུར་ཏེ། ལྷའི་མིག་དང་རྣ་བ་སོགས་མངོན་ཤེས་ཀྱིས་སྤྱོད་པ་ནི་བཀག་ལ། དེ་ལས་
གཞན་གྱིས་དག་མ་དག་མི་ཤེས་པའི་ཕྱིར་རོ། །འོད་ལྡན་ལས། ཚུལ་ཁྲིམས་འཆལ་པ་དེ་ཡང་
ཇི་ལྟར་ཤེས་པར་བྱ་ཞེ་ན། མཐོང་བ་དང། ཐོས་པ་དང་། དོགས་པ་རྣམས་ཀྱིས་སོ། །ཞེས་
བཤད་དོ། །གསུམ་པོ་འདི་དག་འདུལ་བ་ལས་བྱུང་བའི་ཐ་སྙད་ཀྱི་རྒྱུ་ཡིན་ནོ། །དེ་ལྟར་ཡང་
གཞུང་གི་གསོ་སྦྱོང་བཞག་པའི་གཞི་ལས། ལྷའི་མིག་དང་། རྣ་བ་དག་གིས་ཐ་སྙད་དུ་བྱ་བ་
བཀག་པ་ཡིན་ནོ། །དགེ་སློང་དག །ལྷའི་མིག་ནི། ཐ་སྙད་དུ་བྱ་བ་མ་ཡིན་པས། ལྷའི་མིག་
གིས་བལྟས་ནས་དགེ་སློང་དེ་ལ་གླེང་ཞིང་སྐུར་བར་མི་བྱའོ། །ལྷའི་མིག་གིས་བལྟས་ནས་དགེ་
སློང་ལ་གླེང་ཞིང་སྐུར་བར་མི་བྱའོ་འགལ་ཚབས་ཅན་དུ་འགྱུར་རོ། །ལྷའི་མིག་གིས་ཇི་ལྟ་བ་
བཞིན་དུ་ལྷའི་རྣ་བས་ཀྱང་དེ་བཞིན་ནོ། །ཞེས་འབྱུང་བ་ཡིན་ནོ། །གལ་ཏེ་དཔྱད་པ་དོན་དམ་
པོར་དགོངས་པ་ཡིན་ན་ནི། ལྷའི་མིག་དང་རྣ་བ་གཉིས་འདིར་བཀག་པར་མི་འགྱུར་ཏེ།
གཞན་གྱིས་གཏན་ལ་དབབ་པར་མི་ནུས་པའི་ཕྱིར་རོ། །གང་གི་ཕྱིར་རང་བཞིན་གྱི་ཁ་ན་མ་ཐོ་
བ་དང་བཅས་པ་ལ་ཡང་ཐ་མལ་པའི་མིག་གིས་འཇུག་པར་བྱ་བར་གསུངས་པས། དེ་ནི་དེ་ལྟར་
གདོན་མི་ཟ་བ་ཡིན་ཏེ། འདི་ལྟར། ཕྲན་ཚེགས་ལས། འཕགས་པ་མ་འགག་པའི་དབང་དུ་
མཛད་ནས་ལྷའི་མིག་གིས་ཆུ་ལ་བརྟག་པར་མི་བྱའོ། །འོན་ཀྱང་ཐ་མལ་པའི་མིག་གིས་སོ། 
།
ཞེས་འབྱུང་བ་ཡིན་ནོ། །ཁ་ཅིག་ན་རེ། འོ་ན་གལ་ཏེ་འདུལ་བ་ཐམས་ཅད་ལས་འབྱུང་བའི་
དཔྱད་པ་ཐ་སྙད་པ་ཡིན་ན་ནི། ཞུ་བའི་གཞུང་ལས་འབྱུང་བ་དང་འགལ་བར་འགྱུར་ཏེ།
གཞུང་ནི། ཉེ་བར་འཁོར། མཁན་པོ་ཚུལ་ཁྲིམས་འཆལ་པས་བསྙེན་པར་རྫོགས་པར་བྱེད་ན།4
354



༄༅།།ལས་བརྒྱ་རྩ་གཅིག་གི་རྣམ་པར་བ
གལ་ཏེ་གང་ཟག་གིས་མི་ཤེས་ན། བསྙེན་པར་རྫོགས་པ་ཡིན་ནོ། །ཞེས་རྒྱ་ཆེར་གསུངས་ནས་
འདི་སྐད་དུ། ཉེ་བར་འཁོར། སློབ་དཔོན་དག་ལས་བྱེད་པ་ཚུལ་ཁྲིམས་འཆལ་པས་བསྙེན་
པར་རྫོརྫོགས་པར་བྱེད་ན། བསྙེན་པར་མ་རྫོགས་པ་ཡིན་ནོ། ། ཞེས་གསུངས་པ་ཡིན་པས།
གལ་ཏེ་ལས་བྱེད་པ་འདིར་དཔྱད་པ་ཐ་སྙད་པ་ཡིན་པར་བཞེད་པ་ནི། དེའི་ཚེ་གལ་ཏེ་གང་ཟག་
གིས་མི་ཤེས་ན་ཞེས་མཛད་པར་གྱུར་པ་ཞིག་ན། མཛད་པ་ཡང་མེད་པས་དེ་བས་ན། དངོས་
པོ་ཉིད་དུ་བཞེད་པ་ཡིན་ནོ། །ཞེ་ན། དེ་ནི་མ་ཡིན་ཏེ། མཁན་པོ་དང་འབྲེལ་བའི་ཚིགས་ལས་
གལ་ཏེ་གང་ཟག་གིས་མི་ཤེས་ན་ཞེས་བྱ་བའི་ཁྱད་པར་འདི་ཙམ་ཞིག་ལས་བྱེད་པའི་ཚིག་ལས་
རྗེས་སུ་སྦྱར་བར་བྱའོ། །དབང་དུ་བྱས་པའི་རྗེས་སུ་འཇུག་པ་ནི། བཞེད་པ་ཉིད་ཡིན་ཏེ།
དགེ་སློང་རྣམས་དང་བསླབ་པ་མཐུན་པར་གྱུར་པ་ཞེས་བྱ་བ་ལ་སོགས་པ་ནི། ཕྱི་དག་པའི་རྗེས་
སུ་འཇུག་པ་མཐོང་བའི་ཕྱིར་རོ། །ཡང་། གལ་ཏེ་དཔྱད་པ་དངོས་སུ་ཡིན་པར་གྱུར་ན། ཅིར་
འགྱུར་ཞེ་ན། སྒྲུབ་པར་མི་ནུས་པ་ཉིད་ཀྱི་ཕྱིར་བཅོམ་ལྡན་འདས་ཀྱིས་བསྟན་པ་དོན་མེད་པར་
འགྱུར་ཏེ། འདི་ལྟར། ལྷའི་མིག་དང་། རྣ་བས་དཔྱད་པ་ནི་མ་ཡིན་ཏེ། བཀག་པའི་ཕྱིར་
རོ། །ཐ་སྙད་པས་ནི། གཞན་གྱི་སེམས་ཀྱི་འཇུག་པ་སྤྱོད་ཡུལ་མ་ཡིན་པའི་ཕྱིར་རོ། །མདོ་
ལས། ཚེ་ལ་མངའ་བ་བཅོམ་ལྡན་འདས་ཀྱིས་ཆོས་བསྟན་པས་ནི། ངེས་པར་འབྱུང་བ་དང་
བཅས་པ་དང་། སྒྲུབ་པར་ནུས་པ་ཡིན་ནོ། །ཞེས་བྱ་བ་ལ་སོགས་པ་དང་ཡང་འགལ་བར་
འགྱུར་ཏེ། གལ་ཏེ་དཔྱད་པ་ཐ་སྙད་པ་མ་ཡིན་ན། བསྟན་པ་སྒྲུབ་པར་ནུས་པར་མི་འགྱུར་
རོ། །དེ་བས་ན། མཐོང་བ་དང་། ཐོས་པ་དང་། དོགས་པ་དག་ཁོ་ན་འདིར་ཐ་སྙད་ཀྱི་རྒྱུ་
ཡིན་ནོ། །ཞེས་སོ། །བདག་ཉིད་ལའང་ལས་དེ་བྱ་བར་མི་འོས་པར་ཤེས་པའི་འདུ་ཤེས་མ་
འཁྲུལ་བར་ཡོད་ན། ལས་མི་འཆགས་ཏེ། ལུང་གཞིར། དགེ་སློང་གཅིག་ལ་དགེ་འདུན་ལྷག་
མའི་ལྟུང་བ་བྱུང་བ་ཟླ་བ་གཅིག་ཏུ་མ་ཤེས། ཤེས་ནས་ཟླ་བ་གཅིག་བཅབས་པ་དང་། དེ་ནས་
དགེ་སློང་ལ་སྨྲས་པ་དང་། ཟླ་བ་གཉིས་ཀྱི་སྤོ་བ་བྱིན་པས་ཟླ་བ་གཅིག་ལ་ནི་ལེགས་པར་བྱིན་ལ།
གཉིས་པ་ནི་ཉེས་པར་བྱིན་པ་ཡིན་ནོ། །ཟེར་བ་ལ། ཟླ་བ་གཅིག་གི་སྤོ་བ་མི་འཆགས་
པར་གསུངས་ཤིང། ཡང་། དགེ་སློང་ཞིག་ལ་དགེ་འདུན་ལྷག་མའི་ལྟུང་བ་བྱུང་བ་ཟླ་བ་གཅིག་
ཏུ་མ་ཤེས་ནས་མ་བཅབས་པར་དགེ་སློང་ལ་སྨྲས་པ་དང་ཟླ་བ་གཅིག་གི་སྤོ་བ་བྱིན་ནོ། །དེས་སྤོ་
བ་སྤྱོད་པ་ན་ལྷགས་པའི་དགེ་འདུན་རྣམས་ལ་བདག་ལ་སྤོ་བ་ཉེས་པར་བྱིན་ཏེ། མགུ་བར་འོས་
355



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
སོ། །ཟེར་བ་དེ་དག་ལ་སྤྲོ་བ་མ་ཆགས་པར་བཤད་པའི་ཕྱིར་རོ། །ལས་དེ་བདག་ལ་བྱེད་དོ། །
ཞེས་ཤེས་པ་དང་། རྗེས་སུ་ལས་བྱས་པར་ཤེས་པ་དང་། སྦྱིན་པའི་ལས་ལ་ཐོབ་པར་ཤེས་པ་
དང་། བསྐོས་པའི་ལས་ལ་བསྐོས་པར་ཤེས་པ་དགོས་ཏེ། ཞུ་བར། བཙུན་པ། སྨྱོན་
ལས་བགྱིད་ན། ལས་བགྱིད་པ་ཞེས་བགྱིའམ། ཨུ་པ་ལི། སྨྱོན་པ་ལ་སྡོམ་པ་མ་གཏོགས་པའི་
ལས་ལྷག་མ་རྣམས་ནི། དེ་སྟེ་སླར་དགེ་སློང་དུ་འདུ་ཤེས་ཡོད་ཅིང་ལས་འདི་ནི་བདག་ལ་བྱེད་དོ་
བར་ཤེས་ན། ལས་བྱས་པ་ཞེས་བྱའོ། །སེམས་འཁྲུགས་པ་དང་། ནད་ཀྱིས་གཟིར་བ་དང་།
གླེན་པ་དང་། ལྐུགས་པ་དང། འོན་པ་རྣམས་ཀྱང་དེ་བཞིན་ནོ། །ཞེས་ཏེ། སྨྱོན་པའི་སྡོམ་
པ་སྦྱིན་པ་ནི། དགེ་འདུན་གྱི་ནད་ཁྲིམས་ཡིན་གྱི། དེ་ལ་དགོས་པ་མེད་པ་མ་གཏོགས་དགེ་
སློང་དུ་འདུ་ཤེས་ཤིང་ཞེས་པས་དེའི་ཚེ་བསམ་པ་རང་བཞིན་དུ་གནས་པ་དགོས་པར་བསྟན།
ལས་དེ་བདག་ལ་བྱེད་དོ་བར་ཤེས་པ་མེད་ན། ལས་མི་འཆགས་པར་བསྟན་ནོ། །བཙུན་པ།
གཉིད་ཀྱིས་ལོག་པ་ཞིག་ལ་ལས་བགྱིད་ན། ལས་བགྱིད་པ་ཞེས་བགྱིའམ། ཨུ་པ་ལི། དེ་སྟེ།
ལུས་སམ་ངག་གིས་དམིགས་ནས་གསོལ་བ་དང་། ལས་བྱས་པའི་ཚེ་གཉིད་ཀྱིས་ལོག་ན།
ལས་བྱས་པ་ཞེས་བྱའོ། །དེ་བཞིན་དུ་མྱོས་པ་དང་། ར་རོ་བ་དང་། སྙོམས་པར་ཞུགས་པ་
རྣམས་ལ་ཡང་བརྗོད་པར་བྱའོ། །ཞེས་ཏེ། འདིར་གཉིད་ཀྱིས་མ་ལོག་པ་ཞེས་པ་མ་དག་པར་
མངོན་ཏེ། བཙུན་པ། གཉིད་ལོག་པ་བསྙེན་པར་རྫོགས་པར་བགྱིད་ན། བསྙེན་པར་རྫོགས་
པར་ཞེས་བགྱིའམ། ཨུ་པ་ལི། དེ་སྟེ། ལུས་དང་ཚིག་གིས་དམིགས་ཏེ་གསོལ་བ་དང་། ལས་
བྱེད་པའི་ཚེ་གཉིད་ཀྱིས་ལོག་ཀྱང་བསྙེན་པར་རྫོགས་པ་ཞེས་བྱའོ། །ཞེས་པ་དང་རིགས་
མཚུངས་པའི་ཕྱིར་དང་། གཉིད་ཀྱིས་ལོག་པ་ལ་ལས་བྱེད་པའི་སྐབས་ཡིན་པའི་ཕྱིར་རོ། །རྗེས་
སུ་ལས་བྱེད་པ་ཤེས་པ་དགོས་ཏེ། གང་ཟག་གསུམ་བསྙེན་པར་མ་རྫོགས་པ་ཞེས་བགྱི་སྟེ།
བདག་མིང་མི་བརྗོད་པ་དང་། མཁན་པོའི་མིང་མི་བརྗོད་པ་དང་། བསྙེན་པར་རྫོགས་པར་མི་་
ཤེས་པའོ། །ཞེས་གསུངས་པས་གཞན་ལ་ཡང་མཚུངས་སོ། །
གཉིས་པ་ཀུན་སློང་ལ། མྱང་འདས་ཀྱི་བསམ་པས་ཟིན་པ། བསམ་པ་ཐག་པ་ནས་
ནོད་པར་འདོད་པ་དགོས་ཏེ། མི་ནོད་ན། བྱིན་པ་མ་ཡིན་ནོ་ཞེས་གསུངས་ཤིང་། བཙུན་པ།
བསྙེན་པར་རྫོགས་ཀར་ངག་གཅོད་ཅིང་བདག་བསྙེན་པར་རྫོགས་པར་མ་བགྱི་ཞིག་ཅེས་སྨྲས་
ན། བསྙེན་པར་རྫོགས་པ་ཞེས་བགྱིའམ། ཨུ་པ་ལི། བསྙེན་པར་མ་རྫོགས་ཞེས་བྱ་སྟེ། བསྙེན་༴
356



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
པར་རྫོགས་པར་བྱེད་པ་རྣམས་ཀྱང་འདས་པ་དང་བཅས་པའོ། །ཞེས་གསུངས་ཤིང་། དེ་
བཞིན་དུ། བསྐོ་བའི་ལས་ལ་ཡང་བསྐོས་པའི་ལས་དེ་བྱེད་འདོད་མེད་ན། མི་འཆགས་ཏེ།
བཙུན་པ། གང་ཟག་བཅུ་གཉིས་ཀྱིས་ལས་ལ་བསྐོ་བའི་ཚེ་དང་བསྙེན་པར་རྫོགས་པར་བགྱིས་
པའི་ཚེ། དབྱུང་བར་རིགས་པ་ལ་འབྱིན་པའི་ཚེ་སླར་ཟློག་ཅིང་སླར་དཀྲུགས་ཏེ་བདག་ལ་ལས་
མ་བྱེད་ཅིག་ཅེས་མཆི་ན། དེ་དག་གི་སླར་ཟློག་པ་དང་། སླར་དཀྲུགས་པ་མི་བཙན་ནམ། ཨུ་
པ་ལི། བཙན་ནོ། །ཆད་པའི་ལས་ལ་དགོངས་ཏེ་གསུངས་སོ། །ཞེས་གསུངས་ལ། ཁྱད་པར་
བསྙེན་རྫོགས་ལ་བསམ་པ་ངེས་པ་ལྔ་བྲལ་དང་། བསྐོ་བའི་ལས་ལ་འགྲོ་བ་མ་ཡིན་པ་བཞི་དང་
བྲལ་བ་དང་། སྤོ་མགུ་སོགས་རྣམ་པར་དག་པའི་ལས་ལ་སྔར་གྱི་ཉེས་པ་ལ་འགྱོད་སེམས།
ཕྱིན་ཆད་སྡོམ་སེམས་དང་ལྡན་པ་དགོས་སོ། །མི་མཐུན་པའི་ལས་རྣམས་ལ་ལས་དེ་བདག་ལ་
བྱེད་དོ་བར་ཤེས་པ་ཙམ་ཞིག་དགོས་སོ། །ལས་དེ་ཆོས་དང་ལྡན་པའི་ལས་མ་ཡིན་པར་བསྒྲུབ་
བྱ་དེས་ཤེས་ནས་དེས་སླར་བཟློག་ན་མི་འཆགས། ཆོས་དང་ལྡན་ན་བཟློག་ཀྱང་འཆགས་
སོ། །
ལྔ་པ་ལས་ངོ་བོ་ཉིད་ཀྱི་མཚན་ཉིད་ལ། ལས་ཚང་བོ་དང་། མ་ནོར་བ་དང་། མ་
འཁྲུགས་པ་དང་། གཞག་པར་མི་འོས་པའོ། །དང་པོ་ནི། མདོར། ལས་ནི། གསོལ་བ་དང་།
བརྗོད་པ་དང་། སོ་སོ་ཐར་པ་གདོན་པ་དང་། དགག་དབྱེའོ། །ཞེས་ཏེ། གསོལ་བ་དང་།
བརྗོད་པ་དང་། བརྗོད་པ་དང་པོ་དང་། གཉིས་པ་དང་། གསུམ་པ་དང་།
གདོན་པ་གསོ་སྦྱོང་བ་བྱ་བ་དང་། གནས་གསུམ་གྱི་དགག་དབྱེ་བྱ་བའོ། །དེ་ལ་གསོལ་བ་
འབའ་ཞིག་པའི་ལས་ཉི་ཤུ་རྩ་བཞི། གསོལ་བ་དང་གཉིས་ཀྱི་ལས་བཞི་བཅུ་རྩ་བདུན། གསོལ་
བ་དང་བཞིའི་ལས་སུམ་ཅུ་ཐམ་པ་སྟེ། དེ་ཡང་འབད་པ་ཆུང་ངུ་དང་། འབྲིང་དང་། ཆེན་
པོས་འགྲུབ་པའི་ཕྱིར་རིམ་པ་བཞིན་ནོ། །དེ་ལ་ལས་ཚང་བ། གསོལ་བ་འབའ་ཞིག་པའི་ལས་
ལ་གསོལ་བ་ཚང་བ་དང། གསོལ་བ་དང་གཉིས་ཀྱི་ལས་ལ་གསོལ་བ་གཅིག་བརྗོད་པ་གཅིག་ཏུ་
ཚང་བ་དང་། གསོལ་བ་དང་བཞིའི་ལས་ལ་གསོལ་བ་གཅིག་དང་བརྗོད་པ་གསུམ་དུ་ཚང་བ་
དགོས་ཏེ། མ་ཚང་ནས་གསོལ་བཞིའི་ལས་ལ་གསོལ་གཉིས་བྱས་པ་ལྟ་བུ་ཡིན་ནོ། ། མི་
འཆགས། ལྷག་ནས་གསོལ་གཉིས་ཀྱིས་ཆོག་པ་ལ་གསོལ་བཞི་བྱས་པ་ལྟ་བུ་ལ་འཆགས་ལ་ཉེས་
བྱས་ཏེ། མདོར། བརྗོད་པ་ལྷག་པ་དག་གིས་ནི། མ་བྱས་པ་ཉིད་མ་ཡིན་ནོ། །ཉམས་ན་མ་སོ་སོ་ཐར་པ་
357



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
4བྱས་པ་ཉིད་དོ། །ཞེས་སོ། །ལས་རེ་རེ་ཡང་ཚིག་གཙོ་བོ་མ་ཡིན་པ་ཉམས་ན། འཆགས་ལ་
ཉེས་བྱས་ཏེ། མདོར། དགོངས་སུ་གསོལ་ཞེས་བྱ་བ་ལ་སོགས་པས་ནི། ཕ་རོལ་གྱི་སེམས་
གཏད་པ་ཉིད་གཙོ་བོ་ཡིན་ནོ། །ཞེས་བཤད་པས་དགེ་འདུན་རྣམས་ཀྱིས་སེམས་གཏད་ན།
དགོངས་གསོལ་ཆད་ཀྱང་འཆགས་ལ་ཉེས་བྱས། གཙོ་བོར་གྱུར་པའི་ཚིག་ཆད་ན་མི་འཆགས་
ཏེ། དཔེར་ན། བསྙེན་རྫོགས་ཀྱི་ལས་བྱེད་པ་ན། མཁན་པོའི་མིང་དང་། བསྒྲུབ་བྱའི་མིང་
དང་། དགེ་འདུན་གྱི་མིང་མ་བརྗོད་ན་མི་འཆགས་ཏེ། དེ་གཉིས་ཀྱི་མིང་མ་བརྗོད་ན་ཡང་
ངོ། །དགེ་འདུན་གྱི་ན་ཡང་དེའི་སྐྱེ་གནས་ཀྱི་མི་སྐྱེའོ། །ལུང་དུ། གང་ཟག་ལྔ་བསྙེན་པར་མ་
རྫོགས་པ་ཞེས་བྱ་སྟེ། བདག་གི་མིང་མི་བརྗོད་པ་དང་། མཁན་པོའི་མིང་མི་བརྗོད་པ་དང་།
གསོལ་བ་ཆད་པ་དང་། བརྗོད་པ་ཆད་པ་དང་། བསྙེན་པར་རྫོགས་པར་མི་ཤེས་པའོ། །ཞེས་
སོ། །དོན་དང་འབྲེལ་པའི་ཚིག་ལྷག་པ་ལ་མི་འཆགས་པ་མེད་དེ། དཔེར་ན། མཁན་པོ་དེ་
ལས་བྱེད་པའི་མཁན་པོ་ཡིན་ན། དོན་གྱི་སླད་དུ་མཚན་ནས་སྨོས་ཏེ་མཁན་པོ་མིང་འདི་ཞེས་
བགྱི་བས་ཞེས་པ་ལྟ་བུའོ། །མདོར། ཉེས་མེད་ཀྱི་ལས་འཆགས་པ་ལས་ཀྱི་ཚིག་ཕྱེ་ཆེས་མ་ནོར་
བ་ནི། དགེ་འདུན་གྱི་ལས་ཀྱིས་བྱ་དགོས་པ་ལ་ལས་མ་ཡིན་པས་བྱས་པ་ལྟ་བུ་སྟེ། དགེ་སློང་གི་
སྡོམ་པ་ལེན་པ་ལ་དགེ་ཚུལ་གྱི་སྡོམ་པ་ལེན་པ་བཞིན་བྱས་ན། མི་འཆགས་ཏེ། མདོར། དེས་
བྱ་བ་ལས་མ་ཡིན་པས་མི་འཆགས་སོ། །ཞེས་དང་། ལུང་དུ། བསྙེན་པར་རྫོགས་པར་བགྱི་བ་
ལ་གསོལ་བ་དང་བཞིའི་ལས་མི་བགྱིད་ན། བསྙེན་པར་རྫོགས་ཞེས་བརྗོད་པར་བགྱིའམ།
བསྙེན་པར་མ་རྫོགས་པ་ཞེས་བརྗོད་པར་བགྱི། བཀའ་སྩལ་པ། བསྙེན་པར་མ་རྫོགས་ཞེས་
བརྗོད་པར་བྱའོ། །ཞེས་གསུངས་པ་ཡིན་ནོ། །འདི་བསྙེན་རྫོགས་ཀྱི་སྐབས་སུ་གསུངས་ཀྱང་
ལས་ཐམས་ཅད་ལ་འདྲ་བར་བཤད་དོ། །ལས་ཀྱི་རིགས་ནོར་བ་རྣམ་པར་དག་པའི་ལས་དགོས་
པ་ལ་དམའ་དབབ་པའི་ལས་བྱས་པའམ་སྤངས་པའི་ལས་བྱས་ན། མི་འཆགས་ཏེ། བཙུན་པ།
མ་མཐོང་བའི་སླད་དུ་སྤངས་པའི་ལས་སུ་འོས་པ་ཞིག་ལ། བསྡིགས་པ་དང༌། སྨད་པ་དང།
བསྐྲད་པ་དང་། སླར་བསྡུ་བའི་ལས་ཤིག་བགྱིས་ན། ལས་བགྱིས་པ་ཞེས་བགྱིའམ། ཨུ་པ་ལི།
མ་བྱས་པ་ཞེས་བྱའོ། །དེ་ཅིའི་ཕྱིར་ཞེ་ན། ཨུ་པ་ལི། སྤངས་པའི་ལས་ནི་གཞན། དམའ་
དབབ་པའི་ལས་ནི་གཞན་ནོ། །བཙུན་པ། མ་མཐོང་བའི་སླད་དུ་སྤངས་པའི་ལས་སུ་འོས་པ་
ཞིག་ལ་ཆད་པས་བཅད་པ་དང་། ཡིད་མགུ་བ་དང་། དབྱུང་བའི་ལས་བགྱིས་ན་བགྱིས་པ་ཞེས་
358



༄༅ །ལས་བརྒྱ་རྩ་གཅིག་གི་རྣམ་པར་པར་བཤད་པ་
བགྱིའམ། ཨུ་པ་ལི། མ་བྱས་པ་ཞེས་བྱ་སྟེ། དེ་ཅིའི་ཕྱིར་ཞེ་ན། ཨུ་པ་ལི། སྤངས་པའི་ལས་ནི་
གཞན། རྣམ་པར་དག་པའི་ལས་ནི་གཞན་ནོ། །ཞེས་སོ། །དེ་བཞིན་དུ་བསྐོ་བའི་ལས་དགོས་
པ་ལ་སྦྱིན་པའི་ལས་བྱས་པ་ལྟ་བུའོ། །ལས་ཀྱི་མ་བུ་ནོར་བ། གསོལ་བ་གཞན་བྱས། བརྗོད་པ་
དེ་མ་ཡིན་པ་བྱས་ན། མི་འཆགས་ཏེ། བཙུན་པ། ལས་གཞན་གྱིས་གསོལ་བ་བགྱིས་པ་ལས་
གཞན་གྱིས་བསྒྲགས་ན། ལས་བགྱིས་པ་ཞེས་བགྱིའམ། ཨུ་པ་ལི། མ་བྱས་པ་ཞེས་བྱ་སྟེ།
དགེ་སློང་དེ་དག་ཀྱང་འདས་པ་དང་བཅས་པའོ། །ཞེས་སོ། །ལས་ཀྱི་བསྒྲུབ་བྱ་དེ་ལ་དེའི་དོན་
དུ་བསམ་ནས་དེ་དང་ལས་རིགས་མཐུན་པའི་ལས་ཀྱིས་ཚིག་ཏུ་བྱས་ན་ནོར་ཡང་འཆོགས་ཏེ།
ནན་ཏུར་གྱི་རྒྱུ་གཞན་ལ་དེའི་དོན་དུ་བསམ་པས་གཞན་བྱེད་པས་ནི་འཆགས་སོ། །གཞན་དུ་
ནི་མི་འཆགས་སོ། །ཞེས་པས་དེའི་དོན་དུ་མ་བསམ་ན། མི་འཆགས་སོ། །བཙུན་པ། ཆད་
པས་གཅད་པར་འོས་པ་ཞིག་ལ་ཡིད་མགུ་བ་དང་། དབྱུང་བའི་ལས་བགྱིད་ན། ལས་བགྱིས་པ་
ཞེས་བགྱིའམ། ཨུ་པ་ལི། བྱས་པ་ཞེས་བྱའོ། །དེ་ཅིའི་ཕྱིར་ཞེ་ན། ཨུ་པ་ལི། འདི་དག་
ཐམས་ཅད་ནི། རྣམ་པར་དག་པའི་ལས་སོ། །དགེ་སློང་དང་དགེ་སློང་མའི་ཆོ་ག་ཕན་ཚུན་
ནོར་ཡང་འཆགས་ལ་ཉེས་བྱས་ཏེ། དགེ་སློང་དང་དགེ་སློང་མ་ཉིད་དག་གི་ལས་གཞན་བྱེད་
པས་མ་ཡིན་ནོ། །ཞེས་ཏེ། དགེ་སློང་དུ་བསྙེན་རྫོགས་བྱེད་པ་ལ་དགེ་སློང་མའི་ཆོ་གས་བྱས་ན།
ཆོ་ག་ཉམས་པ་ཅུང་ཟད་ཀྱང་མེད་ཀྱི། དགེ་སློང་མའི་དགེ་འདུན་གསོག་ལ་སོགས་པའི་ལྷག་པ་
ཡོད་པར་ཟད་དེ། ལྷག་པས་མ་བྱས་པ་མ་ཡིན་པའི་ཕྱིར་འཆགས་སོ། །དགེ་སློང་མར་བསྙེན་
རྫོགས་བྱེད་པ་ལ་དགེ་སློང་གི་ཆོ་གས་བྱས་ན། དགེ་སློང་གི་དགེ་འདུན་གཙོ་བོ་ཡིན། དགེ་
སློང་མའི་དགེ་འདུན་གསོག་པ་ཚུལ་དང་མཐུན་པ་ཙམ་དུ་ཟད་དེ། སྡོམ་པ་དངོས་གཞི་དགེ་
སློང་མས་སྐྱེ་བ་ཡིན་ཏེ། དགེ་སློང་རྣམས་ལས་དགེ་སློང་མས་བསྙེན་པར་རྫོགས་པ་དགེ་སློང་གི་
དངོས་པོ་སྩལ་བར་བྱའོ། །ཞེས་གསུངས་པས་སོ། །སིལ་བུ་ལས། བཙུན་པ། རེ་ཞིག་དགེ་
ཚུལ་དགེ་སློང་མའི་ལས་ཀྱིས་བསྙེན་པར་རྫོགས་ན། བསྙེན་པར་རྫོགས་པར་བརྗོད་པར་
བགྱིའམ། ཉེ་བར་འཁོར། བསྙེན་པར་རྫོགས་པ་ཞེས་བྱ་སྟེ། བསྙེན་པར་རྫོགས་པར་བྱེད་པ་
དག་ལ་ནི་འགལ་ཚབས་ཅན་དུ་འགྱུར་རོ། །ཞེས་སོ། །ཕོ་རྟགས་མོ་རྟགས་ནོར་བ། དགེ་སློང་
ལ་དགེ་སློང་མ་དང་། དགེ་སློང་མ་ལ་དགེ་སློང་ཞེས་བརྗོད་ན། འཆོགས་ལ་ཉེས་བྱས་ཏེ།
མཚན་གཞན་ལ་བརྟེན་ནས་ནི་མ་ཡིན་ནོ། །ཞེས་དང་། འགྲེལ་པར། མཚན་གཞན་བརྗོད་
359
2



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
tཔས་ནི། མི་འཆགས་པར་མི་འགྱུར་ཏེ། བརྗོད་པ་ལ་ཉེས་བྱས་སུ་འགྱུར་རོ། །ཞེས་སོ། །དེ་
རྣམས་ལས་གཞན་གོ་བ་ལ་ནི་མི་གནོད་པའི་ཚིག་ཕྱེད་ཙམ་འཁྲུལ་ནའང་འཚོགས་ལ་ཉེས་བྱས་
ཡིན་ལ། གོ་བ་ལ་གནོད་ན། ཕྱེད་ནོར་ཡང་མི་འཆགས་ཏེ། དཔེར་ན། བསྙེན་པར་རྫོགས་
པར་མཛད་དོ། །ཞེས་པ་ལ་བསྙེན་པར་རྫོགས་པར་མི་མཛད་དོ། །ཞེས་ནོར་ན། མི་འཆགས།
མདོར་ན། ཉེས་མེད་ཀྱི་ལས་འཆགས་པ་ལ་སྐབས་གང་ཡིན་དེའི་ཚིག་ཕྱེད་ཀྱང་མ་ནོར་
བའོ། །
གསུམ་པ་མ་འཁྲུགས་པ་ལ། སྤྱོད་ལམ་དང་། གོ་རིམ་དང་། ཚིག་མ་འཁྲུགས་པའི་
དང་པོ་ནི། སྤྱིར་བཏང་ལ་ལས་བརྒྱ་རྩ་གཅིག་པོ་ཐམས་ཅད་འདུག་པའི་སྤྱོད་ལམ་གྱིས་བྱ་སྟེ།
ལས་ནི། འདུག་པ་ཉིད་ཀྱིས་སོ། །ཞེས་དང་། ལུང་དུའང་ལས་ནམ་འཆད་པ་ན། འདུག་ལ་
འདི་སྐད་ཅེས་བརྗོད་པར་བྱའོ། །ཞེས་གསུངས་སོ། །དགེ་སློང་དག་འདུས་པ་ཉིད་ན་བླ་གོས་
ཕྲག་པ་གཅིག་ཏུ་བྱས་པ་ཉིད་དོ། །ཞེས་པས། བླ་གོས་ཕྲག་པ་གཅིག་ཏུ་བྱས་པ་ཉིད་ཀྱིས་ཀུན་
ནས་གཡོགས་པ་དང་བྲལ་བས་ཐམས་ཅད་སྤྱོད་ལམ་མཐུན་པས་འདུག་སྟེ། ལུས་དང་སེམས་
བཏུད་དོ། ། ཐལ་མོ་བསྣོལ་ཏེ་བཅང་ངོ། །ཞེས་གསུངས་པ་འདིར་ཡང་མཚུངས་སོ། །མི་
འདུག་པར་འགྲེང་བ་ནི། ཁ་སྐོང་བ་མ་ཡིན་ཏེ། བརྩམས་པ་འགྲོ་བའི་སེམས་ཀྱིས་བཏང་བ་ནི།
སྤྱོད་ལམ་ལས་ཉམས་པ་ཡིན་ནོ། །ཞེས་པ། འགྲེང་བ་དང་འདུག་པར་བརྩམས་པ་འགྲོ་བའི་
སེམས་ཀྱིས་བཏང་ནས་ལངས་ན། དེ་གཉིས་ཁ་སྐོང་དུ་མི་རུང་བ་སྟེ། དགེ་སློང་གཞན་གྲངས་
མ་ཚང་ན་མི་འཆགས་སོ། །ལས་བྱེད་འཕྲོ་ལ་ལས་ཀྱི་ཚིག་མ་རྫོགས་པར་དགེ་སློང་འགའ་ཞིག་
སོང་ན། ལས་རྣམ་པར་འཁྲུགས་པ་སྟེ། མི་འཆགས་ལ། ཁ་ཅིག་ལངས་ཏེ་སོང་ཡང་དགེ་སློང་
མ་ལོངས་པ་སྟེ་སྟན་ལས་མ་འཕགས་སོ། །ལས་དེ་ལ་དགོས་པའི་དགེ་འདུན་གྱི་ཚད། དཔེར་
ན། བསྙེན་རྫོགས་ལ་ཡུལ་དབུས་སུ་བཅུ་ལྟ་བུ་མ་འདུས་ན། ལས་ཀྱི་ཚིག་རྫོགས་པའང་
འཁྲུགས་པས་ལས་བསྐྱར་ལ་བྱེད་དགོས་ཏེ། དེ་ལ་དང་པོར་ཚིག་གིས་རྣམ་པར་དཀྲུག་པ་སྟེ།
གསོལ་བ་བསྐྱར་དགོས་ན། བཙུན་པ་དག །ཡང་གསོལ་བར་བགྱིའོ། །ལས་བརྗོད་པ་བསྐྱར་
ནས་བྱེད་དགོས་ན། བཙུན་པ་དག །ཡང་རྗེས་སུ་བསྒྲག་གོ །ཞེས་དང་། གཉིས་ཀ་བསྐྱར་
དགོས་ན། གསོལ་བ་བགྱིས་ཤིང་རྗེས་སུ་ཡང་བསྒྲག་གོ །ཞེས་བརྗོད་ལ། དེའི་རྗེས་སུ་ལས་
བྱའོ། །དགེ་སློང་སོང་བའི་ཤུལ་དུ་དགེ་འདུན་གྱི་ཚད་དུ་ལོངས་པ་སྟན་ལས་མ་འཕགས་པ་ཡོད་
360



༄༅།།ལས་བརྒྱ་རྩ་གཅིག་གི་རྣམ་པར་བཤད་པ།
ན། ཚིག་རྫོགས་པ་འཁྲུགས་པར་མི་འགྱུར་རོ། །མདོར། བྱེད་པ་ཉིད་ན་སོང་ན། ཚིག་མ་
རྫོགས་པར་རྣམ་པར་འཁྲུགས་པ་ཉིད་དོ། །ལས་དེ་ལ་དགེ་འདུན་གྱི་ཚད་དུ་ལོངས་པ་རྣམས་
མ་ལུས་པ་ཉིད་ན་རྫོགས་པའོ། །ལུས་པ་ཉིད་ན་མི་འགྱུར་རོ། །གལ་ཏེ་དེ་ཡང་བྱེད་པར་འདོད་
ན། ཚིག་གིས་རྣམ་པར་བཀུག་ཅིང་གསོལ་བས་དགེ་འདུན་ལ། བཙུན་པ་དག །ཡང་གསོལ་
བར་བགྱིའོ། །ཞེའམ། རྗེས་སུ་བསྒྲག་གོ །ཞེས་བྱ་བས་སོ། །ཞེས་སོ། །
གཉིས་པ་དམིགས་བསལ་ནི། མགྲོན་པོ་མི་སྡོད་ན། འགྲོ་བཞིན་དུ་གསོ་སྦྱོང་བྱའོ། །
ཞེས་གསུངས་པ་དེ་གཞན་ལའང་མཚུངས་པར་བཤད་པས་འགྲོ་བའི་སྤྱོད་ལམ་མཐུན་པས་
བྱའོ། །
གཉིས་པ་ནི། གསོལ་བ་མ་བྱས་པར་དེའི་དོན་དུ་བརྗོད་པ་མི་བྱའོ། །ཞེས་པས་གསོལ་
བ་དང་བརྗོད་པ་གཉིས་གོ་རིམ་ནོར་ན་མི་འཆགས། ལུང་དུ་འཚོགས་པར་བཤད་པ་ནི།
བརྗོད་པ་བྱས་རྟིང་ལ་ཡང་གསོལ་བཞི་རྫོགས་པར་བསྐྱར་ན་འཆགས་པ་ལ་དགོངས་སོ། །
གསུམ་པ་ལས་ཀྱི་ངོ་བོ་བརྗོད་པ། བྱ་བ་བརྗོད་པ། བྱེད་པ་བརྗོད་པའི་ཚིག་གི་གོ་རིམ་
འཁྲུགས་ན། མི་འཆགས་ལ་ཉེས་བྱས་སོ། །དོན་གྱི་སྐབས་དག་གི་གོ་རིམ་འཁྲུགས་པས་ནི།
མི་འཆགས་པ་མ་ཡིན་ནོ། །དེ་ནི་མི་བྱ་བ་ཉིད་དོ། །ཞེས་པས་གསོལ་བའམ། བརྗོད་པ་ལ་
ཚིག་གི་གོ་རིམ་འཁྲུགས་པ། དཔེར་ན། མིང་འདི་ཞེས་བགྱི་བ་འདི། མིང་འདི་ཞེས་བགྱི་བས་
དགེ་འདུན་ལས་བསྙེན་པར་རྫོགས་པར་གསོལ་ཏེ་ཞེས་བརྗོད་པར་བྱ་བ་ལ། དགེ་འདུན་ལས་
མིང་འདི་ཞེས་བགྱི་བ་འདི་མིང་ཞེས་བགྱི་བས་བསྙེན་པར་རྫོགས་པར་གསོལ་ཏེ་ཞེས་པ་ལྟ་བུ།
ཚིག་གི་ཕྲད་སྔ་ཕྱི་འཁྲུགས་པས་གོ་བ་ལ་མི་གནོད་ན། འཆགས་སོ། །དེ་དང་དགོངས་གསོལ་
ཆད་པས་འཆགས་ཀྱང་ཟུར་ཆག་ཡིན་པས་ཉེས་བྱས་སུ་འགྱུར། ཚིག་སྔ་ཕྱི་འཁྲུགས་པས་གོ་བ་
ལ་གནོད་ན། མི་འཆགས་སོ། །ཉེས་མེད་དུ་ལས་འཆགས་པ་ལ་སྤྱོད་ལམ་དང་། གོ་རིམ་
དང་། ཚིག་ཕྱེད་ཀྱང་མ་འཁྲུགས་པ་དགོས་སོ། །
དྲུག་པ་ལས་ཉམས་སུ་མྱོང་བ་ནི། ལས་དེ་རང་ལ་དགོས་པའི་དགེ་འདུན་གྲངས་ཚང་བ།
ཁ་སྐོང་བར་འོས་པའི་དགེ་འདུན་གྱིས་དང་། ཉན་དུ་གཞུག་པའི་བསྒྲུབ་བྱ་སོགས་ཀྱིས་ཚིག་
ཐོས་ཤིང་དོན་གོ་ན། ཉམས་སུ་མྱོང་བ་ཡིན། ཐམས་ཅད་མ་ཐོས་ཀྱང་གསོལ་བ་ཙམ་ཐོས་ན།
གོ་ཆོད་དེ། མདོར། རང་གིས་འོས་པའི་དགེ་འདུན་གྱིས་ཉམས་སུ་མྱོང་བ་མ་འགྲུབ་པ་ཉིད་ན་
361



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
དུམ་ཡིན་ནོ། །གསོལ་བ་ཐོས་ན་དེ་གྲུབ་པ་ཉིད་ཡིན་ནོ། །ཞེས་སོ། །ཁ་ཅིག །སྒྲ་ཐོས་ན།
དོན་མ་གོ་ཡང་འཆགས་ཏེ། ཞུ་བར། འཕགས་པ་ཞིག་གིས་འཕགས་པའི་སྐད་དུ་ལས་བགྱིས་
པ་དང་། དགེ་སློང་དེ་དག་གིས་ཀྱང་འཕགས་པའི་སྐད་མ་འཚལ་ན། ལས་བགྱིས་པ་ཞེས་
བགྱིའམ། ཨུ་པ་ལི། ལས་བྱས་པ་ཞེས་བྱ་སྟེ། ལས་བྱེད་པའི་དགེ་སློང་ནི་འདས་པ་དང་བཅས་
པའོ། །ཞེས་གསུངས་སོ། །ཞེ་ན། དེ་དང་མཚམས་གཅོད་པའི་སྐབས་སུ་དེ་སྐད་གསུངས་པ་
བདེན་མོད་ཀྱི། བཙུན་པ། འཕགས་པས་འཕགས་པའི་སྐད་དུ་སོ་སོར་ཐར་པ་བཀླགས་པ་
དང་། དགེ་སློང་དེ་དག་གིས་འཕགས་པའི་སྐད་མ་འཚལ་ན། གསོ་སྦྱོང་བགྱིས་པ་ཞེས་
བགྱིའམ། ཨུ་པ་ལི། མཁས་པ་ཞེས་བྱ་སྟེ། སོ་སོར་ཐར་པའི་མདོ་ཀློག་པ་ཡང་འདས་པ་དང་
བཅས་པའོ། །བཙུན་པ། འཕགས་པས་འཕགས་པའི་སྐད་དུ་སྐབས་ཕྱེ་བ་དང་། དགེ་སློང་དེ་
དག་གིས་ཀྱང་འཕགས་པའི་སྐད་མ་འཚལ་ན། སྐབས་ཕྱེ་བ་ཞེས་བགྱིའམ། ཨུ་པ་ལི། སྐབས་
མ་ཕྱེ་བ་ཞེས་བྱ་སྟེ། དགེ་སློང་དེ་དག་ཀྱང་འདས་པ་དང་བཅས་པའོ། །ཞེས་གསུངས་པས་
གསོ་སྦྱོང་དགག་དབྱེ་ལ་མ་གོ་ན་མི་འཆགས་པར་བཤད། གཞན་ཡང། དེའི་རིགས་འདྲ་མང་
པོ་ལ་མ་གོ་ན་མི་འཆགས་པར་བཤད་པས་དེ་དང་འདི་ལ་རྒྱུ་མཚན་ཁྱད་པར་མེད་པས་ལུང་མ་
དག་པར་མངོན་ཏེ། དགེ་ལེགས་བཤེས་གཉེན་གྱིས། ཆོ་གས་ཤེས་བྱ་བ་ནི། ཡང་དག་པའི་ཆོ་
གས་ཏེ། དགེ་འདུན་དུ་ཚང་བ་དང་། ལས་བྱེད་པ་དགེ་སློང་ཉིད་ཡིན་པ་དང་། ཉན་པ་པོ་
རྣམས་གོར་བཏུབ་པ་ཉིད་ཅེས་བྱ་བ་ལ་སོགས་པས་ཆོས་བཞིན་དུ་ཞེས་བྱ་བའི་དོན་ཏོ། །ཞེས་
ཆོས་ཀྱི་ལས་ལ་གོ་བ་དགོས་པར་གསུངས་ཤིང། ཇི་སྐད་དུ། ཆོས་མ་ཡིན་པ་ཞེས་བྱ་བ་ནི།
དགེ་འདུན་མ་ཚང་བ་དང་། ལས་བྱེད་པ་དགེ་སློང་ཉིད་མ་ཡིན་པ་དང་། ལས་ཉམས་པ་དང་།
ཉན་པ་པོ་རྣམས་ཀྱིས་མ་གོ་བ་ལ་སོགས་པའོ། །ཞེས་བཤད་པས་མ་གོ་ན་མི་འཆགས་སོ། །འོ་
ན། བཙུན་པ། མཐའ་འཁོབ་པས་འཕགས་པའི་སྐད་དུ་བསྙེན་པར་རྫོགས་པར་བགྱིས་པ་
དང་། མཐའ་འཁོབ་པ་དེས་ཀྱང་འཕགས་པའི་སྐད་མ་འཚལ་ན། བསྙེན་པར་རྫོགས་པར་
བགྱིའམ། དེ་སྟེ། གསུང་རབ་འདི་དང་ལྡན་ཞིང་རབ་ཏུ་ལྡན་པ་ལ་ཁས་ལེན་པས་བསྙེན་པར་
རྫོགས་པ་ཞེས་བྱ་སྟེ། བསྙེན་པར་རྫོགས་པར་བྱེད་པ་རྣམས་ནི། མི་བྱ་བ་མངོན་པར་སྤྱད་དེ།
བསྙེན་པར་རྫོགས་པར་བྱས་པས་འདས་པ་དང་བཅས་པར་འགྱུར་རོ། །ཞེས་གསུངས་པ་དང་
འགལ་ཞེ་ན། དེ་ནི་བསྒྲུབ་བྱས་མ་གོ་ཡང་སྐྱེ་བར་སྟོན་པ་སྟེ། དཔེར་ན། གཉིད་ལོག་པ་ལ་སྐྱེ་
362



༄༅ །ལས་པ་རྒྱུ་མཚིག་གི་རྣམ་པར་བཤད་པ་པ།
ལོ
ལ
སམབར་བསྟན་པ་བཞིན་ནོ། །ས་གའི་ལྷས། འོན་པས་ཀྱང་ནི་གོ་འགྱུར་ན། །ལས་བརྗོད་པ་ནི་
མི་ཐོས་ཀྱང་། །འདི་ལ་བསྙེན་རྫོགས་ཡོད་པ་སྟེ། །ཚུལ་ཁྲིམས་ལྡན་ལ་ཉེས་པ་མེད། །ཅེས་
སོ། །
བདུན་པ་ལས་འཆགས་པའི་དུས་ནི། མདོར། ཚིག་ཕལ་ཆེར་བྱས་པ་ཉིད་ན་བྱས་པ་
ཉིད་དོ། །འོག་མ་མེད་པ་ལའོ། །མཚན་མ་དག་མ་བརྗོད་ན་མ་བཅད་པ་ཉིད་ཡིན་ནོ། །ཞེས་
ཏེ། ལས་ཀྱི་ཚིག་ཕལ་ཆེར་ཏེ། སུམ་གཉིས་བྱས་པ་ན་འཆགས་ལ། དེ་ཡང་ཚིག་འོག་མ་མེད་
པ་སྟེ། གསོལ་བ་འབའ་ཞིག་པའི་ལས་ལ། གསོལ་བ་འོག་མ་མེད་པ་ཡིན། གསོལ་བ་དང་
གཉིས་ཀྱི་ལས་ལ་བརྗོད་པ་གསུམ་པ་འོག་མ་མེད་པ་ཡིན་ནོ། །དེའི་སུམ་གཉིས་བྱས་པ་ན་
འཆགས་ལ། དེ་ཡང་ཚིག་དང་ཡི་གེའི་སུམ་གཉིས་མ་ཡིན་གྱི། དོན་གྱི་སུམ་གཉིས་ཏེ། ལས་
ལ། དོན་གྱི་སྐབས་གསུམ་སྟེ། ངོ་བོ་བརྗོད་པ། བྱ་བ་བརྗོད་པ། བྱེད་པ་བརྗོད་པ་གསུམ་
ལས། དང་པོ་བྱ་བ་དེའི་རང་གི་ངོ་བོ་ཙམ་བརྗོད་པ་སྟེ། དཔེར་ན། བསྙེན་རྫོགས་ཀྱི་ཆོ་ག་ལ།
བསྙེན་རྫོགས་ཀྱི་ལས་བརྗོད་པའི་དུས་ན་ཡོངས་སུ་དག་གོ་ཞེས་ཁོ་ན་ཉིད་མཆི་སྟེ་ཞེས་པ་ཡན་
ཆོད་བསྒྲུབ་བྱ་དེ་བསྙེན་པར་རྫོགས་པར་འདོད་པ་དང། དེའི་འགལ་རྐྱེན་མེད་ཅིང་མཐུན་
རྐྱེན་ཚང་བས་བསྙེན་པར་རྫོགས་པར་འོས་པ་ཙམ་ཞིག་བརྗོད་པ་ངོ་བོ་བརྗོད་པའོ། །མིང་འདི་
ཞེས་བགྱི་བ་ནས་གསོལ་བའི་བར་བྱེད་པ་པོ་མཁན་པོས་ཡུལ་བསྒྲུབ་བྱ་དེས་དགེ་འདུན་ལས་
བསྙེན་པར་རྫོགས་པར་བྱ་བར་གསོལ་བ་ཡིན་པས་བྱ་བ་བརྗོད་པའོ། །
གསུམ་པ་དེའི་སླད་དུ་མན་ཆད་བསྒྲུབ་བྱ་དེ་དགེ་འདུན་གྱིས་བསྙེན་པར་རྫོགས་པར་
བྱེད་དོ། །ཞེས་བརྗོད་པས་བྱེད་པ་བརྗོད་པའོ། །དེ་བཞིན་དུ་གཞན་ལའང་འགྲེ་བར་ཤེས་
པར་བྱ་ལ། དོན་གྱི་སྐབས་གཉིས་རྫོགས་པ་ན་ཕལ་ཆེར་བྱས་པས་དེར་ལས་འཆགས་ཏེ།
དཔེར་ན། བསྙེན་རྫོགས་ལ། གསོལ་ནའི་འོག །དེའི་སླད་དུའི་གོང་དུ་ལས་འཆགས་སྡོམ་པ་
སྐྱེ་བས། གསོལ་བ་འགག་པ་དང་སྡོམ་པ་སྐྱེ་བ་དུས་མཉམ། དེའི་སླད་དུ་ཞེས་པའི་ཚེ་ན་སྡོམ་
པ་སྐྱེས་ཚར་བར་ཤེས་པར་བྱའོ། །དམིགས་བསལ་མཚམས་གཅོད་པ་ལ་ཕྱོགས་བཞིའི་མཚན་
མ་བརྟན་པོ་མ་བརྗོད་ན། ཕལ་ཆེར་བྱས་ཀྱང་མི་འཆགས། གླེང་གཞི་དག་ལས་མཚམས་
བཅད་པ་ལ། བཙུན་པ། རེ་ཞིག་མཚམས་འགུམ་པ་ན། དགེ་སློང་ལས་བགྱིད་པ་སྲོག་ཆད་
ཅིང་དུས་བགྱིས་པར་གྱུར་ན། མཚམས་བཀུམ་པར་བརྗོད་པར་བགྱིའོ། ། ཉེ་བར་འཁོར།ང
363



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས༔ པོད་དང་པོ།
པགལ་ཏེ་མཚན་མ་དག་བརྗོད་པར་གྱུར་ན་ནི། ལས་ཕལ་ཆེར་བྱས་པས་བཅད་པར་བརྗོད་པར་
བྱའོ། །ལྡོག་པས་ནི་མ་བཅད་པར་བརྗོད་པར་བྱའོ། །ཞེས་སོ། །དེས་ན་ལས་བྱེད་འཕྲོ་ལ་
ལས་བྱེད་མཁན་ཤི་བའམ། ཁྱིམ་པ་དང་མ་ནིང་མཚམས་མེད་བྱས་པ་སོགས་སུ་ཤེས་ན། སུམ་
གཉིས་མ་བྱས་གོང་དུ་ཤེས་ན་མི་འཆོགས། སུམ་གཉིས་ཟླ་བྱ་ནས་ཤེས་ན་འཆགས་སོ། །
གསུམ་པ་རྗེས་ཀྱི་བྱ་བ་ནི། བྱས་པ་ཉིད་ན་གནས་པ་བརྗོད་པར་བྱའོ། །ཞེས་པས་
གསོལ་གཉིས་དང་། གསོལ་བཞིའི་ལས་ལ་ལས་ཀྱི་མཇུག་སྡུད་བརྗོད་པར་བྱའོ། །གཉིས་པ་
གང་ཟག་གི་ལས་ལ། ལས་ཀྱི་རབ་ཏུ་དབྱེ་བ་ནི། དྲི་བ་དང་ལན་གདབ་པ་དང་། བྱིན་པ་དང་
བླང་བ་དང་། ཞུ་བ་དང་ལན་དང་། གསོལ་བ་གདབ་པ་དང་། བྱིན་གྱིས་བརླབས་པ་དང་།
བརྗོད་པ་དང་། བསྒོ་བ་དང་། འབུལ་བ་དང་ལེན་པ་དང་། མཐོལ་བ་དང་། བཤགས་པ་
དང་། དབྱར་གནས་པར་ཁས་བླང་བ་དང་། བཟོད་གསོལ་དང་ གོ་བར་བྱ་བ་དང་།
གདོན་པ་དང་བཅུ་གསུམ་གྱི་དང་པོ་ལ། བར་ཆད་ཀྱི་དང། དག་པའི་དང་། སྤྲོ་བའི་དང་།
ཁྲིམས་སུ་བཅའ་བའི་དང༌། སྡོམ་པ་ཐོབ་དུས་ཀྱི་དྲིས་ལན་དང་ལྔའི་དང་པོ་ནི། དང་པོའི་
མཁན་པོས་རབ་བྱུང་གི་བར་ཆད་དྲི་བ་དང་། བུད་མེད་ཀྱི་ཆོ་གའི་སྐབས་སུ་དང་པོའི་མཁན་
པོས་རབ་བྱུང་གི་བར་ཆད་དྲི་བ་སྟེ། དེ་ལ།་ གང་ཞིག་ཡོད་ན་འགལ་རྐྱེན་དུ་འགྱུར་བ་རྣམས་
དགག་པའི་ཚུལ་གྱིས་དྲི་སྟེ། དཔེར་ན། མུ་སྟེགས་ཅན་མ་ཡིན་ནམ་ཞེས་པ་ལྟ་བུ། དེའི་ལན་
དུ་མ་ལགས་ཞེས་པ་ལྟ་བུའོ། །གང་ཞིག་ཡོད་ན་མཐུན་རྐྱེན་དུ་འགྱུར་བ་རྣམས་སྒྲུབ་པའི་ཚུལ་
གྱིས་དྲི་སྟེ། ལོ་ཉི་ཤུ་ལོན་ནམ་ཞེས་པ་ལྟ་བུའོ། །དེའི་ལན་དུ་ལོན་ལགས་ཞེས་པ་ལྟ་བུའོ།
གཉིས་པ་ནི། མཁན་པོས་རབ་བྱུང་ཞུ་བའི་དགེ་སློང་དང་དགེ་ཚུལ་སྒྲུབ་པའི་དགེ་སློང་།
དེ་བཞིན་དུ་མོ་ཆོག་གི་སྐབས་ཀྱི་གཉིས་ལ་གཏད་པ་ན། དེས་ཅི། འདིའི་བར་ཆད་ཀྱི་ཆོས་
རྣམས་ཡོངས་སུ་དག་གམ་ཞེས་དྲི་བ་དང་། དག་གོ །ཞེས་ལན་གདབ་པའོ། །
གསུམ་པ་ནི། གཙུག་ཕུད་བྲེག་གམ་ཞེས་དྲི་བ་དང་། བྲེགས་ཤིག་ལ་སོགས་པའོ། །
བཞི་པ་ནི་གློ་བུར་དུ་ལྷགས་པས་དགོན་པའམ་གཙུག་ལག་ཁང་དུ་ཕྱིན་པ་ན། ཁྲིམས་སུ་
བཅའ་བ་ཅི་ཡོད་དྲི་བ་དང་། གཉུག་མར་གནས་པས་འདི་ཡོད་ཅེས་ལན་གདབ་པའོ། །
ལྔ་པ་ནི། ལོ་དང་། དུས་ཚོད་དང་། ཟླ་བ་དང། ཉིན་མཚན་གྱི་ཆ་དང་། གྲིབ་ཚོད་
དང་། གཙུག་ལག་ཁང་དང་། མཁན་པོ་དང་། སློབ་དཔོན་དང་། སྡེ་པ་གང་ལ་རབ་ཏུ་བྱུང་t
:
364



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་
འདྲི་བ་སྟེ། ཚེ་དང་ལྡན་པ་ཁྱོད་ལོ་དུ་ལོན་པའམ་མ་ལོན་ཞེས་དྲི་བ་དང་ལན་འདེབས་པ་སྟེ།
རྒྱས་པར་དགེ་སློང་དང་དགེ་ཚུལ་གྱི་ལོ་དྲི་བཞིན་ནོ། །
གཉིས་པ་ལ། དགེ་སློང་ཕ་མའི་སྡོམ་པ་དང་དགེ་ཚུལ་ཕ་མའི་སྡོམ་པ་སྦྱིན་
འབོགས་པ་པོས་སྨྲས་པའི་རྗེས་སུ་ལེན་པ་པོས་ཁས་བླང་བའི་ཚུལ་གྱིས་ལེན་པ་སྟེ། དེས་གཞུང་
འདི་ན་མེད་ཀྱང་བསྙེན་གནས་ཀྱི་སྡོམ་པ་འབོགས་པ་དང་ལེན་པ་དང་། སྐྱབས་གསུམ་འཛིན་
པའི་དགེ་བསྙེན་དང་། སྣ་གཅིག་སྤྱོད་པ་སོགས་ཀྱི་འབོགས་པ་དང་ལེན་པའང་མཚོན་ནོ། །
དེའི་ཞར་བྱུང་དུ་མཁན་པོས་གོས་ངུར་སྨིག་སྦྱིན་པ་དང་། དེས་རྐང་པ་གཉིས་ལ་གཏུགས་ཏེ་
བླང་བ་སོགས་ཀྱང་བསྡུས་པར་བལྟའོ། །
གསུམ་པ་ལ། སྙུན་ཞུ་བ་དང་། བྱ་བ་ཞུ་བ་དང། དགོས་བྱེད་ཀྱི་དབང་གིས་འགྲོ་བར་
ཞུ་བ་དང་གསུམ་གྱི་དང་པོ་ནི། སྔ་དྲོ་དང་པོར་མཁན་པོ་ལ་ཕྱག་འཚལ་ནས། ཕྱག་འཚལ་ལོ་
དགུང་ལ་ཀུན་ཏུ་བདེའམ་ཞེས་ཞུ། མཁན་པོས། ནད་མེད་ཅིག་ཅེས་བརྗོད་ནས་བདེ་བ་དང་
མི་བདེ་བ་གང་ཡིན་པའི་ལན་གདབ། ཟས་ཀྱི་རྗེས་སུ། མཁན་པོ་དགོངས་སུ་གསོལ། ཕྱག་
འཚལ་ལོ་བདེ་བར་གསོལ་ལམ། དགོངས་ཀར་ཕྱག་འཚལ་ལོ་དགུང་ལ་ཀུན་ཏུ་བདེའམ་ཞེས་ཞུ་
བའོ། །སློབ་དཔོན་གནས་བརྟན་རབ་ཏུ་བགྲེས་པོ་ལའང་མིང་སྤོའོ། །
གཉིས་པ་བྱ་བ་ཞུ་བ་ནི། སྔ་དྲོ་ཕྱག་བྱས་ནས། མཁན་པོ་དགོངས་སུ་གསོལ། ཀློག་པ་
དང་ཁ་ཏོན་དང་ཀུན་ཏུ་སྤྱོད་པ་དག་སྤྱོད་པར་ཞུའོ། །ཞེས་སམ། མཁན་པོ་དགོངས་སུ་
གསོལ། ཆག་ཆག་དང་། ཕྱག་དར་དང་། སྐྱང་ནུལ་དང་། ཀློག་པ་དང་། ཁ་ཏོན་དང་ཀུན་
ཏུ་སྤྱོད་པ་དག་བགྱིད་ཅེས་ཞུའོ། །ཟས་ཀྱི་རྗེས་ལ་ཡང་། མཁན་པོ་དགོངས་སུ་གསོལ། ཀློག་
པ་དང་ཁ་ཏོན་དང་ངལ་གསོ་བ་ཡང་བགྱིད་ཅེས་ཞུའོ། །དགོངས་ཀར་མཁན་པོ་དགོངས་སུ་
གསོལ། རྐང་པ་དག་བཀྲུ། མཆིལ་མལ་བཤམ། སྲོད་དང་ཐོ་རངས་ལ་མི་ཉལ་བར་སྦྱོར་བར་
བགྱི། ངལ་གསོ་བ་ཡང་ངོ་། །ཞེས་སམ། མཁན་པོ་ཐག་རིང་བ་ན་གནས་ན། མཁན་པོ་
དགོངས་སུ་གསོལ། ཀུན་ཏུ་དྲི་བ་ནི། བདག་ཀློག་པ་དང་། ཁ་ཏོན་དང་། ཀུན་ཏུ་སྤྱོད་པ་
དག་བགྱིད་ཅིང་མཚན་མོའི་ཐུན་དང་པོ་དང་མཚན་མོའི་ཐུན་ཐ་མ་ལ་མི་ཉལ་བར་སྦྱོར་བ་ལ་
རྗེས་སུ་བརྩོན་པར་བགྱིད་དོ། །ཞེས་ཞུ་ཞིང་། མཁན་པོ་མེད་ན། གནས་ཀྱི་སློབ་དཔོན་ལ་
ཞུའོ། །དེ་དག་གིས་ཀྱང་རིགས་ན་གནང་ཞིང་། མི་རིགས་ན་དགག་གོ །
365



༄༅།།དཔལ་ལྡན་ས་སྐྱ་པའི་མ་དུསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
གསུམ་པ་ནི། ཡོན་འཆད་པའི་དགེ་སློང་ལ་རྐྱེན་བྱུང་ན་ཞུ་བ་དང་། གནས་གཞན་དུ་
འགྲོ་ན་ཞུ་བ་དང་། དུས་མ་ཡིན་པར་གྲོང་དུ་འཇུག་ན་ཞུ་བའོ། །
བཞི་པ་ལ། མཁན་པོར་གསོལ་བ་གདབ་པ་དང་། གནས་སུ་གསོལ་བ་གདབ་པ་དང།
དགེ་སློང་ལ་ཆོས་སྨྲ་བར་གསོལ་བ་གདབ་པ་དང་། གཙུག་ལག་ཁང་གི་བདག་པོ་དང་། ལྷའི་ག
ཕྱིར་ཚིགས་སུ་བཅད་པ་བཀླགས་པར་གསོལ་བ་གདབ་པ་དང་། སྦྱིན་བདག་གི་གདུགས་ཚོད་
ལ་སྤྱན་འདྲེན་པའི་ཕྱིར་གསོལ་བ་གདབ་པ་དང་། ལྷག་པོར་བྱ་བའི་ཕྱིར་གསོལ་བ་གདབ་པ་
དང་བརྒྱད་ཀྱི་དང་པོ་མཁན་པོར་གསོལ་བ་གདབ་པ་ལ། དགེ་ཚུལ་ཕ་མའི་མཁན་པོར་གསོལ་
བ་གདབ་པའོ། །
ལྔ་པ་བྱིན་གྱིས་བརླབ་པ་ལ། གོས་བྱིན་གྱིས་བརླབ་པ་དང་། ལྷུང་བཟེད་བྱིན་གྱིས་
བརླབ་པ་དང་། སྨན་བྱིན་གྱིས་བརླབ་པ་དང་། རིན་པོ་ཆེ་བྱིན་གྱིས་བརླབ་པ་དང་། རུང་
ཁང་བྱིན་གྱིས་བརླབ་པ་དང་། དུས་བྱིན་གྱིས་བརླབ་པ་དང་། གསོ་སྦྱོང་བྱིན་གྱིས་བརླབ་པ་
དང་། དགག་དབྱེ་བྱིན་གྱིས་བརླབ་པ་དང་། དབྱར་ནང་དུ་གཞན་དུ་འགྲོ་དགོས་ན་ཞག་བྱིན་
གྱིས་བརླབ་པ་དང་། ལྟུང་བ་བྱིན་གྱིས་བརླབ་པ་དང་བཅུའི་དང་པོ་གོས་བྱིན་གྱིས་བརླབ་པ་
དང་། འཚོ་བའི་ཡོ་བྱད་ཀྱི་གོས་དང་། ལྷག་པའི་ཡོ་བྱད་ཀྱི་གོས་དང་། མཁོ་བའི་ཡོ་བྱད་ཀྱི་
གོས་གསུམ་གྱི་དང་པོ་འཚོ་བའི་ཡོ་བྱད་ཀྱི་བྱིན་རླབས་ལ། དྲས་ཤིང་དྲུབས་པ་ལས་དངོས་ཀྱི་
བྱིན་རླབས་དང་། དེ་ལྟ་མེད་ན་རྒྱུའི་བྱིན་རླབས་གསུངས་པས་དེ་བཞིན་དུ་གཞན་ལའང་
འགྲེའོ། །སྨན་བྱིན་རླབས་ལ། ཐུན་ཚོད་དུ་རུང་བར་བྱིན་གྱིས་བརླབ་པ། ཞག་བདུན་པར་
བྱིན་གྱིས་བརླབ་པ། འཚོ་བའི་བར་དུ་བཅང་བར་བྱིན་གྱིས་བརླབ་པའོ། །རུང་ཁང་བྱིན་གྱིས་
བརླབ་པ་ལ། །དང་པོ་སོ་ཕག་འགྲེམ་པའི་དུས་ན་ལག་གི་བླས་དང་། ཕྱིས་ལས་གསར་པ་དང་
བཅས་པའི་དུས་སུ་དགེ་སློང་རབ་ཏུ་མང་པོ་དང། དགེ་སློང་མེད་པ་ན་གསར་དུ་ཇི་སྙེད་ཕྱིན་
པ་དེ་སྙེད་ཀྱིས་རུང་བའི་ཁང་པར་བསྒྲགས་པའི་ཚིག་གཅིག་ཅར་བརྗོད་པས་བྱིན་གྱིས་བརླབ་
པའོ། །དུས་བྱིན་གྱིས་བརླབ་པ་ལ། བྱིན་ལེན་མ་བྱས་པར་ཟ་བ་དང་། དུས་མ་ཡིན་པར་ཟ་
བ་ལ་སོགས་ལ་སྒྲ་མི་སྙན་དུ་གྲགས་པ་ཡིད་ལ་བྱས་པས་བྱིན་གྱིས་བརླབ་པ་དང། སྟོན་པ་
མཆོད་པ་ལ་སོགས་པའི་སྐབས་སུ་མེ་ལ་རེག་པ་སོགས་ལ་གནང་བའི་དུས་དྲན་པས་བྱིན་གྱིས་
བརླབ་པའོ། །ཞག་བྱིན་གྱིས་བརླབ་པ་ནི། དབྱར་ནང་ནས་གཞན་དུ་འགྲོ་བའི་གནང་བ་མ་..
366



༄༅།།ལས་བརྒྱུ་རྩ་གཅིག་གི་རྣམ་པར་བཤད་པ
ཐོབ་པས་གཞན་དུ་འགྲོ་བ་ལ་ཞག་བདུན་དུ་བྱིན་གྱིས་བརླབ་པ་དང་། གནང་བ་ཐོབ་ན།
ཞག་བཞི་བཅུར་བྱིན་གྱིས་བརླབ་པའོ། །ལྟུང་བ་བྱིན་གྱིས་བརླབ་པ་ལ། ལས་གྲལ་དུ་མ་འདུས་
གོང་དང་། འདུས་ནས་བྱིན་གྱིས་བརླབ་པ་གཉིས་ཀྱི་དང་པོ་ལ། བཤགས་པས་ཕྱིར་བཅོས་སུ་
མི་རུང་བའི་ལྟུང་བ་རྣམས་བྱིན་གྱིས་བརླབ་སྟེ། ཆད་ལས་སྔོན་དུ་མ་སོང་བ་དང། བཤགས་
ཡུལ་མ་ཚང་བ་དང་། བཤགས་ཡུལ་མེད་པ་དང་། ཡིད་གཉིས་ཟ་བ་དང་། ངེས་པ་ཉིད་མ་
ཡིན་པ་དང་། ལྟུང་བའི་ཕྱིར་རྩོད་པར་གྱུར་པ་རྣམས་བྱིན་གྱིས་བརླབ་བོ། ། ལས་གྲལ་དུ་
འདུས་ནས་བཤགས་པ་བྱར་མི་རུང་བའི་ཕྱིར་ལྟུང་བ་ཤེས་ཤིང་དྲན་པ་དང་། ཡིད་གཉིས་ཟ་བ་
དང་། ངེས་པ་ཉིད་མ་ཡིན་པ་དང་། རྩོད་པར་གྱུར་པ་རྣམས། ལས་བྱེད་པ་ལས་གཞན་གྱིས་
དྲུང་ན་མོ་ལ་བྱིན་གྱིས་བརླབ་པ་དང་། ལས་བྱེད་པས་སེམས་ཀྱིས་བྱིན་གྱིས་བརླབ་པའོ། །
དྲུག་པ་བརྗོད་པའི་ལས
་པའི་ལས་ལ། དགེ་ཚུལ་ཕ་མའི་གྲིབ་ཚོད་བརྗོད་པ་དང་། སྨན་ཞག་
བདུན་པར་བྱིན་གྱིས་བརླབས་པའི་ཉི་མ་འདས་སོ་ཅོག་བརྗོད་པ་དང་། ཚོགས་སུ་མ་ཚང་བའི་
ཚེ་ཚེས་གྲངས་བརྗོད་པ་དང། གདུགས་ཚོད་ཀྱི་དུས་ལ་བབས་པ་ན་དུས་བརྗོད་པ་དང་།
བསྐོས་པའི་གང་ཟག་གིས་གནས་ངན་ལེན་བརྗོད་པ་དང་། དགག་དབྱེ་འབྱུང་བ་སྤྱོད་ཡུལ་དུ་
བརྗོད་པ་དང་། རྩོད་པར་གྱུར་པའི་རྒོལ་ཕྱིར་རྒོལ་གཉིས་གནས་བརྟན་མཐུ་ལྡན་གྱི་རྗེས་སུ་
འབྲང་བ་ལ་མ་རྩོད་ཅིག་ཅེས་བརྗོད་པ་དང་། རྐུན་པོའི་འཇིགས་པ་ཡོད་པ་ལ་བརྡ་སྐད་བརྗོད་
པ་དང་། སྦྲིད་པ་བྱུང་བ་ལ་དང་། སྦྲིད་པ་བྱུང་བས་བརྗོད་པ་དང་། ཡུལ་གོང་མའི་མཚན་ཉེ་
བའི་ཚིག་གིས་བརྗོད་པ་དང་། ཟས་བྲིམ་པར་བྱེད་པས་རྒན་པའི་མཐར་སམ་པྲཏྟ་ཞེས་བརྗོད་
པ་ལ་སོགས་པའོ། །
བདུན་པ་བསྒོ་བ་ལ། བཟློག་པའི་ཕྱིར་བསྒོ་བའི་ལས་བྱེད་པ་རྣམས་ཀྱི་སྔོན་དུ་གང་ཟག་
གིས་བཞམས་ཏེ་བསྒོ་བ་དང་། ཟས་བྲིམ་པ་ན་གནས་བརྟན་གྱིས་སྙོམས་པར་བྲིམས་ཤིག །
ཅེས་བསྒོ་བ་དང་། དགེ་སློང་མ་གྲལ་རིམ་དུ་མ་ཕེབས་པར་ཟས་འབྲིམ་དུ་འཇུག་པ་ན་སྲིང་མོ་
ཁྱོད་དགེ་སློང་རྣམས་ཟས་ཟོས་ཀྱི་བར་དུ་རེ་ཞིག་སྡོད་ཅིག་ཅེས་བསྒོ་བ་དང་། རང་གི་ཚིག་
གིས་དགེ་འདུན་བསོད་སྙོམས་ལ་སྤྱན་དྲངས་པ་ན། སྦྱིན་བདག་ལ་ཁོ་བོ་མ་འོངས་པའི་དབང་
གིས་འབྲིམ་པ་ཡོལ་བར་མ་བྱེད་ཅིག་ཅེས་བསྒོ་བ་ལ་སོགས་པའོ། །
བརྒྱད་པ་ལ། བསླབ་པ་འབུལ་བ་དང་། གསོ་སྦྱོང་ལ་དགེ་ཚུལ་ཕ་མས་ཡོངས་སུ་དག་
367



༄༅ །།ད་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པ་འབུལ་བ་དང་། དེའི་ཡོངས་སུ་དག་པ་ལེན་པ་ལ་སོགས་པའོ། །དགུ་པ་མཐོལ་བཤགས་ལ།
འཆབ་པའི་ཉེས་པ་མེད་པའི་མཐོལ་བ། ཡོད་པའི་མཐོལ་བ་སྔོན་དུ་སོང་བའི་བཤགས་པ། མ་
སོང་བའི་མཐོལ་བཤགས་དུས་གཅིག་པ། ཆད་ལས་སྔོན་དུ་སོང་བ་དང་། མ་སོང་བའི་
བཤགས་པ་ལ་སོགས་པའོ། ། 1
བཅུ་པ་དབྱར་གནས་པར་ཁས་བླང་བ་ནི། ཚོགས་སུ་མ་ཚང་བ་དབྱར་གནས་པར་ཁས་
ལེན་པའོ། །བཅུ་གཅིག་པ་བཟོད་གསོལ་ལ། གནས་ཀྱིས་ཅད་པས་བཅད་པ་ལ་བཟོད་པར་
གསོལ་བ། ནང་དང་བཅས་པ་ལ་བཟོད་པར་གསོལ་བ། གཤེ་བ་ལ་བཟོད་པར་གསོལ་བ་ལ་
སོགས་པའོ། །བཅུ་གཉིས་པ་གོ་བར་བྱ་བ་ལ། གཞན་གྱི་དོན་དུ་སྐལ་བ་ནོད་པ་ཕ་རོལ་ལ་གོ་
བར་བྱ་བ་དང་། རང་དང་བསྙ་བ་དང་ཡིད་གཅུགས་པས་ལེན་པ་ལ་གཞན་ལ་གོ་བར་བྱ་བ་
དང་། དགེ་སློང་ཕྲག་དོག་ཅན་ལ་འདི་དག་བསྟན་པ་འཛིན་པ་ཡིན་ནོ། །ཞེས་གོ་བར་བྱ་ལ་
སོགས་པའོ། ། བཅུ་གསུམ་པ་ གདོན་པའི་ ལས་ལ། རྒྱུན་ཆགས་གསུམ་གདོན་པ་ དང་།
གཙུག་ལག་གི་ཚིགས་སུ་བཅད་པ་གདོན་པའོ། །རྒྱུན་ཆགས་གསུམ་པ་གདོན་པ་ལ། གཙུག་
ལག་ཁང་དུ་གདོན་པ་དང་། བསྲོ་ཁང་དུ་གདོན་པ་དང་ བསྟི་གནས་སུ་ཞིག་ཏུ་གནས་པའི་
ཚེ་གདོན་པ་དང་། སྤོང་ཁང་དུ་སྤོང་བའི་ཞལ་ཏ་པས་གདོན་པ་དང་ གསོ་སྦྱོང་ལ་སོགས་པའི་
ཚེ་གདོན་པའོ། །གཙུག་ལག་ཁང་གི་ཚིགས་སུ་བཅད་པ་གདོན་པ་ལ། ཟས་ཟོས་ནས་རང་ལ་
སྨོན་ལམ་ལོག་པ་སྤོང་བའི་གདོན་པ། སྦྱིན་བདག་གི་ཕྱིར་གདོན་པ་དང་། བསྟི་གནས་སུ་ངལ་།
གསོ་བའི་གདོན་པ་དང་། ཆུ་འཆུ་བའི་ཚེ་ཆུའི་བདག་པོའི་ཕྱིར་གདོན་པ་དང་། སའི་ལྷའི་ཕྱིར་
གདོན་པ་དང་། གཙུག་ལག་ཁང་གི་བདག་པོའི་ཕྱིར་གདོན་པ་དང་། གཙུག་ལག་ཁང་གི་ལྷའི་
ཕྱིར་གདོན་པ་དང་། དཀོན་མཆོག་གི་དོན་དུ་ཕྱག་དར་བྱས་པ་དང་། ཞལ་ཞལ་བྱས་པ་དང།
དྲི་གཙང་ཁང་དང་། སྐུ་གཟུགས་དང་། མཆོད་རྟེན་དང་། སྲོག་ཤིང་གྲིབ་མ་ལ་འགོང་བ་ན་
གདོན་པ་དང་། ཕྱི་རོལ་པའི་ལྷའི་གནས་སུ་ཕྱིན་པ་ན་གདོན་པ་ལ་སོགས་པའོ། །
གསུམ་པ་དགེ་འདུན་དང་འབྲེལ་བའི་ལས་ལ། དྲི་བ་དང་ལན། ཞུ་བ་དང་ལན།
གསོལ་བ་གདབ་པ་བྱིན་གྱིས་བརླབ་པ། བརྗོད་པ། བཞུམས་ཏེ་བསྒོ་བ། འབུལ་བ་དང་ལེན་
པ། མཐོལ་བ་དང་བཤགས་པ། དབྱར་གནས་པར་ཁས་བླང་བ། དགག་དབྱེ་དང་། གསོ་
སྦྱོང་དང་། གོ་བར་བྱ་བ་དང་། སྲ་བརྐྱང་གདིང་བ། བསྡིགས་པ་དང་གཟེངས་བསྟོད་པ།
368



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
གཏོང་བ་དང་ལེན་པ། བྲིམ་པ་དང་བཏབ་པ་སྟེ། བཅུ་བདུན་གྱི་དང་པོ་དྲི་ལན་ནི། གསང་སྟེ་
སྟོན་པས་ལྐོག་ཏུ་བར་ཆད་དྲི་བ། ལས་བྱེད་པས་ནང་དུ་དྲི་བ་དང་། གསང་སྟེ་སྟོན་པ་མོས་
ལྐོག་ཏུ་དྲི་བ་དང་། ལས་བྱེད་པ་མོས་ནང་དུ་དྲི་བ་དང་། ལས་བྱེད་པ་པོས་གཉིས་ཀའི་དགེ་
འདུན་གྱི་ནང་དུ་བར་ཆད་དྲི་བ་སྟེ། དེ་རྣམས་ལས་དངོས་མ་ཡིན་ཞིང་དགེ་འདུན་གྱིས་བསྐོས་
པ་དང་། དགེ་འདུན་ལ་གསོལ་ནས་དངོས་སུ་གང་ཟག་གིས་བྱེད་པའི་ཕྱིར་དགེ་འདུན་དང་
འབྲེལ་བའི་ལས་ཞེས་བྱ། གཞན་རྣམས་ལའང་དེ་བཞིན་ནོ། །དགེ་སློང་ཕ་མའི་བསྙེན་རྫོགས་
ཀྱི་སྐབས་སུ་གྲོགས་བྱེད་པས་ལྷུང་བཟེད་འདི་མི་ཆུང་ངམ། མི་ཆེའམ། མི་སྐྱའམ་ཞེས་དྲི།
ལྷུང་བཟེད་བཟང་ངོ། །ཞེས་ལན་གདབ་པ་དང་། བསྐོ་བའི་ལས་སུམ་ཅུ་སོ་ལྔ་ལ་སྤྲོ་བ་དྲི་སྟེ།
དཔེར་ན། མིང་འདི་ཞེས་བྱ་བ་ཁྱོད་གསང་སྟེ་སྟོནང་བར་འོས་པའི་དགེ་སློང་། རྐྱེན་དབང་
གིས་ལས་གྲལ་དུ་མ་འདུས་པའི་ཚེ། དགེ་འདུན་གྱིས་འདུན་པ་ལེན་པར་བསྐོས་པས་འདུན་པ་
འབུལ་ལམ་ཞེས་དྲི་སྟེ། དཔེར་ན། དེང་དགེ་འདུན་གསོ་སྦྱོང་མཛད་པ་ལ་ཚེ་དང་ལྡན་པ་
འདུན་པ་འབུལ་ལམ། དེང་དགེ་འདུན་གསོ་སྦྱོང་མཛད་ན་ཚེ་དང་ལྡན་པ་བར་ཆད་ཀྱི་ཆོས་
རྣམས་ཡོངས་སུ་དག་གམ། འདུན་པ་འབུལ་ལམ་ཞེས་པ་དང། དེ་བཞིན་དུ་དགག་དབྱེ་ལ་
ཡང་དྲི་ཞིང་ལན་གདབ་པའོ། །
གཉིས་པ་ཞུ་བ་དང་ལན་ནི། རབ་བྱུང་དགེ་འདུན་ལ་ཞུ་བ་དང་། བར་ཆད་དྲིས་ནས་
ནང་དུ་འོང་བར་ཞུ་བའི་ཞུས་ལན་སྔར་བཞིན་ནོ། །གསུམ་པ་གསོལ་བ་གདབ་པ་ནི། དགེ་
སློང་ཕ་མའི་བསྙེན་རྫོགས་ཀྱི་སྐབས་སུ། མཁན་པོ་ཉིད་དུ་ཕྱོགས་པས་ལས་བྱེད་པ་དང་།
གསང་སྟེ་སྟོན་པ་དང་། ཁ་སྐོང་བའི་དགེ་སློང་ལ་གསོལ་བ་གདབ་པ་དང་། དགེ་སློང་མའི་
མཁན་མོས་ལས་བྱེད་པ་མོ་དང་། ཁ་སྐོང་བ་མོས་དགེ་སློང་མ་ལ་གསོལ་བ་དང་། བསྙེན་
རྫོགས་ཀྱི་མཁན་པོར་གསོལ་བ་གདབ་པ་དང་། དགེ་སློབ་མ་དང་། དགེ་སློང་མའི་མཁན་པོར་
གསོལ་བ་གདབ་པ་དང་། དགེ་འདུན་ལ་འཕྲིན་ལས་མཛད་པར་གསོལ་བ་གདབ་པ་ལ། སྔར་
བསྙེན་རྫོགས་ཀྱི་རྟེན་ལ་བྱ་བའི་སྦྱིན་པའི་ལས་མཚན་ཉིད་པ་རྣམས་དང་། རབ་ཏུ་བྱུང་ནས་
བསྙེན་པར་རྫོགས་པའི་རྟེན་ལ་བྱ་བའི་སྦྱིན་པའི་ལས་མཚན་ཉིད་པ་རྣམས་དང་། ཁྱིམ་པའི་
རྟེན་ལ་བྱ་བ་ལ། མུ་སྟེགས་གནས་པ་སྦྱིན་པ་དང༌། ཁྱིམ་གྱི་བསླབ་པའི་སྡོམ་པ་གཞིག་པ་དང་།
ལྷུང་བཟེད་ཁ་བསྲང་བ་གསུམ་སྦྱིན་པའི་ལས་མཚན་ཉིད་པ་ཡིན་པས་དེ་ཐམས་ཅད་ལ་གསོལ་པ
369



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བ་ལན་གསུམ་དུ་གདབ་བོ། །གནས་བརྟན་ལ་སོ་སོར་ཐར་པའི་མདོ་གདོན་པར་གསོལ་བ་1
གདབ་པ། དགེ་འདུན་ལ་གཙུག་ལག་ཁང་གི་བདག་པོ་དང་། ལྷའི་ཕྱིར་ཚིགས་བཅད་བཀླག་
པར་གསོལ་བ་གདབ་པ་དང་། སྦྱིན་བདག་གིས་གདུགས་ཚོད་ལ་སྤྱན་འདྲེན་པའི་དགེ་འདུན་
ལ་གསོལ་བ་གདབ་པ་རྣམས་སོ། །
བཞི་པ་བྱིན་གྱིས་བརླབ་པ་ལ། བསྙེན་རྫོགས་ཀྱི་ཆོས་གོས་གསུམ་དང་ལྔ་ལ་དངོས་དང་
རྒྱུའི་བྱིན་རླབས་དང་། ལྷུང་བཟེད་བྱིན་གྱིས་བརླབ་པ་དང་། རུང་ཁང་བྱིན་གྱིས་བརླབ་པ་
བཞི་ལྟ་བུ་དང་ དགེ་འདུན་ཐམས་ཅད་ཀྱིས་དུས་བྱིན་གྱིས་བརླབ་པ་དང་། གསོ་སྦྱོང་བྱིན་
གྱིས་བརླབ་པ་དང་། དགག་དབྱེ་བྱིན་གྱིས་བརླབ་པའོ། །
ལྔ་པ་བརྗོད་པའི་ལས་ལ། དགེ་སློབ་མའི་གྲིབ་ཚོད་དང་། བསླབ་པ་བརྗོད་པ། དགེ་
སློང་གི་གྲིབ་ཚོད་དང་། གདམས་ངག་བཅུ་གཅིག་བརྗོད་པ་དང་། དགེ་སློང་མའི་གྲིབ་ཚོད་
དང། གདམས་ངག་བཅུ་གཉིས་བརྗོད་པ་དང་། དགེ་འདུན་འདུས་པ་ལས་ཉི་མ་བརྗོད་པ་
དང་། དབྱར་གནས་པར་མི་ནུས་པས་གནས་མལ་མི་ནོད་པར་བྱ་བའི་ཕྱིར་ཁྲིམས་སུ་བྱ་བ་
བརྗོད་པ་དང་། འདུན་པ་ཡོངས་སུ་དག་པ་དང་དགག་དབྱེ་ལེན་པས་དགེ་འདུན་ལ་འདུན་པ་
དང་ཡོངས་སུ་དག་པ་དང་། དགག་དབྱེ་བརྗོད་པ་དང་། དགེ་འདུན་ལ་གདུགས་ཚོད་ལ་སྤྱན་
འདྲེན་པའི་ཚིག་བརྗོད་པ་དང་། སྤོ་བ་དང་མགུ་བ་སྤྱོད་པས་ཞག་གྲངས་འདས་པ་དང།
འབྱུང་བ་བརྗོད་པ་དང་། སྐབས་མི་འབྱེད་པ་ལ་བརྗོད་བཅས་ཀྱིས་བརྗོད་པ་དང་། ཕྱེ་ནས་མི་།
ཉན་པ་ལ་ཕུར་བཅས་བརྗོད་པ་དང་། ནན་ཏུར་བྱས་པ་ལ་འདི་ཉིད་དུ་ལྟུང་བ་ཕྱིར་བཅོས་པར་
གྱིས་ཤིག །དགེ་འདུན་འདི་ཉིད་ཀྱིས་ཁྱེད་བག་ཡངས་སུ་བྱེད་པར་འགྱུར་རོ། །ཞེས་བརྗོད་པ་
དང༌། ལྟ་བ་དགེ་འདུན་ལ་བརྗོད་པ་ལ་སོགས་པའོ། །དྲུག་པ་བཞམས་ཏེ་བསྒོ་བ་ནི། བསྒོ་
གྱུར་གྱི་ལས་ཐམས་ཅད། གནས་དབྱུང་སོགས་ནན་ཏུར་གྱི་ལས་ཀྱི་སྔོན་དུ་བསྒྲུབ་བྱ་དེ་ལ་དགེ་
འདུན་གྱིས་བཞམས་ཏེ་བསྒོ་བ་བྱེད་པའོ། །འདུན་པ་འབུལ་བ་དང་ལེན་པ་ལ། ལས་བྱེད་པའི་
ཚེ་འདུན་པ་འབུལ་བ་དང་ལེན་པ་དང་། གསོ་སྦྱོང་གི་ཚེ་ཡོངས་སུ་དག་པ་འབུལ་བ་དང་ལེན་པ་བ
དང་། དགག་དབྱེའི་ཚེ་དགག་དབྱེ་འབུལ་བ་དང་ལེན་པ་དང་། དགེ་སློང་མའི་གསོ་སྦྱོང་གི་ཚེ་
འདུན་པ་དང་གསོ་སྦྱོང་འབུལ་བ་དང་ལེན་པ་དང་། རྩོད་པ་སྦེད་པའི་དགེ་སློང་གིས་རྩོད་པ་དེ་
གནས་བརྟན་དང་བཅས། སོ་སོ་ཐར་པ་དང་བཅས་པའི་དགེ་འདུན་ལ་དབུལ་བ་དང་། མདོ་།
370



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
བསྡེ་དང་འདུལ་བ་དང་མ་མོ་འཛིན་པ་ལ་དབུལ་བ་དང་། གནས་བརྟན་མཐུ་ལྡན་ལ་འབུལ་བ་ལ་
སོགས་པའོ། །
བརྒྱད་པ་མཐོལ་བ་དང་བཤགས་པ་ལ། བསྒོ་བ་ལས་གྱུར་པའི་ལྟུང་བ་རྣམས་ལ་ལས་
གྲལ་དེ་ཉིད་དུ་སྟན་དེ་ཉིད་ལ་འདུག་བཞིན་དུ་བདག་ལ་བསྒོ་བས་གྱུར་པའི་ལྟུང་བ་འདི་བྱུང་
ངོ་། །ཞེས་མཐོལ་བ་དང་། ཕམ་པའི་སྦོམ་པོ་ལྕི་བ་དྲུག་ཡན་ཆད་ལ་བཤགས་པ་དང་།
བ་བཞི་ཡན་ཆད་ལ་བཤགས་པ་དང་། ལྷག་མའི་སྦོམ་པོ་ལྕི་བ་ལྔ་ཡན་ཆད་ལ་བཤགས་པ་དང་།
དགེ་འདུན་མཐའ་དག་དང་འབྲེལ་པའི་ཉེས་པ་རྩྭ་བཀྲམ་པ་ལྟ་བུས་ཕྱིར་བཅོས་པ་ལ་གཅིག་
གིས་དུ་མའི་ཉེས་པ་མཐོལ་ཞིང་བཤགས་པ་ལ་སོགས་པའོ། །
དགུ་པ་དབྱར་གནས་པར་ཁས་བླང་བའི་ཆོ་ག་དགེ་སློང་མའི་མདུན་དུ་ལན་གསུམ་
བཟླས་པའོ། །
བཅུ་པ་དགག་དབྱེ་ལ་གཞིའི་དགག་དབྱེ་དང་། ཚོགས་ཀྱི་དགག་དབྱེ་སྤྱིར་བཏང་བ་
དང་། དམིགས་བསལ་གྱི་དགག་དབྱེའོ། །
བཅུ་གཅིག་པ་གསོ་སྦྱོང་ལ། གསོལ་བའི་ལས་ནི། ལས་དངོས་ཡིན་ཞིང་། ལས་བརྒྱ་
རྩེ་གཅིག་ཏུ་འདུས་སོ། །ལས་དངོས་མ་ཡིན་པ་སོ་སོ་ཐར་པའི་མདོ་འདོན་པ་ལྔ་དང་། མདོར་
བསྡུས་པའི་གསོ་སྦྱོང་དང་། སེམས་བསྡུས་པའི་གསོ་སྦྱོང་ངོ་། །
བཅུ་གཉིས་པ་གོ་བར་བྱ་བ་ལ། དགེ་ཚུལ་སྡིག་པ་ཅན་གྱི་ལྟ་བ་མི་གཏོང་བ་ལ་བཟློག་
པའི་ཕྱིར་བསྒོ་བའི་ལས་བྱེད་པ་ན། ཁྱོད་ལ་གསོལ་བའི་ལས་ཀྱིས་སྡིག་ཅན་གྱི་ལྟ་བའི་རྣམ་པ་
འདི་ལྟ་བུ་ཐོང་ཞིག་ཅེས་སོགས་གོ་བར་བྱ་བ་དང། ཁྱིམ་པ་ལ་ལྷུང་བཟེད་ཁ་ཕུབ་པ་ན། དེ་
ཁྱིམ་པ་ལ་གོ་བར་བྱ་བ་དང་། རྙེད་པ་བགོད་པ་ལ་ངེད་རྙེད་པ་བགོད་པར་འགྱུར་གྱི། ཁྱེད་
ཅག་གིས་དེར་ཚོགས་པ་སྦྱིན་པར་བྱའོ། །ཞེས་གོ་བར་བྱ་བ་དང་། དབྱར་གནས་པའི་ཕྱིར་
ཚུལ་ཤིང་བླངས་པ་གོ་བར་བྱ་བ་དང། དབྱར་གནས་ཞལ་གྱིས་བཞེས་པར་འགྱུར་བ་གོ་བར་བྱ་
བ་དང་། གནས་མལ་ལ་ལོག་པར་ལོངས་མི་སྤྱད་པར་གོ་བར་བྱ་བ་དང། དགག་དབྱེའི་སྔོན་
རོལ་ཏུ་དོ་ནུབ་མཚན་ཐོག་ཐག་ཆོས་མཉན་པ་འབྱུང་བར་འགྱུར་རོ། །ཞེས་གོ་བར་བྱ་བ་དང་།
སུ་བརྐྱང་གྲུབ་ནས་ཞག་མ་ལོན་པར་ཚོགས་པར་མོས་པར་བྱ་བ་དང། བདག་ལྷུང་བཟེད་
འབྲེལ་པ་མེད་པ་འབྲིམ་པར་འགྱུར་གྱི། ཁྱེད་ཅག་རང་རང་གི་ལྷུང་བཟེད་དབྱུང་བར་མཛོད་
371



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ་
ཅིག་ཅེས་གོ་བར་བྱ་བ་དང། དགེ་འདུན་གྱིས་བསྐོས་སམ་གསོལ་བའི་ལས་བྱས་ནས་དགེ་སློང་
དང་དགེ་སློང་མ་སྡིག་པ་ཅན་ཁྱིམ་རྣམས་སུ་གོ་བར་བྱ་བ་དང་། བདག་སྲ་བརྐྱང་འདིང་བར་
འགྱུར་གྱི། རང་རང་གི་ཆོས་གོས་རྣམས་ཕྱུང་ཞིག་ཅེས་གོ་བར་བྱ་བ་དང་། སྲ་བརྐྱང་འདིང་
།ཞེས་གོ་བར་བྱ་བ་དང་། བདག་སྲ་བརྐྱང་འབྱིན་གྱི་རང་རང་གི་ཆོས་གོས་རྣམས་བྱིན་
གྱིས་རློབས་ཤིག་ཅེས་གོ་བར་བྱ་བ་དང་། གང་མང་གི་ཚུལ་ཤིང་འབྲིམ་པའི་ཚེ། ཆོས་ཕྱོགས་
པའི་སློབ་མ་ཆོས་མིན་གྱི་ཚུལ་ཤིང་ལེན་ན། ཆོས་ཕྱོགས་པའི་ལོང་ཞིག་ཅེས་གོ་བར་བྱ་བ་ལ་
སོགས་པའོ། །
བཅུ་གསུམ་པ་སྲ་བརྐྱང་གདིང་བ་ནི། བསྐོས་པས་ཆོ་ག་ལན་གསུམ་བརྗོད་པའོ། །
བཅུ་བཞི་པ་དགེ་འདུན་གྱི་ལྷག་མ་ལས་དབྱུང་བའི་ལས་བྱེད་པ་ན། གསོལ་བ་དང་ལས་
བརྗོད་པ་དང་པོའི་བར་དུ་བསྡིགས་པ་དང་། བརྗོད་པ་ཟིན་མ་ཐག་གཟེངས་བསྟོད་པའོ། །
བཅོ་ལྔ་པ་གཏོང་ལེན་ནི། སྤོ་མགུ་སྤྱོད་པའི་ཚེ་འཐབ་ཀྲོལ་ཅན་འོངས་པས་འཇིགས་ན་གཏོང་
བ་དང་། འཇིགས་པ་དང་བྲལ་ནས་ལེན་པའོ། །བཅུ་དྲུག་པ་བྲིམ་པ་དང་བཏབ་པ་ནི། ལྟུང་
བཟེད་འབྲེལ་པ་མེད་པར་བྲིམ་པ་དང་། གང་མང་གི་ཚུལ་ཤིང་བྲིམ་པ་དང་། གསོ་སྦྱོང་ལ་
སོགས་པའི་ཚེ་དགེ་སློང་བགྲང་བའི་ཕྱིར་ཚུལ་ཤིང་བྲིམ་པ་དང་། དབྱར་གནས་པར་ཁས་བླང་
བའི་ཕྱིར་ཚུལ་ཤིང་བྲིམ་པ་དང་། རྙེད་པ་བགོ་བའི་ཕྱིར་ཚུལ་ཤིང་བྲིམ་པ་དང་། གནས་ཀྱི་གཞི་
བཏབ་པ་དང་གནས་མལ་བརྟན་གནས་པ་ལ་སོགས་པའོ། །དེ་རྣམས་ཐམས་ཅད་ལ་སོ་སོའི་
བྱེད་པ་པོ་དང་། བསྒྲུབ་བྱ་དང་། སྤྱོད་ལམ་དང་། ཆོ་ག་རྣམས་མཚན་ཉིད་དང་ལྡན་པ་
དགོས་ཏེ། སོ་སོའི་ཐད་དུ་ཤེས་པར་བྱའོ། །འོ་ན། དེ་དག་ལས་ཀྱི་ཆོ་གར་མི་འཐད་དེ། ལས་
བརྒྱ་རྩ་གཅིག་ཏུ་འདུས་པའི་ཕྱིར་རོ། །ཞེ་ན། སྐྱོན་མེད་དེ། རྒྱ་ཆེར་འགྲེལ་དུ། འདིར་ལས་
ལ་ཞེས་སྨོས་པས་ནི། ལས་ཀྱི་གཞིར་སྤྱིར་བསྟན་པ། གསོལ་བ་དང་། གསོལ་བ་དང་བཞིའི་
ལས་བརྒྱ་རྩ་གཅིག་པོ་དག་ཉི་ཚེ་བཟུང་བར་མ་ཟད་ཀྱི། འདུལ་བ་དང་ལྡན་པའི་ལས་ཐམས་
ཅད་བསྡུས་པར་རིག་པར་བྱའོ། །དེ་ལྟར་གྱུར་ན། དབྱར་གནས་པ་འདྲལ་བ་ལ། ཡང་རྣམ་
པ་འདི་ཉིད་ཡིན་ཏེ། འདི་ལྟར། དབྱར་གནས་པར་ཁས་བླངས་པའི་མཚམས་གང་ཡིན་པ་དེ་
ཉིད་ཀྱང་འདི་ཡིན་ལ། མཚམས་འདིར་རྙེད་པ་བགོ་བ་དང་། ཤི་བའི་ཡོ་བྱད་བྱིན་གྱིས་བརླབ་
པ་ཡང་འདུས་པ་ཡིན་ནོ། །ཞེས་དང་། གཞི་འགྲེལ་ལས་བཞིའི་ཚོགས་ཀྱི་ལས་བྱ་བ་ནི། ཕམ་
372



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
པར་འགྱུར་བའི་ཉེས་པ་སྦོམ་པོ་ཡང་བཤགས་པའོ། །ལྔའི་ཚོགས་ཀྱི་ལས་བྱ་བ་ཞེས་བྱ་བ་ནི།
དགེ་འདུན་ལྷག་མར་འགྱུར་བའི་ཉེས་པ་སྦོམ་པོ་ལྕི་བ་བཤགས་པའོ། །ཞེས་བཤགས་པ་ལ་ཡང་
ལས་སུ་གསུངས་པའི་ཕྱིར་རོ། །འདུལ་བ་བསྡུ་བར་ཡང་། སེམས་ཅན་དུ་བགྲང་བ་མ་ཡིན་
པའི་གཞི་ལས་ནི། ཆོས་གོས་དང་ལྷུང་བཟེད་བྱིན་གྱིས་བརླབ་པ་དང་ཞེས་པ་དང། དེ་ལ་
ཚོགས་གཉིས་ཀྱི་བྱ་བ་འདི་ལྟ་སྟེ། དགེ་སློང་གིས་དགེ་སློང་མདུན་དུ་ལན་གསུམ་བརྗོད་ཅིང་
བཤགས་པའི་ལས་ཀྱིས་ལྟུང་བྱེད་དམ། ཉེས་བྱས་ཀྱི་ཉེས་པ་འཆགས་པར་བྱེད་པའོ། །ཞེས་
།དེ་ལྟར་རྣམ་པར་གཞག་པ་སྤྱིར་བརྗོད་ནས་དཀྱུས་མ་བརྗོད་པར་བྱ་སྟེ། དེ་ལ་ཐོག་མར་
སྔོན་གྱི་ཆོ་ག་ནི། དགེ་སློང་འགའ་ཞིག་གི་གན་དུ་རབ་ཏུ་འབྱུང་བར་འདོད་པ་འོངས་ན་དགེ་
སློང་དེས་རབ་ཏུ་འབྱུང་འདོད་དེ། གཟུང་བར་བྱ་ཞིང་། བཟུང་ནས་མཚམས་དེ་ན་གནས་
པའི་དགེ་སློང་ཐམས་ཅད་ཀྱི་གནས་སུ་འོངས་པ་ནི། དགེ་འདུན་ཐམས་ཅད་འདུས་པ་སྟེ།
འདིས་དཀྱིལ་འཁོར་པ་ཕྱོགས་གཅིག་གི་དགེ་འདུན་འདུས་པ་དགག་པའི་དོན་ནོ། །འདུས་པ་
ན་སྟེ། ཚོགས་པར་རབ་བྱུང་བསྙེན་རྫོགས་འདོད་པ་དེས་ཆོས་འདི་པའི་རབ་བྱུང་བསྙེན་
རྫོགས་ཀྱི་ཆ་ལུགས། སྐྲ་དང་ཁ་སྤུ་བྲེགས། ཆོས་གོས་གསུམ་བགོས་པ་ཇི་འདྲ་བ་འདི་བཞིན་དུ་
བྱས། དགེ་འདུན་ལ་རྒན་རབས་གཞོན་རབས་གཉིས་ལས། རྒན་པའི་རབས་ནི། རྒན་རིམ་
སྟེ། དེར་རེ་རེ་ནས་ཕྱག་འཚལ་བ་གཉིས་ལས། ཡན་ལག་ལྔས་ཕྱག་འཚལ་དུ་བཅུག་སྟེ། ལག་སྟེ།
པ་གཉིས་ཐལ་མོ་སྦྱོར་བའི་ཚུལ་དང་ལྡན་པར་བྱས་ནས་སྟན་ལ་གཞུག་ཏུ་མི་གཞུག་པར་པུས་མོ་
གཉིས་གྱེན་དུ་བསླང་ཞིང་ཙོག་ཙོག་པོར་འདུག་ཏུ་བཅུག་སྟེ། འདི་སྦྱིན་པའི་ལས་མཚན་ཉིད་
པ་ཡིན་པས། གསོལ་བ་གདབ་དགོས་ཤིང་། རང་གི་དོན་དུ་སྔགས་བརྗོད་པ་ཐམས་ཅད་ནི།
ལན་གསུམ་བཟླས་ཞེས་གསུངས་པས། ལན་གསུམ་གསོལ་བ་འདེབས་སུ་བཅུག་ནས་དགེ་སློང་
གཅིག་གིསགིས་གསོལ་བ་གཅིག་དང་བརྗོད་པ་གསུམ་བརྗོད་པ་ནི། གསོལ་བ་དང་བཞིའི་ལས་ཏེ།
དེས་བསྒྲུབ་བྱ་ཅིག་ཅར་རབ་ཏུ་བྱུང་བ་དང་བསྙེན་པར་རྫོགས་པར་ཉེ་བར་བསྒྲུབ་པར་བྱའོ། །
དེ་ལ་གསོལ་བ་བཏབ་པ་ནི། ཤེས་ན་རང་གིས་བྱ། མི་ཤེས་ན་ལས་བྱེད་པའི་རྗེས་ཟློས་བྱས་
ནས་འདི་སྐད་ཅེས་བརྗོད་པར་བྱ་སྟེ། དགེ་འདུན་ཞེས་བྱ་བ་ནི། སྤྱིར་བོད་པ་སྟེ། བཙུན་པ་
རྣམས་ཞེས་བྱ་བ་ནི། སོ་སོ་ནས་སེམས་གཏོད་དུ་གཞུག་པའི་ཕྱིར་བོད་པའོ། །གསན་དུ་
གསོལ་ཞེས་བྱ་བ་ནི། རྣ་བ་གཏོད་ཅིག་ཅེས་པའོ། །བདག་མིང་འདི་ཞེས་བགྱི་བ་ཞེས་པ་ནི།
373



༄༅།།དེ་པལ་ལྡན་ས་སྐྱ་པའི་གསུང་རབ་རྒྱལ་གས་ཆེན་བཅོ་བརྒྱད་ལས། པོད་དང་པོ་
བདག་ཉིད་ཉེ་བར་སྟོན་པར་བྱེད་པའོ། །དགེ་འདུན་ལས་རབ་ཏུ་བྱུང་བ་དང་བསྙེན་པར་
རྫོགས་པ་དགེ་སློང་གི་དངོས་པོར་གསོལ་ན་ཞེས་པ་ནི། རབ་བྱུང་བསྙེན་རྫོགས་འདོད་པས་
གསོལ་བ་འདེབས་པར་བྱེད་ནའོ། །དགེ་འདུན་ནི། དུཁའི་འདམ་དུ་བྱིང་བ་རྣམས་ཡོངས་
སུ་སྐྱོབ་པར་མཛད་པའི་ཐུགས་བརྩེ་བ་ཅན། དགེ་འདུན་བཙུན་པ་རྣམས་ཀྱིས་ཐུགས་བརྩེ་
བའི་སླད་དུ་སྟེ། ཐུགས་བརྩེ་བ་སྔོན་དུ་བཏང་ནས་ཡིན་གྱི། ལན་དུ་ཕན་འདོགས་པའི་བློས་ནི་
མ་ཡིན་ནོ། །བདག་ཞེས་པས། སྡོམ་པ་འདོད་པར་བསྟན་ནོ། །རབ་ཏུ་དབྱུང་དུ་གསོལ།
ཞེས་པ་ནི། ཁྱིམ་པའི་རྟགས་སྤངས་ཤིང་། རབ་ཏུ་བྱུང་བའི་རྟགས་ཡང་དག་པར་བླངས་པ།
ཆོས་པའི་བརྟུལ་ཞུགས་ཀྱི་ཁྱད་པར་ཆ་བྱད་དེ། དེ་ལེན་པར་འདོད་པས་བསྐུལ་བའོ། །བསྙེན་
པར་རྫོགས་པར་མཛད་དུ་གསོལ་ནི། དགེ་སློང་གི་དངོས་པོ་དང་ལྡན་པར་མཛད་དུ་གསོལ་
ཞེས་དགེ་འདུན་ལ་བསྐུལ་བའོ། །དེ་བཞིན་དུ་སྟེ། ཚིག་དེ་ཉིད་ལན་གཉིས་ལན་གསུམ་དུ་
བཟླས་པ་ནི། གསོལ་བ་གདབ་པའོ། །གསོལ་བ་བཏབ་པ་དེའི་འོག་ཏུ་དགེ་སློང་གང་ཡང་རུང་
བ་གཅིག་གིས་གསོལ་བ་བྱ་སྟེ་ཞེས་དགེ་འདུན་ལ་གོ་བར་བྱས་ཏེ་ལས་བྱ་བ་ནི། གསོལ་བཞིའི་
ལས་བྱ་བའོ། །གསལ་བར་སྟོན་པ་འདི་ལྟར་བྱ་སྟེ། འདུག་ལ་ཞེས་པ། ལས་ཐམས་ཅད་སྤྱོད་
ལམ་འདུག་པ་ཉིད་ཀྱིས་བྱ་བར་བསྟན་ནོ། །ཚིག་འདི་སྐད་ཅེས་བརྗོད་པར་བྱ་སྟེ། དགེ་འདུན་
བཙུན་པ་རྣམས་གསན་དུ་གསོལ་ཞེས་བྱ་བ་ནི་སེམས་བསྡུས་ནས་ཚིག་ལ་སྙན་གཏོད་ཅིང་དོན་
ལ་སེམས་གཏོད་ཅིག་ཅེས་བསྐུལ་བའོ། །མིང་འདི་ཞེས་བགྱི་བ་ནི། དགེ་འདུན་ལས་རབ་ཏུ་
འབྱུང་བ་དང་བསྙེན་པར་རྫོགས་པའི་དགེ་སློང་གི་དངོས་པོར་གསོལ་ན་ཞེས་བྱ་བ་ནི། འདོད་
པས་གསོལ་བ་འདེབས་ནའོ། །གལ་ཏེ་དགེ་འདུན་གྱིས་དུས་ལ་བབ་ཅིང་ཞེས་པ་ནི། རབ་ཏུ་
བྱུང་བ་དང་བསྙེན་པར་རྫོགས་པར་འོས་ཤིང་རིགས་པའི་ཚུལ་ཡིན་ཞིང་། བཟོད་ན་ཞེས་བྱ་བ་
ནི། རབ་བྱུང་དང་། བསྙེན་རྫོགས་བྱ་བར་རིགས་པའི་ཚུལ་ཡིན་པར་སྣང་ན་སྟེ། འདོད་ན་
ཞེས་པའི་ཐ་ཚིག་གོ །དགེ་འདུན་གྱིས་གནང་བར་མཛོད་ཅིག་དང་ཞེས་པ་ནི། རིགས་ཤིང་
འོས་ན་གནོངས་ཤིག་ཅེས་པ་སྟེ། གནང་ན་དགེ་འདུན་གྱིས་མིང་འདི་ཞེས་བྱ་བ་རབ་ཏུ་འབྱིན་
ནོ། །བསྙེན་པར་རྫོགས་པར་མཛད་དོ། །འདི་ནི་གསོལ་བའོ་ཞེས་པ། ལས་བྱེད་པར་གོ་བ་
བསྟན་པའོ། །འདི་ནི་གསོལ་བའོ་ཞེས་པ་ནི། འདི་ནི་ལས་བརྗོད་པ་དང་པོ་སྟེ། ཞེས་པ་དང་
འདྲ་བར་སྔགས་མ་ཡིན་ནོ། །སྙམ་ན། དེ་ནི་མ་ཡིན་ཏེ། རྒྱ་ཆེར་འགྲེལ་པར་འདིའི་སྔགས་ནི།
374



༄༅ །ལས་བརྒྱ་རྩ་གཅིས་པའི་རྣམ་པར་པའི་རྣམ་པར་བཤད་པ་
དགེ་འདུན་བཙུན་པ་རྣམས་གསན་དུ་གསོལ་ཞེས་བྱ་བ་ལ་སོགས་པ་ནས་འདི་ནི་ གསོལ་
བའོ། །ཞེས་བྱ་བ་ཡིན་ནོ། །ཞེས་སྔགས་སུ་གསུངས་པའི་ཕྱིར་དང་། ཅིག་ཤོས་ནི། ལས་
བརྗོད་པ་ཐམས་ཅད་ལ་ཡོང་བའི་ངེས་པའང་མེད་ཅིང་། སྔགས་སུ་བཤད་པ་མེད་པའི་ཕྱིར་
རོ། །ལས་བརྗོད་པ་ནི། འདི་ལྟར་བྱ་སྟེ། དགེ་འདུན་སོགས་སྔར་དང་འདྲའོ། །དེའི་སླད་དུ་
ནི། བསྒྲུབ་བྱ་རབ་བྱུང་དང་བསྙེན་རྫོགས་འདོད་ནས་གསོལ་བ་འདེབས་པ་དེའི་ཆེད་དུའོ། །
དགེ་འདུན་གྱིས་ཞེས་བྱ་བ་ནི། བྱེད་པ་པོ་མིང་འདི་ཞེས་བགྱི་བ་རབ་ཏུ་བྱུང་བ་དང་། བསྙེན་
པར་རྫོགས་པར་མཛད་ན་ཞེས་པ་ནི། བྱེད་འདོད་ནའོ། །ཚེ་དང་ལྡན་པ་གང་དག་ཅེས་བྱ་བ་
ནི། དགེ་འདུན་གྱི་ནང་ནས་དགེ་སློང་གང་དག་གོ །མིང་འདི་ཞེས་བགྱི་བ་རབ་ཏུ་བྱུང་བ་དང་
བསྙེན་པར་རྫོགས་པར་མཛད་པར་བཟོད་པ་དེ་དག་ནི་ཞེས་པས་འདོད་པ་དེ་དག་ནིའོ། །ཅང་
མ་གསུང་ཞིག་ཅེས་པས་ཅང་མི་སྨྲ་བས་དང་དུ་ལོང་ཞིག །གང་དག་མི་བཟོད་པ་སྟེ། མི་འདོད་
པ་དེ་དག་ནི། དེ་ལྟར་བྱར་མི་རུང་ངོ་ཞེས་གསུངས་ཤིག །འདི་ནི། ལས་ཀྱི་སྐབས་ཀྱི་དོན་
བརྗོད་པ་སྟེ། བཟླས་པ་ཞེས་བྱ་བའི་ཐ་ཚིག་སྟེ། དེ་བཞིན་དུ་ལན་གཉིས་ལན་གསུམ་དུ་
བཟླས་པའི་བཟླས་པ་ཕྱི་མའི་བཟླས་པ་ཕལ་ཆེར་བྱས་ན་ལས་འཆགས་ཤིང་། རབ་བྱུང་བསྙེན་
རྫོགས་སུ་ཅིག་ཅར་འགྱུར་རོ། །ལས་ཀྱི་མཇུག་བསྡུ་བ་ནི། དགེ་འདུན་གྱིས་བཟོད་ཅིང་གནང་
ནས་དགེ་འདུན་གྱིས་མིང་འདི་ཞེས་བྱ་བ་རབ་ཏུ་བྱུང་བསྙེན་པར་རྫོགས་པར་མཛད་ལགས་ཏེ།
དེའི་རྒྱུ་མཚན་སུས་ཀྱང་མ་བཟློག་པར་ཅང་མི་གསུང་བས་རབ་བྱུང་བསྙེན་རྫོགས་མཛད་པ་དེ་
ལ་དེ་བཞིན་དུ་འཛིན་ཏོ། །དེ་ནི། ད་ལྟར་གྱི་ཆོ་ག་བས་སྔར་ཆོ་ག་དེ་ལྟ་བུ་བྱུང་བས་སྔོན་གྱི་ཆོ་
གའོ། །འོ་ན། སྔོན་གྱི་ཆོ་གས་རབ་བྱུང་དང་བསྙེན་རྫོགས་ཀྱི་སྡོམ་པ་ཐོབ་ན། ད་ལྟར་གྱི་ཆོ་
ག་མི་དགོས་ལ། ད་ལྟར་གྱི་ཆོ་གས་ཐོབ་ན། སྔོན་ཆོག་མི་དགོས་པས་གཅིག་གིས་ཆོག་གོ །ཞེ་
ན། སྐྱོན་མེད་དེ། སྔོན་སྟོན་པ་སངས་རྒྱས་མ་ཐག་གི་ཚེ་སེམས་ཅན་རྒྱུད་དག་པ་ཤ་སྟག་བྱུང་
བས་གདུལ་བྱ་རིམ་པས་བསླབ་པ་རིམ་ཅན་ནས་བསླབ་པ་ལ་མི་ལྟོས་ཤིང་། མཁན་སློབ་ལ་མ་
ལྟོས་པར་ཚེགས་ཆུང་ངུ་ཁོ་ནས་སྟོན་པའི་བཀའ་རྫོགས་པར་བྱེད་ནུས་ཤིང། དེ་དག་བསོད་
ནམས་བསགས་པ་ཡིན་པས་ནད་ལ་སོགས་པ་འབྱུང་དཀོན། བྱུང་ཡང་ནད་གཡོག་དང་སྨན་
ལ་སོགས་པ་རྙེད་སླ་བས་མཁན་སློབ་མི་དགོས་པས། དེ་དུས་སུ་སྔོན་གྱི་ཆོ་ག་བཅས་ཏེ། དེ་ནི་
སྲིད་པ་ཐ་མ་པའི་རྟེན་གྱི་གང་ཟག་གི་དབང་དུ་བྱས་པའོ། །དུས་ཕྱིས་དེ་ལྟ་བུའི་རྒྱུད་རྣམ་པར་
375



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པོ
2
༔
ཝདག་པ་མེད་པ། སྲིད་པ་ཐ་མ་པ་མིན་པ་དག་ལ་མཁན་སློབ་མེད་པས་སྤྱོད་པ་ཁྱིམ་པ་མ་དད་
པར་བྱེད་པ་དང་། བསྟན་པ་དང་འགལ་བའི་ཉེས་པ་བྱེད་པས་ཁྱིམ་པ་རྣམས་སྨོད་པར་གྱུར།
དགེ་སློང་ཁ་ཅིག་ནད་གཡོག་མེད་པས་ཤི་བར་གྱུར་པའི་ཉེས་དམིགས་བྱུང་ནས་ད་ལྟར་གྱི་ཆོ་ག་
བཅས་ཏེ། དེ་ཚུན་ཆད་ནས་སྔོན་གྱི་ཆོ་ག་བྱས་ཀྱང་མི་སྐྱེའོ། །ད་ལྟར་གྱི་ཆོ་ག་སྟོན་པར་འདོད་
ནས་དགེ་སློང་འགའ་ཞིག་ཅེས་བྱ་བ་ལ་སོགས་སྨོས་ཏེ། དགེ་སློང་འགའ་ཞིག་ཅེས་མ་ངེས་པར་
སྨོས་ཀྱང་མཁན་པོར་འོས་པའི་དགེ་སློང་འགའ་ཞིག་གི་གན་དུ་རབ་ཏུ་འབྱུང་བར་འདོད་པ་
འོངས་ན། མཁན་པོ་ཉིད་དུ་ཕྱོགས་པ་དེས་བསྒྲུབ་བྱ་དེ་ལ་རབ་ཏུ་འབྱུང་བ་ལ་བར་དུ་གཅོད་
པའི་ཆོས་རྣམས་དྲི་བར་བྱ་སྟེ། མདོར་དང་པོའི་མཁན་པོ་ཉིད་ཀྱིས་བར་ཆད་དྲིས་ནས་ཡོངས་
སུ་དག་པ་ལ་སྐབས་དབྱེའོ། །ཞེས་གསུངས་པས་སོ། །བར་ཆད་རྣམས་ལ་གླེང་གཞི་དང་།
བཅས་པ་དང་། སོ་སོའི་མཚན་ཉིད་དང་། བྱེད་ལས་བཞི་བཞིར་ཤེས་པར་བྱ་བ་ལ། གླེང་
གཞི་དང་བཅས་པ་གཉིས་ནི། ་གླེང་འབུམ་རྒྱས་པར་ཤེས་པར་བྱའོ། །བར་ཆད་ལ་གཉིས་ཏེ།
སྡོམ་པ་སྐྱེ་བ་ལ་བར་དུ་གཅོད་པ་མ་བསད་པ་སོགས་སོ། །ཁ་ཅིག་མཛེས་པ་ལ་བར་དུ་གཅོད་པ་
སྟེ། ལག་རྡུམ་སོགས་སོ། །ཡང་གཉིས་ཏེ། རེ་ཞིག་པ་དང་། གཏན་དུ་བའོ། །རེ་ཞིག་པ་ནི།
ལོ་བདུན་མ་ལོན་པ་དང་། ཉི་ཤུ་མ་ལོན་པ་ལ་སོགས་པའོ། །གཏན་དུ་བ་ནི། མཚམས་མེད་
བྱས་པ་ལ་སོགས་པའོ། ཡང་གཉིས་ཏེ། ལྟ་བའི་རྣམ་པ་ལ་མུ་སྟེགས་ཅན་ལ་སོགས་པ་དང་།
བྱ་བ་ལ་རྒྱལ་པོས་བཀྲབས་པ་ལ་སོགས་པའོ། །དེ་དག་ཀྱང་བསྡུ་ན་བཞི་སྟེ། སྡོམ་པ་སྐྱེ་བ་པོ
དང་། གནས་པ་དང་། མཛེས་པ་དང། ཁྱད་པར་དུ་འགྱུར་བ་ལ་བར་དུ་གཅོད་པའོ། །འདི་
ལྟར་དྲི་བར་བྱ་སྟེ། བསྒྲུབ་བྱ་དེ་མདུན་དུ་ཙོག་ཙོག་པོར་འདུག་ཏུ་བཅུག །ལག་པ་གཉིས་ཐལ་
མོ་སྦྱོར་དུ་བཅུག་ནས་ཏེ། མདོར། དེའི་དོན་ཉིད་དུ་དང་། ཉི་མ་བརྗོད་པ་ལ་ཐལ་མོ་སྦྱར་བ་
ཉིད་ཀྱིས་སོ། །ཞེས་སོ། །ཁྱོད་མུ་སྟེགས་ཅན་མ་ཡིན་ནམ། ཞེས་ཏེ། མུ་སྟེགས་ཅན་ནི། མུ་
སྟེགས་ཀྱི་ལྟ་བ་འཛིན་པ་སྟེ། རྟག་པ་དང་། ཆོད་པ་དང་། གཉིས་ཀ་དང་། གཉིས་ཀ་མིན་
དུ་ལྟ་བའམ། ལུང་མ་བསྟན་གྱི་ལྟ་བ་བཅུ་བཞིའམ། མདོ་སྡེ་ཚངས་པའི་དྲ་བ་ལས་གསུངས་
པའི་ལྟ་ངན་དྲུག་ཅུ་རྩ་གཉིས་ལས་གང་ཡང་རུང་བ་དང་ལྡན་པའོ། །ཡིན་ཟེར་ན། ཤཱཀྱ་དང་།
མེ་པ་རལ་པ་ཅན་ཡིན་ནམ་ཞེས་དྲི། ཡིན་ཟེར་ན། ལྟ་བ་སྤངས་སམ་ཞེས་དྲི། སྤངས་ཟེར་ན།
སེམས་མགུ་བ་བརྟག་མི་དགོས་པར་རབ་ཏུ་འབྱུང་། ཤཱཀྱ་ནི། ཉེ་དུ་ལ་གདུང་བས་རིགས་མི་་
376



༄༅།།ལས་བརྒྱ་རྩ་གཅིག་གི་རྣམ་པར་བཤད་པ།
སླུ་བ་དང་། རིགས་ཆོས་ཀྱིས་སྲོག་ལ་བབ་ཀྱང་རྫུན་མི་སྨྲ་བའི་ཕྱིར་དང་། སྟོན་པས་ཀྱང་དགེ་
སློང་དག །ང་ནི་ཉེ་དུ་རྣམས་ལ་ཉེ་དུའི་ཡོངས་སུ་སྤངས་པ་སྦྱིན་པར་བྱེད་དོ། །ཞེས་གསུངས་
པའི་ཕྱིར་དང་། མེ་པ་རལ་པ་ཅན་ནི། ལས་དང་བརྩོན་འགྲུས་སུ་སྨྲ་བ་དང་། ཆོས་འདི་པ་
དད་པའི་ཕྱིར་ཏེ། དེ་གཉིས་གཡོ་སྒྱུ་མ་ཡིན་པར་བདེན་པ་ཁོ་ནས་རབ་ཏུ་འབྱུང་བ་ཡིན་པས་
སེམས་མགུ་བ་བརྟག་མི་དགོས་སོ། །དེ་གཉིས་མ་ཡིན་ཟེར་ན། འོ་ན་སོང་ཞིག་ཅེས་བརྗོད་
དོ། །བདག་བསྟན་པ་ལ་དད་པས་ཅིས་ཀྱང་རབ་ཏུ་དབྱུང་དུ་གསོལ་ཟེར་ན། དཀོན་མཆོག་
རྣམས་ཀྱི་བསྔགས་པ་དང་། མུ་སྟེགས་ཅན་གྱི་བསྔགས་པ་མ་ཡིན་པ་ཡང་དག་པར་བརྗོད་པས་
སེམས་འཁྲུགས་ཤིང་ནོངས་པར་བྱེད་ན། སོང་ཞིག་ཅེས་བརྗོད་པར་བྱའོ། ། སེམས་མི་གཡོ་མི་
འཁྲུགས་ན་དགེ་བསྙེན་དུ་བྱས་ལ་གསོལ་བཞིའི་ལས་ཀྱིས་ཟླ་བ་བཞིར་གནས་པ་བྱིན་ལ་གདོད་
རབ་ཏུ་དབྱུང་ངོ། །ཤཱཀྱ་དང་། མེ་པ་རལ་པ་ཅན་ལའང་ལྟ་བ་མ་སྤངས་ན། མི་སྐྱེ་སྟེ། ཞུ་
བར། བཙུན་པ། མུ་སྟེགས་ཅན་བསྙེན་པར་རྫོགས་པར་བགྱིས་ན། བསྙེན་པར་རྫོགས་ཞེས་
བགྱིའམ། ཁ་ཅིག་ནི། བསྙེན་པར་རྫོགས་པ་ཞེས་བྱའོ། །ཁ་ཅིག་ནི། བསྙེན་པར་མ་རྫོགས་
པ་སྟེ། གང་དེས་ལྟ་བ་མ་སྤངས་པ་དེ་ནི། བསྙེན་པར་མ་རྫོགས་པ་ཞེས་བྱ་སྟེ། ཉེ་བར་གནས་
ནའང་མིག་ལམ་ན་མི་སྣང་བར་བྱོས་ཤིག །དེ་སྟེ་ལྟ་བ་སྤངས་ན། བསྙེན་པར་རྫོགས་པ་ཞེས་
བྱ་སྟེ། ཉེ་བར་གནས་ན། མིག་ལམ་ན་མི་སྣང་བར་མ་བྱ་ཞིག་ཅེས་སོ། །ལོ་བཅོ་ལྔ་མ་ལོན་པ་
མ་ཡིན་ནམ། ཞེས་པ། སྐྱེས་ནས་ལོ་བཅོ་ལྔ་མ་ལོན་ཏེ། བཅས་པའི་དབང་དུ་བྱས་པ་ཡིན།
ལོ་བཅོ་ལྔ་ལོན་པ་ཡིན་ཡང་དགེ་འདུན་གྱི་བསྐོས་མ་ལ་ནས་བྱ་རོག་སྒྲོད་མི་ནུས་པ་ཡིན་ན།
རབ་ཏུ་དབྱུང་དུ་མི་རུང་བས་དེ་མ་ཡིན་ནམ། བྱ་རོག་སྐྲོད་ནུས་ཀྱང་མངལ་དང་ཤོལ་གྱི་ཟླ་བ་
དང་བཅས་པས་ཀྱང་ལོ་བདུན་མ་ལོན་ན། སྡོམ་པ་མི་སྐྱེ་སྟེ། གླེང་གཞི་ལས། བཙུན་པ།
དྲུག་ལོན་པ་དེ་ཡང་དགེ་འདུན་གྱི་བསྐོ་སར་བྱ་རོག་སྐྲོད་ནུས་ན། དེ་རབ་ཏུ་དབྱུང་བར་
བགྱིའམ། རབ་ཏུ་མི་དབྱུང་བར་བགྱི། ཨུ་པ་ལི། ལོ་བདུན་ལོན་པར་བྱ་བའི་ཕྱིར་ཏེ། རབ་
ཏུ་དབྱུང་བར་མི་བྱའོ། །བཙུན་པ། ལོ་བདུན་ནི་ལོན་ལ། དགེ་འདུན་གྱི་བསྐོས་ནས་བྱ་རོག་
སྐྱོད་མི་ནུས་པ་དེ་ཡང་རབ་ཏུ་དབྱུང་བར་བགྱིའམ། ཨུ་པ་ལི། བྱ་རོག་སྐྲོད་ནུས་པར་བྱ་བའི་
ཕྱིར་ཏེ། རབ་ཏུ་དབྱུང་བར་མི་བྱའོ། །ཞེས་སོ། །འདིར་བཅས་པ་རྗེས་བཅས་གཉིས་ཀ་སྨོས་
པ་ནི། ལོ་བདུན་ལོན་ཡང་བྱ་རོག་སྒྲོད་མི་ནུས་པ་དགག་པའི་ཕྱིར་རོ། །བྲན་ནི། རང་གི་ཁྱིམ་མ་
377



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
.དུ་སྐྱེས་པ་དང་། ཉོས་པ་དང་། ཁས་བླངས་པ་དང་། རྙེད་པ་དང། ”འཕྲོག་པ་དང་ལྔར་ཕྲན་
ཚེགས་འགྲེལ་ནས་བཤད་དོ། །སོགས་ཀྱི་སྒྲས་བསྡུས་པ་བརྐུས་པ་དང་། རྙེད་བརྩོན་དང་
བཙོང་བ་རྣམས་བསྡུའོ། །དེ་རྣམས་ལ་སྐྱེ་ལ་ཉེས་བྱས་ཏེ། ཞུ་བ་ནས། བྲན་དང་། བརྐུས་པ་
དང་། རྙེད་བཙོན་དང་། རྩོད་པ་ཅན་དང་། རྒྱལ་པོ་ལ་མཁོ་བ་དང་། རྒྱལ་པོ་ལ་གནོད་པའི་
ལས་བྱེད་པ་རྫོགས་པར་བྱེད་ན། རྫོགས་ཞེས་བྱ་ལ་འདས་པ་དང་བཅས་པའོ། །ཞེས་སོ། །བུ་
ལོན་ཆགས་པ་ནི། བདག་པོ་མིའི་འགྲོ་བ་པོའི་བུ་ལོན་ཁ་འཕངས་མ་ཡིན་པ་མང་རུང་། ཉུང་
རུང་ཐ་སྙད་དུ་རུང་བ། གཞལ་བར་མི་ནུས་པའམ། ནུས་ཀྱང་གཞལ་བར་ཁས་མི་ལེན་ན་སྟེ།
ཁས་ལེན་ན་རབ་ཏུ་དབྱུང་དུ་རུང་བ་བསྙེན་རྫོགས་ཀྱི་སྔགས་ལས་ཤེས་ཏེ། ཁྱོད་བསྙེན་པར་
རྫོགས་ནས་འཇལ་ནུས་སམ་ཞེས་འབྱུང་བས་སོ། །དེ་ལ་སྐྱེ་ལ་ཉེས་བྱས་སོ། ཕ་མ། སྐྱེད་
པའི་ཕ་མ་དངོས་སམ་ཡོངས་སུ་འཛིན་པའི་ཕ་མ་ཡིན་པས་མིའི་འགྲོ་བ་པ་ཡིན་པ། གཉིས་
ཀའམ་གང་རུང་གསོན་པ་ཡིན་པ། དེ་གཉིས་པས་དབང་ཆེ་བའི་རྒྱལ་པོ་སོགས་ཀྱིས་མ་གནང་
བ་སྟེ། མདོར། རྒྱལ་པོ་ཕ་མའི་བསམ་པ་ཅན་ཉིད་ཀྱིས་གནང་བ་ནི། ཕ་མ་དང་འདྲའོ། །
ཡོངས་སུ་འཛིན་པར་བྱེད་པ་གཉིས་ཀྱང་གནང་བ་དང་། བསྲེལ་བ་དང་། ཞུ་བ་དག་ལ་ཕ་མ་
ཉིད་དང་འདྲའོ། །མི་མ་ཡིན་པའི་འགྲོ་བ་པ་གཉིས་ནི། མ་ཡིན་ནོ། །ཞེས་སོ། །དེ་ལ་སྐྱེ་ལ་
ཉེས་བྱས་ཏེ། བཙུན་པ་ཕ་མས་མ་གནང་བ་བསྙེན་པར་རྫོགས་པར་བགྱིས་ན། བསྙེན་པར་
རྫོགས་པར་ཞེས་བགྱིའམ། ཨུ་པ་ལི། བསྙེན་པར་རྫོགས་པ་ཞེས་བྱ་སྟེ། བསྙེན་པར་རྫོགས་
པར་བྱེད་པ་ནི། འདས་པ་དང་བཅས་པའོ། །བཙུན་པ། ཕ་དང་མས་མ་གནང་བ་བསྙེན་
པར་རྫོགས་པ་བགྱིས་ཀྱང་ནོངས་པ་མི་འགྱུར་བ་མཆིས་སམ། ཨུ་པ་ལི། ཡོད་དེ། དེའི་ཕ་དང་
མ་དུས་ལས་འདས་པར་གྱུར་ཏམ། བྱོལ་སོང་དུ་གྱུར་ཏམ། ཇོ་བོས་གནང་བར་གྱུར་པའོ། །
བཙུན་པ། བུ་སྐལ་ཞིག་ན་དེ་གང་ལ་གསོལ་བ། གང་གི་བུ་ཡིན་པར་ཁས་བླངས་པའོ། །ཡིན་
ཟེར་ན། ཕ་མས་མ་གནང་བ། ཡུལ་ཐག་མི་རིང་བ་མ་ཡིན་ནམ་ཞེས་དྲི་ཞིང་། མ་ཡིན་ཟེར་
ན། ཞག་བདུན་བསྲེལ་བར་བྱ་ཞིང་། དེ་ནས་ཚོལ་བ་མ་བྱུང་ན། དགེ་འདུན་ལ་ཞུས་ལ་རབ་
ཏུ་དབྱུང་བར་བྱའོ། །ཡུལ་ཐག་རིང་བ་ཡུལ་གང་དུ་རྒྱལ་པོའི་ཚིག་མངོན་སུམ་མམ་བརྒྱུད་པས་
འདའ་བར་བྱེད་པའི་ཡུལ་ནས་སྐྱེས་པ། ཕ་མས་གཏམ་ཡང་མི་ཐོས་པའི་ས་ནས་འོངས་པ་ཡིན་
ན། ཞག་བདུན་བསྲེལ་མི་དགོས་ཀྱི། ཤཱཀྱའི་བུ་རྐུན་མ་ཞེས་པའི་སྐུར་འདེབས་སྤང་བའི་ཕྱིར་4མ
.:
ཞི
378



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
དགེ་འདུན་ལ་མ་ཞུས་པར་རབ་ཏུ་མི་དབྱུང་ངོ་། །ཁ་ཅིག །དགེ་འདུན་ལ་ཞུ་བ་ནི། དགེ་
འདུན་ཚོགས་པ་ལ་ཞུ་དགོས་པས། དགེ་འདུན་མ་ཚོགས་ཀྱི་བར་དུ་བསྡད་པ་དང་། ཚོགས་
པའི་ཚེ་ཡང་དགེ་སློང་ཁ་ཅིག་ཕྱིར་ལྡོག་པ་ལ་སོགས་བྱེད་སྲིད་པས་དུས་བགྱངས་ལ། དེའི་ཚེ་ཕ་
མ་འོངས་ན། དྲིས་ནས་སྟེར་ན་རབ་ཏུ་དབྱུང་བར་བྱ་ཞིང་། མི་སྟེར་ན། ཕྱིར་གཏང་བར་བྱ་
བའི་ཕྱིར་དགེ་འདུན་ལ་ཞུ་བ་བཀའ་སྩལ་ཏོ། །ཟེར་རོ། །ནད་པ་ནི། དགེ་བ་ལ་སྦྱོར་བའི་
གེགས་སུ་གྱུར་པའི་ནད་དང་ལྡན་པ་སྟེ། དེ་དང་བུ་ལོན་ཅན་ལ་སྐྱེ་ལ་ཉེས་བྱས་ཏེ། བཙུན་པ།
བུ་ལོན་ཆགས་པ་བསྙེན་པར་རྫོགས་པར་བགྱིས་ན། བསྙེན་པར་རྫོགས་པ་ཞེས་བགྱིའམ། ཨུ་
པ་ལི། བསྙེན་པར་རྫོགས་པ་ཞེས་བྱ་སྟེ། བསྙེན་པར་རྫོགས་པར་བྱེད་པ་ནི། འདས་པ་དང་
བཅས་པའོ། །བཙུན་པ། ནད་པ་བསྙེན་པར་རྫོགས་པར་བགྱིས་ན། བསྙེན་པར་རྫོགས་པ་
ཞེས་བགྱི་འམ། ཨུ་པ་ལི། བསྙེན་པར་རྫོགས་པར་ཞེས་བྱ་སྟེ། བསྙེན་པར་རྫོགས་པར་བྱེད་པ་
ནི། འདས་པ་དང་བཅས་པའོ། །དགེ་སློང་མ་ཕམ་པར་མ་གྱུར་པ་ལ་མི་ཚངས་པར་སྤྱོད་པ་
ཉམས་སུ་མྱོང་བས་སུན་ཕྱུང་བ་ནི། སྐྱེ་བ་ལ་བར་དུ་གཅོད་པ་ཡིན་ལ། རེག་པས་སུན་ཕྱུང་བ་
ནི། སྐྱེ་བ་ལ་བར་དུ་གཅོད་པ་མ་ཡིན་ཏེ། མདོར། ཕམ་པར་གྱུར་པ་མ་བྱུང་བ་ཉིད་ལ་མི་
ཚངས་པར་སྤྱོད་པ་ཉམས་སུ་མྱོང་བ་དག་སུན་ཕྱུང་བ་ཉིད་ཡིན་ནོ། །ཞེས་དང་། ཞུ་བར།
བཙུན་པ། དགེ་སློང་མ་སུན་ཕྱུང་བ་བསྙེན་པར་རྫོགས་པར་བགྱིས་ན། བསྙེན་པར་རྫོགས་པ་
ཞེས་བགྱིའམ། ཨུ་པ་ལི། ཁ་ཅིག་ནི། བསྙེན་པར་རྫོགས་པ་ཞེས་བྱའོ། །ཁ་ཅིག་ནི། བསྙེན་
པར་མ་རྫོགས་པ་སྟེ། གང་གིས་དགེ་སློང་མ་ལ་མི་ཚངས་པར་སྤྱད་པས་སུན་ཕྱུང་བར་གྱུར་པ་དེ་
ནི། བསྙེན་པར་མ་རྫོགས་པ་ཞེས་བྱ་སྟེ། ཉེ་བར་གནས་ན་ཡང་མིག་ལམ་ན་མི་སྣང་བར་བྱོས་
ཤིག །གང་གིས་དགེ་སློང་མ་ལུས་ལ་རེག་པ་ཙམ་གྱིས་སུན་ཕྱུང་བར་གྱུར་བ་ནི། བསྙེན་པར་
རྫོགས་པ་ཞེས་བྱ་སྟེ། མ་སྐྱོད་ཅིག་ཅེས་སོ། །རྐུ་ཐབས་སུ་གནས་པ་ནི། རང་བསྙེན་རྫོགས་ཀྱི་
ཆོ་ག་མ་བྱས་པ་ཉིད་དམ། བྱས་ཀྱང་མཁན་པོ་ཚུལ་ཁྲིམས་འཆལ་བ་ལ་སོགས་པའི་རྐྱེན་གྱིས་
བསྙེན་རྫོགས་མ་ཆགས་པ་ཉིད་དུ་ཤེས་ཤིང་། རབ་བྱུང་གི་རྟགས་ཆ་ལུགས་དང་ལྡན་པས་གཞི་
དེ་ལ་དེར་ཤེས་ནས་རྐུ་སེམས་ཀྱིས་དགེ་འདུན་དང་ལྷན་ཅིག་ལན་གཉིས་སུ་ལས་ཉམས་སུ་མྱོང་
ན། རྐུ་ཐབས་སུ་གནས་པ་ཡིན་ནོ། །འོ་ན། ལུང་ལས། ལན་གཉིས་སམ་གསུམ་གསོ་སྦྱོང་གི་
ལས་དག་ཉམས་སུ་མྱོང་ན། དེ་ཙམ་གྱིས་རྐུ་ཐབས་སུ་གནས་པ་ཡིན་ནོ། །ཞེས་གསུམ་སྨོས་པ་བ
379



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ཅི་ཞེ་ན། དེ་ནི་རྒྱུན་བསྟན་པའི་ཕྱིར་ཡིན་གྱི། མཚན་ཉིད་ལ་མི་དགོས་ཏེ། གཏམ་གྱི་གཞི་
ལས། གང་གིས་ལན་གཉིས་སམ་གསུམ་གསོ་སྦྱོང་གི་ལས་དག་ཉམས་སུ་མྱོང་བར་གྱུར་པ་དེ་
ནི། རབ་ཏུ་དབྱུང་བར་མི་བྱ། བསྙེན་པར་རྫོགས་པར་མི་བྱའི། གང་གིས་ལན་གཅིག་གསོ་
སྦྱོང་ཉམས་སུ་མྱོང་བར་གྱུར་པ་རབ་ཏུ་དབྱུང་བར་བྱ། བསྙེན་པར་རྫོགས་པར་བྱའོ། །ཞེས་
གསུངས་པའོ། །ལུང་ནས། གསོ་སྦྱོང་ཞེས་སྨོས་པ་ནི། མཚོན་པའི་ཕྱིར་དགེ་འདུན་དང་
འབྲེལ་པའི་ལས་ཐམས་ཅད་ཀྱང་མཚོན་ཏེ། ཉི་ཤུ་མ་ལོན་པའི་ལྟུང་བྱེད་ཞུ་བ་ལས། གང་
གསོལ་བ་དང་བཞིའི་ལས་ཀྱིས་བསྙེན་པར་མ་རྫོགས་པར་དགེ་འདུན་གྱི་ལས་སམ། གསོ་སྦྱོང་
ངམ། དགག་དབྱེའམ། གང་ཟག་བཅུ་གཉིས་བསྐོ་བ་དག་ཉམས་སུ་མྱོང་བར་གྱུར་པ་དེ་ཡང་།
དེ་ཙམ་གྱིས་ན། རྐུ་ཐབས་སུ་གནས་པ་ཡིན་ནོ། །ཞེས་པས་སོ། ། ལས་ཞེས་སྨོས་པས།
བསྙེན་པར་མ་རྫོགས་པས་བྱ་བ་མིན་པ། དགེ་འདུན་ལ་རག་ལས་པ་རབ་བྱུང་ཞུ་བ་ལ་སོགས་
ཀྱང་མཚོན་ཏེ། ཉིད་ཀྱི་རྣམ་བཤད་ལས། གལ་ཏེ་དེ་ལྟར་ཡིན་ན། རབ་ཏུ་བྱུང་བ་ཞུ་བ་དང་།
དགེ་ཚུལ་ཉིད་དུ་ཉེ་བར་སྒྲུབ་པ་དང་། གསང་སྟེ་སྟོན་པ་དང་། ཡོངས་སུ་དག་པ་དང་། བསྡུ་
བ་དང་། སྤོ་བ་ལ་སོགས་པ་ཞུ་བ་དང་། རྗེས་སུ་ཐོབ་པ་རྣམས་ཀྱང་སོ་སོར་ཉམས་སུ་མྱོང་བ་
དང་། རྐུ་ཐབས་སུ་གནས་པ་ཉིད་རྣམ་པར་གནས་པ་ཡིན་ནོ། །ཞེས་སོ། །འགྲེལ་པར། ཁ་
ཅིག །ལས་ཉམས་སུ་མྱོང་བར་འགྱུར་གྱི། འཕྲལ་གྱི་བྱ་བ་ཉམས་སུ་མྱོང་བར་མི་འགྱུར་ཟེར་ལ།
སློབ་དཔོན་ཤེས་རབ་བྱད་པས། རབ་ཏུ་བྱུང་བ་ཞུ་བ་ཙམ་ལ་སོགས་ཏེ། ཕྲན་ཚེགས་ཀྱི་ལས་
ཉམས་སུ་མྱོང་བ་ཙམ་གྱིས་ནི། རྐུ་གནས་སུ་འགྱུར་བ་མ་ཡིན་ནོ། །ཞེས་བཤད་དོ། །འགྲེལ་
ཆུང་ལས། དགེ་ཚུལ་རྐུ་ཐབས་སུ་གནས་པར་གྱུར་ན། སྔར་གྱི་སྡོམ་པ་བཏང་ཞིང་ཕྱིས་སྐྱེར་མི་
རུང་བར་འགྱུར་རོ། །ཞེས་པ་མི་འཐད་དེ། རྐུ་ཐབས་སུ་གནས་པ་སྡོམ་པ་གཏོང་རྒྱུར་གང་
ནས་ཀྱང་བཤད་པ་མེད་པའི་ཕྱིར་དང་། དབྱེན་དང་། ངན་སེམས་ཀྱིས་ཁྲག་ཕྱུང་བ་ལའང་ དེ་
ལྟར་ཐལ་བའི་ཕྱིར་རོ། །དེས་ན། ཕྱིས་སྡོམ་པ་སྐྱེར་མི་རུང་བ་ཡིན་གྱི། སྔར་གྱི་སྡོམ་པ་ནི།
དེས་མི་གཏོང་སྟེ། དཔེར་ན། དགེ་འདུན་གྱི་དབྱེན་བྱས་པ་དང་། དེ་བཞིན་གཤེགས་པ་ལ་
།
ངན་སེམས་ཀྱིས་ཁྲག་ཕྱུང་བའི་མཚམས་མེད་གཉིས་བྱས་པས་ཕྱིས་མི་སྐྱེ་བའི་ཆོས་ཅན་དུ་གྱུར་
ཀྱང་སྔར་གྱི་མ་བཏང་བ་བཞིན་ནོ། །ཐ་དད་དུ་གནས་པ་ནི། གནས་ནས་ཕྱུང་བའི་ལས་བྱས་
པའམ། ལྷས་སྦྱིན་ལྟ་བུ་ཆོས་མ་ཡིན་པ་ལ་དམིགས་པའི་བློ་དང་ལྡན་པ་སྟེ། མདོར་ན། ཆོས་..
380



༄༅ །ལས་བརྒྱུ་རྩ་གཙོ་རྩ་གཅིག་གི་རྣམ་པར་བཤད་པ།
ཕྱོགས་ལས་ཐ་དད་ཆོས་མིན་ཕྱོགས་སུ་གནས་པའོ། །གནས་པར་མི་བྱ་བ་ནི། ཉམས་པའོ།
ཟ་མ་ནི། དགེ་ལེགས་བཤེས་གཉེན་ན་རེ། རླིག་པ་ཕྱུང་བའི་ཉེས་པས་མཐུ་ཉམས་པའམ།
ས་བོན་མེད་པ་ཟེར་ལ། དུལ་བ་ལྷས། དབང་པོ་ལས་སུ་མི་རུང་བ་ཟེར། ས་གའི་ལྷས། གང་
ཞིག་གྲོང་གི་ཆོས་དག་གི །ནུས་མེད་དེ་ནི་ཟ་མའོ། །ཞེས་བཤད། གཞུང་འགྲེལ་དུ། ཕོའི་
དབང་པོ་མེད་པས་ཟ་མ་དང་། མོའི་དབང་པོ་མེད་པས་མ་ནིང་ངོ་། །ཞེས་ཏེ། མ་ནིང་ཕྲག་
དོག་ཅན་ལྟ་བུ་ཕོ་དབང་མེད་ལ་བུད་མེད་མ་ཡིན་པས་ཟ་མ་ཞེས་ཟེར་ལ། རྒྱལ་པོ་སྲས་ན་རེ།
རང་བཞིན་གྱི་ཕོ་མོའི་དབང་པོ་མེད་པས་ཟ་མ། གནོད་པས་དབང་པོ་ཉམས་པས་མ་ནིང་ཞེས་
ཟེར་རོ། །མ་ནིང་ནི། མདོར། དེ་ནི་རྣམ་པ་ལྔའོ། །སྐྱེས་ནས་དང་། ཟླ་བ་ཕྱེད་པ་དང་།
འཁྱུད་ནས་ལྡང་བ་དང་། ཕྲག་དོག་ཅན་དང་། ཉམས་པའོ། །ཞེས་པས་སྐྱེས་མ་ཐག་ནས་ཕོ་
མོའི་དབང་པོ་གཉིས་ཀ་ཡོད་པའམ། གཉི་ག་མེད་པ་ནི། སྐྱེས་ནས་མ་ནིང་སྟེ། ས་ག་ལྷས།
གང་སྐྱེས་ཉིད་ན་མཚན་མ་ནི། །གཉི་ག་འམ་མེད་པ་སྐྱེས་ནས་ནི། །ཞེས་དང་། ཟླ་བ་ཕྱེད་
སྐྱེས་པའི་མཚན་དང་སྐྱེས་པའི་འདོད་ཆགས་འབྱུང་། ཕྱེད་བུད་མེད་ཀྱི་མཚན་དང་བུད་མེད་
ཀྱི་འདོད་ཆགས་འབྱུང་བ་ནི། ཟླ་བ་ཕྱེད་པ། དེ་ནི་འདིར་སོགས་ཀྱི་སྒྲ་ཕྱིས་པས་ཟླ་བ་རེ་རེ་ལ་
མཚན་འཕོ་བ་ཟླ་བའི་མ་ནིང་དང་། ལོའི་མ་ནིང་ལ་སོགས་པའང་མཚོན་ཏེ། ས་ག་ལྷས།
འདིར་ནི་སོགས་ཀྱི་སྒྲ་མེད་དེ། ། ཟླ་སོགས་མ་ནིང་འགྲུབ་པ་ཡིན། །ཞེས་སོ། །འཁྱུད་ནས་
ལྡང་བ་ནི། སྐྱེས་པའམ་བུད་མེད་གཞན་གྱིས་བརྩལ་ན་དབང་པོ་ལས་སུ་རུང་ཞིང་ལྡང་བའོ། །
འདི་ལ་མངོན་པར་བླུག་པའི་མ་ནིང་ཞེས་བཤད་དེ། བུད་མེད་འཕྲིམས་པའི་ཁུ་བ་མཚན་མ་ལ་
བླུག་ན་ལྡང་བ་ཞེས་ཟེར་རོ། །
ཕྲག་དོག་ཅན་ནི། གཞན་མི་ཚངས་པར་སྤྱོད་པ་ལ་ཕྲག་དོག་བྱས་པས་དབང་པོ་ལས་སུ་
རུང་བའོ། །ཉམས་པའི་མ་ནིང་ནི། ནད་དང་། མཚོན་དང་སྨན་ལ་སོགས་པས་སྐྱེས་པའི་
དབང་པོ་ཆད་ཅིང་ཉམས་པ་སྟེ། འདི་ཆད་མ་ཐག་མ་ནིང་དུ་འགྱུར་བ་མ་ཡིན་གྱི། ཆད་ནས་
སྐྱེས་པའི་སྤོབས་པ་མི་འབྱུང་ཞིང་མ་ནིང་གི་ཉེས་པ་སྐྱེས་པ། གཞན་གྱིས་བརྩལ་བ་ལ་སོགས་
བསྟེན་ན་མ་ནིང་དུ་འགྱུར་བ་ཡིན་ནོ། །མདོར། འདི་ལ་ཐ་མ་ནི་ཉེས་པ་བསྟེན་ན། བསྙིལ་
བའོ། །འདིར་མཚན་གཉིས་པ་ནི། སྐྱེས་ནས་མ་ནིང་གི་ཕྱོགས་སུ་གཏོགས། མཚན་ལན་
གསུམ་དུ་གྱུར་པ་ནི། མ་ནིང་ཟླ་བ་ཕྱེད་པའི་ཕྱོགས་སུ་གཏོགས། གང་དང་ཉལ་པོ་བྱས་པ་དེ་
381



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
འཆི་བའི་སྐྱེས་པ་མཚན་དུག་མ་ནི། དེ་དག་གི་འཁོར་དུ་བསྡུའོ། །མོ་མ་ནིང་ལྔ་བུད་མེད་ཀྱི་ཆོ་
གའི་སྐབས་སུ་འཆད་ལ། བུད་མེད་མཚན་དུག་མའང་དེ་དག་གི་འཁོར་དུ་བསྡུ་བའོ། །སྤྲུལ་པ་
ནི། མི་མ་ཡིན་པ་མིར་སྤྲུལ་པའོ། །དུད་འགྲོ་ནི། མིའམ་ཅི་ལྟ་བུ། དུད་འགྲོ་མིའི་རྣམ་པ་ཅན་
ནམ། རང་གཟུགས་སུ་འབྱུང་བའོ། །དེ་བཞི་ནི། མི་སྐྱེ་ལ་ཉེས་བྱས་སོ། །མུ་སྟེགས་ཅན་
དགེ་སློང་གི་ནང་དུ་ཞུགས་པ་ནི། ནང་པའི་རབ་བྱུང་གི་བསླབ་པ་འདི་བླངས་པ། མུ་སྟེགས་
ཅན་གྱི་ལྟ་བ་དེ་དང་ལྡན་པ། ནང་པའི་ཆོས་གོས་ཀྱིས་མཚོན་པའི་རྟགས་ཆ་ལུགས་འདི་བོར་
ཏེ། མུ་སྟེགས་ཅན་གྱི་རྒྱལ་མཚན་འཆང་བ་དེས་མུ་སྟེགས་ཅན་གྱི་འདུག་གནས་དེར་ཞག་ཏུ་
བསྡད་ནས་སྐྱ་རེངས་དང་པོར་ཤར་ན། དེར་འགྱུར་ཏེ། མདོར། རབ་ཏུ་བྱུང་བ་འདི་ཡང་
དག་པར་བླངས་པ། ལྟ་བ་དེ་དང་ལྡན་པ། ཆོས་གོས་འདི་བོར་ཏེ་རྒྱལ་མཚན་དེས་དེར་སྐྱ་
རེངས་ཤར་ན། དེ་ཉིད་ཡིན་ནོ། །འདི་བསླབ་པ་ཕུལ་ནས་ཆོས་གོས་བོར་བ་སོགས་བྱས་ན་སྐྱེ་ལ།
མ་ཕུལ་བར་བྱས་ན་མི་སྐྱེ་སྟེ། ཞུ་བར། བཙུན་པ། མུ་སྟེགས་ཅན་དུ་སོང་བའི་གང་ཟག་བསྙེན་
པར་རྫོགས་པར་བགྱིས་ན་བསྙེན་པར་རྫོགས་པ་ཞེས་བགྱིའམ། ཁ་ཅིག་ནི། བསྙེན་པར་རྫོགས་
པ་ཞེས་བྱའོ། །ཁ་ཅིག་ནི་བསྙེན་པར་མ་རྫོགས་པ་ཞེས་བྱའོ། །གང་གིས་བསླབ་པ་མ་ཕུལ་བར་
མུ་སྟེགས་ཅན་གྱི་རྒྱལ་མཚན་བཟུང་བར་གྱུར་ལ། དེའི་ལྟ་བ་ལ་ཡང་དགའ་བ་དེ་ནི་བསྙེན་པར་
མ་རྫོགས་པ་ཞེས་བྱ་སྟེ། ཉེ་བར་གནས་ན། མིག་ལམ་ན་ཡང་མི་སྣང་བར་བྱོས་ཤིག །གང་གིས་
བསླབ་པ་ཕུལ་བ་མུ་སྟེགས་ཀྱི་རྒྱལ་མཚན་བཟུང་བར་གྱུར་ནས་ཀྱང་། དེའི་ལྟ་བ་ལ་ཡང་མི་
དགའ་བར་གྱུར་པ་དེ་ནི། བསྙེན་པར་རྫོགས་པ་ཞེས་བྱ་སྟེ། ཉེ་བར་གནས་ན་ཡང་མིག་ལམ་
ན་མི་སྣང་བར་མ་བྱ་ཞིག་ཅེས་གསུངས་སོ། །རབ་ཏུ་བྱུང་བ་འདི་ཡང་དག་པར་བླངས་པ། མུ་
སྟེགས་ཀྱི་རྟགས་དེ་དང་ལྡན་པས་དགེ་འདུན་དང་ལྷན་ཅིག་ལན་གཉིས་སུ་ལས་ཉམས་སུ་མྱོང་
བར་གྱུར་ན། ཆོས་གོས་འདི་བོར་བ་སོགས་མ་བྱས་ཀྱང་མུ་སྟེགས་ཅན་ཞུགས་པ་ཡིན་ཏེ།
མདོར། དེ་མ་བྱས་པ་ཡང་རྐུ་ཐབས་དང་འདྲའོ། །ཞེས་གསུངས་སོ། །འདིར་གཞུང་དམ་
པའི་འགྱུར་ལས། མུ་སྟེགས་ཅན་དུ་སོང་བ་ཞེས་མུ་སྟེགས་ཅན་གྱི་འདུག་གནས་སུ་སོང་བའི་
དབང་དུ་མཛད་པ་ནི། འགྱུར་འཆུགས་པ་ཡིན་གྱི། སློབ་དཔོན་དགེ་ལེགས་བཤེས་གཉེན་གྱི་
བཤད་པར། མུ་སྟེགས་ཅན་དགེ་སློང་གི་ནང་དུ་ཞུགས་ཞེས་བཤད་པ་ཉིད་ལེགས་སོ། །མ་
བསད་པ་དང་ཕ་བསད་པ་ནི། རང་གི་ལུས་འདི་སྐྱེད་པའི་ཕ་མ་དངོས། མིའི་འགྲོ་བ་པ་ཡིན་:::
382



༄༅ །།ལས་བརྒྱུ་རྩ་གཅིག་གི་རྣམ་པར་བཤད་པ།
པRUཔ་ལ་དེ་ལྟར་ཤེས་ནས་སྲོག་གཅོད་ཡན་ལག་ཚང་བས་བསད་པའོ། །བྱེ་བྲག་སྨྲ་བ། དགྲ་
བཅོམ་པར་ཤེས་མི་དགོས་ཀྱི། འདི་གསད་སྙམ་དུ་རྟེན་ངེས་པར་བཟུང་བས་ཆོག་པར་འདོད།
ཞུ་བ་ནས་དགྲ་བཅོམ་པ་ལ་དགྲ་བཅོམ་པར་ཤེས་པ་ཡན་ལག་ཏུ་གསུངས་སོ། །དགེ་འདུན་གྱི་
དབྱེན་ལ། ཆོས་མིན་དུ་འདུ་ཤེས་པས་ཕྱེ་ན། མཚམས་མེད་དུ་འགྱུར་གྱི། ཆོས་སུ་འདུ་ཤེས་
ན་མི་འགྱུར། དེ་བཞིན་གཤེགས་པ་ལ་གསོད་སེམས་ཀྱིས་ཁྲག་ཕྱུང་ན་མཚམས་མེད་དུ་འགྱུར་
གྱི། སྡིག་སེམས་ཀྱིས་ཁྲག་ཕྱུང་ཡང་མཚམས་མེད་དུ་མི་འགྱུར་རོ། ཕ་མ་མཚན་གྱུར་པ་བསད་
ཀྱང་མཚམས་མེད་དུ་འགྱུར་རོ། །འདིར་སྐྱེ་བའི་བར་ཆད་ནི། མཚམས་མེད་དུ་འགྱུར་ཚོད་
ཡིན་ཏེ། ཞུ་བར། བཙུན་པ། མ་བསད་པའི་གང་ཟག་བསྙེན་པར་རྫོགས་པར་བགྱིས་ན།
བསྙེན་པར་རྫོགས་པ་ཞེས་བགྱིའམ། ཨུ་པ་ལི། ཁ་ཅིག་ནི། བསྙེན་པར་རྫོགས་པ་ཞེས་
བྱའོ། །ཁ་ཅིག་ནི། བསྙེན་པར་མ་རྫོགས་པ་སྟེ། གང་གིས་གཞན་དུ་འདུ་ཤེས་ནས་མ་འཚོ་བ་
དང་ཕྲལ་བར་གྱུར་ཏམ། གཞན་དུ་སྦྱོར་བ་ཡང་རུང་སྟེ། འདི་ནི་བསྙེན་པར་རྫོགས་པ་ཞེས་བྱ་
སྟེ། ཉེ་བར་གནས་ན་ཡང་མིག་ལམ་ན་མི་སྣང་བར་མ་བྱེད་ཅིག །གང་གིས་ཤེས་བཞིན་དུ་མ་
འཚོ་བ་དང་ཕྲལ་བར་གྱུར་པ་འདི་ནི། བསྙེན་པར་མ་རྫོགས་པ་ཞེས་བྱ་སྟེ། ཉེ་བར་གནས་ན་
མིག་ལམ་ན་སྣང་བར་མ་བྱེད་ཅིག །ཇི་ལྟར་མ་བསད་པ་དེ་བཞིན་དུ་ཕ་བསད་པ་དང་། དགྲ་
བཅོམ་པ་ལ་ཡང་བརྗོད་པར་བྱའོ། །བཙུན་པ། དགེ་འདུན་གྱི་དབྱེན་བགྱིས་པའི་གང་ཟག་
གིས་བསླབ་པ་ཕུལ་ཏེ་ཉམས་པར་བགྱིས་པ་དང་། དེས་སླར་ཡང་ལེགས་པར་གསུངས་པའི་
ཆོས་འདུལ་བ་ལ་དད་དེ་རབ་ཏུ་བྱུང་ནས་བསྙེན་པར་རྫོགས་ཏེ་དགེ་སློང་གི་དངོས་པོར་འཚལ་
བ་དེ། དགེ་སློང་གིས་བསྙེན་པར་རྫོགས་པར་བགྱིས་ན། བསྙེན་པར་རྫོགས་པ་ཞེས་བགྱིའམ།
ཨུ་པ་ལི། ཁ་ཅིག་ནི། བསྙེན་པར་རྫོགས་པ་ཞེས་བྱའོ། །ཁ་ཅིག་ནི། བསྙེན་པར་མ་རྫོགས་པ་
སྟེ། གང་གིས་ཆོས་མ་ཡིན་པར་འདུ་ཤེས་པས་དགེ་འདུན་ཕྱེ་བར་གྱུར་པ་འདི་ནི། བསྙེན་པར་
མ་རྫོགས་པ་ཞེས་བྱ་སྟེ། ཉེ་བར་གནས་ན་ཡང་མིག་ལམ་ན་མི་སྣང་བར་བྱོས་ཤིག །གང་གིས་
ཆོས་སུ་འདུ་ཤེས་ནས་དགེ་འདུན་ཕྱེ་བར་གྱུར་པ་འདི་ནི། བསྙེན་པར་རྫོགས་པ་ཞེས་བྱ་སྟེ།
ཉེ་བར་གནས་ན་ཡང་མིག་ལམ་ན་མི་སྣང་བར་མ་བྱ་ཞིག །བཙུན་པ། དེ་བཞིན་གཤེགས་པ་
ལ་ངན་སེམས་ཀྱིས་ཁྲག་ཕྱུང་བ་བསྙེན་པར་རྫོགས་པར་བགྱིས་ན། བསྙེན་པར་རྫོགས་པ་ཞེས་
བགྱིའམ། ཨུ་པ་ལི། ཁ་ཅིག་ནི། བསྙེན་པར་རྫོགས་པ་ཞེས་བྱ་སྟེ། གང་གིས་དེ་བཞིན་མ
383



༄༅།།དཔལ་ལྡན་ས་སྐྱ་པའི་གསུང་ར་པ་གྲགས་ཆེན་པཅོ་བརྒྱུད་ལས། པོད་དང་པོ།
གཤེགས་པ་ལ་ཤེས་བཞིན་དུ་ངན་སེམས་ཀྱིས་ཁྲག་ཕྱུང་བར་གྱུར་པ་འདི་ནི། བསྙེན་པར་མ་
རྫོགས་པ་ཞེས་བྱ་སྟེ། ཉེ་བར་གནས་ནའང་མིག་ལམ་ན་མི་སྣང་བར་བྱོས་ཤིག །གང་གིས་དེ་
བཞིན་གཤེགས་པ་ལ་ཤེས་བཞིན་མ་ཡིན་པར་ངན་སེམས་མེད་པས་ཁྲག་ཕྱུང་བར་གྱུར་པ་འདི་ནི།
བསྙེན་པར་རྫོགས་པ་ཞེས་བྱ་སྟེ། ཉེ་བར་གནས་ནའང་མིག་ལམ་ན་མི་སྣང་བར་མ་བྱ་ཞིག །
ཅེས་སོ། །དགེ་སློང་གིས་དགེ་འདུན་གྱི་དབྱེན་དང་། ངན་སེམས་ཀྱིས་ཁྲག་ཕྱུང་བའི་མཚམས་
མེད་གཉིས་བྱས་ན། ད་སྡོམ་པ་སྐྱེར་མི་རུང་ཡང་སྔར་གྱི་མེད་པར་མི་འགྱུར་ཏེ། ཞུ་བའི་འགྲེལ་
པར། འདིས་ན། དེ་བཞིན་གཤེགས་པ་ལ་ངན་སེམས་ཀྱིས་ཁྲག་འབྱིན་པ་དང་། དགེ་འདུན་
གྱི་དབྱེན་བྱེད་པ་ནི། དགེ་སློང་དག་ཡིན་ཏེ། དེ་ལས་གཞན་པའི་དགེ་སློང་བཞིན་ནོ། །ཕམ་
པར་འགྱུར་བའི་ལྟུང་བ་བཞི་པོ་དག་ལས་ལྟུང་བ་གང་ཡང་རུང་བ་བྱུང་བ་ཞེས་སྨོས་པས། ལྟུང་
བ་གཅིག་གིས་ཀྱང་སྐྱེ་བའི་ཆོས་མེད་པར་འདྲ་བར་བསྟན་པའི་དོན་དུའོ། །དེའང་ཕམ་པ་
འཆབ་སེམས་ཅན་གྱི་དབང་དུ་བྱས་ཤིང་། འཆབ་སེམས་མེད་ན། སྐྱེར་རུང་སྟེ། ཞུ་བར།
བཙུན་པ། བསླབ་པ་སྩལ་བས་བསླབ་པ་ཕུལ་ཏེ་ཁྱིམ་པའི་དངོས་པོར་མཆིས་པ་ལས། དེ་
ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་ཞིང་བསྙེན་པར་རྫོགས་ཏེ་དགེ་སློང་གི་
དངོས་པོར་འཚལ་བ་དང་། དེ་དགེ་སློང་གི་བསྙེན་པར་རྫོགས་པར་བགྱིས་ན། བསྙེན་པར་
རྫོགས་པ་ཞེས་བགྱིའམ། ཨུ་པ་ལི། བསྙེན་པར་རྫོགས་པ་ཞེས་བྱ་སྟེ། བསྙེན་པར་རྫོགས་པར་
བྱེད་པ་ནི། འདས་པ་དང་བཅས་པའོ། །
བཞི་ཞེས་སྨོས་པས་དགེ་སློང་མའི་ཐུན་མོང་མ་ཡིན་པའི་ཕས་ཕམ་བྱུང་བ་མཚན་གྱུར་
ནས་སྐྱེས་པར་སོང་ན། སྡོམ་པ་སྐྱེ་བར་རུང་བ་དེ་སེལ་བར་བྱེད་དེ། མདོར། ཕམ་པར་འགྱུར་
བ་ཐུན་མོང་མ་ཡིན་པ་ལྷག་པར་སྤྱང་བཅར་ཡང་ངོ་། །ཞེས་པས་སོ། །འོ་ན། འདི་དང་སྔར་
གྱི་གནས་པར་མི་བྱ་བ་ལ་ཁྱད་པར་མེད་པས་ཟློས་སོ། །ཞེ་ན། སྐྱོན་མེད་དེ། སྔར་ཕམ་པས་
ཉམས་པ་ལ་མི་སྐྱེ་བ་སྤྱིར་བསྟན། འདིར་ཕམ་པ་ཐུན་མོང་བ་བཞི་ལ་དམིགས་ཀྱིས་བསལ་ནས་
བསྟན་པའམ། ཡང་ན། དགེ་ཚུལ་ལ་མི་ཚངས་སྤྱོད་སོགས་ཕམ་པ་དང་འདྲ་བའི་ཉེས་བྱས་
ཡིན་གྱི། ཕམ་པ་དངོས་མ་ཡིན་ཡང་གནས་པར་མི་བྱ་བ་ཡིན་པས་སྡོམ་པ་སྐྱེ་བའི་སྐལ་བ་མེད་
པར་བསྟན་པའི་ཕྱིར་རོ། །འཐབ་ཀྲོལ་རྒྱུན་དུ་བྱེད་པ་ལ་བསྡིགས་པ་ནན་ཏུར་གྱི་ལས་བྱས་པའི་
ཚེ། བསྡིགས་པ་ནན་ཏུར་གྱི་རྒྱུ་འཐབ་ཀྲོལ་བྱེད་པ་ལས་བཟློག་པའི་ཆད་པ་ཁས་མི་ལེན་པ་སྟེ།མ
384



༄༅ །ལས་བུ་རྒྱུ་རྩ་གཅིག་གི་རྣམ་པར་བཤད་པ།
འཐབ་ཀྲོལ་མི་བྱེད་པ་ལ་སོགས་པ་ཁས་མི་ལེན་པ་དེ། བསླབ་པ་ཕུལ་ནས་ཀྱང་བསྙེན་པར་
རྫོགས་པར་གསོལ་ན། སྐྱེ་ལ་ཉེས་བྱས་ཏེ། དགེ་སློང་དག་བསྡིགས་པའི་ལས་བགྱིས་ནས་རེ་
ཞིག་བསྙེན་པར་རྫོགས་པར་བགྱིད་ན། བསྙེན་པར་རྫོགས་ཞེས་བགྱིའམ། བསྙེན་པར་མ་
རྫོགས་ཞེས་བགྱི། ཉེ་བར་འཁོར། བསྙེན་པར་རྫོགས་ཞེས་བྱ་སྟེ། བསྙེན་པར་རྫོགས་པར་
བྱེད་པ་དག་ནི། འགལ་ཚབས་ཅན་དུ་འགྱུར་ལ། བཟོད་པར་གསོལ་ཟིན་པ་ཞེས་བྱའོ། །ཞེས་
གླེང་གཞི་དག་ལས་གསུངས་སོ། །འདི་ནས་སྐྱེ་བར་བསྟན་པ་ནི། རྒྱུ་ལས་བཟློག་པའི་དབང་
དུ་བྱས་པ་སྟེ། ལུང་ལས། མ་མཐོང་བ་གནས་ནས་ཕྱུང་བ་བབས་པ་ཞིག་ལྟུང་བ་མཐོང་གི་
རབ་ཏུ་དབྱུང་བར་གསོལ་ཟེར་ན། རབ་ཏུ་དབྱུང་། བྱུང་ནས་ལྟུང་བ་བཤགས་པར་བྱ་ཡི།
རྫོགས་སུ་གསོལ་ཟེར་ན་བསྙེན་རྫོགས་བྱའོ། །ཞེས་གསུངས་སོ། །མདོར། རྒྱུ་ལས་བཟློག་
པའི་ཆད་པ་ཁས་མི་ལེན་པ་གནས་ནས་དཔྱང་བ་ལ་ཡང་མི་སྐྱེའོ། །ཞེས་པ་ནི། རྒྱུ་ལས་མི་
བཟློག་པར་ཡན་ལག་ངེས་པར་བཟུང་ན་མི་སྐྱེ་བ་ཡིན་ནོ། །ལག་རྡུམ་ལ་སོགས་པ་ནི། ལག་
རྡུམ་དག་དང་རྐང་རྡུམ་དང་། །ལག་སོར་ཟླུམ་པོར་འཇིས་པ་དང་། །མཆུ་མེད་ལུས་ལ་རྨ་
མཚན་ཅན། །རྒན་ཆེས་པ་དང་གཞོན་ཆེས་དང་། །འཐེང་པོ་སྨད་འཚལ་ཞར་བ་དང་། །
ལག་སོར་ཟླུམ་སྒུར་མིའུ་ཐུང་དང་། །ལྔ་བ་ལྐུགས་པ་འོན་པ་དང་། །རྟེན་འཕྱེ་དང་ནི་རྐང་བམ་
དང༌། །བུད་མེད་ཀྱིས་དུབ་ཁུར་གྱིས་དུབ། ། མི་གང་ལམ་གྱིས་དུབ་རྣམས་དང་། །ཡ་ཟ་མ་
ལུག་རྟ་གམ་དང་། །དེ་ལྟ་བུ་ཡི་མི་རྣམས་ནི། །དྲང་སྲོང་ཆེན་པོས་དགག་པ་མཛད། །མཛེས་
པ་རབ་ཏུ་དབྱུང་བ་དང་། །ཡོངས་སུ་དག་པ་བསྙེན་རྫོགས་པར། །རྫོགས་སངས་རྒྱས་ཀྱིས་
རབ་མཁྱེན་ཏེ། །བདེན་པའི་མཚན་ཉིད་བཀའ་སྩལ་ཏོ། །གང་གི་ལག་པ་མཁྲིག་མ་མན་ཆོད་
ཆད་པའི་ལག་རྡུམ་དག་དང་། རྐང་པ་ལོང་བུ་མན་ཆད་ཆད་པའི་རྐང་རྡུམ་དང་། ལག་པའི་
སོར་མོ་སྦྲུལ་གྱི་གདེངས་ཀ་འདྲ་བས་ལག་སོར་ཟླུམ་པོར་འཇས་པ་དང་། ཡ་མཆུ་མ་མཆུ་གཉིས་
མེད་པ་དང་། ལག་པ་ལ་སོགས་པ་ལ་སྣག་ཚ་ལ་སོགས་པས་རི་མོར་བྲིས་པའམ། ཁབ་ཚག་
བྱས་ཤིང་ཁྱི་རྗེས་ལ་སོགས་པའི་མངོན་མཚན་བཏབ་པའི་རྨ་མཚན་ཅན་དང་། ལྕགས་ལ་
སོགས་པས་བཞུས་པའི་རྨ་མཚན་ཅན་ནོ། །རྒས་པས་སྦྱོར་བ་མི་བཟོད་པའི་རྒན་ཆེས་པ་དང་།
ལོ་བཅོ་ལྔ་ལོན་པ་བྱ་རོག་སྒྲོད་མི་ནུས་པ་དང་། བྱ་རོག་སྐྲོད་ནུས་ཀྱང་ལོ་བདུན་མ་ལོན་པའི་
གཞོན་ཆེས་པ་དང་། རྐང་པ་འཐེང་ཞིང་ལེབ་ལེབ་པོར་འགྲོ་བའི་འཐེང་པོ་དང་། བརླའི་
385



༄༅།།དཔལ་ལྡན་ས་སྐྱ་པའི་གསུང་རབ་གླེགས་ཆེན་བཅོ་བརྒྱུད་ལས། པོད་དང་པོ།
ཕྱོགས་རླུང་བྱ་རྒོད་འགྲོས་ཀྱིས་ཀུན་ཏུ་ཉམས་པར་གྱུར་པས་སྨད་འཆལ་དང་། མིག་གཅིག་
ལས་མེད་པ་ཞར་བ་དང། མཁྲིག་མའི་ཕྱོགས་ནས་མཚན་མ་ཙམ་གྱི་ལག་པ་ཡོད་ཅིང་ཅུང་ཟད་
ཀྱང་བྱེད་མི་ནུས་པ་ལག་སོར་ཟླུམ་པོ་དང་། བྲང་དང་རྒལ་ཚིགས་ཞོམ་པའི་སྒུར་པོ་དག །ཧ་
ཅང་ལུས་ཆུང་དྲགས་པའི་མིའུ་ཐུང་དང་། ལྐོག་མར་ཝ་བ་ཡོད་པའི་ལྦ་བ་ཅན་དང་། སྨྲ་མི་
ནུས་པའི་ལྐུག་པ་དང་། དོན་དང་བཅས་པའི་སྒྲ་ཐོས་པར་མི་ནུས་པས་འོན་པ་དང་། ལག་པ་
གཉིས་ལག་རྟེན་ལ་བརྟེན་ནས་ཟུག་བཞིས་འཕྱེ་བས་རྟེན་འཕྱེ་སྟེ། མིང་གི་རྣམ་གྲངས་སུ་གྲུབ་
བོ། །ཞེས་བྱའོ། །རྐང་པ་ལ་ནད་ཀྱི་རིགས་རྐང་བམ་ཡོད་པ་དང་། བུད་མེད་ཤས་ཆེར་བསྟེན་
པས་མཐུ་དང་གཟི་བརྗིད་ཟད་ཅིང་ལུས་མི་བདེ་བ་བུད་མེད་ཀྱིས་དུབ་པ་དང་། མི་བཟོད་པའི་
ཁུར་ཐོགས་པས་ཁུར་གྱིས་དུབ་པ་དང་། ལམ་དུ་འགྲོ་དྲགས་པས་ལམ་གྱིས་དུབ་པ་དང་། ཇི་
ལྟར་ཟོས་པ་མ་ཞུ་བར་ཐུར་དུ་འབྱུང་བ་ཡ་ཟ་མ་ལུག །ཁ་ཅིག་རྐང་པ་ལྕགས་སྒྲོག་གིས་ཉམས་
པ་ལྕགས་སྒྲོག་ལས་དཀྲོལ་ཡང་བཅིངས་པ་བཞིན་དུ་རྐང་པ་ཁྲིས་ཁྲིས་པོར་འགྲོ་བས་སྒྲོག་བཀྲོལ་
ཞེས་པས་སོ། །ཟེར་རོ། །ལང་ཚོ་ལ་མ་བབས་པ་ཁོ་ནར་ནད་ལ་སོགས་པས་ལུས་ཉམས་ནས་
ཏེ་བོར་རྒས་པས་ཉམས་པ་བཞིན་དུ་བྱ་བ་ཅུང་ཟད་ཀྱང་བྱེད་མི་ནུས་པ་རྟ་གམ་སྟེ། བྱུང་བ་
ཉིད་ན་ལང་ཚོ་ཉམས་པར་གྱུར་ཅེས་པའི་ཐ་ཚིག་གོ །ལག་རྡུམ་ལ་སོགས་པའི་རྣམ་པ་དེ་ལྟ་
བུའི་མི་རྣམས། དྲང་སྲོང་ཡང་ཡིན་ལ་ཆེན་པོ་ཡང་ཡིན་པའི་སངས་རྒྱས་ཀྱིས་རབ་ཏུ་བྱུང་བ་
དང་བསྙེན་པར་རྫོགས་པའི་ཕྱིར་དགག་པ་མཛད་དོ། །སྐྲ་སེར་ལ་སོགས་པ་ནི། སྐྲ་སེར་དང་
ནི་སྐྲ་སེར་སྐྱ། །དེ་བཞིན་སྐྲ་ནི་ལྗང་ཁུ་ཁ། །མི་རྣམས་སྐྲ་ནི་དཀར་བ་དང་། །གླང་ཆེན་སྐུ་འདྲ་
སྐྲ་མེད་དང་། །མགོ་འབར་འབུར་ཅན་ཀླད་པོ་ཆེ། །ཧ་ཅང་སྦོམ་དང་ལུས་གླེབས་འདྲ། །
བོང་བུ་ཕག་གི་མགོ་ལྟ་བུ། །མགོ་གཉིས་པོ་དང་མགོ་ཆུང་དང་། །གླང་ཆེན་རྣ་འདྲ་རྟ་རྣ་
དང་། །བ་གླང་རྣ་འདྲ་སྤྲེལ་རྣ་དང་། །བོང་བུའི་རྣ་འདྲ་ཕག་རྣ་འདྲ། །རྣ་གཅིག་པ་དང་རྣ་
མེད་དང་། །མིག་དམར་ཧ་ཅང་མིག་ཆེ་དང་། །མིག་ག་ཆུང་མིག་ཧ་ཅང་སེར། །ཤེལ་མིག་
མིག་ཆུ་བུར་ལྟ་བུར། །མིག་གཅིག་པ་དང་མིག་མེད་དང་། །གླང་ཆེན་སྣ་འདྲ་རྟ་སྣ་འདྲ། །བ་
ལང་སྣ་འདྲ་སྤྲེལ་སྣ་འདྲ། །བོང་བུའི་སྣ་འདྲ་ཕག་སྣ་འདྲ། །སྣ་སྒྲུབས་གཅིག་དང་སྣ་མེད་
དང་། །གླང་ཆེན་ཀོས་འདྲ་རྟ་ཀོས་འདྲ། །བ་གླང་ཀོས་འདྲ་རྟ་ཀོས་འདྲ། །བོང་བུའི་ཀོས་
འདྲ་ཕག་ཀོས་འདྲ། །ལྐོས་སྙིང་དང་ནི་ལྐོས་མེད་དང་། །གླང་ཆེན་སོ་འདྲ་རྟ་སོ་དང་། །བ་
386



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་པ་
གླང་སོ་འདྲ་སྤྲེའུ་སོ་འདྲ། །བོང་བུའི་སོ་འདྲ་ཕག་སོ་དང་། །སོ་གཅིག་པ་དང་སོ་མེད་དང་། །
མགུལ་རིང་ཆེས་དང་མཇིང་ནུབ་དང་། །ཕྲག་མིག་དང་ནི་ཆེས་མགུར་དང་། །ཕོ་མཚན་ཆད་
དང་རླིག་རླུགས་དང་། ། རྨིག་གཅིག་པ་དང་རླིག་མེད་དང་། །ཧ་ཅང་རིང་དང་ཧ་ཅང་
ཐུང་། །སྐེམ་པོ་མ་འོས་ངལ་སྐྱེན་དང་། །ཤ་མདོག་ཁ་དོག་སྣ་བཞི་དང་། །དེ་བཞིན་གྱོལ་པོ་
ལུས་ཉམས་སོ། །ཞེས་བྱ་སྟེ། སྐུ་ངོ་བོ་ཉིད་ཀྱིས་སམ་ཡུང་གིས་ཁ་དོག་བསྒྱུར་བ་ལྟ་བུ་སྐྲ་སེར་
དང་། སེངྒེའི་སྒྲ་ལྟ་བུ་སེར་སྐྱ་དང་། སྐྲ་ངོ་བོ་ཉིད་ཀྱིས་ཉམས་ཀྱིས་ཁ་བསྒྱུར་བ་ལྟ་བུ་སྐྲ་ལྗང་ཁུ་
ཁ་དང་། སྐྱེས་མ་ཐག་ནས་སྐྲ་དཀར་བ་དང་། ཕྱིས་རྒས་ནས་སྐྲ་དཀར་བྱུང་བ་ནི། མ་
གཏོགས་སོ། །གླང་པོ་ཆེའི་སྤུ་འདྲ་བའི་སྐྲ་ཡོད་པ་གླང་པོ་ཆེའི་སྐྲ་འདྲ་བའོ། །མགོ་ཡངས་བུམ་
ལྟར་འཇམ་ཞིང་སྐྲ་མེད་པ་དང་། མགོ་བོ་ལ་སུལ་ཆེན་པོ་གསུམ་མམ་བཞི་ཡོད་པས་འབར་
འབུར་དུ་མངོན་པ་ཅན་དང་། ལུས་ལ་ལྟོས་ནས་མགོ་ཚད་པས་ཆེ་བར་སྣང་བ་ཀླད་པོ་ཆེ་དང་།
ལུས་ཧ་ཅང་སྦོམ་པས་ལས་སུ་མི་རུང་བ་དང་། ལུས་འབྲས་ཀྱི་སྲུག་གླེབས་པ་དང་འདྲ་བར་ལེབ་
ལེབ་པོར་འདུག་པ་དང་། མགོ་བོང་བུའི་ལྟ་བུ་དང་། མགོ་ཕག་གི་ལྟ་བུ་དང་། མགོ་བོ་གཉིས་
ཡོད་པ་དང། དཔྲལ་བ་ཡན་ཆད་མཚོག་མ་མེད་པའི་མགོ་ཆུང་ངོ་། །ཁ་ཅིག་མགྲིན་པ་ཡན་
ཆད་མེད་དེ་བྲང་ལ་སོགས་ཡོད་པའོ། །ཟེར་རོ། །གང་དག་གི་རྣ་བ་གླང་པོ་ཆེའི་རྣ་བ་འདྲ་བ་
ཡོད་པ་དེ་ནི་གླང་ཆེན་རྣ་འདྲའོ། །དེ་བཞིན་དུ་རྟ་རྣ་འདྲ་བ་ནས་ཕག་རྣ་འདྲ་བའི་བར་ཡང་
ངོ་། །གང་དག་ལ་རྣ་བ་གཅིག་ལས་མེད་པ་ནི། རྣ་གཅིག་པའོ། །གང་དག་རྣ་བ་ཡེ་མེད་པའི་
རྣ་མེད་དང་། མིག་ཙནྡན་དམར་པོ་ལྟར་དམར་བ་དང་། མིག་ཚད་ལས་ཤིན་ཏུ་འདས་ནས་
ཧ་ཅང་མིག་ཆེས་པས་ཚུལ་དང་མི་མཐུན་པ་དང་། མིག་ཧ་ཅང་ཆུང་ཞིང་ཟླུམ་པས་མིག་ག་ཆུང་
དང་། ཁ་ཅིག །མིག་ལྤགས་ཤིན་ཏུ་དམར་ལ་རྫི་མ་མེད་པར་གྱུར་པའི་མིག་གིས་འདུག་པ་ལ་
མིག་ཆུང་ངམ། མིག་ཚག་ཅེས་བརྗོད་དོ། །མིག་ལ་ཁ་དོག་དམར་པོ་དང་སེར་པོ་འདྲེས་མར་
ཡོད་པའི་ཕྱིར་དེ་དག་གི་མིག་ནི། ཧ་ཅང་སེར་བའོ། །མིག་ནོར་བུ་མཆིང་བུ་ལྟར་འཚེར་བ་ནི།
ཤེལ་མིག་གོ །མིག་ཆུའི་ཆུ་བུར་ལྟར་ཕྱི་རོལ་ཏུ་རློ་བར་གྱུར་པ་དང་། སྐྱེས་པ་ཉིད་ན་མིག་
གཅིག་ལས་མེད་པས་མིག་གཅིག་པ་སྟེ། ཕྱིས་ཉམས་པའི་ཞར་བ་སོགས་ལས་ཐ་དད་པའི་ཕྱིར་
ལོགས་སུ་བཞག་གོ ། སྐྱེས་པ་ཉིད་ན་མིག་མེད་པ་དང་། སྣ་གླང་པོ་ཆེའི་འདྲ་བ་དང་། དེ་
བཞིན་དུ་རྟ་སྣ་འདྲ་བ་ལ་སོགས་པ་ཡང་ངོ། །གང་དག་ལ་སྣའི་སྦུབས་གཅིག་ལས་མེད་པ་སྣ་A
ན
387



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
4...སྦུབས་གཅིག་པ་དང་། གང་དུ་གླང་པོ་ཆེའི་ཀོས་ཀོ་འདྲ་བ་ལ་སོགས་པ་དང་། ཀོས་ཀོ་གཡས་
གཡོན་གང་རུང་གཅིག་ལས་མེད་པ་ཀོས་ལྷུང་དང་། ཀོས་ཀོ་ཡེ་མེད་པ་དང་། སོ་གླང་པོ་ཆེའི་
སོ་འདྲ་བ་ལ་སོགས་པ་དང་། མགུལ་ཧ་ཅང་རིང་ཆེས་པ་དང་། མགུལ་མེད་ཅིང་མགོ་ཐལ་གོང་
ལ་འཇར་བའི་མཇིང་ནུབ་དང་། མགོ་མདུན་དུ་གུག་པའི་ཕྱིར་མིག་ཕྲག་པ་དང་མཐོ་དམན་
མཉམ་པའི་ཕྲག་མིག་དང། ཡང་ན། མགོ་བོའི་ཕྲག་པའི་ཕྱོགས་ཁོ་ནར་མིག་ཡོད་པས་ཕྲག་
མིག་དང་། མི་སྡུག་པས་ཆེས་སྒྱུར་བ་དང་། སྐྱེས་པའི་གཅི་བ་འབྱུང་བ་ནི། ཕོ་མཚན་ཏེ། དེ་
ཆད་ནས་མེད་པ་དང་། རླིག་པ་རླུང་གིས་རླུགས་པ་དང་། རླིག་པའི་འབྲས་བུ་ཡ་གཅིག་ལས་
མེད་པ་དང། འབྲས་བུ་ཡེ་མེད་པ་དང་། བོང་ཚད་ལས་ཧ་ཅང་རིང་བ་དང་། ཧ་ཅང་འབོལ་
བུ་ཐུང་དུ་གྱུར་པ་དང་། ལུས་བསྐམས་པར་གྱུར་པའི་སྐེམ་པོ་དང་། རྩོལ་བ་ཆུང་ངུས་ཀྱང་
དབུགས་བརྩེགས་པ་ལ་སོགས་པའི་སྐྱོན་འབྱུང་བར་འགྱུར་བ། མ་འོས་པར་ངལ་སྐྱེན་པ་སྟེ།
ངལ་བ་ནི། ཆད་པའི་རྣམ་གྲངས་ཡིན་པའི་ཕྱིར། ལུས་ཅུང་ཟད་ཀྱང་བྱེད་མི་བཟོད་པ་ཞེས་བྱ་
བའི་ཐ་ཚིག་གོ །ཤ་མདོག་སྔོ་ཆེས་པ་དང་། སེར་ཆེས་པ་དང་། དམར་ཆེས་པ་དང་། དཀར་
ཆེས་པ་སྟེ། སྨད་པར་བྱ་བའི་ཁ་དོག་དེ་དག་བཀག་པ་ཡིན་གྱི། ལྷའི་གཟུགས་མཛེས་པ་ལྟ་བུ་
ནི། བཀག་པ་མ་ཡིན་ནོ། །གྱོལ་པོ་ནི། རྐང་ཡོན་ནམ། རྐང་པ་ས་ལ་དྲུད་པས་འགྲོ་བའི་རྐང་
པ་འཆལ་པ་དག་གོ །རྐང་པ་གཉིས་ཤིན་ཏུ་གདངས་ཏེ་འགྲོ་བ་ལུས་ཉམས་པའོ། །ཡང་ན།
རྐང་པ་གཉིས་གཅིག་གི་སྟེང་དུ་གཅིག་འདོར་ཞིང་འགྲོ་བ་ནི། ལུས་ཉམས་པའོ། །སེན་མོ་
གཅིག་པ་ལ་སོགས་པ་ནི། སེན་པོ་གཅིག་པ་དང་། ལག་པ་འཇས་ཏེ་ལྟེབ་པ་དང་། གཞོགས་
ཕྱེད་འཇས་པ་དང་། མགོ་སྐུང་དང་། སྐྲ་སྒྲེ་ཅན་དང་། སྒྱུར་པོ་དང་། དགྱེ་བོ་དང་། དགྱེ་
སྒུར་གྱུར་པ་དང་། སོར་མོ་དྲུག་པ་དང་། འབྱར་བ་དང་། མེད་པ་དང་། མིག་གི་རྫི་མ་ནང་
དུ་འཛུགས་པ་དང་། ནེའུ་ལེའི་ལྟ་བུ་དང་། འུག་པའི་ལྟ་བུ་དང་། ཕྱིན་ཅི་ལོག་དང་། བར་
འཛིངས་པ་དང་། དྲོ་བ་དང་། སླེ་བོ་དང་། ཟླུམ་པོ་དང་། མིག་པོ་ཆེ་དང་། འཛེར་ཅན་
དང་། ཆུ་བ་ཅན་དང་། འབྲུམ་བུ་ཅན་དང་། རྣ་བ་སེར་བ་དང་། དཀར་བ་དང་། དམར་
བ་དང་། སྦུབས་ཅན་དང་། ཁྱི་རྔ་གཡའ་བ་དང་ འཕུངས་པ་དང་། ཆེ་བ་དང་། རླིག་པའི་
ནང་དུ་མཚན་ནུབ་པ་དང་། གླེན་པ་དང་། ལྕེ་མེད་པ་དང་། རྐང་ལག་གཅིག་པ་དང་། མེད་
པ་དང། སྐྲ་རྔོ་ཅན་དང་། མགོ་གླང་པོ་ཆེ་ལྟ་བུ་དང་། རྟའི་ལྟ་བུ་དང་། ཁྱིའི་ལྟ་བུ་དང་།
388



༄༅ །ལས་བརྒྱ་རྩ་གཅིག་པའི་རྣམ་པར་རབཤད་པ་
བ་ལང་གི་ལྟ་བུ་དང་། ལུག་གི་ལྟ་བུ་དང་། རི་དྭགས་ཀྱི་ལྟ་བུ་དང་། ཉའི་ལྟ་བུ་དང་། སྦྲུལ་
གྱི་ལྟ་བུ་དང་། རིང་བ་དང་། མང་བ་དང་། མགུལ་བ་ཏ་ལ་ལྟ་བུ་དང་། སྐྲངས་པ་དང་།
སྤྱོད་ལམ་གྱིས་དུབ་པ་དེ་དག་ལས་མིན་པ་རྣམས་སོ། །གཞན་དག་གིས་ན་བསོ་ཞེས་ཏེ། གང་
ལ་སེན་མོ་གཅིག་ཁོ་ན་ཡོད་པ་དང་། ལག་པ་དང་དཔུང་མགོ་གཉིས་ཕྲག་པའི་ཕྱོགས་སུ་སྤྲིང་
ཡིག་བཏབ་སྟེ་རྒྱས་བཏབ་པའི་དབྱིབས་བཞིན་འབྱར་ཞིང་འདུག་པས་ལག་པ་འབྱར་ཞིང་ལྟེབ་
པ་དང་། གང་གི་གཞོགས་ཕྱེད་འཇས་པ་དང་མགོ་བོ་ཕོ་མཚན་གྱི་དབྱིབས་ལྟ་བུའི་མགོ་སྙུང་
དང། སྐྲ་སྨྱོན་ཐབས་མཁན་གྱི་སྐྲ་ལྟར་སྐུ་སྐྱེ་ཅན་དང་། རྒྱབ་སྒུར་པོ་དང་། མདུན་དགྱེ་བོ་
དང་། རྒྱབ་མདུན་གཉིས་ཀ་དགྱེ་སྒུར་གྱུར་པ་དང། དེ་དག་ནི། གོང་དུ་སྒྱུར་ཞེས་པའི་སྒུར་
པོའི་རབ་ཏུ་དབྱེ་བ་བསྟན་པའི་ཕྱིར་རོ། ། སོར་མོ་དྲུག་པ་དང་། སོར་མོ་རྣམས་གཅིག་ལ་
གཅིག་སྦྱར་བ་དང། སོར་མོ་མེད་པ་དང་། མིག་ཅེས་པ་འོག་མ་བདུན་ལ་སྦྱར་ཏེ། མིག་གི་རྫི་
མ་ནང་གི་པགས་པའི་རིམ་པ་ལ་རྫི་མ་ཡོད་པས་ནང་དུ་འཛུགས་པའོ། །མིག་ནེའུ་ལེའི་མིག་ལྟ་
བུ་དང་། འུག་པའི་མིག་ལྟ་བུའམ། ཡང་ན་མིག་སེར་སྐྱ་ལ་ཟླུམ་པའི་ཕྱིར་སྲིན་པོའི་མིག་ལྟ་བུ་
དང་། མིག་གི་གྲ་ལ་སོགས་ཀྱི་ཟུར་གང་ཡིན་པ་སྣ་ལ་སོགས་ན་འདུག་ཅིང་སྣ་ལ་སོགས་པའི་
ཟུར་གང་ཡིན་པ་གྲ་ལ་སོགས་ན་འདུག་པས་མིག་ཕྱིན་ཅི་ལོག་པ་དང་། མིག་གཉིས་ཀྱི་བར་གྱི་
སྣ་གོང་མེད་པས་མིག་གཡས་གཡོན་འབྲེལ་པས་བར་འཛིངས་པ་དང་། མིག་འདྲ་བ་བཞིན་དུ་
ཧ་ཅང་འཕྱང་བས་མིག་རློ་བ་དང་། མིག་གི་རྫི་མའི་སྤུ་མེད་པའི་ཕྱིར་རྫི་མ་སྐྱེ་བའི་མཐའ་ཁྲག་
འཛག་པའི་ཤ་ལྟར་དམར་བ་མིག་སླེ་བོ་དང་། མིག་གི་འབྲས་བུ་དབུག་ཤུད་ཀྱི་རི་མོ་ལྟར་ཟླུམ་
པས་མིག་ཟླུམ་པོ་སྟེ། མིག་གི་སྙིང་པོའི་ལྟག་ན་སྙིང་པོ་གཉིས་པ་ཡོད་པ་ཞེས་བྱ་བའི་ཐ་ཚིག་གོ
།མིག་པོ་ཆེ་ནི། མིག་ཧ་ཅང་ཆེ་བའོ། །མིག་གི་སྒྲ་འོག་མ་གསུམ་ལའང་སྦྱར་རོ། །མིག་གི་
དབུས་ན་མིག་གི་གྲར་གྱུར་པའི་མིག་འཛེར་ཅན་དང་། མིག་ལ་ཤུ་བ་ཡོད་པ་ཅན་དང་། མིག་
ལ་འབྲུམ་བུ་ཡོད་པ་ཅན་དང་། རྣ་བའི་མདོག་ཧ་ཅང་སེར་ཆེས་པ་དང་། རྣ་བའི་སྒྲ་འོག་མ་
གསུམ་ལའང་སྦྱར་ནས་ཧ་ཅང་དམར་ཆེས་པ་དང་། ཧ་ཅང་དཀར་ཆེས་པ་དང་། རྣ་བ་འཁྲིས་
ཏེ་སྦུབས་ཅན་བཞིན་དུ་འདུག་པ་དང། ཁྱི་རྔའི་སྒྲ་འོག་མ་གཉིས་ལའང་སྦྱར་ཏེ། ཁྱི་རྔོ་དང་
བཅས་པའི་གཡའ་བ་ཡོད་པ་དང་། ཁྱི་རྔ་ཡུང་བ་འདྲ་བའི་འཕུངས་པ་དང་། ཁྱི་རྔ་ཆེ་བ་ཡོད་
པ་དང་། རླིག་པ་གཉིས་ཀྱིས་ཕོ་མཚན་གཡོགས་པས་རླིག་པའི་ནང་དུ་མཚན་ནུབ་པ་དང་།
389



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ་
བསྙེན་པར་རྫོགས་པར་མི་ཤེས་པས་གླེན་པ་དང་། ལྕེ་གཏན་མེད་པ་སྟེ། སྔར་ལྐུགས་པ་ནི།
ལྕེ་ཡོད་དུ་ཟིན་ཀྱང་སྨྲ་མི་ནུས་པ་ཡིན་པས་འདི་དང་ཐ་དད་དོ། །སྐྱེས་པ་ཉིད་ནས་རང་བཞིན་
གྱིས་རྐང་པ་གཅིག་ལས་མེད་པ་དང་། ལག་པ་གཅིག་ལས་མེད་པ་དང་། རྐང་པ་ཡེ་མེད་པ་
དང་། ལག་པ་ཡེ་མེད་པ་དང་། སྔར་གྱི་ལག་ཟླུམ་དང་། རྐང་ཟླུམ་ནི། ཕྱིས་ཆད་པ་ཡིན་པས་
འདི་དང་ཐ་དད་དོ། །སྐྲ་རྔོ་ཅན་ནི། སྔར་བཤད་པའི་ཡུང་གི་ཁ་དོག་ལས་གཞན་པའི་སྔོན་
པོའི་ཁ་དོག་ལ་བྱ་བས་སྔར་དང་ཐ་དད་དོ། །མགོ་གླང་པོ་ཆེའི་ལྟ་བུ་དང་། མགོ་བོའི་སྒྲ་འོག་
མ་དགུ་ལའང་སྦྱར་རོ། །མགུལ་བ་ལ་ཤིང་ཏ་ལའི་གཉེར་མའི་རྣམ་པ་ལྟ་བུ་དག་གི་རི་མོ་དང་
ལྡན་པ་དང་། སྐྲངས་པའི་བརྟུལ་བས་གནོད་པར་གྱུར་པ་ལྟ་བུ་དང་། འགྲོ་འཆག་ལ་སོགས་
པའི་སྤྱོད་ལམ་གྱིས་དུབ་པ་སྟེ། དེ་དག་ལས་སེན་མོ་གཅིག་པ་ལ་སོགས་པ་སྟེ། མགོ་སྙུང་དང་།
སྐྱ་སྒྲེ་ཅན་ལ་སོགས་པའི་མི་ན་བ་རྣམས་ལག་རྡུམ་ལ་སོགས་པས་འཕངས་ལ།་ གཞོགས་ཕྱེད་
འཇས་པ་དང་སྒུར་པོ་ལ་སོགས་པ་རྣམས་ནད་པས་འཕངས་པ་ཡིན་ནོ། །སེན་མོ་གཅིག་པའི་
སོགས་ཀྱི་སྒྲས་བསྡུས་པ་འདི་རྣམས་ད་ལྟའི་ལུང་ན་མི་སྣང་ངོ་། ། རྒྱལ་པོས་བཀྲབས་པ་ནི།
བློན་པོའི་མཆོག་གམ་རུ་པའོ། །ཞེས་བཤད་དོ། །རུ་པ་ནི། དམག་ཡིན་ལ། དོན་ལ་རྒྱལ་
པོའི་ལས་ཀ་འཛིན་པའམ་གཡོགས་བྱེད་པ་སྟེ། སྐད་དོད་ལ་གྷ་ཊ་ཞེས་འབྱུང་། དེ་གཡོག་གམ་
ཁོལ་ལའང་འཇུག་པས་སོ། ཕྲན་ཚེགས་འགྲེལ་དུ། རྒྱལ་པོས་བཀྲབས་པ་ནི། བློའི་གྲོགས་
བྱེད་པ་ལ་གཙོ་བོར་གྱུར་པའི་ཕྱིར་ཏེ། རྒྱལ་སྲིད་སྐྱོང་བའི་གྲོགས་སུ་གྱུར་ཅེས་བྱ་བའི་ཐ་ཚིག་གོ་
ཞེས་བཤད། འདིར་སོགས་ཀྱི་སྒྲ་ཡོད་པ་ནི། མ་དག་གོ །རྒྱལ་པོས་བཀྲབས་པ་ཡིན་ཟེར་ན།
རྒྱལ་པོས་མ་གནང་བ་མ་ཡིན་ནམ་ཞེས་འདྲི། མ་གནང་བ་ཡིན་ཟེར་ན། རྒྱལ་པོས་མ་གནང་
བ་ཡུལ་གང་ན་རྒྱལ་པོའི་ཚིག་མངོན་སུམ་མམ། བརྒྱུད་པས་འདའ་བར་བྱ་བ་ཡིན་པའི་ཡུལ་
ཐག་མི་རིང་བ་མ་ཡིན་ནམ། འཇིག་རྟེན་ཐམས་ཅད་ལ་ཆོམ་རྐུན་པར་རབ་ཏུ་ཤེས་ཤིང་གྲགས་
པ། རྒྱལ་མཚན་བཙུགས་པ་དང་འདྲ་བ་ཀུན་གྱིས་ཤེས་པ་མ་ཡིན་ནམ། རྐུན་པོ་དང་ཕུང་ཁྲོལ་
བ་གཉིས་བསྡིགས་པ་ལ་འཇུག་པ་འདྲ་ཡང་རྐུན་པོ་ནི། མ་བྱིན་པར་ལེན་པར་བྱེད་པ་ཡིན།
ཕུང་ཁྲོལ་བ་ནི། སྙིང་རྗེ་མེད་པ་ཡིན་པས་སྤྱི་དང་བྱེ་བྲག་གི་ཁྱད་ཡོད། ལྷམ་མཁན་ནི། ཀོ་
ལྤགས་མཁན་ནོ། །གདོལ་པ་ནི། རིགས་ངན་ཏེ། བཤན་པ་ལ་སོགས་པའོ། །གཡུང་པོ་ནི།
ཀླ་ཀློའོ། །མི་མ་ཡིན་པའི་འགྲོ་བ་པ་ནི། ལྷ་དང་། ལྷ་མ་ཡིན་དང་། ཡི་དྭགས་དང་། དམྱལ་
390



༄༅ །།ལས་རྒྱུ་རྩ་གཅིག་པའི་རྣམ་པར་བཤད་པ
བའོ། །མི་ཡིན་ཡང་། བྱང་གི་སྨྲ་མི་སྙན་པའོ། །མཚན་ལན་གསུམ་དུ་གྱུར་པ་ནི། མ་ནིང་
ཡིན་པས་སོ། །དེ་གསུམ་ལ་མི་སྐྱེ་ལ་ཉེས་བྱས་སོ། །ཁ་དོག་དང་། དབྱིབས་དང་། སྐད་དང་།
ཆ་བྱད་སྐྱེས་པ་དང་འདྲ་བའི་བུད་མེད་ཀྱི་མཚན་དོན་བྱེད་ནུས་པ་དང་ལྡན་པ་མ་ཡིན་ནམ།
སྨེ་བ་ལ་སོགས་པའི་མཚན་མ་ངན་པའམ། གདོང་ལ་སྦྱང་རྗེས་བཏབ་པ་ལྟ་བུའམ། བ་ལང་
བདག་ལྟ་བུའི་མཚན་མ་ངན་པ་སྡིག་སྡིག་ལྟ་བུའི་མཚན་ཉིད་ཅན་མ་ཡིན་ནམ། ཤར་གྱི་ལུས་
འཕགས་ལ་སོགས་པ་གླིང་གཞན་ནས་སྐྱེས་པ་ཁ་སྣ་ལ་སོགས་པའི་ཚུལ་བྱད་གླིང་འདི་པ་དང་མི་
འདྲ་བ་མ་ཡིན་ནམ་སྟེ། གླིང་འདིར་གླིང་མི་འདྲ་བ་མི་གཙོའོ། །ཚུལ་བྱད་མི་འདྲ་བ་གཙོ་སྟེ།
གླིང་གཞན་ནས་སྐྱེས་ཀྱང་འདྲ་ན་ཉེས་པ་མེད་དེ། གླིང་ཕྲན་ནས་སྐྱེས་པ་འདྲ་བ་རྣམས་མ་
བཀག་པ་བཞིན་ནོ། ། གླིང་གཅིག་ནས་སྐྱེས་ཀྱང་གདོང་ཁྱིའི་ལྟ་བུ་དང༌། རྣ་བ་གྱོན་པ་ལ་
སོགས་པ་རྣམས་བཀག་པ་ལྟ་བུའོ། །དེ་རྣམས་ལ་སྐྱེ་ལ་ཉེས་བྱས་སོ། །དེ་ལྟར་དྲིས་པ་ན།
གལ་ཏེ་བར་ཆད་དང་ལྡན་པ་ཡིན་ནོ། ། ཞེས་ཟེར་ན། འོ་ན་སོང་ཞིག་ཅེས་བརྗོད་པར་
བྱའོ། །གལ་ཏེ་མ་ཡིན་ནོ། །ཞེས་ཟེར་ན། འོ་ན་ཁོ་བོས་ཁྱོད་རབ་ཏུ་དབྱུང་བར་བྱའོ། །ཞེས་
ཡོངས་སུ་དག་པ་ལ་སྐབས་དབྱེ་ཞིང་དེ་གཟུང་བར་བྱའོ། །མཛེས་པའི་བར་ཆད་ཅན་ལ་སྡོམ་པ་
སྐྱེ་པཡང་གཞན་མ་དད་པ་སྐྱེ་བའི་ཕྱིར་བཀག་པ་ཡིན་ལ། དེ་ལ་ཕན་ཐོགས་ཆེན་པོ་ཡོད་པར་
ཤེས་ན་ཉེས་པ་མེད་ཅིང་། བར་ཆད་དག་ནས་ཞག་གཅིག་ཀྱང་མི་གཞག་པར་རབ་ཏུ་དབྱུང་སྟེ།
ས་ག་ལྷས། དེ་དགེ་རྒྱུན་མེད་མ་ཡིན་ཞིང་། །ཐར་པའང་མི་འདོད་མ་ཡིན་མོད། །གཅིག་ཏུ་
བསྟན་ལ་སྐྱེ་བོ་ཡིས། ། ཐོས་ན་སྐྱོན་དུ་ལྟ་ཕྱིར་བཀག ། བསམ་དང་རྗེས་ཀྱི་བསམ་ཤེས་
པོ
ཤིང་། །འདོན་ཞེས་ཡེ་ཤེས་ཐོབ་པ་ནི། །མཐུ་ཡིས་འཇིག་རྟེན་ཚིམ་བྱེད་ཕྱིར། །རབ་ཏུ་
འབྱིན་ན་ཉེས་པ་མེད། །ཇི་སྐད་བསྟན་སྐྱོན་རྣམས་བྲལ་ཞིང་། །དགེ་བ་དོན་དུ་གཉེར་རྣམས་
ལ། །བར་ཆད་མཐའ་དག་དྲིས་ནས་ནི། །མགོ་ནས་རྐང་པའི་བར་དུ་བརྟག །ཞག་བརྒྱད་ལ་
སོགས་བཟུང་ནས་ཀྱང་། ། ཇི་སྲིད་བར་དུ་ལེགས་པར་བརྟག ། གང་ཞིག་སྔོན་དུ་ཡོངས་
བརྟགས་ནས། །ཉི་མ་གཅིག་ཀྱང་གཞག་མི་བྱ། ། ཞེས་སོ། ། བཟུང་ནས་དཀོན་མཆོག་
གསུམ་ལ་སྐྱབས་སུ་འགྲོ་བ་ནི། ཐར་པ་དང་ལམ་ཐོབ་པར་བྱ་བའི་དོན་དུ་གྱུར་པ་ནི་སྟེ།
དཀོན་མཆོག་གསུམ་མོ། །མཛོད་ལས། གང་ཞིག་གསུམ་ལ་སྐྱབས་འགྲོ་སྟེ། ། སངས་རྒྱས་
དགེ་འདུན་བྱེད་པའི་ཆོས། །མི་སློབ་པ་དང་གཉིས་ཀ་དང་། །མྱ་ངན་འདས་ལ་སྐྱབས་སུ་འགྲོ།ད
བ
391



༄༅།།དཔལ་ལྡན་ས་སྐྱ་པའི་གསུང་པར་བ་གྲགས་ཆེན་བཅོ་བརྒྱུད་ལས། པོད་དང་པོ།
།སངས་རྒྱས་སུ་བྱེད་པའི་ཆོས་མི་སློབ་པ་ཟད་མི་སྐྱེ་ཤེས་པ་འཁོར་བཅས་ཏེ། དེ་བརྙེས་པས་
སངས་རྒྱས་སུ་བྱེད་པའི་ཕྱིར་རོ། །གཟུགས་སྐུ་ནི། སྔ་ཕྱི་བྱེ་བྲག་མེད་པའི་ཕྱིར་མིན་ནོ། །དེ་
ཡང་མཚན་ཉིད་ཀྱི་སྒོ་ནས་སངས་རྒྱས་ཐམས་ཅད་ལ་འདྲ་སྟེ། ལམ་མཚན་ཉིད་མི་འདྲ་བ་མེད་
པའི་ཕྱིར་རོ། །དགེ་འདུན་གྱི་དགེ་འདུན་དུ་བྱེད་པའི་ཆོས་སློབ་པ་དང་མི་སློབ་པ་ལས་ཏེ། དེ་
ཐོབ་པས་གང་ཟག་བརྒྱད་པོ་མི་ཕྱེད་པའི་དགེ་འདུན་དུ་འགྱུར་བའི་ཕྱིར་རོ། །དེ་ཡང་ལམ་
མཚན་ཉིད་མི་འདྲ་བ་མེད་པའི་ཕྱིར་མཚན་ཉིད་ཀྱི་སྒོ་ནས་ཐམས་ཅད་ལའོ། །མདོ་ལས། མ་
འོངས་པའི་དུས་ན་དགེ་འདུན་ཞེས་བྱ་བ་འབྱུང་བར་འགྱུར་བས་དེ་ལ་ཡང་སྐྱབས་སུ་སོང་ཞིག་
ཅེས་པ་ནི། མངོན་སུམ་དུ་གྱུར་པའི་དགེ་འདུན་བརྗོད་པའི་ཕྱིར་རོ། །མདོ་སྡེ་པ་ན་རེ། མི་
སློབ་ཆོས་ཁོ་ན་སངས་རྒྱས་ཡིན་ན། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བས་
མཚམས་མེད་པར་མི་འགྱུར་རོ། །ཞེ་ན། སྐྱོན་མེད་དེ། རྟེན་ལ་གནོད་པས་དེ་ལའང་གནོད་
པའི་ཕྱིར་རོ། ། ལུང་ལས། མི་སློབ་ཆོས་ཁོ་ན་སངས་རྒྱས་ཡིན་ནོ། །ཞེས་མི་འབྱུང་གི །
སངས་རྒྱས་སུ་བྱེད་པའི་ཆོས་ཁོ་ན་སངས་རྒྱས་ཡིན་ནོ། །ཞེས་འབྱུང་སྟེ། རྟེན་སངས་རྒྱས་
ཉིད་དུ་མ་བཀག་པས་དེ་ཀླན་ཀར་མི་འགྱུར་རོ། །དེ་ལྟར་མིན་ན། སངས་རྒྱས་འཇིག་རྟེན་
པའི་སེམས་ལ་གནས་པའི་ཚེ། སངས་རྒྱས་དང་དགྲ་བཅོམ་ཡང་མ་ཡིན་པར་འགྱུར་ལ། དགེ་
སློང་དུ་བྱེད་པའི་ཚུལ་ཁྲིམས་ཁོ་ན་དགེ་སློང་དུ་འགྱུར་རོ། །དེས་ན་རྟེན་གཟུགས་སྐུ་ཡང་སངས་
རྒྱས་དང་དགེ་འདུན་ཡིན་ཟེར་རོ། །ཆོས་ནི། མྱང་འདས་སོ་སོར་བརྟགས་འགོག་སྟེ། རང་
གཞན་གྱི་རྒྱུད་ཀྱི་ཉོན་མོངས་པའི་གདུང་བ་ཞི་བར་མཚན་ཉིད་གཅིག་པའི་ཕྱིར་རོ། །གསུམ་པོ་
དེ་ལ་བརྟེན་ནས་དུཁ་ཐམས་ཅད་གཏན་དུ་ངེས་པར་ཐར་པར་བྱེད་པའི་ཕྱིར་སྐྱབས་གནས་
ཡིན་ལ། དེ་ལ་འཇིགས་པ་དང་དུཁས་ཉེན་ནས་དེ་ལས་ཐར་པའི་ཕྱིར། དེའི་རྟེན་སྐྱབས་
ཚོལ་ཞིང་སྐྱབས་སུ་འཇུག་པ་ནི། སྐྱབས་སུ་འགྲོ་བ་སྟེ། སྐྱབས་འགྲོའི་རང་བཞིན་ནི། ངག་གི་
རྣམ་པར་རིག་བྱེད་ཀྱི་ངོ་བོ་ཡིན་ནོ། །ཁས་ལེན་པ་ནི། དུཁ་ལས་སྒྲོལ་བའི་རྟེན་དུ་ཁས་ལེན་
པ་སྟེ། དེ་ལྟར་སྐྱབས་འགྲོ་ནི། སྡོམ་པ་ཐམས་ཅད་ཀྱི་སྒོ་ཡིན་ཞིང་དེ་མེད་ན་སྡོམ་པ་མི་
སྐྱེའོ། །མི་ཤེས་པ་ནི། མ་གཏོགས་སོ། །ཞེས་བཤད་པས་སྐྱབས་སུ་འགྲོ་བའི་བསམ་པ་ཡོད་
ཀྱང་། ལེན་པ་པོ་དང། འབགས་པ་པོས་དེ་སྔོན་དུ་འགྲོ་བར་མ་ཤེས་ན་མ་གཏོགས་སོ། །དེ་
ཡང་མྱ་ངན་ལས་འདས་པའི་བསམ་པ་བརྟན་པོ་མེད་པར་སྡོམ་པ་མི་སྐྱེ་བས་སྐྱབས་འགྲོས་མྱང་
392



ལས་བརྒྱ་རྩ་གཅིག་གི་རྣམ་པར་བཤད་པ།
འ
•
Mའའདས་ཀྱི་བསམ་པ་བརྟན་པོ་སྒྲུབ་པར་བྱེད་དེ། སངས་རྒྱས་ལ་སྐྱབས་སུ་འགྲོ་བ་ནི། མྱ་ངན་
ལས་འདས་པ་སྟོན་པ་ལ་ཡང་དག་པར་རྟེན་པར་བྱེད། འཇིག་རྟེན་པའི་ལམ་གྱིས་ཆགས་བྲལ་
ལས་མཆོག་འདས་པའི་ལམ་གྱིས་ཆགས་བྲལ་ཆོས་ལ་སྐྱབས་སུ་སོང་བས་མྱང་འདས་ལ་ཡང་
དག་པར་རྟེན་པར་བྱེད། དགེ་འདུན་ལ་སྐྱབས་སུ་འགྲོ་བས་མྱ་ངན་ལས་འདས་པའི་གྲོང་ཁྱེར་
དུ་འགྲོ་བའི་ཟླ་གྲོགས་ལ་ཡང་དག་པར་རྟེན་པར་བྱེད་པས་མྱང་འདས་ཀྱི་བསམ་པ་བརྟན་པོ་
བསྐྱེད་ནུས་ལ། དེ་མེད་པར་སུ་ཡང་སྐྱབས་སུ་འགྲོ་བར་མི་བྱེད་དོ། །ཁ་ཅིག་ན་རེ། མྱ་ངན་
ལས་འདས་པའི་བསམ་པ་མེད་པར་སྡོམ་པ་མི་སྐྱེ་བ་དེ། ངེས་འབྱུང་གི་སྡོམ་པའི་དབང་དུ་བྱས་
པ་ཡིན་གྱི། གཏན་ནས་མི་སྐྱེ་བ་མ་ཡིན་གྱི། འཆར་ཀ་དང་། གཅུང་དགའ་བོ་དང་། ཀུན་
དགའ་བོའི་ཚ་བོ་གཉིས་ལ་སོགས་པ་ལ་མྱང་འདས་བསམ་པ་མེད་པར་སྡོམ་པ་སྐྱེས་པའི་ཕྱིར་
དང་། འཇིགས་སྐྱོབ་དང་ལེགས་སྨོན་གྱི་ཚུལ་ཁྲིམས་ཀྱང་ཡོད་པའི་ཕྱིར་རོ། །ཞེ་ན། འཆར་
ཀ་སོགས་ལའང་སྟོན་པའི་བྱིན་རླབས་ཀྱིས་སྐབས་དེར་མྱང་འདས་ཀྱི་བསམ་པ་སྐྱེས་ནས་རབ་
ཏུ་བྱུང་བ་ཡིན་ཏེ། འཆར་ཀས་ཀྱང་བདག་རང་གི་དད་པས་ཀྱང་རབ་ཏུ་བྱུང་ངོ། །ཞེས་སྨྲས་
པའི་ཕྱིར་དང་། ཕྲན་ཚེགས་འགྲེལ་ལས་ཀྱང་། གལ་ཏེ་དགའ་བོ་དུས་ཐམས་ཅད་དུ་འབྲོས་
པའི་བསམ་པ་དང་ལྡན་པར་གྱུར་པ་ཡིན་ན། དེ་ལ་ཇི་ལྟར་སྡོམ་པ་སྐྱེ་བར་འགྱུར། སྡོམ་པ་སྐྱེ་
བ་བརྟེན་པ་དང་། དགེ་བའི་སེམས་ལ་རག་ལུས་པ་ཉིད་ཀྱི་ཕྱིར་ཞེས་རྗོད་པར་བྱེད་དེ། འདིར་
བླ་མའི་ལུང་ལས། དགའ་བོ་ནི། ཤིན་ཏུ་འདོད་ཆགས་དྲག་པས་སེམས་བརྟན་པ་དང།
སེམས་ཉོན་མོངས་པ་ཅན་ཡིན་ཏེ། བཅོམ་ལྡན་འདས་ཀྱི་ཞབས་དྲུང་དུ་དགེ་འདུན་དང་ཉེ་
བར་འདུག་པ་ན། དེའི་སེམས་འདོད་ཆགས་དང་ཀུན་ནས་ལྡན་པ་ལྡོག་པ་དང་། དགེ་བའི་
སེམས་མངོན་སུམ་དུ་གྱུར་པ་ཡིན་པས་དགེ་བའི་སེམས་དང་། སྡོམ་པ་སྐྱེ་བ་ཞེས་བྱ་བ་འདི་ལ་
འགལ་བ་ཡོད་པ་མ་ཡིན་ནོ། །ཞེས་སོ། །འཇིགས་སྐྱོབ་དང་། ལེགས་སྨོན་ཡང་རྒྱུའི་ཀུན་སློང་
གི་དབང་དུ་བྱས་པ་ཡིན་གྱི། དུས་ཀྱི་ཀུན་སློང་མྱང་འདས་ཀྱི་བསམ་པ་དགོས་ཏེ། ཆོས་ལ་
སྐྱབས་སུ་འགྲོ་དགོས་ཤིང་འགྲོ་ཡུལ་གྱི་ཆོས་ནི། མྱང་འདས་ཡིན། དེ་རྟེན་དུ་ཁས་མི་ལེན་ན།
སྐྱབས་སུ་མི་འགྲོ་བས་སྡོམ་པ་མི་སྐྱེ་ལ། དེ་རྟེན་དུ་ཁས་ལེན་ན། དེ་ཉིད་མྱང་འདས་ཀྱི་བསམ་
པ་ཡིན་པའི་ཕྱིར་རོ། །གལ་ཏེ་དེ་ལྟ་མ་ཡིན་ན། སོ་ཐར་གྱི་སྡོམ་པར་མི་འགྱུར་ཏེ། ཅིའི་ཕྱིར་
སོ་སོ་ཐར་པའི་སྡོམ་པས་བསྡམས་པ་ཡིན་ཞེ་ན། ངེས་པར་འབྱིན་པའི་ཚུལ་ཁྲིམས་ཡིན་པའི་
393



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
ཕྱིར་རོ། །ཞེས་སོ། ། དགེ་བསྙེན་ལ་བསླབ་གཞི་ལྔ་ལས་གཅིག་སྲུང་བ་སྣ་གཅིག་སྤྱོད་པ།
གཉིས་སྲུང་བ་ཕྱོགས་གཅིག་སྤྱོད་པ། གསུམ་མམ་བཞི་སྲུང་བ་ཕལ་ཆེར་སྤྱོད་པ། ལྔ་ག་སྲུང་བ་
ཡོངས་སུ་རྫོགས་པར་སྤྱོད་པ་དང་བཞི་བཤད། ལུང་དུ་ཚངས་པར་སྤྱོད་པའི་དགེ་བསྙེན་ཞེས།
འདོད་ལོག་སྤོང་བའི་གནས་སུ་མི་ཚངས་སྤྱོད་སྤོང་བའི་དགེ་བསྙེན་ཡང་བཤད་ལ། མདོ་སྡེ་
པས་སྐྱབས་གསུམ་འཛིན་པའི་དགེ་བསྙེན་ཞེས་སྐྱབས་འགྲོ་ཙམ་བླངས་པ་དང་། བསྙེན་གནས་
ཡན་ལག་བརྒྱད་ཇི་སྲིད་འཚོའི་བར་དུ་སྲུང་བ། གོ་མིའི་དགེ་བསྙེན་ཞེས་དགེ་བསྙེན་གྱི་སྡོམ་པ་
བརྒྱད་པའི་འགྲེལ་པ་ནས་བཤད་དོ། །འདིར་ཡོངས་སུ་རྫོགས་པར་སྤྱོད་པའི་དགེ་བསྙེན་ཉིད་
དུ་ཁས་བླངས་པས། དགེ་བསྙེན་གྱི་སྡོམ་པ་སྦྱིན་པར་བྱའོ། །འདི་ལྟར་སྦྱིན་པར་བྱ་སྟེ། དང་
པོར་སྟོན་པ་སངས་རྒྱས་ལ་ཕྱག་འཚལ་དུ་གཞུག་གོ །དེའི་འོག་ཏུ་སློབ་དཔོན་ཉིད་དུ་ཕྱོགས་
པའི་དགེ་སློང་ལ་ཕྱག་འཚལ་དུ་བཅུག་ནས་མདུན་དུ་ཙོག་ཙོག་པོར་འདུག་ཏུ་བཅུག་སྟེ། ལག་
པ་གཉིས་ཐལ་མོ་སྦྱོར་དུ་བཅུག་ནས་དལ་འབྱོར་རྙེད་དཀའ་བ་དང་། ཚེ་མི་རྟག་པ་དང་།
འཁོར་བའི་དུཁ་དང་། མྱང་འདས་ཀྱི་ཕན་ཡོན་བཤད་པ་སྔོན་དུ་འགྲོ་བས། བློ་བཅོས་ནས་
ངེས་འབྱུང་གི་བསམ་པ་བསྐྱེད་དེ། སྐྱབས་འགྲོའི་གོ་དོན་སངས་རྒྱས་ལ་མྱང་འདས་ཀྱི་ཐབས་
སྟོན་པའི་སྟོན་པ་ཞུ། ཆོས་ལ་བསྒྲུབ་བྱའི་མྱང་འདས་ཞུ། དགེ་འདུན་ལ་མྱང་འདས་སྒྲུབ་པའི་
ཟླ་གྲོགས་ཞུ་བའི་ཕྱིར་རྟེན་ནམ་སྐྱབས་སུ་བཟུང་ནས་མ་ཤི་བར་ཡོངས་རྫོགས་ཀྱི་དགེ་བསྙེན་
བྱས་ལ། དེའི་བསླབ་བྱ་མི་ཉམས་པར་བསྲུང་སྙམ་པ་གྱིས་ཞེས་བརྗོད་དེ། འདི་ལའང་མྱང་
འདས་ཀྱི་བསམ་པས་ཟིན་པ། བསམ་པ་ཐག་པ་ནས་ནོད་པར་འདོད་པ། རྗེས་ལ་ཐོབ་པར་
ཤེས་པ་གསུམ་དང་ལྡན་པས་བླང་ངོ། །བསྒྲུབ་བྱ་དེས་འདི་སྐད་རྗེས་ཟློས་བྱ་སྟེ། བཙུན་པ་
ཞེས་བྱ་བ་ནི། བོད་པའོ། །འདིར་ཡང་སྔར་མཁན་སློབ་མིན་པའི་དབང་དུ་བྱས་ཀྱི། སྔར་གྱི་
མཁན་སློབ་ཡིན་ན་དེ་ནས་བརྗོད་དགོས་སོ། །དགོངས་སུ་གསོལ་ཞེས་བྱ་བ་ནི། མ་ཡེངས་
པར་བསམ་པ་གཏོད་ཅིག་ཅེས་བྱའོ། །བདག་མིང་འདི་ཞེས་བགྱི་བ་ཞེས་པ་ནི། བདག་ཉིད་ཉེ་
བར་སྟོན་པར་བྱེད་པའོ། །དུས་འདི་ནས་བཟུང་སྟེ་ཞེས་པ་ནི། དུས་གང་གི་ཚེ་གསུམ་ལ་
སྐྱབས་སུ་འགྲོ་བ་དང་། སྡོམ་པ་ལེན་པར་རྩོམ་པའི་དུས་འདི་ནས་བརྩམས་ཏེའོ། །ཇི་སྲིད་
འཚོའི་བར་དུ་ཞེས་པ་ནི། ཇི་སྲིད་རིས་མཐུན་པ་མ་སྤངས་ཀྱི་བར་དུ་སྟེ། མ་ཤི་བར་དུའོ། །
རྐང་གཉིས་རྣམས་ཀྱི་མཆོག་ཅེས་པ་ནི། རང་དང་གཞན་གྱི་དོན་ཕུན་སུམ་ཚོགས་པའི་མཚན་
394



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
ཉིད་ཀྱི་ཡོན་ཏན་དག་དང་ལྡན་པའི་ཕྱིར་སེམས་ཅན་ཐམས་ཅད་ལས་ཁྱད་པར་དུ་འཕགས་པ་
སྟེ། ཕན་འདོགས་པར་མཛད་པ་ཉིད་དང། ཡོན་ཏན་དང་ལྡན་པ་ཉིད་ཀྱི་ཕྱིར་རོ། །སངས་
རྒྱས་སུ་བྱེད་པའི་ཆོས་མི་སློབ་པའི་ཟད་པ་དང་མི་སྐྱེ་བ་ཤེས་པ་ལ་དུཁ་ལས་ཡོངས་སུ་བསྐྱབ་
པའི་ཕྱིར་རྟེན་ཉིད་དུ་ཁས་ལེན་པའི་ཚུལ་གྱིས་སྐྱབས་སུ་མཆི་བ་སྟེ། སྐྱབས་སུ་འགྲོ་བའོ། །
འཇིག་རྟེན་པའི་ལམ་གྱིས་འདོད་ཆགས་དང་བྲལ་བ་རྣམས་ལ་ཟག་པ་མེད་པའི་ལམ་ཐོབ་པའི་
འདོད་ཆགས་དང་བྲལ་བ་ནི། ཡོངས་སུ་ཉམས་པ་མེད་པའི་ཕྱིར་དང་། དགེ་བ་དང་རྟག་པའི་
ཕྱིར་མ་ཆགས། ཆོས་མྱ་ངན་ལས་འདས་པ་ལ་སྐྱབས་སུ་མཆིའོ། །རབ་ཏུ་བྱུང་བ་དང་། རབ་
ཏུ་མ་བྱུང་བའི་ཚོགས་རྣམས་ཀྱི་ནང་ན་དེ་བཞིན་གཤེགས་པའི་ཉན་ཐོས་ཀྱི་དགེ་འདུན་ནི།
མཆོག་སྟེ། སྐྱབས་གནས་དང་མི་བྱེད་པའི་ཕྱིར་དང་། བསོད་ནམས་ཀྱི་ཞིང་བླ་ན་མེད་པ་ཡིན་
པའི་ཕྱིར་རོ། །ཕྲན་ཚེགས་འགྲེལ་དུ། ཡོན་ཏན་དང་ལྡན་པ་ཉིད་དང་ཕན་འདོགས་པར་
མཛད་པ་ཉིད་ཀྱི་ཕྱིར་ཏེ། ཕན་འདོགས་པ་མཛད་པ་ཉིད་ཀྱང་། དེ་བཞིན་གཤེགས་པའི་ཆོས་
སྟོན་པར་མཛད་པ་དང་། རྒྱུའི་བསོད་ནམས་ཀྱི་ཞིང་ཡིན་པའི་ཕྱིར་རོ། །ཞེས་བཤད་དོ། །
དགེ་འདུན་དུ་བྱེད་པའི་ཆོས་ཉན་ཐོས་སློབ་པ་དང་མི་སློབ་པའི་ལམ་བདེན་ལ་མྱ་ངན་ལས་
འདས་པའི་གྲོང་ཁྱེར་དུ་འགྲོ་བའི་ཟླ་གྲོགས་ཞུ་བའི་ཕྱིར་དུ་སྐྱབས་སུ་མཆིའོ། །བདག་ཇི་སྲིད་
འཚོའི་བར་དུ་ནི་མ་ཤི་བར་དུའོ། །དགེ་བསྙེན་ཞེས་པ་ནི། ཨུ་པ་སི་ཀ་ཨུ་པ་སྦྲ་ན་བསྙེན་བཀུར་
བ། ཀ་ར་ཎ་བྱེད་པ་སྟེ། དཀོན་མཆོག་གསུམ་ལ་བསྙེན་བཀུར་བྱེད་པའི་ཕྱིར་དང་། དགེ་བའི་
ཆོས་ལ་བསྙེན་བཀུར་བྱེད་པའི་ཕྱིར་དགེ་བསྙེན་ནམ་ཡི་གེ་ཕྱིས་བསྣན་གྱི་ངེས་ཚིག་གིས་པ་རི་
ཡོངས་སུ། རཀྟ་སྲུང་བ། ཀ་ར་ཎ་བྱེད་པ་སྟེ། བསླབ་པའི་གཞི་ཇི་སྐད་གསུངས་པ་དག །
ཡོངས་སུ་སྲུང་བར་བྱེད་པའི་ཕྱིར་དགེ་བསྙེན་ནོ། །ཨུ་པ་ཉེ་བ། ཨ་པ་ཀ་གནས་པ་སྟེ། མྱ་ངན་
ལས་འདས་པ་ལ་ཉེ་བར་གནས་པའི་ཕྱིར་དགེ་བསྙེན་ཏེ། ཕྲན་ཚེགས་འགྲེལ་དུ། མྱ་ངན་ལས་
འདས་པ་ལ་བསྙེན་ཏེ་གནས་པའི་ཕྱིར་དགེ་བསྙེན་ཡིན་ནོ། །ཞེས་སོ། །བཙུན་པས་གཟུང་དུ་
གསོལ་ཞེས་བྱ་བ་ནི། ཐུགས་སུ་ཆུད་པར་མཛོད་ཅིག་པའོ། །ལན་དང་པོ་ལ་བརྗོད་པ་དེ་
བཞིན་དུ་ལན་གཉིས་དང་གསུམ་དུ་བཟླས་ཏེ་ལྷག་པོར་མ་གཏོགས་པའི་རང་གི་དོན་གྱི་སྔགས་
བརྗོད་པ་ནི་ལན་གསུམ་མོ། །ཞེས་འབྱུང་བས་སོ། །ལན་དང་པོ་དང་གཉིས་པ་ལ་བཙུན་པས་
གཟུང་དུ་གསོལ་ཞེས་པ་བརྗོད་ལ། ཚིགས་གསུམ་པ་ལ་བཙུན་པས་ཞེས་མི་བརྗོད་པར་སློབ་བ
395



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱུད་ལས། པོད་དང་པོ།
དཔོན་གྱིས་ཞེས་བརྗོད་པར་བྱ་སྟེ། དེའི་དུས་ན་སློབ་མས་ཀྱང་སྡོམ་པ་ཐོབ་ཅིང་སྡོམ་པ་སྦྱིན་པ་
པོའང་སློབ་དཔོན་དུ་གྱུར་པའི་ཕྱིར་རོ། །དེ་ཡང་དོན་གྲུབ་ནི་གྱུར་པ་ཉིད་དོ། །ཞེས་པས་དགེ་
བསྙེན་ཉིད་དུ་ཉེ་བར་འགྲུབ་པའི་དོན་གྲུབ་ན་གང་ཟག་དེ་སློབ་དཔོན་དུ་གྱུར་པ་ཉིད་དོ། །འོ་
ན། དོན་ནམ་གྲུབ་ཅེ་ན། བརྗོད་པ་ཐ་མ་གང་ཡིན་པའི་ཆ་གསུམ་པ་ལ་གྲུབ་པ་ཉིད་དོ། །
ཞེས་པས་བརྗོད་པ་དང་པོ་དང་གཉིས་པ་ལ་དགེ་བསྙེན་ཉིད་དུ་མ་གྲུབ་པས། སློབ་དཔོན་
དུའང་མ་གྱུར་པས་བཙུན་པས་གཟུང་དུ་གསོལ་ཞེས་བརྗོད་པ་ཡིན། དགེ་བསྙེན་གྱི་ཆོ་ག་ལ་
དོན་གྱི་མཚམས་གཉིས་ཏེ། སྐྱབས་སུ་འགྲོ་བ་དང་། དགེ་བསྙེན་ཉིད་དུ་ཁས་བླང་བ་མིན་མོད་
ཀྱི། འོན་ཀྱང་ཆ་གསུམ་དུ་བྱ་བར་ནུས་ཏེ། སྐྱབས་སུ་འགྲོ་བ་ནི། སྐྱབས་བརྗོད་པ་སྟེ། ཆ་
གཅིག །བདག་ཇི་སྲིད་འཚོའི་བར་དུ་དགེ་བསྙེན་དུ་ཞེས་པ་ནི། བདག་བརྗོད་པ་སྟེ། ཆ་
གཉིས་པའོ། །སློབ་དཔོན་གྱིས་གཟུང་དུ་གསོལ་ཞེས་པ་ནི། གཞན་བརྗོད་པ་སྟེ། ཆ་གསུམ་
པའོ། །དེས་ན་དགེ་བསྙེན་དུ་ཞེས་པའི་འོག །སློབ་དཔོན་གྱིས་ཞེས་པའི་སྒྲ་བརྗོད་པའི་གོང་དུ་
དགེ་བསྙེན་གྱི་སྡོམ་པ་ཐོབ་ནས་དགེ་བསྙེན་དུ་གྱུར་པས་དེའི་འོག་ཏུ་སློབ་དཔོན་གྱིས་ཞེས་
བརྗོད་པ་ཡིན་ནོ། །དགེ་ཚུལ་གྱི་སྐབས་སུ་ཡང་འདི་བཞིན་དུ་ཤེས་པར་བྱའོ། ། སློབ་དཔོན་
གྱིས་ཁྱོད་ཀྱིས་དེ་ལྟར་བྱས་པ་ནི། དོན་དེ་སྒྲུབ་པའི་ཐབས་ཡིན་ནོ། །ཞེས་ཐབས་ལས་བྱུང་བ་
ནི་ཐབས་ཡིན་ནོ་ཞེས་བརྗོད་པར་བྱའོ། །དགེ་བསྙེན་གྱིས་ཐབས་ཡིན་ནོ་ཞེས་གང་སྨྲས་པ་དེ་
ནི་ལེགས་ཏེ། དེ་ནི་ཐབས་ཡིན་ནོ་ཞེས་བྱ་བའི་དོན་ཏོ། མདོར། གལ་ཏེ་གང་ཟག་གིས་རང་
ཡིན་ནོ། །ཞེས་སོ། །དེའི་རྗེས་ལ་།
གཅིག་ཤོས་ཀྱིས་ལེགས་སོ། །ཞེས་སོ། །འདི་གང་ཟག་གིས་རང་དོན་དུ་བརྗོད་པ་ཐམས་ཅད་
ལ་ཤེས་པར་བྱའོ། །འདིར་དེ་མ་ཐག་རབ་བྱུང་བྱེད་པའི་དབང་དུ་བྱས་ནས་གྲིབ་ཚོད་རིག་པར་
བྱ་བ་མ་གསུངས་ཀྱི། དགེ་བསྙེན་དུ་སྡོད་ན་བྱ་དགོས་སོ་གསུངས་ཏེ། འདུལ་བའི་བཀའ་དང་
བསྟན་བཅོས་རྣམས་ན་མི་སྣང་ཡང་དོན་ལ་ཐོབ་པ་འདྲའོ། །ཆོ་ག་དེ་ནི། དགེ་བསྙེན་ཉིད་དུ་
ཁས་ལེན་དུ་གཞུག་པས་དགེ་བསྙེན་གྱི་སྡོམ་པ་སྦྱིན་པའི་ཆོ་གའོ། །དགེ་བསྙེན་ཉིད་དུ་ཁས
བླངས་པའི་ཚིག་བརྗོད་མ་ཐག་པ་དེའི་འོག་ཏུ་དགེ་བསྙེན་རྣམས་ཀྱི་བསླབ་པའི་གཞི་ལྔ་བརྗོད་
པ་ནི། བསླབ་པ་བརྗོད་པ་སྟེ། དེ་བརྗོད་པར་བྱའོ། །ཅི། བྱ་བའི་ཚུལ་གྱིས་འདི་དང་འདི་
སྤོང་ངོ་ཞེས་བརྗོད་དམ། དགག་པའི་ཚུལ་གྱིས་འདི་དང་འདི་མི་བྱའོ། །ཞེས་བརྗོད་ཅེ་ན།་་་
གསོལ་
བ་བཏབ་པས་མཇུག་ཏུ་ཐ་
;
396



༄༅ ''ལས་བསྒྱུ་རྩ་གཅིག་གི་རྣམ་པར་བཤད་པ།
བདགག་པའི་ཚུལ་གྱིས་མ་ཡིན་གྱི། བྱ་བའི་ཚུལ་གྱིས་འདི་དང་འདི་བྱའོ་ཞེས་ཁས་བླངས་པའི་
ཚུལ་གྱིས་བྱའོ། །ཆོ་ག་འདི་ལྟར་བྱ་སྟེ། སློབ་དཔོན་ནི། དགེ་བསྙེན་གྱི་སྡོམ་པ་སྦྱིན་པའི་སློབ་
དཔོན་ཏེ། མཁན་པོ་གཉིས་དང་སློབ་དཔོན་ལྔའི་ཟླ་ལ་མ་བགྲངས་པ་ནི། མྱུར་དུ་མཁན་པོར་
འགྱུར་བ་ལ་དགོངས་པའོ། ། དགོངས་སུ་གསོལ་ནི། ཡིད་གཏོད་ཅིག་པའོ། ། ཇི་ལྟར་ཏེ།
དཔེར་ན། འཕགས་པ་ནི། བྱིངས་ལས་རིང་དུ་སོང་བ་ལའོ། །ཞེས་འདོན་པས་སྡིག་པ་མི་
དགེ་བའི་ཆོས་རྣམས་ལས་རིང་དུ་སོང་བར་གྱུར་པའི་ཕྱིར། དེ་གང་ཞེ་ན། ཁམས་གསུམ་གྱི་
ཉོན་མོངས་མ་ལུས་པ་སྤངས་པ་དགྲ་བཅོམ་པ་དེ་དག་གིས་སེམས་ཅན་ཐམས་ཅད་ལ་ཐུགས་
བརྩེ་བ་ཉིད་ཀྱིས་སེམས་ཅན་ཐམས་ཅད་ལ་དམིགས་ནས་ཉེས་པར་སྤྱོད་པ་སྤོང་བར་དགོངས་
པས་ཇི་སྲིད་འཚོའི་བར་དུ་སྲོག་གཅོད་པ་ཡིད་ཀྱིས་སྤངས་ཏེ་སྲོག་གཅོད་བྱེད་པ་ལས་ལུས་དང་
ངག་སླར་ལོག་པ་སྟེ། ཕྱིར་ལྡོག་ཅིང་ཡོངས་སུ་དོར་བའི་དཔེ་དེ་བཞིན་དུ་བདག་མིང་འདི་ཞེས་
བགྱི་བ་ཞེས་པ་ཁས་ལེན་པ་པོ་རང་ཉིད་ངེས་པར་སྟོན་པའོ། །བགྱི་བས་ཀྱང་ཞེས་པ་ནི། དགྲ་
བཅོམ་པས་དེ་ལྟར་བྱས་པར་མ་ཟད་བདག་གིས་ཀྱང་བྱ་ཞེས་པའོ། །དུས་འདི་ནས་བཟུང་སྟེ་
ཞེས་བསླབ་པ་བླངས་པའི་ཉི་མ་འདི་ནས་བརྩམས་ཇི་སྲིད་འཚོའི་བར་དུ་སྟེ། འཚོ་བ་སྲོག་གི་
དབང་པོ་མ་ཆད་ཀྱི་བར་དུའོ། །སྲོག་གཅོད་པ་ཆེད་དུ་བསམ་སྟེ་སྲོག་གི་སྐད་ཅིག་མ་མ་འོངས་
པ་རྣམས་ཀྱི་རྒྱུན་གཅོད་ཅིང་འཇིག་པར་བྱེད་པ་སྟེ། སྲོག་ཆགས་གསོད་པའོ། །དེས་སྡོམ་པ་
ལེན་པའི་དུས་ནས་བྱར་མི་རུང་བར་ཤེས་ནས་ཡིད་ཀྱིས་སྤངས་ནས་དུས་ཕྱིས་ཀྱང་ལུས་དང་
ངག་དང་ཡིད་ཀྱིས་སྲོག་གཅོད་པ་ལས་སླར་ལོག་པར་བགྱིའོ། །ལོག་པ་དང་ལྡོག་པ་འགྱུར་གྱི་
ཁྱད་དེ། དོན་འདྲའོ། །དེ་ལྟར་སེམས་ཅན་ཐམས་ཅད་ལ་སྙིང་བརྩེ་བས་དམིགས་ནས་ཡིད་
ཀྱིས་བྱ་བ་མ་ཡིན་པར་དཔྱད་ནས་ལུས་ངག་གིས་དོར་བ་ན་བསོད་ནམས་སྐྱེ་བར་འགྱུར་བའི་
ཕྱིར་རོ། །དགེ་བསྙེན་གྱི་སྡོམ་པ་ལ། ཚུལ་ཁྲིམས་ཀྱི་ཡན་ལག་དང། བག་ཡོད་པའི་ཡན་ལག་
གཉིས་ལས། དང་པོ་ལ་བཞི་ཡོད་པའི་ཡན་ལག་དང་པོ་མྱ་ངན་ལས་འདས་པ་ཐོབ་པའི་རྗེས་སུ་
མཐུན་པ་སྲོག་གཅོད་པ་སྤངས་པ་སྟེ། ཚུལ་ཁྲིམས་ནི། མྱང་འདས་ཐོབ་པའི་རྒྱུ་ཡིན་པའི་ཕྱིར་
རོ། །འདིས་བདག་འཕགས་པ་དགྲ་བཅོམ་པ་དེ་དག་ཐར་པའི་དགོངས་པས་བསླབ་པ་ལ་སློབ་
པ་དེ་བཞིན་དུ་བདག་ཀྱང་ཐར་པའི་བསམ་པ་སྔོན་དུ་སོང་བས་དེ་དག་གིས་བསླབ་པ་ལ་རྗེས་སུ་
སྟེ་འདྲ་བར་སློབ་པའམ་རྗེས་སུ་ཞུགས་ནས་སེམས་ཅན་གཅིག་ལའང་གནོད་འཚེ་མི་བྱེད་པ་དེ་
397



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བཞིན་དུ་བདག་ཀྱང་གནོད་པ་མི་བྱེད་པར་རྗེས་སུ་སྒྲུབ་བོ། །བཅོམ་ལྡན་འདས་ཀྱིས་གསུངས་
པའི་བསླབ་པའི་གཞི་རྣམས་སྲོག་དང་བསྡོ་ཞིང་ཡོངས་སུ་སྲུང་བར་བྱེད་པས་རྗེས་སུ་བགྱིད་
དོ། །
ཕྲན་ཚེགས་འགྲེལ་དུ། དེའི་ཕྱིར་འདིས་ནི་སེམས་ཅན་ཐམས་ཅད་ལ་དམིགས་པའི་སྒོ་
ནས་ཉེས་པར་སྤྱོད་པ་ལས་སླར་ལོག་པའི་བསམ་པ་དང་། ཐར་པའི་བསམ་པའི་སྒོ་ནས་སྡོམ་པ་
ཡིན་ལ་ཞེས་སོ། །བསླབ་པའི་ཡན་ལག་གཞན་ཡང་ཇི་ལྟར་ཏེ། དཔེར་ན། འཕགས་པ་དགྲ་
བཅོམ་པ་དེ་དག་གིས་ཇི་སྲིད་འཚོའི་བར་དུ་མ་བྱིན་པར་ལེན་པ་གཞན་གྱི་རྫས་བདག་གིར་བྱེད་
པ་དང༌། འདོད་པ་ལ་ལོག་པར་གཡེམ་པ་བགྲོད་བྱ་མ་ཡིན་པ་དང་། ཡན་ལག་མ་ཡིན་པ་དང་།
ཡུལ་མ་ཡིན་པ་དང་། དུས་མ་ཡིན་པ་དག་ཏུ་སྨད་པའི་འདོད་པ་བསྟེན་པ་དང་། བསླུ་བའི་
ཕྱིར་འདུ་ཤེས་བསྒྱུར་ནས་དོན་གཞན་དུ་སྟོན་པའི་རྫུན་དུ་སྨྲ་བ་དང་། འབྲུའི་ཆང་ནི། འབྲུ་
བཙོས་པའམ་བཏགས་པ་ལ་ཕབས་བཏབ་ནས་མནན་པའི་ཟས་ཀྱི་ཆང་སྟེ། སྦྱར་བའི་ཆང་
ཞེས་ཀྱང་ཟེར་རོ། །བཅོས་པའི་ཆང་ནི། ཕབས་མེད་པར་མནན་པ་ལས་བྱུང་བ་རྒུན་ཆང་
དང་། བུར་ཆང་དང་། མེ་ཏོག་གི་ཆང་ལ་སོགས་པ་རྫས་ཀྱི་ཆང་ངོ་། །དེ་གཉིས་ཀྱང་མྱོས་པ་
སྟེ། ར་རོ་བར་འགྱུར་བའི་རྫས་སོ། །བག་མེད་པ་ནི། དོན་ཉམས་ལ་དོན་མ་ཡིན་པ་འཕེལ་བ་
ཡིན་ལ། དེའི་རྒྱུར་གྱུར་པས་ན། བག་མེད་པའི་གནས་ཏེ། འབྲུའི་ཆང་དང་། བཅོས་པའི་
ཆང་གི་མཚན་ཉིད་དོ། །དེ་ཡིད་ཀྱིས་སྤངས་ཏེ་ཞེས་པ་ལ་སོགས་སྔར་གྱི་རིགས་པས་ཤེས་སོ། །
ཡན་ལག་ལྔ་པ་ཞེས་པ། བསླབ་བཞི་ཡན་ལག་ལྔའི་ནང་ནས་ལྔ་པ་ཆང་འཐུང་བ་སྤོང་བ་ཞེས་པ་
མ་ཡིན་གྱི། སྒྲའི་བསྟན་བཅོས་ལས་གྲངས་ལས་རྫོགས་པ་ལ་སྒྲ་མ་དག་གོ །ཞེས་པས་རྫོགས་
པའི་རྐྱེན་ཡིན་པས་དགེ་བསྙེན་གྱི་བསླབ་གཞི་ཡན་ལག་ལྔ་རྫོགས་པ་འདིས་ཞེས་པ་སྟེ། གཞན་
རྣམས་སྔ་མ་བཞིན་ནོ། །རྒྱ་དཔེ་ཁ་ཅིག་དང་། སློབ་དཔོན་བྱང་བཟང་གིས་དགེ་བསྙེན་གྱི་
སྡོམ་པའི་བཤད་པ་དང་། དགེ་བསྙེན་གྱི་སྡོམ་པ་བརྒྱད་པའི་འགྲེལ་པ་ལས། འདི་ལན་གསུམ་
དུ་བཟླས་པར་བཤད་ཡོད་དོ། །མདོར་ཡང་། ལྷག་པོར་མ་གཏོགས་པ་རང་གི་དོན་གྱི་སྔགས་
བརྗོད་པ་ཡང་ངོ། །ཞེས་ལྷག་པོར་མ་གཏོགས་པའི་རང་དོན་དུ་སྔགས་བརྗོད་པ་ཐམས་ཅད་
ལ་ལན་གསུམ་བརྗོད་དགོས་པར་བཤད་ཅིང། སོར་བཤགས་བཞིན་དམིགས་བསལ་ཡང་མ་
གསུངས་པས་ལན་གསུམ་བརྗོད་དགོས་པར་འདྲ་ཡང་། ལུང་དུ་ལན་གསུམ་བཟླས་བྱ་མ་བྱུང་::
ཙག
༔
398



''ལས་བརྒྱ་རྩ་གཅིག་གི་རྣམ་པར་བཤད་པ
ལཞིང་། འགྲེལ་པ་མཁན་པོ་རྣམས་ཀྱིས་ལན་གསུམ་དགོས་པ་དང་། ལན་གཅིག་གིས་ཆོག་པ་
གང་གི་ཡང་དམིགས་བསལ་མ་གསུངས་སོ། །སྐྱབས་འགྲོའི་བསླབ་བྱ་ཐུན་མོང་བ་སྐྱེས་བུ་དམ་
པ་ལ་བརྟེན་པ། དམ་པའི་ཆོས་མཉན་པ། ཚུལ་བཞིན་ཡིད་ལ་བྱ་བ། ཆོས་ཀྱི་རྗེས་སུ་མཐུན་
པའི་ཆོས་སྒྲུབ་པ་སྟེ། བཞི་དང་། དབང་པོ་མི་རྒོད་པ་དང། བསླབ་པའི་གཞི་ཡང་དག་པར་
ལེན་པ་དང་། སེམས་ཅན་ལ་སྙིང་རྗེ་བར་བྱ་བ་དང་། དུས་དུས་སུ་དཀོན་མཆོག་མཆོད་པ་ལ་
བརྩོན་པར་བྱའོ། །སོ་སོ་བ་ལྷ་གཞན་དག་ལ་ཕྱག་མཆོད་མི་བྱེད། སེམས་ཅན་ལ་གནོད་ཚེ་
སྤོང་། གྲོགས་མུ་སྟེགས་པ་དང་མི་འགྲོགས་པ་དང་། དགེ་བསྙེན་གྱི་བསླབ་པ་ཡང་དག་པར་
བླངས་པ་ལྔ་དང་། ཕྱོགས་མཐུན་ཕྲ་མ། ཚིག་རྩུབ། ཚིག་འཆལ། བརྣབ་སེམས། གནོད་
སེམས། ལོག་ལྟ་སྟེ། དྲུག་སྤང་བ་ལ་བསླབ་ཅིང་། མི་གསོད་པ་དང་། ཀར་ཤ་པ་ཎའི་བཞི་ཆ་
རིན་ཐང་ཚང་བ་བརྐུ་བ་དང་། བགྲོད་བྱ་མ་ཡིན་པ་ལ་བགྲོད་པ་དང། མི་ཆོས་བླ་མའི་རྫུན་སྨྲ་
བའི་ཉེས་པ་བྱུང་ན། སྡོམ་པ་གཏོང་བས་བསྐྱུར་ལ་བླང་སྟེ། མི་གསོད་པ་དང་དངོས་པོ་
བརྐུ། །ཡོངས་སུ་རྫོགས་དང་གཞན་བུད་མེད། །བདག་གིར་བྱེད་པ་རྫུན་ཚིག་སྨྲ། །སྡོམ་པ་
ཉམས་པའི་རྒྱུ་རྣམས་སོ། །སྡོམ་པ་སླར་ཡང་བླང་བར་བྱ། །དེ་འདྲའི་གང་ཟག་ཉིད་
སོ། །ཞེས་སོ། །དུད་འགྲོ་དང་མི་མ་ཡིན་གསོད་པ་དང་། རིན་ཐང་མ་ཚང་བ་བརྐུ་བ་དང།
ཡན་ལག་མ་ཚང་བའི་ལོག་གཡེམ་དང་། མི་ཆོས་བླ་མ་མ་ཡིན་པའི་རྫུན་དང་། ཆང་འཐུང་བ་
རྣམས་སྡོམ་ལྡན་གྱི་གང་ཟག །དོན་རྟོགས་པའི་སྟོབས་དང་ལྡན་པ་ལ་བཤགས་པར་བྱའོ། །
ཡང་བ་ཕྱོགས་མཐུན་རྣམས་བཤགས་མི་དགོས་ཀྱི། ཡང་དག་པར་བསྡམ་པར་བྱའོ། །ཇི་སྐད་
དུ། གཞན་དག་ཇི་ལྟ་བར་ནི་བཤགས། ། གཞན་པ་ཡང་རྣམས་ཡང་དག་བསྡམ། ། ཞེས་
སོ། །དེ་ལྟར་ལྡོག་པའི་ཚུལ་ཁྲིམས་བཤད་ནས་འཇུག་པའི་ཚུལ་ཁྲིམས་ཐོས་བསམ་སྒོམ་གསུམ་
དང་། སྦྱིན་པ་ལ་སོགས་པར་ཅི་ནུས་ཀྱིས་འཇུག་པར་བྱའོ། །ཞེས་བསྡམ་པར་བྱའོ། །དགེ་
བསྙེན་གྱི་དངོས་པོ་ནི། དགེ་བསྙེན་ཉིད་དོ། །དེ་ཉིད་དུ་ཉེ་བར་སྒྲུབ་པའི་ཆོ་ག་རྫོགས་སོ། །
༈ དགེ་ཚུལ་གྱི་མཁན་པོ་ཉིད་དུ་ཕྱོགས་པས་རང་གི་བསྒྲུབ་བྱ་དེ་དགེ་བསྙེན་ཉིད་དུ་ཉེ་བར་
བསྒྲུབས་ནས་དེའི་འོག་ཏུ་དགེ་སློང་གང་གིས་རབ་ཏུ་འབྱུང་འདོད་དེ། དགེ་འདུན་ལ་ཞུ་བར་
བྱེད་པའི་དགེ་སློང་བསྙེན་པར་རྫོགས་པའི་སྡོམ་ལྡན། ལྟ་བ་དང་མཚན་མཐུན་པ། ཐ་སྙད་
གསུམ་ལྡན། རང་བཞིན་དུ་གནས་པ། བྱེ་བ་ན་ཆོས་གཞན་པའི་ཕྱོགས་སུ་མ་སོང་བ།*ལས་
399
..



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
གཟུགས་གཞན་དུ་བསྒྱུར་ཞིང་མི་སྣང་བར་བྱས་པ་མ་ཡིན་པ། མཚམས་གཞན་ན་གནས་པ་མ་
ཡིན་པ། རབ་བྱུང་ཞུ་བའི་ཆོ་ག་ལ་མཁས་པ་ཞིག་དགོས་ཏེ། སྨྱོན་པ་དེའི་ཚེ་བསམ་པ་རང་
བཞིན་དུ་གནས་པ་མེད་ན། ཞུ་བར་བཙུན་པ། དགེ་སློང་སྨྱོན་པ་ཆོས་གོས་འགྱེད་པར་
བསྐོའམ། ཨུ་པ་ལི། མ་ཡིན་ནོ། །སེམས་འཁྲུགས་པ་དང་། ནད་ཀྱིས་གཟིར་བ་ས་གཟིར་བ་དང་། གླེན་
པ་དང་། ལྐུགས་པ་དང་། འོན་པའང་དེ་བཞིན་ནོ། །ཞེས་པ་དང་རིགས་མཚུངས་པའི་ཕྱིར་
རོ། །ས་རང་བཞིན་དུ་གནས་པ་མ་ཡིན་པ་དང་། བྱེ་བ་ན་ཕྱོགས་གཞན་དུ་སོང་བ་གབ་གཉིས་ནི།
ཚོགས་ཀྱིས་གསོལ་བ་དང་། བརྗོད་པ་ནི། ཁས་མི་བླང་ངོ་། །ཞེས་པ་དང་རིགས་མཚུངས་
པའི་ཕྱིར་རོ། །སྐྱེས་པའི་རབ་བྱུང་གི་སྐབས་སུ་མཚན་མཐུན་པ་ཡན་ལག་ཏུ་དགོས་ཏེ། ཕོ་
ཉས་རབ་བྱུང་བསྙེན་རྫོགས་ཀྱི་སྐབས་སུ། བུད་མེད་ལ་ནི་བུད་མེད་དང་སྐྱེས་པས་ཀྱང་ངོ། །
སྐྱེས་པ་ལ་ནི་སྐྱེས་པ་ཁོ་ནས་སོ། །ཞེས་པ་དང་རིགས་མཚུངས་པའི་ཕྱིར་རོ། །མཚམས་གཞན་
ན་གནས་པ་ནི། ལས་བྱེད་པ་དང་རིགས་འདྲ་བས་མི་འཆགས་ལ། གཞན་དུ་བསྒྱུར་བ་ནི།
འགྲོ་བ་གཞན་དུ་གནས་པས་ལས་བྱས་ན། འཆགས་ལ་ཉེས་བྱས་སུ་གསུངས་པ་དང་རིགས་
འདྲའོ། གེ་སློང་མ་ཡིན་པས་ཀྱང་ཞུར་རུང་ངོ་། །སྙམ་པའི་དོགས་པ་བསལ་བའི་ཕྱིར་དགེ་
སློང་ལ་ཞེས་སྨྲས་སོ། །ཇི་ལྟར་གཏད་པར་བྱ་ན། དགེ་སློང་ཆེ་གེ་མོས་ཚེ་དང་ལྡན་པ་འདི་རབ་
ཏུ་འབྱུང་བར་དགེ་འདུན་ལ་ཞུས་ཤིག་ཅེས་བྱ་བའི་ཚིག་གིས་བཀྲི་བར་བྱའོ། །རབ་བྱུང་ཞུ་བར་
བྱེད་པའི་དགེ་སློང་གིས་ཀྱང་རབ་ཏུ་འབྱུང་བར་འདོད་པའི་མཁན་པོ་ལ་ཁྱོད་ཀྱིས་ཚེ་དང་ལྡན་
པ་འདིའི་བར་ཆད་ཀྱི་ཆོས་རྣམས་དྲིས་སམ་ཞེས་ལུང་དུ་འབྱུང་། མདོར། ཅི་ཡོངས་སུ་དག་
གམ། ཞེས་དྲི་ཞེས་འབྱུང་སྟེ། དེ་ལྟར་ན། ཅི། རབ་ཏུ་འབྱུང་བར་འདོད་པ་འདིའི་བར་ཆད་
ཀྱི་ཆོས་རྣམས་ཡོངས་སུ་དག་གམ་ཞེས་དྲི་བར་བྱའོ། །དེ་སྐད་མ་དྲིས་པར་དགེ་འདུན་ལ་རབ་
ཏུ་འབྱུང་བར་ཞུ་བར་བྱེད་ན། འགལ་ཚབས་ཅན་ཏེ། ཉེས་པ་དང་བཅས་པ་སྟེ། ཉེས་བྱས་ཀྱི་
དང་།
རོ། །ཞེས་པ་གཉིས་འགྱུར་ཁྱོད་ཡིན། དོན་གཅིག་གོ །འོག་ནས་འབྱུང་བ་རྣམས་ལའང་དེ་ལྟུང་བ་དང་ལྡན་པར་འགྱུར་རོ། །འག་ 
གཅིག་་ འདས་པ་དང་བཅས་པར་འགྱུར་
བཞིན་ནོ། །མཁན་པོ་ན་རེ། འདི་སྐད་དུ་ཡོངས་སུ་དག་གོ །ཞེས་ཟེར་ན། དེ་ཡོངས་སུ་དག་
པ་ཁོ་ན་ཡིན་པས་དེའི་འོག་ཏུ་ཞུ་བར་བྱེད་པའི་དགེ་སློང་གིས་རབ་ཏུ་འབྱུང་བར་འདོད་པ་
ཡོངས་སུ་དག་པ་དེ་དགེ་འདུན་ལ་རབ་ཏུ་འབྱུང་བར་ཞུ་བར་བྱའོ། །གོ་རིམ་འདི་ལྟར་བྱས་ལ་
400



༄༅ །།ལས་བརྒྱ་རྩ་གཅིག་གི་རྣམ་པར་བབཤད་པ།
པ
•ལ་ཞུ་བར་བྱ་སྟེ། གཙུག་ལག་ཁང་ཆག་ཆག་བཏབ། ཕྱག་དར་བྱས་ནས་གནས་མལ་བཤམས་པ་
སྟེ། སྟན་རྣམས་གོ་རིམ་བཞིན་དུ་བཏིང་བ་བྱས་ནས་གཎྜི་བརྡུངས་ཏེ་ཞེས་པ་ལ། གཎྜིའི་རྒྱུ།
ཙནྡན་དཀར་དམར་དང། བིལ་བ་དང་། པ་ལ་ཤ་དང་། རྒྱུ་སྟར་དང་། ཨ་ཤོ་ཀའམ། མེད་
ན་འོ་མ་སིའི་ཤིང་ལ་ཚད་ནི། རབ་ཆུར་སོར་བརྒྱ་རྩ་བརྒྱད། ཐ་མ་བརྒྱད་ཅུ་རྩ་བཞི། ཞེང་
སོར་དྲུག་པ། དཔངས་སུ་སོར་གཉིས་པ། ཟུར་བཞིར་སོར་གཉིས་ཀྱི་ཚད་དང་ལྡན་པ། རྩེ་མོ་
གཉིས་སྦལ་པའི་མགོ་བོ་འདྲ་བ། གཎ་གཡོག་ཤིང་དེ་གཉིས་ལས་བཅད་པ། སོར་བཅུ་གཉིས་
ཀྱི་ཚད་ཟླུམ་པོ། རྩེ་མོ་གཉིས་ནེའུ་ལེའི་མགོ་འདྲ་བར་བྱ། ཆང་གཟུང་གི་ཚད་དང་དེར་མཉམ་
ལ། དེ་གཙུག་ལག་ཁང་གི་སྒོ་ཁང་གི་སྟེང་ངམ། གཙུག་ལག་ཁང་དབུས་མའི་སྟེང་དུ་ཁྲི་
བཞག །ཆོས་ཀྱི་སྐུ་སྐྱེ་འགག་གནས་གསུམ་གྱིས་སྟོང་པ། གདོད་མ་ནས་མ་སྐྱེས་ཤིང་དགེ་
བའོ། །ཞེས་མོས་པས་རབ་གནས་བྱས་ལ། རྡུང་བ་པོ། དགེ་སློང་ངམ། དགེ་ཚུལ་ལམ།
དགེ་བསྙེན་གསོ་སྦྱོང་ལ་གནས་པས། དཀོན་མཆོག་གསུམ་ལ་ཕྱག་བྱས་ཏེ། ཤངས་ཚ་ལན་
གསུམ་བྱས་ལ་བརྡུང་ངོ༌། ། གཎྜི་བརྡུང་བ་ལྔ་ལས། འདིར་ལས་ཀྱི་གཎྜི་ཡིན་པས་བཟླས་པའི་
རྒྱུད་གཅིག་ལན་གཅིག་བརྡུང་ཞིང་མཇུག་ཏུ་ཏོག་སྒྲ་ཆེན་པོ་ལན་གསུམ་བྱ། ལུང་ཁ་ཅིག་ལས།
རྒྱུད་གསུམ་དང་། ཏོག་གཉིས་སོ། །བརྡུང་བའི་དུས་ནི། གཎྜིའི་དུས་ཀྱི་མདོ་ལས། དགུན་
ཟླ་ར་བའི་ཟླ་ཕྱེད་དང་པོ་ལ་ནི། རྐང་པ་བདུན་གཎྜིའི་དུས་ཡིན་ལ། སོར་གྱིས་དམན་པའི་རྐང་
པ་ཕྱེད་དང་ལྔ་ནི། དུས་མ་ཡིན་ནོ། །ཞེས་པ་ནས་བརྩམས་ནས། དཔྱིད་ཟླ་ར་བའི་ཟླ་ཕྱེད་
དང་པོའི་བར་དུ་རྐང་པ་རེ་རེ་སྐྱེ་ཞིང་། དེ་ནས་སྟོན་ཟླ་ར་བའི་ཟླ་ཕྱེད་གཉིས་པའི་བར་དུ་རྐང་
པ་རེ་རེས་འགྲིབ། དེ་ནས་ཟླ་ཕྱེད་རེ་རེ་ལ་རྐང་པ་རེ་རེ་འཕེལ་བ་དུས་སུ་བཤད་དོ། །དགེ་
འདུན་བསྡུ་བའི་ཕྱིར་གཎྜི་བརྡུངས་ནས་ཅིའི་ཕྱིར་གཎྜི་བརྡུང་ཞེས་དྲིས་པའི་ལན་དུ། དེ་དང་
མཐུན་པ་དེའི་ཕྱིར་གཎྜི་བརྡུངས་སོ། །ཞེས་སོ། །ཞེས་བརྗོད་པའི་ཚིག་གིས་དགེ་སློང་རྣམས་
བསྡུ་བའི་ཕྱིར་ཡང་དག་པར་བསྒོ་ནས་ཏེ་བསྐུལ་ནས། དགེ་འདུན་ཐམས་ཅད་ཕྱོགས་གཅིག་
ཏུ་འདུས་ཤིང་སྟེ། འདུག་ཅིང་ཉེ་བར་ཞུགས་པ་དང་། བྱ་བ་མཐུན་པ་ཉིད་དུ་གྱུར་པས་མི་
མཐུན་པ་གཉིས་དང་བྲལ་བ་ལ་ཞུར་ཡང་རུང་། གང་གི་ཚེ་དགེ་འདུན་དུ་གྱུར་པའི་དགེ་སློང་
དག་རང་རང་གི་གནས་ཁང་ན་གནས་པའི་ཚེ་གནས་ཁང་སོ་སོར་སོང་སྟེ། དེ་དག་གི་མདུན་དུ་
ཞུར་ཡང་རུང་ཞེས་རྒྱ་ཆེར་འགྲེལ་དུ་གསུངས་པས། གནས་ཁང་སོ་སོར་འཁོད་པ་ལ་ཞུ་ཡང་པ
401



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཡུལ་དགེ་འདུན་དུ་ལོངས་པ་ཞིག་དགོས་པར་བཞེད་དོ། །མདོར་ཡང་། དགེ་འདུན་ལ་ཞུ་བར་
བྱེད་པ་ཞེས་གསུངས་ཤིང་། གཞི་འགྲེལ་མཁན་པོས་ཀྱང་རྒྱ་ཆེར་འགྲེལ་པར། མཁན་པོ་དང་
མཐུན་པར་གསུངས་པའི་ཕྱིར་ཞུ་བའི་ཡུལ་དགེ་འདུན་དུ་མ་ལོངས་པ་མ་དག་པ་འདྲའོ། །བོད་
ཀྱི་བླ་མ་རྣམས་ཞུ་བའི་ཡུལ་དགེ་འདུན་དུ་ལོངས་ན་དགེ་འདུན་ལ་ཞུ། མ་ལོངས་ན་གང་ཟག་
ལ་ཞུ་བར་བཞེད་དོ། ། གཞན་གྱི་རུང་མཐུན་བཀབ་པར་སྣང་གི །འདུལ་བའི་བཀའ་དང་
བསྟན་བཅོས་ན་དེའི་དམིགས་བསལ་གསུངས་པ་མི་སྣང་ངོ། །རུང་ཞེས་པ། རྣམ་པ་གཉིས་
ཀར་བསྟན་པའི་ཐ་ཚིག་སྟེ། རྣམ་པ་འདིས་ཞུར་ཡང་རུང་བའོ་ཞེས་པ་ནི། རྒན་རིམ་ལ་པ་སྟེ།
དགེ་འདུན་ལ་རབས་གཉིས་ཡོད་པ་ལས་རྒན་རབས་ནས་ཡན་ལག་ལྔས་ཕྱག་འཚལ་དུ་བཅུག་
སྟེ། ས་གའི་ལྷས། དཀར་པོའི་གོས་ནི་འཛིན་བཞིན་ལ། །ཚོགས་ཀྱི་ནང་དུ་མཁྱེན་པར་
གསོལ། །ཞེས་བཤད་པས། རྟགས་ཅན་ཡིན་ན། གོས་དཀར་པོ་ཞིག་བསྐོན་ནས་བྱེད་
གསུངས་ཏེ། དེ་གཞུང་གི་དགོངས་པ་རང་མིན་ནམ་སྙམ། རྒན་པའི་མཐར་སྟན་ལ་མི་གཞག་
པར་པུས་མོ་གཉིས་གྱེན་དུ་བསླངས་ནས་ཙོག་ཙོག་པོར་འདུག་ཏུ་བཅུག་སྟེ། ལག་པ་གཉིས་
སྙིང་གར་ཐལ་མོ་སྦྱོར་དུ་བཅུག་ནས་ཞུ་བར་བྱེད་པའི་དགེ་སློང་གིས་འགྲེང་སྟེ་འདུད་པ་དང་
བཅས་པ་སྟེ། མདོར། གཞན་གྱི་དོན་དུ་ནི་འགྲེང་སྟེ་འདུད་པ་དང་བཅས་པར་རོ། ། ཞེས་
པས་སོ། །སྔགས་འདི་སྐད་ཅེས་བརྗོད་པར་བྱ་སྟེ། དགེ་འདུན་སོགས་སྔར་དང་འདྲའོ།
མིང་འདི་ཞེས་བྱ་བ་ཞེས་པ་རབ་ཏུ་འབྱུང་བར་འདོད་པ་དེའི་མིང་ནས་སྨོས་པའོ། །དོན་དང་
མཐུན་པའི་ཉེ་བའི་ཚིག་སྨོས་པ་ལ་ཉེས་པ་མེད་པའི་ཕྱིར་ཚེ་དང་ལྡན་པ་མིང་འདི་ཞེས་བགྱི་བ་
ཞེས་བརྗོད་པ་ཕྱག་ལེན་ལའང་འབྱུང་ཞིང་། དོན་ལའང་འགལ་བ་མེད་དོ། །བསྒྲུབ་བྱ་གཅིག་
ཡོད་ན་འདི། གཉིས་ཡོད་ན་འདི་དག །གསུམ་ཡོད་ན་འདི་རྣམས་ཞེས་བརྗོད་དོ། །མཁན་
པོ་མིང་འདི་ཞེས་བགྱི་བ་ལས་ཞེས་པ། བསྒྲུབ་བྱ་དེའི་རབ་བྱུང་གི་མཁན་པོ་ཉིད་དུ་ཕྱོགས་ཤིང་
སྟ་གོན་དུ་གནས་པས་ན། མཁན་པོ། དེ་གསལ་བར་སྟོན་པས་མིང་འདི་ཞེས་བགྱི་བ་དེ་ལས་
རབ་ཏུ་བྱུང་བ་འབྱུང་བའི་ཕྱིར་ལས་ཞེས་འབྱུང་ཁུངས་ཀྱི་ཚིག་སྨོས་སོ། །དེ་ཞུ་བར་བྱེད་པ་དགེ་
སློང་གི་སློབ་དཔོན་ཡིན་ན། མཁན་པོ་སློབ་དཔོན་མིང་འདི་ཞེས་བགྱི་བ་ཞེས་བརྗོད་དོ། །
བསྒྲུབ་བྱའི་མཁན་པོ་སྟ་གོན་དུ་གནས་པ་མཁན་པོ། རང་གི་སློབ་དཔོན་ལ་སློབ་དཔོན་ཞེས་
པའི་ཉེ་བའི་ཚིག་དང་བྲལ་བས་མིང་སྨོས་ན་ཉེས་པ་འབྱུང་བའི་ཕྱིར། སློབ་དཔོན་མིང་འདི་
402



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
ཞེས་བྱ་བ་ཞེས་བརྗོད་དགོས་པས་སོ། །དེ་བཞིན་དུ་རང་གི་མཁན་པོ་ཡིན་ན་དོན་གྱི་སླད་དུ་
མཚན་ནས་སྨོས་ཏེ་མཁན་པོ་མིང་འདི་ཞེས་བརྗོད་དགོས་སོ། །ཆོས་འབྲེལ་མེད་ན། ཡོངས་ཀྱི་
དགེ་བའི་བཤེས་གཉེན་ཞེས་བརྗོད་པར་བླ་མ་བཞེད། དེ་ལའང་འགལ་བ་མེད་པ་འདྲ། ལུང་
ལས། གནས་བརྟན་ཞེས་སོགས་བརྗོད་པར་བཤད་དེ། མདོར། འདི་ལ་གནས་བརྟན་དང་།
ཚེ་དང་ལྡན་པ་ཉིད་ནི། ཉེ་བའི་ཚིག་ཉིད་ཀྱི་ཚུལ་དང་མཐུན་པ་ཡིན་ནོ། །ཞེས་སོ། ། རིགས་
པ་འདིས་རང་གི་མཁན་སློབ་བབས་པ་ཞིག་རབ་ཏུ་འབྱུང་བའི་ཞུ་བ་བྱེད་ནའང་མཁན་པོ་ཡིན་
ན། དོན་གྱི་སླད་དུ་མཚན་ནས་སྨོས་ཏེ་བདག་གི་མཁན་པོ་མིང་འདི་ཞེས་བགྱི་བ་འདི་མཁན་
པོ་མིང་འདི་ཞེས་བགྱི་བ་ལས་ཞེས་བརྗོད་དགོས་ཤིང་། སློབ་དཔོན་ཉིད་ཡིན་ན། སློབ་དཔོན་
མིང་འདི་ཞེས་བགྱི་བ་འདི་ཞེས་བརྗོད་དགོས་ཏེ། བབས་པས་མཁན་སློབ་མ་ཡིན་པར་མི་
འགྱུར། མཁན་སློབ་ལ་དེ་ལྟར་མ་བརྗོད་ན། ཉེས་པར་འགྱུར་བའི་ཕྱིར་རོ། །རབ་ཏུ་འབྱུང་
བར་འཚལ་ཏེ། ཞེས་པ་ནི། རབ་ཏུ་འབྱུང་བར་འདོད་པར་སྟོན་པའོ། །ཁྱིམ་པ་ཞེས་བྱ་བ་ནི།
འདི་ལ་ཁྱིམ་ཡོད་པས་ཁྱིམ་པ་སྟེ། ཁྱིམ་མ་སྤངས་པའི་ཕྱིར་རོ། །དེ་ནི། མདོར་བསྟན་པ་ཡིན་
ལ། རྒྱས་པར་བཤད་པ་ནི། ཁྱིམ་པའི་རྟགས་ཁ་མ་བསྒྱུར་བའི་གོས་དཀར་པོ་གོན་པ་ཅན་ལུས་
ཀྱི་བྱི་བྱད་ཀྱི་རྟགས་སྐྲ་དང་ཁ་སྤུ་མ་བྲེགས་པ་ལས་ལེགས་པར་གསུངས་པའི་ཆོས་འདུལ་བ་ལ་
ཞེས་བདུན་པ་སྨོས་པ་ནི། རབ་ཏུ་འབྱུང་བའི་གཞི་རྟེན་བྱེད་པས་སམ། ཡང་ན། ཆོས་འདུལ་
བའི་ནང་དུ་རབ་ཏུ་འབྱུང་བར་འཚལ་བ་སྟེ། འདོད་ནས་བསྒྲུབ་བྱ་མིང་འདི་ཞེས་བགྱི་བ་འདི་
བསམ་པའི་རྐྱེན་བསམ་པ་དག་པས་རབ་ཏུ་འབྱུང་བར་འཚལ་བ་སྟེ། འདོད་ཅིང་རབ་ཏུ་
འབྱུང་བ་ནི། དགེ་ཚུལ་གྱི་བརྟུལ་ཞུགས་ཏེ། ཆོས་འདི་པའི་ཆ་བྱད་ཡིན། ཆ་ལུགས་མ་བསྒྱུར་
ན། རབ་བྱུང་དུ་མི་འགྱུར་བས་ཁྱིམ་པའི་རྟགས་སྤང་བའི་ཕྱིར་སྐྲ་དང་ཁ་སྤུ་བྲེགས་ནས་གོས་
ངུར་སྨྲིག་བགོས་ཏེ་ཞེས་པ། ཕྱོགས་གཅིག་སྨོས་པ་སྟེ། རུང་བའི་ཚོན་གསུམ་དུ་ཁ་བསྒྱུར་བའི་
གོས་བགོས་ཏེ། འཚོ་བ་མ་ཕྱིད་པ་ལ་སོགས་པའི་བསམ་པས་མ་ཡིན་པར་ཡང་དག་པ་ཁོ་ནར་
ཆོས་འདུལ་བ་ལ་དད་པས་ཁྱིམ་པའི་ཁྱིམ་སྤངས་ནས་ཁྱིམ་མེད་པར་བྱས་ནས་རབ་ཏུ་བྱུང་བ་
འདི་མཁན་པོ་ཁོ་ནའི་དབང་དུ་བྱ་བ་ཡིན་པས། མཁན་པོ་མིང་འདི་ཞེས་བགྱི་བ་ལས་རབ་ཏུ་
འབྱུང་སྟེ། བསྒྲུབ་བྱ་དེ་བསམ་པ་དང་ཆ་ལུགས་ཀྱི་མཐུན་རྐྱེན་ཚང་བར་མ་ཟད། འགལ་རྐྱེ
ཡང་མེད་ཅེས་པ་ཡང་། འགལ་རྐྱེན་བར་ཆད་ཀྱི་ཆོས་རྣམས་ཡོངས་སུ་དག་གོ་ཞེས་ཁོ་ན་ཉིད་འ
13
403
.........:



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས: པོད་དང་པོ།
མཆི་ན། ཅི་རབ་ཏུ་འབྱུང་འདོད་པ་དེ་རབ་ཏུ་བྱུང་ངམ། གཉིས་ཡོད་ན་དེ་དག ། གསུམ་
ཡོད་ན་དེ་རྣམས་ཞེས་བརྗོད་དོ། །འདིར་ཁ་ཅིག །དེ་ཁོ་ན་ཉིད་ཅེས་ངེས་གཟུང་གི་ཚིག་ཏུ་
འཆད་པ་ནི་མ་ཡིན་གྱི། སྐད་དོད་ལ། ཨཏཱ་ཎི་བ་ད་ཏི་ཞེས་འབྱུང་། སྒྲ་དྲང་ཐད་དུ་བསྒྱུར་ན།
བདག་ཉིད་སྨྲ་བར་བྱེད་དོ། །ཞེས་པ་སྟེ། ཁོ་རང་སྨྲ་ཞེས་པ་ཡིན་ནོ། །ལུང་ཕྲན་ཚེགས་སུ་
བདག་ཉིད་དུ་མཆི་ན་ཞེས་འབྱུང་ངོ་། །འདིར་བླ་མ་རྣམས་ཡུལ་དགེ་འདུན་དུ་མ་ལོངས་པའི་
གང་ཟག་ཏུ་ཞུ་ན། ཡུལ་གཉིས་ཡོད་ན། བཙུན་པ་དགི་དགོངས་སུ་གསོལ། གསུམ་ཡོད་ན།
བཙུན་པ་རྣམས་དགོངས་སུ་གསོལ། གཅིག་ལས་མེད་ན། བཙུན་པའམ། སློབ་དཔོན་ནམ།
མཁན་པོ་དགོངས་སུ་གསོལ་ཞེས་སྦྱོར་བར་འདོད་དོ། །དེའི་ལུང་ལས་ཞུ་བ་པོས་ཀྱང་ཙོག་ཙོག་
པོར་འདུག་སྟེ། སྔགས་ལན་གསུམ་བརྗོད་ལ་ཞུ་དགོས་ཏེ། མདོར་ན། གཞན་གྱི་དོན་དུ་གང་
ཟག་ལ་ཡང་ངོ་། ། ལྷག་པོར་ཡང་མདུན་དུ་ཙོག་ཙོག་པོར་འདུག་སྟེའོ། །ཞེས་པས་སོ། །ཞུ་
བའི་ཡུལ་དགེ་འདུན་དུ་གྱུར་པའི་དགེ་སློང་མ་ལུས་པ་དེ་དག་ཐམས་ཅད་ཀྱིས་གལ་ཏེ་རབ་ཏུ་
འབྱུང་བར་འདོད་པ་དེ་བར་ཆད་ཀྱི་ཆོས་རྣམས་ཡོངས་སུ་དག་པར་གྱུར་ན། དེའི་ཚེ་རབ་ཏུ་
དབྱུང་བར་བྱའོ། །ཞེས་བརྗོད་ཅིང་སྨྲ་བར་བྱའོ། །གལ་ཏེ་དེ་སྐད་བརྗོད་ན། དེ་ལྟར་ན་
ལེགས་ཏེ། ཉེས་བྱས་མི་འབྱུང་བའི་ཕྱིར་རོ། །གལ་ཏེ་མ་བརྗོད་ན། སུ་མི་བརྗོད་པ་དེ་ལ་
འགལ་ཚབས་ཅན་དུ་འགྱུར་རོ། །དེ་ནི་རབ་ཏུ་འབྱུང་བར་འདོད་པ་དེ་ཞུ་བ་དེ། ངོ་ཚ་བ་དང་
ཁྲེལ་ཡོད་ཀྱི་བསམ་པ་ཁྱད་པར་ཅན་བསྐྱེད་པའི་ཕྱིར་དང་། རབ་ཏུ་འབྱུང་བ་ལ་དགེ་འདུན་
ཐུགས་མཐུན་པར་བྱ་བ་དང་། བར་ཆད་ཡོད་མེད་རྟོགས་པར་བྱ་བ་དང་། བར་ཆོད་མཐོང་ན་
འདྲེན་པར་འགྱུར་བ་དང་། ཕ་མས་མ་གནང་བ་ལ་སོགས་པ་ཡིན་ན། སྙེག་པ་ལ་སྡོད་ཅིང་
སྐུར་བ་སྤང་བའི་ཕྱིར་ཞུ་བའོ། །ཞུས་པས་དགེ་འདུན་གྱིས་གནང་བ་དེའི་འོག་ཏུ་རབ་བྱུང་གི་
མཁན་པོ་ལ་རག་ལས་པས་མཁན་པོར་གསོལ་བ་བྱའོ། །ཇི་ལྟ་བུ་ཞིག་ལ་གསོལ་ན། མདོར།
བསྙེན་པར་རྫོགས་ནས་ལོ་བཅུ་མ་ལོན་པར་མཁན་པོ་ཉིད་དང་། གནས་ཉིད་དང་། མི་
གནས་པར་འདུག་པ་མི་བྱའོ། །ཞེས་གསུངས་པས། བསྙེན་པར་རྫོགས་ནས་ལོ་བཅུ་ཡན་ཆད་
བར་མ་ཆད་དུ་ལོན་ན། མདོར། འོག་ནས་འབྱུང་བའི་ལྷན་ཅིག་སྦྱར་བ་དག་ལས་གང་དང་
ཡང་མི་ལྡན་པས་ནི་མ་ཡིན་ནོ། །ཞེས་གསུངས་པས། ལྔ་ཚན་དུ་སྦྱར་བ་ཉི་ཤུ་རྩ་གཅིག་ལས་
གང་ཡང་རུང་བ་དང་ལྡན་པ། མདོར། རབ་ཏུ་དབྱུང་བ་དང་། བསྙེན་པར་རྫོགས་པ་དང་།
404



༄༅ །ལས་བརྒྱ་རྩ་གཅིག་གི་སྣ་མ་བར་བཤད་པ།
གནས་སྦྱིན་པ་དང་། དགེ་ཚུལ་ཉེ་བར་གཞག་པར་མི་བྱའོ། །ཞེས་ས་གཞན་ན་གནས་པ་ཉི་ཤུ་
རྩ་ལྔས་རབ་བྱུང་བསྙེན་རྫོགས་ཀྱི་མཁན་པོ་བྱར་མི་རུང་བར་བཤད་པའི་ཕྱིར་ས་རང་བཞིན་དུ་
གནས་པ་ཞིག་དགོས། མདོར། བྱེ་བ་དག་ན་ཆོས་མ་ཡིན་པའི་ཕྱོགས་དང་མཐུན་པ་ཡང་དེ་
དང་འདྲའོ། །ཞེས་བྱ་བ་ནས། ཆོས་མ་ཡིན་པའི་ཕྱོགས་སུ་སོང་བ་གནས་དབྱུང་བ་དང་འདྲ་
བར་གསུངས་པའི་ཕྱིར་བྱེ་བ་ན་ཆོས་མ་ཡིན་པའི་ཕྱོགས་སུ་སོང་བ་མ་ཡིན་པ་ཞིག་དགོས། ཞུ་
བར། བཙུན་པ། མཁན་པོ་སྨྱོན་པས་བསྙེན་པར་རྫོགས་པར་བགྱིས་ན། བསྙེན་པར་རྫོགས་
པ་ཞེས་བགྱིའམ། ཨུ་པ་ལི། བསྙེན་པར་རྫོགས་པ་ཞེས་བྱ་སྟེ། བསྙེན་པར་རྫོགས་པར་བྱེད་པ་
རྣམས་ནི། འདས་པ་དང་བཅས་པའོ། ། དེ་བཞིན་དུ་མཁན་པོ་སེམས་འཁྲུགས་པ་དང་།
ནད་ཀྱིས་གཟིར་བ་དང་། སྙོམས་པར་ཞུགས་པ་རྣམས་སོ། །བཙུན་པ། མཁན་པོ་འགྲོ་བ་
གཞན་དུ་གནས་པས་བསྙེན་པར་རྫོགས་པར་བགྱིས་ན། བསྙེན་པར་རྫོགས་པ་ཞེས་བགྱིའམ།
ཨུ་པ་ལི། བསྙེན་པར་རྫོགས་པ་ཞེས་བྱ་སྟེ། བསྙེན་པར་རྫོགས་པར་བྱེད་པ་རྣམས་ནི། འདས་
པ་དང་བཅས་པའོ། །བཙུན་པ། དགེ་ཚུལ་ཕ་བསྙེན་པར་རྫོགས་པར་བགྱིད་པ་ན། མཁན་
པོའི་མཚན་འཕོས་ན་བསྙེན་པར་རྫོགས་པ་ཞེས་བགྱིའམ། ཨུ་པ་ལི། བསྙེན་པར་རྫོགས་པ་
ཞེས་བྱ་སྟེ། བསྙེན་པར་རྫོགས་པར་བྱེད་པ་རྣམས་ནི། འདས་པ་དང་བཅས་པའོ། །ཞེས་
གསུངས་པས་ཉེས་མེད་ཀྱི་རབ་བྱུང་དང། བསྙེན་རྫོགས་བྱེད་པ་ལ་ཐ་སྙད་དང་ལྡན་པ།
གཟུགས་གཞན་དུ་མ་བསྒྱུར་ཞིང་མི་སྣང་བ་མ་བྱས་པ། མཚན་མཐུན་པ། མདོར། དེ་དགེ་
སློང་མ་ཡིན་པར་ཤེས་ན་མི་སྐྱེའོ། །ཞེས་གསུངས་པས་བསྒྲུབ་བྱའི་བློ་ངོར་མཐོང་ཐོས་དོགས་
གསུམ་གྱི་སྐྱོན་མེད་པ་ཞིག་དགོས། དེ་ལ་ཡང་། གསོལ་བ་མ་བཏབ་ན་མཁན་པོར་མི་འགྱུར་
བས་གསོལ་བ་གདབ་དགོས་པས་འདི་ལྟར་གསོལ་བ་གདབ་པར་བྱ་སྟེ། མཁན་པོའི་སྟ་གོན་དུ་
གནས་པ་ལ་ ཕྱག་འཚལ་དུ་བཅུག་ནས་དེའི་མདུན་དུ་ཙོག་ཙོག་པོར་འདུག་ཏུ་བཅུག་སྟེ།
བསྒྲུབ་བྱ་དེས་སློབ་དཔོན་གྱི་རྗེས་ཟློས་བྱས་ལ་འདི་སྐད་བརྗོད་པར་བྱ་སྟེ། སློབ་དཔོན་
དགོངས་སུ་གསོལ་ཞེས་བྱ་བ་ནི། སྔར་དགེ་བསྙེན་གྱི་སྡོམ་པ་ཞུས་པའི་སློབ་དཔོན་ལ་གསོལ་བ་
འདེབས་པའི་དབང་དུ་བྱས་པ་ཡིན། ལན་གཅིག་བབས་ནས་སྔར་གྱི་མཁན་པོ་ལ་རབ་བྱུང་ཞུ་
ན། མཁན་པོ་དགོངས་སུ་གསོལ། ཞེས་བརྗོད་དགོས་ཏེ། རང་བབས་པས་མཁན་པོ་མ་ཡིན་
པར་མི་འགྱུར་ལ། རབ་བྱུང་གི་ཆོ་ག་ཐ་དད་པས་གསོལ་བ་གདབ་དགོས་པས་སོ། ། དགེ་
405



བ
༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱུད་ལས། པོད་དང་པོ།
བསྙེན་གྱི་སྡོམ་པ་ཕོག་ཟིན་པ་དང་སློབ་དཔོན་དེ་ཤི་ནས་གཞན་ལ་མཁན་པོ་ཞུ་ན། བཙུན་པ་
དགོངས་སུ་གསོལ་ཞེས་བརྗོད་དགོས་ཏེ། བདག་མིང་འདི་ཞེས་བགྱི་བ་ཞེས་པ། བདག་ཉིད་
ཉེ་བར་སྟོན་པའོ། །སྔར་གྱི་དགེ་བསྙེན་གྱི་སློབ་དཔོན་ལ་ད་རབ་ཏུ་འབྱུང་བའི་མཁན་པོར་
གསོལ་གྱི་སྟེ། མཁན་པོའི་སྐད་དོད། ཨུ་པ་དྷ་ཡ། ཉེ་བར་ཀློག་པ་སྟེ། འདིའི་དྲུང་ན་ཉེ་བར་
སོང་སྟེ། དགག་སྒྲུབ་གནང་གསུམ་གྱི་བསླབ་པ་རྣམས་ཉེ་བར་ཀློག་པའམ། ཀློག་ཏུ་འཇུག་
པར་བྱེད་པས་ན། མཁན་པོ། ཨུ་པ་དེ་ཤ་ཉེ་བར་ལུང་འབོགས་པར་བྱེད་པའམ། ཉེ་བར་སྟོན་
པར་བྱེད་པའམ། ཨུ་པ་དྷ་ར་ཎ། ཉེ་བར་འཛིན་པ་སྟེ། ཕ་དང་བུའི་འདུ་ཤེས་ཀྱིས་བརྩེ་བ་
ཆེན་པོས་ཉེ་བར་བཟུང་ནས་དམན་པའི་གནས་སུ་ལྟུང་བ་ལས་ཉེ་བར་འཛིན་པ་དང་། ཨུ་པ་
སནྣི་ཉེ་བར་མཚམས་སྦྱོར་བའམ། ཨུ་པ་ཡོ་ག་ཉེ་བར་སྦྱོར་བ་སྟེ། བྱ་བ་མ་ཡིན་པ་ལས་བཟློག་
ནས་བྱ་བ་ལ་སྦྱར་བས་ཤེས་རྒྱུད་བསླབ་པའམ། མྱ་ངན་ལས་འདས་པ་དང་སྦྱོར་བས་མཁན་པོ་
སྟེ། བུམ་པའི་བྱེད་པ་པོ་ལ་བུམ་པ་མཁན་ཞེས་བརྗོད་པ་བཞིན་དུ། ་ རབ་བྱུང་དུ་བྱེད་མཁན་
ཡིན་པས་མཁན་པོ། གསོལ་གྱི་ནི། སློང་ཞིག་སྟེ། མཁན་པོ་གྱིས་ལ། སློང་ཞིག་གི་དོན་དེ་
བྱིངས་ལ་ས་ཡཱ་རྡི་སློང་བ་ལའོ། །ཞེས་འདོན་པས་སོ། །སློབ་དཔོན་ཞེས་བོས་ནས་བདག་གི་
རབ་བྱུང་གི་མཁན་པོ་མཛད་དུ་གསོལ་ནི། བྱེད་པར་བཅོལ་བའོ། །སློབ་དཔོན་གྱིས་བདག་གི་
རབ་བྱུང་གི་མཁན་པོ་བྱེད་པས་རབ་ཏུ་དབྱུང་བར་བགྱིའོ། །འདིར་ཁ་ཅིག །བདག་རབ་ཏུ་
དབྱུང་བར་བགྱིའོ། །ཞེས་པ་ནི། རྒྱ་དཔེ་བོད་དཔེ་ཐམས་ཅད་ལ་མི་སྣང་བའི་ཕྱིར་མ་དག་གོ
།དེ་བཞིན་དུ་ལན་གཉིས་ལན་གསུམ་དུ་བཟླས། མཁན་པོར་འགྱུར་བ་ནི། དགེ་ཚུལ་དུ་གྱུར་
པའམ་བསྙེན་རྫོགས་སུ་གྱུར་པ་ལ་ལྟོས་མི་དགོས་ཀྱི། གསོལ་བ་བཏབ་པས་ཁས་བླངས་པ་ན་
འགྱུར་ཏེ། མདོར། མཁན་པོར་གསོལ་བ་ཁས་བླངས་པ་ན་དེར་གྱུར་ཏོ། །ཞེས་ཏེ། མཁན་
པོར་གསོལ་བ་དེའི་ཚེ་མཁན་པོར་ཁས་བླངས་པ་སྟེ། དམ་བཅས་པ་གསུམ་པ་ལ་མཁན་པོ་ཉིད་
དེར་གྱུར་པ་སྟེ། མཁན་པོ་ཉིད་ཡིན་པར་གྱུར་པའོ། །དེ་གང་གི་ཚེ་ཞེ་ན། མདོར། འདིར་ཐ་
མ་ལ་མཁན་པོའི་དོན་ཏོ། །ཞེས་པས་ཆོ་ག་འདི་ལ་ཡང་ཆ་གསུམ་སྟེ། མཁན་པོར་གསོལ་གྱི་
ཞེས་པ་ཡན་ཆད་ཆ་དང་པོ། མཛད་དུ་གསོལ་ཞེས་པ་ཡན་ཆད་གཉིས་པ། དེ་མན་ཆད་ཆ་
གསུམ་པ། ཚིག་བཟླས་པ་གསུམ་པ་ལ་འདིར་ཏེ། གཞན་བརྗོད་པའི་དུས་འདིར་རྣམ་གྲངས་
ཐ་མ་ལ་ཁས་བླངས་པའི་བདག་ཉིད་ཀྱིས་མཁན་པོའི་དོན་འགྲུབ་པ་ཉིད་ཡིན་པས་མཛད་དུ་2
406



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
པ།གསོལ་ཞེས་པའི་འོག་ཏུ་མཁན་པོར་གྱུར་པས་དེ་ནས་སློབ་དཔོན་ཞེས་བརྗོད་དུ་མི་རུང་བའི་
ཕྱིར་མཁན་པོ་མཁན་པོས་ཞེས་བརྗོད་པར་བྱའོ། །རྗེས་སུ་མཁན་པོས་ཐབས་ཡིན་ནོ། །སློབ་
མས་ལེགས་སོ་ཞེས་བརྗོད་པར་བྱའོ། །དེ་ནི་མཁན་པོར་གསོལ་བའི་ཆོ་གའོ། །མཁན་པོར་
གསོལ་བ་བཏབ་པའི་བསླབ་བྱར་ཕ་བུའི་ཚུལ་གྱིས་མཁན་པོ་ལ་སྟོན་པའི་འདུ་ཤེས་བསྐྱེད་ནས་
གུས་པར་བྱ་བ་། ཡོན་དབུལ་བ། བསྙེན་བཀུར་བྱ་བ། བྱ་བ་ཐམས་ཅད་དེ་ལ་ཞུས་ནས་
བཀའ་བཞིན་དུ་བསྒྲུབ་པར་བྱ་སྟ་ དེ་ལས་འདས་ན་གསོལ་བ་བཏབ་པ་ཉམས་པའི་ཉེས་པར་
འགྱུར་རོ། །དེའི་འོག་ཏུ་གང་གིས་བསྒྲུབ་བྱ་དེའི་སྐྲ་དང་ཁ་སྤུ་དག་བྲེག་པར་བྱེད་པའི་དགེ་
སློང་ལ་བཅོལ་བར་བྱ་ཞེས་པས། གཞན་ལ་བཅོལ་ཡང་ཉེས་པ་མེད་ལ། ནུས་ན། མཁན་པོ་
ཉིད་ཀྱིས་བྲེག་པར་བྱ་བ་ཡིན་ནོ། །གང་ལ་བཅོལ་བ་དེས་ཀྱང་བསྒྲུབ་བྱ་དེའི་གཙུག་ཕུད་མ་
གཏོགས་པའི་སྐྲ་དང་ཁ་སྤུ་བྲེག་པར་བྱའོ། །གཙུག་ཕུད་བཞག་པ་ནི། རབ་ཏུ་བྱུང་བར་འདོད་
པ་དེ། རབ་ཏུ་འབྱུང་བར་འདོད་པར་ངེས་པ་ཡིན་ནམ་བརྟག་པའི་ཕྱིར་བཞག་ལ་བྲེག་གམ་
དྲིས་པས་ཡོངས་སུ་ཤེས་པར་བྱ་བའི་ཕྱིར་རོ། །གཞན་བྲེགས་ཟིན་པ་དེའི་འོག་ཏུ་ཅི་གཙུག་
ཕུད་བྲེག་གམ་ཞེས་དྲི་བར་བྱའོ། །གལ་ཏེ་མི་བྲེག་གོ །ཞེས་ཟེར་ན། འོ་ན་སོང་ཞིག་ཅེས་
བརྗོད་པར་བྱའོ། །གལ་ཏེ་བྲེགས་ཤིག་ཅེས་ཟེར་ན་བྲེག་པར་བྱའོ། །དེ་ནི་ཁྱིམ་པའི་རྟགས་
སྤང་བ་དང་། ང་རྒྱལ་བཅག་པ་དང་། དོན་དང་བྱ་བ་མང་བ་སྤང་བ་དང་། སྲོག་ཆགས་ལ་
གནོད་པ་སྤང་བ་དང་། ཆོས་འདི་པའི་བསམ་པ་ཁྱད་པར་ཅན་བསྐྱེད་པ་དང། སྡོམ་པ་སྐྱེ་
བའི་གེགས་སྤང་བའི་ཕྱིར་བྲེག་སྟེ། དེ་ལྟ་མིན་ན། ཁྱིམ་པ་དང་མུ་སྟེགས་ཅན་གྱི་རྒྱལ་མཚན་
ཅན་ལ་ཡང་མི་སྐྱེའོ། །ཞེས་བཤད་པའི་ཕྱིར་རོ། །དེའི་འོག་ཏུ་ལུས་དང་གོས་ཉམས་པ་སྤང་བ་
དང་། ཁམས་དྭངས་པར་བྱ་བ་དང་། གཙང་སྦྲ་མེད་དོ་ཞེས་འཕྱ་བ་སྤང་ཞིང་གཙང་སྦྲ་བསྐྱེད་
པ་དང་། བསམ་པ་ཁྱད་པར་ཅན་བསྐྱེད་ཅིང་། སྤྲོ་བ་དང་མཐུན་པའི་ཆེད་དུ་ཁྲུས་བྱེད་དུ་
གཞུག་སྟེ། གལ་ཏེ་རེ་ཞིག་གྲང་བའི་དུས་ཡིན་ན། ཆུ་དྲོན་མོས་ཁྲུས་བྱེད་དུ་གཞུག་གོ །གལ་
ཏེ་ཚ་བའི་དུས་ཡིན་ན། ཆུ་གྲང་མོས་ཁྲུས་བྱེད་དུ་གཞུག་གོ །དེ་ཡང་གྲུབ་ན་ལུས་རིལ་པོའི་
ཁྲུས་བྱ། རྒས་པ་དང་ན་བས་མ་ནུས་སམ། ཆུ་མེད་ནས་མ་འབྱོར་ན། ཡན་ལག་ལྔའི་ཁྲུས་བྱ་
སྟེ། མདོར། དེ་བྱས་ནས་ཁྲུས་བྱའོ། །ཡང་ན་ཡན་ལག་ལྔའི་ཁྲུས་ཀྱང་ངོ། །ཞེས་སོ། །
ཁྲུས་བྱས་པ་དེའི་འོག་ཏུ། མཁན་པོས་ལྷུང་བཟེད་དང་གོས་ངུར་སྨྲིག་གིས་མཚོན་པ་རབ་ཏུ་གོ
407



ཙྪ།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
བྱུང་བའི་ཚུལ་དང་མཐུན་པའི་རུང་བའི་ཚོན་གསུམ་གྱིས་ཁ་བསྒྱུར་བའི་གོས་དག་སྦྱིན་པར་བྱ་
ཞིང་། དེའི་དགོས་པ་ཡང་། མ་མོའི་སྐབས་ཀྱི་བྱ་བའི་ཕུང་པོར། ཆོས་གོས་གསུམ་རྗེས་སུ་
གནང་སྟེ། དྲེགས་པའི་ཕྱིར་མ་ཡིན། རྒྱགས་པ་བསྐྱེད་པའི་ཕྱིར་མ་ཡིན། གཞག་པའི་ཕྱིར་མ་
ཡིན་གྱི། དེ་འདི་ལྟར་དགེ་སློང་རྣམས་བདེ་བར་སྤྱོད་པའི་ཕྱིར་ཏེ། སྦྲང་བུ་དང་། སྦྲང་མ་
དང་། རླུང་དང་། ཚ་བ་དང། སྦྲུལ་ལ་སོགས་པས་རེག་ན་མི་བདེ་བའི་གཉེན་པོའི་ཕྱིར་དང་།
ངོ་ཚ་བ་དང་། ཁྲེལ་བ་གཡོགས་པའི་ཕྱིར་རོ། །ཁྱིམ་བདག །གཞན་ཡང་བྱང་ཆུབ་སེམས་དཔའ་རབ་ཏུ་
བྱུང་བའི་ཕན་ཡོན་ལ་དགའ་བ་བཅུས་ཆོས་གོས་ལུས་ལ་བཅང་བར་བྱ་སྟེ། – བཅུ་གང་ཞེ་ན། འདི་ལྟ་སྟེ། ངོ་ཚ་ཞིང་འཛེམ་
པས་དཀྲི་བ་དང་། ཤ་སྦྲང་དང་། སྦྲང་བུ་དང་། རླུང་དང་། ཉི་མ་དང་། སྡིག་སྦྲུལ་གྱིས་རེག་པར་འགྱུར་བ་གཡོགས་པ་
དང་། དགེ་སྦྱོང་གི་ཁ་དོག་དང་རྟགས་བསྟན་པ་དང་། ངུར་སྨྲིག་དེ་དག་ནི། ལྷ་དང་མི་དང་ལྷ་མ་ཡིན་དུ་བཅས་པའི་
འཇིག་རྟེན་གྱི་མཆོད་རྟེན་ཡིན་ནོ། །སྙམ་པས་འཇིག་རྟེན་གྱི་མཆོད་རྟེན་གྱི་ཕྱིར་ཡང་དག་པར་གཟུང་བར་བྱ་བ་དང་། དེ་
དག་ནི། ཡིད་འབྱུང་བ་དང་། འདོད་ཆགས་དང་བྲལ་བས་ཁ་དོག་བསྒྱུར་བ་ཡིན་ཏེ། འདི་དག་ནི། འདོད་ཆགས་ཀྱིས་ཁ་
བསྒྱུར་བ་མ་ཡིན་པ་དང་། འདི་དག་ནི་ཉེ་བར་ཞི་བ་དང་མཐུན་པ་ཡིན་གྱི། འདི་དག་ནི། ཉོན་མོངས་པ་འབར་བ་དང་
མཐུན་པ་མ་ཡིན་པ་དང་། ངུར་སྨྲིག་འདི་དག་གིས་དཀྲིས་ཤིང་གཡོགས་ནས་སྡིག་པ་ལས་ལྡོག་པར་བྱ་བ་དང་། ལེགས་
པར་བྱ་བའི་ལས་བྱ་བ་དང་། ཆོས་གོས་ཀྱི་ཆ་བར་སྦྱོར་བ་ལ་བརྩོན་པ་མ་ཡིན་པ་དང་། ངུར་སྨྲིག་འདི་དག་འཕགས་པའི་
ལམ་གྱི་ཚོགས་དང་མཐུན་པ་ཡིན་པར་ཤེས་ནས། ཅི་ནས་སྐད་ཅིག་ལ་ཡང་རྙོག་པ་དང་འགྲོགས་པར་མི་བྱ་བ་དང་། ངུར་
སྒྲིག་རྣམས་བཅང་བར་བྱ་བ་སྟེ། ཞེས་བཤད་པ་ལྟར། ཆ་ལུགས་ཀྱི་དགོས་པ། གང་གི་དོན་དུ་བཅས་
པའི་རྒྱུ་མཚན་དང་བཅས་པ་བརྗོད་ལ་སྦྱིན། ལུང་དུ་ལྷུང་བཟེད་སྦྱིན་པ་མི་འབྱུང་ཡང་གཞུང་
འདིར་འབྱུང་ལ། ཕྱག་ལེན་ལ་ནི། གདིང་བ་དང་ཆུ་ཚགས་ཀྱང་སྦྱིན་པར་མཛད་དོ། །སྟོད་
འདུལ་བ་རྣམས་རྔུལ་གཟན་ཡང་སྦྱིན་པར་འདོད་དོ། ། བསྡུ་འགྲོལ་མཁན་པོས་ལྷུང་བཟེད་
མེད་ན་དགེ་ཚུལ་ཡང་བྱར་མི་རུང་། ཡང་ན། དེ་ལ་ལྷུང་བཟེད་ཆུང་ངུའམ། ཁ་ཕོར་སྦྱིན་པར་
བྱ་ཞེས་ཟེར་བ་ནི། མེད་ན་རབ་ཏུ་དབྱུང་བར་བྱའོ། །ཞེས་པ་དང་འགལ་ཞིང་། ཁ་ཕོར་སྦྱིན་
པ་བཤད་པ་མེད་དོ། །རབ་ཏུ་འབྱུང་བར་འདོད་པ་དེས་ཀྱང་མཁན་པོའི་རྐང་པ་གཉིས་ལ་
གཏུགས་པའི་ཕྱག་བྱས་ཏེ་མཁན་པོས་བྱིན་པ་བླང་བར་བྱའོ། །དེ་ལྟར་བྱེད་པ་མཁན་པོ་ལ་
ཤིན་ཏུ་གུས་པར་བྱ་བ་དང༌། རང་རབ་ཏུ་བྱུང་བའི་ནང་དུ་གུས་པར་འཇུག་པར་བསྟན་པའི་
དོན་དུའོ། །སྦྱིན་པ་དེའི་འོག་ཏུ་མཁན་པོས་གོས་བསྐོན་པར་བྱ་ཞིང་། གོས་བསྐོན་པའི་ཚེ་
གོང་མ་རྣམས་ཀྱི་ཕྱག་བཞེས་ཀྱིས་ཐར་པའི་རྒྱལ་མཚན་བརྟན་པར་གྱུར་ཅིག །ཚངས་པར་
སྤྱོད་པ་ཚེའི་མཐར་ཕྱིན་པར་གྱུར་ཅིག །ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པར་གྱུར་ཅིག
408



༄༅ དུ་ལས་བརྒྱ་རྩ་གཅིག་གི་རྣམ་པར་བཤད་པ།
།ཚེ་རབས་ཐམས་ཅད་དུ་རབ་ཏུ་བྱུང་བ་ཐོབ་པར་གྱུར་ཅིག །ཅེས་པའི་སྨོན་ལམ་བཞི་འདེབས་
པར་མཛད་དེ། ཚུལ་མཛེས་ཤིང་ལྷག་པའི་སྐྱོན་མེད་པའི་ཕྱིར་ཉེས་པ་མེད་ལ། བོད་དུ་འགྱུར་
བའི་འདུལ་བའི་བཀའ་བསྟན་བཀའ་བསྟན་བཅོས་གང་ནས་ཀྱང་མ་བཤད་པའི་ཕྱིར་མ་བྱས་ཀྱང་ཆད་པའི་
པ
སྐྱོན་མེད་དོ། །མཁན་པོས་གོས་བསྐོན་པ་ན། གོན་ལུགས་ཀྱང་བསླབ་སྟེ། ཤམ་ཐབས་ནི།
ཉན་ཐོས་རྩ་བའི་སྡེ་བཞི་ལ་གོན་ལུགས་ཐ་དད་དེ། ཐམས་ཅད་ཡོད་སྨྲའི་སྡེ་པའི་ལུགས་ཀྱིས་
མདུན་དུ་ཁྲུ་གང་བསྣོལ། ཟུར་གཉིས་སུ་ཚོམ་བུ་གཉིས། རྒྱབ་ཕྱལ་པར་བཞག་པ་ཡིན་ཟེར་ཏེ།
གང་ལྟར་ཡང་སྐྱོན་དྲུག་སྤངས། ཡོན་ཏན་ཟླུམ་པོར་བགོ་བར་བསླབ། བླ་གོས་ཀྱིས་སྐྱོན་
གཉིས་སྤང་ཞིང་ཡོན་ཏན་ཟླུམ་པོར་བགོ་བར་བྱ་བ་ལ་བསླབ་བོ། །མཁན་པོས་ཤམ་ཐབས་
བསྐོན་པ་ཉིད་ཀྱི་ཚེ་ན། རབ་ཏུ་འབྱུང་བར་འདོད་པ་དེ་ཕོ་མོའི་མཚན་གང་ཡང་མེད་པ་དང་།
མཚན་གཉིས་ཀ་ཡོད་པ་དང་། བཤང་བ་དང་གཅི་བའི་ལམ་གཉིས་གཅིག་ཏུ་གྱུར་པའི་གླུ་
འདམས་པ་མ་ཡིན་ནམ་ཞེས་ཅི་ནས་ཀྱང་བདག་གི་མཚན་མཁན་པོས་མཐོང་ངོ་སྙམ་དུ་མ་ཚོར་
བར་སྒྱུ་ཐབས་ཀྱིས་བརྟག་པར་བྱའི། སྒྲེན་མོར་ཕྱུང་སྟེ་ནི་མ་ཡིན་ནོ། །གནས་སྐབས་འདི་ཁོ་
ནར་མཚན་བརྟག་པར་ངེས་པ་མ་ཡིན་གྱི་ཁོ་བོས་ཁྱོད་རབ་ཏུ་དབྱུང་བར་བྱའོ་ཞེས་ཁས་བླངས་
ཏེ། སྐབས་ཕྱེ་བ་ནས་བཟུང་སྟེ་འདི་ཡན་ཆད་ཀྱི་བར་གྱི་སྐབས་གང་རུང་དུ་བྱའོ། །མཁན་པོ་
རང་ཁོ་ནས་ངེས་པར་བྱ་དགོས་ཀྱང་མ་ཡིན་ཏེ། མཁན་པོས་བསྐོས་པའམ། མ་བསྐོས་ཀྱང་
དགེ་སློང་ཡིད་ཆེས་པས་ལས་དེ་བྱས་ན་འཆགས་ཏེ། ལས་མཁན་པོས་དེ་ཐོབ་པར་གྱུར་ནའང་
བྱས་པའི་གོ་ཆོད་དོ། །དེ་རྣམས་ནི། དུས་དང་པོར་བྱ་བ་རབ་བྱུང་གི་སྦྱོར་བའི་ཆོ་གའོ། །དེ་
ལྟར་རབ་ཏུ་འབྱུང་འདོད་ཟ་མ་ལ་སོགས་པའི་སྐྱོན་དང་བྲལ་བར་ཤེས་ནས་དེའི་འོག་ཏུ་རབ་ཏུ་
འབྱུང་བའི་དང་པོར་སྐྱབས་སུ་འགྲོ་བ་རྩོམ་པ་སྟེ། སྐྱབས་འགྲོ་སྦྱིན་པར་བྱ་ཞིང་། ཕྱིས་རབ་
བྱུང་ཡང་དག་པར་ལེན་དུ་གཞུག་པས་རབ་ཏུ་བྱུང་བ་ཉེ་བར་བསྒྲུབ་པར་བྱའོ། །སྤྱོད་ལམ་དང་
ཆོ་ག་འདི་ལྟར་ཉེ་བར་བསྒྲུབ་པར་བྱ་སྟེ། དང་པོར་སྟོན་པ་ལ་ཕྱག་འཚལ་དུ་གཞུག །དེའི་འོག་
ཏུ་མཁན་པོ་ལ་ཕྱག་འཚལ་དུ་བཅུག་ནས་མདུན་དུ་ཙོག་ཙོག་པོར་འདུག་ཏུ་གཞུག་སྟེ། ལག་པ་
གཉིས་ཐལ་མོ་སྦྱོར་དུ་བཅུག་ནས། དང་པོར་ངེས་ཤེས་བསྐྱེད་པའི་ཕྱིར་ཁྱིམ་ན་གནས་པའི་
སྐྱོན་དང་། རབ་ཏུ་བྱུང་བའི་ཡོན་ཏན་དང་། ངེས་འབྱུང་གི་བསམ་པ་བསྐྱེད་པའི་ཕྱིར་ཆོས་
བཤད་པར་བྱ་སྟེ། ཁྱིམ་བདག་དྲག་ཤུལ་ཅན་གྱིས་ཞུས་པའི་མདོ་ལས། ཁྱིམ་ཞེས་བྱ་བ་འདི་
409



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
:*ནི། དགེ་བའི་རྩ་བ་རྣམས་འཇོམས་པར་བྱེད་པ། འབྱུང་བ་སུན་འབྱིན་པ། དགེ་བའི་སྡོང་པོ་
འགྱེལ་བར་བྱེད་པ་སྟེ། དེའི་ཚེ་ཁྱིམ་ཞེས་བྱའོ། །བྱང་ཆུབ་སེམས་དཔའ་ཁྱིམ་ན་གནས་ཏེ།
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པ་སངས་རྒྱས་པ་ནི། གང་
ཡང་མེད་དེ། དེ་དག་ཐམས་ཅད་ཀྱང་ཁྱིམ་གྱི་གནས་ནས་མངོན་པར་བྱུང་ནས། དགོན་པ་ལ་
སེམས། དགོན་པ་ལ་གཞོལ། དགོན་པར་སོང་ནས་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པར་སངས་རྒྱས་སོ། ། ཚོགས་དེ་ཡང་དག་པར་བསྒྲུབས་སོ། །
བདག་གིས་ཉི་མ་དུ་མར་གངྒཱའི་ཀླུང་གི་བྱེ་མ་སྙེད་ཀྱི་མཆོད་སྦྱིན་བྱས་ཏེ། བདོག་པ་ཐམས་
ཅད་ཡོངས་སུ་གཏོང་བ་བྱས་པ་དེ་དག་ཐམས་ཅད་ནི། ལེགས་པར་བཤད་པའི་ཆོས་འདུལ་བ་
ལ་རབ་ཏུ་འབྱུང་བའི་སེམས་ཀྱིས་ཟིལ་གྱིས་གནོན་ཏེ། ཞེས་དང་། ཆོ་འཕྲུལ་ཆེན་པོ་བསྟན་
པའི་མདོ་ལས། གང་དག་སྟོང་ཆེན་སེམས་ཅན་དེ་དག་ཀུན། །བྱང་ཆུབ་ཕྱིར་ནི་རབ་ཏུ་
ཞུགས་གྱུར་ཅིང་། །མ་ཞུམ་སེམས་ཀྱིས་བསྐལ་པར་རྫོགས་པར་ནི། །བུ་དང་ཆུང་མའི་སྦྱིན་པ་
བྱས་པ་བས། །གང་གིས་བྱང་ཆུབ་ཏུ་ནི་སེམས་བསྐྱེད་ནས། །དེ་བཞིན་གཤེགས་པའི་རྗེས་སུ་
བསླབ་པ་དང་། །རབ་བྱུང་སེམས་ཀྱིས་གོམ་པ་གཅིག་བོར་པ། །དེ་ནི་དེ་བས་བསོད་ནམས་
ཁྱད་པར་འཕགས། ། གང་དག་སྔོན་ཆད་བྱུང་བའི་སངས་རྒྱས་དང༌། ། གང་དག་མ་བྱོན་
འབྱུང་དང་བཞུགས་པ་རྣམས། །དེ་དག་སྐྱོན་མང་ཁབ་ནི་མ་སྤངས་པར། །བླ་མེད་བྱང་ཆུབ་
ཞི་བ་ཐོབ་པ་མེད། །རབ་བྱུང་དེ་བཞིན་གཤེགས་པ་ཐམས་ཅད་ཀྱིས། །རབ་ཏུ་སྟེན་ཅིང་
བསྔགས་ལ་བཀུར་བ་སྟེ། །གང་ཞིག་སངས་རྒྱས་ཀུན་ལ་མཆོད་འདོད་པ། །རྒྱལ་བའི་བསྟན་
ལ་རབ་བྱུང་གཟུང་བར་གྱིས། །འདོད་པ་དག་ནི་རབ་ཏུ་སྟེན་བྱེད་ཅིང་། །བུ་དང་ཆུང་མ་དག་
ལ་སྲེད་བསྐྱེད་ནས། །སྨད་པར་བྱ་བའི་ཁྱིམ་ལ་བསྟེན་པ་སྟེ། །བླ་མེད་བྱང་ཆུབ་དམ་པ་གཞར་
མི་འཐོབ། །གང་དག་འདོད་པ་ལྕི་སྐམ་མེ་བཞིན་སྤོང་། །བུ་དང་ཆུང་མ་དག་ལ་སྲིད་སྤངས་
ནས། །ཁྱིམ་གྱིས་སྐྲག་སྟེ་ཁྱིམ་ནས་སྔོན་བྱུང་བ། །དེ་དག་བྱང་ཆུབ་མཆོག་འདི་རྙེད་མི་
དཀའ། །གང་དག་ཁྱིམ་ན་གནས་པར་བྱེད་བཞིན་དུ། །བྱང་ཆུབ་དམ་པ་མཆོག་འདི་ཐོབ་པ་
ཡི། །སངས་རྒྱས་གང་ཡང་སྔོན་ཆད་མ་བྱུང་སྟེ། །མ་འོངས་པ་ནའང་མི་འབྱུང་གནས་པ་
མེད། །རྒྱལ་སྲིད་མཆིལ་མའི་ཐལ་བ་བཞིན་སྤངས་ནས། །དབེན་པ་འདོད་དེ་དགོན་པར་
གནས་བྱེད་པ། །ཉོན་མོངས་སྤངས་ནས་བདུད་ནི་བཅོམ་ནས་སུ། །བྱང་ཆུབ་རྡུལ་མེད་
410



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
འདུས་མ་བྱས་འཚང་རྒྱ། །དེ་བཞིན་དུ་སྦྱར་ཏེ། རབ་ཏུ་བྱུང་ནས་ཆོས་སྤྱོད་ཇི་འདྲ་བར། །
ཟས་དང་སྐོམ་དང་དེ་བཞིན་གོས་རྣམས་དང་། །མེ་ཏོག་སྤོས་དང་ཕྲེང་བ་རྣམས་ཀྱིས་ནི། །ཁྱུ་
མཆོག་རྒྱལ་ལ་བསྙེན་བཀུར་བྱས་མི་འགྱུར། །གང་ཞིག་བྱང་ཆུབ་རབ་ཏུ་འདོད་བྱེད་ཅིང་། །
འདུས་བྱས་ངན་ལས་ཡིད་འབྱུང་སེམས་ཅན་གྱི། །དོན་དུ་དགོན་པར་ཕྱོགས་ཏེ་གོམ་བདུན་
བོར། །འདི་ནི་དེ་བས་བསོད་ནམས་ཁྱད་པར་འཕགས། །ཞེས་འབྱུང་ངོ་། །འདུལ་བ་ལུང་
ལས། ཕན་ཡོན་ལྔ་མཐོང་བའི་མཁས་པས་རབ་ཏུ་བྱུང་བར་མོས་པར་འོས་ཏེ། ལྔ་ནི། རང་ཏེ
གི་དོན་མ་འདྲེས་པར་ཐོབ་པར་འགྱུར་བ་དང་། བྲན་དང་། མངག་གཞུག་དང་། བཀོལ་བ་
དང་། རང་དབང་མེད་ཅིང་དགའ་དགུར་འགྲོར་མེད་པ་དག་གིས་མཆོད་པ་དང་། བསྟོད་
པར་བྱ་བར་འགྱུར་བ་དང་། མྱ་ངན་ལས་འདས་པར་གྲུབ་པ་དང་། བདེ་བ་བླ་ན་མེད་པ་ཐོབ་
པ་དང་། མྱང་འདས་རེ་ཐོབ་པ་ལས་ཉམས་ཀྱང་ལྷར་སྐྱེ་བ་དང་། སངས་རྒྱས་ཀྱི་ཉན་ཐོས་
སྐྱེས་བུ་དམ་པ་ཡང་དག་པར་སོང་བ་མཆོག་རྣམས་ཀྱིས་རྣམ་གྲངས་དུ་མར་རབ་ཏུ་བྱུང་བར་
བསྔགས་པར་མཐོང་བའི་མཁས་པས་རབ་ཏུ་བྱུང་བར་མོས་པར་བྱ་བར་འོས་པ་ཉིད་ཅེས་
གསུངས། དེའི་དོན། ཐོགས་མེད་ཀྱིས་རབ་ཏུ་བྱུང་བའི་ཡོན་ཏན་ལྔ་ཇི་ལྟར་རིག་པར་བྱ་ཞེ་
ནི། གང་ཟག་རང་དབང་ཅན་རབ་ཏུ་བྱུང་ན། རྒྱལ་པོ་ལ་སོགས་པ་དང་ཐུན་མོང་བའི་ལོངས་
སྤྱོད་དག་སྤངས་ནས། དེ་དག་དང་ཐུན་མོང་མ་ཡིན་པའི་ཚུལ་ཁྲིམས་དག་ལ་གནས་པར་
འགྱུར་ཏེ། དེ་ནི་ཡོན་ཏན་དང་པོ་ཡིན་ནོ། །གང་ཟག་གཞན་གྱི་དབང་དུ་གྱུར་པ་རབ་ཏུ་བྱུང་
ན། གཞན་གྱི་དབང་དང་ཚིག་གི་འོག་ན་འདུག་པ་སྤངས་ནས། དབང་དང་ཚིག་འོག་ན་
འདུག་པ་ལ་རང་དབང་ཡོད་པ་ཁས་བླངས་པར་འགྱུར་ཏེ། དེ་ནི་ཡོན་ཏན་གཉིས་པ་ཡིན་
ནོ། །གང་ཟག་ཡོངས་སུ་སྨིན་པ་རབ་ཏུ་བྱུང་ན་གལ་ཏེ་ཀུན་ཏུ་སྦྱོར་བ་ལྷག་མ་མ་ལུས་ཤིང་
དུཁ་ཐམས་ཅད་ཀྱི་མཐར་ཕྱིན་པ་ཐོབ་པར་འགྱུར་བ་དེ་ནི་ཡོན་ཏན་གསུམ་པ་ཡིན་ནོ། །གལ་
ཏེ་ཀུན་ཏུ་སྦྱོར་བ་ལྷག་མ་དང་བཅས་ཤིང་ངན་སོང་བའི་སྡུག་བསྔལ་གྱི་མཐར་ཕྱིན་པ་རྗེས་སུ་
ཐོབ་པར་གྱུར་ན། དེའི་ཡོན་ཏན་བཞི་པ་ཡིན་ནོ། །གང་ཟག་ཡོངས་སུ་མ་སྨིན་པ་རབ་ཏུ་བྱུང་
ན། ཚེ་འདི་ལ་ཁྱིམ་གྱིས་གནོད་པ་དང་དུཁ་རྣམ་པ་དུ་མ་དག་ལས་ཡོངས་སུ་གྲོལ་ཞིང་། འདི་
ལྟ་སྟེ། ཕྱི་མ་ལ་རྒྱུད་ཡོངས་སུ་སྨིན་པར་འགྱུར་བའི་ཐར་པའི་ཆ་དང་མཐུན་པའི་དགེ་བའི་རྩ་བ་
རྣམ་པ་དུ་མ་དག་གསོག་པར་འགྱུར་ཏེ། དེ་ནི། ཡོན་ཏན་ལྔ་པ་ཡིན་ནོ། །ཞེས་གསུངས་པས་
411



༄༅།།དཔལ་ལྡན་ས་སྐྱ་པའི་གསུང་ར་བུ་རྒྱལ་ས་ཆེན་བཅོ་བརྒྱད་ལས། པོད་དང་པོ།
དེ་ལྟར་ཁྱིམ་ན་གནས་པའི་ཉེས་དམིགས་དང་། རབ་ཏུ་བྱུང་བའི་ཕན་ཡོན་ཤེས་པར་བྱས་ནས་
ངེས་འབྱུང་གི་བསམ་པས་རབ་ཏུ་འབྱུང་དགོས་ཏེ། སྨན་གཞི་ལས། རྒྱལ་པོ་ཆེན་པོ། འཇིག་
རྟེན་འདི་ཐམས་ཅད་ནི། དགའ་བ་ལས་ཉེ་བར་ཁྲིད་པ་ཡིན། འཇིག་རྟེན་འདི་ནི་རྗེས་སུ་འགྲོ་
བ་མེད་པས་སྐྱབས་མེད་པ་ཡིན། འཇིག་རྟེན་ཐམས་ཅད་བོར་ཏེ་འགྲོ་བར་འགྱུར་བས་བདོག་
པ་མེད་པ་ཡིན། འཇིག་རྟེན་འདི་ནི་ངོམ་མི་ཤེས་ཏེ། སྲིད་པ་ལ་ཁོལ་བས་ཆོག་མི་ཤེས་པས་
བདག་གིས་ཤེས་མཐོང་ཐོས་རྟོགས་ནས་སྐྲ་དང་ཁ་སྤུ་བྲེགས་ཏེ་གོས་ངུར་སྨྲིག་བགོས་ནས་དད་
པ་ཡང་དག་པ་ཁོ་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་ངོ་། །ཞེས་སོ། །ཁ་ཅིག །རབ་
བྱུང་འདི། བར་མ་དགེ་བ་ཡིན་པས་སྐྱབས་འགྲོ་དང་མྱང་འདས་ཀྱི་བསམ་པ་མི་དགོས་སོ། 
1 །
ཟེར་བ་ནི། མི་འཐད་དེ། རབ་ཏུ་བྱུང་བ་ནི། ཟག་བཅས་ཀྱི་དངོས་པོ་ཐམས་ཅད་ལ་མི་
དགའ་བས་དེ་སྤོང་བ་ལ་ངེས་པར་ཞུགས་པ་ཡིན། འཁོར་བ་ཐམས་ཅད་ལ་རྒྱབ་ཀྱིས་ཕྱོགས་
པས་མ་ལུས་པ་ཡོངས་སུ་དོར་བ་ཡིན། རབ་ཏུ་བྱུང་བའི་སྐད་དོད། དྲི་བྲ་ཛི་ཏ་ཞེས་པ་བྱིངས་
ལས། བྲི་ཛི་འདོར་བ་ལའོ། །ཞེས་འདོན་པས་མྱ་ངན་ལས་འདས་པ་ལ་བརྟེན་པ་མེད་པར་
ཟག་བཅས་སམ་འཁོར་བ་ཐམས་ཅད་འདོར་མི་ནུས་པས་མྱང་འདས་ཀྱི་བསམ་པ་བརྟན་པོ་
དགོས་ལ། སྐྱབས་འགྲོས་མྱ་ངན་ལས་འདས་པའི་བསམ་པ་བརྟན་པོ་སྒྲུབ་པར་བྱེད་པའི་ཕྱིར་
སྐྱབས་འགྲོ་རྩོམ་བྱེད་དུ་བྱས་ལ་བླང་ངོ། །འདིར་སྐྱབས་འགྲོའི་དོན་ལ་སྟོད་འདུལ་སྨད་འདུལ་
གཉིས་ཀས་སངས་རྒྱས་ལ་ལམ་སྟོན་པའི་སྟོན་པ་ཞུ། ཆོས་ལ་ལམ་ཞུ། དགེ་འདུན་ལ་ལམ་གྱི་
ཟླ་གྲོགས་ཞུ་བར་འཆད་པ་ནི། གཞན་གྱི་རྣམ་གཞག་འཆུགས་པ་སྟེ། གྲུབ་མཐའ་འདི་པའི་
ལུགས་ཀྱི་སྐྱབས་སུ་འགྲོ་ཡུལ་གྱི་ཆོས་ནི། མྱང་འདས་ཡིན་པས་ལམ་དུ་འགལ་བའི་ཕྱིར། དེས་
ན་ཆོས་ལ་སྐྱབས་སུ་སོང་བ་ནི། སྐྱབས་དངོས་ཞུ་བ་སྟེ། དེ་ཐོབ་ན། འཇིགས་པ་དང་དུཁ་
ཐམས་ཅད་ལས་སྐྱོབ་པའི་ཕྱིར། མདོ་རྒྱལ་མཚན་དམ་པ་ལས། འཇིགས་པས་ཉེན་པའི་མི་
རྣམས་ནི། ། ཕལ་ཆེར་རི་དང་ནགས་ཚལ་དང་། ། ལྗོན་ཤིང་སོགས་ལ་སྐྱབས་འགྲོ་སྟེ། །
སྐྱབས་ཏེ་མཆོག་གྱུར་མ་ཡིན་ཏེ། །སྐྱབས་དེ་ལ་ནི་བརྟེན་ནས་ཀྱང་། །དུཁ་ཀུན་ལས་གྲོལ་མི་
འགྱུར། །གང་ཚེ་གང་ཞིག་སངས་རྒྱས་དང་། །ཆོས་དང་དགེ་འདུན་ལ་སྐྱབས་སོང་། །སྐྱབས་
དེ་ལ་ནི་བརྟེན་ནས་ཀྱང་། །དུཁ་ཀུན་ལས་གྲོལ་བར་འགྱུར། །ཞེས་སོ། །འདིར་རྟགས་ཆ་
ལུགས་སྤོས་པ་བཞིན་དུ་མིང་ཡང་སྤོས་པ་ཡིན་པ་ལ། སྨད་འདུལ་བ་རྣམས་དགེ་བསྙེན་གྱི་Q
412



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
སྐབས་སུ་སྤོ། སྟོད་འདུལ་བ་རྣམས་འདིར་སྤྲོ་བས་དེ་ལེགས་སོ། །དེ་ལ་ད་ལྟ་བོད་ན། བོད་ཀྱི་
འདུལ་བའི་བཀའ་དང་བསྟན་བཅོས་ཀུན་ལས་མིང་བརྗེ་བར་བཤད་པ་མི་སྣང་ཡང་སོ་ཐར་གྱི་
འགྲེལ་པ་གླང་པོ་ཆེ་ཆུ་འཐུང་ལས་མིང་བརྗེ་བར་བཤད་ཅིང་། དེ་ལ་སྡེ་པའི་མིང་གི་མཐའ་ཅན་
དང། མཁན་པོའི་མིང་གི་མཐའ་ཅན་གཉིས་ལས། སྡེ་པའི་མིང་གི་མཐའ་ཅན་ནི། དགྲ་
བཅོམ་པས་བྱས་པའི་མིང་གི་ངེས་བརྗོད་ལས། བློ་གྲོས་ཞི་བ་འབྱུང་གནས་སྦས། ། དཔལ་
བཟང་གྲགས་པ་ཡོད་སྨྲའོ། །བཤེས་གཉེན་ཡེ་ཤེས་སྙིང་པོ་དང་། །བཟང་པོ་དགེ་འདུན་ཕལ་
ཆེན་ཡིན། །གནས་བརྟན་པ་ལ་གོ་ཆ་སྟེ། །སྡེ་དང་འཚོ་དང་སྐྱོང་བ་ཡིན། །མང་པོས་བཀུར་
ལ་ཚུལ་ཁྲིམས་དང་། །ཟླ་བ་སེངྒེ་སྦས་པ་ཡིན། །ཞེས་པས། ཐམས་ཅད་ཡོད་པར་སྨྲ་བའི་སྡེ་
པ་ལ། དང་པོའི་མཁན་པོའི་མིང་གི་མཐའ་ཅན་དཔལ་དང་འོད་དང༌། གྲགས་པ་དང་།
བཟང་པོ་སྟེ། བཞི་གང་རུང་གི་མཐའ་ཅན། ཕལ་ཆེན་སྡེ་པ་ལ། ཡེ་ཤེས་དང་། སྙིང་པོའི་
མཐའ་ཅན། གནས་བརྟན་པའི་སྡེ་པ་ལ། ལྷ་དང་ གོ་ཆའི་མཐའ་ཅན། ཀུན་གྱིས་བཀུར་
བའི་སྡེ་པ་ལ། ཟླ་བ་དང། ཚུལ་ཁྲིམས་ཀྱི་མཐའ་ཅན་ཞེས་གྲགས་ཤིང། བོད་ཀྱི་སད་མི་མི་
བདུན་པོ་སོགས་རྣམས་ལའང་མཁན་པོའི་མིང་གི་མཐའ་ཅན་དུ་ཡོད། དང་པོས་རྩ་བའི་སྡེ་པ་
བཞི་གང་ལས་རབ་ཏུ་བྱུང་རྟོགས་པའི་དགོས་པ་ཡོད་ཅིང་སྡེ་པ་མི་འདྲེས་པར་བྱེད། མཁན་
པོའི་མིང་གི་མཐའ་ཅན་གྱིས་མཁན་པོ་གང་ལས་རབ་ཏུ་བྱུང་རྟོགས་པའི་དགོས་པ་ཡོད་པས་
མིང་དེ་ལྟར་གདགས་ཞེས་བཤད་དོ། །ཞེས་བོད་ཀྱི་འདུལ་འཛིན་རྣམས་ལ་གྲགས་ལ། ཕལ་
ཆེན་སྡེ་པའི་ གཞུང་ནས་ཁྱིམ་པའི་མིང་སྤངས་ཏེ་ཚོགས་པའི་ཚུལ་གྱིས་དགེ་སློང་གི་མིང་
གདགས་པར་བྱ་བ་སྔོན་དུ་འགྲོ་བས་ཞེས་བཤད་པས་ན། བོད་ན་སྡེ་པ་འདྲི་བའི་དགག་བྱ་མེད་
པས་མཁན་པོའི་མིང་གི་མཐའ་ཅན་དུ་བརྗེས་ལ། མིང་བརྗེས་པ་བཞིན་དུ་དོན་བརྗེ་དགོས་
པས་སྟོན་པས་འཁོར་ལོས་བསྒྱུར་བའི་འབྱོར་པ་དང་ལྡན་པའི་ཁྱིམ་སྤངས་ནས་རབ་ཏུ་བྱུང་བའི་
རྗེས་སུ་བདག་ཀྱང་ཁྱིམ་དོན་ཆེ་ཆུང་སྤངས་པའི་རབ་བྱུང་བྱས་ལ་ཁྱིམ་པའི་རྟགས་ཆ་ལུགས་
སྤང་། རབ་ཏུ་བྱུང་བའི་རྟགས་ཆ་ལུགས་བླང་སྙམ་པའི་བསམ་པས་རྗེས་ཟློས་བྱེད་དུ་བཅུག་ལ་
མཁན་པོ་སོགས་སྔར་དང་འདྲ་ལ། བདུད་བཞི་བཅོམ་པ་དང་ལྡན་པས་བཅོམ་ལྡན་ནམ།
ཡང་ན། རང་དབང་དང་ནི་རབ་སྦྱངས་དང་། །གཟུགས་བཟང་བ་དང་གྲགས་པ་དང། །
དཔལ་དང་ཆེ་བ་ཉིད་ཚོགས་པ། །དྲུག་པོ་རྣམས་ལ་ལེགས་པར་བཤད། །ཅེས་གསུངས་པས།
413



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ལེགས་པ་དྲུག་དང་ལྡན་པས་བཅོམ་ལྡན་འདས། དངོས་པོ་ཐམས་ཅད་ཀྱི་ངོ་བོ་ཉིད་ཇི་ལྟ་བ་
དེ་བཞིན་དུ་གཤེགས་པ་དང་། སེམས་ཅན་འདུལ་བ་ཇི་ལྟ་བ་དེ་བཞིན་དུ་གཤེགས་པ་དང་།
ཉེས་པ་བག་ཆགས་དང་བཅས་པ་ཡང་མི་འབྱུང་བ་ཇི་ལྟ་བ་དེ་བཞིན་དུ་གཤེགས་པ་དང་། དེའི་
དང་པོས་སྨོན་ལམ་ཇི་ལྟར་གྱུར་པ་དེ་བཞིན་དུ་མཛད་པ་མ་ལུས་པ་མཛད་པར་གྱུར་པས་དེ་
བཞིན་གཤེགས་པ། འགྲོ་བ་མཐའ་དག་གིས་མཆོད་པར་འོས་པའི་ཕྱིར་དང་། ཡང་མི་སྐྱེ་བའི་
ཆོས་ཅན་ཡིན་པའི་ཕྱིར་དང་། ཉོན་མོངས་པ་བག་ཆགས་དང་བཅས་པའི་དགྲ་བཅོམ་པའི་
ཕྱིར་དགྲ་བཅོམ་པའོ། །མི་སླུ་བའི་མཁྱེན་པ་ཕྱིན་ཅི་མ་ལོག་པས་ཡང་དག་པར་ཤེས་བྱའི་དོན་
མ་ལུས་པ་མཐའ་དག་རྫོགས་པར་ཐུགས་སུ་ཆུད་ཅིང་། སངས་རྒྱས་པའི་སྐད་དོད། བུདྷ་ནི།
པདྨ་འདབ་མ་རྒྱས་པ་དང་། མི་གཉིད་སངས་པ་གཉིས་ལ་འཇུག་པ་བཞིན་དུ་མཁྱེན་པའི་མཐུ་
ཐོགས་པ་མེད་པའི་ཁ་ཕྱེ་བ་དང་ལྡན་པས། པདྨ་འདབ་མ་རྒྱས་པ་ལྟ་བུ་དང་། ཉོན་མོངས་པ་
ཅན་དང་། ཉོན་མོངས་པ་ཅན་མ་ཡིན་པའི་ཀུན་ཏུ་རྨོངས་པའི་གཉིད་དང་གཏན་དུ་བྲལ་བའི་
ཕྱིར་མི་གཉིད་སངས་པ་དང་འདྲ་བས་ན་སངས་རྒྱས། ཤཱཀྱ་ནི། གཞན་གྱིས་མི་ནུས་པའི་ལས་
བྱེད་པའི་ཕྱིར་ནུས་པ་ཞེས་བྱ་སྟེ། མང་པོས་བཀུར་བའི་རྒྱལ་རིགས་ཀྱི་རྒྱུད་དོ། །བྱང་ཆུབ་
སེམས་དཔར་གྱུར་པ་ན། གྲོང་ཁྱེར་དུ་གཤེགས་པའི་ཚེ་ཤཱཀྱ་གཏུམ་པོ་རྣམས་ཐུབ་པ་བཞིན་དུ་
འཁོད་པའི་ ཕྱིར་རམ། ཉོན་མོངས་པ་ཅན་གྱི་ཚིག་མི་གསུང་བའི་ ཕྱིར་ ཤཱཀྱ་ཐུབ་པ།
འཇིགས་པ་བཞིས་བསྙེངས་པ་མི་མངའ་བའི་ཕྱིར་སེངྒེ་བཞིན་བསྙེངས་པ་མི་མངའ་བ་སྟེ། མུ་
སྟེགས་ཀྱི་རི་དྭགས་ཀྱི་ཚོགས་སྐྲག་པར་མཛད་པས་ན། ཤཱཀྱ་སེངྒེ། ཤཱཀྱའི་རྒྱལ་པོ་གང་ཡིན་པ་
དེ་དག་གི་ནང་ནས་ཆོས་ཀྱི་རྗེ་ཡིན་པའི་ཕྱིར་གཙོ་བོ། དེ་རབ་ཏུ་བྱུང་བ་ནི། རབ་ཏུ་སྤངས་
པས་ན། རབ་ཏུ་བྱུང་བ་སྟེ། ཁྱིམ་གྱི་འབྱོར་པ་ཡོངས་སུ་སྤངས་ནས་དབུ་སྐྲ་དང་ཞལ་ཚོམ་
བྲེགས་ཏེ་ན་བཟའ་ངུར་སྨྲིག་བླངས་པའི་རྗེས་སུ་སྟེ། དེ་དང་འདྲ་བར་བདག་ཀྱང་རབ་ཏུ་
འབྱུང་བ་སྟེ། ཁྱིམ་སྤངས་ཏེ། ཁྱིམ་པའི་རྟགས་གོས་དཀར་པོ་གོན་པ་དང་སྐྲ་དང་ཁ་སྤུ་རིང་པོ་
འཇོག་པ་ལ་སོགས་པ་སྤོང་ངོ༌། །རབ་ཏུ་བྱུང་བའི་རྟགས་གོས་ངུར་སྨྲིག་གྱོན་པ་དང། སྐྲ་དང་
ཁ་སྤུ་རིང་པོ་མི་འཇོག་པར་བྲེག་པ་ལ་སོགས་པ་ཡང་དག་པར་ལེན་ཏོ། །དེ་བཞིན་དུ་ལན་
གཉིས་ལན་གསུམ་དུ་བཟླས། མཁན་པོས་ཐབས་ཡིན་ནོ་ཞེས་བརྗོད་པར་བྱ། རབ་ཏུ་བྱུང་
བས་ལེགས་སོ་ཞེས་བརྗོད་པར་བྱའོ། །ཁ་ཅིག །རབ་ཏུ་བྱུང་བའི་རྟགས་ཡང་དག་པར་ལེན་མི་
414



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
ངཏོ། །ཞེས་བྱ་བའི་སྔོན་དུ་བདག་དགེ་ཚུལ་དུ་མཁན་པོས་གཟུང་དུ་གསོལ། ཞེས་གདོན་ནོ། །
གང་པོ་ལ་མཇུག་ཏུ་བདག་དགེ་སྦྱོང་ལགས་པར་གཟུང་དུ་གསོལ། ཞེས་འདོན་ནོ། །དེ་ནི་མི་
རིགས་ཏེ། སློབ་དཔོན་གྱིས་འཕོག་པ་དོན་མེད་པར་ཐལ་ཏེ། སྡོམ་པ་སྐྱེས་པ་ལ་སླར་སྐྱེ་བ་
མེད་པའི་ཕྱིར་དང་། ཡང་དག་པར་བླངས་པ་ལ་ཡང་དག་པར་བླངས་པ་མི་འཐད་པའི་ཕྱིར་
དང་། སྔགས་ལས་ཀྱང་དེ་ལྟར་མི་འབྱུང་བའི་ཕྱིར་རོ། །ཁ་ཅིག །ཡང་དག་པར་ལེན་ཏོའི་
མཇུག་ཏུ་ཡང་དག་པར་འཇུག་པར་བགྱིའོ། །མཁན་པོ་དོན་གྱི་སླད་དུ་མཚན་ནས་སྨོས་ཏེ་ཚེ་
གེ་མོ་ཞེས་བགྱི་བས་སོ་ཞེས་འདོན་ཏེ། དེ་ནི། ལུང་ན་མེད་ཅིང་། འཕགས་པ་ཡོན་ཏན་འོད་
རྗེས་འབྲང་དང་བཅས་པས་བཀྲལ་བའི་གཞི་ཐམས་ཅད་ཡོད་སྨྲའི་འདུལ་བ་རྩ་བ་འགྲེལ་པ་
འགྲེལ་བཤད་བཅས་པ་ན་མེད་པའི་ཕྱིར་སྡེ་པ་གཞན་གྱི་གཞུང་འཆུགས་པ་ཡིན་ནོ། །འདུལ་
འཛིན་ཁ་ཅིག །མཁན་པོར་གསོལ་བའི་འོག་ཏུ་རབ་ཏུ་བྱུང་བར་བྱ་སྟེ། དཔེར་ན། དགེ་ཚུལ་
ཉིད་རབ་ཏུ་བྱུང་བ་ཁོ་ན་ལ་བྱེད་པ་བཞིན། སྐྲ་དང་ཁ་སྤུ་བྲེག་པ་དང་། གོས་སྦྱིན་པ་དང་།
བསྐོན་པ་རྣམས་རབ་བྱུང་ཁོ་ནའི་ཚུལ་ཡིན་པས། ཐོག་མར་རབ་ཏུ་བྱུང་ནས་དེ་ནས་སྐྲ་དང་ཁ་
སྤུ་བྲེག་པ་སོགས་བྱའོ། །ཞེས་ཟེར་རོ། །རུང་བའི་སྒྲ་ནི། ལུགས་ཐ་དད་པར་རྟོགས་པའི་དོན་
ཡིན་གྱི། རིགས་པར་སྟོན་པའི་དོན་ནི་མ་ཡིན་ཏེ། རུང་བའི་སྒྲ་ནི། འདོད་པ་རྣམ་པར་བརྟག་
པའི་དོན་དུའོ། །ཞེས་བཤད་པའི་ཕྱིར་དང་། གཙུག་ཕུད་བཞག་པ་དང་། མཚན་བརྟག་པ་
དོན་མེད་པའི་ཕྱིར་རོ། །ཆོས་གོས་གསུམ་བྱིན་གྱིས་བརླབ་པ་བསྙེན་པར་རྫོགས་པའི་རྟགས་
ཡིན་ཡང་སླར་བྱིན་གྱིས་བརླབས་ནས་སྟེར་བའི་ཕྱིར་རྒྱུ་མཚན་ཡང་མ་ངེས་སོ། །དེ་ལྟར་རབ་
ཏུ་བྱུང་ནས་ཁྱིམ་པའི་རྟགས་སྤོང་བར་སྨྲས་པས་དེ་ཉམས་པའི་ཕྱོགས་མཐུན་དཀར་པོ་དང་།
ཁ་ཚར་ཅན་དང་། ཐམས་ཅད་ཁ་དོག་གཅིག་པ་དང་། ཚོན་ཆེན་དང་། སྐྲ་དང་ཁ་སྤུ་རིང་པོ་
འཇོག་པ་དང༌། བྲེག་པའི་ཕྱོགས་མ་ཡིན་པ་བྲེག་པ་དང་། ཁུར་འཁུར་བ་ལ་སོགས་ཁྱིམ་པའི་
སྤྱོད་ལམ་སྤོང་བ་དང་། རབ་ཏུ་བྱུང་བའི་རྟགས་ལེན་པར་ཁས་བླངས་པ་དེ་ཉམས་པའི་ཕྱོགས་
མཐུན། མུ་སྟེགས་ཀྱི་རྟགས་སྤྱོད་ལམ་བརྟུལ་ཞུགས་དང་དཀའ་ཐུབ་རྣམས་སྤངས་ནས་རབ་
ཏུ་བྱུང་བའི་གཙང་སྦྲ་དང་ཆ་བྱད་དང་བརྟུལ་ཞུགས་ལ་གནས་པར་བྱའོ། །མཁན་པོས་རབ་ཏུ་
བྱུང་བ་བསྒྲུབས་ཟིན་པ་དེའི་འོག་ཏུ་དགེ་ཚུལ་ཉིད་དུ་ཉེ་བར་སྒྲུབ་པར་བྱེད་པ་ཞེས་པ་ནི། གང་
གིས་དེ་ལ་དགེ་ཚུལ་གྱི་སྡོམ་པ་སྦྱིན་པར་བྱེད་པ་སྟེ། དགེ་ཚུལ་ཉིད་དུ་ཉེ་བར་སྒྲུབ་པའི་ངང་ཚུལ་
415



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
གང་ལ་ཡོད་པ་སྟེ། གསོལ་བཞིའི་ལས་ཀྱིས་བསྙེན་པར་རྫོགས་པ་དགེ་སློང་གི་སྡོམ་པ་རྣམ་དག་
དང་ལྡན་པ། རབ་བྱུང་ཞུ་བའི་སྐབས་སུ་བསྟན་པའི་ཆོས་བཅུ་ལྡན་ལས་རབ་བྱུང་ཞུ་བའི་ཆོ་ག་
ལ་མཁས་པ་ཞེས་པའི་དོད་པོར་དགེ་ཚུལ་དུ་སྒྲུབ་པའི་ཆོ་ག་ལ་མཁས་པ་ཞེས་བརྗེས་པ། བཅུ་
ལྡན་ལ་དགེ་སློང་ཆེ་གེ་མོས་ཚེ་དང་ལྡན་པ་མིང་འདི་ཞེས་བྱ་བ་དགེ་ཚུལ་ཉིད་དུ་ཉེ་བར་སྒྲུབས་
ཤིག་ཅེས་གཏད་པར་བྱའོ་སྟེ། སྦྱིན་པར་བྱའོ། །འོ་ན། འདི་མཁན་པོ་རང་གིས་བྱར་མི་རུང་
ངམ་ཞེ་ན། འདིའི་དཔྱད་པ་འདུལ་བའི་བཀའ་དང་བསྟན་བཅོས་རྒྱ་གཞུང་རྣམས་ནས་གསལ་
བར་མི་འབྱུང་། བོད་ཀྱི་འདུལ་འཛིན་ཁ་ཅིག །འགྲེལ་པར། དགེ་ཚུལ་ནི། གཞན་ལ་ཐོབ་པ་
ཁོ་ན་ཡིན་པས་ཞེས་མི་ལྡན་རྣམ་གཅོད་ཀྱིས་གསུངས་པའི་ཕྱིར་མཁན་པོ་རང་གིས་བྱས་ཀྱང་སྐྱེ་
མོད་ཀྱི། དགེ་ཚུལ་ནི། གཞོན་ནུ་ལ་བྱེད་པ་ཤས་ཆེ་བས་ཕ་མ་གཉིས་ཀྱིས་བུ་ཚ་སྐྱོང་བ་བཞིན་
དུ་མཁན་སློབ་གཉིས་ཀྱིས་བསྐྱང་བའི་ཕྱིར་དང་། ཕ་མ་དང་བྲལ་ལོ་སྙམ་པའི་ཡིད་བསྲིང་བའི་
ཕྱིར་རོ། །ཞེས་ཐར་རོ། །གང་ལ་གཏད་པ་དེས་ཀྱང་གཏོད་པར་བྱེད་པའི་མཁན་པོ་ལ། ཅི།
ཚེ་དང་ལྡན་པ་འདིའི་བར་ཆད་ཀྱི་ཆོས་རྣམས་ཡོངས་སུ་དག་གམ་སྟེ། བར་ཆད་མེད་དམ་ཞེས་
དེ་ལ་དྲིས་ནས་དག་གོ །ཞེས་ཟེར་ན། དེའི་ཚེ་འདི་ཡོངས་སུ་དག་པ་ཡིན་པས་སྐྱབས་སུ་འགྲོ་
བ་དང་དགེ་ཚུལ་ཉིད་དུ་ཁས་བླང་བའི་ཆོ་ག་འོག་ནས་འབྱུང་བས་དགེ་ཚུལ་ཉིད་དུ་ཉེ་བར་
བསྒྲུབ་པར་བྱའི། མ་དག་ན་མི་བྱའོ། །ཆོ་གའི་གོ་རིམ་འདི་ལྟར་དགེ་ཚུལ་དུ་ཉེ་བར་བསྒྲུབ་
པར་བྱ་སྟེ། དང་པོར་སྟོན་པ་ལ་ཕྱག་འཚལ་དུ་གཞུག །དེའི་འོག་ཏུ་སློབ་དཔོན་ལ་ཞེས་པ།
ད་རུང་སློབ་དཔོན་དུ་མ་གྱུར་ཀྱང་སློབ་དཔོན་གྱི་སྟ་གོན་ཏུ་གནས་པ་ཡིན་པས་དེ་ལ་ཕྱག་འཚལ་
དུ་གཞུག་སྟེ། སློབ་དཔོན་ནི། སཾ་ཀྲྀ་ཏའི་སྐད་ལ་ཨཱཙརྱ་ཞེས་པ་ལ་ཡི་གེ་ཕྱིས་བསྣན་གྱི་ངེས་
ཚིག་གིས་ཨཱ་ཙ་ར་ཀུན་ཏུ་སྤྱོད་པ། དན་ཡ་ཏི་སྟོན་པར་བྱེད་དོ། །ཞེས་པ་སྟེ། དགག་སྒྲུབ་
གནང་གསུམ་གྱིས་བསྡུས་པའི་བསླབ་པ་ཀུན་ཏུ་སྤྱོད་པའི་ཆོས་སྟོན་པར་བྱེད་པས་ན། སློབ་
དཔོན། ཨཱཏྨ་བདག་ཉིད། ཨཱརྱ་འཕགས་པ། ཡོ་ག་སྦྱོར་བ་སྟེ། བདག་ཉིད་འཕགས་པའི་
ལམ་ལ་ཞུགས་ཤིང་སྤྱད་ནས་གཞན་འཕགས་པའི་ལམ་ལ་སྦྱོར་བར་བྱེད་པ་སློབ་དཔོན་ནོ། །
མདུན་དུ་སོགས་སྔར་དང་འདྲའོ། །བསྒྲུབ་བྱ་མཚན་ཉིད་དང་ལྡན་པ་ལ། གཞུང་ནས་འབྱུང་
བའི་ཆོ་ག་བཞིན་བརྗོད་པས་ཀྱང་སྡོམ་པ་སྐྱེ་མོད་ཀྱི། མྱང་འདས་ཀྱི་བསམ་པ་བརྟན་པོ་བསྐྱེད་
པ་དང་། ཐོབ་པར་ངེས་པའི་བསམ་པ་བསྐྱེད་པའི་ཕྱིར་གདམས་ངག་ཅུང་ཟད་བརྡ་སྤྲད་ནས་
416



༄༅ །ལས་བརྒྱ་རྩ་གཅིག་པའི་རྣམ་པར་བཤད་པ།
འབོགས་པའི་ཕྱག་ལེན་བཞིན་བཤད་ན། དགེ་ཚུལ་གྱི་སྡོམ་པ་སྐྱེ་བ་ལ། དགག་པའི་ཚུལ་གྱིས་
འགལ་རྐྱེན་བར་ཆད། སྐྱེ་བ་དང་། གནས་པ་དང་། ཁྱད་པར་དུ་འགྱུར་བ་དང་། མཛེས་
པའི་བར་ཆད་བཞི་མེད་པ་དང། སྒྲུབ་པའི་ཚུལ་གྱིས་ཡུལ་དང་། རྒྱུད་དང་། རྟགས་དང་།
བསམ་པ་དང་། ཆོ་ག་སྟེ། མཐུན་རྐྱེན་ལྔ་ཚང་དགོས་པ་ལ། ཡུལ་ལ། སྐྱབས་སུ་འགྲོ་ཡུལ།
དཀོན་མཆོག་གསུམ་སྔར་བཤད་པ་བཞིན་དུ་བསྒྲུབ་བྱའི་བློ་ཡུལ་དུ་གྱུར་པ་དང་། དེ་མཚོན་
བྱེད་སངས་རྒྱས་ཀྱི་སྐུ་གཟུགས་དང་། ཆོས་སངས་རྒྱས་ཀྱི་བསྟན་པ་གནས་པ་ནི། མེད་ཁ་མེད་
དུ་དགོས་པ་ཡིན། དགེ་འདུན་རབ་བྱུང་ཞུ་བའི་དུས་སུ་དགེ་འདུན་དུ་ལོངས་ན་ཕུན་སུམ་
ཚོགས་པའི་ཡན་ལག་ཡིན། མེད་ཁ་མེད་མ་ཡིན་ཏེ། དགེ་ཚུལ་གྱི་སྡོམ་པ་གང་ཟག་ལས་སྐྱེ་
བར་གསུངས་པའི་ཕྱིར། མཁན་པོ་སྔར་དང་འདྲ། སློབ་དཔོན་དགེ་ཚུལ་གྱི་སྡོམ་པ་སྦྱིན་པའི་
ཆོ་ག་ལ་མཁས་པ་ཞེས་སོ། །གཞན་སྔར་བཞིན། རྒྱུད་ལ་ཚོགས་སུ་མ་ཚང་བ་སྟེ། གསུམ་མན་
ཆད་ཡིན་པ། དགེ་ཚུལ་གྱི་སྡོམ་ལྡན་མིན་པ། ཉེས་མེད་ཀྱི་སྡོམ་པ་སྐྱེ་བ་ལ་ཚིགས་སྔ་མ་དགེ་
བསྙེན་དང་རབ་བྱུང་ཐོབ་པ་མ་ཉམས་པའོ། །ཁ་ཅིག ། གླིང་གསུམ་གང་རུང་དུ་སྐྱེས་པ།
སྐྱེས་པའི་མཚན་དང་ལྡན་པ། ལུས་དངོས་པོའམ་བསམ་པའི་སྒོ་ནས་ནར་སོན་པ་དགོས་ཟེར་
ཏེ། དེ་རྣམས་ཐམས་ཅད་འགལ་རྐྱེན་བར་ཆད་སྤངས་པའི་ནང་དུ་འདུས་པས་ལོགས་སུ་མི་
དགོས་སོ། །བསམ་པའི་རྐྱེན་ལ་སྤྱིར་བསམ་པ་རང་བཞིན་དུ་གནས་པ་ཞིག་དགོས་ཏེ། སྒྲེན་
མོ་དང་། འཁྲུགས་པ་དང་། མཚན་དུག་མ་ལ་མི་སྐྱེའོ། །ཞེས་བཤད་དོ། །
དེ་ཡང་གསོལ་བ་འདེབས་པའི་དུས་ན་ཡིན་གྱི། ཐམས་ཅད་དུ་དགོས་པའི་ངེས་པ་མེད་
དོ། །ངེས་པར་འབྱུང་བའི་ཚུལ་ཁྲིམས་ཀྱི་དབང་དུ་བྱས་ཏེ་ཞེས་གསུངས་པས་མྱང་འདས་ཀྱི་
བསམ་པ་བརྟན་པོས་ཟིན་པ་དགོས་ཏེ། འཁོར་བའི་སྐྱོན་རིག་ནས་སྤང་བར་འདོད། མྱ་ངན་
ལས་འདས་པའི་ཡོན་ཏན་རིག་ནས་ཐོབ་པར་འདོད་པ་དགོས་ལ། འཁོར་བའི་ཉེས་དམིགས་
ཀྱི་དབང་དུ་བྱས་ནས་དྲན་པ་ཉེར་གཞག་ལས། སེམས་ཅན་དམྱལ་བ་དམྱལ་མེས་ཉམས། །
ཡི་དྭགས་བཀྲེས་ཤིང་སྐོམ་པས་ཉམས། །དུད་འགྲོ་གཅིག་ལ་གཅིག་ཟས་ཉམས། །མི་དག་
འཚོ་བ་ཐུང་བས་ཉམས། །ལྷ་དག་བག་མེད་པ་ཡིས་ཉམས། །འཁོར་བ་ཁབ་ཀྱི་རྩེ་ཙམ་ལ། །
བདེ་བ་ནམ་ཡང་ཡོད་མ་ཡིན། །ཞེས་གསུངས་ཤིང་། རྒྱུད་བླ་ལས། མི་གཙང་བ་ལ་དྲི་ཞིམ་
མེད་བཞིན་འགྲོ་ལྔ་དག་ན་བདེ་བ་མེད། །ཅེས་གསུངས་ལ། འཁོར་བའི་དུཁ་རྒྱུ་འབྲས་ལས་
417



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
གྲོལ་བ་ནི། མྱ་ངན་ལས་འདས་པ་ཡིན་ལ། དེ་ལ་ཐ་མ་ཉན་ཐོས་ཀྱི་མྱང་འདས། འབྲིང་རང་
སངས་རྒྱས་ཀྱི་མྱང་འདས། རབ་རྫོགས་པའི་སངས་རྒྱས་ཀྱི་མི་གནས་པའི་མྱང་འདས་གསུམ་
གང་རུང་གཅིག་ཐོབ་པར་འདོད་པས་མྱང་འདས་ཀྱི་གོ་ཆོད་དོ། །ཁ་ཅིག །འདི་སོ་སོ་ཐར་
པའི་སྡོམ་པ་ཡིན་པས། ཐེག་དམན་གྱི་མྱང་འདས་ཐོབ་འདོད་དགོས་ཀྱི། རྫོགས་པའི་བྱང་
ཆུབ་ཏུ་སེམས་བསྐྱེད་པས་བླང་དུ་མི་རུང་ཞེས་ཟེར་བ་ནི། བབ་ཅོལ་ཏེ། མཛོད་ཀྱི་མདོ་སྦྱོར་གྱི་
ཊཱིཀྐར། བླ་ན་མེད་པའི་བྱང་ཆུབ་ཏུ་སེམས་བསྐྱེད་ཅིང་རབ་ཏུ་བྱུང་ངོ་། །ཞེས་ལུང་དུ་དྲངས་
པའི་ཕྱིར་དང། སུམ་བརྒྱ་པར། རྫོགས་པའི་བྱང་ཆུབ་དཔལ་ནོད་དབང་བསྐུར་ཡིན། །ཞེས་
དང་། འོད་ལྡན་དུ། རྫོགས་པའི་བྱང་ཆུབ་ཉིད་དཔལ་ཡིན་ཏེ། ཆོས་ཀྱི་རྒྱལ་པོ་མཛད་པའི་རྒྱུ་
ཡིན་པའི་ཕྱིར་རོ། །དེ་ཐོབ་པར་བྱེད་པའི་ཕྱིར་དབང་བསྐུར་བ་ཡིན་ཏེ། ཞེས་གསུངས་པའི་
ཕྱིར་དང་། སློབ་མ་ལ་ཕན་པ་ལས། གང་གི་ཕྱིར་དགེ་ཚུལ་ལ་སྡོམ་པ་སྦྱིན་པས་སངས་རྒྱས་པ་
ཉིད་ཀྱི་ཆེད་དུ་དབང་བསྐུར་བ་ཡིན་ནོ། །བྱང་ཆུབ་རྣམ་པ་གསུམ་གྱི་ཕྱིར་དབང་བསྐུར་བ་མ་
ཡིན་ནམ། དེ་ཇི་ལྟར་ན། རྫོགས་པའི་བྱང་ཆུབ་དང་ཞེས་བྱ་བ་ལ་སོགས་པ་སྨོས་ཤེ་ན། དེ་ལ་
ཉེས་པ་མེད་དེ། གང་གི་ཕྱིར་གཙོ་བོའི་རྒྱུ་ཉིད་དུ་བསྟན་པས་བྱང་ཆུབ་གཞན་དག་གི་རྒྱུ་ཉིད་དུ་
ཡང་བཤད་པར་འགྱུར་རོ། །ཞེས་སོ། ། ལྔ་བཅུ་པ་ལས་ཀྱང་། བྱང་ཆུབ་དམ་པ་ཐོབ་པར་
འགྱུར་ཞེས་དམ་པའི་སྒྲས་སངས་རྒྱས་ཐོབ་པར་བཤད་པ་དང་འགལ་བའི་ཕྱིར་རོ། །དེ་ལྟ་མ་
ཡིན་ན། བྱང་ཆུབ་སེམས་དཔའ་སོ་ཐར་གྱི་སྡོམ་པ་བླངས་པ་ན། བྱང་སེམས་ཀྱི་སེམས་བསྐྱེད་
དང་སྡོམ་པ་གཉིས་ཀ་བཏང་བར་ཐལ་བའི་ཕྱིར་རོ། །འདིར་ཁ་ཅིག །ཆོ་ག་ཐད་སོ་ལས་
བསམ་པ་ཡར་འཕེན་པ་བྱ་ཞེས་ཏེ། སོ་ཐར་གྱི་སྐབས་སུ་སེམས་བསྐྱེད་མ་བཤད་པ་སྐད་དུ་ཟེར་
བ་ཡང་བཀག་པར་བལྟའོ། །མི་ནོད་ན་བྱིན་པ་མ་ཡིན་ནོ། །ཞེས་བཤད་པས་བསམ་པ་ཐག་པ་
ནས་ལེན་འདོད་དགོས། དེ་ཡང་སྡོམ་པ་མ་ཐོབ་བར་དུ་རིགས་མ་ལོག་པ་དགོས་ཏེ། སྐྱེ་བའི་
ཚེ་ཉིད་ན་ཕུལ་ལམ་ཉམས་ན་མི་སྐྱེའོ་ཞེས་པས་སོ། །དེ་དགེ་སློང་མ་ཡིན་པར་ཤེས་ན་མི་
སྐྱེའོ། །དེ་ཕྱིར་སྤོང་བ་ལ་ཡང་མི་སྐྱེའོ། ། ཞེས་སོགས་གསུངས་པའི་ཕྱིར། མི་མཐུན་པའི་
སེམས་མ་སྐྱེས་པ་དང་། མཇུག་ཏུ་དགེ་ཚུལ་གྱི་སྡོམ་པ་ཐོབ་པར་ཤེས་པ་དགོས་ཏེ། གླེན་པ་
ལུག་ལྟ་བུ་ལ་མི་སྐྱེ་བའི་ཕྱིར་རོ། །སེམས་ཅན་དང་ཡུལ་དང་། དུས་དང་། ཚེ་ངེས་པ་བཞི་
དང་བྲལ་བ་དགོས་ལ། དགེ་ཚུལ་གྱི་སྡོམ་པ་ནི། ཡན་ལག་ངེས་པ་མཛོད་འགྲེལ་དུ་གསུངས་
418



༄༅།།ལས་བརྒྱ་རྩ་གཅིག་གི་རྣམ་པར་བཤད་ང༌།
པས་ཡན་ལག་ངེས་པ་དང་བྲལ་བ་མི་དགོས་ནའང་། འཁོར་རང་གི་ཡན་ལག་བཅུ་པོའི་ནང་
ནས་འདི་བསྲུང་འདི་མི་བསྲུང་སྙམ་པའི་ངེས་པ་མེད་པ་ཞིག་དགོས་སོ། །མཛོད་འགྲེལ་ལས།
རྣམ་པ་བརྒྱུད་མ་གཏོགས་པ། ཞེས་སོགས་སོ་ཐར་གྱི་སྡོམ་པ་རིགས་བརྒྱད་ལ། རང་རང་གི་
ཡན་ལག་མ་ཚང་བར་སྡོམ་པ་ཐོབ་པ་མེད་པར་བཤད་པའི་ཕྱིར་རོ། །རྟགས་ལ། ལུས་ཀྱི་བྱི་
བྱད་ཀྱི་རྟགས་སྐྲ་དང་ཁ་སྤུ་བྲེག་ཅིང་བྲེག་ཏུ་མ་གནང་བའི་ཕྱོགས་མ་བྲེགས་པ། ཁྲུས་བྱས་པ།
གོས་ཀྱི་རྟགས་བླ་གོས་མཐང་གོས་རུང་བ། ཚད་ལྡན་མཁན་པོས་ གནང་ཞིང་བསྐོན་པ།
གདིང་བ་ཆུ་ཚགས་རུང་བ། ཚད་ལྡན་མཁན་པོས་གནང་བ། སྣོད་སྤྱད་ལྷུང་བཟེད། རུང་བ།
ཚད་ལྡན་མཁན་པོས་གནང་བ། མདོར་ན། རབ་ཏུ་བྱུང་བའི་རྟགས་ཆ་ལུགས་དང་ལྡན།
ཁྱིམ་པ་དང་མུ་སྟེགས་ཀྱི་རྟགས་ཆ་ལུགས་དང་མི་ལྡན་པ་ཞིག་དགོས་ཏེ། ཁྱིམ་པ་དང་། མུ་
སྟེགས་ཅན་གྱི་རྒྱལ་མཚན་ཅན་ལ་ཡང་མི་སྐྱེའོ། །ཞེས་སོ། ། ཆོ་ག་ལ། སྦྱོར་དངོས་མཇུག་
གསུམ་གྱི་སྦྱོར་བ་གོང་དུ་སོང་། དངོས་གཞི་སྐྱབས་འགྲོ་རྩོམ་བྱེད་དུ་བྱས་ནས་དགེ་ཚུལ་དུ་ཁས་
བླངས་པ་ལན་གསུམ་བྱས་པའི་མཇུག་ཏུ་སྐྱེ་བ་ཡིན་ཞེས་བརྡ་སྤྲད་ལ། རྗེས་ཟློས་བྱེད་དུ་གཞུག
།བཙུན་པ་ཞེས་པ། སྔར་སློབ་དཔོན་མིན་པའི་དབང་དུ་བྱས་པ་སྟེ། ཡིན་ན། མཁན་པོའམ་
སློབ་དཔོན་ཞེས་བརྗོད་དགོས་པར་ཤེས་པར་བྱའོ། །ཚིག་གི་དོན་གཞན་སྔར་དང་འདྲ་ལ།
དགེ་ཚུལ་དུ་ཞེས་བྱ་བ་ནི། སཾ་སྐྲ་ཏའི་སྐད་ལ། ཤྲ་མ་ཎེ་ར་ཞེས་པ་སྟེ། ཤྲ་མ་ཎ་ངལ་བར་བྱེད་
པའམ། དུབ་པ་ལ་འཇུག །ཁ་ཏོན་དང་ཀློག་པ་ལ་སོགས་པས་ངལ་ཞིང་དུབ་པར་བྱེད་པ་སྟེ།
དགེ་བའི་ཕྱོགས་ལ་བརྟུན་པས་ནན་ཏན་དུ་བྱེད་ཅིང་བརྩོན་པར་བྱེད་པས་དགེ་ཚུལ་ཏེ།
འགྱུར་གཞན་དུ་དགེ་སློང་ཞེས་བསྒྱུར་བའང་དེ་ཉིད་ཡིན་ཏེ། སྤང་བྱ་ཡན་ལག་བཅུ་སྤོང་བར་
བྱེད་པར་གཟུང་དུ་གསོལ་ཞེས་པའོ། །འདིར། སྐྱབས་འགྲོ་རེ་རེའི་མགོར་ཇི་སྲིད་འཚོའི་བར་
དུ་ཞེས་བཅུག་པ་དང་། གྲོལ་བ་རྐང་གཉིས་རྣམས་ཀྱི་མཆོག །ཞི་བ་འདོད་ཆགས་དང་བྲལ་བ་
རྣམས་ཀྱི་མཆོག །དུལ་བ་ཚོགས་རྣམས་ཀྱི་མཆོག །ཅེས་དང། གཟུང་དུ་གསོལ་གྱི་རྗེས་ལ་
དོན་གྱི་སླད་དུ་མཁན་པོའི་མཚན་ནས་སྨོས་ཏེ། མཁན་པོ་མིང་འདི་ཞེས་བགྱི་བས་སོ། །ཞེས་
འབྱུང་བ་ནི། སྡེ་པ་གཞན་གྱི་ལུགས་ཡིན་གྱི། གཞི་ཐམས་ཅད་ཡོད་སྨྲའི་གཞུང་། ཡོན་ཏན་
འོད་རྗེས་འབྲང་དང་བཅས་པའི་ལུགས་ལ་མེད་དོ། །ཚིག་གསུམ་པ་ལ་སློབ་དཔོན་གྱིས་ཞེས་པ་
ནི། སླར་མཁན་སློབ་མིན་པའི་དབང་དུ་བྱས་ཀྱི། ཡིན་ན། མཁན་སློབ་ནས་བརྗོད་དགོས་པ་
419



༄༅།།དཔལ་ལྡན་ས་སྐྱ་པའི་གསུང་རཱ་གྲགས་ཆེན་བཅོ་བརྒྱུད་ལས། པོད་དང་པོ།
སྔར་བསྟན་པ་བཞིན་ནོ། ། དགེ་ཚུལ་གྱི་སྡོམ་པ་སྦྱིན་པ་དེའི་འོག་ཏུ་སློབ་དཔོན་སྟན་ལས་
ལངས་ཏེ། གྲིབ་ཚོད་འཇལ་དུ་འགྲོ་བ་ལ་སོགས་པ་མི་རིགས་པའི་ཕྱིར། སློབ་དཔོན་མ་ཡིན་
དགེ་སློང་གཞན་གང་ཡང་རུང་བ་ཞིག་གིས་གྲིབ་ཚོད་གཞལ་བར་བྱ་ཞིང་སྐྱེས་བུ་དང་། རྩ་བ་
དང་། ཉིན་མཚན་གྱི་ཆ་དང་དུས་ཚོད་ཀྱང་དགེ་སློང་གི་སྐབས་བཞིན་དུ་བརྗོད་པར་བྱའོ། །
དེའི་འོག་ཏུ་དགེ་ཚུལ་གྱིས་སློབ་པར་བྱེད་པས་ན། བསླབ་པ། བསླབ་པར་བྱ་བའི་དངོས་པོ་
ཡིན་པས་ན། གཞི། དེ་ནི་བཅུ་ལས། དང་པོ་ལྔ་དགེ་བསྙེན་དང་ཐུན་མོང་བ་ཡིན་པ་པ་ལས་
ཁྱད་པར། དགེ་བསྙེན་གྱིས་ལོག་གཡེམ་སྤོང་ལ། དགེ་ཚུལ་གྱིས་མི་ཚངས་པར་སྤྱོད་པ་སྤོང་བ་
ཡིན། ལྔ་ནི། དགེ་ཚུལ་གྱི་ཐུན་མོང་མ་ཡིན་པ་སྟེ། ལུས་དང་ངག་གི་འགྱུར་བ་རྒོད་པར་བྱས་
པའི་གླུ་ལེན་པ་དང་། གར་བྱེད་པ་དང་། རོལ་མོའི་སྒྲ་བྱེད་པ་སྤངས་པ་ནི། བསླབ་པའི་གཞི་
གཅིག་སྟེ། རྒོད་བག་གི་རང་བཞིན་ཡིན་པའི་ཕྱིར་རོ། །མེ་ཏོག་ལ་སོགས་པའི་ཕྲེང་བ་དང་།
སྤོས་དྲི་ཞིམ་པོ་དག་གིས་ལུས་ཐམས་ཅད་ལ་ཉུག་པ་སྟེ། བྱུག་པར་བྱེད་པ་དང་། མགུལ་རྒྱན་
དང་། གདུ་བུ་རྒྱན་ཅན་དང་། དཔུང་རྒྱན་ལ་སོགས་པའི་རྒྱུན་ཐོགས་པ་དང་། གུར་གུམ་
དང་། ག་བུར་ལ་སོགས་པས་རང་གི་ལུས་ལ་རི་མོར་བྱེད་པའམ། ལུས་དྲི་བཟང་པོའི་ཚོན་གྱིས་
དྲིལ་ཕྱིས་བྱས་པ་ནི། ཁ་དོག་བཅང་བ་སྟེ། དེ་དག་སྤོང་བ་བསླབ་གཞི་གཉིས་པ་སྟེ། རྒྱགས་
པ་བསྐྱེད་པའི་ཕྱིར་རོ། །ཁྲི་སྟན་ཁྲུ་ཚད་དམ། པུས་མོའི་ཚད་ལས་ལྷག་པའི་མཐོན་པོ་དང།
ཁྲི་སྟན་དབྱིག་དང་། གསེར་ལ་སོགས་པ་ལས་བྱས་པའམ་རིན་པོ་ཆེས་སྨྲས་པ་ཆེན་པོ་ལ་འོས་
པ་སྤོང་བ་ནི། གསུམ་པ་སྟེ། འདོད་ཞེན་ཆེ་བའི་ཕྱིར་རོ། །དུས་མ་ཡིན་པའི་ཁ་ཟས་སྤོང་བ་
ནི། བཞི་པ་སྟེ། བརྟུལ་ཞུགས་ཀྱི་ངོ་བོ་ཉིད་ཡིན་པའི་ཕྱིར་རོ། །གསེར་དངུལ་གྱི་གསེར་ནི།
ས་ལེ་སྦྲམ་ཡིན་ལ། དངུལ་ནི། དངུལ་ཡིན་ལ། དེས་རིན་པོ་གཞན་དག་ཀྱང་ཉེ་བར་མཚོན་
ནས་རིན་པོ་ཆེ་ལེན་པ་སྟེ། བདག་གིར་བྱེད་པ་སྤོང་བ་ནི། བཅུ་པ་སྟེ། ཡོ་བྱད་དོན་མེད་པའི་
ཕྱིར་རོ། །འདི་ལྟར་བསླབ་པའི་གཞི་དེ་དག་ལ་རེ་རེ་ལའང་རྣམ་པ་དུ་མ་ཡོད་མོད་ཀྱི། དེ་དག་
མང་ཆེས་པས་སྲུང་བར་མི་ནུས་སོ་སྙམ་དུ་སྤ་བཀོང་བ་དག་ལ་བསྟན་སླ་བར་བྱ་བའི་ཕྱིར་བསླབ་
པའི་གཞི་བཅུར་བསྟན་ཏེ། དཔེར་ན། འཕགས་པ་རྒྱ་གར་གྱི་བུ་ལ་བསླབ་གསུམ་བསྟན་པ་།
དང་འདྲའོ། །དེ་ནི་བྲི་ཛིའི་བུ་ཞེས་བྱ་བའི་མིང་ཅན་ཞིག་བསླབ་པའི་གཞི་ཉིས་བརྒྱ་ལྔ་བཅུ་ལྷག་
ཅིག་ཐོས་ནས་སྤོང་བ་ཁས་མི་འཆེ་བ་ལ། བྲི་ཛིའི་བུ་ཁྱོད་ཀྱིས་ནུས་སམ་ཞེས་བྱ་བ་ནས་བྲི་ཛིའི་པ
ས
420



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
༔
པབུ་ཁྱོད་ཀྱིས་བསླབ་པ་གསུམ་དག་ལ་ལེགས་པར་བསླབ་པར་སྤྲོའམ། ཞེས་རྒྱ་ཆེར་གསུངས་
སོ། །གསོལ་པ། བཅོམ་ལྡན་འདས་སྤྲོ་ལགས་སོ། །བདེ་བར་གཤེགས་པ་སྤྲོ་ལགས་སོ། །
བདེ་བར་གཤེགས་པ་སྲུང་བར་འཚལ་ལགས་སོ། །ཞེས་རྒྱ་ཆེར་གསོལ་བ་དང་། འོ་ན་བྲི་ཛིའི་
བུ་ཁྱོད་ཀྱིས་དུས་དུས་སུ་ལྷག་པའི་ཚུལ་ཁྲིམས་ཀྱི་བསླབ་པ་དང་། ལྷག་པའི་སེམས་དང་།
ལྷག་པའི་ཤེས་རབ་ཀྱི་བསླབ་པ་ལ་སློབས་ཤིག་ཅེས་རྒྱ་ཆེར་གསུངས་ཏེ། ཉིས་བརྒྱ་ལྔ་བཅུ་རྩ་
གསུམ་པོ་གསུམ་དུ་བསྡུས་ནས་བསྟན་པ་བཞིན་ནོ། །དེ་ལྟར་སྡོམ་པ་ཕོག་པའི་རྗེས་སུ་དངོས་
སུ་བླངས་པའི་བསླབ་པ་བཅུ་ལས། རྩ་བ་བཞི་ལས་འདས་ན། ཕམ་པ་དང་འདྲ་བའི་ཉེས་བྱས།
ཡན་ལག་དྲུག་ལས་འདས་ན། བཤགས་བྱའི་ཉེས་བྱས། སྡོམ་པ་བླངས་པའི་ཕྱིར་ཕྱོགས་
མཐུན་ལས་འདས་ན། བསྡམ་བྱའི་ཉེས་བྱས། འཆང་བ་ལ་སོགས་པ་ཉེས་པ་མེད་པར་གནང་
བ་རྣམས་ལ་ཉེས་པ་མེད་པར་ཤེས་པར་གྱིས་ལ་ལེགས་པར་སྲུངས་ཤིག་ཅེས་བསྒོའོ། །དེའི་རྗེས་
སུ་ཕྱག་གསུམ་འཚལ་ནས་བཀའ་དྲིན་ཆེའོ་ཞེས་བརྗོད་པ་དང་། གཞན་གྱིས་སྨོན་ལམ་བཞི་
འདེབས་པ་མཛད་དེ། བྱས་ཀྱང་ཉེས་པ་མེད་མ་བྱས་ཀྱང་ཆད་པའི་ཉེས་པ་མེད་དེ། འདུལ་
བའི་བཀའ་བསྟན་བཅོས་ནས་མ་བཤད་པའི་ཕྱིར་རོ། །ཁ་ཅིག །དགེ་ཚུལ་ཟིན་མ་ཐག་བླ་
གོས་མཐང་གོས་གདིང་བ་ལྷུང་བཟེད་བཞི་བྱིན་གྱིས་རློབ་པར་བྱེད་པ་ནི་མི་འཐད་དེ། ལུང་གི་
དགེ་ཚུལ་དང་། དགེ་ཚུལ་མར་སྒྲུབ་པའི་ཆོ་གའི་སྐབས་གང་ནས་ཀྱང་མི་འབྱུང་བའི་ཕྱིར་དང་།
ལས་བརྒྱ་རྩ་ལ་སོགས་པ་ཡོན་ཏན་འོད་ཀྱི་གཞུང་དང་། དེའི་རྗེས་སུ་འབྲང་བའི་འགྲེལ་པ་
རྣམས་ནས་མ་བྱུང་བའི་ཕྱིར་རོ། །ཞུ་བ་མང་ཤོས་སུ། བཙུན་པ། དགེ་སློང་གིས་སུའི་མདུན་
དུ་ཆོས་གོས་བྱིན་གྱིས་བརླབ་པར་བགྱི། ཨུ་པ་ལི། དགེ་སློང་གིས། དགེ་སློང་དང་དགེ་ཚུལ་
ཕའི་མདུན་དུ་ཆོས་གོས་བྱིན་གྱིས་བརླབ་པར་བྱའོ། །དགེ་ཚུལ་ཕས་ནི། དགེ་སློང་དང་དགེ་
ཚུལ་ཕའི་མདུན་དུ་ཆོས་གོས་བྱིན་གྱིས་བརླབ་པར་བྱའོ། །དགེ་སློང་མས་ནི། དགེ་སློང་མ་དང་
དགེ་ཚུལ་མའི་མདུན་དུ་ཆོས་གོས་བྱིན་གྱིས་བརླབ་པར་བྱའོ། །དགེ་སློང་མས་ནི། དགེ་སློང་
མ་དང་། དགེ་སློབ་མ་དང་། དགེ་ཚུལ་མ་རྣམས་ཀྱི་མདུན་དུ་ཆོས་གོས་བྱིན་གྱིས་བརླབ་པར་
བྱའོ། །དགེ་ཚུལ་མས་ནི། དགེ་སློང་མ་དང་། དགེ་སློབ་མ་དང་། དགེ་ཚུལ་མ་རྣམས་ཀྱི་
མདུན་དུ་ཆོས་གོས་བྱིན་གྱིས་བརླབ་པར་བྱ་སྟེ། སླར་དབྱུང་དང་སྤོ་བ་ཡང་དེ་བཞིན་དུའོ། །
ཞེས་བཤད་པ་ནི། ལུང་མ་དག་པ་སྟེ། དེའི་སྐབས་ནས་དགེ་ཚུལ་དང་། དགེ་ཚུལ་མ་ལ་ཆོས་
421



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
5གོས་དང་བྲལ་བའི་ཉེས་པ་འབྱུང་བར་བཤད་ཀྱང་། བྱེ་བཤད་ལ་སོགས་པར་ཉེས་པ་མེད་པར་
གཏན་ལ་ཕབ་པ་བཞིན་ནོ། །དེས་ན། དགེ་ལེགས་བཤེས་གཉེན་གྱི་འགྲེལ་པས་གཏན་ལ་
ཕབ་པའི་ཞུ་བ་ཁ་ཆེ་བ་ལས། བཙུན་པ། དགེ་སློང་གིས་གང་གི་མདུན་དུ་ཆོས་གོས་བྱིན་གྱིས་
བརླབ་པར་བགྱི། ཉེ་བར་འཁོར། དགེ་སློང་གིས་ནི། དགེ་སློང་གི་མདུན་དུ་ཆོས་གོས་བྱིན་
གྱིས་བརླབ་པར་བྱའོ། །བཙུན་པ། དགེ་སློང་མས་གང་གི་མདུན་དུ་ཆོས་གོས་བྱིན་གྱིས་བརླབ་
པར་བགྱི། ཉེ་བར་འཁོར། དགེ་སློང་མས་ནི། དགེ་སློང་མའི་མདུན་དུ་ཆོས་གོས་བྱིན་གྱིས་
བརླབ་པར་བྱ་སྟེ། དབྱུང་བ་དང་རུང་བར་བྱ་བ་ཡང་དེ་བཞིན་དུ་བྱའོ། །ཞེས་གསུངས་པས་
འདི་ཚད་མར་བྱའོ། །བསྡུས་འགྲེལ་མཁན་པོས་བཤད་ཟེར་ཏེ། དེས་བཤད་ཀྱང་ཚད་མ་མིན་
ཏེ། དེ་ནས་གང་ཁྲོས་སམ་གློ་བུར་དུ་གཟུགས་ལ་ཆགས་པའི་སེམས་ཀྱིས་བསླབ་པ་ཕུལ་ལ་དེས་
གལ་ཏེ་མི་ཚངས་པར་སྤྱོད་པ་མ་བསྟེན་གྱི། བལྟས་པར་གྱུར་ན་དགེ་སློང་ཉིད་དོ། །བསྟེན་ན་
ནི། དགེ་སློང་ཡང་མིན་ཕམ་པ་ཡང་མིན་ནོ། །ཞེས་པ་དང་། བསླབ་པ་ཁོང་དུ་ཆུད་པར་བྱེད་
མི་ནུས་ཏེ། འབུལ་འདོད་ལ་མ་ཕུལ་བར་མི་ཚངས་སྤྱོད་བསྟེན་ཡང་ཕམ་པར་མི་འགྱུར་ཏེ་
བསླབ་པ་ལ་ཀླན་ཀས་ཐ་སྙད་མ་བཏགས་པའི་ཕྱིར། ཡང་དབུལ་བའི་བསམ་པས་མི་ཚངས་
སྤྱོད་བྱེད་པ་ལ་མི་འཇིགས་པ་དང་། བརྐུ་བའི་སེམས་མེད་པའི་ཕྱིར་བསླབ་པ་སྦྱིན་རུང་ཞེས་
བཤད་པ་ལྟ་བུ་གཞི་ཐམས་ཅད་ཡོད་སྨྲའི་བཀའ་དང་ཡོན་ཏན་འོད་རྗེས་འབྲང་དང་བཅས་པའི་
བསྟན་བཅོས་དང་འགལ་བ་དུ་མ་ཡོད་པའི་ཕྱིར་སྡེ་པ་གཞན་ཞིག་གི་གྲུབ་མཐའ་འཆུགས་པར་
མངོན་ནོ། །དགེ་ཚུལ་གྱི་དངོས་པོ་ནི། དགེ་ཚུལ་ཉིད་དེ། དེར་ཉེ་བར་སྒྲུབ་པར་བྱེད་པའི་ཆོ་
ག་རྫོགས་སོ། །
༈ དགེ་ཚུལ་དུ་སྒྲུབ་པའི་ཆོ་ག་བཤད་པ་དེའི་འོག་ཏུ། གལ་ཏེ་དགེ་ཚུལ་དེ་ལོ་ཉི་ཤུ་ཚང་ན།
ཞེས་པས་མ་ཚང་བ་བསྙེན་པར་རྫོགས་པར་བྱར་མི་རུང་སྟེ། མ་ལོན་པ་བསྙེན་པར་རྫོགས་པར་
བྱེད་པའི་ལྟུང་བྱེད་ཀྱི་སྐབས་ནས་ཤེས་ན་ནི་ཞིག་གོ །ཞེས་དང་། མངལ་དང་ཤོལ་གྱི་ཟླ་བ་
དང་ཡང་བཅས་ཏེའོ། །ཞེས་མངལ་དང་ཤོལ་གྱི་ཟླ་བ་དང་བཅས་ཏེ་བརྩིས་པས་མ་ལོན་ན།
དགེ་ཚུལ་དུ་ས་སྤོ་བའམ་བསྙེན་རྫོགས་བསྐྱར་ལ་བྱའོ། །ཞེས་བཤད་པའི་ཕྱིར་རོ། །འོ་ན། ཞུ་
བར། དགེ་སློང་གིས་ལོ་ཉི་ཤུ་མ་ལགས་པར་འདུ་ཤེས་ནས་བསྙེན་པར་རྫོགས་པར་བགྱིས་ན་
ལྟུང་བར་ཡང་མི་འགྱུར་ལ་ལེགས་པར་བསྙེན་པར་རྫོགས་པར་མཆིས་སམ། ཨུ་པ་ལི། ཡོད་དེ།
422



༄༅ །ལས་བརྒྱ་རྩ་གཅིག་གི་རྣམ་པར་བཤད་བཤད་པ།།
Ver
མི་ལ་སོན་པ་ནི། ཉི་ཤུ་མ་ལོན་ཡང་བསྙེན་པར་རྫོགས་པར་བྱོས་ཤིག །ཅེས་བཤད་དོ། །ཞེ་
ན། དེ་ནི། སློབ་དཔོན་ཡོན་ཏན་འོད་དང་ཤཱཀྱ་འོད་ལ་སོགས་པ་རྣམས་ཀྱིས་དེའི་དོན་བླངས་
ནས་བཤད་པ་མེད་པའི་ཕྱིར་དང་། དྲི་བའི་ཚིག་ལེའུར་བྱས་པར་ཟུར་ཙམ་ཞིག་དྲངས་པ་མ་
གཏོགས་འགྲེལ་པ་འགྲེལ་བཤད་གཞན་གང་དུའང་བཤད་པ་མེད་པའི་ཕྱིར་དང་། དེ་ལུང་ཡང་
དག་ཡིན་ཡང་མི་ལ་སོན་པ་ལ་སྐྱེ་བར་བཤད་པས་མི་ལ་མ་སོན་པ་ལ་སྐྱེ་བར་མི་འགྲུབ་པའི་ཕྱིར་
རོ། །མདོར། དགེ་འདུན་ལས་བསྙེན་པར་རྫོགས་པར་བྱའོ། །ཞེས་གསུངས་བསྙེན་པར་
རྫོགས་པ་ནི། དགེ་འདུན་ཁོ་ན་ལས་འགྱུར་གྱི། རབ་བྱུང་དང་དགེ་ཚུལ་ཉིད་གང་ཟག་ཁོ་ན་
ལས་འགྱུར་བ་ལྟར། གང་ཟག་ལས་ནི་མ་ཡིན་ནོ། །ཐབས་གང་གིས་དགེ་འདུན་ལས་བསྙེན་
པར་རྫོགས་པར་འགྱུར་ཞེ་ན། དེའི་ཕྱིར་མཁན་པོ་ཉིད་དུ་ཕྱོགས་པར་གྱུར་པས་སློབ་མ་དེའི་
ལྷུང་བཟེད་དང་ཆོས་གོས་དག་བཙལ་བར་བྱ་ཞེས་པ། དེ་རང་ལ་མེད་ན། མཁན་པོ་ལ་ཡོད་ན་
སྦྱིན་ཞིང་། མེད་ན་བརྙན་པོ་ཚུན་ཆད་ཀྱིས་སྒྲུབ་གྲོགས་བྱས་ཏེ། བརྙན་པོས་དེ་ཉིད་བཅས་པ་
ཡིན་ནོ། །ལྔ་པོ་ཡང་དེ་བཞིན་ནོ། །ཞེས་བཤད་པའི་ཕྱིར་རོ། ། ལས་བྱེད་པའི་དགེ་སློང་ལ
ལས་བྱོས་ཤིག་ཅེས་གསོལ་བ་གདབ་པར་བྱ། དེར་མ་ཟད། གསང་སྟེ་སྟོན་པའི་དགེ་སློང་ལ་
ཡང་གསང་སྟེ་སྟོན་པ་བྱོས་ཤིག་ཅེས་གསོལ་བ་གདབ་པར་བྱ། དགེ་སློང་གང་དག་བསྙེན་པར་
རྫོགས་པར་བྱེད་པ་དེའི་ལས་ཀྱི་གནས་སུ་འཇུག་པ་སྟེ། དགེ་འདུན་ཐམས་ཅད་འདུག་ཅིང་
མཐུན་པར་གྱུར་པའི་མཚམས་སམ། དཀྱིལ་འཁོར་པའི་མཚམས་སུ་འཇུག་པ་ཁ་སྐོང་བའི་དགེ་
སློང་དག་ལ་ཡང་ཁ་སྐོང་མཛོད་ཅིག་ཅེས་གསོལ་བ་གདབ་པར་བྱའོ། །འདི་གཞུང་གི་འགྲོས་
དང་བསྟུན་ན། ལས་གྲལ་དུ་མ་འདུས་གོང་དུ་ཚིག་གིས་གསོལ་བ་བཏབ་པས་ཆོག་པ་འདྲ་ཡང་།
ཕྱག་ལེན་ལ་འདུས་ནས་གསོལ་བ་འདེབས། དེ་ལ་སྟོད་འདུལ་པ། མཁན་པོ་ནས་བརྩམས།
དགེ་འདུན་རེ་རེའི་མདུན་དུ་མཎྜལ་མེ་ཏོག་དང་བཅས་པ་ཕུལ། དེ་ནས་ཕྱག་ཏུ་མེ་ཏོག་ཕུལ་
ནས་གསོལ་བ་འདེབས་པར་འདོད། པཎ་ཆེན་ཤཱཀྱ་ཤྲཱིའི་ཕྱག་བཞེས་ཀྱིས། མཁན་པོས་སོ་
སོའི་ཕྱག་ཏུ་མེ་ཏོག་ཕུལ་ནས། སོ་སོ་ལ་གསོལ་བ་བཏབ་ནས་མཇུག་ཏུ་དངོས་དེ་ལྟར་གཡར་
ངོ་འཕྱར་ཞིང་མཆིས་ལ། ཞེས་བརྗོད་པར་མཛད་ཟེར། བདག་གི་བླ་མ་ལོ་ཙཱ་བ་ཆེན་པོའི་ཞལ་
ནས། ལེགས་འོང་གིས་ཨུཏྤལ་ཉོས་ནས་དགེ་འདུན་ལ་ཕུལ་བའི་ཕྱིར་བསྒྲུབ་བྱས་མེ་ཏོག་
འབུལ་དགོས་པ་ཡིན་གསུངས་ཏེ། ལུང་ན། དེ་བསྙེན་རྫོགས་ཀྱི་ཆེད་དུ་ཕུལ་བར་གསུངས་པ་t
423



༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
མི་སྣང་ངོ་། །དགེ་སློང་རང་བཞིན་དུ་གནས་པ་མ་ཡིན་པས་ཚོགས་ཀྱི་ཁ་སྐོང་བར་མི་བྱའོ། །
ཞེས་གསུངས་པས་དགེ་སློང་གང་དག་དེའི་ལས་ཀྱི་གནས་སུ་འཇུག་པར་འགྱུར་བ་དག་གིས་
ཀྱང་བསྙེན་རྫོགས་ཀྱི་ལས་ཀྱི་གནས་དེར་འདུ་བར་འགྱུར་བའི་ཚེ་སྟེ། འདུ་བ་ལ་སྦྱོར་བའི་ཚེ།
དེའི་མདུན་རོལ་དུ་ཟླ་བ་ཕྱེད་ཀྱི་གསོ་སྦྱོང་གང་འདས་པ་ཕན་ཆད་ཀྱི་ཉེས་པ་ནི། གསོ་སྦྱོང་དེ་
ཉིད་ཀྱི་ཚེ་བསྡམས་པ་དང་བཤགས་པ་ལ་སོགས་བྱས་ཟིན་པས་དེ་ལ་ནི་སོ་སོར་བརྟག་མི་དགོས་
ཀྱི། དེ་ཚུན་ཆོད་ཀྱི་ཉེས་པ་བསྡམ་པར་བྱ་བ་ཡིད་ཀྱི་ཉེས་བྱས་ཕྲ་མོ་དང། བཤགས་པར་བྱ་བ་
ལྟུང་བྱེད་དང་སོར་བཤགས་དང་། བཤགས་པའི་ཉེས་བྱས་དང་། བྱིན་གྱིས་བརླབ་པར་བྱ་བ།
དགེ་འདུན་ལྷག་མ་དང་། སྤང་ལྟུང་དག་ལ་གང་བྱུང་སོ་སོར་བརྟག་པར་བྱ་ཞིང་། བརྟགས་
པས་ཉེས་པ་བྱུང་བར་ཤེས་པ་ན། གལ་ཏེ་བསྡམ་བྱའི་ཉེས་པ་ཤེས་ན། བསྡམས་པས་ཕྱིར་
བཅོས། བཤགས་བྱའི་ཉེས་པ་དག་ཤེས་ན། བཤགས་པས་ཕྱིར་བཅོས། བྱིན་གྱིས་བརླབ་
བྱའི་ཉེས་པ་དག་ཤེས་ན། བྱིན་གྱིས་བརླབས་ལ་ཕྱིར་བཅོས་ཏེ་འདུག་པར་བྱའོ། །འདིར་ལྟུང་
བྱེད་ལ་སོགས་པ་བཤགས་པར་གསུངས་པ་ནི། ཉི་མ་དེ་ཉིད་ལ་ཕྱིར་བཅོས་པར་ནུས་པ་ཡིན་
པས། དེ་དག་ནི། བྱིན་གྱིས་བརླབས་པས་དག་པ་ཉིད་དུ་མི་འགྱུར་ཏེ། ནུས་པ་ཉིད་ཡིན་ན་
མི་འགྱུར་རོ། །ཞེས་པས་སོ། །དགེ་འདུན་ལྷག་མ་དང་སྤང་ལྟུང་དག་བྱིན་གྱིས་བརླབ་པར་
གསུངས་པ་ནི། ཉི་མ་དེ་ཉིད་ལ་ཕྱིར་བཅོས་པར་མི་ནུས་པའི་ཕྱིར་ཏེ། བྱིན་གྱིས་བརླབས་པས་
དག་པ་ཉིད་དུ་འགྱུར་རོ། །ཞེས་སོ། །མ་ངེས་པ་དང་། ཐེ་ཚོམ་ཟ་བ་དང་། རྩོད་པར་གྱུར་པ་
ཡང་དེ་དང་འདྲའོ། །དེ་དག་ལས་ཀྱི་གནས་སུ་མ་འདུས་པའི་གོང་དུ་བཤག་པ་སོགས་བྱའི།
ལས་གྲལ་དུ་འདུས་ནས་བཤགས་པར་བྱར་མི་རུང་བས་དྲུང་ན་མོ་ལ་བྱིན་གྱིས་བརླབ། ལས་
བྱེད་པ་ཡིན་ན་སེམས་ཀྱིས་བྱིན་གྱིས་བརླབ་བོ། །འདིས་ནི། ཐམས་ཅད་ལྟ་བ་མཐུན་པ།
ཚུལ་ཁྲིམས་ཡོངས་སུ་དག་པ། འདུག་ཅིང་མཐུན་པར་གྱུར་པ་དག་གིས་གསོ་སྦྱོང་དང་།
དགག་དབྱེ་དང་། གསོལ་བ་དང་། གསོལ་བ་དང་གཉིས་དང། གསོལ་བ་དང་བཞིའི་ལས་
བྱའོ། །ཞེས་གསུངས་པ་བསྡུས་པ་ཡིན་ནོ། །ལས་ཀྱི་མཚམས་སུ་འདུ་ཚུལ་བསྟན་པ་དེའི་འོག་
ཏུ་ལས་ཀྱི་མཚམས་གང་ཞེ་ན། དགེ་འདུན་ཐམས་ཅད་འདུག་ཅིང་མཐུན་པར་གྱུར་པའམ་
ཞེས་བཞིའི་ཆོ་ག་ཉིད་བསྟན་ཏེ། མཚམས་གཅིག་ན་དགེ་འདུན་ཇི་སྙེད་བཞུགས་པ་ཐམས་
ཅད། འདུག་ཅིང་མཐུན་པར་གྱུར་པ་ལས་བསྙེན་པར་རྫོགས་པར་བྱའོ། །འམ་ཞེས་པ་རྣམ་
424



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
པར་བརྟག་པའི་སྒྲ་དེ། ཕྱོགས་གཞན་སྟོན་པའོ། །དེ་ནི་དེར་མ་ཟད་དཀྱིལ་འཁོར་པ་ལ་ཡང་
རུང་སྟེ་ཞེས་པས། བཞིའི་ཆོས་ཉིད་ལ་བརྟེན་པར་མི་ནུས་ན། དཀྱིལ་འཁོར་པའི་མཚམས་སུ་
དགེ་འདུན་དུ་གྱུར་པའི་དགེ་སློང་ཕྱོགས་གཅིག་ཏུ་སྤྱད་པ་དག་ལས། བསྙེན་པར་རྫོགས་པར་
བྱར་རུང་བར་བསྟན་ནོ། ། དགེ་འདུན་དུ་གྱུར་པ་ཞེས་སྨོས་པའི་རྒྱུ་མཚན། མདོར། དགེ་
འདུན་དུ་མ་གྱུར་པ་དག་གིས་མི་བྱའོ། །ཞེས་གསུངས་ལ། བསྙེན་རྫོགས་ཀྱི་ལས་ལ་དགེ་སློང་
དུ་དག་དགེ་འདུན་དུ་གྱུར་པ་ཡིན་ཞེ་ན། ཡུལ་དབུས་སུ་དགེ་སློང་བཅུ་ལ་སོགས་པའི་ཚོགས་
སམ་ཞེས་གསུངས་ཏེ། དབུས་དང་མཐའ་འཁོབ་ཀྱི་མཚམས་ནི། ཤར་དུ་ནི། ལི་ཁ་ར་ཤིང་
འཕེལ་གྱི་མདུན་གྱི་ནགས་ལི་ཁ་རའི་ཤིང་ཚང་ཚིང་ཅན་ཞེས་བྱའོ། །ལྷོར་ནི། གྲོང་ཁྱེར་འདམ་
བུ་ཅན་གྱི་ལྷོ་ན། ཆུ་ཀླུང་འདམ་བུ་ཅན་ཞེས་བྱ་བའོ། །ནུབ་ཏུ་ནི། བྲམ་ཟེའི་གྲོང་ཀ་བ་དང།
ཉེ་བའི་ཀ་བ་ཞེས་བྱ་བ་གཉིས་སོ། །བྱང་དུ་ནི་ཨུ་ཤི་རའི་རི་ཞེས་བྱ་བའོ། །ཞེས་གསུངས་པ་དེ་
དག་གི་ཁོངས་སུ་གཏོགས་པ་ནི། ཡུལ་དབུས་ཏེ། དེར་བསྙེན་རྫོགས་ཀྱི་ལས་ལ་དགེ་སློང་བཅུ་
ལ་སོགས་པ། དགེ་འདུན་ཉིད་ཡིན་ནོ། །ཕྱོགས་བཞིའི་མཚམས་ཀྱི་མཚན་མ་སྔར་སྨོས་པ་པ་པ་དེ་
ཕན་ཆད་ནི། ཡུལ་མཐའ་འཁོབ་སྟེ། དེར་བསྙེན་རྫོགས་བྱ་བའི་ལས་ལ། དགེ་སློང་བཅུ་ལ་
སོགས་པ་གཞན་མེད་ན། འདུལ་བ་འཛིན་པ་སྟེ། ལས་བྱེད་པ་ཉིད་གཏོགས་པ་དང་བཅས་
པའི་ལྔ་ལ་སོགས་པའི་ཚོགས་ལ་ཡང་རུང་སྟེ། མེད་ན་ཞེས་སྨོས་པས། ཡོད་ན་ནི། བཞིའི་ཆོ་
ག་ཁོ་ན་ལ་བརྟེན་པར་བྱའོ། །ཁ་ཅིག་བཞིས་ཀྱང་བསྙེན་པར་རྫོགས་པར་འགྱུར་ཏེ། ཁ་སྐོང་
བར་འོས་པ་བཞིར་ཚང་ན། དགེ་འདུན་དུ་ལོངས་པས་ལས་ཐམས་ཅད་ལ་དབང་བའི་ཕྱིར་
དང་། ཞུ་བ་ལས། མཐའ་འཁོབ་ཏུ་ལྔས་བསྙེན་པར་རྫོགས་པར་བྱའོ། །ཞེས་གསུངས་ན།
ལྔའམ་ལྔ་ལས་ལྷག་པར་མཆིས་བཞིན་དུ་བཞིས་བསྙེན་པར་རྫོགས་ན། རྫོགས་ཞེས་བགྱིའམ།
མ་རྫོགས་ཞེས་བགྱི། རྫོགས་པ་ཞེས་བྱ་ལ། འདས་པ་དང་བཅས་པར་རོ། །ཞེས་དང་། ས་
གའི་ལྷས། གལ་ཏེ་བཞི་ནི་ལས་བརྗོད་མཁས། །ཚུལ་ཁྲིམས་ལྡན་པར་གྱུར་ན་ནི། །བསྙེན་
རྫོགས་མ་སྨད་འགྱུར་བ་སྟེ། །ལྷ་ཡིས་ཀྱང་ནི་ཕྱག་བྱར་འོས། །ཞེས་བཤད་པའི་ཕྱིར་རོ། །ཞེ་
ན། དེ་ནི་མི་འཐད་དེ། ཞུ་བའི་དེ་ནི། ཡི་གེ་ཉམས་པ་ཡིན་ཏེ། རྒྱ་ཆེར་འགྲེལ་མཁན་པོས་
ལུང་དྲངས་པར། ལྔ་ལས་ལྷག་པར་མཆིས་བཞིན་དུ་ལྔས་བསྙེན་པར་རྫོགས་པར་བགྱི་ན།
རྫོགས་ཞེས་བགྱིའམ། མ་རྫོགས་ཞེས་བགྱི། བཀའ་སྩལ་པ། རྫོགས་ཞེས་བྱ་ལ་འདས་པ་དང་
425



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་པོ་བརྒྱུད་ལས། པོད་དང་པོ།
བཅས་པར་རོ། །ཞེས་དྲངས་པའི་ཕྱིར་དང་། ཡུལ་དབུས་སུ་ཉི་ཤུའམ། ཉི་ཤུ་ལས་ལྷག་པར་
མཆིས་བཞིན་དུ་བཅུས་བསྙེན་པར་རྫོགས་ན། རྫོགས་ཞེས་བགྱིའམ། མ་རྫོགས་ཞེས་བགྱི།
བཀའ་སྩལ་པ། རྫོགས་ཞེས་བྱ་ལ། འདས་པ་དང་བཅས་པར་རོ། །ཞེས་གསུངས་པའི་ཟླ་
སྟོབས་ཀྱིས་ཀྱང་འགྲུབ་པའི་ཕྱིར་རོ། །ས་གའི་ལྷས། བཞིའི་སྟེང་དུ་ལས་མཁན་བསྣན་པ་ལ་
དགོངས་སོ། །བཞིར་ཚང་བས་དགེ་འདུན་དུ་ལོངས་པས་ལས་ཐམས་ཅད་འགྲུབ་ན། ལས་སོ་
སོ་ལ་དགེ་འདུན་གྲངས་ཐ་དད་གསུངས་པ་དོན་མེད་པར་འགྱུར་རོ། །བཞི་ལས་མེད་ན།
གསང་སྟོན་བསྐོ་བ་ལ་སོགས་པའི་ལས་མི་འགྲུབ་པའི་ཕྱིར་རོ། །དེ་ནས་བསྒྲུབ་བྱ་དེ་དང་པོར་
སྟོན་པ་སངས་རྒྱས་ལ་ཕྱག་འཚལ་དུ་གཞུག་གོ །དེའི་འོག་ཏུ་དགེ་སློང་རེ་རེ་ལ་ཕྱག་གསུམ་
གསུམ་འཚལ་དུ་གཞུག་གོ །ཞེས་པ་ནི། བསྙེན་པར་རྫོགས་པར་བྱ་བའི་ཕྱིར་འདུས་པའི་དང༌
པོར་དགེ་སློང་རྣམས་འཕྲད་དོ་ཅོག་ཐམས་ཅད་ལ་བསྒྲུབ་བྱ་ངོས་ཕྱག་ལན་གསུམ་གསུམ་བྱ་
བར་རིགས་པ་ཡིན་ཏེ། འདི་ལྟར། ཕྱག་བྱས་པས་བདག་ཉིད་དགེ་འདུན་གྱི་ནང་དུ་འཇུག་
པར་སྟོན་ཅིང་། བསམ་པ་དྲག་པོས་དང་པོར་འཇུག་པར་རིགས་པས་དེའི་ཕྱིར་དང་པོར་ཕྱག་
གསུམ་བྱ་བར་གསུངས་སོ། །དེའི་ཚེ་དགེ་སློང་ཐམས་ཅད་ཀྱིས་ཀྱང་། བསྙེན་པར་རྫོགས་པ་
དགེ་སློང་གི་སྡོམ་པ་མྱུར་དུ་ཐོབ་པར་གྱུར་ཅིག་ཅེས་སྨོན་ལམ་འདེབས་པ། བལ་པོའི་པཎྜི་ཏ་
ལས་བརྒྱུད་པའི་ཕྱག་ལེན་ཡིན་ཏེ། བྱུས་པ་སྐྱོན་མེད་དོ། །གཞུང་ནས་མ་བཤད་པའི་ཕྱིར་མ་
བྱས་ཀྱང་ཆོད་པའི་སྐྱོན་མེད། ལག་པ་ཡ་གཅིག་བསྒྲེངས་པ་ལ་སོགས་པས་ཕྱག་གིས་གོ་ཆོད་
དམ་སྙམ་པ་སྤང་བའི་ཕྱིར་ཕྱག་ནི། གཉིས་ཏེ། པུས་མོ་གཉིས། ལག་མཐིལ་གཉིས། མགོ་
བོ་སྟེ་ལྔ་ས་ལ་གཏུགས་པ་ཡན་ལག་ལྔས་ཕྱག་འཚལ་བ་དང་། ལག་པ་གཉིས་ཀྱིས་ཡུལ་གྱི་སྐྱིད་
པ་ནས་འཁྱུད་དེ་མགོ་བོས་འདུད་པ་སྐྱིད་པ་ནས་འཁྱུད་པ་སྟེ། སྐབས་འདིར་དེ་གཉིས་གང་
རུང་བྱའོ། །དེ་ལྟར་སྟོན་པ་ལ་ཕྱག་འཚལ་དུ་བཅུག་པས་སངས་རྒྱས་དང་། དགེ་སློང་རྣམས་
ཀྱིས་རང་རྒྱུད་ལ་བརྟགས་ནས་བསླབ་པ་ལ་ནན་ཏན་དུ་བྱས་པས་ཆོས་དང་། དག་ཅིང་ལྟ་བ་
མཐུན་པའི་དགེ་འདུན་ཚང་བས་དགེ་འདུན་དང་། འོས་པའི་དགེ་སློང་ལ་མཁན་པོས། སློབ་
དཔོན་དུ་གསོལ་བ་བཏབ་པས་སློབ་དཔོན་ཏེ། མངོན་དུ་གྱུར་པ་བཞི་ཚང་སྟེ། དེ་རྣམས་ནི།
བསྙེན་པར་རྫོགས་ཀྱི་ལས་ཀྱི་དུས་དང་པོར་བྱ་བའོ། །ཕྱག་རྫོགས་པ་དེའི་འོག་ཏུ་བསྙེན་པར་
རྫོགས་པར་འདོད་པས་དགེ་འདུན་གྱི་དབུས་དེ་ཉིད་དུ་མཁན་པོར་གསོལ་བ་གདབ་པར་འz
ma
:
:
426



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ
བྱའོ། ། རྣམ་པ་འདི་ལྟར་གསོལ་བ་གདབ་པ་བྱ་སྟེ། མཁན་པོ་ཉིད་དུ་ཕྱོགས་པ་དེ་ལ་ཕྱག་
འཚལ་དུ་བཅུག་ནས་མདུན་དུ་ཕ་གུ་སོགས་ཏེ། བསྙེན་རྫོགས་བྱེད་པ་ན། ཆོས་གོས་དང་ལྷུང་
བཟེད་བྱིན་གྱིས་བརླབ་པ་དང་། གསང་སྟེ་སྟོན་པའི་སྐབས་མ་གཏོགས་མཁན་པོར་གསོལ་བ་
དང་། བསྙེན་པར་རྫོགས་པར་གསོལ་བ་དང་། ལས་ཀྱི་སློབ་དཔོན་གྱིས་བར་ཆད་དྲི་བས་
མཉན་པ་དང་། དེའི་ལན་གདབ་པ་དང་། བསྙེན་པར་རྫོགས་པའི་དངོས་གཞི་ལ་སོགས་པའི་
སྐབས་ཐམས་ཅད་དུ། བསྒྲུབ་བྱ་དེ་ཡུན་རིང་པོ་ཙོག་ཙོག་པོར་འདུག་པས་དུཁ་བས། འདིར་
ཕ་གུ་གནས་ཏེ། ཕ་གུ་ཞེས་བྱ་བ་ནི། བོང་བ་ཡིན་པར་ཤེས་པར་བྱའོ། །འདིར་བདག་གི་བླ་
མ་ལོ་ཙཱ་བ་ཆེན་པོའི་ཞལ་ནས། རྒྱ་གར་དང་བལ་པོ་གཉིས་ཀའི་ཕྱག་ལེན་ལ། ཕ་གུ་སོ་བཏང་
བ་རི་མོ་བྲིས་པ་ལ་བྱེད་གསུང་ངོ་། །འགྲེལ་པ་ཤེས་རབ་བྱེད་པས་ཀྱང་སོ་ཕག་བཏིང་བ་ཞེས་
བཤད་དོ། །སྐད་དོད་ལ་ཡང་སོ་ཕག་གི་སྐད་དོད་ཡོད་དོ། །དེའི་སྟེང་དུ་རྩྭ་བཏིང་བ་ཆོས་གོས་
མ་རུང་བར་འགྱུར་བ་ཡོངས་སུ་སྤང་བའི་ཕྱིར་རོ། །ཞེས་འདུལ་བ་འཛིན་པ་དག་གི་མན་ངག་
ལས་ཁོང་དུ་ཆུད་པར་བྱའོ། །དེ་ལ་རྟིང་པ་གཉིས་ཀྱིས་མནན་ནས་ཙོག་ཙོག་པོར་འདུག་ཏུ་
བཅུག་ནས་ལག་པ་གཉིས་ཐལ་མོ་སྙིང་གར་སྦྱོར་དུ་བཅུག་ནས་ཁྱེད་བསྙེན་པར་རྫོགས་པ་དགེ་
སློང་གི་དངོས་པོ་དོན་དུ་གཉེར་བར་འདུག །དེ་ལ་སྔོན་གྱི་ཆོ་གས་བསྙེན་པར་རྫོགས་པ་དང་།
ད་ལྟར་གྱི་ཆོ་ག་གཉིས་གསུངས་པ་ལས། སྔོན་གྱི་ཆོ་ག་བཟང་སྡེའི་ཚོགས་དྲུག་ཅུ་སྐྱབས་འ
ཙམ་གྱིས་བསྙེན་པར་རྫོགས་པ་དང་། ཤཱ་རིའི་བུ་ལ་སོགས་པ་ཚུར་ཤོག་གིས་བསྙེན་པར་རྫོགས་
པ་དེ་རྣམས་སྲིད་པ་ཐ་མའི་གང་ཟག་དགེ་བའི་རྩ་བ་བསགས་པ་རྣམས་ཀྱི་དབང་དུ་མཛད་ནས་
དགེ་སློང་ཚུར་ཤོག་ཚངས་པར་སྤྱད་པ་སྤྱོད་ཅིག་ཅེས་བརྗོད་པ་ཙམ་གྱི་མཇུག་ཁོ་ནར་སྐྲ་དང་ཁ་
སྤུ་བྲེགས་ནས་ཞག་བདུན་སྐྱེས་པ་ཙམ་དང་། ལག་ན། ལྷུང་བཟེད་དང་བྱ་མ་བུམ་ཐོགས་པ་
དང་། བསྙེན་པར་རྫོགས་ནས་ལོ་བརྒྱ་ལོན་པའི་སྤྱོད་ལམ་ལྟ་བུར་གནས་པར་འགྱུར་ཏེ། ལྷ་
རྣམས་ཀྱིས། བཅོམ་ལྡན་འདས་ཀྱིས་ཚུར་ཤོག་བཀའ་སྩལ་པ། །སྐྲ་བྱི་སྣམ་སྦྱར་གྱོན་པའི་ལུས་
ལྡན་ཞིང་། ། མོད་ལ་དབང་པོ་རབ་ཞི་གནས་ གྱུར་ཏེ། ། སངས་རྒྱས་དགོངས་པས་ལུས་
གཟུགས་བཀབ་པར་གྱུར། །ཅེས་ཆེད་དུ་རྗོད་པར་བྱེད་དོ། །དེར་བསྙེན་རྫོགས་དོན་དུ་གཉེར་
རྣམས། ཡུལ་ཐག་རིང་པོ་ནས་ཁྲིད་འོངས་པས། བཅོམ་ལྡན་འདས་ཀྱི་དྲུང་དུ་མ་ཕྱིན་པར་
ཤི་ནས་བསྙེན་རྫོགས་ཀྱི་བར་ཆད་དུ་གྱུར་པའི་སྐབས་དེ་གསོལ་པས། ཀྱེ་མ། ངའི་ཉན་ཐོས་
427



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་བ
རྣམས་ཡུལ་ཐག་རིང་པོ་ནས་འོང་བ་ངལ་བར་འགྱུར་རོ། །སྙམ་དུ་དགོངས་ནས་དགེ་འདུན་
གྱིས་རབ་ཏུ་བྱུང་བ་དང་། བསྙེན་པར་རྫོགས་པར་བྱ་བར་གནང་ངོ། ། ཞེས་གསོལ་བཞིའི་
ལས་ཀྱིས་གཅིག་ཅར་རབ་ཏུ་དབྱུང་བ་དང་བསྙེན་པར་རྫོགས་པའི་ཆོ་ག་གནང་ནས་དེར་དགེ་
སློང་རྣམས་ཀྱིས་དེ་དག་རབ་བྱུང་བསྙེན་རྫོགས་བྱས་པས་དེ་དག་ལ་མཁན་སློབ་མེད་པས་
ལེགས་པར་མ་སྦྱངས་ཤིང་སྤྱོད་ལམ་རྒོད་བག་ཅན་དུ་གྱུར་པས་ཁྱིམ་པ་མ་དད་ཅིང་། མུ་སྟེགས་
ཅན་འཕྱ་བར་གྱུར་ལ། དགེ་སློང་ཞིག་ནད་གཡོག་མེད་པས་ཤི་བར་གྱུར་པའི་སྐབས་དེ་གསོལ་
པས། ངས་ཉན་ཐོས་རྣམས་གཅིག་གིས་གཅིག་བསྡུ་བར་བྱ་བའི་ཕྱིར་དང་། ནད་པ་རྣམས་ལ་
རིམ་གྲོ་བྱ་བའི་ཕྱིར་མཁན་སློབ་གནང་བར་བྱའོ། །སྙམ་དུ་དགོངས་ནས་མཁན་པོ་དང་སློབ་
དཔོན་དག་གིས་རབ་ཏུ་དབྱུང་བར་བྱ། བསྙེན་པར་རྫོགས་པར་བྱ་བར་གནང་ངོ། །ཞེས་ད་
ལྟར་གྱི་ཆོ་ག་བཅའ་བར་མཛད་དོ། །དེ་བཅས་ཕྱིན་ཆད་དགེ་འདུན་གྱིས་སྔོན་གྱི་ཆོ་གས་
བསྙེན་པར་རྫོགས་པར་བྱར་མི་རུང་། སྟོན་པ་ཉིད་ཀྱིས་ཚུར་ཤོག་གི་བསྙེན་རྫོགས་ནི། མྱ་ངངན་
ལས་འདས་ཀྱི་བར་དུ་བྱུང་སྟེ། མ་མོ་ལས། དགེ་སློང་ཚུར་ཤོག་ཅེས་པ་ནི། ཐོག་མ་དང་ཐ་མ་
འདྲ་སྟེ། བསྙེན་པར་རྫོགས་པ་དེ་ནི་ལེགས་པར་བསྙེན་པར་རྫོགས་པའོ། །དེ་ཅིའི་ཕྱིར་ཞེ་ན།
ཨུ་པ་ལི་ དགེ་སློང་ཚུར་ཤོག་ཅེས་བྱ་བ་དེ་ནི། ངས་སྔོན་དུ་བསྙེན་པར་རྫོགས་པ་སྟེ། དགེ་
སློང་ཚུར་ཤོག་ཅེས་བྱ་བ་དེ་ཐམས་ཅད་ཀྱང་སྲིད་པ་ཐ་མ་པ་སྟེ། དགེ་སློང་ཚུར་ཤོག་ཅེས་བྱ་བ་
དེ་ཐམས་ཅད་སློབ་བཞིན་དུ་དུས་འདའ་བ་མ་ཡིན་ཏེ། དེ་ལྟ་བས་ན། དེ་དག་ལེགས་པ་
བསྙེན་པར་རྫོགས་པ་ཞེས་བྱའོ། །ཞེས་སོ། །དེས་ན་སྲིད་པ་ཐ་མ་པ་རྣམས་དགེ་བའི་རྩ་བ་རྒྱུ་
ཆེན་པོ་སྔོན་དུ་སོང་བས་རང་བཞིན་གྱིས་དབང་པོ་དུལ་བ་དང་། ནད་ལ་སོགས་པ་འབྱུང་
དཀོན། བྱུང་ཡང་ནད་གཡོག་དང་སྨན་ལ་སོགས་པ་རྙེད་སླ། ཤེས་རབ་སྨིན་པས་སྟོན་པས་
གསུངས་པའི་ཆོས་རྣམས་གཞན་གྱིས་བཀྲོལ་བ་ལ་བསྟན་མི་དགོས་པས་ཁྲིད་ཅིང་སྐྱོང་བར་བྱེད་
པའི་མཁན་སློབ་མ་བཅས་ལ། ད་ལྟར་གྱི་གདུལ་བྱ་རྣམས་དེ་ལས་ལྡོག་པས་ཁྲིད་ཅིང་སྐྱོང་བར་
བྱེད་པའི་མཁན་སློབ་གནང་། གནང་ཟེར་ཡང་ཅི་དགར་གནང་བ་མ་ཡིན་གྱི། ངེས་པར་སྒྲུབ་
དགོས་པར་གནང་བ་ཡིན་པས་མཁན་པོ་དགོས་ཤིང་། དེ་ཡང་གང་རུང་རུང་གིས་མི་ཆོག་གི །
སྔར་བཤད་པའི་ཆོས་བདུན་ལྡན་ལ་མཁན་པོར་གསོལ་བ་བཏབ་པས་ཁས་བླངས་པ་དང་ལྡན་
པ་ཞིག་དགོས་པས་གསོལ་བ་འདེབས་ཏེ། གལ་ཏེ་དང་པོའི་མཁན་པོ་ལ་མཁན་པོར་གསོལ་བ་
428



༄༅ །ལས་བརྒྱ་རྩ་གཅིག་གི་རྣམ་པར་བཤད་པ
ཡིན་ན། མཁན་པོ་དགོངས་སུ་གསོལ། བདག་མིང་འདི་ཞེས་བགྱི་བ། མཁན་པོ་ལ་མཁན་
པོར་གསོལ་གྱི། མཁན་པོ་བདག་གི་མཁན་པོ་མཛད་དུ་གསོལ། མཁན་པོ་མཁན་པོས་བསྙེན་
པར་རྫོགས་པར་བགྱིའོ། །ཞེས་བརྗོད། དགེ་ཚུལ་གྱི་སློབ་དཔོན་ལ་སོགས་པ་སློབ་དཔོན་
མཁན་པོར་གསོལ་བ་ཡིན་ན། དེའི་ཚེ་སློབ་དཔོན་དགོངས་སུ་གསོལ། བདག་མིང་འདི་ཞེས་
བགྱི་བ། སློབ་དཔོན་ལ་མཁན་པོར་གསོལ་གྱི། སློབ་དཔོན་བདག་གི་མཁན་པོ་མཛད་དུ་
གསོལ། སློབ་དཔོན་མཁན་པོས་བསྙེན་པར་རྫོགས་པར་བགྱིའོ། །ཚིག་གསུམ་པ་ལ་མཁན་
པོས་ཞེས་བརྗོད་པར་བྱའོ། །མཁན་སློབ་མ་ཡིན་པའི་བཙུན་པ་གཞན་ཞིག་ལ་མཁན་པོར་
གསོལ་ན། བཙུན་པ་ཞེས་གཞུང་ནས་འབྱུང་བ་བཞིན་དུ་བརྗོད་པར་བྱའོ། །ཅི་རིགས་པ་
བརྗོད་པར་བྱའོ། །ཞེས་པ་ནི། གང་ཁོ་ན་ལ་གནས་ཏེ་རབ་ཏུ་བྱུང་བ་དེ་ཁོ་ན་ལ་གནས་ཏེ་
བསྙེན་པར་རྫོགས་པར་ངེས་པ་མ་ཡིན་གྱི། འདི་ལྟར། འདོད་པས་འཇུག་པར་བྱའོ། །ཞེས་
བསྟན་པ་ཡིན་ནོ། །བསྙེན་པར་རྫོགས་པར་བགྱིའོ་ཞེས་པ་ནི། བསྙེན་པར་རྫོགས་པའི་སྐད་
དོད། ཨུ་པ་སཾ་བྷ། ཨུ་པ་ཉེ་བ། ཨཱཏྟ་ཐོས་སམ་བདེ་བ། ཀླཏ་ཀ་ར་མངོན་དུ་བྱེད་པ་སྟེ། མ་
མོ་ལས། གཞན་ཡང་། གསུང་རབ་འདི་ལ་བསྙེན་ནས་ལེན་ཅིང་ཤིན་ཏུ་ཁས་བླངས་ནས་ཐོབ་
སྟེ། བདེ་བ་མྱོང་ནས་མངོན་དུ་བྱེད་པ་སྟེ། དེ་ལྟ་བས་ན་བསྙེན་པར་རྫོགས་པར་འོས་པའོ། །
ཞེས་གསུངས་སོ། །བགྱིའོ་ནི། མཁན་པོ་དེས་དེ་དག་མ་འོངས་པ་ན་བསྙེན་པར་རྫོགས་པར་
བྱ་བར་འགྱུར་རོ། །ཞེས་པའོ། །གཞན་རྣམས་སྔར་བཞིན་ནོ། །དེས། མཁན་པོ་མངོན་དུ་
གྱུར་པར་བྱས་པ་ཡིན་ནོ། །མཁན་པོར་གསོལ་བ་དེའི་འོག་ཏུ། མཁན་པོ་ཞེས་བྱ་བ་ནི།
བསྙེན་པར་རྫོགས་པར་འགྱུར་བའི་མཁན་པོ་ལ་བསྙེག་སྟེ། འདས་མ་ཐག་ཏུ་བསྟན་པའི་ཕྱིར་
རོ། །འོ་ན། རང་གིས་ཞེས་སྨོས་མི་དགོས་ཏེ། མཁན་པོས་ཆོས་གོས་གསུམ་བྱིན་གྱིས་བརླབ་
པར་བྱའོ། །ཞེས་སྨོས་པས་ཆོག་པའི་ཕྱིར། ཞེ་ན། དེ་ལྟར་མ་ཡིན་ཏེ། རང་གིས་སྨོས་པས་
བཅོལ་བའི་ཆོ་ག་སྤང་བའི་ཕྱིཅཏེ། དཔེར་ན། སྐྲ་དང་ཁ་སྤུ་བྲེགས་པ་དང་མཚན་བརྟག་པ་
དག །མཁན་པོས་གཞན་ལ་བཅོལ་ནས་བྱེད་དུ་བཅུག་པས་ཆོག་ལ། འདིར་ནི། མཁན་པོ་
རང་གིས་བྱ་བ་ཡིན་གྱི། གཞན་བྱེད་དུ་མི་གཞུག་གོ །ཞེས་པའི་དོན་དུ་རང་གིས་ཞེས་སྨོས།
བསྙེན་པར་རྫོགས་པར་བྱ་བ་དེ་ལ་ཆོས་གོས་གསུམ་བྱིན་གྱིས་བརླབ་པར་བྱའོ། །བྱིན་གྱིས་
བརླབ་པར་བྱ་བ་དེ་ལ་རེ་ཞིག་ནི། རིམ་པ་སྟོན་པ་སྟེ། ཐོག་མར་དྲས་ཤིང་དྲུབས་པའི་བྱིན་
429



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་པ་ལས། པོད་དང་པོ།
བགྱིས་བརླབ་པ་བསྟན། དེ་ནས་རྒྱུའི་བྱིན་རླབས་བསྟན་ཞེས་པའོ། །ཆོས་གོས། ཆན་གྱིས་
དྲས་ཤིང་ཁབ་སྐུད་ཀྱིས་དྲུབས་ཟིན་པ་དག་ཡོད་ན། དེ་ལྟར་ན། རྒྱུའི་བྱིན་རླབས་མི་དགོས་
པས་ལེགས་ཏེ། རྣམ་པ་འདི་ལྟར་བྱིན་གྱིས་བརླབ་པར་བྱ་སྟེ། འདིར་དངོས་སུ་ཕྱག་བྱ་བར་མ་
གསུངས་ཀྱང་། ལས་གཞིར། རང་གི་དོན་དུ་སྔགས་ལན་གསུམ་བརྗོད་པ་ཉིད་ན། འོས་པ་
ཉིད་ན་ཕྱག་བྱས་ཏེའོ། །ཞེས་བཤད་པས་ཕྱག་གསུམ་བྱེད་དུ་བཅུག་ལ། ཆོས་གོས་གསུམ་པོ་
སོ་སོར་བལྟབ་སྟེ། མགོ་མཇུག་མ་ལོག་པར་སློབ་མའི་ཕྲག་པ་གཡོན་པ་ལ་བཀལ་ནས་མཁན་པོ་
དང་བསྒྲུབ་བྱ་གཉིས་འགྲེང་སྟེ། གཉིས་ཀའི་ལག་པས་ཆོས་གོས་སྣམ་སྦྱར་བཟུང་ནས་འདི་
སྣམ་ཕྲན་དང་གླེགས་བུ་དུ་མ་སྦྱར་བས་ན། སྣམ་སྦྱར་ཞེས་བྱ་བ། ཁྱིམ་པ་དང་མུ་སྟེགས་ཅན་
དང་རབ་ཏུ་བྱུང་ནས་བསྙེན་པར་མ་རྫོགས་པ་དགེ་ཚུལ་མན་ཆད་ལས་རྟགས་ཁྱད་པར་དུ་གྱུར་
པ་ཡིན་ཅིང་། ངོ་ཚ་དང་ཁྲེལ་ཡོད་བསྐྱེད། དགེ་སློང་གི་དྲན་པ་གསོ། སེམས་ཉོན་མོངས་པ་
ཞི་ཞིང་ཆགས་བྲོལ་དུ་ཁ་བསྒྱུར་ནས་སྡིག་པ་ལས་ལྡོག་པ་དང་། དགེ་བ་ལ་བརྩོན་པ་དང་། ལྷ་
མི་རྣམས་ཀྱི་བསོད་ནམས་གསོག་པའི་ཞིང་མཆོད་རྟེན་ལྟ་བུར་འགྱུར་བ་ལ་དགོངས་ནས།
ལུས་འཕགས་མོའི་ཞིང་ལ་དཔེ་བླངས་ནས་གནང་བ་ཡིན་པས་དེ་རྣམས་དྲན་པའི་སྒོ་ནས་
བཅང་བར་བྱ་སྟེ། མདོ་ལས། ཁྱིམ་བདག །གཞན་ཡང་། བྱང་ཆུབ་སེམས་དཔའ་རབ་ཏུ་
བྱུང་བའི་ཕན་ཡོན་ལ་དགའ་བ་བཅུས་ཆོས་གོས་ལུས་ལ་བཅང་བར་བྱ་སྟེ། བཅུ་གང་ཞེ་ན།
འདི་ལྟ་སྟེ། ངོ་ཚ་ཞིང་འཛེམ་པས་དཀྲི་བ་དང་། ཤ་སྦྲང་དང། སྦྲང་བུ་དང་། རླུང་དང་།
ཉི་མ་དང་། སྡིག་སྦྲུལ་གྱིས་རེག་པར་འགྱུར་བ་གཡོགས་པ་དང་། དགེ་སྦྱོང་གི་ཁ་དོག་དང་
རྟགས་བསྟན་པ་དང་། ངུར་སྨིག་དེ་དག་ནི། ལྷ་དང་མི་དང་ལྷ་མ་ཡིན་དུ་བཅས་པའི་མཆོད་
རྟེན་ཡིན་ནོ། །སྙམ་ནས་མཆོད་རྟེན་གྱི་ཕྱིར་ཡང་དག་པར་གཟུང་བར་བྱ་བ་དང་། དེ་དག་ནི་
ཡིད་འབྱུང་བ་དང་། འདོད་ཆགས་དང་བྲལ་བས་ཁ་དོག་བསྒྱུར་བ་ཡིན་ཏེ། འདི་དག་ནི།
འདོད་པ་སོགས་ཀྱིས་ཁ་བསྒྱུར་བ་མ་ཡིན་པ་དང་། འདི་དག་ནི། ཉེ་བར་ཞི་བ་དང་མཐུན་པ་
ཡིན་གྱི། འདི་དག་ནི། ཉོན་མོངས་པ་འབར་བ་དང་མཐུན་པ་མ་ཡིན་པ་དང་། ངུར་སྨྲིག་
འདི་དག་གིས་དཀྲིས་ཤིང་གཡོགས་ནས་སྡིག་པ་ལས་ལྡོག་པར་བྱ་བ་དང་། ལེགས་པར་བྱ་བའི་
ལསབྱ་བ་དང་། ཆོས་གོས་ཀྱི་ཆ་བར་སྦྱོར་བ་ལ་བརྩོན་པ་མ་ཡིན་པ་དང་། ངུར་སྨྲིག་འདི་དག་
འཕགས་པའི་པའི་ལམ་གྱི་ཚོགས་དང་མཐུན་པ་ཡིན་པར་ཤེས་ནས། ཅི་ནས་སྐད་ཅིག་གཅིག་ལ་
430



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
སོཡང་རྙོག་པ་དང་འགྲོགས་པར་མི་བྱ་བ་དང་། ངུར་སྨྲིག་རྣམས་བཅང་བར་བྱ་བ་སྟེ། ཞེས་
གསུངས་པ་བཞིན་སོམས་ལ། འདི་དགེ་སློང་གི་འཚོ་བའི་ཡོ་བྱད་སྣམ་སྦྱར་དུ་བྱིན་གྱིས་བརླབ་
སྙམ་པ་གྱིས་ལ་རྗེས་ཟློས་བྱས་ལ་འདི་སྐད་ཅེས་བརྗོད་པར་བྱ་སྟེ། མཁན་པོ་སོགས་སོ། །
བདག་མིང་འདི་ཞེས་བགྱི་བ་ཞེས་པའི་སྐབས་སུ་དགེ་ཚུལ་ཞེས་ཀྱང་མི་བརྗོད། དགེ་སློང་ཞེས་
ཀྱང་མི་བརྗོད་དོ། །ཆོས་གོས་ཐ་ག་པས་བགྱིས་པ་ལ་སོགས་པ་ཞེས་པ་སྐད་དོད་ལ་ཟིན་པ་སྟེ།
བཀྲུ་བ་དང་། བཙེམ་པ་དང་། ཁ་བསྒྱུར་བ་ལ་སོགས་པ་ཟིན་པ། རུང་བ་ཞེས་བྱ་བ་ནི། རྒྱུ་མི་
རུང་བ་རི་དྭགས་ཀྱི་བལ་དང་རྔ་མོའི་བལ་ལ་སོགས་པ་བདུན་ལས་བྱས་པ་མ་ཡིན་པ། ཁ་དོག་
མི་རུང་བ་དཀར་པོ། དབྱིབས་མི་རུང་བ་སྦུ་གུ་ཅན་ལ་སོགས་པ་མ་ཡིན་པའོ། །སྤྱད་པར་འོས་
པ་ཞེས་པ་ནི། སྤྱད་བཟོད་པ་སྟེ། བགོ་བཟས་ཡོད་པ་ཞེས་པའི་ཐ་ཚིག་གོ །བྱིན་གྱིས་བརླབ་
བོ་ཞེས་བྱ་བ། སྔར་སྔོན་དུ་བཏང་བས་བདག་གིར་བྱ་བའོ། །དེའི་འོག་ཏུ་ཆོས་གོས་བླ་གོས་ཏེ།
བླ་ནི། །སྟོད་ཡིན་ལ། དེ་གཡོགས་པའི་གོས་བཟུང་ནས་འདི་སྟོད་དུ་རྒྱུན་དུ་གོན་པའི་ཆོས་
གོས་བླ་གོས། ཁྱིམ་པ་དང་མུ་སྟེགས་ཅན་ལས་རྟགས་སྲུང་། དགེ་སློང་གི་དྲན་པ་གསོ། རླུང་
དང་ཉི་མ་ལ་སོགས་པའི་ཚ་གྲང་དང་། སྦྲང་བུ་ལ་སོགས་པའི་འཚེ་བ་ལས་སྐྱོབ། སེམས་ཀྱི་
སྐྱོན་སྤོང་བའི་གོས་ཡིན་པས་བླ་གོས་སུ་བྱིན་གྱིས་བརླབ་སྙམ་པ་གྱིས་ཞེས་བརྗོད་ལ་སྔར་བཞིན་
བརྗོད་དོ། །དེའི་འོག་ཏུ་མཐང་གོས་ནི། སྨད་གཡོགས་ཏེ། ཨནྟརྦ་སི། ཨནྟ་ར་མཐང་སྟེ།
ནང་ལ་བྱ་བ། བ་སི་ནི། གོས་ཏེ། དེས་ན་ཐང་གོས་དང་མཐའ་གོས་ཞེས་བྱ་བ་ནི། མ་དག་
གོ །ཆོས་གོས་གསུམ་བྱིན་གྱིས་བརླབས་ཟིན་པ་དེའི་འོག་ཏུ་མཁན་པོ་རང་གིས་སམ། དེས་
བསྐོས་པའི་དགེ་སློང་གིས་དེ་ལ་ཆོས་གོས་དག་བསྐོན་པར་བྱ་སྟེ། ཆོས་གོས་བྱིན་གྱིས་བརླབ་པ་
ནི། ཆ་ལུགས་ཀྱི་དོན་དུ་ཡིན་པའི་ཕྱིར་རོ། །བསྒྲུབ་བྱ་དེས་ཀྱང་མཁན་པོའི་ཆོས་གོས་གསུམ་
བྱིན་གྱིས་བརླབ་ཏུ་བཅུག་སྟེ། སྣམ་སྦྱར་དང་བཅས་པ་ཉིད་དུ་གྱུར་པ་ན། བདག་ཉིད་བསྙེན་
པར་རྫོགས་པར་བྱ་བའི་ཕྱིར་འདུས་པའི་དགེ་འདུན་ལ་ཕྱག་བྱ་བ་ཉིད་དུ་རིགས་པའོ། །གལ་ཏེ་
ཆོས་གོས་དྲས་ཤིང་དྲུབས་པ་དག་མེད་ན། རྒྱུ་ལ་བྱིན་གྱིས་བརླབ་པར་བྱའོ། །ཞེས་པ་བསྟན་
པའི་དབང་གིས་གསུངས་པ་སྟེ། འདི་ལྟར། བསྙེན་པར་རྫོགས་པའི་ཚོགས་པ་རྙེད་པའི་ཚེ་
ཆོས་གོས་དྲས་ཤིང་དྲུབས་པ་དག་མེད་ན། ཕྱིས་བསྙེན་པར་རྫོགས་པའི་ཚོགས་པ་རྙེད་དཀའོ་
སྙམ་དུ་བསམ་ནས་གང་ནས་སུ་ལས་ཀྱང་རུང་སྟེ། ཆོས་གོས་མ་དྲས་ཤིང་མ་དྲུབས་པ་ཁ་མ་
431



༄༅།དཔལ་ལྡན་ས་སྐྱ་པའི་ཡyསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
བསྒྱུར་བ་དག་རྙེད་ན། དེའི་མ་དྲས་པ་མ་དྲུབས་པ་སྔགས་ཀྱིས་བྱིན་གྱིས་བརླབས་ཏེ་བསྙེན་
རྫོགས་བྱས་ལ། ཕྱིས་གོས་དེ་དག་དྲས་ཤིང་དྲུབས་ཏེ་བྱིན་གྱིས་བརླབ་པར་བཅོམ་ལྡན་འདས་
ཀྱིས་དགོངས་སོ། །ཞེས་འདུལ་བ་འཛིན་པ་དག་གི་མན་ངག་ལས་ཤེས་པར་བྱའོ། །འོ་ན།
དྲས་ཤིང་དྲུབས་པ་ཆོས་གོས་ཉིད་དུ་བྱིན་གྱིས་བརླབ་པར་བྱའོ། །ཞེས་པ་དང་འགལ་ཞེ་ན།
སྤྱིར་བཏང་དང་དམིགས་བསལ་ཡིན་པས་མི་འགལ་ཏེ། ལུང་དུ། བཙུན་པ། ཆོས་གོས་མ་
དྲས་པ་ལ་བྱིན་གྱིས་བརླབ་ཏུ་རུང་ངམ། ཉེ་བར་འཁོར། མི་རུང་ངོ་། །རྐྱེན་དེ་ལྟ་བུ་དག་ཡོད་
ན་ནི་རུང་ངོ་། །ཞེས་གསུངས་པས། བསྙེན་པར་རྫོགས་པར་འདོད་པ་ལས་བརྟགས་པའི་རྐྱེན་
བྱུང་ངམ། དགེ་སློང་གི་གོས་འཕྲོག་གམ། གོས་བརླག་གམ། གོས་ཚིག་གམ། གོས་རླུང་གིས་
ཁྱེར་རམ། གོས་ཆུས་ཁྱེར་བའི་རྐྱེན་དེ་ལྟ་བུ་དག་ཡོད་ན། སྣམ་སྦྱར་ཡང་མ་དྲིས་པར་ལ་བྱིན་
གྱིས་བརླབ་པར་གནང་ལ། རྐྱེན་དེ་ལྟ་བུ་དག་མེད་ན། སྣམ་སྦྱར་ནི། མ་དྲས་པ་ལ་བྱིན་གྱིས་
བརླབ་ཏུ་མི་གནང་། བླ་གོས་དང་མཐང་གོས་ནི། རྐྱེན་དེ་ལྟ་བུ་དག་ཡོད་ཀྱང་རུང་། མེད་
ཀྱང་རུང་བས་མ་དྲས་པ་ལའང་བྱིན་གྱིས་བརླབ་ཏུ་རུང་ངོ་། །ལུང་ལས། ཆོས་གོས་ཞེས་པ་ནི།
སྣམ་སྦྱར་ལ་དགོངས་ཏེ་གསུངས་ཏེ། མ་མོ་ལས། སྣམ་སྦྱར་ནི། ངེས་པར་དྲས་ཏེའོ། །བླ་
གོས་མཐང་གོས་ནི། ངེས་པ་མེད་དོ། །ཞེས་གསུངས་ཤིང་། ས་གའི་ལྷས་ཀྱང་། སྣམ་སྦྱར་
ངེས་པར་དྲས་ཏེ་བཅང་། །གཞན་ནི་མ་ངེས་གང་གི་ཕྱིར། །འདོད་ཆུང་རང་གི་ཆོས་གོས་
ཀྱི། །ལས་ཀྱིས་དུཁར་འགྱུར་ཕྱིར་རོ། །ཞེས་སོ། །འོ་ན། དེ་དག་གི་ཚད་གང་ཞེ་ན། ཆོས་
གོས་གསུམ་པོ་སྤྱིར་བཏང་དུ་ཚད་མཚུངས་ཏེ། མདོར། བྱིན་གྱིས་བརླབ་ཏུ་རུང་བ་ཆེན་པོ་
དག་ནི། རང་གི་ཁྲུ་གསུམ་དང་ལྔ་དག་གོ །ཆུང་ངུ་དག་ནི་གཉིས་ལས་ཁྲུ་ཕྱེད་ཕྱེད་ཕྲི་བའོ། །
འབྲིང་རྣམས་ཀྱི་ཚད་ནི། བར་མའོ། །ཞེས་གསུངས་ལ། དམིགས་བསལ་དུ་མཐང་གོས་ནི།
དོ་དང་ལྔ་ཡང་ཡིན། དོ་དང་བཞི་ཡང་ཡིན་ནོ། །འཁོར་གསུམ་ཁེབས་པ་ཉིད་ཡན་ཆད་ཀྱང་
ངོ་། །ཞེས་གསུངས་ལ། འཁོར་གསུམ་ནི། ལྟེ་བའི་དཀྱིལ་འཁོར་དང་། པུས་མོའི་ 
“ལྷ་ང་
གཉིས་དང་གསུམ་གྱི་བར་ཁོར་ཡུག་ཏུ་ཁེབས་པའོ། །དེ་དག་གི་རྒྱུ་བཟུང་ནས་བཤད་པ་སྔར་
དང་འདྲ་བ་ལ་ཁྱད་པར། འདི་སྣམ་སྦྱར་གྱི་རྒྱུར་བྱིན་གྱིས་བརླབ་སྙམ་པ་གྱིས་ལ་སོགས་པ་
འདོན་པའོ། །འཚལ་ལོ་ཞེས་བྱ་བ་ནི། འདོད་ནའོ། ་ །མ་བྱུང་ན་ཞེས་བྱ་བ་ནི། སྲོག་དང་
ཚངས་པར་སྤྱོད་པའི་བར་ཆད་མེད་ནའོ། །སྣམ་ཕྲན་དགུ་པ་ལ་སོགས་པར་བགྱི་སྟེ་ཞེས་པའི་.
432



༄༅ །ལས་བརྒྱ་རྩ་གཅིག་གི་རྣམ་པར་བཤད་ པ།
སོགས་ཀྱི་སྒྲས་ཉི་ཤུ་རྩ་ལྔའི་བར་གཟུང་སྟེ། མདོར། སྣམ་སྦྱར་གྱི་སྣམ་ཕྲན་དག་ནི། དགུ་
ཡན་ཆད་ཉི་ཤུ་རྩ་ལྔ་མན་ཆད་དེ། ཟུང་མ་གཏོགས་སོ། །ཞེས་པས། སྣམ་ཕྲན་ནི། གླེགས་
བུ་དང་གླེགས་བུ་ཕྱེད་པ་དག་སྦྱར་བའི་སྣམ་བུའི་བསྟར་རེ་རེ་ལ་བྱའི། གླེགས་བུ་དང་གླེགས་བུ་
ཕྱེད་པ་ལ་ནི་མི་བྱའོ། །གླེགས་བུ་ཕྱེད་དང་གསུམ་པ་ལ་སོགས་པར་བགྱིའོ། །ཞེས་པའི་སོགས་
ཀྱི་སྒྲས་ནི། བཞི་པ་སོགས་བསྡུ་སྟེ། མདོར། དང་པོ་གསུམ་ལ་ནི་དེ་དག་གི་གླེགས་བུ་བྱེད་
དང་གསུམ་པ་ཉིད་དོ། །
གཉིས་པ་ལ་ནི་གླེགས་བུ་ཕྱེད་དང་བཞི་པ་ཉིད་དོ། །གསུམ་པ་ལ་ནི་གླེགས་བུ་ཕྱེད་དང་
ལྔ་པ་ཉིད་དོ། །ཞེས་པས། དང་པོ་སྣམ་ཕྲན་དགུ་པ་དང་། བཅུ་གཅིག་པ་དང་། བཅུ་གསུམ་
པ་གསུམ་ལ་སྣམ་ཕྲན་རེ་རེ་ལ་གླེགས་བུ་ཕྱེད་དང་གསུམ་པ་ཉིད་དོ། །
གཉིས་པ་སྣམ་ཕྲན་བཅོ་ལྔ་པ་བཅུ་བདུན་པ་བཅུ་དགུ་པ་གསུམ་ལ་གླེགས་བུ་ཕྱེད་དང་
བཞི་པ་ཉིད་དོ། །གསུམ་པ་སྣམ་ཕྲན་ཉེར་གཅིག་པ་ཉེར་གསུམ་པ་ཉེར་ལྔ་པ་གསུམ་ལ་གླེགས་
བུ་ཕྱེད་དང་ལྔ་པ་ཉིད་དོ། །བཀྲུའོ། །ཞེས་པ། བཀྲུ་བཤལ་བྱའོ། །བརྐྱང་ངོ་། །ཞེས་པ།
ས་ལ་གཏིང་བའོ། །དྲའོ། །ཞེས་པ། གཉིས་སུ་གཅད་པར་བྱ་བའོ། །བསྡེབ་བོ། །ཞེས་པ།
དྲས་པ་ཕན་ཚུན་སྦྱར་བར་བྱའོ། ། གཟུངས་གདབ་བོ། ། ཞེས་པ། བསྡེབས་པ་སྐུད་པས་
གཟུངས་གདབ་པར་བྱའོ། ། དྲུབ་པོ། །ཞེས་པ། གཟུངས་གདབ་པ་སྐུད་པས་བཙེམ་པར་
བྱའོ། །ཁ་བསྒྱུར་རོ། །ཞེས་པ། སྔོན་པོའམ་དམར་པོའམ་ངུར་སྨྲིག་སྟེ་རུང་བའི་ཚོན་གསུམ་
ལས་གང་ཡང་རུང་བར་ཁ་བསྒྱུར་བའོ། ། ཆོས་གོས་མ་དྲས་པ་འདི་ལ་སྟེ། འདིའི་སྟེང་དུ་
གཞན་གྱི་སྣམ་ཕྲན་དང་། གླེགས་བུ་དང་གླེགས་བུ་ཕྱེད་ཀྱིས་ལྷན་ཐབས་སུ་གླན་པར་བྱའོ། །
ཡང་ནའི་སྒྲས་གལ་ཏེ་ལྡང་ན་གོས་དེ་ཉིད་ལས་དྲངས་ཏེ། སྣམ་ཕྲན་དང་གླེགས་བུར་སྦྱར་བར་
བྱའོ། །རྐྱེན་ཇི་ལྟ་བ་བཞིན་བགྱི་སྟེ། ཞེས་པ། བདག་ཉིད་ཀྱི་ཆོས་གོས་གཞན་བསྟེན་ན་འདི་
གང་ལས་རེ་ཞིག་གཡར་པོ་བླངས་པ་དེ་ཕྱིར་སྦྱིན་པར་བྱ་བ་ལ་སོགས་པའོ། །ཆོས་གོས་འདི་ནི་
ཞེས་པ། རྒྱུ་འདི་ནིའོ། །བླ་གོས་སྣམ་ཕྲན་བདུན་པར་བགྱི་སྟེ། གླེགས་བུ་ཕྱེད་དང་གསུམ་
པར་བགྱིའོ། ། མཐང་ གོས་སྣམ་ཕྲན་ལྔ་ པར་བགྱི་སྟེ། གླེགས་བུ་ ཕྱེད་དང་གཉིས་པར་
བགྱིའོ། །འདི་གཉིས་ཀྱི་སྣམ་ཕྲན་གླེགས་བུའི་དྲུབ་ལུགས། ཆོས་གོས་བྱིན་གྱིས་རློབ་པའི་
སྔགས་འདི་ལས་ཤེས་པར་བྱའི། བཅོམ་ལྡན་འདས་ཀྱིས་བླ་གོས་དང་མཐང་གོས་གཉིས་ཀྱི་
433



༄༅།།དཔལ་ལྡན་ས་སྐྱ་པའི་གསུང་རབ་ལུགས་ཆེན་བཅོ་བརྒྱུད་ལས། པོད་དང་པོ།
སྣམ་ཕྲན་གྱི་ཚད་ནི། སྣམ་སྦྱར་གྱི་ཚད་ལྟར་གང་དུའང་བཀའ་མ་སྩལ་ཏོ། །ཞེས་བཤད་དོ། །
ཆོས་གོས་ཀྱི་སྔགས་དབྱུང་བ་ཡང་། འགྲེང་བའི་མདུན་དུ་འགྲེང་སྟེ་གཉིས་ཀས་ལག་པས་
བཟུང་ནས་དབྱུང་བར་བྱའོ། །ཆོས་གོས་བྱིན་གྱིས་བརླབ་པ་དང་། དབྱུང་བ་ནི། ཆོས་གོས་
ཉེ་བར་གནས་ནི། དགེ་སློང་ཉེ་བར་མི་གནས་ཀྱང་རང་གི་ཡིད་ཀྱིས་རྣམ་པར་བརྟགས་པས་
ཀྱང་བྱར་རུང་ངོ། །ཆོས་གོས་དབྱུང་བ་ནི། ཆོས་གོས་ཉེ་བར་མི་གནས་ཀྱང་ཉེ་བར་འགྲུབ་
པའོ། །གོས་ཟིན་པ་ཡོད་ཀྱང་བྱིན་གྱིས་བརླབ་ཏུ་རུང་བའི་ཚད་ལས་ཆེ་ཆུང་དུ་གྱུར་པ་དང་།པ
ཚོན་ཆེན་དང་། རྒྱུ་རིགས་མི་མཐུན་ལས་བསྒྲུབས་པ་རྣམས་ལ་དངོས་ཀྱི་བྱིན་རླབས་མི་
འཆགས་པས་རྒྱུའི་བྱིན་རླབས་བྱའོ། །རྔ་ཐེར་དང་། ར་ཐེར་ལ་སོགས་པ་རྒྱུ་མི་རུང་བ་ལས་
བྱས་པ་ལས་རྒྱུའི་བྱིན་རླབས་ཀྱང་མི་འཆགས་སོ། །རས་དང་སྣམ་བུ་བསྲེས་པའམ། མཐིལ་
གཞན་ལ་རྒྱུན་གཞན་བཏབ་པ་ལྟ་བུ་ལ་དངོས་ཀྱི་བྱིན་རླབས་མི་འཆགས་ཏེ། ཁ་དོག་ལ་སོགས་
པས་རིགས་མི་མཐུན་པ་ནི། ཆོ་ག་ཉིད་མ་ཡིན་ནོ། །ཞེས་རིགས་མི་མཐུན་ལས་ཆོས་གོས་སྒྲུབ་
ཏུ་མི་རུང་བའི་ཕྱིར་རོ། །ཆོས་གོས་བྱིན་གྱིས་བརླབས་ཏེ་བསྐོན་ནས་དགེ་འདུན་ལ་ཕྱག་བྱས་
པས་དེའི་འོག་ཏུ་མཁན་པོས་དགེ་སློང་གང་རུང་ཞིག་ལ་ལྷུང་བཟེད་སྟོན་ཅིག་ཅེས་བསྐོས་པའི་
དགེ་སློང་དེས་ལྷུང་བཟེད་དགེ་འདུན་ལ་བསྟན་པར་བྱའོ། །རྣམ་པ་འདི་ལྟར་བསྟན་པར་བྱ་སྟེ།
དགེ་སློང་གཅིག་གིས་ལྷུང་བཟེད་ལག་པ་གཡོན་པར་བཞག་སྟེ་ལག་པ་གཡས་པས་ཁ་བཀབ་
ནས་རྒན་པའི་མཐའ་ལོགས་ནས་དགེ་སློང་རེ་རེའི་མདུན་དུ་སྟོན་པ་པོས་འགྲེང་སྟེ་མགོ་སྨད་
པའི་འདུད་པ་དང་བཅས་པས་འདི་སྐད་ཅེས་བརྗོད་པར་བྱ་སྟེ། བཙུན་པའམ་ཚེ་དང་ལྡན་པ་
ཞེས་པ། གལ་ཏེ་རྒན་ན་བཙུན་པ་ཞེས་བོད་ཅིང། གཞོན་ན་ཚེ་དང་ལྡན་པ་ཞེས་བོད་པ་ཡིན་
གྱི། འདིར་གཉིས་ཀ་བརྗོད་པར་བྱ་བ་མ་ཡིན་ནོ། །དགེ་འདུན་ལ་ལྷུང་བཟེད་བསྟན་པ་ཅིའི་
ཕྱིར་ཞེ་ན། མི་ཆུང་ངམ་ལ་སོགས་པའི་དྲི་བའི་ཕྱིར་ཏེ། བྱིན་གྱིས་བརླབ་ཏུ་རུང་བའི་ལྷུང་
བཟེད་གསུམ་ལས་མི་ཆུང་ངམ་སྟེ། མི་དམན་ནམ། མི་ཆེའམ་སྟེ། ཚད་གསུམ་པོ་དག་ལས་
བོང་ཚད་མི་ལྷག་གམ། མི་སྐྱའམ་སྟེ། ལྷུང་བཟེད་དཀར་པོར་མ་གྱུར་ཏམ་ཞེས་པའོ། །བྱིན་
གྱིས་བརླབ་ཏུ་རུང་བའི་ལྷུང་བཟེད་ཆེ་ཆུང་གསུམ་གྱི་ཚད་ནི། མདོར། ཁའི་མཐའི་ཆ་ཁོ་ན་
ནས་མཐེ་བོའི་ལྟོ་གང་གི་ལྷག་མར་འབྲས་ཐུག་པོ་ཆེ་མ་ག་དྷའི་བྲེ་ཆུང་གང་བཙོས་པ་སྲན་ཚོད་
དང་བཅས་པ་ཚོད་མ་དང་བཅས་པ་ལྷག་པ་ནས་དེའི་བར་དེ་ཤོང་བ་དང་། དེ་ནི་རིགས་
434



༄༅ ལས་བརྒྱ་རྩ་གཅིག་གི་རྣམ་པར་བཤད་པ
བཤད་པ་
ཡིན་ནོ། །ཞེས་བཤད་པས། ལྷུང་བཟེད་ཆེ་ཚད་ནི། འབྲས་ཐུག་པོ་ཆེ་བགྲུས་པ་སྐམ་ཡུལ་མ་
ག་དྷའི་བྲེ་ཆུང་དོ་བཙོས་པའི་ཆན་དེའི་རྐྱེན་གྱིས་ཚོད་མ་གང་ཡང་རུང་བ་དང་བཅས་པ་བླུགས་
ན། མཐེ་བོའི་ལྟོ་གང་གིས་མ་གང་བ་ཡིན་ནོ། །ཆུང་ཚད་ནི། དེའི་ཕྱེད་བླུགས་ན་མཐེ་བོའི་ལྟོ་
གང་གིས་མ་གང་བ་ཡིན་ནོ། །འབྲིང་ཚད་ནི། དེ་གཉིས་ཀྱི་བར་གང་ཡང་རུང་བ་ཤོང་བའོ། །
དེ་ལ་ཉིད་ཀྱི་རྣམ་བཤད་ནས། འབྲུ་མར་དང་། མར་དང་། སྦྲང་རྩི་དང་། ཆུ་ལ་སོགས་པ་
རྣམས་ཀྱི་སྲང་སུམ་ཅུ་རྩ་གཉིས་ནི། མ་ག་དྷའི་བྲེའོ། །གཞན་ཁུ་བ་མིན་པ་རྣམས་ལས་བཅུ་
དྲུག་ཅེས་བྱ་བ་རྫས་ཙམ་བསམ་པར་བྱེད་པ་རྣམས་ཀྱིའོ། །དེ་བས་འདིར་ཆུ་སྲང་བཅུ་དྲུག་ལ་
མ་ག་དྷའི་བྲེས་བརྗོད་པ་ཞེས་བྱ་བར་རྟོགས་པར་བྱའོ། །ཞེས་དང་། ཡུལ་ཐ་དད་པས་སྲང་
ཆུང་བ་དང་། འབྲིང་དང་རབ་འདྲེས་པའི་སྐྱོན་རྣམ་པར་བསལ་བའི་དོན་དུ་མན་ངག་ལས་
འབྱུང་བའི་ཚད་བརྗོད་པར་བྱ་སྟེ། མཾ་ས་སེ་བ་བརྒྱད་ཅེས་བྱ། །མཾ་ས་བརྒྱད་ལ་ཞོ་གཅིག་
འདོད། །གསེར་ཞོ་གང་ལ་རབ་བརྗོད་དེ། ། གསེར་ཞོ་བརྒྱད་ལ་སྲང་གཅིག་གོ །ཞེས་སོ། །
གཞི་འགྲེལ་ལས། འབྲས་ཐུག་པོ་ཆེ་བགྲུས་པ་སྐམ་ཡུལ་མ་ག་དྷའི་བྲེ་ཆུང་གང་ལ་ནི། འབྲས་
ཐུག་པོ་ཆེ་བརྒྱུས་པ་སྐམ་ཡུལ་མ་ག་དྷའི་སྲང་བཅུ་དྲུག་སྟེ། ཡུལ་མ་ག་དྷའི་སྲང་གཅིག་ལ་བོད་
ཀྱི་སྲང་གཉིས་ཡོད་དོ། །དེ་ལྟར་ན། འབྲས་ཐུག་པོ་ཆེ་བརྒྱུས་པ་སྐམ་ཡུལ་མ་ག་དྷའི་བྲེ་ཆུང་
གང་ལ་བོད་ཀྱི་སྲང་ཚད་དུ་རྩི་ན་ནི། སྲང་ཚད་སུམ་ཅུ་རྩ་གཉིས་ཡོད་དོ། །ཕུལ་ཚད་དུ་རྩི་ན་
ནི། བདུན་ཕུལ་དོ་དང་ཁྱོར་གང་ཡོད་དོ། །ཞེས་འབྱུང་ལ། འབྲས་སྐམ་སུང་སུམ་ཅུ་སོ་
གཉིས་ལ་ཚོང་དུས་མགུར་མོའི་གསེར་བྲེའི་བྲེ་གང་དང་སུམ་གཉིས་འབྱུང་། འབྲས་ཐུག་པོ་ཆེ་
བཙོས་པའི་ཆར་སུམ་འགྱུར་དུ་འགྱུར་བས་དེ་སུམ་འགྱུར་ལ་བྲེ་ལྔ་འབྱུང༌། ཚོད་མའི་ཚད་ཇི་
ཙམ་གྱིས་འབྲས་ཆན་སྤགས་ནུས་པ་ཙམ་ཞེས་པ་མ་གཏོགས། ཚད་གསལ་བར་གསུངས་པ་མི་
སྣང་ཡང་། ཚོད་མ་འབྲས་ཆན་གྱི་བཞི་ཆ་ཡིན་ཞེས་གྲགས་པ་དང་བསྟུན་ན། བྲེ་གང་དང་སུམ་
གཉིས། མཐེ་བོའི་ལྟོ་གང་གི་གོ་ས་ལ་བྲེ་བཞི་གསུམ་ཐམས་ཅད་བསྡོམས་ན། བྲེ་བདུན་དང་
ལྔ་ཕུལ་དོ་འབྱུང་གིན་གནང་བས། དེ་ཙམ་ཤོང་བ་ལྷུང་བཟེད་ཐ་ཚད་དོ། །ཉིས་འགྱུར་རབ་
ཚད། འབྲིང་དེའི་བར་ཡིན་ལ། རྒྱ་གར་གྱི་བྲེ་ཆུང་གསུམ་ལ་བོད་ཀྱི་བྲེ་གང་འབྱུང་ཞེས་བཤད་
དེ། རྒྱལ་བློན་དུས་ཀྱི་བྲེ་ཆེ་བར་ཡོད་པར་སྣང་ངོ་། །ཁ་ཅིག །དགེ་སློང་མའི་སོ་ཐར་གྱི་འགྲེལ་
པར་ཚོད་མ་བཞི་ཆར་བསྟན་ཟེར་ཏེ། མི་བདེན་པར་སྣང་ངོ། །ལྷུང་བཟེད་བསྟན་པའི་ཡུལ་དུ་པ་
435



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
གྱུར་པའི་དགེ་སློང་དེ་དག་ཐམས་ཅད་ཀྱིས་ཀྱང་ལྷུང་བཟེད་ཆུང་བ་དང་ཆེ་བ་དང་སྐྱ་བའི་སྐྱོན་
ཅན་དེ་ལྟ་བུ་ཉིད་མ་ཡིན་ན། དགེ་སློང་རེ་རེ་ནས་འཕྲལ་ལ་ལྷུང་བཟེད་བཟང་ངོ་ནི། མཛེས་
ཏེ། བྱིན་གྱིས་བརླབ་ཏུ་རུང་བ་ཡིན་ནོ། །ཞེས་ལན་བརྗོད་པར་བྱའོ། །མཁན་པོས་ལེགས་
པར་བརྟགས་ནས་སྟོན་ཅིག་ཅེས་བསྐོས་པ་ཡིན་ཏེ། དེ་ལ་བསྟན་མི་དགོས་ལ། དེ་ལྟ་མིན་ན་
དགོས་སོ། །ཞེས་ཟེར་རོ། །ལྷུང་བཟེད་ལ་རྒྱུའི་བྱིན་རློབས་མེད་པས་བསྟན་དགོས་ལ། གོས་
ལ་ནི། དངོས་ཀྱི་བྱིན་རླབས་འཆགས་པ་མེད་ཀྱང་རྒྱུར་བྱིན་རླབས་ཡོད་པས་བསྟན་མི་དགོས་
སོ། །བསྡུས་འགྲེལ་མཁན་པོས། ཆོས་གོས་ཀྱང་དགེ་འདུན་ལ་བསྟན་ཏེ་བྱིན་གྱིས་བརླབ་ཅེས་
ཟེར་ཏེ། ལུང་སྡེ་བཞི་དང་། ཡོན་ཏན་འོད་རྗེས་འབྲང་དང་བཅས་པའི་ལུགས་ལ་བཤད་པ་
མེད་དོ། །ལྷུང་བཟེད་ལ་སོགས་རྣམས་མེད་ཀྱང་སྐྱེར་རུང་ཡང་། ཕྱིས་དགོས་པ་དང་པོ་ནས་
ཚགས་སུ་གཞུག་པའི་ཕྱིར་མེད་དུ་མི་རུང་བར་བཅས་ཀྱི་མི་སྐྱེ་བ་ནི་མ་ཡིན་ཏེ། ཞུ་བར། ཆོས་
གོས་དང་ལྷུང་བཟེད་མེད་པར་བསྙེན་པར་རྫོགས་ན། རྫོགས་ཞེས་བྱ་ལ་འདས་པ་དང་བཅས་
པར་རོ། །ཞེས་སོ། །མ་མོ་ལས། དེ་དག་མེད་པར་བསྙེན་པར་རྫོགས་པར་མི་འོས་པ་འོས་པས་བསྙེན་
པར་མ་རྫོགས་པར་མི་འགྱུར་ཞེས་གསུངས་པ་ནི། སྒྲེན་མོའམ། ཁྱིམ་པ་དང་མུ་སྟེགས་ཀྱི་རྒྱལ་
མཚན་ཅན་ལ་དགོངས་སོ། །ལྷུང་བཟེད་བསྟན་པ་དེའི་འོག་ཏུ་མཁན་པོ་རང་གིས་ཞེས་སྨོས་
པས་བཅོལ་བས་མི་འགྲུབ་པར་བསྟན་ཏོ། ། སྤྱོད་ལམ་འདི་ལྟར་བྱིན་གྱིས་བརླབ་པར་བྱ་སྟེ།
མཁན་པོ་དང་སློབ་མ་གཉིས་ཀ་འགྲེང་སྟེ། ལག་པ་གཡོན་པར་ལྷུང་བཟེད་བཞག་ལ་ལག་པ་
གཡས་པས་སྟེང་ནས་བཀབ་ནས་སྔགས་བརྗོད་པ་ཡིན་ལ། འདི་ནི། སྨན་བྱིན་གྱིས་རློབ་པ་ལ་
ཡང་མཚུངས་སོ། །སྨན་གྱི་སྔགས་དབྱུང་བའི་སྤྱོད་ལམ་ཡང་དེ་དང་འདྲ་ལ། ལྷུང་བཟེད་ཀྱི་
སྔགས་དབྱུང་བ་ནི། ལག་པས་སྟེང་ནས་གཡོགས་པ་བཏབ་སྟེ། ལག་པ་ཡ་རེས་ཁ་ནས་བཟུང་
སྟེ་བྱ། གསེར་དངུལ་ལ་སོགས་པ་རིག་པར་བྱ་བ་མ་ཡིན་པ་ཉིད་ལ་མདུན་དུ་བཞག་སྟེ་བྱིན་
གྱིས་བརླབ་པར་བྱའོ། །འདི། བསོད་སྙོམས་ཀྱི་ཟས་ལྷུང་བ་འདིའི་ནང་དུ་བཟེད་པར་བྱེད་
པས་ལྷུང་བཟེད་ཅེས་བྱ་བ། ཁྱིམ་པའི་ཁ་ཕོར་དང་། མུ་སྟེགས་ཅན་གྱི་སློང་པོར་ལས་རྟགས་
ཁྱད་པར་དུ་གྱུར་པ་རབ་ཏུ་བྱུང་བའི་རྟགས་འདི་ཟས་ཀྱི་སྣོད་དུ་རུང་བ་བཞིན་དུ་རང་རྒྱུད་ཡོན་
ཏན་གྱི་སྣོད་དུ་རུང་བར་བྱེད་ཅིང་འདིའི་ནང་ནས་ཟས་ལ་ལོངས་སྤྱོད་པ་བཞིན། ཆོས་ཀྱི་ཟས་
ངས་སྤྱོད་པའི་དོན་དུ་བརྟུལ་ཞུགས་ཀྱི་ཡན་ལག་ཏུ་གནང་བ་ཡིན་ཏེ། དགེ་སློང་ལ་རབ་ཏུ་
436



༄༅ ''ལས་བརྒྱ་རྩ་གཅིག་གི་རྣམ་པར་བཤད་པ་
གཅེས་པའི་མདོ་ལས། གཙོ་བོ་གསུམ་འཁོར་ལྔར་རྣམས་ལྡན། །དྲང་སྲོང་སྣོད་དང་འཁར་
གསིལ་ལྡན། ། ལུས་དང་ངག་ཡིད་རྣམ་པར་བསྡམས། ། རང་གི་སྤྱོད་ཡུལ་བརྟུལ་ཞུགས་1
བརྟན། །དེ་ནི་ཡང་དག་དགེ་སློང་ཡིན། །ཞེས་དང་། བསམ་གཏན་ཆོས་སྦྱོར་ཟས་མཆོག་
ནི། །འབྲས་ཆེན་པོ་དང་རབ་མཆོག་ལྡན། །ཞེས་གསུངས། རྟགས་དང་ཆ་ལུགས་དེ་རྣམས་
ཀྱི་དོན་ཉམས་སུ་མ་བླངས་ན། རྟགས་དང་ཆ་ལུགས་རྣམས་དམྱལ་བའི་མཚོན་ཆར་གྱུར་ནས་
སྲེག་པར་བྱེད་དོ། །ཡང་དག་མ་ཡིན་གཅིག་ཤོས་ནི། ། ལྷུང་བཟེད་ལ་སོགས་རབ་འབར་
བའི། །བསྐལ་པ་སྟོང་ཕྲག་དུ་མར་ཡང་། ། དམྱལ་བའི་ཁྲོ་ཆུ་ལྟ་བུར་འཚོད། །ཅེས་དང་།
གང་ཞིག་ངུར་སྨིག་གྱོན་ཀྱང་སེམས་ཀྱི་སྐྱོན་མ་སྤངས། །སྐྲ་དང་ཁ་སྤུ་བྲེགས་ཀྱང་དགེ་སློང་ཚུལ་
མ་ཞུགས། །ལག་ཏུ་ལྷུང་བཟེད་ཐོགས་ཀྱང་ཡོན་ཏན་སྣོད་མ་གྱུར། །རབ་ཏུ་བྱུང་ཡང་དངོས་
པོ་ཀུན་ལས་ངེས་མ་བྱུང་། དགེ་སློང་དེ་ནི་དགེ་སྦྱོང་མ་ཡིན་ཁྱིམ་པའང་མིན། །ཆུ་མེད་ཁྲོན་
པ་མར་མེ་ཡི་ནི་རི་མོ་འདྲ། །ཞེས་གསུངས་པས། དགོས་པ་གང་གི་དོན་དུ་བཅས་པའི་དོན་དེ་
ཉམས་སུ་བླང་བའི་ཕྱིར་སྟོན་པས་གནང་བ་ཡིན་པས་འདི་དགེ་སློང་གི་འཚོ་བའི་ཡོ་བྱད་ལྷུང་
བཟེད་དུ་བྱིན་གྱིས་བརླབ་སྙམ་གྱིས་ཞེས་བརྗོད་ལ། སྔགས་ཀྱི་རྗེས་ཟློས་བྱེད་དུ་གཞུག །ཟས་
ལ་སྤྱད་པར་འོས་པ་ཞེས་པ་ནི། ཟས་ཀྱི་བྱ་བ་ལ་སྤྱད་བཟོད་པ། དྲང་སྲོང་སྟེ། ཡང་དག་པར་
རྫོགས་པའི་སངས་རྒྱས་དང་ རང་སངས་རྒྱས་དང་། ཉན་ཐོས་དགྲ་བཅོམ་པ་དག་གིས་
བསོད་སྙོམས་གསོལ་བའི་སྣོད་དུ་གྱུར་པ་སློང་བའི་སྣོད་དུ་སྟེ། བསོད་སྙོམས་བསླངས་པས་བྱིན་
པ་ལེན་པའི་སྣོད་དུ་བྱིན་གྱིས་བརླབ་པ་ནི། བསླབ་པ་དོན་དུ་གཉེར་ཞིང་། དྲང་སྲོང་གི་རྗེས་
སུ་འགྲོ་བ་དག་གིས་སྣོད་དུ་བྱིན་གྱིས་བརླབ་ཅིང་ཡང་དག་པར་གཟུང་བར་བྱ་བའོ། །འདིར་
ལུང་དང་། ལས་བརྒྱ་རྩ་གཅིག་ཕལ་ཆེར་ནས་གདིང་བ་ཆུ་ཚགས་སྟེར་བ་མ་བཤད་ཅིང་།
བརྒྱ་རྩ་གཅིག་གི་དཔེ་ལ་ལ་ནས། གདིང་བ་དང་ཆུ་ཚགས་མཁན་པོས་ཚིག་གིས་སྦྱིན་པར་
བྱའོ། །ཞེས་འབྱུང་ཞིང་། དོན་གྱིས་ཐོབ་སྟེ། ལུང་དུ། ཡོ་བྱད་དྲུག་མ་ཚང་ནས་ཚོལ་བའི་
བར་ལ་བར་ཆད་བྱུང་བ་དེ་གསོལ་བས་དེ་ལྟ་བས་ན། ཡོ་བྱད་དྲུག་པོ་བརྙས་པ་དག་གིས་ཀྱང་
རབ་ཏུ་དབྱུང་བར་བྱའོ། །ཞེས་རབ་བྱུང་བསྙེན་རྫོགས་བྱེད་པ་ལ་ཡོ་བྱད་དྲུག་དགོས་པར་
བཤད་པའི་ཕྱིར་སྦྱིན་པར་དོན་གྱིས་ཐོབ་ལ། གདིང་བའི་ཚད་ནི། ཞེང་དུ་ཁྲུ་དོ་སོར་དྲུག །
མཆུར་ཁྲུ་གསུམ་ཕྱེད་དང་ལྔ། དེའི་འོག་རོལ་གྱི་སུམ་ཆའི་དང་པོར་གླེགས་བུའི་འཕྲོ་བྱས་པ་དེ་
437



༄༅།}དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
.བཟུང་ལ། འདི་ཆོས་གོས་གདིང་བ་ཞེས་བྱ་བ་ཡིན། ཁྱིམ་པའི་དཀར་པོ། གང་ཟག་གི་ཁྲ་བོ།
ཕལ་ཆེར་མ་ཉམས་པ་དང་། དགེ་འདུན་གྱི་རྩྭའི་གདན་མ་གཏོགས་པ་ལ་འདིས་བསྐྱབས་ལ་
ལོངས་སྤྱོད་དགོས་ཏེ། མདོར། དགེ་འདུན་གྱི་རྩྭའི་ཁྲི་དང་ཁྲིའུ་མ་གཏོགས་པ་སྟན་ཡན་ཆད་
ལ་དེ་མ་ཡིན་པའི་གདིང་བ་མེད་པ་དང་། གདིང་གཡོགས་ལ་ཡང་བར་ཆད་མ་བཅུག་པར་ཉེ་
བར་སྤྱད་པར་མི་བྱའོ། ། ཐམས་ཅད་ཀྱི་ཁྲ་བོ་ཕལ་ཆེར་མ་ཉམས་པ་ལ་ཡང་ངོ་། །ངན་ངོན་
དང་དྲི་མ་ཅན་གྱིས་མི་བྱ། ཞེས་བཤད་པས་གདིང་བ་འདི་ལྟ་བུ་བྱིན་གྱིས་བརླབས་ནས་གནས་
མལ་ལ་ལོངས་སྤྱོད་པའི་དུས་སུ་འདིས་བསྐྱབས་ནས་ལོངས་སྤྱོད། འདིའི་གླེགས་བུ་རངས་པ་
ངོས་མགོ་ཡིན་པས་འདིའི་སྟེང་དུ་ཉལ་བ་དང་ཕྱག་འཚལ་བའི་ཚེ་མགོ་མགོའི་ཕྱོགས་སུ་གཏད་
ལ་གདིང་། འདུག་པའི་ཚེ་མགོ་རྒྱབ་ཏུ་སྟན་ལ་གདིང་ངོ་། ། ཆུ་ཚགས་ནི། སངས་རྒྱས་ཀྱི་
བསྟན་པ་སྙིང་རྗེས་རབ་ཏུ་ཕྱེ་བ་ཡིན་པས་སེམས་ཅན་ཐམས་ཅད་ལ་གནོད་པ་གཞི་བཅས་ལས་
ལོག་དགོས། ཁྱད་པར་དུ་ཆུ་འདི་འབྲེལ་ཆེ་འབྱུང་ཉེ། ནང་དང་ནུབ་ཏུ་དགོས་པས་ཆུ་ན་
གནས་པའི་སྲོག་ཆགས་ལ་མི་གནོད་པར་བྱ་བའི་ཕྱིར་ཆུ་ཚགས་འདི་ལྟ་བུ་བྱིན་གྱིས་བརླབས་
ནས་འཆང་། དེས་མཚོན་ནས་རྩྭ་དང་ལྕིབ་ཤིང་ལ་སོགས་པ་དགོས་པ་གང་དང་གང་ཡང་རུང་།
དེ་དག་སྲོག་ཆགས་མེད་པར་བྱ། སྡོམ་པས་སྲོག་ཆགས་བསད་པ་བསྲུང་ཞེས་གསུངས་པ་ལྟར་
བསླབ་བོ། །འདི་གཉིས་ལ་བྱིན་རླབས་ཀྱི་ཆོ་ག་ཡོད་ཀྱང་། སྐབས་འདིར་ཕྱག་ལེན་ལ་མེད་པ་
ལྟར་གདའ། དེས་ཡོ་བྱད་མངོན་དུ་གྱུར་པར་བྱས་པ་ཡིན་ནོ། ། རྟགས་ཆ་ལུགས་བྱིན་གྱིས་
བརླབས་ཤིང་བྱིན་པ་དེའི་འོག་ཏུ། བསྙེན་པར་རྫོགས་པར་བྱ་བ་སྟེ། གསང་སྟེ་སྟོན་པ་བསྐོ་
བའི་ཕྱིར་གསོལ་བའི་ལས་བྱེད་པ་ཐོས་པའི་ཉེ་འཁོར་ལས་བཀར་བ་སྟེ། དཀྱིལ་འཁོར་པའི་
གནས་ལས་ཕྱིར་དབྱུང་བ་ཡིན་གྱི། དཀྱིལ་འཁོར་པའི་མཚམས་ཀྱི་ ཕྱི་རོལ་ཏུ་ནི་མི་གཏང་
ངོ་། །གང་དུ་དགེ་སློང་རྣམས་ཀྱིས་མིག་གི་རྣམ་པར་ཤེས་པ་མ་ཉམས་པས་མཐོང་བའི་ཉེ་
འཁོར་དུ་ཐལ་མོ་སྦྱོར་དུ་བཅུག་ནས་དེས་དཀྱིལ་འཁོར་པའི་དགེ་སློང་རྣམས་མཐོང་བའི་དགེ་
འདུན་གྱི་ཚོགས་དེ་ལ་མངོན་དུ་ཕྱོགས་པ་སྟེ། ཁ་ཚུར་བསྟན་ནས་འགྲེང་སྟེ་འདུད་པ་དང་།
བཅས་པའི་སྤྱོད་ལམ་དུ་གཞག་པར་བྱ་སྟེ། དེ་ནི། སེམས་དང་པོ་བསྐྱེད་པར་བྱ་བའི་ཕྱིར་
དང་། ལས་ཐོས་པ་ཡོངས་སུ་སྤང་བའི་ཕྱིར་རོ། །བསྒྲུབ་བྱ་བཀར་ཟིན་པ་དེའི་འོག་ཏུ་ལས་
སྤྱིའི་སྔོན་འགྲོ་ལྟུང་བ་ཐུན་མོང་བ་བྱིན་གྱིས་བརླབ་པ་དང། གནས་ལ་བློ་མཐུན་གཉིས་བྱ་ཟེར།
438
XX



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་
.
ལྟུང་མཐུན་བྱིན་རླབས་ནི། ལས་ལ་མ་འདུས་གོང་དུ་བྱ་བར་བཤད་དོ། །ཁ་ཅིག ། གསང་
སྟོན་ལ་སྤྲོ་བ་དྲིས་པའི་འོག་ཏུ་བྱེད་དོ། །དེའི་གོ་རིམ་ལ་ཁྱད་པར་མེད་དོ། །གསང་སྟེ་སྟོན་པ
བསྐོ་བར་བྱ་བའི་ཡུལ། དགེ་སློང་འགྲོ་བ་མ་ཡིན་པ་བཞི་དང་བྲལ་བ། བྱས་པ་དང་མ་བྱས་པ་
དྲན་པར་ནུས་པ། ལྐོག་ཏུ་རྗེས་སུ་བསྟན་ནས་ནང་དུ་འོང་བར་ཞུ་བའི་ཆོ་ག་ལ་མཁས་པ།
ཚོགས་སུ་མ་ཚང་བ། སྔར་བསྐོས་པ་མིན་པ། སྤྲོ་བ་དྲིས་ཤིང་སྤྲོ་བ་དང་ལྡན་པ་ཞིག་དགོས་
པས་སྤྲོ་བ་དྲི་བའི་ཕྱིར་དགེ་སློང་ལས་བྱེད་པས་གསང་སྟེ་སྟོན་པའི་དགེ་སློང་ལ་མཁན་པོ་མིང་
འདི་ཞེས་བྱ་བས་ཞེས་པ་ལ་མཁན་པོ་དེ་ལས་བྱེད་པ་རང་གི་མཁན་པོ་ཡིན་ན། དོན་གྱི་སླད་དུ་
མཚན་ནས་སྨོས་ཏེ། མཁན་པོ་མིང་འདི་ཞེས་བགྱི་བས་ཞེས་སྦྱར། སློབ་དཔོན་ཡིན་ན།
མཁན་པོ་སློབ་དཔོན་མིང་འདི་ཞེས་བགྱི་བས་ཞེས་བརྗོད་འདི་ལ་སློབ་དཔོན་ལ་མཁན་པོར་
གསོལ་བ་བཏབ་པའི་སྐབས་སུ་སློབ་དཔོན་མཁན་པོས་ཞེས་འབྱུང་བ་བཞིན་བརྗོད་པ་ཐོབ་པ་
འདྲ་ཡང་། ཁ་ཆེ་པཎ་ཆེན་གྱི་གསུང་གིས། དེ་ནི་ད་ལྟར་རང་གི་སློབ་དཔོན་གྱིས་རང་གི་
མཁན་པོར་འགྱུར་བ་ཡིན། འདི་ནི། རང་གི་སློབ་དཔོན་ཁོའི་མཁན་པོ་ཡིན་པས་རིགས་མི་
འདྲ་ཞེས་པཎ་ཆེན་གྱི་དངོས་སློབ་ཤངས་པ་ཇོ་གདན་གྱི་ངག་ལས་འབྱུང་གསུང་། རང་གི་
མཁན་སློབ་མ་ཡིན་ན། མཁན་པོ་གནས་བརྟན་ཡོངས་ཀྱི་དགེ་བའི་བཤེས་གཉེན་ཞེས་པ་ལྟ་བུ་
ཉེ་བའི་ཚིག་བརྗོད་པ་ལ་ཉེས་པ་མེད་དེ། འདི་ནི། འོག་ཐམས་ཅད་དུའང་རྟོགས་པར་
བྱའོ། །ཚེ་དང་ལྡན་པ་མིང་འདི་ཞེས་བྱ་བའི་གསང་སྟེ་སྟོན་པར་གསོལ་བ་བཏབ་པ་གང་ཡིན།
འདིར་གསང་སྟེ་སྟོན་པར་གསོལ་བ་བཏབ་པའི་དགེ་སློང་གང་ཡིན་ཞེས་འབྱུང་བ་ནི། ལུང་དང་
ལས་བརྒྱ་རྩ་གཅིག་གི་གཞུང་ནའང་མེད་ཅིང་། འགྲེལ་པ་ལས་ཀྱང་མི་འབྱུང་ངོ་། །དེས་
བདག་དགེ་སློང་མིང་འདི་ཞེས་བྱའོ། །ཞེས་གཞུང་ན་དགེ་སློང་མེད་ཀྱང་བདག་ཤཱཀྱའི་དགེ་
སློང་ཞེས་བརྗོད་པ་ལ་སྐྱོན་མེད་དོ། །བསྐོ་བའི་ལས་ཐམས་ཅད་ལ་སྤྲོ་བ་དྲི་བ་སྔོན་དུ་འགྲོ་བའི་
ཕྱིར་དེའི་འོག་ཏུ་སོགས་ཏེ། གསང་སྟོན་དེ་ལས་བྱེད་པ་རང་གི་མཁན་པོ་ཡིན་ན། དོན་གྱི་
སླད་དུ་མཚན་ནས་སྨོས་ཏེ་མཁན་པོ་མིང་འདི་ཞེས་བགྱི་བ་ཁྱེད། སློབ་དཔོན་ཡིན་ན། སློབ་
དཔོན་མིང་འདི་ཞེས་བགྱི་བ་ཁྱེད། རང་རེ་བས་རྒན་པའི་དགེ་སློང་ཡིན་ན། དགེ་སློང་གནས་
བརྟན་མིང་འདི་ཞེས་བགྱི་བ་ཁྱེད་ཅེས་སྨོས་ཏེ། བགྱི་བ་དང་། ཁྱེད་ནི། བོད་ཀྱི་ལུགས་ཀྱི་ཞེ་
སའི་ཚིག་ཡིན་པའི་ཕྱིར་རོ། །རང་བས་གཞོན་པའི་དགེ་སློང་ཡིན་ན། དགེ་སློང་མིང་འདི་ཞེས་
439



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
བབྱ་བ་ཁྱོད་ཅེས་སྨོས། བསྒྲུབ་བྱ་དེ་ཡང་རང་གི་སྔོན་གྱི་མཁན་སློབ་ཀྱི་ཉེ་ཚིག་དང་། མིན་ན།
ཚེ་དང་ལྡན་པ་མིང་འདི་ཞེས་བྱ་བ་ལ་གསང་སྟེ་སྟོན་པར་སྤྲོའམ། དེས་ཀྱང་སྤྲོ་ན་སྤྲོ་ཞེས་བརྗོད་
པར་བྱའོ། །དེའི་འོག་ཏུ་དགེ་སློང་ལས་བྱེད་པས་གསང་སྟེ་སྟོན་པས་ལྐོག་ཏུ་བར་ཆད་དྲི་བར་
བྱ་བའི་ཕྱིར་དེ་ལ་དགེ་འདུན་རྣམས་ཐུགས་བསྟུན་པའི་དོན་དུའོ། །གསོལ་བ་ཡོད་པ་བརྗོད་པ་
མེད་པ། གསོལ་བ་འབའ་ཞིག་པའི་ལས་ཏེ། དགེ་འདུན་ལ་གོ་བར་བྱ་བ་ཙམ་འབའ་ཞིག་
པའོ། །སྤྱོད་ལམ་འདི་ལྟར་བྱ་སྟེ། འདུག་ལ་ཞེས་པས་ལས་བརྒྱ་རྩ་གཅིག་པོ་ཐམས་ཅད་
འདུག་པའི་སྤྱོད་ལམ་གྱིས་བྱའི། འགྲོ་འཆག་ཉལ་འགྲེང་གི་སྤྱོད་ལམ་བཞིས་མི་བྱའོ། །ཞེས་
སྤྱིར་བརྟགས་པའོ། ། དགེ་འདུན་རྣམས་སྤྱོད་ལམ་བསྟུན་ནས་གསོལ་བའི་ལས་ལ་ཐུགས་
གཏད་པར་ཞུ། དགེ་འདུན་སོགས་སོ། །གསོལ་བའི་ལས་ཟིན་པ་དེའི་འོག་ཏུ་གསང་སྟེ་སྟོན་
པའི་དགེ་སློང་གིས་དཀྱིལ་འཁོར་པའི་ཕྱི་རོལ་ཏུ་སོང་སྟེ། བསྙེན་པར་རྫོགས་པར་བྱ་བ་དེ་
བདག་ལ་ཕྱག་གསུམ་འཚལ་དུ་བཅུག་ནས། མདུན་དུ་ཙོག་ཙོག་པོར་འདུག་ཏུ་བཅུག་སྟེ་ཐལ་
མོ་སྦྱོར་དུ་བཅུག་ནས་འདི་སྐད་ཅེས་བརྗོད་པར་བྱ་སྟེ། ཁྱོད་བསྙེན་པར་རྫོགས་པ་དགེ་སློང་གི་
སྡོམ་པ་དོན་དུ་གཉེར་བར་འདུག །དགེ་སློང་གི་སྡོམ་པ་དེ་ནོད་པ་ལ་རྒྱུད་བར་ཆད་བཞིས་མ་
གོས་པ་ཞིག་དགོས་པ་ཡིན། བར་ཆད་ཅན་ལ་སྡོམ་པ་སྦྱིན་ན། སྐྱེ་བའི་བར་ཆོད་ཡོད་ན་མི་སྐྱེ།
གནས་པའི་བར་ཆད་ཡོད་ན་སྐྱེས་ཀྱང་རྒྱུན་མི་གནས། ཁྱད་པར་དུ་འགྱུར་བའི་བར་ཆད་ཡོད་
ན་སྐྱེས་ཀྱང་སྤོང་བ་བསམ་གཏན་དང་ཀློག་པ་ཁ་ཏོན་མི་འཕེལ་བས་ཁྱད་པར་དུ་མི་འགྱུར་ཞིང་།
མཛེས་པའི་བར་ཆོད་ཡོད་ན་གཞན་མ་དད་པར་བྱེད་ཅིང་འཁོར་སུན་འབྱིན་པར་བྱེད་པས་
བསྟན་པ་རྙོག་མ་ཅན་དུ་བྱེད་པའི་ཕྱིར་བར་ཆད་བཞི་དང་བྲེལ་བ་ཞིག་དགོས། བར་ཆད་ཡོད་
མེད་ངས་དྲིས་པོས་ཤེས་པས་ཁྱེད་རང་ཇི་ལྟར་ཡིན་པ་བཞིན་དུ་ལེན་ཐོབ་ཅིག །ཚེ་དང་ལྡན་པ་
ཁྱོད་ཉོན་ཅིག །ཅེས་པ་རྣ་གཏོད་ཅིག་པའོ། །འདི་ནི། ཁྱོད་ཀྱི་བདེན་པའི་དུས་ཏེ། བདེན་
པར་སྨྲ་བའི་དུས་ཡིན་པས་བདེན་པར་སྨྲོས་ཤིག །བྱུང་བའི་དུས་ཞེས་བྱ་བ་ནི། བྱུང་བའི་
མཐའ་གང་ཡིན་པ་དེ་སྨྲ་བའི་དུས་ཡིན་ནོ། །ཞེས་གཞི་འགྲེལ་ལས་འབྱུང་སྟེ། དེའི་དོན་བྱུང་
བའི་སྐད་དོད་བྷུཏྟ་ཞེས་པ། དོན་བརྒྱད་ལ་འཇུག་སྟེ། འབྱུང་བ་ཞེས་པ་སྐྱེས་བདེན་དང་། །
ཡོད་དང་སེམས་ཅན་རྣམས་དང་ནི། །ས་ཁམས་སོགས་དང་འདུས་བྱས་དང་། །མི་མ་ཡིན་པ་
རྣམས་ལ་ཡོད། །ཅེས་བཤད་པས། འདིར་བདེན་པ་ལ་འཇུག་ལ། བྱུང་བའི་མཐའ་ཞེས་པ།པ
༔
440



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
བྷུ་ཏ་ཀོ་ཊི་ཞེས་པ། གཞན་དུ་ཡང་དག་པའི་མཐའ་ཞེས་བསྒྱུར་བས། ཡང་དག་པའི་མཐའ་སྨྲ་
བའི་དུས་ཡིན་ནོ། །ཞེས་པའོ། །ཕྲན་ཚེགས་འགྲེལ་ལས། བྱུང་བའི་དུས་ཞེས་བྱ་བ་ནི། གང་
བྱུང་བ་ནི། འདས་པ་ཡིན་ཏེ། དེའི་ཚིག་གི་དུས་ཡིན་ནོ། ། གོ་བར་བྱའོ། །ཞེས་བྱ་བ་ནི།
ཤེས་པར་བྱ་བ་ཡིན་ནོ། །ཡང་ན་དོར་བར་བྱ་བ་ནི། བྱུང་བ་ཞེས་བྱ་ལ། བརྗོད་པར་བྱ་བ་ནི།
ད་ལྟར་ཡིན་ཏེ། དོར་བར་བྱ་བ་ཞེས་བྱ་བའི་ཐ་ཚིག་གོ །ཞེས་འབྱུང་ངོ་། །ཁྱོད་མ་འཛེམ་པར་
ཏེ། མི་འཇིགས་པར་བྱས་ལ། ཡིན་པ་ལ་ནི་ཡིན་ཞེས་སྨྱོས་ཤིག །ཅེས་ཁས་ལོངས་ཤིག །མ་
ཡིན་པ་ལ་ཡང་མ་ཡིན་ཞེས་ལན་ཐོབ་ཅིག་སྟེ། སྨྲོས་ཤིག ། འདི་དང་འོག་གི་ཁྱོད་ཅེས་པ་
རྣམས་ལ་གཉིས་ཡོད་ན་ཁྱེད་ཅག །གསུམ་ཡོད་ན་ཁྱེད་རྣམས་ཞེས་བརྗོད་དོ། །ཁྱོད་སྐྱེས་པ་
ཡིན་ནམ་ཞེས་པ་ནི། མགོ་བཅག་པའི་ཚུལ་གྱིས་དྲི་བའོ། ། སྐྱེས་པ་ལགས་ཞེས་བྱ་བ་ནི།
འདུད་པའི་ཚུལ་གྱིས་ལན་གདབ་པ་ཡིན་པར་རིག་པར་བྱའོ། ། ཕ་མ་གཅིག་གསོན་ཟེར་ན།
གསོན་པ་དེས་གནང་ངམ་ཡང་དྲི་བར་ཤེས་པར་བྱའོ། ། བརྐུས་པ་ནི། གཞན་གྱི་རྒྱལ་སྲིད་
ལས་གྱ་ཙོམ་དུ་མཐུས་བཀུག་པའོ། །རྙེད་བཙོན་ནི། གཏའི་ཚུལ་གྱིས་བྱིན་པའོ། །རྩོད་པ་
ཅན་ནི། སྐྱིན་པོ་ལ་སོགས་པ་བླངས་ནས་ཕྱིས་འཚོབ་མ་ནུས་པ་ན། བྲན་ཉིད་དུ་བསྐོས་
པའོ། །བཙོང་བ་ནི། ཚོང་གིས་ཐོབ་པའོ། །
ཕྲན་ཚེགས་འགྲེལ་ནས། བརྐུས་པ་ནི། རྐུན་མ་ལ་སོགས་པ་འགའ་ཞིག་ནས་ཁྱེར་ཏེ་
འོངས་ནས་བདག་གིར་བྱས་པ་ཡིན་ནོ། །རྙེད་བཙོན་ནི། དེ་ལྟ་དེ་ལྟར་རྙེད་པར་གྱུར་པའོ། །
རྒྱལ་པོ་ལ་བསྡིགས་པ་ནི། རྒྱལ་པོའི་དགྲ་བོའི་དངོས་པོར་གནས་པ་ཡིན་གྱི། འོན་ཀྱང་གནོད་
པའི་ལས་བྱེད་པ་ཉིད་དུ་བརྩོན་པ་ནི། མ་ཡིན་པའོ། །རྒྱལ་པོ་ལ་གནོད་པའི་ལས་བྱེད་པ་ནི།
གང་ཞིག་གནོད་པའི་ལས་བྱེད་བྱེད་པ་ཉིད་དུ་རྩོམ་པའོ། ། རྒྱལ་པོ་ལ་གནོད་པའི་ལས་བདག་
ཉིད་ཀྱིས་བྱས་སམ་གཞན་བྱེད་དུ་བཅུག་པའོ། །ཕྲན་ཚེགས་འགྲེལ་དུ། བྱམས་མ་བྱེད་དུ་
བཅུག་པ་ནི། གང་ཞིག་སྔོན་བྱས་པའམ་ད་ལྟར་བྱེད་པ་ལས་ལྡོག་པ་མེད་པ་ཡིན་ནོ། །ཞེས་
སོ། །བུ་ལོན་ཅན་ཐམས་ཅད་ལ་རབ་བྱུང་བསྙེན་རྫོགས་བཀག་པ་མ་ཡིན་པས་བསྙེན་པར་
རྫོགས་ནས་འཇལ་ནུས་སམ། ཞེས་དྲི་ཞིང་། ནུས་ཟེར་ན། བསྙེན་པར་རྫོགས་པར་བྱའོ། །
ཁྱོད་ཁྱིམ་པ་ལས་རབ་ཏུ་འབྱུང་བར་གསོལ་བ་དང་། དགེ་ཚུལ་ལས་བསྙེན་པར་རྫོགས་པ་
གསོལ་བ་དེའི་གོང་ན་ཁྱིམ་པར་ཡོད་པ་དེའི་སྔོན་རོལ་དུ་རབ་ཏུ་བྱུང་བ་མ་ཡིན་ནམ་ཞེས་དྲི་བ་
441



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ་
ངས་པ་དང་། གལ་ཏེ་རབ་ཏུ་བྱུང་ཞེས་ཟེར་ན། སྐྱེས་པ་ནི། རབ་ཏུ་བྱུང་བ་ལན་བདུན་ལེན་དུ་
གནང་བའི་ཕྱིར། ཁྱོད་ལ་དེའི་ཚེ་ཕམ་པར་འགྱུར་བ་བཞི་ལས་ལྟུང་བ་གང་ཡང་རུང་བ་གཅིག་
ཅེས་སྨོས་པས་གཅིག་གིས་ཀྱང་སྐྱེ་བའི་ཆོས་ཉིད་མེད་པ་བསྟན་པ་ཡིན་ནོ། །ཁྱོད་སྔོན་རབ་ཏུ་
བྱུང་བ་ལས་བར་དུ་ཁྱིམ་པར་བབས་པ་ན། དགེ་སློང་རང་བཞིན་དུ་གནས་པ་ལ་སོགས་པའི་
དྲུང་དུ་བསླབ་པ་ལེགས་པར་ཕུལ་ལམ། ལྟུང་བ་མ་བྱུང་ཟེར་ན། ཇི་ལྟར་ཁྱོད་དེ་ལྟར་བསྙེན་
པར་རྫོགས་པར་གསོལ་བ་འདིའི་མདུན་རོལ་དུ་མཁན་པོ་ལས་ཆོ་ག་བཞིན་དུ་རབ་ཏུ་བྱུང་ཞིང་
སློབ་དཔོན་ལས་དགེ་ཚུལ་གྱི་སྡོམ་པ་ཡིན་ནམ་ཞེས་སོ། །ཡིན་ཟེར་ན། ཚངས་པར་
སྤྱོད་པ་དགེ་ཚུལ་གྱིས་བསླབ་པ་དག་ལེགས་པོར་སྤྱད་དམ་ཞེས་སོ། །ཁྱོད་ཀྱིས་མཁན་པོའི་མིང་
ཅི་ཞེས་པའི་ལན་དུ། གོང་དུ་བསྙེན་རྫོགས་ཀྱི་མཁན་པོར་གསོལ་བ་བཏབ་པ་དེའི་མིང་ནས་
སྨོས་པ་ནི། མི་འཐད་ཀྱི། ད་ལྟར་རབ་ཏུ་བྱུང་བ་ཡིན་ཟེར་བ་རྫུན་ཡིན་མིན་བརྟག་པའི་ཕྱིར་
ཁྱོད་ཀྱི་མིང་ཅི། ཁྱོད་གང་ལས་རབ་ཏུ་བྱུང་བ་མཁན་པོའི་མིང་ཅི། ཞེས་དྲིས་ནས་དེས་བདག་
མིང་འདི་ཞེས་བགྱི། དོན་གྱི་སླད་དུ་སྟེ། དགོས་པའི་དབང་གིས་མཁན་པོའི་མཚན་ནས་སྨོས་
ཏེ། བདག་གི་མཁན་པོའི་མིང་འདི་ཞེས་བགྱི་ཞེས་སོ། །མཛེ་ནི། རབ་ཏུ་གྲགས་པ་སྟེ།
འབྲུམ་བུ་བརྡོལ་པ་རྣག་ཁྲག་འཛག་པའོ། །འབྲས་ནི། འབྲུམ་བུ་འབྲུ་ཆེན་པོ་དག་ཡོད་
པའོ། །ཕོལ་མིག་ནི། འབྲུམ་བུ་ཕྲ་མོ་དག་ཡོད་པའོ། །འབྲུམ་ཕྲན་འབྲུམ་བུ་ཕྲ་མོ་དག་ཡོད་པ་
དེ་དག་གི་བར་བར་དུ་ཡང་རྡོལ་ཞིང་རྨ་བྱུང་བའོ། །ཤ་བཀྲ་ནི། ལུས་ཐམས་ཅད་ལ་ཁྲ་ཁྲ་བོ་
ཡོད་པ་སྟེ། ཤེ་གཟི་གུ་ཞེས་བྱ་བའི་ཐ་ཚིག་གོ །ཁྱི་རྔོ་ནི། གཡན་པ་སྟེ། རྣག་འཛག་པའི་ཕྱིར་
རོ། །གཡའ་བ་ནི། གཡན་པའི་རྣམ་པ་སྟེ། རྣག་མི་འཛག་པའི་ཕྱིར་རོ། ། ཀློག་པ་ནི།
གཡའ་བ་ནས་གློག་པ་ལྡང་བའོ། །རྐང་ཤུ། མེ་དབལ་ལོ། །སྐེམ་ནད་ནི། ཁོང་སྐེམ་མོ། །
ཕྲན་ཚེགས་འགྲེལ་དུ། གློག་པ་ནི། སྐྱ་བོར་གྱུར་པ་ཡིན་ནོ། །རྐང་ཤུ་ནི། རབ་ཏུ་འཕོ་བར་
བྱེད་པ་ཡིན། སྐེམ་ནད་ནི། ཁ་སྐོམ་པ་ཡིན། ཞེས་འབྱུང་ངོ་། །སྐེམ་པ་ཞེས་བྱ་བ་ནི། སྐེམ་
ནད་དོ། །བརྗེད་བྱེད་ནི། རླུང་མཁྲིས་བད་ཀན་འཁྲུགས་པ་ལས་དྲན་པ་ཉམས་པའམ།
འབྱུང་པོའི་གདོན་གྱིས་བརླམས་པའི་རྣམ་འགྱུར་རོ། །བཀྲེས་པ་ནི། བཀྲེས་པའི་ནད་དོ། །
སྐྱ་རྦབ་ནི། ལུས་ཐམས་ཅད་ཀྱི་མདོག་སྐྱ་བར་གྱུར་པའོ། །རྐང་བམ་ཞེས་བྱ་བ་ནི། རྐང་པའི་
ནད་དོ། །མཚན་པར་བརྡོལ་བ། ཞེས་བྱ་བ། བཤང་གཅི་གཉིས་ལམ་གཅིག་ནས་འོང་
442



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
2
4བའོ། །རིམས་ནི། སྤྱིའི་རང་བཞིན་ཏེ། ནང་དུ་བག་ལ་ཞ་བའི་ཕྱིར་རོ། །རིམས་དྲག་པོ་ནི།
རབ་ཏུ་གདུང་བའོ། །ཉིན་གཅིག་པ་ནི། རིམས་ཉི་མ་གཅིག་གིས་འབྱུང་བ་ནས་བཞི་པ་ཉི་མ་
བཞི་དག་གིས་འབྱུང་བའི་བར་རོ། །ཕྲན་ཚེགས་འགྲེལ་ནས། ཉིན་མོའམ། མཚན་མོ་ལ་
ལན་གཅིག་གཅིག་འབྱུང་བའི་རིམས་ནི། ཉིན་གཅིག་པ་ཡིན་ནོ། །གལ་ཏེ་མཚན་མོ་འོང་ཞིང་
ཉིན་མོ་མི་འོང་བའམ། ཉིན་མཚན་དུ་མི་འོང་བ་གང་ཡིན་པ་དེ་ནི། ཉིན་གཉིས་པ་ཡིན།
མ་གཅིག་ལ་འོང་ཞིང་གཉིས་པ་ལ་མི་འོང་ལ། ཡང་ཉི་མ་གསུམ་པ་ལ་འོང་བ་དེ་ནི། ཉིན་
གསུམ་པ་ཡིན། ཉིན་བཞི་པ་ནི། རབ་ཏུ་གྲགས་པ་ཡིན་ནོ། །ཞེས་བཤད་དོ། འདུས་པ་ནི།
རླུང་མཁྲིས་བད་ཀན་འཁྲུགས་པར་གྱུར་པའོ། །རིམས་ཉིན་རེ་བ་ནི། ཉིན་རེ་ལ་རིམས་ཀྱིས་
འདེབས་པ་དང་འཚོ་བ་གཉིས་ཀ་བྱེད་པའོ། །རྟོག་པའི་རིམས་ནི། གང་རྟག་ཏུ་འཛིན་པར་
བྱེད་པའོ། །འདི་མན་ཆད་ལ་འགྲེལ་པ་མི་འདུག་ནའང་། རིམས་ལྡང་བཏུབ་པ་ནི། སོས་
ཤིང་ཡང་བསྐྱར་ནས་འོང་བའོ། །ཤུ་བ་ནི། པགས་པའི་ནད་ཆུ་སེར་རྣག་ཁྲག་ཏུ་སོང་བའོ། །
བསུད་པ་ནི། བཟའ་བཏུང་དྲགས་པས་མ་ཞུ་བའི་ནད་དོ། །སྐྱིགས་བུ་ནི། ཨི་གུའོ། །ལུད་
པ་ནི། གློ་ལུད་པའོ། །དབུགས་མི་བདེ་བ་ནི། སྲོག་རླུང་གི་ནད་དོ། །ལྡོག་པ་ནི། ལྡོག་པའི་
དུག་གོ །ཡན་ལག་ཏུ་ཟུག་པ་ནི། རྐང་ལག་སོགས་ལ་གཟེར་ཡོད་པའོ། །སྐྲན་ནི། མ་ཞུ་བ་
འདྲིལ་བའོ། །ཁྲག་ནད་ནི། ཁྲག་རྒྱས་པ་ལས་བྱུང་བའི་ནད་དོ། མཁྲིས་ནད་ནི། དེ་དང་
འདྲའོ། ། གཞང་འབྲུམ་ནི། ནང་དུ་འབྲུམ་བུའི་ནད་དོ། ། སྐྱུག་བྲོ་བ་ནི། དང་ཁ་ལོག་
པའོ། །ཆུ་འགོག་པ་ནི། གཅིན་ནད་དོ། །ངལ་བ་ནི། བྱ་བ་ཅི་ཡང་མ་བྱས་ཀྱང་ལུས་དུབ་
པར་གྱུར་པའོ། །ལུས་ཚ་བ་དང་། རྩིབས་ལོགས་ཚ་བ་ནི། ཚ་བེར་བེར་པོའི་ནད་དོ། །རུས་
པ་ལ་ཟུག་པ་ནི། རུས་པའི་གཏིང་ན་ཟུག་རྔུ་ཡོད་པའོ། །ལུས་ཀྱི་ནད་བཞི་བཅུ་རྩ་གསུམ་པོ་
འདི་ལྟ་བུ་འདི་དག་ལས་གང་ཡང་རུང་བ་ཁྱོད་ཀྱི་ལུས་ལ་མེད་དམ། དེས་མ་མཆིས་སོ། །ཞེས་
བརྗོད་པར་བྱའོ། །དེ་ནས་ཕྱིས་ཀྱང་ལན་དེ་ལྟར་འདེབས་པར་འགྱུར་བ་དང་། མ་བོས་པར་
ཐུག་ཐུབ་ཏུ་འཇུག་པ་སྤང་བའི་ཕྱིར་ཚེ་དང་ལྡན་པ་སོགས་བརྗོད། ཚངས་པ་མཚུངས་པར་
སྤྱོད་པ་མཁས་པ་རྣམས་ཞེས་པ། བོད་ཀྱི་ལས་ཆོག་ཕལ་ཆེར་ལ་ཆད་སྣང་སྟེ། འདི་ནི། ལུང་
དང་ལས་བརྒྱ་རྩ་གཉིས་ཀ་ན་མོད་ཅིང་། རྒྱ་དཔེ་ན་འང་ཡོད་པས་མ་ཆད་པར་བྱའོ། །དེ་ལྟར་
གསང་སྟེ་འོངས་ནས་དགེ་འདུན་ལ་དག་པ་གོ་བར་བྱ་བ་དང་འོང་བར་ཞུ་བའི་ཕྱིར་དེའི་འོག་ཏུ་
443



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
གསང་སྟེ་སྟོན་པའི་དགེ་སློང་གིས་རྒན་པའི་མཐའ་ལོགས་སུ་འགྲེང་། འདུད་པ་དང་བཅས་
པས་ཞེས་པ། དགེ་འདུན་ལ་གཞན་གྱི་དོན་དུ་བརྗོད་པ་གང་ཡིན་པ་དེ་ནི་རྒན་པོའི་མཐའ་
ལོགས་སུ་འགྲེང་སྟེ་འདུད་པ་དང་བཅས་པས་བྱའོ། །ཞེས་གསུངས་པའི་ཕྱིར་ཞུ་བ་དག་དང་།
འདུན་པ་དང་། ཡོངས་སུ་དག་པ་དང་། དགག་དབྱེ་བརྗོད་པ་དགེ་འདུན་གྱི་ཕྱོགས་ལ་བྱ་བ་
དང་། དབྱར་གནས་པའི་དགེ་འདུན་གྱི་དགག་དབྱེ་མཛད་ལགས་སོ། །ཞེས་གོ་བར་བྱ་བ་
དང་། ཁྲིམས་སུ་བྱ་བ་བཟང་པོ་བརྗོད་པ་དང་། རྩོད་པ་མི་བསྙད་པ་དེ་དང་། ཚུལ་ཤིང་གི་
གྲངས་དང་གནས་མལ་ལ་ལོག་པར་མི་སྤྱོད་པ་ཉིད་དགེ་འདུན་ལ་གོ་བར་བྱ་བ་དག་ནི། རྒན་
པའི་མཐའ་ལོགས་སུ་འགྲེང་སྟེ། འདུད་པ་དང་བཅས་པས་བརྗོད་པར་བྱའོ། །གཞུང་ཁ་ཅིག་
ཏུ་སྟེ། ཕྲན་ཚེགས་སུ། གསང་སྟེ་བསྟན་པ་ནི། ལམ་གྱི་དབུས་ནས་འགྲེང་སྟེ་འདུད་པ་དང་
བཅས་པས་བརྗོད་པར་བྱའོ། །ཞེས་བཤད་ལ། འདུད་པ་དང་བཅས་པ་ནི། མགོ་སྨད་པ་ཉིད་
དང་ཐལ་མོ་སྦྱར་བ་ཉིད་ཀྱིས་སོ། །གསང་སྟེ་རྗེས་སུ་བསྟན་ན་ཞེས་པ་ནི། ཚོགས་ཀྱི་ལྐོག་ཏུ་
ཡིན་པས་གསང་སྟེ་རྗེས་སུ་བསྟན་པ་ནི། ལེགས་པར་དྲིས་པའོ། །དེའང་བར་ཆད་ཀྱི་ཆོས་
རྣམས་ཡོངས་སུ་དག་གོ །ཞེས་ཁོ་ན་ཉིད་མཆི་ན་ཞེས་པ། བསྒྲུབ་བྱ་དེ་ཡོངས་སུ་དག་པ་དགེ་
འདུན་ལ་གོ་བར་བྱ་བར་བསྟན། ཅི་མཆི་ཞིག་གམ། ཞེས་པས་བསྒྲུབ་བྱ་དེ་ནང་དུ་འོང་བར་
དགེ་འདུན་ལ་ཞུ་བར་བྱ་བར་བསྟན། འོང་བར་ཞུས་པའི་འོག་ཏུ་དགེ་འདུན་ཐམས་ཅད་ཀྱིས་
ལན་མེད་པ་མ་ཡིན་པ་མ་ཡིན་པར་བསྟན་པའི་ཕྱིར། གལ་ཏེ་ཡོངས་སུ་དག་ནའོ། །ཞེས་པ་
བསྒྲུབ་བྱ་དེ་བར་ཆད་ཀྱི་ཆོས་རྣམས་ཡོངས་སུ་དག་ནའོ། །ཞེས་བརྗོད་མ་ཐག་པ་དེ་ཉིད་ལ་
བསྙེག་པའི་དོན་ཏེ། རྗོད་པ་པོ་ལ་ཁུར་བཀལ་བའི་དོན་དུ་དེ་ཁོ་ན་སྐད་བརྗོད་པར་བྱའི། ལྷག་
པ་མ་ཡིན་ནོ། །ཞེས་བྱ་བའི་ཐ་ཚིག་གོ །དེ་ནི་དག་མ་དག་བརྟག་པའོ། །དག་པ་གོ་བར་བྱས་
ནས་འོང་བར་གནང་བ་དེའི་འོག་ཏུ་བསྙེན་པར་རྫོགས་པར་བྱ་བ་དེ། དཀྱིལ་འཁོར་པར་
བཀུག་སྟེ་རྒན་པའི་མཐའ་ལོགས་སུ་ཕྱག་འཚལ་དུ་བཅུག་ནས་དགེ་སློང་ལས་བྱེད་པས་དགེ་
འདུན་ལ་བསྙེན་པར་རྫོགས་པར་གསོལ་དུ་གཞུག །རྣམ་པ་འདི་ལྟར་སོགས་ཏེ། སྟོན་པ་དང་
དགེ་འདུན་ལ་ཕྱག་འཚལ་དུ་བཅུག་ནས་རྒན་པའི་མཐའ་ལོགས་སུ་ཞེས་བྱ་བ་ནི། གསོལ་
འདེབས་ཀྱི་ཆོ་ག་རང་གིས་ཤེས་ན། རྒན་པའི་མཐའ་ལོགས་སུ་འདུག་ལ། རང་གིས་མི་ཤེས་
ན། ལས་བྱེད་པའི་རྗེས་ཟློས་བྱ་དགོས་ན་ལས་བྱེད་པའི་མདུན་དུ་འདུག་ཏུ་གཞུག་དགོས་ཏེ།
444



༄༅ །།འཐུས་བརྒྱ་རྩ་གཅིག་གི་རྣམ་པར་བཤད་པ།
4མདོར། གཞན་གཙོ་བོ་མ་ཡིན་པ་ཉིད་ལ་ནི་དགེ་འདུན་ལས་རྒན་པའི་མཐར་རོ། །དེའི་
འགྲེལ་པར། སྔགས་བརྗོད་པའི་གང་ཟག་དག་གིས་གསོལ་བ་དག་དང་། སྤོ་བ་བྱེད་པ་ལ་
སོགས་པའི་འདས་པ་བརྗོད་པ་དག་ནི། དགེ་འདུན་ལ་རྒན་པའི་མཐའ་ལོགས་སུ་ཙོག་པུར་
འདུག་སྟེ་བརྗོད་པར་བྱའོ། །སྔགས་མ་བརྗོད་པའི་གང་ཟག་དག་གིས་གསོལ་བ་གཞན་ལས་
མཉན་ཏེ་བརྗོད་པར་བྱ་བ་དེ་ནི། གང་ཟག་ལ་རག་ལས་པ་ཡིན་པས་དེ་ནི་དེས་དེའི་མདུན་དུ་
ཙོག་པུར་འདུག་ཏུ་བཅུག་སྟེ་བརྗོད་པར་བྱའོ། །ཞེས་དང་། དེའི་ཤེས་བྱེད་དུ། དེ་ནས་ལས་
བྱེད་པའི་མདུན་དུ་ཕྱག་འཚལ་དུ་བཅུག་སྟེ་འདུག་ཏུ་གཞུག་ཅིང་འདུག་ཏུ་བཅུག་ནས་བསྙེན་
པར་རྫོགས་པ་གསོལ་དུ་གཞུག་གོ །ཞེས་བསྙེན་རྫོགས་ཀྱི་སྐབས་ནས་གསུངས་ཞེས་དྲངས་ཏེ།
བུད་མེད་ཀྱི་ཆོ་གའི་སྐབས་ན་དེའི་དོན་སྣང་ངོ་། ། སྔགས་བརྗོད་མ་བརྗོད་ནི། རང་གིས་
བརྗོད་ཤེས་མི་ཤེས་སོ། ། སྔགས་རྗེས་ཟློས་བྱ་དགོས་ན། སློབ་དཔོན་ལ་ཕྱག་བྱ་བར་བསྟན་
ནོ། །འགྲེལ་པ་ཤེས་རབ་བྱེད་པས་རྟིང་པ་གཉིས་གཤིབས་པའི་འོག་ཏུ་ཕ་གུ་ཞོག་ཅིག་ཅེས་པ་
ལྟར། ཕ་གུ་སོགས་ཏེ། ཁྱོད་བསྙེན་པར་རྫོགས་པའི་སྡོམ་པ་དོན་དུ་གཉེར་བར་འདོད་པ་དེ།
དགེ་འདུན་གྱིས་ལས་ཀྱིས་བསྒྲུབ་དགོས་ཤིང་ལས་བརྒྱ་རྩ་གཅིག་ཡོད་པ་སློབ་དཔོན་དུལ་བ་ལྷས་
དགོས་ཆེད་ཀྱི་སྒོ་ནས་ལས་རིགས་བཅུ་གསུམ་དུ་བསྡུ་བ་མཛད་ཀྱང་། འཕགས་པ་ཐོགས་མེད་
ཀྱིས་གཞི་སེམས་ཅན་ལ་བྱ་བ་དང་། སེམས་ཅན་མ་ཡིན་པ་ལ་བྱ་བ་གཉིས་སུ་བསྡུས་ཤིང་། དེ་
ལ་འདིར་སེམས་ཅན་ལ་བྱ་བ་ཡིན་ཏེ། དེ་ལ་ཁྱིམ་པ་དང་། རབ་ཏུ་བྱུང་བའི་རྟེན་ལ་བྱ་བ་ལས།
འདིར་ཐ་མ་ཡིན། དེ་ལ་བསྙེན་པར་རྫོགས་པ་དང་། མ་རྫོགས་པའི་རྟེན་ལ་བྱ་བ་ལས།
འདིར་ཐ་མ་ཡིན། དེ་ལ་སྦྱིན་པའི་ལས་དང་། མི་མཐུན་པའི་ལས་གཉིས་ལས། འདིར་སྦྱིན་
པའི་ལས། དེའི་ནང་ནས་ཀྱང་བསྙེན་པར་རྫོགས་པའི་སྡོམ་པ་སྦྱིན་པའི་ལས་མཚན་ཉིད་པ།
ཐམས་ཅད་ལ་གསོལ་བ་ལན་གསུམ་དུ་གདབ་པ་སྔོན་དུ་འགྲོ་བས་གསོལ་བ་འདེབས་དགོས།
གསོལ་བ་གང་ལ་འདེབས་ན། གང་ལས་སྡོམ་པ་ཐོབ་པར་འགྱུར་བའི་དགེ་འདུན་གྲངས་ཚང་
བ། ཁ་སྐོང་གི་ཆོས་དང་ལྡན་པ། མི་མཐུན་པ་གཉིས་དང་བྲལ་བ་སྟེ། མཚན་ཉིད་གསུམ་
ལྡན་ལ་གསོལ་བ་འདེབས་པ། དགེ་འདུན་ཞེས་སྤྱིར་བོད་པ། བཙུན་པ་རྣམས་ཞེས་སོ་སོ་ནས་
གཏོད་དུ་གཞུག་པའོ། །གསན་དུ་གསོལ་ཞེས་པ་ནི། སྙན་གཏོད་ཅིག་པ་སྟེ། སེམས་བསྡུས་
ནས་ཚིག་ལ་སྙན་གཏོད། དོན་ལ་སེམས་གཏོད་ཅིག་པ་སྟེ། མདོར་ན། དགོངས་སུ་གསོགསོལ་
445



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
...
•，ཞེས་བྱ་བ་ལ་ནི། ཕ་རོལ་གྱི་སེམས་གཏད་པ་ཉིད་གཙོ་བོའོ། །ཞེས་གསུངས་པས། དགེ་
འདུན་གྱིས་ཚིག་དོན་ལ་སེམས་མ་གཏད་ན། ཆོ་ག་མི་འཆགས་པའི་ཕྱིར་སེམས་གཏད་པ་གལ་
ཚེའོ། །བདག་མིང་འདི་ཞེས་བགྱི་བ་ཞེས་པ་ནི། གསོལ་བར་བྱེད་པ་པོ་བདག་ཉིད་ཉེ་བར་
སྟོན་པའོ། །དོན་གྱི་སླད་དུ་མཚན་ནས་སྨོས་ཏེ། མཁན་པོ་མིང་འདི་ཞེས་བགྱི་བས་ནི།
བསྙེན་པར་རྫོགས་པར་བྱེད་པ་པོ་ཡིན་ཏེ། བྱེད་པ་པོ་ལ་གསུམ་པའི་སྒྲའོ། །དགེ་འདུན་ལས་
ཞེས་པ། བསྙེན་རྫོགས་ཀྱི་སྡོམ་པ་དགེ་འདུན་ལས་ལེན་པས། གང་ལས་ལེན་པ་ལ་ལྔ་པའི་རྣམ་
དབྱེའོ། །བསྙེན་པར་རྫོགས་པ་ཞེས་པ། སཾ་ཀྲྀ་ཏའི་སྐད་ལས། ཨུ་པ་སམྤ་ཏ། ཞེས་པའི་ཨུ་པ་
ནི། ཉེ་བ། སམྱ་ཏ་རྫོགས་པ་སྟེ། དེ་མི་ཟད་པའི་ཚིག་སྡུད་ཡིན་པས། སྔ་མ་བརྗོད་བྱའི་གཙོ་
བོར་འགྱུར་ཏེ། གང་གི་སྔ་མ་བརྗོད་བྱར་འགྱུར། །དེ་ནི་མི་ཟད་པར་གྱུར་འདོད། །ཅེས་
གསུངས་པས། རྫོགས་པ་དང་ཉེ་བ་ནི། བསྙེན་པ། རྫོགས་པ་ནི། མྱ་ངན་ལས་འདས་པ།
དེ་དང་ཁད་ཉེ་བའི་དགེ་སློང་གི་སྡོམ་པ་ནི། རྫོགས་པར་བསྙེན་པ་སྟེ། དྲི་བའི་ཚིག་གི་འགྲེལ་
བར། དེ་ལ་རྫོགས་པ་ནི། བཀྲ་ཤིས་པ་སྟེ། མྱ་ངན་ལས་འདས་པ་ཞེས་བྱ་བའི་ཐ་ཚིག་གོ །དེ་
ནི་སྡུག་བསྔལ་ཐམས་ཅད་མེད་པའི་ཕྱིར་དང་། གཅིག་ཏུ་ཞི་བའི་མཚན་ཉིད་ཡིན་པའི་ཕྱིར་
རྫོགས་པ་ཞེས་བྱ་བའི་སྒྲར་བརྗོད་དེ། དགེ་སློང་ཉིད་རྫོགས་པ་དང་ཉེ་བར་བསྙེན་པའི་ངོ་བོར་
འདུག་པའི་ཕྱིར་བསྙེན་པར་རྫོགས་པར་བརྗོད་པར་བྱ་བར་ཤེས་པར་བྱ་སྟེ། ངའི་དགེ་སློང་ཚུལ་
ཁྲིམས་དྲི་མ་མེད་པ་དེ་ལ་མཐོ་རིས་ནི། རས་ཡུག་གིས་ཆོད་པ་ཙམ་ལ། ཐར་པ་ནི། ཡོལ་བས་
ཆོད་པ་ཙམ་མོ། །ཞེས་སོ། །འཚལ་ཏེ་ཞེས་པ་འདོད་ནས་ཀྱི་དོན་ཏེ། གསལ་བའི་རྐྱེན་བསྙེན་
པར་རྫོགས་པའི་སྡོམ་པ་དོན་དུ་གཉེར་བར་བསྟན་ནོ། །གསོལ་ན་ནི། བསྙེན་པར་རྫོགས་པའི་
སྡོམ་པ་གནང་བར་གསོལ་བ་འདེབས་པའོ། །འདིར་རྒྱ་དཔེར། དགེ་འདུན་བཙུན་པ་རྣམས་
དང་པོའི་རྣམ་དབྱེར་ཡོད་ཀྱང་དེ་བྱེད་པ་པོ་ཡིན་པ་ལ་དགོངས་ནས་དགེ་འདུན་བཙུན་
རྣམས་ཀྱིས་ཞེས་བྱེད་པ་པོའི་སྒྲ་སྨོས་སོ། །བདག་ནི། གང་ལ་བསྙེན་པར་རྫོགས་པར་བྱ་བ་
ཡིན་པས་རྒྱུ་དཔེར་གཉིས་པའི་སྒྲར་སྨོས་སོ། །རྫོགས་པ་མྱ་ངན་ལས་འདས་
སྦྱོར་གཉིས་ཀྱིས་ཁད་ཉེ་བ་ནི། བསྙེན་པ་སྟེ། བསམ་པས་མྱང་འདས་དོན་དུ་གཉེར་ཞིང་སྦྱོར་
བས་བྱ་བ་མ་ཡིན་པ་ཐམས་ཅད་ལས་ལྡོག །བྱ་བ་ཐམས་ཅད་སྒྲུབ་པའི་སྒོ་ནས་ཁད་ཉེ་བ་དགེ་
སློང་གི་སྡོམ་པ་ཡིན་ཏེ། གཞི་འགྲེལ་ལས། རྫོགས་པར་བསྙེན་པ་ཞེས་བྱ་བ་ནི། སྡིག་པ་་དང་བསམ་
446



༄༅།།ལས་བརྒྱ་རྩ་གཅིག་གི་རྣམ་པར་བཤད་པ།
.ཐམས་ཅད་སྤོང་བའི་མཚན་ཉིད། དགེ་སློང་གི་དངོས་པོ་ལ་རྣམ་པར་གཞག་པ་མཛད་དེ། དེ་
ལ་རྫོགས་པ་ཞེས་བྱ་བ་ནི། དོན་ཐམས་ཅད་ཡང་དག་པར་སྒྲུབ་པའི་དཔལ་ཏེ། མྱ་ངན་ལས་
འདས་པ་ཞེས་བྱ་བའི་ཐ་ཚིག་གོ །དེ་སྐད་དུ་ཡང་། དྲི་མ་ཐམས་ཅད་བཅོམ་བྱས་ཤིང་། །མྱ་
ངན་འདས་པ་རྫོགས་པ་ཐོབ། །དུཁ་ཐ་མར་བྱེད་པ་དེ། ། ཐམས་ཅད་རྫོགས་པར་གྱུར་པ་
ཡིན། །ཞེས་ཇི་སྐད་གསུངས་པ་བཞིན་ནོ། ། དེར་བསྙེན་པ་ནི། དེ་དང་ཉེ་བའི་སྒྲ་ཡིན་ཏེ།
རྫོགས་པ་དང་ཉེ་བ་ནི། རྫོགས་པར་བསྙེན་པ་སྟེ། དགེ་སློང་གི་སྡོམ་པ་ཞེས་བྱ་བའི་ཐ་ཚིག་
གོ །འདི་ལྟར། རྫོགས་པ་དང་ཉེ་བར་རྣམ་པར་གནས་པ་ཡིན་པ་དེ་ནི་ཁད་ཉེ་བ་ཉིད་ཀྱིས་མྱ་
ངན་ལས་འདས་པ་ཡིན་ནོ། །ཞེས་གསུངས་པའི་ཕྱིར་རོ། །ཞེས་སོ། །དེས་ན་འདིས་མྱ་ངན་
ལས་འདས་པའི་བསམ་པ་བརྟན་པོ་འགྲུབ་པའི་ཕྱིར་བསྙེན་རྫོགས་ཀྱི་དུས་སུ་སྐྱབས་འགྲོའི་ཆོ་
ག་མི་དགོས་པར་བཤད་དོ། །ཁ་ཅིག །ངེས་འབྱུང་གི་བསམ་པ་ནི། ཡང་དག་པའི་ལྟ་བ་ཡིན་
པར་ཇོ་བོ་བཞེད་ཟེར་བ་ནི། ཇོ་བོ་ལ་སྐུར་པ་འདེབས་པ་སྟེ། དེ་ཙམ་གྱིས་ངེས་འབྱུང་གི་
བསམ་པའི་གོ་མི་ཆོད་པའི་ཕྱིར་རོ། །མཛད་དུ་གསོལ་ནི། བསྙེན་པར་རྫོགས་པར་བྱེད་དུ་ཆུག་
ཅིག་ཅེས་པའོ། །དྲང་བར་གསོལ་ནི། བསྙེན་རྫོགས་ཀྱི་སྡོམ་པ་དང་མི་ལྡན་པའི་ས་ནས་ལྡན་
པའི་སར་ཕྱག་བརྐྱང་བའི་ཚུལ་གྱིས་དྲང་བར་གསོལ། ཡང་ན་དྲང་བའི་སྐད་དོད་ལ། ཨུསླུ་སྤྱི་
ཏུ་ཞེས་པའི་ལུ་གཅོད་པ་ལ་འཇུག་པས། ཚུལ་ཁྲིམས་འཆལ་བའི་ཚོགས་སྐྱེ་བ་རྒྱུན་གཅོད་པ་སྟེ།
ཕྲན་ཚེགས་འགྲེལ་དུའང་ཚུལ་ཁྲིམས་འཆལ་པ་སྐྱེ་བ་གཅོད་པར་བྱེད་པ་ཡིན་ནོ། །ཞེས་སོ། །
རྗེས་སུ་གཟུང་དུ་གསོལ་ཞེས་བྱ་བ་ནི། སྔོན་སྡོམ་པ་མ་བྱིན་པའི་ཕྱིར་རོ། །ཞེས་པ་ནི། འགྱུར་
ཅུང་ཟད་འཆུགས་པས་དགག་སྒྲ་སྦྱར་བ་ནོར་བ་ཡིན་ཏེ། སྔོན་མེད་པའི་སྡོམ་པ་སྦྱིན་པས་རྗེས་
སུ་གཟུང་དུ་གསོལ་ཞེས་བྱ་བ་ཡིན་ཏེ། ཕྲན་ཚེགས་འགྲེལ་དུ། སྔ་ན་མེད་པའི་སྡོམ་པ་སྦྱིན་པ་
ནི། རྗེས་སུ་གཟུང་བར་བྱ་བ་ཡིན་ནོ། ། ཞེས་སོ། ། རྗེས་སུ་བསྟན་དུ་གསོལ་ཞེས་བྱ་བ།
འཁོར་བའི་དུཁ་ལས་བསྒྲལ་བའི་ཕྱིར་ཐར་པའི་ལམ་བསྟན་དུ་གསོལ། དགེ་འདུན་གྱིས་
དུཁའི་འདམ་དུ་བྱིང་བ་རྣམས་ཡོངས་སུ་སྐྱོབ་པར་མཛད་པས་ན། ཐུགས་བརྩེ་བ་ཅན་ནོ། །
ཕྲན་ཚེགས་འགྲེལ་ནས། ཐུགས་བརྩེ་བ་ཅན་ཞེས་བྱ་བ་འདི་ནི། བརྩེ་བས་དམ་པའི་ལམ་ལ་
གཞུག་པར་བྱ་བ་ཡིན་ནོ། །ཞེས་སོ། །ཐུགས་བརྩེ་བའི་སླད་དུ་ནི། ཐུགས་བརྩེ་བ་སྔོན་དུ་
བཏང་ནས་ཡིན་གྱི། ལན་དུ་ཕན་འདོགས་རེ་བའི་བློས་ནི་མ་ཡིན་པའི་ཕྱིར་བདག་ལ་ཐུགས་
447



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
བརྩེ་བར་ཏེ། བརྩེ་བས་ཀུན་ནས་བསླངས་ཏེ་ཅི་ནས་ཀྱང་དོན་དེ་སྒྲུབ་པར་མཛད་དུ་གསོལ།
དེ་ནི་རང་གི་དོན་དུ་སྔགས་བརྗོད་པ་ལ་ལན་གསུམ་བཟླས་པར་གསུངས་པའི་ཕྱིར་དེ་བཞིན་
ལན་གཉིས་ལན་གསུམ་དུ་བཟླས་སོ། ། དེས་འདོད་པ་དང་། “ གསོལ་བ་མངོན་དུ་གྱུར་པ་
གཉིས་བསྟན་ནོ། །དེའི་འོག་ཏུ་དགེ་སློང་ལས་བྱེད་པས་བསྙེན་པར་རྫོགས་པའི་རྟེན་ལ་བྱ་བའི་
ལས་རིགས་བརྒྱད་ལས། རྗེས་སུ་གནང་བའི་ལས་བཞིའི་ནང་ནས་དགེ་འདུན་གྱི་ནང་ནས་
བར་ཆད་དྲི་བའི་ཕྱིར་གསོལ་བ་འབའ་ཞིག་གི་ལས་བྱའོ། །བྱེད་པ་པོ་བདག་གིས་གཞི་དགེ་
འདུན་གྱི་ནང་དུ་བྱེད་དུ་འཇུག་པ་པོ་མཁན་པོ་མིང་འདི་ཞེས་བགྱི་བ་ལས་མིང་འདི་ཞེས་བགྱི་བ་
ལ་བར་ཆད་ཀྱི་ཆོས་རྣམས་དྲི་བར་བགྱིའོ། །དེར་རྗེས་སུ་གནང་བར་མཛོད་ཅིག །ཅེས་དགེ་
འདུན་ལ་གོ་བར་བྱ་བ་ཙམ་ཡིན་པས་གསོལ་བ་འབའ་ཞིག་པའོ། །ལས་འདི་དང་བསྙེན་རྫོགས་
དངོས་གཞིའི་ལས་གཉིས་བསྒྲུབ་བྱ་དེ་བསྙེན་པར་རྫོགས་པ་མིན་ཡང་ཐོས་པར་བྱར་རུང་སྟེ།
ནང་དུ་དྲི་བའི་ཕྱིར་གསོལ་བ་ལ་སོགས་པར་བསྙེན་པར་རྫོགས་པར་བྱ་བ་ཡང་ངོ་། །ཞེས་སོ། །
སྔར་གསང་སྟོན་བསྐོ་བའི་ལས་ཐོས་སུ་མི་རུང་བ་ནི། བར་ཆད་ཡོད་མེད་མ་ངེས་པས་ནང་མིར་
མ་ངེས་པ་ཡིན་ལ། འདིར་བར་ཆད་དྲིས་ནས་དག་པ་རྟོགས་ཤིང་། བསམ་པ་ཐག་པ་ནས་
བསྙེན་པར་རྫོགས་པར་གསོལ་བ་བཏབ་པས་ཕལ་ཆེར་ནང་མིར་ངེས་པའི་ཕྱིར་ཞེས་བླ་མ་
རྣམས་གསུང་ངོ་། །དེའི་འོག་ཏུ་དགེ་སློང་ལས་བྱེད་པས་དགེ་འདུན་གྱི་ནང་དུ་བར་ཆད་དྲི་
བར་བྱའོ། །སྔར་དྲིས་པས་ཆོག་མོད་སྙམ་ན། སྔར་མ་དྲན་པ་དྲན་པ་དང་། གསར་དུ་བྱུང་བ་
དང་། གསང་སྟོན་འདུན་པས་འགྲོ་བས་སྦེད་པ་དང་། སྤྱི་རྟོལ་ཅན་ཚོགས་སུ་འཆད་པ་དང་།
གཙོ་ཆེར་དགེ་འདུན་ཐུགས་ཆེས་པ་ལ་སོགས་པའི་དོན་དུ་སྔར་དྲིས་ཀྱང་འདིར་དྲི་བར་བྱའོ། །
འོ་ན། གསང་སྟེ་སྟོན་པ་དང་འདྲའམ་ཞེ་ན། ཅུང་ཟད་མི་འདྲ་བས་ཚུལ་འདི་ལྟར་དྲི་བར་བྱ་
སྟེ། ལས་བྱེད་པ་ལ་ཕྱག་འཚལ་དུ་བཅུག་ནས་ལས་བྱེད་པའི་མདུན་དུ་ཕ་གུའི་སྟེང་དུ་སོགས་
ནས་མ་མཆིས་སོ་ཞེས་བརྗོད་པར་བྱའོ། །ཞེས་པའི་བར་སྔར་དང་འདྲའོ། །དེས་དག་པ་
མངོན་དུ་གྱུར་པ་ཡིན་ནོ། །དེའི་འོག་ཏུ་དགེ་སློང་ལས་བྱེད་པས་གསོལ་བ་སྔོན་དུ་བྱ་སྟེ། ལས་
བརྗོད་པ་གསུམ་བྱ་སྟེ། དེ་ལ་མྱང་འདས་ཀྱི་བསམ་པ་བརྟན་པོ་དང་ཐོབ་ཤེས་ཀྱི་བསམ་པ་
བསྐྱེད་པའི་ཕྱིར་གདམས་ངག་གིས་ཅུང་ཟད་བརྡ་སྤྲོད་པ་ནི། ལུང་གཅིག་ལས་འཕྲོས་པའི་
བཅུ་པ་ལས། མངོན་སུམ་དུ་གྱུར་ནས་བསྙེན་པར་རྫོགས་པར་འགྱུར་བ་བཅུ་སྟེ། སྟོན་པ་
448



༄༅ །།ུས་བརྒྱུ་རྩ་གཅིག་སྤྱི་རྣམ་པར་བཤད་པ
མངོན་སུམ་དུ་གྱུར་པས་བསྙེན་པར་རྫོགས་པར་འགྱུར་བ་དང་། སངས་རྒྱས་མངོན་སུམ་དུ་
གྱུར་པ་དང་། ཆོས་མངོན་སུམ་དུ་གྱུར་པ་དང་། མཁན་པོ་མངོན་སུམ་དུ་གྱུར་པ་དང་། སློབ་
དཔོན་མངོན་སུམ་དུ་གྱུར་པ་དང་། བསྙེན་པར་རྫོགས་འདོད་མངོན་སུམ་དུ་གྱུར་པ་དང་
བསྙེན་པར་རྫོགས་པར་འདོད་པའི་ཡོ་བྱད་མངོན་སུམ་དུ་གྱུར་པ་དང། ཡོངས་སུ་དག་པ་
མངོན་སུམ་དུ་གྱུར་པ་དང་། གསོལ་བ་མངོན་སུམ་དུ་གྱུར་པ་དང་། ལས་མངོན་སུམ་དུ་གྱུར་
པ་རྣམས་སོ། །ཞེས་ཏེ། དེ་ལ་སྟོན་པ་མངོན་སུམ་དུ་གྱུར་པ་སྟོད་སྨད་གཉིས་ཀའི་བླ་མ་དག །
དགེ་འདུན་མངོན་སུམ་དུ་གྱུར་པ་ལ་འཆད་དོ། །དེ་ལ་དོན་དམ་པའི་དཀོན་མཆོག་གསུམ་
མངོན་དུ་གྱུར་པ་ནི། སྔར་སྐྱབས་སུ་འགྲོ་ཡུལ་གྱི་དཀོན་མཆོག་གསུམ་བསྒྲུབ་བྱའི་བློ་ཡུལ་དུ་
གྱུར་པ་ཡིན་ལ། བརྡར་བཏགས་པའི་སངས་རྒྱས་ནི། སངས་རྒྱས་ཀྱི་སྐུ་གཟུགས་ཏེ། རྣམ་
འབྱེད་ལས། བཅོམ་ལྡན་འདས་བགྲེས་པའི་མཐའ་ལོགས་ན་བཞུགས་པའི་ཚེ་ན་བགྲེས་པའི་
མཐའ་བརྗིད་ཅིང་། མི་བཞུགས་པའི་ཚེ་ན་མི་བརྗིད་པར་མཐོང་ནས། གནང་ན་འཛམ་བུའི་
གྲིབ་མ་ལ་བཞུགས་པའི་སྐུ་གཟུགས་བགྱིའོ། །གནང་གི་གྱིས་ཤིག །དེས་སྐུ་གཟུགས་བྱས་
ནས་རྒན་པའི་མཐའ་ལོགས་སུ་བཞག་གོ །ཞེས་འབྱུང་ཞིང་། རྒྱལ་པོ་ཨུ་ཏྲ་ཡ་ན་དང་། རྒྱལ་
པོའི་བུ་མོ་མུ་ཏིག་ཅན་གྱིས་སྐུ་གཟུགས་ལ་བརྟེན་ནས་བདེན་པ་མཐོང་བས་སོ། ། ཆོས་ནི།
ལུང་གི་ཆོས་ལས་ཀྱི་ཆོ་ག་བྱེད་པ་ཡོད་ཅིང་། རྟོགས་པའི་ཆོས་བསླབ་པ་ལ་སྒྲུབ་པ་ནན་ཏན་དུ་
བྱེད་པ་ཡོད་པ་སྟེ། གླེང་གཞི་ལས། བཙུན་པ། ཇི་ཙམ་གྱིས་ན། དམ་པའི་ཆོས་མཆིས་པ་
ཞེས་བགྱི། ཨུ་པ་ལི། ཇི་སྲིད་དུ་ལས་བྱེད་ཅིང་ནན་ཏན་བྱེད་པ་ཡང་ཡོད་པའི་བར་དུ་སྟེ།
ལས་བྱེད་ན། ནན་ཏན་བྱེད་བྱེད་པ་ཡང་ཡོད་ན་དམ་པའི་ཆོས་བྱེད་པ་ཞེས་བྱའོ། །ལས་ཀྱང་
མི་བྱེད་ལ་ནན་ཏན་བྱེད་པ་དག་ཀྱང་མེད་ན། དེ་ནི་དམ་པའི་ཆོས་ཞིག་པ་ཞེས་བྱའོ། །ཞེས་
གསུངས་པས། ཆོས་དེ་མངོན་དུ་གྱུར་པ་གལ་ཆེའོ། །ཐོགས་མེད་ཀྱིས། དམ་པའི་ཆོས་ཞིག་
ཅིང་ནུབ་པ་ན་ནི། དགེ་སློང་གི་སྡོམ་པ་མ་བླངས་པ་ནི། བླང་དུ་མེད་ལ། བླངས་པ་ནི།
ཡོངས་སུ་མི་གཏོང་བར་རིག་པར་བྱ་སྟེ། ཞེས་གསུངས་ཤིང་། དབྱིག་གཉེན་གྱིས་ཀྱང་དམ་
པའི་ཆོས་ནུབ་པ་ན། ལས་ཀྱི་མཐའ་རྣམས་མེད་པའི་ཕྱིར་བླངས་ཀྱང་མི་སྐྱེ་བར་བཤད་པས་
སོ། །དགེ་འདུན། དབུས་དང་མཐའ་འཁོབ་ཀྱི་བྱེ་བྲག་གིས་བཅུ་དང་། གཞན་མེད་ན་འདུལ་
བ་འཛིན་པ་དང་ལྔ་ཡན་ཆད་ཀྱི་ཚོགས་སུ་ཚང་བ། ཁ་སྐོང་གི་ཆོས་བཅུ་གསུམ་དང་ལྡན་པ།
449



༄༅།།དཔལ་ལྡན་ས་སྐྱ་པའི་གསུང་རབ་གྲས་ས་ཆེན་བཅོ་བརྒྱད་ལས། པོད་དང་པོ།AV
མི་མཐུན་པ་གཉིས་དང་བྲལ་བའོ། །འདིར། བརྡར་བཏགས་པའི་ཆོས་དང་། དགེ་འདུན་
གཉིས་གཙོ་ཆེ་སྟེ། དེ་གཉིས་མེད་ན། དམ་པའི་ཆོས་དང་། དགེ་འདུན་ཡོད་ཀྱང་སྡོམ་པ་མི་
སྐྱེ་སྟེ། དཔེར་ནི། ལྷ་དགྲ་བཅོམ་པ་བཅུའི་ཚོགས་ལས་བསྙེན་པར་རྫོགས་ཀྱང་མི་སྐྱེ་བ་བཞིན་
ནོ། །མཁན་པོ་ལོ་བཅུ་ལོན། ལྔ་ཕྲུགས་དང་ལྡན། ཁ་སྐོང་བར་འོས་པ། གཟུགས་གཞན་དུ་
བསྒྱུར་ཞིང་མི་སྣང་བར་བྱས་པ་མ་ཡིན་པ། མཁན་པོར་གསོལ་བ་བཏབ། ཁས་བླངས་པ་དང་
ལྡན་པ་ཞིག་དགོས། ལས་བྱེད་པའི་སློབ་དཔོན་ཁ་སྐོང་བར་འོས་པ། གཟུགས་གཞན་དུ་
བསྒྱུར་ཞིང་མི་སྣང་བར་བྱས་པ་མ་ཡིན་པ། དགེ་འདུན་གྱི་དབུས་སུ་ལས་ཀྱི་ཆོ་ག་ཚིག་ཕྱེད་ཀྱང་
མ་འཁྲུལ་བར་བརྡ་སྤྲོད་ནུས་པ། མཁན་པོས་ལས་བྱོས་ཤིག །ཅེས་གསོལ་བ་བཏབ་པ་དང་པ
ལྡན་པའོ། །གསང་སྟེ་སྟོན་པའི་སློབ་དཔོན། མཁན་པོས་གསང་སྟོན་གྱིས་ཤིག་ཅེས་གསོལ་བ་
བཏབ་ཅིང་། དགེ་འདུན་གྱིས་གསོལ་བའི་ལས་ཀྱིས་གསང་སྟོན་དུ་བསྐོས་ལ་ཆགས་པའོ། །
མཁན་སློབ་དང་དགེ་འདུན་ཐམས་ཅད་བསམ་པའི་ཡན་ལག་གཞི་དེར་མ་འཁྲུལ་ཀུན་སློང་
གཟུར་གསུམ་ལྷན་ཅིག་དགོས་ཏེ། བསྟན་པ་དང་བསྒྲུབ་བྱ་དེ་ལ་ཕན་པའི་སེམས་དང་བསམ་
པ་ཐག་པ་ནས་རང་རང་གི་ལས་བྱེད་པར་འདོད་པ་དང་། མྱང་འདས་ཀྱི་བསམ་པས་ཟིན་
པའོ། །བསྙེན་པར་རྫོགས་པར་འདོད་པ་མངོན་དུ་གྱུར་པ་ལ་ལུས་ཀྱི་རྟེན་རྒྱུད་ཚོགས་སུ་མི་
ཚང་བ། སྔར་བསྙེན་རྫོགས་མ་ཡིན་པ། ཉེས་མེད་ཀྱི་སྡོམ་པ་རྒྱུད་ལ་བསྐྱེད་པ་ལ་ཚིགས་སྔ་མ་
རྣམས་སྔོན་དུ་སོང་ཞིང་ཆགས་པ་དང་ལྡན་པ། བསམ་པའི་རྟེན་བསམ་པ་ཐག་པ་ནས་ནོད་
པར་འདོད་པ། ཐོབ་ཤེས་ཀྱི་བསམ་པ་སྔོན་དུ་འགྱུར་རུང་། མི་མཐུན་པའི་སེམས་མ་སྐྱེས་པ།
ངེས་པ་ལྔ་དང་བྲལ་བ་སྟེ། སེམས་ཅན་ཆེ་གེ་མོ་ཞིག་ལས་སྤོང་ངོ་། །ཞེས་སེམས་ ད་ངེས་པ་
དང་། ཡན་ལག་ཆེ་གེ་མོ་ཞིག་ལས་ཞེས་ཡན་ལག་ངེས་པ་དང་། ཡུལ་ཆེ་གེ་མོ་ཞིག་ཏུ་ཞེས་ཡུལ་
ངེས་པ་དང་། ལོ་གཅིག་གམ་ཟླ་གཅིག་གི་བར་དུ་ཞེས་དུས་ངེས་པ་དང་། འཐབ་མོའི་ཚེ་མ་
གཏོགས་ཞེས་ཚེ་ངེས་པ་སྟེ། དེ་ལྟར་ངེས་པ་ལྔ་དང་མ་བྲལ་ན། སྡོམ་པ་མི་སྐྱེ་སྟེ། སྡིག་པའི་
སེམས་དང་མ་བྲལ་བའི་ཕྱིར་རོ། །དེ་ཐམས་ཅད་མྱ་ངན་ལས་འདས་པའི་བསམ་པས་ཟིན་པ་
སྟེ། མྱ་ངན་ལས་འདས་པའི་བསམ་པ་མེད་པར་སོ་སོ་ཐར་པའི་སྡོམ་པ་མི་སྐྱེ་བའི་ཕྱིར་རོ། །ཡོ་
བྱད་ནི། ཆོས་གོས་གསུམ་རུང་བ། ཚད་ལྡན། མཁན་པོའི་གསུང་གིས་བྱིན་གྱིས་བརླབས་ཏེ་
གནང་བ། གདིང་བ་ཆུ་ཚགས་རུང་བ། ཚད་ལྡན། མཁན་པོའི་གསུང་གིས་གནང་བ། སྣོད་रुव
450
• •..….



༄༅ །།ལས་བརྒྱ་རྩ་གཅིག་པ་རྣམ་པར་བཤད་པ་ཟ
བྱསྤྱད་ལྷུང་བཟེད་རུང་བ། ཚད་ལྡན། དགེ་འདུན་ལ་བསྟན། དགེ་ འདུན་ གྱིས་གནང་།
མཁན་པོའི་གསུང་གིས་བྱིན་གྱིས་བརླབས་ཏེ་གནང་བ་དང་ལྡན་པ། ལུས་ཀྱི་བྱི་བྱད་ཀྱི་རྟགས་
སྐྲ་དང་ཁ་སྤུ་བྲེགས་ཤིང་བྲེག་ཏུ་མ་གནང་བའི་ཕྱོགས་མ་བྲེགས་པ་སྟེ། མདོར་ན། རབ་ཏུ་
བྱུང་བའི་རྟགས་དང་ཆ་ལུགས་དང་ལྡན་ལ། ཁྱིམ་པ་དང་མུ་སྟེགས་ཅན་གྱི་རྒྱལ་མཚན་མི་
འཆང་བའོ། །ཡོངས་སུ་དག་པ་ནི། སྐྱེ་བའི་བར་ཆད་གཏན་དུ་བ་མི་མ་ཡིན་ལ་སོགས་པ་
རྣམས་མ་ཡིན་པ། རེ་ཞིག་པའི་བར་ཆད་ལོ་ཉི་ཤུ་མ་ལོན་པའམ་ལོན་ཤེས་ཀྱི་བསམ་པ་མེད་པ་
སྟེ། དེ་རྣམས་ལ་སྡོམ་པ་མི་སྐྱེ། སྐྱེ་ཡང་བསྙེན་པར་རྫོགས་པར་མི་འོས་པས་བྱེད་མཁན་ལ་
ཉེས་པ་བསྐྱེད་པ། གནས་པའི་བར་ཆད་ལ་སོགས་པ་གསུམ་དེ་དག་གསང་སྟོན་གྱིས་ལྐོག་ཏུ་
དྲིས་ནས་དགེ་འདུན་ལ་དག་པ་གོ་བར་བྱ་ཞིང་། ལས་སློབ་ཀྱིས་གསོལ་བ་སྔོན་དུ་བཏང་ནས།
དགེ་འདུན་གྱི་དབུས་སུ་བར་ཆད་དྲིས་པས་དག་པར་གྱུར་པའོ། ། གསོལ་བ་མངོན་དུ་གྱུར་པ་
ནི། དགེ་འདུན་ལ་གསོལ་བ་ལན་གསུམ་དུ་བཏབ་པ་ལ་སྨད་འདུལ་བ་རྣམས་འཆད། སྟོད་
འདུལ་བ་རྣམས་གསོལ་བ་མངོན་དུ་གྱུར་པ་ནི། གསོལ་བ་དང་། ལས་མངོན་དུ་གྱུར་པ་ནི།
བརྗོད་པ་གསུམ་ལ་འཆད་དོ། །སྨད་འདུལ་བ་རྣམས་དེའི་གསོལ་བ་ནི། ལས་ཀྱི་ཁོངས་སུ་
གཏོགས་པས་མི་འཐད་ཟེར་ཏེ། གཞུང་འདི་ནས་གསོལ་བ་བྱས་ཏེ་ལས་བྱའོ། །ཞེས་པ་དང།
བརྗོད་པའི་སྐབས་སུ་ལས་ནི་འདི་ལྟར་བྱ་སྟེ། ཞེས་པ་ལྟར་ན། འགྲིག་ཏུ་རུང་བ་འདྲ་སྟེ། དེ་
གཉིས་བོད་སྐད་ལ། གསོལ་བ་ཞེས་ཚིག་འདྲ་ཡང་། སཾ་སྐྲྀ་ཏའི་སྐད་ལ། བསྙེན་པར་རྫོགས་
པར་གསོལ་བ་འདེབས་པའི་གསོལ་བ་ལ། ཡ་ཙྪ་ཞེས་སློང་བའི་སྐད་དོད་ཡོད། གསོལ་བའི་
ལས་ཀྱི་གསོལ་བ་ལ། ཨཛཱ་སྟི་ཞེས་གོ་བར་བྱེད་པའི་སྐད་དོད་ཡོད་པས་རྒྱ་དཔེ་མཐོང་ན་ཤེས་
པར་འགྱུར་རོ། །ལས་མངོན་དུ་གྱུར་པ་ནི། སྔར་བཤད་པ་ལྟར་གསོལ་བཞིའི་ལས་ཚང་ལ་མ་
ནོར་མ་འཁྲུགས་པས་མི་གཡོ་ཞིང་། ཆོས་དང་ལྡན་པས་གཞག་པར་མི་འོས་པ་བྱས་པ་སྟེ། དེ་
ལྟར་མངོན་དུ་གྱུར་པ་བཅུ་ལས་དགེ་སློང་གི་སྡོམ་པ་སྐྱེས་ཏེ། དེ་ཡང་རྒྱུའི་རྐྱེན་རང་སའི་འབྱུང་
བ་ཆེན་པོ་བཞི། རྐྱེན་གཞན་གྱི་ལུས་ངག་གི་རིག་བྱེད་སོགས་ལས་སྐྱེའོ། །མཇུག་གི་ཆོ་ག་
རྣམས་སྐྱེད་པའི་རྒྱུ་མ་ཡིན་པས་མངོན་དུ་གྱུར་པར་མ་བགྲངས་སོ། །དེ་རྣམས་ལ་བཤད་པ་
རྒྱས་བསྡུས་སྐབས་དང་སྦྱར་བའི་གང་རུང་བྱས་ལ། ཁྱད་པར་མྱང་འདས་ཀྱི་བསམ་པ་བསྐྱེད་
པའི་ཕྱིར་ཆོས་བཤད་པ་དང་། བྱང་ཆུབ་ཀྱི་སེམས་གསལ་འདེབས་པ་རྣམས་ནན་ཆེར་བྱས་ལ།པ
451
Oy



༄༅།།དཔལ་ལྡན་ས་སྐུ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
མདོར་ན། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་དགེ་སློང་
གི་སྡོམ་པ་བླངས་ལ་རྩ་བ་ཡན་ལག་དང་བཅས་པ་མ་ཤི་བར་དུ་རྒྱུན་མི་འཆད་པར་བསྲུང་སྙམ་པ་
གྱིས། དགེ་འདུན་རྣམས་སྤྱོད་ལམ་བསྟུན་ནས་ཆོ་ག་ལ་ཐུགས་གཏད་པར་ཞུ། ཞེས་བརྗོད།
སྤྱོད་ལམ་བསྟན་པ། ཐམས་ཅད་ཀྱིས་ཕྲག་པ་གཡས་པ་གོས་ཀྱིས་མ་བསྒྲིབས་པར་བྱས། ཐལ་
མོ་བསྣོལ་ཏེ་བཅང་། ལུས་བརླ་དང་བྱིན་པ་གཅིག་སྟན་ལ་ཕབ་པའི་སྟེང་དུ་གཅིག་བཞག་པའི་
ཚུལ་གྱིས་པུས་མོ་མངོན་དུ་ཕྱོགས་པར་འདུད་པའི་ཚུལ་གྱིས་འདུག་ལ། སེམས་མ་ཡེངས་པར་
ཆོ་ག་ལ་གཏོད་པ་ཡིན་ལ། སྤྱོད་ལམ་མི་མཐུན་པ་ལ་ལ་འདུག །ལ་ལ་འགྲེང་བ་ལྟ་བུ། ཁ་སྐོང་
དུ་མི་རུང་བ་ལས་འཆགས་པ་ལ་གནོད། དེའི་ཕྱིར་བརྗོད་པ་ཐ་མའི་སྐབས་སུ། དེའི་སླད་དུ་
ཞེས་པའི་ཚིག་བྱུང་བ་དང་མཁན་པོས་བསྒྲུབ་བྱ་ལ་ནས་སྤར་གང་འཐོར་བ་ཡོད་དེ། དེ་ལ་ལས་
མ་འཆགས་གོང་དུ་འདུག་པའི་སྤྱོད་ལམ་བརྩམས་པ་སྟེ། ནས་སྤར་ལེན་དུ་འགྲོ་བའི་སེམས་
ཀྱིས་གཏང་དགོས་པའི་ཕྱིར་དེ་བརྩམས་པས་འགྲོ་བའི་སེམས་ཀྱིས་གཏང་ཞེས་པ་དང་རིགས་
མཐུན་པའི་ཉེས་པ་བྱུང་དོགས་ཡོད་པས་ཤིན་ཏུ་མི་འཐད། ཁ་ཅིག །ལས་གྲལ་དུ་བསྡད་ནས་
གཉིད་ལོག །ཁ་ཅིག །ཆོ་གའི་བར་ལ་ཆོ་ག་ལ་རྣ་མི་གཏོད་པར་གླེང་མོ་ཤབ་ཤུབ་མང་པོ་བྱེད་
པ་ཡོད་དེ། གཉིད་ལོག་ན་ཚིག་མི་ཐོས། གླེང་མོ་ལ་ཡེངས་ན་དོན་མི་གོ་བས་ལས་མི་འཆགས་༩
པས། བསྒྲུབ་བྱ་ལ་སྡོམ་པ་སྐྱེ་བའི་གེགས་སུ་འགྱུར་བས། དགེ་འདུན་གྱིས་ཀྱང་ཁོ་མ་བསླུས་པ་
ཞིག་འཚལ་ལོ། །ཞེས་པའི་དྲན་བསྐུལ་ཡིན། ཚད་ལྷག་བྱུང་ན་གསོ་བར་ཞུ། ཞེས་སྙན་
མནན་པས་ཀྱང་གཞན་གྱིས་ཀྱང་ཆོ་ག་ལྷག་ཆད་བྱུང་ན་གསོ་བ་ཡ་མི་ང་། རང་ཡང་ཁེངས་
བསྐྱུང་བའི་དགོས་པ་ཡོད་དོ། །དགེ་འདུན་སོགས་སྔར་དང་འདྲའོ། །འཚལ་ནས་ཞེས་པ།
འདོད་ནས་ཏེ། བསྙེན་པར་རྫོགས་པར་འདོད་པ་མངོན་སུམ་དུ་གྱུར་པར་བསྟན་ནོ། །གསོལ་
ཏེ་ཞེས་པས། དགེ་འདུན་ལ་གསོལ་བ་ལན་གསུམ་དུ་བཏབ་པས། གསོལ་བ་མངོན་སུམ་དུ་
གྱུར་པ་བསྟན་ནོ། །སྐྱེས་པ་ཡང་ལགས། སྐྱེས་པའི་དབང་པོ་དང་ཡང་ལྡན་ཞེས་པ། སྐྱེས་
པའི་ཆོ་གའི་སྐབས་ཀྱི་རྟེན་དུ་རུང་བར་བསྟན། ལོ་ཉི་ཤུ་ཡང་ལོན་ཞེས་པས་རེ་ཞིག་པའི་བར་
ཆད་མེད་པ་དང། འདིའི་ཆོས་གོས་གསུམ་དང་ལྷུང་བཟེད་ཀྱང་ཚང་ཞེས་པས་ཡོ་བྱད་མངོན་
དུ་གྱུར་པ་དང་། བར་ཆད་ཀྱི་ཆོས་རྣམས་ཀྱང་ཡོངས་སུ་དག་གོ །ཞེས་ཁོ་ན་ཉིད་མཆི་སྟེ་ཞེས་
པས་ཡོངས་སུ་དག་པར་མངོན་དུ་གྱུར་པ་བསྟན། དེ་ལྟར་མཐུན་རྐྱེན་ཚང་ཞིང་འགལ་རྐྱེན་བ
.
452



9 །ལས་བརྒྱ་རྩ་གཅིག་བགེ་རྣམ་པར་བཤད་པ།
མེད་པར་བསྙེན་པར་རྫོགས་པར་འོས་པ་ཙམ་ཞིག་བསྟན་པས་ལས་ཀྱི་ངོ་བོ་བརྗོད་པའོ། །མིང་
འདི་སོགས་ནས་གསོལ་ན་ནིའི་བར་ནི། བྱ་བ་བརྗོད་པ་སྟེ། དེ་ལྟར་དགེ་འདུན་ལ་བསྙེན་པར་
རྫོགས་པར་གསོལ་བ་འདེབས་པས་བསྙེན་པར་རྫོགས་པར་བྱ་བར་བསྟན་པའོ། །གལ་ཏེ་མན་
ཆད་བྱེད་པ་བརྗོད་པ་སྟེ། དགེ་འདུན་གྱི་མིང་འདི་ཞེས་བགྱི་བ་ཞེས་པའི་དགེ་འདུན་ལ་རྒྱ་
དཔེར་དང་པོའི་རྣམ་དབྱེ་ལས་མེད་ཀྱང་དེ་བྱེད་པ་པོར་དགོངས་ནས་དགེ་འདུན་གྱིས་ཞེས་
གསུམ་པའི་རྣམ་དབྱེ་སྦྱར་བ་ཡིན་ཏེ། བྱ་བ་བསྙེན་པར་རྫོགས་པར་མཛད་དོ། །ཞེས་པ་ནི།
བྱེད་པོ་དགེ་འདུན་དང་བྱེད་པ་མཁན་པོར་བསྟན་པའི་ཕྱིར་ཡིན་ལ་སྔར་གང་ལས་ལེན་པ་ལ་ལྔ་
པ་སྦྱར་བ་ཡིན་པས། དགེ་འདུན་ལས་བསྙེན་པར་རྫོགས་པར་གསོལ་ན་ཞེས་པ་དང་འགལ་
བའི་སྐྱོན་མེད་དོ། །འདིའི་སྐབས་སུའང་། བསྒྲུབ་བྱ་གཅིག་ལས་མེད་ན་འདི། གཉིས་ཡོད་
ན་འདི་དག་གི །གསུམ་ཡོད་ན་འདི་རྣམས་ཀྱི་ཞེས་པ་ལ་སོགས་པའི་འདོན་པ་སྤོ་བ་སྔར་བཞིན་
ཤེས་པར་བྱ། གསོལ་བ་ཐལ། ལས་བརྗོད་པ་དང་པོ་ལ་ཐུགས་གཏད་པར་ཞུ་བྱས་ལ། དེའི་
སླད་དུ་ཞེས་པ། བསྙེན་པར་རྫོགས་པར་འོས་ཤིང་བསྙེན་པར་རྫོགས་པར་གསོལ་བ་ཡང་
འདེབས་པ་དེའི་སླད་དུ་ཞེས་པ་སྟེ། ཚིག་དོན་ཕལ་ཆེར་སྔར་བཤད་ཚར་ཏོ། །དེ་བཞིན་དུ་
གཉིས་པ་ཡང་བྱས་ལ། གསུམ་པའི་སྐབས་སུ་བརྗོད་པ་ཐ་མ་འདི་ལ་ཆ་གསུམ་ཡོད་པའི་ཆ་དང་
པོ་གཉིས་རྫོགས། བྱེད་པ་བརྗོད་པའི་གོང་། གསོལ་ན་ཞེས་པའི་ཚིག་འགག་པ་དང་སྡོམ་པ་སྐྱེ་
བ་དུས་མཉམ། དེའི་སླད་དུ་ཞེས་པའི་ཚིག་བྱུང་བ་དང་། སྡོམ་པ་སྐྱེས་ཚར་བས་དེ་དུས་
བསྙེན་པར་རྫོགས་པའི་དགེ་སློང་དུ་གྱུར་པ་ཡིན་པར་ཤེས་པར་གྱིས་ཤིག་ཅེས་བརྗོད། ཁ་ཅིག
།དེའི་དུས་སུ་སྐྱེས་པར་ཞེས་པ། སྡོམ་པ་སྐྱེ་བའི་ཡན་ལག་ཏུ་དགོས་ཞེས་པ་མི་འཐད་དེ། སྐྱེས་
ཚར་ནས་སྐྱེ་བའི་ཡན་ལག་དོན་མེད་ཅིང་། དེའི་བར་ལ་བསྒྲུབ་བྱ་གཉིད་དུ་སོང་བའམ།
སྙོམས་པར་ཞུགས་པ་ལའང་སྐྱེ་བར་བཤད་པའི་ཕྱིར་རོ། །
མཇུག་སྡུད་ནི། དགེ་འདུན་གྱིས་སོགས་སོ། །འདིའི་སྐབས་སུ་གཙང་པའི་འདུལ་
འཛིན་ཁ་ཅིག་གིས། གསོལ་བའི་སྐབས་སུ། དགེ་འདུན་གྱིས་མིང་འདི་ཞེས་བགྱི་བ་དགེ་
འདུན་ལས་བསྙེན་པར་རྫོགས་པར་མཛད་དོ། །ཞེས་དང་། བརྗོད་པའི་སྐབས་སུ་དེའི་སླད་དུ་
དགེ་འདུན་གྱིས་མིང་འདི་ཞེས་བགྱི་བ། མཁན་པོ་མིང་འདི་ཞེས་བགྱི་བས། དགེ་འདུན་
བསྙེན་པར་རྫོགས་པར་མཛད་ན། ཚེ་དང་ལྡན་པ་གང་དག་མིང་འདི་ཞེས་བགྱི་བ། མཁན་པོ་t
453



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
..
༔མིང་འདི་ཞེས་བགྱི་བས། དགེ་འདུན་ལས་བསྙེན་པར་རྫོགས་པར་མཛད་པར་བཟོད་པ་ཞེས་པ་
དང་། མཇུག་སྡུད་དུ་དགེ་འདུན་གྱིས་མིང་འདི་ཞེས་བགྱི་བ། མཁན་པོ་མིང་འདི་ཞེས་བགྱི་
བས། དགེ་འདུན་ལས་བསྙེན་པར་རྫོགས་པར་མཛད་ལགས་ཏེ། “ཞེས། དགེ་འདུན་ལས་
ཞེས་པ་བཞི་ལྷག་པར་འདོན་པ་ནི། མ་དགུ་སྟེ། ལུང་དང་། ལས་བརྒྱ་རྩ་གཅིག་གི་གཞུང་
དང་། རྒྱ་འགྲེལ་རྣམས་
ཐམས་ཅད་
རྗེའི་
སྐབས་སུ། ལས་ཆོག་ལ་ལར། མིང་ཅིང་། འགྲེལ་དུ་བརྗོད་པ་ནོར་བའི་དཔེར་
བརྗོད་དུ་བཤད་པའི་ཕྱིར་ཚིག་བཞི་
འདི་ཞེས་བགྱི་བ་འདི་ཞེས་པ། གསོལ་བ་ལ་གཅིག །བརྗོད་པ་ལ་གཉིས། མཇུག་སྡུད་ལ་
གཅིག་སྟེ། འདི་ལྷག་པོ་བཞི་པོ་འདི། ལུང་དང་། ལས་བརྒྱ་རྩ་གཅིག་གི་གཞུང་དང་། རྒྱུ་
དཔེ་ན་མེད་པའི་ཕྱིར་མ་དག་པར་ཤེས་པར་བྱའོ། །དགེ་སློང་དུ་བསྒྲུབས་ཟིན་པ་དེའི་འོག་ཏུ་
དགེ་སློང་ལས་བྱེད་པ་ནི། གནས་བརྗོད་པ་ལ་སོགས་པའི་སྐབས་ལྷག་མ་དག་བྱ་དགོས་པས་
སྟན་ལས་ལྡང་བར་མི་རིགས་པའི་ཕྱིར་དགེ་སློང་ལས་བྱེད་པ་མིན་པ་གཞན་གང་ཡང་རུང་བ་
གཅིག་གིས་གྲིབ་ཚོད་གཞལ་བར་བྱའོ། །གཞལ་བ་དེ་ཡང་འདི་ལྟར་བྱ་སྟེ། ཐུར་མ་སོར་བཞི་
ཙམ་གྱིས་གཞལ་བར་བྱ་སྟེ། དེས་གཞལ་ན་མྱུར་ཞིང་སླ་ལ། རྐང་པ་ལ་སོགས་པས་བུལ་བར་
འགྱུར་བའི་ཕྱིར་མི་བཟང་ངོ་། །མིང་མ་གྲགས་པ་གཞན་གྱི་ཐ་སྙད་བསྟན་པའི་ཕྱིར་ཐུར་མས་
གཞལ་བའི་གྲིབ་མ་ཇི་ཙམ་ཡོད་པ་དེ་དང་ཚད་མཉམ་པའི་གྲིབ་མ་སོར་བཞི་པ་དེ་ནི་སྐྱེས་བུ་ཞེས་
བརྗོད་པར་བྱ།། གྲིབ་མ་སོར་རེ་ལ་རྩི་བ་རེ་ཞེས་བརྗོད་པར་བྱ། རྩ་བ་དང་རྐང་པ་ནི། འགྱུར་
ཁྱད་དོ། །དེའི་འོག་ཏུ་ཉིན་མཚན་གྱི་ཆ་བརྗོད་པར་བྱ་སྟེ། སྔ་དྲོའི་གྲིབ་ཚོད་སྐྱེས་བུ་དང་རྐང་
པ་འདི་སྙེད་ཅིག་ལ་ཞེས་དང་། ཕྱི་དྲོའི་གྲིབ་ཚོད་སྐྱེས་བུ་དང་རྐང་པ་འདི་སྙེད་ཅིག་ཅེས་བརྗོད།
སྔ་དྲོ་གྲིབ་མ་སྐྱེས་བུ་དང་རྐང་པ་གང་མང་བ་དེ་རྒན། ཕྱི་དྲོ་གང་ཉུང་བ་དེ་རྒན་ནོ། །འདིར་
ཉི་མ་བརྒྱད་ཆ་ཤར་བ་དང་ཉི་མ་བཞི་ཆ་ཤར་ཞེས་པ་ལ། གཞི་འགྲེལ་ནས། ཉི་མའི་དཀྱིལ་
འཁོར་གྱི་བཞི་ཆ་དང་། བརྒྱད་ཆ་ལ་འཆད། དུལ་ལྷས། ཉི་མ་ཤར་བ་ནས་ནུབ་ཀྱི་བར་གྱི་
ལམ་ཇི་སྲིད་ཡོད་པའི་བཞི་ཆ་དང་བརྒྱད་ཆ་སོགས་ལ་འཆད་པ་ནི། ཕྱི་མ་ལེགས་ཏེ། དེ་ལྟར་
མ་ཡིན་ན། ཉི་མ་སྤྲིན་ལ་སོགས་པས་བསྒྲིབས་པ་ནི། དུས་ཀྱི་ཁྱད་
མ་ 
-འ་ཕྱིར་རོ། ། །
དེའི་འོག་ཏུ་ལོ་ཚིགས་ཤེས་པར་བྱ་བའི་ཕྱིར་དུས་ཚོད་བརྗོད་པར་བྱ་སྟེ། དུས་ཚོད་ནི། ལྔ་སྟེ།
དགུན་གྱི་དངོས་པོ་ནི། དགུན་གྱི་དུས། དཔྱིད་ཀྱི་དངོས་པོ་ནི། དཔྱིད་ཀྱི་དུས་སོ། །དབྱེར་.
454



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
ཞརྣམས་ཀྱི་དངོས་པོ་ནི། དབྱར་གྱི་དུས་སོ། །དུས་ཐུང་ངུར་གནས་པའི་ཕྱིར་ཤི་བ་དང་འདྲ་
བས་ཐུང་ངུ་ཡང་དེ་ཡིན་ལ་དབྱར་ཀྱང་དེ་ཡིན་པས་དབྱར་ཐུང་ངུའི་དུས་ཏེ། ཐུང་ངུའི་སྐད་
དོད་ལ་ཤི་བ་ཡོད་དོ། ། དུས་རིང་བའི་ཕྱིར་རིང་པོ་ཡང་དེ་ཡིན་ལ་དབྱར་ཀྱང་དེ་ཡིན་པས་
དབྱར་རིང་པོའི་དུས་སོ། །དེ་དག་གི་ཚད་བརྗོད་པའི་ཕྱིར་དེ་ལ་དགུན་གྱི་དུས་ནི། ཟླ་བ་བཞི་
བོ་སྟེ། སྟོན་ཟླ་ཐ་ཆུང་ཉ་ནས་དཔྱིད་ཟླ་ར་བའི་ཉའི་བར་རོ། །དཔྱིད་ཟླ་ར་བའི་ཉ་ནས་དབྱར་
ཟླ་འབྲིང་པོའི་ཉའི་བར་ནི། དཔྱིད་དུས་ཟླ་བ་བཞིའོ། །དབྱར་ཟླ་འབྲིང་པོའི་ཉ་ནས་དབྱར་ཟླ་
ཐ་ཆུང་ཉའི་བར་ནི། དབྱར་གྱི་དུས་ཟླ་བ་གཅིག་གོ །དབྱར་ཐུང་ངུའི་དུས་ནི། དབྱར་ཟླ་ཐ་
ཆུང་གི་ཚེས་བཅུ་དྲུག་གི་ཉིན་ཞག་གཅིག་གོ །དབྱར་རིང་པོའི་དུས་ནི། དབྱར་ཟླ་ཐ་ཆུང་གི་
ཚེས་བཅུ་བདུན་ནས་སྟོན་ཟླ་ཐ་ཆུང་ཉའི་བར་ཉིན་ཞག་གཅིག་གིས་ཟླ་བ་གསུམ་དུ་མ་ཆོག་
པའོ། །ཉ་ནས་ཞེས་པ་ཐམས་ཅད། དེ་ཉིད་བགྲང་བ་མ་ཡིན་གྱི། དེའི་ཕྱི་དེ་ཉིན་ནས་མགོ་
འཛུགས་པར་ཤེས་པར་བྱའོ། །འདི་ནི། ལོ་ཙཱ་བ་ཆེན་པོ་རྣམས་ཀྱིས་བོད་ན་ཟླ་བ་ཡར་ངོ་སྔོན་
དུ་འགྲོ་བ་གྲགས་པ་ཆེ་བས་དེ་དང་བསྟུན་ནས་བསྒྱུར་བ་ཡིན་གྱི། ཆོས་མངོན་པ་ལས་འ ར་བློ་
བ་ཐམས་ཅད་ཀྱང་མར་གྱི་ངོ་སྔ་སྟེ། ཞེས་བཤད་ཅིང་། རྒྱ་དཔེ་ལ། ཐམས་ཅད་མར་ངོ་སྔོན་
འགྲོར་ཡོད་ཅིང་། ལས་ཆོག་གི་རྒྱ་དཔེ་ལས། དེ་ལ་དགུན་གྱི་དུས་ཟླ་བ་བཞི་ནི། མགོ་དང་།
རྒྱལ་དང་། མཆུ་དང་། དབོ་ཅན་ནོ། ། ཞེས་གསུངས་ལ། དགེ་སློང་གི་ལོ་དྲི་ལས་ཀྱང་།
དགུན་གྱི་ཟླ་བ་བཞི་པོ་གང་ཞེ་ན། དགུན་ཟླ་ར་བ་དང་། དགུན་ཟླ་འབྲིང་པོ་དང་། དགུན་ཟླ་
ཐ་ཆུང་དང་། དཔྱིད་ཟླ་ར་བའོ། །ཞེས་གསུངས་སོ། །དེ་ལ་མདོ་སྡེ་ཉི་མའི་སྙིང་པོ་ནས།
ཚེས་བཅོ་ལྔ་ལ་སྐར་མ་ཐ་སྐར་བྱུང་བ་དེ། སྟོན་ཟླ་འབྲིང་པོ་ཟླ་བ་བཅུ་གཉིས་པ་སྟེ། དེས་ལོ་
རྫོགས་ནས་ཚེས་བཅུ་དྲུག་ལ་སྐར་མ་བྲ་ཉེ་བྱུང་བ་ནས་ལོ་མགོ་བཟུང་སྟེ། ཉོ་དང་སྨིན་དྲུག་
འཛོམ་པ་སྟོན་ཟླ་ཐ་ཆུང་ཡིན། དེ་ནས་ཟླ་བ་བཞི་པ་ཉ་དང་མཆུ་འཛོམ་པ་དགུན་ཟླ་ཐ་ཆུང་ལ་
ལྷོ་བགྲོད་མཐར་ཐུག་ནས་ཟླ་ལྔ་པ་ལ་དཔྱིད་ཟླ་ར་བ་དབོ་ལ་ཉི་མ་བྱ་དབོའི་སྟེང་ནས་ལྡོག །དེ་
བཞིན་དུ་སྟོན་ཟླ་ར་བ་ཁྲུམས་སྟོད་ཀྱི་ཟླ་བ་ཤར་བ་དང་ཉི་མ་སྐར་མ་མཆུའི་སྟེང་ནས་ལྡོག་སྟེ།
དེ་དག་དང་པོ་དྲང་སྲོང་ལྔ་བོང་ཞེས་བྱ་བས་བཤད་པ་ཡིན། དེ་ནས་སངས་རྒྱས་བྱོན་གྱི་བར་ལ་
ཉི་མ་ལྡོག་པ་ཟླ་བ་གཅིག་གིས་སྔ་རུ་སོང་སྟེ། དེ་དུས་དབྱར་ཉི་རྒྱལ་སྟོད་དང་དགུན་ཉི་ཆུ་སྨད་
ཀྱི་སྟེང་དུ་ལྡོག་པའི་ཕྱིར་རོ། །སྐར་མ་གང་གི་སྟེང་དུ་ལྡོག་པར་མི་མཐུན་ཡང་། དཔྱིད་ར་དང་བ
455



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
སྟོན་ར་ལ་ལྡོག་པར་མཐུན་ཏེ། གདགས་པར། སྟོན་ཟླ་ར་བའི་ཡར་གྱི་ངོའི་ཚེས་བརྒྱད་ལ་ཉིན་
མོ་ནི། ཡུད་ཙམ་བཅོ་བརྒྱད། མཚན་མོ་ནི། ཡུད་ཙམ་བཅུ་གཉིས་ཞེས་བཤད་པའོ། །
སངས་རྒྱས་ཀྱི་དུས་ནས་ད་ལྟའི་བར་ལའང་ཞག་བཅུ་གཉིས་བཅུ་གསུམ་ཙམ་གྱིས་ཉི་མ་ལྡོག་པ་
སྔར་སོང་ལ། འོན་ཀྱང་དབྱར་ཉི་སྟོན་ར་དང་དགུན་ཉི་དཔྱིད་ར་ལ་ལྡོག་པར་མཐུན་ཏེ།
མཛོད་དུ། དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་མཚན་རིང་། ། དགུན་
རྣམས་ཀྱི་ནི་བཞི་པ་ལ། །ཐུང་དུ་འགྱུར་རོ་ཉིན་མོ་ལྡོག །དེ་ལ་རང་འགྲེལ་དང། འདུས་
བཟང་མར། དབྱར་གྱི་གཉིས་པ་དབྱར་ཐ་ཆུང་དང་། དགུན་གྱི་བཞི་པ་དགུན་ཐ་ཆུང་དུ་བྱས་
པ་འགྱུར་ནོར་བ་ཡིན་ཏེ། དེའི་འགྲེལ་བཤད་དུ། དབྱར་གྱི་ཟླ་བ་ནི། དབྱར་ཟླ་འབྲིང་པོའི་ཉ་
ནས་སྟོན་ཟླ་ཐ་ཆུང་ཉའི་བར་ཟླ་བ་བཞི་ཡིན་པས་ཟླ་བ་ཐམས་ཅད་ཀྱང་མར་གྱི་ངོ་སྔ་སྟེ། དེ་ལ་
སྟོན་ཟླ་ར་བ་ཡར་གྱི་ངོའི་ཚེས་དགུ་ནས་མཚན་མོ་རིང་བར་འགྱུར་རོ། །ཞེས་པས་སོ། །དེས་
ན། ཡར་ངོ་སྔོན་འགྲོ་ལྟར་ན། དབྱར་ཉི་མར་ངོ་ལ་ལོག་ན་དབྱར་ཟླ་ཐ་ཆུང་ ཡར་ངོ་ལ་ལོག་
ན་སྟོན་ཟླ་ར་བ། དགུན་ཉི་མར་ངོ་ལ་ལོག་ན་དགུན་ཟླ་ཐ་ཆུང་། ཡར་ངོ་ལ་ལོག་ན་དཔྱིད་ཟླ་ར་
བར་ཤེས་པར་བྱ་ལ། མར་ངོ་སྔོན་འགྲོའི་ལུགས་ཀྱིས་དགུན་ཉི་གང་ལོག་དཔྱིད་ཟླ་ར་བ།
དབྱར་ཉི་གང་ལོག་སྟོན་ཟླ་ར་བ་ཡིན་ལ། དེ་དང་བསྟུན་སྟེ་རྣམ་གཞག་བྱའི། ཉ་དྲུག་འཛོམ་པ་
ལ་སྟོན་ཟླ་ཐ་ཆུང་དུ་བྱས་ན་གཡུལ་ཐོན་ནས་དགག་དབྱེ་བྱ་དགོས་པར་འགྱུར་བས་སོ། །དེ་
བཞིན་དུ་དགུན་ཟླ་བཞི་དབོའི་ཉ་བ་ལ་བྱས་ན་དེའི་ཟླ་བ་གཉིས་ཀྱི་གོང་དུ་དགུན་ཉི་ལོག་པས་
དུས་ཚོད་ཐམས་ཅད་འཆོལ་བར་འགྱུར་རོ། །དེ་ལྟར་ལུང་དུ། དངོས་སུ་གསུམ་ལས་མ་
གསུངས་ཀྱང་། དོན་གྱིས་ལོ་ལ་སོགས་པའང་བརྗོད་དགོས་སོ། །ཁ་ཅིག །བྱི་ལོ་ལ་སོགས་པ་
རྒྱ་ནག་གི་ལུགས་ལ་སོགས་པ་ཡིན་པས་མི་འཐད་ཟེར་མོད་ཀྱི། རྒྱ་གར་ན། བྱི་ལོ་སོགས་ཀྱི་ཐ་
སྙད་མེད་ཀྱི། རྒྱལ་པོའི་ལོ་བཅོས་ཀྱི་རྗེས་སུ་འབྲང་བས་དེའི་ལོ་ཚིགས་གོ་དགོས་ཏེ། དགེ་ཚུལ་
གྱི་ལོ་དྲི་བར། རྒྱལ་པོ་ཤཱཀྱ་བྱུང་བའི་དུས་ན་ལོ་དགུ་བརྒྱ་བཞི་བཅུ་རྩ་ལྔ་ལོན་པའི་འོག་ཏུ་དཔལ་
ལྡན་ས་སྐྱོང་ལྷ་རྣམ་པར་རྒྱལ་བས་རྒྱལ་སྲིད་མཛད་ནས་ལོ་བཅུ་དགུ་འདས་པ་ན། དབྱར་ཟླ་ར་
བའི་མར་ངོའི་ཚེས་གསུམ་ལ་ཡུལ་མ་ག་དྷའི་དཔལ་སེང་གེའི་གོ་ཆ་འབྱུང་བའི་གཙུག་ལག་ཁང་
ཆེན་པོར་རབ་ཏུ་བྱུང་བ་བདག་ཉིད་ནི། ཤཱཀྱའི་དགེ་ཚུལ་མཐའ་ཡས་དཔལ་སྐྱོང་ངོ་། །ཞེས་
གསུངས་པའི་ཕྱིར་ལོ་ཚིགས་བརྗོད་དགོས་སོ། །ལོ་མགོའི་འཛིན་ལུགས་ནི། གཞི་འགྲེལ་ལས།.
456



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
།དེའི་འོག་ཏུ་དུས་ཚོད་བརྗོད་པར་བྱ་སྟེ། ཞེས་བྱ་བ་ནི། ལོ་ཚིགས་ཤེས་པར་བྱ་བའི་ཕྱིར་ཞེས་
གསུངས་ལ། གཎྜིའི་དུས་ཀྱི་མདོ་ལས། དགེ་སློང་རྣམས་ལ་ལོ་རྣམས་ཀྱི་དུས་བཤད་པར་བྱ་ཡི་
ཞེས་གསུངས་ནས། དགུན་ཟླ་ར་བ་ནས་མགོ་བརྩམས་ནས་ཏེ་གསུངས་པའི་ཕྱིར་དང་། རྒྱལ་
པོ་སྲས་ཀྱིས། སངས་རྒྱས་པ་ཐམས་ཅད་ཀྱི་དུས་དང་པོ་ནི། དགུན་དག་ཡིན་ནོ། །ཞེས་
བཤད་པས། དུས་ཚིགས་ཀྱི་མགོ་དང་ལོ་མགོ་གནད་གཅིག་པས་དབྱར་ཉི་ལྡོག་པའི་ཟླ་བ་དེ།
མར་ངོ་སྔོན་འགྲོའི་ལུགས་ཀྱི་ཟླ་བ་བཅུ་པ་ཡིན། དེ་ནས་ཟླ་བ་གཉིས་འདས་པས་ལོ་རྫོགས་ཏེ།
མར་ངོ་སྔོན་འགྲོའི་ལུགས་ཀྱིས་མགོའི་ཟླ་བ་དགུན་ཟླ་ར་བའི་མར་ངོའི་ཚེས་གཅིག་ནས་ལོ་མགོ་
གཟུང་ངོ་། །གཞི་འགྲེལ་དུ། དུས་ཚིགས་ལྔ་པོ་དག་གི་ཟླ་བ་འདིའི་ཚེས་གྲངས་འདི་ལ། ཉིན་
མོའི་ཚའི་གྲིབ་ཚོད་སྐྱེས་བུ་དང་རྩ་བ་འདི་ཙམ་ལ་ཁྱོད་རྫོགས་པར་བྱས་པ་ཡིན་ནོ། །ཞེས་
གསུངས་པས། ཕྲ་རིམ་ནས་བཙལ་ནས་རགས་རིམ་ནས་བརྗོད་དགོས་པ་དང། ཟླ་བ་དང་
ཚེས་གྲངས་བརྗོད་དགོས་པ་ཡང་། དེ་ཉིད་ཀྱིས་ཤེས་ལ། དབྱར་ཟླ་ར་བའི་མར་གྱི་ངོའི་ཞེས་
གསུངས་པའི་ ཕྱིར་ངོའི་དབྱེ་བ་ཡང་བརྗོད་དགོས་སོ། །འདིར་དུས་ཚོད་ལྔར་བྱས་པ་ནི།ནི
དབྱུར་ཐུང་ངུ་ངོས་གཟུང་བའི་དོན་དུ་སྟེ། དེའི་དགོས་པ་ཡང་དེ་ལས་འདས་ན་དབྱར་ཁས་
བླངས་པ་མི་འཆགས་པར་ཤེས་པའི་དོན་དུའོ། ། དུས་དྲུག་ཏུ་བསྟན་པ་ནི། གསོ་སྦྱོང་མི་ཐུབ་
པ་ངོས་གཟུང་བའི་དོན་དུ་ཡིན་ལ། བཞིར་བསྟན་པ་ནི། འཇིག་རྟེན་གྲགས་པ་དང་བསྟུན་པ་
ཡིན་ནོ། །གསུམ་དུ་བསྟན་པ་ནི། ཕྱག་དར་ཁྲོད་ཀྱི་གོས་ངོས་གཟུང་བའི་དོན་དུའོ། །དེ་ལྟར་
བསྙེན་པར་རྫོགས་པ་དགེ་སློང་གི་དངོས་པོ་ཐོབ་ནས་ཚུལ་ཁྲིམས་དང་། ལྟ་བ་དང་། སྤྱོད་པ་
དང་། འཚོ་བ་མ་ཉམས་པ་ཞིག་དགོས་ལ། ལུང་དུ། འཚོ་བ་ཉམས་པ་ཡིན་པ་ཇི་ལྟ་བུ་ཞེ་ན།
དེའི་འཚོ་བ་མ་དག་པར་འགྱུར་ལ། ཞེས་གསུངས་པས། འཚོ་བ་མ་དག་པ་ལོག་འཚོ་སྤང་བའི་
དོན་དུ་དུས་ཚོད་བརྗོད་པ། དེའི་འོག་ཏུ་སེམས་ལས་སུ་རུང་བར་བྱ་བའི་ཕྱིར་ཚངས་པར་སྤྱོད་
པའི་གནས་རྣམས་བརྗོད་པར་བྱ་སྟེ། ཕྲན་ཚེགས་འགྲེལ་དུ། ཆོས་བཞི་བསྟེན་པས་ནད་པ་
འཚོ་བར་བྱེད་པ་དང་། ཆོས་གསུམ་བསྟེན་པས་རང་བཞིན་དུ་གནས་པ་ཡིན་ཏེ། རང་བཞིན་
དུ་གནས་པ་ནི། བསོད་སྙོམས་དང་། གནས་མལ་དང་བགོ་བ་དག་ཡིན་ལ། ནད་པ་ནི།
སྨན་དང་བཅས་པ་ཡིན་ཏེ། འཚོ་བའི་ཕྱིར་དོན་དུ་གཉེར་བར་བྱ་བ་དང་། བསྟེན་པར་བྱ་བ་
ཡིན་པའི་ཕྱིར་གནས་ཡིན་ནོ། །དེ་རྣམས་བརྗོད་པ་ནི། སེམས་ལས་སུ་རུང་བར་བྱ་བའི་ཕྱིར་
457
K..



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱད་ལས། པོད་དང་པོ།
་
...རོ། །གོས་ཕྱག་དར་ཁྲོད་དང། ཟས་བསོད་སྙོམས་དང་། གནས་མལ་ཤིང་དྲུང་དང་། སྨན་
བཀུས་ཏེ་བོར་བ་སྟེ། བཞི་པོ་འདི་དག་ནིའོ། །
མཁྱེན་ཅིང་ཞེས་བྱ་བ་ནི། ཟག་པ་དང་བཅས་པའི་ཡེ་ཤེས་འཇིག་རྟེན་པའི་མཁྱེན་
པའོ། ། གཟིགས་པ་ཞེས་བྱ་བ་ནི། ཟག་པ་མེད་པའི་ཡེ་ཤེས་འཇིག་རྟེན་ལས་འདས་པའི་
མཁྱེན་པས་སོ། །སྔར་བཤད་པའི་རྣམ་པ་དེ་ལྟར་རབ་ཏུ་བྱུང་བ་དང་། བསྙེན་པར་རྫོགས་པ་
དགེ་སློང་གི་འཚོ་བའི་ཕྱིར་དོན་དུ་གཉེར་བར་བྱ་བ་དང་། བསྟེན་པར་བྱ་བའི་ཕྱིར་གནས་སུ་
གསུངས་ཏེ། གནས་བཞི་བོ་དེ་ལ་གནས་ན། དགེ་སློང་ལེགས་པར་གསུངས་པའི་ཆོས་འདུལ་
བ་ལ་རབ་ཏུ་བྱུང་བ་དང་བསྙེན་པར་རྫོགས་པ་དགེ་སློང་གི་དངོས་པོ་སྟེ། དེ་ལ་དགེ་སློང་ལ་རབ་
ཏུ་གཅེས་པའི་མདོ་ལས། ངོ་བོ་དབྱེ་དང་སྒྲ་འཇུག་ཆེར་བྱ་བ། །བཞི་པོ་འདི་དག་ཐུབ་པས་
གསུང་དུ་གསོལ། །ཞེས་ཞུས་པས། དགེ་སློང་རང་གི་ངོ་བོ་བསྡམས་པ་སྟེ། །རྩ་བ་བཞི་སོགས་
ཉིས་བརྒྱ་ལྔ་བཅུ་གསུམ། །ཆེད་དུ་བྱ་བ་རྣམ་དག་ཚུལ་ཁྲིམས་ཏེ། །དབྱེ་ན་མིང་གི་དགེ་སློང་
གང་ཡིན་དང་། ། རྟགས་ཙམ་འཛིན་ དང་ དགེ་ སློང་ སྟེ། ། སྒྲ་འཇུག་རྣམ་པར་ ཟད་ ཕྱིར་
དང་། །དགེ་བ་སློང་དང་ཟས་སློང་དང་། །ཞི་བར་གནས་དང་ལམ་ཞུགས་དང་། །ལེགས་
པར་འཚོ་དང་ཆགས་སྤངས་དང་། །ཡིད་འོང་ཕྱིར་ན་དགེ་སློང་ཡིན། །ཞེས་པས་རང་གི་ངོ་བོ་
ལུས་ངག་གི་འཆལ་པ་བདུན་ཡང་དག་པར་བསྡམས་པ། ཆེད་དུ་བྱ་བ་ཚུལ་ཁྲིམས་རྣམ་པར་
དག་པ་ཡིན། སྒྲ་འཇུག་པའི་རྒྱུ་མཚན། སཾ་སྐྲྀ་ཏའི་སྐད། བྷིཀྵུ་ཞེས་པ་སློང་མོ་པའམ། སྤྲང་
པོའི་མིང་སྟེ། དེ་ལ་སྔོན་གྱི་ལོ་ཙཱ་བ་ཆེན་པོ་རྣམས་ཀྱིས་སྒྲ་འཇུག་པའི་རྒྱུ་མཚན་འདི་ལ་བརྟེན་
ནས། དགེ་ཞེས་བླ་ཐབས་སུ་བསྣན་ནས་དགེ་སློང་ཞེས་བསྒྱུར་ཏེ། བྷིཀཱ་ལ་ཡི་གེ་ཕྱིས་པ་དང་
བསྣན་པའི་ངེས་ཚིག་གིས་བི་དྷ་རྣམ་པ། ཀཱ་ཡ་ཟད་པ་སྟེ། ལུས་ངག་གི་འཆལ་པ་བདུན་རྣམ་
པར་ཟད་པའི་ཕྱིར་དང་། དགེ་བ་སློང་བར་བྱེད་པ་དང་། ཟས་བསོད་སྙོམས་སུ་སློང་བར་བྱེད་
པ་དང་། བྷི་བི་རུ་བསྒྱུར་ཀ་ཧ་རུ་བསྒྱུར་ནས། བི་ཧ་ར་གནས་པ། ཥ་ཤ་རུ་བསྒྱུར་ནས། ཤ་
མ་ཞི་བ་སྟེ། ཞི་བར་གནས་པས་ན། དགེ་སློང་། ཡང། ཀ་ཊ་རུ་བསྒྱུར་ནས། ཨ་བྷིཥྛ་ཞུགས་
པ། ཥཱ་སུ་རུ་བསྒྱུར་ནས། སུ་མརྒ་ལཾ་སྟེ། ལམ་བཟང་པོ་ལ་ཞུགས་པས་ན། དགེ་སློང་ ལོག་
འཚོ་སྤངས་ནས་སློང་མོས་ལེགས་པར་འཚོ་ཞིང་། ཡོ་བྱད་ཀུན་ཏུ་འཛིན་པའི་ཆགས་པ་སྤངས་
པས་དགེ་སློང་། ཨ་བྷི་མ་ནོ་ཧ་ར། མངོན་པར་ཡིད་དུ་འོང་བས་ནི། དགེ་སློང་ངོ་། །དབྱེ་ན།
458



༄༅ །ལས་བརྒྱ་རྩ་གཅིག་གི་རྣམ་པར་བར་བཤད་པ།
བ་མ1
གསུམ་ལས། འདིར། ཡང་དག་པའི་དགེ་སློང་གི་དངོས་པོར་འགྱུར་རོ། །འོ་ན། སྔར་བསྒྱུར་
ཟིན་མོད་ཅེ་ན། སྔར་ཐོབ་ཟིན་ཀྱང་དེ་ལ་མ་གནས་ན། འཆལ་བར་འགྱུར་བའི་ཕྱིར་རོ། །དེ་
ལྟར་སྤྱིར་བརྗོད་ནས་བྱེ་བྲག་ཏུ་ཕྱེ་སྟེ་བསྟན་པའི་ཕྱིར་བཞི་གང་ཞེ་ན། ཞེས་སྨོས་ཏེ། ལུང་དུ།
དགེ་སློང་དག །རབ་ཏུ་བྱུང་བས་ནི། མཐའ་འདི་གཉིས་ལ་བརྟེན་པར་མི་བྱ། བསྙེན་པར་མི་
བྱ། བསྙེན་བཀུར་མི་བྱ་སྟེ། གཉིས་གང་ཞེ་ན། འདོད་པ་རྣམས་ལ་འདོད་པ་བསོད་ཉམས་ཀྱི་
རྗེས་སུ་བརྩོན་པ་དམན་པ། ངན་པ་ཐ་ཆད་མ་རབས་གང་ཡིན་པ་དང་། བདག་ཉིད་དུབ་པ་
ལ་རྗེས་སུ་བརྩོན་པ་དུཁ་བ་འཕགས་པ་མ་ཡིན་པ། གནོད་པ་དང་ལྡན་པ་གང་ཡིན་པའོ།
ཁྱེད་ཀྱིས་མཐའ་འདི་གཉིས་ལ་མི་བརྟེན་པར་དབུ་མའི་ལམ་མིག་བྱེད་པ། ཡེ་ཤེས་བྱེད་པ། ཉེ་
བར་ཞི་བར་འགྱུར་བ་མངོན་པར་ཤེས་པ་དང་། རྫོགས་པར་བྱང་ཆུབ་པ་དང་། མྱ་ངན་ལས་
འདས་པར་འགྱུར་བ་ཡོད་དེ། ཞེས་སོ། །མདོ་ལས་དགེ་སློང་དག །མཐའ་དག་གཉིས་སྤང་
བར་བྱ་སྟེ། འདི་ལྟ་སྟེ། འདོད་པ་བསོད་ཉམས་ཀྱི་མཐའ་དང་། ངལ་ཞིང་དུབ་པའི་
མཐའོ། །མཐའ་གཉིས་སྤངས་པས་དབུ་མའི་ལམ་བསྟེན་པར་བྱའོ། །ཞེས་
གོས་བཟང་པོ་མི་རུང་བ་དང་། རུང་ཡང་རྙེད་དཀའ་བ་ལ་ཆགས་པས་འབད་རྩོལ་གྱིས་སྒྲུབ་པ་
ནི། ཁ་ན་མ་ཐོ་བ་སྐྱེད་པའི་ཕྱིར་སྤང་དགོས་ཞེས་འདོད་པ་བསོད་ཉམས་ཀྱི་མཐའ་སྤོང་བ་ནི།
གོས་ཀྱི་ནང་ན་ཕྱག་དར་བཞིན་དུ་བོར་བའི་ཕྱིར་ཕྱག་དར་དང་འདྲ་བའི་གོས་ནི། ཕྱག་དར་
ཁྲོད་དོ། །ཡང་ན། ཕྱག་དར་དག་གི་ནང་ན་འདུག་པའི་གོས་ཕྱག་དར་དུ་བསགས་པ་ཞེས་བྱ་
བའི་ཐ་ཚིག་གོ །ཕྲན་ཚེགས་འགྲེལ་ལས། འདིར་ཀླུང་གི་མཐར་ཐུག་པ་ནི། ངོགས་ཡིན་ཏེ།
དེར་རྫོགས་པའི་ཕྱིར་དང་། གོས་ཀྱི་མཐར་ཐུག་པ་ནི། ཕྱག་དར་ཡིན་ཏེ། དེར་རྫོགས་པ་ཉིད་
ཀྱི་ཕྱིར་རོ། །དེ་ལ་ཕྱག་དར་དང་ངོགས་གང་ཡིན་པ་དེ་ཕྱག་དར་ཁྲོད་པ་ཡིན་ཏེ། ཤིན་ཏུ་རྙིང་
པ་ཉིད་ཀྱི་ཕྱིར་ལོངས་སྤྱད་དུ་མི་རུང་བ་ཕྱག་དར་དུ་བོར་བ་དོན་དུ་འགྱུར་བ་ཉིད་མ་ཡིན་པ་དེ་
ལ་དེ་སྐད་ཅེས་བྱའོ། །རུང་བ་ཞེས་བྱ་བ་ནི། ཁ་ན་མ་ཐོ་བ་མེད་པའི་ཕྱིར་རོ། །རྙེད་ཀྱང་སླ་བ་
སྟེ་ཞེས་བྱ་བ་ནི། རྩོལ་བ་ཆུང་ངུས་རྙེད་པའི་ཕྱིར་རོ། །གོས་དེ་ལ་བརྟེན་པའི་ཚུལ་གྱིས་གནས་
ནའོ། །སྤྲོའམ་སྟེ། མོས་ཤིང་འདོད་དམ་ཞེས་འདྲི་བ་ཡིན་ཏེ། དེས་ཀྱང་ལན་དུ་སྤྲོ་ཞེས་
བརྗོད་པར་བྱ་སྟེ། འོག་མ་རྣམས་ལའང་དེ་བཞིན་ནོ། །ངལ་ཞིང་དུབ་པའི་མཐའ་སྤང་བར་བྱ་
བའི་ཕྱིར། མདོ་ལས། མྱ་ངན་ལས་འདས་པའི་བསམ་པས་རབ་ཏུ་བྱུང་བ་ཚུལ་ཁྲིམས་དང་
459



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
རྒྱུ
.ལྡན་པ་ལ་ནི། གོས་སྟོང་ཕྲག་བརྒྱ་པ་དང་། ཟས་རོ་བརྒྱ་པ་དང་། ཁང་པ་བརྩེགས་པ་ལྔ་བརྒྱ་
པ་ཡང་འོས་སོ། །ཞེས་རང་ངེས་འབྱུང་གི་ཚུལ་ཁྲིམས་དང་ལྡན་ན། དགེ་བའི་ཕྱོགས་ལ་
བརྩོན་པ་ཡིན་ན། སྒྲུབ་པའི་ཚེ་ན་ཚེགས་དང་འབད་རྩོལ་གྱིས་བསྒྲུབ་མི་དགོས། ལོངས་སྤྱོད་
པའི་ཚེ་ན་ཆགས་ཞེན་དང་མངོན་ཞེན་དྲག་པོ་མི་སྐྱེ། ངོ་བོ་མི་རུང་བ་མ་ཡིན་པའི་གོས་བཟང་
པོ་རྩོལ་མེད་དུ་རྙེད་ན་ལོངས་སྤྱད་དུ་རུང་ཞེས་པ། ལྷག་པར་རྙེད་ན། དར་ཞེས་པ་དར་གྱི་
སྲིན་བུ་ལས་བྱུང་བའི་བྱེ་བྲག །ཡུག་ཁྱིམ་རིང་པོའོ། །རས་ཡུག་ཆེན་ནི། རས་བལ་ལས་བྱས་
པ་ཁྲུ་བཅུ་གཉིས་ཀྱི་ཚད་དོ། །བེའུ་རས་ནི། བེའུ་རས་སྤུ་ཅན་ནོ། །དར་ལ་ནི། དར་སྲབ་མོ་
རྒྱུ་སྤུན་སེང་བག་ཅན་ནོ། །ཕྲན་ཚེགས་འགྲེལ་ལས། དར་ལ་ནི། རྒྱུ་དང་སྤུན་ཐགས་ར་ན་མ་
བཞག་པ་མཐོང་བ་ལ་སྒྲིབ་པར་ནུས་པ་མ་ཡིན་པའི་གོས་ལ་བྱའོ། །ཞེས་སོ། །མོན་དར་ཞེས་བྱ་
བ་ནི།། དར་གྱི་སྲིན་བུ་ལས་བྱུང་བའི་རྫས་སོ། །ཕྲན་ཚེགས་འགྲེལ་ལས། མོན་དར་ཞེས་བྱ་བ་
ནི། རྩྭའི་རིགས་ཀྱི་ཤུན་པ་ལས་བྱས་པའི་གོས་ཡིན་ནོ། །བེའུ་རས་ཡུག་ཆེན་ནི། རས་ཀྱི་རྣམ་
པ་སྤུ་ཆེན་པོའོ། །བེའུ་རས་དམར་པོ་ཞེས་བྱ་བ་ནི། བེའུ་རས་ཀྱི་སྣམ་པ་དམར་པོའོ། །བེའུ་
ཕྲུག་ཅེས་བྱ་བ་ནི། རས་ཀྱི་སྣམ་བ་སྤུ་ཅན་ཕྲ་མོའོ། །ཕྲན་ཚེགས་འགྲེལ་ལས། བེའུ་རས་ཡུག་
ཆེན་དང་། བེའུ་རས་ནི། གཅིག་ཏུ་ངོས་གཉིས་ཀ་ནས་སྤུས་ཁེབས་པར་འཇིག་རྟེན་ན་གྲགས་
པ་ཡིན་ནོ། །ལ་དམར་ཞེས་བྱ་བ་ནི། ལ་བའི་སྣམ་པ་སྲིན་བུ་དེ་མར་པོའི་མདོག་འདྲ་བའོ། །
ཁ་ཅིག་ན་རེ། སྲིན་བུ་ནག་པོའི་མདོག་འདྲ་བའོ། །ཞེས་ཟེར་རོ། །ཡུལ་ཀ་ཤི་ཀའི་རས་ཕྲན་
ནི། ཡུལ་ཀ་ཤི་ཀ་དག་ཏུ་བཏགས་པའི་རས་ཤིན་ཏུ་ཕྲ་ཞིང་བཟང་བའོ། །ཕྲན་ཚེགས་འགྲེལ་
ལས། ཡུལ་ཀ་ཤི་ཀའི་རས་ཕྲན་ནི། ཀ་ཤི་ཀའི་གོས་སུ་རྣམ་པོར་བཏགས་པ་ཡུལ་བ་ར་ཎཱ་སི་
ཉིད་དུ་བཏགས་པ་ལ་བྱའོ། །ཁ་དོག་རན་པ་ཞེས་བྱ་བ་ནི། སྔོན་པོ་དང་། སེར་པོ་དང་།
ངུར་སྨིག་གསུམ་གྱི་ཆ་མཉམ་པའོ། །ཁ་དོག་ངན་པ་ཞེས་བ་བྱ་ནི། སྔོན་པོའམ། སེར་པོའམ།
ངུར་སྨིག་གཅིག་ཏུ་ཁ་བསྒྱུར་བའོ། །བལ་གོས་ཞེས་བྱ་བ་ནི། བལ་ལས་བྱས་པའོ། ། ཤ་ནའི་
གོས་སམ་ཞེས་བྱ་བ་ནི། ཤ་ན་ལས་བྱས་པའི་གོས་སོ། །ཟར་མའི་རས་ཞེས་བྱ་བ་ནི། རྩྭའི་
རྣམ་པ་ཟར་མ་ཞེས་བྱ་བའི་ཤུན་པ་ལས་བྱས་པའོ། །རས་གོས་ཞེས་བྱ་བ་ནི། རས་བལ་ལས་
བྱས་པའོ། །དུ་ཀཱུ་ལའི་རས་ཞེས་བྱ་བ་ནི། རྩྭའི་རྣམ་པ་དུ་ཀཱུ་ལ་ཞེས་པ་ཕྲ་མོ་ལས་བྱས་པའི་
རས་ཕྲན་ནོ། །ཕྲན་ཚེགས་འགྲེལ་ལས། དུ་ཀཱུ་ལའི་རས་ཕྲན་ནི། དུ་ཀུ་ལར་རྣམ་པར་
460



༄༅ ''ལས་བརྒྱ་རྩ་གཅིག་གེ་རྣམ་པར་བཤད་པ།
བཏགས་པ་ཡིན་ནོ། །ཀོ་ཏམ་པའི་རས་ཞེས་བྱ་བ་ནི། རྩྭའི་རྣམ་པ་ཀོ་ཏམ་པ་ཞེས་པའི་རས་
ཕྲན་ནོ། །ཁ་ཅིག་ན་རེ། རྒྱུ་ནི། རས་བལ་ལས་བྱས་པ། སྤུན་ནི། སྲིན་བལ་ལས་བྱས་པའི་
རས་ཕྲན་ནི། ཀོ་ཏམ་པའི་རས་ཞེས་ཟེར་རོ། །ཉི་འོག་གི་གོས་ཞེས་པ་ནི། རྒྱ་ཡུལ་ལ་སོགས་
པ་ནས་བྱུང་བའི་གོས་སོ། །སྔར་སྨོས་པ་དེ་རྣམས་ལས་གཞན་ཡང་གོས་རུང་བ་སྟེ། མི་རུང་བ་
རྔ་མོའི་བལ་ལ་སོགས་པ་ལས་བྱས་པ་ནི། རུང་བ་མ་ཡིན། བླང་བར་བྱ་བ་མ་ཡིན། ལོངས་
སྤྱད་དུ་རུང་བ་མ་ཡིན་པས་ན། གོས་རུང་བ་གང་བླང་ཞིང་ལོངས་སྤྱད་དུ་རུང་བ་དེ། དགེ་
འདུན་ནམ། གང་ཟག་ལས་རྙེད་ན། ལྷག་པར་རྙེད་པ་དེ། ལོངས་ལ་བླང་བའི་ཚོད་ཟིན་པར་
གྱིས་ཤིག་སྟེ། ཚད་ཤེས་པར་གྱིས་ཤིག ། དམ་འཆའ་འམ་ཞེས་པ། ཁས་ལེན་ཏམ་ཞེས་
པའོ། །ཟས་ལ་ཆགས་པས་ཟས་མི་རུང་བ་འབད་རྩོལ་གྱིས་བསྒྲུབ་དགོས་པ་ནི། ཁ་ན་མ་ཐོ་བ་
འཕེལ་བར་འགྱུར་བས་སྤང་ལ། བསོད་སྙོམས་ནི། ལྷུང་བཟེད་ལ་སོགས་པའི་ནང་དུ་ཟས་
བཅུག་ཅིང་བླུགས་པའམ། ཕྲན་ཚེགས་འགྲེལ་ལས། ཁྱིམ་དག་ནས་བསོད་སྙོམས་ལེན་པར་
བྱེད་པས་ན། བསོད་སྙོམས་ཏེ། རུང་བ་སོགས་སྔར་དང་འདྲའོ། །སྔར་བཤད་པ་ལྟ་བུའི་ཆོས་
དང་ལྡན་ན། ཁ་ཟས་རོ་བརྒྱ་པ་ལྟ་བུ་ཡང་བླང་དུ་རུང་ཞེས་པ། ལྷག་པར་རྙེད་ན་འབྲས་ཆན་
ཞེས་པ་འབྲས་བཙོས་པ་ལ་སོགས་པའི་ཟས་སོ། ། སྐྱོ་མ་ཞེས་བྱ་བ་ནི། ཕྱེ་དང་། ཆུ་དང་།
ཞུན་མར་དང་། བལ་པོ་སེའུ་ལ་སོགས་པ་ལ་བྱས་པའམ། འོ་མ་ལ་སོགས་པ་ལ་བྱས་པའོ། །
ཕྲན་ཚེགས་འགྲེལ་ལས། སྐྱོ་མ་ནི། ཆུའི་བསྒྲལ་མའོ། །ཞེས་སོ། །ཐུག་པ་ཞེས་བྱ་བ་ནི། འོ་
མ་ལ་སོགས་པ་ལས་བྱས་པའི་བཏུང་བའོ། །ལྔ་སྟོན་ཞེས་པ་ནི། ཞག་ལྔ་ལྔ་ལ་སྦྱོར་བའོ། །
བརྒྱུད་སྟོན་ཞེས་པ་ནི། ཚེས་བརྒྱད་ལ་སྦྱོར་བའོ། །བཅུ་བཞི་སྟོན་ཞེས་བྱ་བ་ནི། ཚེས་བཅུ་
བཞི་ལ་སྦྱོར་བའོ། །ཉ་སྟོན་ཞེས་བྱ་བ་ནི། ཚེས་བཅོ་ལྔར་སྦྱོར་བའོ། །རྟག་རེས་འཁོར་ཞེས་བྱ་
བ་ནི། དུས་རྟག་ཏུ་སྦྱོར་བའི་ཟས་སོ། །མགྲོན་དུ་བོས་པ་ལན་འགའ་བྱུང་བའི་ཟས་སོ། །
ཕྲན་ཚེགས་འགྲེལ་ལྟར་ན། ངེས་པར་བྱས་པའི་ཟས་ཡིན་ནོ། །འཕྲལ་ལ་བོས་པ་ཞེས་བྱ་བ་ནི།
གློ་བུར་དུ་བོས་པའོ། །པགས་པ་ཞེས་པ་ནི། ཟས་སྦྱོགས་སུ་སྤྲད་དེ་ཕོག་པའོ། །དངོས་སུ་
སྨོས་པ་དེ་རྣམས་ལས་གཞན་ཡང་། ཟས་མི་རུང་བ་མི་བླང་ཞིང་ལོངས་སྤྱད་པ་མི་བྱ་བས།
རུང་བ་གང་དགེ་འདུན་ནམ་གང་ཟག་ལས་རྙེད་ན་རུང་བ་དེ་རྣམས་ཁྱོད་ཀྱིས་ལོངས་ལ་ཚོད་
ཟིན་པར་བྱའོ། །མི་རུང་བའི་ཁྱིམ་དང་། འདོད་ཞེན་གྱི་ཁང་པ་བཟང་པོ་ཚེགས་ཀྱིས་བསྒྲུབས་
461



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱད་ལས། པོད་དང་པོ།
.
.ན་ཁ་ན་མ་ཐོ་བར་འགྱུར་བས། དེ་སྤངས་ནས་གནས་མལ་ཞེས་བྱ་བ་ནི། འདིར་ཉལ་པས་
མལ་ཏེ། ཁྲི་ལ་སོགས་པའོ། །འདིར་འདུག་པས་སྟན་ཏེ། ཁྲིའུ་ལ་སོགས་པའོ། །འདིར་
འདུག་པས་གནས་ཏེ། ཤིང་དྲུང་ཞེས་བྱ་བ་ནི། ཤིང་ལྗོན་པའི་དྲུང་ངོ་། །སྔར་བཤད་པའི་
ཆོས་དང་ལྡན་ན། ཁང་པ་བརྩེགས་པ་ལྔ་བརྒྱ་པ་ཡང་འོས་པའི་ཕྱིར་ལྷག་པར་རྙེད་ན་ཁང་པ་
ཞེས་པ་གནས་ཀྱི་ཁྱད་པར་ཆུང་ངུའོ། །སྔ་ཁང་ཞེས་པ་ནི། འཁོར་གྱི་ཁྱམས་སོ། །ཁང་པ་
བརྩེགས་པ་ཞེས་པ་ནི། ཀ་བས་མཚོན་པ་ཤིང་ཡོན་པོ་བཅུག་པའི་ཁྱམས་སོ། །བསིལ་ཁང་
ཞེས་པ་ནི། བདུན་བརྩེགས་ལ་སོགས་པ་གང་དུ་དགེ་སློང་ཚ་བས་གདུངས་པ་དག་འཁོད་ན།
བསིལ་བར་འགྱུར་བའོ། །སབ་མོས་བསྐོར་བ་ཞེས་པ་ནི། ཁོ་ར་ཁོར་ཡུག་ཏུ་སབ་མོས་བསྐོར་
བའོ། །བ་གམ་ཞེས་པ་ནི། གཙང་ཁང་བྱུར་བུའི་རྣམ་པ་ལྟར་བྱས་པའོ། །ཁང་བཟང་ཞེས་པ་
ནི། ཁོར་ར་ཁོར་ཡུག་ཏུ་འཁོར་བའི་སྲུང་གིས་བསྐོར་བའི་ཁང་བཟང་ངོ་། །སྒོ་ཁང་གི་སྟེང་གི་
བསིལ་ཁང་ཞེས་བྱ་བ་ནི། སྒོ་ཁང་གི་སྟེང་གི་གནས་ཀྱི་བྱེ་བྲག་ཉིས་བརྩེགས་སམ་སུམ་བརྩེགས་
བྱས་པའོ། །ཁང་སྟེང་གི་ཡོལ་ཁང་ཞེས་པ་ནི། ཁང་ཐོག་ཏུ་ཤིང་ཡོན་པོ་ཡོལ་བས་གཡོགས་
པའོ། །ཡོལ་ཁང་ཞེས་བྱ་བ་ནི། གནས་ཀྱི་རྣམ་པ་སྦྱང་སྐྱབས་འདྲ་བ་ཤི་བ་དག་ལ་ཁོར་ར་ཁོར་
ཡུག་ཏུ་ཡོལ་བས་གཡོགས་པའོ། །སྤང་ལེབ་ཁང་ཞེས་བྱ་བ་ནི། ཤིང་གི་སྤང་ལེབ་ལ་བྱས་པའི་
གནས་སོ། །ས་ཕུབ་ཅེས་བྱ་བ་ནི། ཆེད་དུ་བྱས་པའོ། །བྲག་ཕུག་དང་། རི་ཕུག་ཅེས་བྱ་བ་
ནི། ཆེད་དུ་མ་བྱས་པའོ། །རྩྭའི་སྤྱིལ་པོ་ཞེས་པ། རྩྭ་ལས་བྱས་པའི་སྤྱིལ་པོའོ། །ལོ་མའི་སྤྱིལ་
པོ་ཞེས་པ་ནི། ཤིང་ལོ་ལ་སོགས་པ་ལས་བྱས་པའི་སྤྱིལ་པོའོ། །འཆགས་པར་བྱས་པ་ཞེས་པ་ནི།
མིའི་ལས་ཀྱིས་བསྒྲུབས་པའོ། །འཆགས་པར་མ་བྱས་པ་ཞེས་བྱ་བ་ནི། གཞན་གྱིས་རྩོལ་བ་ལ་
མ་ལྟོས་པར་འཇིག་རྟེན་ཆགས་པའི་ཚེ་ན་རང་གྲུབ་པའོ། །བྱ་སྐྱིབས་སུ་བྱས་པ་ཞེས་བྱ་བ་ནི།
རི་ལས་བང་རིམ་འདྲ་བ་ཕྱིར་བྱུང་བ་མིའི་ལས་ཀྱིས་བསྒྲུབས་པའོ། །བྱ་སྐྱིབས་སུ་མ་བྱས་པ་
ཞེས་པ་ནི། བང་རིམ་འདྲ་བ་ཕྱིར་བྱུང་བ་གཞན་གྱི་རྩོལ་བ་ལ་མ་ལྟོས་པར་འཇིག་རྟེན་ཆགས་
པའི་ཚེ་ན་རང་གྲུབ་པའོ། །དགེ་སློང་ནད་གསོ་བའི་ཕྱིར་སྨན་བསྟེན་དགོས་ལ། དེ་ཡང་མི་
རུང་བ་དང་། བཟང་པོ་ཚེགས་ཀྱིས་བསྒྲུབས་ན་ཁ་ན་མ་ཐོ་བས་རེག་པར་འགྱུར་བས། སྨན་
གྱི་ནང་ན་ཁུ་བ་བཀུས་པ་སྟེ། ཚགས་ཀྱིས་བཙགས་ཏེ་ག ཚིགས་མ་བོར་བའམ། ཡང་ན་བཀུས་
པ་ཡིན་ལ། བོར་བ་ཡང་ཡིན་པས་བཀུས་ཏེ་བོར་བའོ། །ཕྲན་ཚེགས་འགྲེལ་ནས། བཀུས་པ་
462



༄༅ །།ལས་བརྒྱ་རྩ་ཡ་རི་ལག་གི་རྣམ་པར་བཤད་པ་
སོནི། བསྐོལ་བ་ཡིན་ལ། ཁུ་བ་བཀུས་ཤིང་བ ཙིར་ནས་ཕྱི་རོལ་དུ་བོར་བ་གང་ཡིན་པ་དེ་ནི།
བཀུས་ཏེ་བོར་བ་ཡིན་ནོ། །ཞེས་སོ། །སྔར་བཤད་པའི་ཁྱད་པར་གྱི་ཆོས་རྣམས་དང་ལྡན་ན།
སྨན་བཟང་པོ་རྩོལ་མེད་དུ་ལྷག་པར་རྙེད་ན། ཞུན་མར་ནི། མར་བཞུས་པ་འཁྱགས་པའོ། །
འབྲུ་མར་ནི། ཏིལ་མར་ལ་སོགས་པའོ། །སྦྲང་རྩི་ཞེས་པ་སྦྲང་བུའི་ཚང་རྩིའོ། །བུ་རམ་གྱི་ལུ་
བ་ཞེས་པ་བུ་རམ་མོ། །དུས་སུ་རུང་བ་ཞེས་པ། སྔ་དྲོ་བཟའ་བ་རྒུན་འབྲུམ་ལ་སོགས་པ་གང་
ཡིན་པའོ། །ཐུན་ཚོད་དུ་རུང་བ་ཞེས་པ་ནི། རྒུན་ཆུ་ལ་སོགས་པ་ཐུན་ཚོད་ཀྱི་མཐའ་ཚུན་ཆོད་
བྱིན་གྱིས་བརླབས་ཏེ་བཏུང་བ་གང་ཡིན་པའོ། །ཞག་བདུན་པ་ཞེས་པ་ནི། ཞག་བདུན་པར་
བྱིན་གྱིས་བརླབས་ཏེ་བཟའ་བ། འབྲུ་མར་ལ་སོགས་པའོ། །འཚོ་བའི་བར་དུ་བཅང་བ་ཞེས་པ་
ནི། དུས་ཐམས་ཅད་དུ་བྱིན་གྱིས་བརླབས་ཏེ་བཟའ་བ་རྩ་བ་ལ་སོགས་པའོ། །རྩ་བ་ནི། ཤུ་
དག་ལ་སོགས་པའོ། །སྡོང་བུ་ཞེས་བྱ་བ་ནི། ཙན་དན་ལ་སོགས་པའོ། །ལོ་མ་ཞེས་བྱ་བ་ནི།
བ་ཤ་ཀ་ལ་སོགས་པའོ། །འབྲས་བུ་ཞེས་བྱ་བ་ནི། ཨ་རུ་ར་ལ་སོགས་པའོ། །སྔར་སྨོས་པ་དེ་
རྣམས་ལས་གཞན་ཡང་མི་རུང་བ་མིའི་ཤ་ལྟ་བུ་མ་ཡིན་པ། སྨན་རུང་བ་སོགས་སོ། །དེ་རྣམས་
ནི་ སེམས་ལས་སུ་རུང་བར་བྱ་བའི་ཕྱིར། གནས་རྣམས་བརྗོད་པའོ། །དེ་ལྟར་བསླབ་ན།
འཚོ་བ་མ་ཉམས་པ་ཡིན་ཏེ། ལུང་དུ། དེའི་འཚོ་བ་ཡོངས་སུ་དག་པ་ཡིན་ན། དེ་ལྟ་བུ་ནི།
འཚོ་བ་ཉམས་པ་མ་ཡིན་པའོ། །ཞེས་སོ། །དེའི་སྟེང་དུ་ཚུལ་ཁྲིམས་མ་ཉམས་པ་ཞིག་དགོས་
པས། ལུང་དུ་ཚུལ་ཁྲིམས་ཉམས་པ་ཇི་ལྟ་བུ་ཞེ་ན། ཕས་ཕམ་པ་བཞི་ལས་གང་ཡང་རུང་བའི་
ལྟུང་བ་བྱུང་བར་གྱུར་ལ། ཞེས་གསུངས་པས། ཕས་ཕམ་པ་བཞི་སྤང་དགོས་པས་གནས་
བརྗོད་པ་དེའི་འོག་ཏུ་དགེ་སློང་གི་དངོས་པོའི་ལྟུང་བར་འགྱུར་བ་དང་མཐུན་པའི་ཕྱིར་ལྟུང་བར་
འགྱུར་བའམ། ལྟུང་བ་ནི། སྡོམ་པ་འཇིག་པ་ཡིན་ལ། དེ་དང་རྗེས་སུ་མཐུན་པས་ན། ལྟུང་
བར་འགྱུར་བ་སྟེ། མི་ཚངས་སྤྱོད་ལ་སོགས་པའི་ཕམ་པ་བཞི་པོ་སྤང་བྱའི་རང་གི་མཚན་ཉིད་
འཛིན་པའི་ཆོས་རྣམས་ལས་བྱེད་པས་བརྗོད་པར་བྱ་སྟེ། འོག་ནས་འཆད་པ་བཞི་པོ་འདི་དག་
སོགས་ཏེ། དགེ་སློང་གི་དངོས་པོ་འཇིག་པར་བྱེད་པ་རྩ་བའི་ལྟུང་བར་འགྱུར་བའི་ཆོས་སུ་
གསུངས་ཏེ། དགེ་སློང་གིས་དེ་བྱས་ན་ཞེས་པ་ནི། སྤྱད་ནའོ། །བྱས་མ་ཐག་ཏུ་ཞེས་བྱ་བ་ནི།
སྤྱད་མ་ཐག་ཏུའོ། །དགེ་སློང་དུ་མི་རུང་བར་འགྱུར་ཞེས་བྱ་བ་ནི། དགེ་སློང་གི་དངོས་པོ་
ཡོངས་སུ་དག་པ་མེད་པའི་ཕྱིར་ཏེ། གནས་པ་དང་ལོངས་སྤྱོད་དུ་མི་དབང་ཞེས་བྱའོ། །དགེ་།པབ
463



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སློང་དུ་མི་རུང་ཞེས་བྱ་བ་ནི། འཇིག་རྟེན་དགེ་སྦྱོང་ཞེས་བྱ་བ་ནི། ཞི་བའི་བདག་ཉིད་ལ་བྱ་ན།
དེ་ནི་ལུས་དང་ངག་དང་ཡིད་མ་ཞི་བར་ཀུན་ཏུ་སྤྱོད་པ་དེས་དགེ་སྦྱོང་སྨད་པ་ཡིན་པས་སོ། །ཁ་
ཅིག་ན་རེ། ཆ་ལུགས་ཙམ་གྱི་ལྷག་མ་ལུས་པའི་ཕྱིར་ཏེ། སེམས་ཅན་ཤི་བ་དང་། ཤིང་ཚིག་པ་
དང་། མགལ་མེའི་འཁོར་ལོ་དང་། རྫིང་བསྐམས་པ་དང་། ས་བོན་རུལ་བ་དང་འདྲའོ། །
ཕྲན་ཚེགས་འགྲེལ་ལས། དགེ་སྦྱོང་གི་སྣོད་དུ་རིགས་མཐུན་པ་ལས་སྐལ་བ་དང་མི་ལྡན་པའི་
ཕྱིར་རོ། །ཞེས་ཟེར་རོ། །
ཤཱཀྱའི་སྲས་ཀྱིར་མི་རུང་ཞེས་བྱ་བ་ནི། ཤཱཀྱའི་སྲས་བཅོམ་ལྡན་འདས་ཀྱི་སློབ་མ་ཡོངས་
སུ་དག་པར་མི་རུང་སྟེ། དེའི་བཀའ་ལུང་རྗེས་སུ་མི་སྒྲུབ་པའི་ཕྱིར་རོ། །སློབ་དཔོན་སེང་གེ་
བཟང་པོས། དགེ་སློང་གི་དངོས་པོ་མེད་པས་དགེ་སློང་དུ་མི་རུང་། དགེ་ཚུལ་དུ་མི་རུང་བས་
དགེ་སྦྱོང་དུ་མི་རུང་། དགེ་བསྙེན་དུ་མི་རུང་བས་ཤཱཀྱའི་སྲས་ཀྱིར་མི་རུང་ཞེས་སོ། །དགེ་སློང་
གི་དངོས་པོ་ལས་ཉམས་པར་འགྱུར་ཏེ་ཞེས་པ་ནི། བསླབ་པ་ལས་ཉམས་པར་འགྱུར་བ་སྟེ།
ལྷོད་པར་རྗེས་སུ་སྒྲུབ་པའི་ཕྱིར་རོ། །དེའི་དགེ་སྦྱོང་གི་ཚུལ་ཞིག་པར་འགྱུར་ཞིང་ཞེས་བྱ་བ་ནི།
དགེ་སློང་གི་སྡོམ་པ་རལ་པར་གྱུར་བ་སྟེ། བཤགས་པའི་སེམས་མི་སྐྱེ་བའི་ཕྱིར་རམ། འཕགས་
པའི་ལམ་ ཐོབ་ པའི་ སྐལ་བ་མེད་ པའི་ ཕྱིར་རོ། ། ཉམས་པ་ཞེས་པ་ནི། ཆུད་ཟོས་པ་སྟེ།
བཤགས་པའི་སེམས་བསྐྱེད་དུ་ཟིན་ཀྱང་བཤགས་པར་མི་ནུས་པའི་ཕྱིར་རོ། །བཅོམ་པ་ཞེས་བྱ་
བ་ནི། དཀྲུགས་པ་སྟེ། ཚེ་དེ་ཉིད་ལ་ཉོན་མོངས་པ་ཟློག་པའི་མཐུ་མེད་པའི་ཕྱིར་རོ། །ལྟུང་བ་
ཞེས་བྱ་བ་ནི། སེམས་ཀྱི་རྒྱུད་ལ་ཉོན་མོངས་པ་བཟློག་པ་ནི་ནུས་པ་སྐྱེ་བའི་མཐུ་མེད་པའི་ཕྱིར་
རོ། །ཕམ་པར་གྱུར་པ་ཞེས་བྱ་བ་ནི། ཉོན་མོངས་པའི་དགྲ་དག་གིས་ཚུར་ཟིལ་གྱིས་མནན་
ནས་བཅོམ་པའོ། །ཇི་ལྟར་ན། དགེ་སྦྱོང་དུ་མི་རུང་ཞེ་ན། དེའི་དགེ་སྦྱོང་གི་ཚུལ་ཕྱིར་བླང་དུ་
མེད་པར་འགྱུར་རོ། །ཞེས་བྱ་བ་ནི། མ་དག་པའི་ས་ནས་བླངས་ཏེ་དག་པའི་སར་གཞག་ཏུ་
མེད་པ་སྟེ། དགེ་འདུན་ལྷག་མའི་ལྟུང་བ་བྱུང་བ་སྤོ་མགུ་སྤྱད་པས་ཕྱིར་བཅོས་སུ་རུང་བ་ལྟར།
འདིར་ཕྱིར་བླང་དུ་མི་རུང་བའོ། །དེའི་དཔེ་བསྟན་པ་འདི་ལྟ་སྟེ། དཔེར་ན། ཤིང་ལྗོན་པའི་
རིགས་ཏེ་ལ་ཞེས་བྱ་བའི་མགོ་བོ་སྟེ། རྩེ་མོ་བཅད་ན། སྔོན་པོར་འགྱུར་བ་སྟེ། སྔོན་པོ་ཉིད་དུ་
འགྱུར་དུ་མི་རུང་བ་སྟེ། མི་བཏུབ་ལ། མྱུ་གུ་སྐྱེ་བས་འཕེལ་ཞིང་། གནམ་འཕང་དུ་སྐྱེ་བས
རྒྱུས་པ་དང་། སྦོམ་སྟེ། ཁྱོན་དུ་འཕེལ་བས་ཡངས་པར་འགྱུར་དུ་མི་རུང་བ་བཞིན་ནོ། །སྤྱིར་
464



༄༅།།ལས་བརྒྱ་རྩ་ཨཱཅིག་གི་རྣམ་པར་བཤད་པ།
བཞིན་དུ་བརྗོད་པ་དེ་ཉིད་ཀྱིས་ཁྱད་པར་གྱི་དབྱེ་བ་བསྟན་པ་བཞི་གང་ཞེ་ན། འདོད་པར་བྱ་བ་ཡིན་པས་
འདོད་པ་སྟེ། གཟུགས་ལ་སོགས་པ་འདོད་པའི་ཡོན་ཏན་ལྔ་པོ་དེ་དག་ལ་ཡོན་ཏན་དུ་འཛིན་
ཅིང་བདག་གིར་བྱེད་པའི་ཆགས་པ་འདོད་པ་དང་། འདོད་པ་དག་ལ་ཉེས་པ་ཡོད་དུ་ཟིན་ཀྱང་
དེ་བདག་གིར་བྱེད་པ་འདོད་པ་ལ་ཞེན་པ་དང་། དེ་ལ་སེམས་རྩུབ་ཅིང་གསལ་བ་འདོད་པ་ལ་
འཆུམས་པ་དང་། ཡུལ་གཞན་ཐམས་ཅད་ལས་བཟློག་པའི་ཡུལ་གང་ལ་འཚོགས་པ་
ཆོགས་པ་དེ་ནི། ལྷག་པར་ཞེན་པ་སྟེ། དེ་ནི་བཅོམ་ལྡན་འདས་ཀྱིས་རྣམ་གྲངས་སུ་མ་སྟེ།
རྣམ་པ་མང་པོས་སྨད་པ་སྟེ། བཤུང་པའོ། །འདོད་པ་སྤངས་ཏེ། མ་འོངས་པ་དག་ལ་ལྟོས་པ་
དང་བཅས་པ་ཉིད་མེད་པས་གསོལ་བ། དེ་ལ་དམིགས་པ་མེད་པས་ཟད་པ་དང་ ངོ་བོ་ཉིད་
ཟད་པས་འདོད་ཆགས་དང་བྲལ་བ་དང་། གཉེན་པོར་ཟག་མེད་ཀྱི་ལམ་ཐོབ་པས་འགག་པ་
དང་། ཉོན་མོངས་པ་འགག་པ་རྣམས་ཡང་མི་སྐྱེ་བས་ཉེ་བར་ཞི་བའོ། །ཕྲན་ཚེགས་འགྲེལ་
ནས། མ་གོམས་པའི་ཀུན་ཏུ་སྤྱོད་པ་ཡོངས་སུ་དོར་བ་ནི། བོར་བ་ཡིན་ནོ། ། སེམས་ཀྱིས་
སྤངས་པ་ཡང་བསལ་བ་ཡིན་ནོ། རྒྱུན་དུ་ཞུགས་པས་སྤངས་པ་གང་ཡིན་པ་དེ་ནི། ཟད་པ་
ཡིན་ནོ། །ལན་ཅིག་ཕྱིར་འོང་བ་དང་ཕྱིར་མི་འོང་བ་དག་ནི་འགོག་པ་ཡིན་ནོ། །དགྲ་བཅོམ་པ་
ནི། ཉེ་བར་ཞི་བ་ཡིན་ནོ། །ནུབ་པ་ནི། རྒྱུད་ཆད་པ་སྟེ། ཕུང་པོ་ལྷག་མ་མེད་པའི་མྱ་ངན་
ལས་འདས་པའོ། །ཞེས་སོ། །ངོ་བོ་ཉིད་ཀྱི་ཡོན་ཏན་བསྒྲུབས་པས་འབྲས་བུའི་སྒོ་ནས་ཡོན་
ཏན་བསྒྲགས་པས་བཀུར་རོ། །གཞན་གྱིས་དྲིས་པའི་ལན་ཡོངས་སུ་འདེབས་པས་བསྔགས་
སོ། །ལྐོག་ནས་ཡོན་ཏན་བརྗོད་པ་ལ་རྗེས་སུ་ཡི་རང་བས་སྙན་པར་བརྗོད་དོ། །ཕྲན་ཚེགས་
འགྲེལ་ལས། བསྟོད་པ་ནི། ཡོན་ཏན་བརྗོད་པའི་སྒོ་ནས་སོ། །བཀུར་བ་ནི། དགེ་འདུན་
དང་སྦྱོར་བ་ཡིན་ཏེ། མང་པོ་དག་གིས་བཟུང་བ་ཉིད་ཡིན་པའི་ཕྱིར་རོ། །བསྔགས་པ་ནི།
གཞན་གྱིས་དྲིས་པ་ན་ཡོན་ཏན་རྗོད་པར་བྱེད་པ་ཡིན་ནོ། །སྙན་པར་བརྗོད་པ་ནི། གཞན་
གྱིས་དྲིས་པ་ན་ཉེས་པ་སེལ་བར་བྱེད་པ་ཡིན་ནོ། །ཞེས་སོ། དེང་ཕྱིན་ཆད། བསྙེན་པར་
རྫོགས་པའི་སྡོམ་པ་ཐོབ་པའི་ཉི་མ་དེང་ཕྱིན་ཆད་དོ། །བུད་མེད་ཀྱི་ཡུལ་ལ་ཆེད་དུ་བསམས་
ནས་མིག་གཏད་དེ་མིག་གིས་བལྟ་བར་མི་བྱ་བ་ཡིན་གྱི། གློ་བུར་དུ་ཐད་བཟུང་མི་ལྟ་བ་ནི་མ་
ཡིན། དེས་ན། གལ་ཏེ་གློ་བུར་ཐད་བཟུང་མིག་གིས་བུད་མེད་མཐོང་བ་དེའི་ཚེ་ན་ནི་ཉེས་པ་
མེད་ཀྱི། གང་གི་ཚེ་མིག་རྒྱུན་ཆགས་སུ་འབྱུང་བས་ཡང་དང་ཡང་དུ་བལྟ་བར་འདོད་པས་ཡུལ་
465



༄༅།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་དང་པོ།
:དེ་ལ་མིག་གཏད་དེ་མིག་གིས་བལྟས་ན། ཉེས་པར་འགྱུར་བས་དེའི་ཕྱིར་མིག་གཏད་དེ་ཞེས་
སོ། །ཡང་ཞེས་པ། ཆགས་སེམས་ཀྱིས་མིག་གིས་བལྟ་བ་ཙམ་ཡང་མི་བྱའོ། །ཞེས་སོ། །སྐྱེས་
པ་དང་བུད་མེད་གཉིས་ཀྱིས་སྐྱེས་པའི་དབང་པོ་དང་། བུད་མེད་ཀྱི་དབང་པོ་གཉིས་སྤྲད་དེ་ནི་
འདུས་པར་གྱུར་པའོ། །ཚངས་པ་མྱ་ངན་ལས་འདས་པ་ཐོབ་པར་བྱ་བའི་ཕྱིར་སྤྱོད་པ་འཕགས་
པའི་ལམ་གང་ཡིན་པ་དེ་ནི་ཚངས་པར་སྤྱོད་པ་ཡིན་ལ། དེའི་འགལ་བའི་མི་མཐུན་ཕྱོགས་སུ་
གྱུར་པ་ནི། མི་ཚངས་པར་སྤྱོད་པ་སྟེ། རང་བཞིན་དང་བཅས་པའི་ཁ་ན་མ་ཐོ་བ་དང་བཅས་
པར་འགྱུར་བའི་ཉོན་མོངས་པ་ཅན་ལྷག་པར་སྤྱོད་པའོ། །འཁྲིག་པའི་ཆོས་ཤེས་བྱ་བ་ནི། ཕོ་
མོ་གཉིས་ཀྱིས་དབང་པོ་གཉིས་རེག་པའི་མཚན་ཉིད་དེ་ལས་བྱུང་བ་ན། སྤྲོད་པ་ལས་བྱུང་བ་སྟེ།
ཉོན་མོངས་པ་ཅན་གྱི་བདེ་བ་ལྷག་པར་སྤྱོད་པ། བཅུག་རེག་ཉམས་སུ་མྱོང་བ་ཚོར་བའི་མཚན་
ཉིད་དོ། །ཆོས་ཞེས་བྱ་བ་ནི། ཆོས་མ་ཡིན་པ་ལ་ཆོས་ཀྱི་སྒྲས་བརྗོད་པ་སྟེ། སྡིག་པའི་མཚན་
ཉིད་འཛིན་པའི་ཕྱིར་རོ། །བསྟེན་པ་བལྟ་ཞེས་བྱ་བ་ནི། བྱ་བ་བལྟའོ། །སྨོས་ཀྱང་ཅི་དགོས་
ཞེས་བྱ་བ་ནི། བསམ་ཡང་ཅི་དགོས་ཞེས་པའོ། །ཚེ་དང་ལྡན་པ་ཞེས་པ་ནི། བོད་པའོ། །
གསུང་བ་པོ་བཅོམ་ལྡན་སོགས་དེས། ཡང་ཞེས་བྱ་བ་ནི། སྤྱིར་བཏང་བའི་དོན་ནམ། ཡང་ན་
ཕྱི་མའི་དོན་ཏེ། དེས་ན་ལས་དང་པོ་པ་མ་གཏོགས་པ་དེ་ལས་གཞན་པ་གང་ཕྱིས་བྱེད་ན་ཞེས་
ལས་དང་པོ་པ་ལོག་པའི་ཕྱིར་སྨོས་སོ། །དགེ་སློང་ཞེས་བྱ་བ་ལ། མིང་གི་དགེ་སློང་དང་། ཁས་
འཆེ་བའི་དགེ་སློང་དང་། སློང་བའི་ཕྱིར་དགེ་སློང་དང་། གསུམ་པོ་དོན་གྱིས་སྟོང་པའི་དགེ་
སློང་ཡིན་ལ། ཉོན་མོངས་པ་བཅོམ་པའི་ཕྱིར་དགེ་སློང་ནི། དགྲ་བཅོམ་པ་སྟེ། དོན་དམ་པའི་
དགེ་སློང་ཡིན་ལ། དེ་བཞི་མ་གཏོགས་སོ། །དོན་འདིར་ནི། གསོལ་བ་དང་བཞིའི་ལས་མི་
གཡོ་བར་གཞག་པར་མི་འོས་པས་བསྙེན་པར་རྫོགས་པའི་དགེ་སློང་གཟུང་ངོ་། །གང་ཞེས་བྱ་
བ་ནི། སྤྱིའི་ཚིག་གོ །དོན་ནི་འདི་ཡིན་ཏེ། དགེ་སློང་ལས་དང་པོ་པ་མ་གཏོགས་པ་ཡང་ཕྱིས་
གསོལ་བཞིའི་ལས་མི་གཡོ་ཞིང་གཞིག་པར་མི་འོས་པས་བསྙེན་པར་རྫོགས་པའི་དགེ་སློང་གང་
ཡང་རུང་བས་ཉེས་པ་འདི་བྱས་ན་དེ་ལ་ལྟུང་བ་འདིར་འགྱུར་རོ། ། ཞེས་པའོ། །དགེ་སློང་
རྣམས་དང་ལྷན་ཅིག་ཅེས་པ་ནི། དེ་ལས་གཞན་པ་ཆོས་མཐུན་པ་ཚངས་པ་མཚུངས་པར་སྤྱོད་
པ་རྣམས་དང་ལྷན་ཅིག་གོ །བསླབ་པ་མཚུངས་པར་གྱུར་པ་ནི། བསླབ་པ་གང་ལ་བསྙེན་པར་
རྫོགས་ནས་ལོ་བརྒྱ་ལོན་པའི་དགེ་སློང་གིས་བསླབ་པར་བྱ་བ་དེ་ལ། དེང་བསྙེན་པར་རྫོགས་
466
WS



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་4
པས་ཀྱང་བསླབ་པར་བྱ་བ་དང་། དེང་བསྙེན་པར་རྫོགས་པའི་དགེ་སློང་གིས་བསླབ་པ་གང་ལ་
བསླབ་པར་བྱ་བ་དེ་ལ། བསྙེན་པར་རྫོགས་ནས་ལོ་བརྒྱ་ལོན་པས་ཀྱང་བསླབ་པར་བྱ་བ་ཉིད་
ཀྱིས་དེ་ལ་ཚུལ་ཁྲིམས་ཉིད་ཀྱིས་མཉམ་པ་དང་། བསླབ་པ་དེ་ཉིད་ཀྱིས་མཉམ་པ་དང་། སོ་སོ་
ཐར་པའི་མདོ་འདོན་པ་ཉིད་ཀྱིས་མཉམ་པ་གང་ཡིན་པ་དེ་ནི། བསླབ་པ་མཚུངས་པར་གྱུར་
པས་སོ། །བསླབ་པ་མ་ཕུལ་ཞེས་པ་ལ། གང་གིས་འབུལ་བར་བྱེད་པ་ནི། རང་བཞིན་ལས་
ཉམས་པ་སྨྱོན་པ་དང་། སེམས་རྣམ་པར་གཡེང་བ་དང་། དུཁ་དྲག་པོས་གཟིར་བས་ཕུལ་ན།
ཕུལ་བར་མི་འགྱུར་ཏེ། ཐ་སྙད་པའི་སེམས་མེད་པའི་ཕྱིར། དེས་ན་བསམ་པ་རང་བཞིན་དུ་
གནས་པས་དབུལ་དགོས་ཏེ། མདོར། རང་བཞིན་ཉམས་པས་བྱས་པ་ཉིད་ནི། ཕུལ་བ་ཉིད་
མ་ཡིན་ཞེས་སོ། །གང་ལ་དབུལ་བར་བྱ་བའི་ཡུལ་དེ་ལ་ནི་མ་ཡིན་ནོ། །ཞེས་པས་རང་བཞིན་
དུ་གནས་པ་དང་། ལྐུགས་པ་ལ་མ་ཡིན་ནོ། །ཞེས་པས་སྨྲ་ཤེས་པ་དང་། མི་མ་ཡིན་པའི་འགྲོ་
བ་པ་ལ་མ་ཡིན་ནོ། །ཞེས་པས་མིའི་འགྲོ་བ་དང་། མ་གོ་བ་ལ་མ་ཡིན་ནོ། །ཞེས་པས་དོན་གོ་
བ་དང་། དེས་མཚོན་ནས་ཟ་མ། མ་ནིང་མ་ཡིན་པ་སྟེ། ཐ་སྙད་ལྔ་ལྡན། དབེན་པར་མ་
ཡིན་ནོ། །ཞེས་པའི་བདག་ཉིད་ལས་རྒྱུད་ཐ་དད་པ་ཡུལ་དུ་བསྟན་ནོ། ། གང་དབུལ་རྒྱུའི་
བདག་ཉིད་ཀྱི་བསླབ་པ་སྟེ། དེ་རྣམས་གཞིའོ། །བསམ་པ་ལ། འདུ་ཤེས་མ་འཁྲུལ་བ་སྟེ། མི་
དབེན་པ་ལ་དབེན་པར་འདུ་ཤེས་ན་མ་ཡིན་ནོ། །ཞེས་པས་སོ། །ཀུན་སློང་བསམ་པ་ཐག་པ་
ནས་སྡོམ་པ་གཏོང་འདོད་པའོ། །སྦྱོར་བ་རྒྱ་ཆེར་འགྲེལ་པར། ལུས་ངག་གང་ཡང་རུང་བའི་
རིག་བྱེད་ཀྱིས་ཆོག་པར་བཤད། དུལ་བ་ལྷས། ཚིག་གིས་རྣམ་པར་རིག་པར་མི་བྱེད་ན། དེའི་
ཚེ་ཡང་བསླབ་པ་མ་ཕུལ་བར་རིག་པར་བརྗོད་པར་བྱའོ། །ཞེས་བཤད་ཅིང་། ལུང་དུའང་།
གཏོང་འདོད་པའི་ངག་དང་། ཚིག་དང་། ཐ་སྙད་དང་། སྐད་དང་། བརྗོད་པ་དང་། ངེས་
པའི་ཚིག་དང་། ཚིག་གི་ལམ་དང། ཚིག་གི་སྒྲ་དང་། ངག་གི་ལས་དང། ངག་གི་རྣམ་པར་
རིག་བྱེད་གང་ཡིན་པ་དག་ནི་རྗོད་པར་བྱེད་ལ་ཞེས་གསུངས་ཤིང་། དེའི་དོན་གཞུང་དམ་པ་
ལས་ཀྱང་། བཅུ་པོ་ངག་གི་རིག་བྱེད་ཀྱི་རྣམ་གྲངས་སུ་བཤད་དོ། །མཐར་ཐུག་དོན་གོ་
བའོ། །འབུལ་བའི་ཆོ་ག་ནི། རང་གི་ངོ་བོ་བཏང་བ་ནི། ཚེ་དང་ལྡན་པ་དགོངས་སུ་གསོལ།
བདག་མིང་འདི་ཞེས་བགྱི་བའི་བསླབ་པ་འབུལ་ལོ། །སྡོམ་པ་རྩ་བ་བཏང་བ་ནི། དེ་བཞིན་དུ་
སངས་རྒྱས་སམ། ཆོས་སམ། དགེ་འདུན་འབུལ་ལོ། །རྒྱུ་ཕུལ་བ་ནི། འདུལ་བའམ། མདོ་
467



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
སྡེའམ། མ་མོ་འབུལ་ལོ། ། བསླབ་པ་ལ་ཉེ་བར་སྦྱོར་བྱེད་ཕུལ་བ་ནི། སློབ་དཔོན་ནམ།
མཁན་པོ་འབུལ་ལོ། །བསླབ་པའི་ས་བཏང་བ་ནི། བདག་ཁྱིམ་པའམ། དགེ་ཚུལ་ལམ། ཟ་
མའམ། མ་ནིང་ངམ། དགེ་སློང་མ་སུན་དབྱུང་བའམ། །རྐུ་ཐབས་སུ་གནས་པའམ། ཐ་
དད་དུ་གནས་པའམ། གནས་པར་མི་བྱ་བའམ། མུ་སྟེགས་ཅན་ནམ། མུ་སྟེགས་ཅན་ཞུགས་
པའམ། མ་བསད་པའམ། ཕ་བསད་པའམ། དགྲ་བཅོམ་པ་བསད་པའམ། དགེ་འདུན་གྱི་
དབྱེན་བྱས་པའམ། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བར་གཟུང་དུ་གསོལ།
ཞེས་པའོ། །གྲོགས་སྤངས་པ་ནི། བདག་ཚངས་པ་མཚུངས་པར་སྤྱོད་པ་ཁྱེད་ཅག་དང་ལྷན་
ཅིག་གནས་པའམ། ལོངས་སྤྱོད་པས་ཆོག་གོ །ཞེས་པ་ལྟ་བུའོ། །དེ་ལྟ་བུའི་ཚིག་གིས་བསླབ་
པ་ཕུལ་བ་ནི། བསླབ་པ་འབུལ་བའི་རྒྱུ་ཚངས་པར་སྤྱོད་པ་སྤྱད་དཀའ་བ་ལ་སོགས་པ་དུ་མ་
བསྟན་པའི་ཕྱིར་བསླབ་པ་ཕུལ་བ་ཡིན་གྱི། ཉམས་པར་བྱས་པ་མ་ཡིན་ནོ། །བསླབ་པ་ཉམས་
པར་མི་བྱས་པ་ཞེས་བྱ་བ་ནི། ཡན་ལག་སྔར་གྱི་དེ་རྣམས་ཚང་བས་ཚེ་དང་ལྡན་པ་མཁྱེན་པར་
མཛོད་ཅིག །ཚངས་པར་སྤྱོད་པ་སྤྱད་དཀའ་འོ། །རབ་ཏུ་དབེན་པར་བྱ་དཀའོ། །གཅིག་པུ་
ཉིད་ལ་མངོན་པར་དགའ་བར་དཀའོ། ། གནས་མལ་དང་། དགོན་པ་དང་། ནགས་ཁྲོད་
དང་། རི་དྲུང་དང་། བས་མཐའ་དག་ཏུ་གནས་པ་ཁོང་དུ་ཆུད་པར་དཀའོ། །གཅིག་པུར་
དགོན་པར་གནས་པ་སྡུག་བསྔལ་ལོ། །ཕ་མ་དང་། ཕུ་ནུ་དང་། བུ་སྲིང་དྲན་ནོ། །བདག་
བཟོ་དག་སློབ་ཏུ་ཆུག་ཅིག །བདག་གི་ལས་ཀྱི་མཐའ་དག་ཚོལ་ཅིག །བདག་ཁྱིམ་བཟང་པོ་
དག་ཏུ་གཏོང་ཅིག །ཅེས་པ་ལྟ་བུའི་ཚིག་ནི། རྒྱུ་བསྟན་གྱི། འབྲས་བུ་བསླབ་པ་འབུལ་ལོ། །
ཞེས་སོགས་མ་བསྟན་པའི་ཕྱིར་ཡོངས་སུ་མ་རྫོགས་པས་བསླབ་པ་ཉམས་པར་བྱས་པ་ཞེས་བྱ།
དེ་གཉིས་ཀ་བྱས་ན་རྒྱུའང་བསྟན། འབྲས་བུའང་བསྟན་པས་ཡོངས་སུ་རྫོགས་པའི་ཕྱིར་བསླབ་
པ་ཕུལ་ལ་ཉམས་པར་བྱས་པ་ཞེས་བྱ་སྟེ། མུ་དེ་གཉིས་ཀ་ལ་དགེ་སློང་གི་དངོས་པོ་ཉིད་མེད་
དོ། །བསླབ་པ་མ་ཕུལ་ཞིང་། ཉམས་པར་མ་བྱས་པ་ལ། དགེ་སློང་གི་དངོས་པོ་ཉིད་མེད་པར་
འགྱུར་བའི་རྒྱུ་གཉིས་གང་ཡང་མ་བྱས་པའི་ཕྱིར་དགེ་སློང་གི་དངོས་པོ་ཉིད་ཡོད། དེས་ན་
བསླབ་པ་མ་ཕུལ། བསླབ་པ་ཉམས་པར་མ་བྱས་པར་ཉེས་པ་འདི་བྱས་ན། དེ་ལ་ལྟུང་བ་འདིར་
འགྱུར་ཞེས་སྟོན་པའོ། །མི་ཚངས་པར་སྤྱོད་པ་འཁྲིག་པའི་ཆོས་སྟོན་ན་ཞེས་བྱ་བ་ནི། བྱས་ན་
ཞེས་པའོ། །ཐ་ན་ཞེས་བྱ་བ་ནི། མཐའ་བསྟན་པ་སྟེ། དུད་འགྲོའི་སྐྱེ་གནས་སུ་སྐྱེས་པ་སྤྲ་མོ་
468



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་
ལྟ་བུ་དང་ལྷན་ཅིག་མི་ཚངས་པར་སྤྱོད་ཀྱང་རུང་སྟེ། ཕམ་པར་འགྱུར་ན། ལྷ་དང་མི་ལ་སོགས་
པའི་འགྲོ་བར་སྐྱེས་པ་དང་ལྟ་སྨོས་ཀྱང་ཅི་དགོས། ཞེས་པའོ། ། དགེ་སློང་དེ་ཞེས་བྱ་བ་ནི།
གང་གིས་མི་ཚངས་པར་སྤྱོད་པ་འཁྲིག་པའི་ཆོས་བསྟེན་པ་དེ་སྟེ། དགེ་སློང་ཞེས་བྱ་བ་ནི། གང་
ལ་དགེ་སློང་གི་དངོས་པོ་གསོལ་བ་དང་བཞིའི་ལས་མི་གཡོ་བར་གཞག་པར་མི་འོས་པས་བསྙེན་
པར་རྫོགས་པའི་སྡོམ་པ་ཡོད་པ། དེ་ཞེས་པ། ཉེ་བར་བསྟན་པའི་ཚིག་བླ་དྭགས་བསྟན་པ་
དེའོ། །འདིར། ཁ་ཆེ་བ་རྣམས་ཕྱོགས་གཅིག་འཁྲུགས་ཀྱང་། དགེ་སློང་གི་དངོས་པོ་ལྷག་མ་
དང་མ་བྲལ་བའི་ཕྱིར་ཏེ། ཕྱོགས་གཅིག་འཁྲུགས་པས་ནི། སྡོམ་པ་མཐའ་དག་གཏོང་བ་མི་
རིགས་ཏེ། ཇི་ལྟར་ ཕྱོགས་ གཅིག་ བླངས་ གྱུར་ པས། །མཐའ་དག་བླངས་པར་མི་བཞེད་
ལྟར། །དེ་བཞིན་ཕྱོགས་གཅིག་འཁྲུགས་གྱུར་པས། ། མཐའ་དག་འཁྲུགས་པར་ཇི་ལྟར་
འགྱུར། །ཞེས་དང་། ཁ་ཆེ་རྣམས་ནི་བྱུང་བ་ལ། །བུ་ལོན་ནོར་བཞིན་གཉིས་སུ་འདོད།
ཞེས་སོ། །ཕམ་པར་གྱུར་པ་ཡིན་གྱི་ཞེས་བྱ་བ་ནི། ཕམ་པར་བྱེད་པས་ཕམ་པར་གྱུར་པ་་པ་སྟེ།
ཕམ་པར་སྐྱེས་པ་ནི། ཕམ་པར་གྱུར་པ། དེ་གང་ལ་ཡོད་པ་དེ་ནི། ཕམ་པར་གྱུར་པ་སྟེ།
ཉམས་པ་ཞེས་བྱ་བའི་ཐ་ཚིག་གོ །
འདིས་ནི། ཚེ་ཕྱི་མའི་ཉེས་དམིགས་བསྟན་ནོ། །གནས་པར་མི་བྱ་བའོ། །ཞེས་བྱ་བ་
ནི། དགེ་སློང་རྣམས་ཀྱིས་དེ་དང་ལྷན་ཅིག་གསོ་སྦྱོང་དང་། དགག་དབྱེ་དང། གསོལ་བ་
འབའ་ཞིག་པ་ལ་སོགས་པའི་ལས་རྣམས་དང་། གནས་དང་། ཟས་ལ་སོགས་པའི་ལོངས་སྤྱོད་
དག་ལ་གནས་པར་མི་བྱ་བ་དང༌། གང་ཟག་གི་ལས་བཅུ་གཉིས་དག་ཏུ་བསྒོ་བར་མི་བྱ་བ་སྟེ།
འདིས་ནི། ཚེ་འདིའི་ཉེས་དམིགས་བསྟན་ནོ། །ཞེས་བྱ་བ་འདི་སོ་སོ་ཐར་པའི་མདོ་ལས་
བཀའ་སྩལ་ཏེ། དགེ་སློང་གིས་ལྟུང་བའི་གནས་དེ་ལྟ་བུ་བྱས་ན་སྟེ་ཐོབ་ན། བྱས་མ་ཐག་ཏུ་སྟེ་
བྱས་པའི་མོད་ལ། དགེ་སློང་དག་པ་ཉིད་མེད་པའི་ཕྱིར་དགེ་སློང་དུ་མི་རུང་བར་འགྱུར། དགེ་
སློང་གི་ཚུལ་དག་པ་ཉིད་མེད་པའི་ཕྱིར་དགེ་སྦྱོང་དུ་མི་རུང་། ཤཱཀྱའི་སྲས་སངས་རྒྱས་བཅོམ་
ལྡན་འདས་ཀྱི་སློབ་མ་ཡོངས་སུ་དག་པར་མི་རུང་། དགེ་སློང་གི་དངོས་པོ་དགེ་སློང་གི་སྡོམ་པ་
རྣམ་པར་རིག་བྱེད་མ་ཡིན་པའི་མཚན་ཉིད་བདུན་པོ། སྦྱོར་བ་དང་མཇུག་དང་བཅས་པའི་ཁ་
ན་མ་ཐོ་བ་དང་བཅས་པ་སྤོང་བ་དང་བཅས་པ་དེ་གཙོ་བོ་ཡིན་པའི་ཕྱིར་དང་། ལྟུང་བའི་
གནས་ཡིན་པའི་ཕྱིར་ཏེ། རྟེན་དང་བཅས་པ་ནི། དགེ་སློང་གི་སྒྲར་བརྗོད་དོ། །དེ་ལས་རབ་
469



༄༅ །།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་དང་པོ།
༔ཏུ་ཉམས་པ་སྟེ། རྣམ་པར་དག་པ་དང་བྲལ་བའི་ཕྱིར་རོ། །ཅིའི་ཕྱིར་ཞེ་ན། དེའི་དགེ་སྦྱོང་གི་
ཚུལ་ཏེ། དགེ་སློང་གི་སྡོམ་པ་ཞིག་པ་སྟེ་རྨས་པར་གྱུར་ཅིང་། ཉམས་པར་གྱུར་པ་ཚུལ་ཁྲིམས་
ཉམས་པ་བཅོམ་པ་དག་པའི་གནས་ལས་རྣམ་པར་ཉམས་པས་ལྟུང་བའོ། །ཉོན་མོངས་པའི་
དགྲ་རྣམས་ཀྱིས་མཐུ་མེད་པ་ཉིད་དུ་བྱས་པས་ཕམ་པར་གྱུར་པ་སྟེ། ཅིའི་ཕྱིར་དེ་ལྟར་གྱུར་ཅེ་
ན། དེའི་དགེ་སྦྱོང་གི་ཚུལ་ཏེ། སྡོམ་པ། ཕྱིར་ཞེས་བྱ་བ་ནི། ཡང་གི་སྒྲ་སྟེ། བསླང་དུ་ཞེས་བྱ་
བ་ནི། བསླང་བ་སྟེ། རྣམ་པར་དག་པར་བྱར་མེད་པའི་ཕྱིར་རོ། །ཡང་ན་བསླང་བ་ནི། ཕྱིར་
བསླང་དུ་མེད་པ་སྟེ། བཤགས་པ་ལ་སོགས་པའི་སོ་སོ་སྐྱེ་བོའི་སར་གཏོགས་པ། ཐུན་མོང་བར་
གྲགས་པའི་གཉེན་པོ་མེད་པའི་ཕྱིར་རོ། ། དཔེ་བསྟན་པའི་ཕྱིར། འདི་ལྟ་སྟེ། དཔེར་ན།
ཤིང་ཏ་ལའི་མགོ་བཅད་ན་སྡོང་པོ་ལ་སོགས་པ་སྔོན་པོ་ཉིད་དུ་འགྱུར་དུ་མི་རུང་བ་སྟེ། སྣོད་མ་
ཡིན་པ་དང། རྩ་བ་འཕེལ་ཞིང་སྲིད་དུ་རྒྱས་པ་དང་། སྦོམ་དུ་སྐྱེ་བ་ཡངས་པར་འགྱུར་དུ་མི་
རུང་བ་བཞིན་ཞེས་དུལ་བ་ལྷས་སྔར་དང་འདྲ་ལ་འདྲ་མིན་དུ་བཤད་དོ། །བསྙེན་པར་རྫོགས་
པའི་ཉི་མ་དེང་སྟེ། དེ་རིང་ཕྱིན་ཆད་འོག་གི་སྤང་བ་ཞེས་པ་གོང་མ་གཉིས་ལའང་སྦྱར་ནས།
སྤྱད་པ་མ་ཡིན་པ་ཞེས་པ་སྦྱོར་བས་སྤངས་པའོ། །བྱ་བ་མ་ཡིན་པ་ཞེས་པ་དངོས་ཀྱིས་སྤངས་
པའོ། །སྤྱད་པ་མ་ཡིན་པ་སྤངས་པ་ཞེས་པ་མཇུག་གིས་སྤངས་པ་སྟེ། དེ་ལྟར་ན། སྦྱོར་བ་
དང་། དངོས་དང་། མཇུག་སྤངས་པས་ཉེས་པ་མེད་པ་དེ་ལ། བླང་དོར་མ་བརྗེད་པའི་དྲན་
པ་དང༌། དགེ་བའི་ཆོས་སྒོམ་པའི་བག་ཡོད་པས་སེམས་ཏེ། སེམས་པ་ཤིན་ཏུ་རྒྱ་ཆེར་སྲུང་
བར་ཏེ་ཡོངས་སུ་བསྐྱང་བ། བརྩོན་པར་ཏེ། རྣལ་འབྱོར་དུ་གྱིས་ཤིག་གོ །དོན་ནི་འདི་ཡིན་ཏེ།
སེམས་སྲུང་བར་བྱེད་པ་ནི། དྲན་པ་དང་། བག་ཡོད་པ་གཉིས་ཡིན་ཏེ། འདི་ལྟར། དགེ་
བའི་ཆོས་སྒོམ་པ་ལ་ནི་དྲན་པ་ཉམས་པ་མི་སྐྱེ་ལ། དགེ་བའི་ཆོས་སྒོམ་པ་ནི་ཡོངས་སུ་སྲུང་ཞིང་།
དགེ་བའི་ཆོས་མི་སྒོམ་པ་ནི། སྒོམ་པར་བྱེད་པས་སེམས་ཤིན་ཏུ་སྲུང་བར་འགྱུར་ཞིང་། སེམས་
སྲུང་བ་དེ་ལ་དྲན་པ་དང་། བག་ཡོད་པ་དང་། མགོ་དང་གོས་ལ་མེ་འབར་བ་ལྟར་བརྩོན་པར་
གྱིས་ཤིག །ཇི་ལྟར། འདོད་པ་བརྟེན་པའི་གནས་ཏེ། གཞི་འདི་ལྟ་བུ་ལྟ་མི་སྤྱོད་དམ་ཞེས་དྲི་
ཞིང་། དེས་མི་སྤྱོད་ཅེས་ལན་གདབ་པར་བྱའོ། །དེ་ལྟར། ནང་སེམས་ཅན་ལ་ཆགས་པའི་
ལྟུང་བ་སྤང་བར་གདམས་ནས། ཕྱི་རོལ་ཡོ་བྱད་ལ་ཆགས་པས་ཀུན་ནས་བསླངས་པའི་མ་བྱིན་
ལེན་སྤང་བར་གདམས་པའི་ཕྱིར་ཚེ་དང་སོགས་སྨོས་ཏེ། བསྟོད་སོགས་སྔར་དང་འདྲ་བའམ།
470



༄༅ ''ལས་བརྒྱ་རྩ་གཅིག་གི་རྣམ་པར་བཤད་པ།
ཡང་ན་ཚུལ་ཁྲིམས་བསྐྱངས་ཀྱིས་བསམ་པའི་སྒོ་ནས་ལྡོག་པ་ལ་བསྟོད་དོ། །སྦྱོར་བ་ལས་ལྡོག་
པ་ལ་བཀུར་རོ། །དངོས་གཞི་ལས་ལྡོག་པ་ལ་བསྔགས་སོ། །མཇུག་ལས་ལྡོག་པ་ལ་སྙན་པར་
བརྗོད་དོ། །རྐུ་སེམས་མེད་ན་དེའི་ལྟུང་བར་མི་འགྱུར་བའི་ཕྱིར། རྐུ་སེམས་ཀྱིས་གཞན་གྱིས་
བདག་ཏུ་བྱས་པའི་ཏིལ་གྱི་ཕུབ་མ་སྟེ། ཏིལ་གྱི་ཤུན་པ་ཡང་མ་བྱིན་པར་མི་བླང་ན་མ་ཤ་ཀ །ཀ་
ཀ་ནི་ཞེས་པ་ནི། བོ་ཏི་ཀ་ཏི་མགྲོན་བུ་ཉི་ཤུའི་རིན་ཐང་གི་མིང་ཡིན། ཀ་ཀ་ནི་བཞི་ལ་མ་ཤ་ཀ་མི
གཅིག་སྟེ། མགྲོན་བུ་བརྒྱད་ཅུའི་རིན་ཐང་གི་མིང་ཡིན། མ་ཤ་ཀ་ལ་ནི་མགྲོན་བུ་བཞི་བརྒྱ་
ཡིན་ལ། ཀཆུ་པ་ཎི་བཞི་ཆ་གཅིག་དང་མཉམ་སྟེ། སངས་རྒྱས་ཞལ་བཞུགས་པའི་དུས་ན་མ་ཤ་
ཀ་ཉི་ཤུ་ལ་ཀཆུ་པ་ཎ་བྱེད་པས་དེ་དང་བསྟུན་པ་ཡིན་ལ། རྒྱ་ཆེར་འགྲེལ་པའི་དུས་ན་མ་ཤ་ཀ་
བཅུ་དྲུག་ལ་ཀཆུ་པ་ཎར་བྱེད་པས། མ་ཤ་ཀ་བཞིས་ཀརྞ་པ་ཎི་བཞི་ཆར་འགྱུར་རོ། །མ་ཤ་ཀ་ལྔ་
ལས་ལྷག་པ་ཞེས་པ་ནི། མ་ཤ་ཀའི་ཚད་ལས་ལྷག་པ་སྟེ། རིན་ཐང་ཆེ་བ་ལེན་པ་ལྟ་ཅི་སྨོས།
ཡང་དགེ་སློང་གང་ཞེས་བྱ་བ་ནི། སྔ་མ་བཞིན་ནོ། །གཞན་དག་ཅེས་བྱ་བ་ནི། སྐྱེས་པ་དང་
བུད་མེད་དང་མ་ནིང་དག་གིས་ཏེ། འདིས་མིས་ཡོངས་སུ་བཟུང་བ་ཡན་ལག་ཏུ་བསྟན་ནོ། །
གྲོང་ན་འདུག་པའམ་ཞེས་བྱ་བ་ནི། ར་བའི་ནང་ན་འདུག་པ་སྟེ། བདག་གིར་བྱས་པ་ཞེས་
པའོ། །དགོན་པ་ན་འདུག་པ་ཞེས་བྱ་བ་ནི། ར་བའི་ཕྱི་རོལ་ན་འདུག་པ་སྟེ། བདག་གིར་མ་
བྱས་པ་ཞེས་བྱ་བའི་ཐ་ཚིག་གོ །མ་བྱིན་པ་ཞེས་བྱ་བ་ནི། སྐྱེས་པ་དང་། བུད་མེད་དང་། མ་
ནིང་གང་གིས་ཀྱང་མ་བྱིན་པ་སྟེ། འདིས་ནི། མི་ལ་ཡོད་པ་བརྐུས་པ་བརྗོད་པ་ཡིན། རྐུ་བའི་
གྲངས་སུ་གཏོགས་པ་བླངས་ན། བརྐུས་ཤིང་འཕྲོག་པའི་གྲངས་སུ་གཏོགས་པ་སྟེ། འདིས་སྐུ་
སེམས་དང་མིས་ཡོངས་སུ་བཟུང་བར་འདུ་ཤེས་པ་བརྗོད་པ་ཡིན་ནོ། ། བླངས་ན་ཞེས་པ་ནི།
ལེན་པར་བྱེད་ནའོ། །ཇི་ཙམ་མ་བྱིན་པར་བླངས་པ་ཞེས་བྱ་བ་ནི། མ་ཤ་ཀ་ལྔའམ། མ་ཤ་ཀ་
ལྔ་ལས་ལྷག་པ་སྟེ། འདིས་རིན་ཐང་གི་ཚད་བསྟན་པ་ཡིན་ནོ། །དེ་ཞེས་བྱ་བ་ནི། དགེ་སློང་
དེའོ། །རྒྱལ་པོའམ་ཞེས་བྱ་བ་ནི། རྒྱལ་སྲིད་ཀྱི་ཕྱིར་ཅོད་པན་བཏགས་པ་སྟེ། བུད་མེད་རྒྱལ་
རིགས་ལ་དབང་བསྐུར་བར་གྱུར་ན། དེའང་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་
ཡིན་ལ། རྒྱལ་རིགས་དང་། བྲམ་རིགས་དང་། རྗེ་རིགས་དང་། དམངས་རིགས་རྒྱལ་རིགས་
ལ་དབང་བསྐུར་བས་དབང་བསྐུར་བར་གྱུར་ན། དེའང་རྒྱལ་པོ་རྒྱལ་རིགས་སྤྱི་བོ་ནས་དབང་
བསྐུར་བ་ཡིན་ནོ། །བློན་པོ་ཆེན་པོ་སྟེ། རྒྱལ་ཚབ་ཏུ་དབང་བསྐུར་བའི་བློན་པོ་དང་། རྩིས་
471



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
མཁན་དང་། སྣ་ཆེན་པོ་ལ་གཏོགས་པ། རྒྱལ་སྲིད་བྱེད་པ་ལ་གསང་ཚིག་མཐུན་པས་འཚོ་བ་
གང་དག་རྒྱལ་པོ་ལ་བརྟེན་ནས་འཚོ་བར་བྱེད་པ་དག་གིས་བཟུང་ནས་ཏེ། བླངས་ནས་དགེ་
སློང་དེ་ལ་ཚིག་འདི་སྐད་ཅེས། ཀྱེ་ཞེས་པ་འབོད་པའོ། །མི་ཁྱོད་ནི། འཇབ་བུས་བརྐུ་བས་
རྐུན་མའོ། །རང་གིས་མི་ཤེས་པས་བྱིས་པའོ། ། ལུང་ཕོག་པར་མི་ཤེས་པས་བླུན་པའོ། །
མཐུས་བརྐུ་བའོ་ཞེས་ཟེར་ཞིང་སྟེ། བརྗོད་ཅིང་། སྲོག་དང་བྲལ་བར་བྱེད་པས་གསོད་དམ།
ཆིངས་མ་གསུམ་པོ་ལྕགས་ལས་བྱས་པ་དང་། ཤིང་ལས་བྱས་པ་དང༌། རྩྭ་ལས་བྱས་པ་དག་
གིས་འཆིང་ངམ། ཡུལ་མེད་པར་བྱས་པས་སྤྲུགས་ཀྱང་རུང་སྟེའོ། །ཕྲན་ཚེགས་འགྲེལ་ལས།
རྐུན་མ་ནི། གཞན་གྱི་རྫས་འཕྲོག་པར་བྱེད་པའི་ཕྱིར་རོ། །བྱིས་པ་ནི། ཚར་གཅོད་པར་བྱེད་
པ་མ་མཐོང་བའི་ཕྱིར་རོ། །བླུན་པ་ནི། ཚར་གཅོད་པར་བྱེད་པ་མཐོང་བའི་ཕྱིར་རོ། །རྐུ་བ་
ནི། རྐུ་སེམས་སྔོན་དུ་ཆགས་པའི་ཕྱིར་རོ། །གསོད་པ་ནི། ཞན་པ་ཉིད་དང་། དད་པ་མེད་
པའི་ཕྱིར་རོ། །བཅིང་བ་ནི། དད་པ་ཡོད་དུ་ཟིན་ཀྱང་ཞན་པ་ཉིད་ཡིན་པའམ། རྒྱ་ཆེ་བ་ཡོད་
དུ་ཟིན་ཀྱང་དད་པ་མེད་པ་ཉིད་ཀྱི་ཕྱིར་རོ། །
སྤྲུགས་པ་ནི། དད་པ་ཡོད་པ་ཉིད་དང་རྒྱ་ཆེ་བ་ཉིད་ཀྱི་ཕྱིར་རོ། །དགེ་སློང་གི་དངོས་པོ་
ལས་ཉམས་པ་ནི། བསླབ་པ་ལ་ནན་ཏན་དུ་བྱེད་པ་ལྷོད་པ་ཡིན་པའི་ཕྱིར་རོ། །དགེ་སྦྱོང་གི་
ཚུལ་ཞིག་པ་འགྱུར་བ་ནི། བཤགས་པའི་བསམ་པ་མ་སྐྱེས་པའི་ཕྱིར་རོ། ། ཉམས་པ་ནི།
བཤགས་པའི་བསམ་པ་ཡོད་དུ་ཟིན་ཀྱང་བཤགས་པའི་ནུས་པ་མེད་པའི་ཕྱིར་རོ། །བཅོམ་པ་ནི།
སྐལ་བ་མཉམ་ཞིང་རིགས་མཐུན་པ་དེས་ཉོན་མོངས་པ་ཟློག་པའི་ནུས་པ་མེད་པའི་ཕྱིར་རོ། །
ལྟུང་བ་ནི། དེ་རྒྱུད་ལ་སྐྱེད་པའི་ནུས་པ་མེད་པའི་ཕྱིར་རོ། །ཕམ་པར་གྱུར་པ་ནི། ཉོན་མོངས་
པས་ཚར་བཅད་པའི་ཕྱིར་རོ། །ཕྱིར་བླང་དུ་མེད་པ་ནི། ཐབས་སུ་གྱུར་པ་གཞན་མེད་པའི་ཕྱིར་
རོ། །ཞེས་སོ། །ཞེ་སྡང་གིས་ཀུན་ནས་བསླངས་པའི་ལས་སྤང་བར་གདམས་པའི་ཕྱིར་ཚེ་དང་
སོགས་པའོ། །གསོད་སེམས་དང་བྲལ་ན། དེའི་ལྟུང་བ་མེད་པས་བསམ་བཞིན་དུ་སྲོག་ཆགས་
ཀྱི་བྱེ་བྲག་ཤིན་ཏུ་ཕྲ་བའི་གྲོག་སྦུར་ཡང་གསད་པར་མི་བྱན། དབང་པོའི་གྲོང་ཐ་དད་གྲུབ་པའི་
མིའམ། སྒོ་ངའམ། མའི་མངལ་དུ་ལུས་དང་སྲོག་དང་། ཡིད་ཀྱི་དབང་པོ་ཐོབ་པ་མིར་ཆགས་
པ་སྟེ། མིའི་རྒྱུར་གྱུར་པ་གསོད་པ་ལྟ་སྨོས་ཀྱང་ཅི་དགོས། ཡང་དགེ་སློང་གང་ཞེས་བྱ་བ་ནི།
སྔར་བཞིན་ནོ། །གང་གིས་མའི་ལྟོར། མིག །རྣ་བ། སྣ། ལྕེ། ལུས། ཡིད་དེ། དབང་པོ་
472



༄༅།།ལས་བརྒྱ་རྩ་གཅིག་གི་རྣམ་པར་བཤད་པ།
དྲུག་ཐོབ་པར་གྱུར་པ་ཡན་ཆད་མིའམ། མའི་ལྟོར་ལུས་སྲོག་ཡིད་ཀྱི་དབང་པོ་གསུམ་ཐོབ་པར་
གྱུར་པ་མིར་ཆགས་པ་ལ་བསམ་པ་བཞིན་དུ་གསོད་སྙམ་དུ་རྣམ་པར་བརྟགས་ན། རང་གི་ལག་
བསྟར་ཏེ་ཞེས་པ་ལག་པས་ལག་པ་བསྟར་ཏེ་དེའི་སྲོག་བཅད་པར་གྱུར་ཏམ། དེ་ལ་རལ་གྲིའམ།
སྤུ་གྲི་ལ་སོགས་པའི་མཚོན་ཕུལ་ཞིང་བྱིན་ནམ། དེ་ལ་སྐྱེས་པའམ། བུད་མེད་དམ། མ་ནིང་
མཚོན་ཐོགས་པ་གཉེར་བ་སྟེ། བསྐོས་སམ། དེ་འཆིར་བཅུག་གམ་ཞེས་བྱ་བ་ལ། འཆིར་
འཇུག་པ་ལ་གསུམ་སྟེ། ལྷུང་བཟེད་སོགས་ཐོབ་ཏུ་རེ་བའི་བསམ་པས་ཚུལ་ཁྲིམས་འཆལ་བ་ལ།
ཁྱོད་གསོན་ན་སྡིག་པ་འཕེལ་བས་དམྱལ་བ་ཡུན་རིང་གི །ཤི་ན་ལེགས་ཞེས་པ་དང་། ཚུལ་
ཁྲིམས་དང་ལྡན་པ་ལ། ཁྱོད་ཐར་པ་ནི། ཡོལ་བས་ཆོད་པ་ཙམ་ཡིན་པས་ཤི་ན་ལེགས་སོ། །
ཞེས་པ་དང་། ནད་པ་ལ་ན་བའི་དུཁ་མི་བཟོད་པས་ཤི་ན་ལེགས་སོ། །ཞེས་འཆིར་བཅུག་སྟེ་
ཤི་ན་ཕམ་པར་འགྱུར་རོ། །དེར་འཆིར་མ་བཏུབ་ན། སྦྱོར་བ་སྔ་མ་དེ་ཉིད་ཀྱིས་སྦོམ་པོར་
འགྱུར་རོ། །དེ་འཆིར་བཅུག་ནས། དགེ་སློང་འགྱོད་པ་སྐྱེས་ཏེ་ཁྱོད་ལ་འཆི་ཞིག་ཟློས་ནས་མ་
ཤི་ན། སྦྱོར་བ་སྔ་མ་དེ་ཉིད་ཀྱིས་སྦོམ་པོར་འགྱུར་རོ། །དེས་བཟློག་ནས་ཤི་ནའང་སྦྱོར་བ་སྔ་མ་
དེ་ཉིད་ཀྱིས་སྦོམ་པོར་འགྱུར་རོ། །དེ་ལ་འཆི་བའི་བསྔགས་པ་བརྗོད་ཀྱང་རུང་སྟེ་ཞེས་བྱ་བ་ནི།
འཆི་བ་ལ་མངོན་པར་མི་དགའ་བའི་མདུན་དུ་འཆི་བའི་བསྔགས་པ་བརྗོད་པ་སྟེ། ཡུལ་དེ་ལ་
ཚིག་འདི་སྐད་ཅེས། ཀྱེ་མ་ཁྱོད་ཅེས་བྱ་བ་ནི། འབོད་པའོ། །འཚོ་བ་ཞེས་བྱ་བ་ནི། གསོན་
པའོ། །སྡིག་པ་ནི། སྡིག་པའི་འབྲས་བུའམ་སྡིག་པའི་རྒྱུའོ། །མི་གཙང་བ་ནི། ལུས་ཀྱི་གཞི་
མི་གཙང་བའི་ཕྱིར་རོ། །ཕྲན་ཚེགས་འགྲེལ་དུ། འཚོ་བ་ངན་པ་ནི། སྡུག་བསྔལ་བའི་ཕྱིར།
མི་གཙང་བ་ནི། འཇིག་རྟེན་པས་སྨད་པར་བྱ་བ་ཡིན་པའི་ཕྱིར། ཞེས་འབྱུང་ངོ་། །ངན་པ
ཞེས་བྱ་བ་ནི། འཚོ་བ་སྡིག་པ་མི་གཙང་བ་འདིས་ཅི་བྱ་ཐོང་ཞིག་ཅེས་བྱའོ། །གསོན་པ་ལས་ཤི་
བ་བླ་ཡི་ཞེས་བྱ་བ་ནི། གསོན་པ་སྨད་ཅིང་། འཆི་བའི་བསྔགས་པ་བརྗོད་པའོ། །ཟེར་ཞིང་
ཞེས་བྱ་བ་ནི། བརྗོད་ཅིང་ངོ། །སེམས་ཀྱིས་འདོད་པ་ནི། གནོད་སེམས་ཀྱིས་མི་དེ་འཆི་བར་
མངོན་པར་འདོད་པའོ། །སེམས་ཀྱི་ཀུན་ཏུ་རྟོག་པ་དག་གིས་ཞེས་བྱ་བ་ནི། དེའི་ལྷུང་བཟེད་
དང་། ཆོས་གོས་དང་། དྲ་བ་དང་། ཕོར་བུ་དང་། སྐ་རགས་ལ་སོགས་པའི་འཚོ་བའི་ཡོ་བྱད་
ཐོབ་ཏུ་རེ་བའི་རྣམ་པར་རྟོག་པ་དག་གིས་སོ། །རྣམ་གྲངས་དུ་མས་ཞེས་བྱ་བ་ནི། རྣམ་པ་།
མང་པོས་སོ། །དེ་འཆིར་བཅུག་གམ། དེ་ལ་འཆི་བའི་བསྔགས་པ་བརྗོད་དེ་ཞེས་ཡང་སྨོས་པ་པ
473



༄༅།།དཔལ་ལྡན་ས་སྐྱ་པའི་གསུང་རབ་ཐུགས་ཆེན་བཅོ་བརྒྱད་ལས། པོད་དང་པོ།
ནི། འཆི་བར་མངོན་པར་མི་དགའ་བའི་མདུན་དུ་རྣམ་གྲངས་དུ་མས་འཆི་བའི་བསྔགས་པ་
བརྗོད་དེ་བཟླས་པའི་ཕྱིར་བསྟན་པའོ། །འདིར། ལུང་རྣམ་འབྱེད་དུ། འཆི་བར་མངོན་པར་
དགའ་བའི་མདུན་དུ་ཞེས་འབྱུང་ངོ་། ། མི་དེ་ཡང་སྦྱོར་བའི་རྩོམ་པ་རེས་དུས་བྱས་ནས་ཤི་
ནའོ། །ཕམ་པ་དང་པོ་གསུམ་གྱི་སྐབས་ན་ཐ་ན་ཞེས་པ་ལུང་དང་། གཞུང་འདི་ན་མེད་དོ། །
བརྫུན་དུ་སྨྲ་བ་ནི། དུག་གསུམ་གང་རུང་གིས་སྦྱོར་ཞིང་། དུག་གསུམ་གང་རུང་གིས་མཐར་
ཕྱིན་པར་བྱེད་པའི་ཕྱིར་དུག་གསུམ་གང་རུང་གིས་ཀུན་ནས་བསླངས་པའི་རྫུན་སྤོང་བར་
གདམས་པ་ནི། ཚེ་དང་སོགས་སོ། །ཐ་ན་སྟེ། ཆུང་ངུ་ན་བཞད་གད་བྱ་བར་བསམ་སྟེ། ཤེས་
བཞིན་དུ་བརྫུན་དུ་སྨྲ་བར་ཡང་མི་བྱ་ན། འདུ་ཤེས་བསྒྱུར་ཏེ་བསམ་བཞིན་དུ་མིའི་ཆོས་བླ་མ་
རྫུན་དུ་སྨྲ་བ་ལྟ་ཅི་སྨོས། མངོན་པར་མི་ ཤེས་ ཤིང་ཞེས་བྱ་བ་ནི། བསམ་གཏན་དང་།
གཟུགས་མེད་པའི་ས་པའི་ཤེས་པ་དང་། ཟག་པ་དང་བཅས་པས་གཟུགས་སོགས་ཕུང་པོ་ལྔ་
མངོན་པར་མི་ཤེས་ཤིང་། བསམ་གཏན་དང་གཟུགས་མེད་པའི་སོ་པའི་ཤེས་པ་ཟག་པ་མེད་
པས་གཟུགས་སོགས་ཕུང་པོ་ལྔ་ཡོངས་སུ་མི་ཤེས་ལ། མིའི་ཆོས་ཞེས་བྱ་བ་ནི། མི་རྣམས་ཀྱི་།
ཆོས་མྱ་ངན་ལས་འདས་པ་སྟེ། དེ་མི་རྣམས་ཀྱིས་ཐོབ་ཀྱི། ཟ་མ་དང་། མ་ནིང་དང་། མཚན་
གཉིས་པ་དག་གིས་ཀྱང་མི་ཐོབ་ན། ངན་སོང་གསུམ་གྱིས་ལྟ་སྨོས་ཀྱང་ཅི་དགོས་པའི་ཕྱིར་
རོ། །བླ་མ་ཞེས་བྱ་བ་ནི། འདོད་པའི་ཁམས་པས་གཟུགས་ཀྱི་ཁམས་བླ་མ་ཡིན། གཟུགས་ཀྱི་
ཁམས་པས་གཟུགས་མེད་པའི་ཁམས་བླ་མ་ཡིན་པའོ། །ཡང་ན་མིའི་ཆོས་ཞེས་བྱ་བ་ནི། སྒྲིབ་
པ་ལྔ་པོ། འདོད་པ་ལ་འདུན་པ་དང་། གནོད་སེམས་དང་། རྨུགས་པ་དང་གཉིད་དང་།
འགྱོད་པ་དང་རྒོད་པ་དང་། ཐེ་ཚོམ་དག་གོ །བླ་མ་ཞེས་བྱ་བ་ནི། དེ་དག་སྤངས་པ་གང་ཡིན་
པའོ། །མཐའ་ཞེས་བྱ་བ་ནི། མྱ་ངན་ལས་འདས་པ་སྟེ། དེར་མཐར་ཐུག་པ་ཡིན་པའི་ཕྱིར་ཏེ།
ཇི་སྐད་དུ། ལུས་བཤིག་ཚོར་བ་གསིལ་བར་གྱུར། །འདུ་ཤེས་འགག་ཅིང་འདུ་བྱེད་ཞི། །རྣམ་
པར་ཤེས་པ་ནུབ་གྱུར་པ། །འདི་འདྲ་འདི་ནི་དུཁ་མཐའ། །འཕགས་པ་ནི། སངས་རྒྱས་
དང་སངས་རྒྱས་ཀྱི་ཉན་ཐོས་ཟག་པ་མེད་པའི་ལམ་ཁོང་དུ་ཆུད་པའོ། །བྱེ་བྲག་ཐོབ་པ་ནི།
དགེ་སྦྱོང་གི་འབྲས་བུ་བཞི་ཐོབ་པའོ། །ཤེས་པ་ནི། ཤེས་པ་བཞི་པོ་དག་སྟེ། དུཁ་ཤེས་པ་
དང༌། ཀུན་འབྱུང་ཤེས་པ་དང་། འགོག་པ་ཤེས་པ་དང་། ལམ་ཤེས་པ་སྟེ། རྗེས་སུ་མི་ཚོལ་
བའི་ཤེས་རབ་བོ། །མཐོང་བ་ནི། མཐོང་བ་བཞི་པོ་དགུ་སྟེ། དུཁ་མཐོང་བ་དང་། ཀུན་.."
474



༄༅ །།ལས་བསྒྱུ་རྩ་གཅིག་གི་རྣམ་པར་བཤད་པ།
འབྱུང་མཐོང་བ་དང་། འགོག་པ་མཐོང་བ་དང་། ལམ་མཐོང་བ་སྟེ། རྗེས་སུ་ཚོལ་བའི་ཤེས་
རབ་བོ། །རེག་པ་སྤྱོད་པ་ནི། བསམ་གཏན་བཞི་པོ་དག་ལ་བདེ་བར་གནས་པ་སྟེ། དེའང་རྒྱུ་
སྙོམས་འཇུག་གི་བསམ་གཏན་ལ་ཡིན་གྱི། འབྲས་བུ་སྐྱེ་བའི་བསམ་གཏན་ལ་ནི་མ་ཡིན་ནོ། །
དེ་རྣམས་ཀྱི་དངོས་པོ་མེད་པ་བདག་ཉིད་ལ་མེད་པར་ཤེས་བཞིན་དུ་འདི་ཤེས་སོ། །ཞེས་བྱ་བ་
ནི། ཅི་ཞིག་ཤེས་ཤེ་ན། དུཁ་ཤེས་སོ་ལ་སོགས་པ་བཞིན་ནོ། །འདི་མཐོང་ཞེས་བྱ་བ་ལ། ཅི་
ཞིག་མཐོང་ཞེ་ན། ལྷ་རྣམས་མཐོང་བ་ནས་གཉིས་ཀའི་ཆ་ལས་རྣམ་པར་གྲོལ་བ་ཡིན་ནོའི་བར་
ཏེ། དེ་དག་ནི། མངོན་སུམ་དུ་གྱུར་པ་ཉིད་ཀྱིས་མཐོང་བ་དང་། འདྲ་བའི་ཕྱིར་འདིར་མཐོང་
བའི་སྒྲ་བསྡུས་སོ། །ཁས་འཆེས་པ་ལས་ཤེས་པ་ནི། ཁས་བླངས་པ་ལས་དགེ་སློང་དེ་གཞི་དེའི་
ལྟུང་བ་བྱུང་བ་རྣམ་པར་དག་པ་སྟེ། ལྟུང་བ་ལས་ལྡང་བར་འདོད་པའོ། །དུས་གཞན་ཞིག་ན་
སྟེ། གཞན་གྱི་ཚེ་ན་དྲིས་ཀྱང་རུང་སྟེ། གཞན་དག་གིས་གླེང་ཡང་རུང་། མ་དྲིས་ཀྱང་རུང་སྟེ།
གཞན་དག་གིས་མ་གླེང་ཡང་རུང་། དེ་བདག་ཉིད་འགྱོད་པ་དང་། ཅུང་ཟད་འགྱོད་པ་དང་།
རྣམ་པར་འགྱོད་པ་དང་། རབ་ཏུ་འགྱོད་པ་སྐྱེས་པས་ཚིག་འདི་སྐད་ཅེས། ཚེ་དང་ལྡན་པ་
དག་སྟེ། གྲོགས་དགེ་སློང་ལ་བོས་ནས་བདག་གིས་ནི། ཡིད་ཀྱི་རྣམ་པར་ཤེས་པས་མི་ཤེས་པར་
ཤེས་སོ་ཞེས་སྨྲས། མིག་གི་རྣམ་པར་ཤེས་པས་མ་མཐོང་བར་མཐོང་ངོ་ཞེས་སྨྲས། གསོབ།
གསོག །བརྫུན་དུ་སྨྲས། ཞེས་པ་ནི། རྣམ་གྲངས་ཀྱི་ཚིག་ཡིན་ཏེ། གསོབ་ཅེས་བྱ་བ་ནི།
དོན་དེས་སྟོང་པའོ། །གསོག་ཅེས་བྱ་བ་ནི། དེའི་ས་བོན་གྱིས་སྟོང་པ་སྟེ། གྲིབ་མ་ཙམ་དང་
ཡང་བྲལ་བའོ། །རྫུན་ཞེས་བྱ་བ་དེར་འདུ་ཤེས་པ་དང་ཡང་བྲེལ་བའོ། །ཟེར་ན་ཞེས་བྱ་བ་ནི།
བརྗོད་ནའོ། །
མངོན་པའི་ང་རྒྱལ་མ་གཏོགས་ཏེ་ཞེས་བྱ་བ་ནི། མངོན་པའི་ང་རྒྱལ་བཞག་སྟེའོ། །
མངོན་པའི་ང་རྒྱལ་ཞེས་བྱ་བ་ནི། གྲིབ་མ་ཙམ་མཐོང་བ་ལ་མཐོང་བའི་ང་རྒྱལ་བྱེད་པའོ། །མ་
གཏོགས་ཏེ་ཞེས་བྱ་བ། མངོན་པའི་ང་རྒྱལ་ཅན་གྱིས་དོན་རྫུན་པ་ཡང་དག་པའི་འདུ་ཤེས་ཀྱིས་
བརྗོད་པ་ལ་ལྟུང་བ་མེད་པའི་ཕྱིར་རོ། །ཅི་ཞིག་ཤེས་ཞེས་བྱ་བ་ལ། དུཁ་ཤེས་ཞེས་པ་ནི། མི་
རྟག་པ་དང་། དུཁ་བ་དང་། སྟོང་པ་དང་། བདག་མེད་པའི་རྣམ་པ་དག་གིས་བསྐྱེད་པ་
ཟག་པ་མེད་པའི་ཤེས་པའོ། །ཀུན་འབྱུང་བ་ཤེས་སོ། །ཞེས་བྱ་བ་ནི། རྒྱུ་དང་ཀུན་འབྱུང་བ་
དང་། རབ་ཏུ་སྐྱེ་བ་དང་། རྐྱེན་གྱི་རྣམ་པ་དག་གིས་བསྐྱེད་པ་ཟག་པ་མེད་པའི་ཤེས་པའོ། །
475



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
འགོག་པ་ཤེས་སོ། །ཞེས་པ་ནི། འགོག་པ་དང་། ཞི་བ་དང་། གྱ་ནོམ་པ་དང་། ངེས་པར་
འབྱུང་བའི་རྣམ་པ་དག་གིས་བསྐྱེད་པ་ཟག་པ་མེད་པའི་ཤེས་པའོ། །ལམ་ཤེས་སོ། །ཞེས་པ་
ལམ་དང་། རིགས་པ་དང། སྒྲུབ་པ་དང་། ངེས་པར་འབྱིན་པའི་རྣམ་པ་དག་གིས་
བསྐྱེད་པ་ཟག་པ་མེད་པའི་ཤེས་པའོ། །ཅི་ཞིག་མཐོང་ཞེ་ན། བརྒྱ་བྱིན་ལ་སོགས་པའི་ལྷ་
རྣམས་མཐོང་ངོ། །ཀླུ་ནི། ཀླུ་ཕྲ་མོ་རྣམས་སོ། །གནོད་སྦྱིན་ནི། ལྷ་གནས་སུ་མཆོད་བྱའི་
གཏོར་མ་ལེན་པ་རྣམས་སོ། །ནམ་མཁའ་ལྡིང་ནི། འདབ་བཟང་རྣམས་སོ། །དྲི་ཟ་ནི། ལྷ་
དང་ཀླུ་རྣམས་ཀྱི་རོལ་མོ་བྱེད་པ་རྣམས་སོ། །མིའམ་ཅི་ནི། དུད་འགྲོ་མིའི་རྣམ་པ་ཅན་ཤིན་ཏུ་
གཟུགས་བཟང་པོ་དང་ལྡན་པ་རྣམས་སོ། །ལྟོ་འཕྱེ་ཆེན་པོ་ཞེས་པ་ནི། ཀླུ་ཆེན་པོ་སྟེ། དགའ་
བོ་དང་། ཉེ་དགའ་བོ་ལ་སོགས་པ་ཀླུའི་བདག་པོ་རྣམས་སོ། །ཕྲན་ཚེགས་འགྲེལ་དུ། ལྟོ་འཕྱེ་
ཆེན་པོ་ནི། སྦྲུལ་མི་བཟད་པ་ལ་བྱ་སྟེ། མཐུ་ཆེ་བ་གང་ཡིན་པ་དེ་འདིར་གཟུང་ངོ་། །ཞེས་
ཟེར་རོ། །ཡི་དྭགས་ནི། རྐང་པ་ཕྱིར་བལྟ་བར་གཏོགས་པ་རྣམས་སོ། །ཤ་ཟ་ནི། ཡི་དྭགས་
ཀྱི་བྱེ་བྲག་སྟེ། ཤ་དང་ཁྲག་ཟ་བ་ནག་པོ་ཆེན་པོ་ལ་སོགས་པ་དག་གོ །གྲུལ་བུམ་ནི། ཡི་དྭགས་
ཀྱི་རྣམ་པ་ཉིད་དེ། དེ་དག་གི་ཡན་ལག་གི་རྣམས་འབྲས་བུ་བུམ་པ་དང་འདྲ་བ་སྟེ། བུམ་སྣ་ལ་
སོགས་པའོ། །སྲུལ་པོ་ནི། ཡི་དྭགས་ཀྱི་བྱེ་བྲག་ཉིད་དོ། །ལུས་སྲུལ་པོ་ཡང་ཡི་དྭགས་ཀྱི་བྱེ་
བྲག་ཉིད་དེ། ཐུང་ངུ་། ལུས་དྲི་ང་བ། སེག་དང་ རེ་ལྡེ་ལ་སོགས་པ་གྱོན་པ་དག་གོ །རྡུལ་
ཁྲོད་ཀྱི་ཤ་ཟ་ཞེས་བྱ་བ་ནི། ཕྱག་དར་ཁྲོད་ཀྱི་འདྲེའམ། འཚུབ་མའི་ནང་ན་འདུག་པའི་
འདྲེའོ། །ལྷ་རྣམས་ཀྱིས་ཀྱང་བདག་མཐོང་ངོ༌། །ཞེས་པ། ལྷ་རྣམས་འོག་ཏུ་ཤེས་པ་འཇུག་
པས་མི་རྣམས་མཐོང་ཞིང་དེའི་སྒྲ་རྣམས་ཐོས་མོད་ཀྱི། འོན་ཀྱང་དེ་དག་བདག་ལ་མངོན་སུམ་
དུ་གྱུར་པ་ཉིད་དུ་བསྟན་པས་རྫུན་དུ་འགྱུར་ཏེ། དེ་ཉིད་ཀྱི་ཕྱིར་མཐོང་བའི་ཁོངས་སུ་བསྡུས་
སོ། །བདག་གིས་ལྷ་རྣམས་ཀྱི་སྒྲ་ཐོས། ལྷ་རྣམས་ཀྱིས་ཀྱང་བདག་གི་སྒྲ་ཐོས་པར་མངོན་དུ་
གྱུར་ཏོ། །བདག་ལྷ་རྣམས་བལྟ་བའི་ཕྱིར་འགྲོའོ། །ལྷ་རྣམས་བདག་བལྟ་བའི་ཕྱིར་འོང་བ་
མངོན་སུམ་དུ་གྱུར་ཏོ། །བདག་ལྷ་རྣམས་དང་ཚུར་ཤོག །འོངས་པ་ལེགས་སོ་ལ་སོགས་པས་
གཏམ་འདྲི་བར་བྱེད། ཡིད་འདྲེས་པའི་མཚན་ཉིད་ཀྱིས་ཕེབས་པར་སྨྲ་བར་བྱེད། དེའི་ཡོན་
ཏན་གྱི་ཚོགས་ལེགས་པར་བསྒྲགས་པས་སོ་སོར་ཏེ། ཕན་ཚུན་ཀུན་དགའ་བར་བྱེད། རྟག་ཏུ་
ཡང་སྟེ། རྒྱུན་ཉིད་ཀྱིས་ཡུལ་དུས་ལྷན་ཅིག་ན་འདུག་ཅིང་ལྷན་ཅིག་གནས་པར་བྱེད་དོ། །ལྷ་.
476



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
ལ་སོགས་པ་རྣམས་ཀྱང་བདག་ལ་དེ་ལྟར་བྱེད་པ་མངོན་སུམ་དུ་གྱུར་ཏོ། །ཞེས་པ་སྟེ། ལྷ་
མཐོང་བ་ལ་སོགས་པ་རྣམས་མངོན་ཤེས་ཀྱི་འབྲས་བུ་ཡིན་པའི་ཕྱིར་དེ་སྨྲ་བ་ཡང་མི་ཆོས་བླ་མ་
སྨྲ་བ་ཡིན་ནོ། །རྡུལ་ཁྲོད་ཀྱི་ཤ་ཟ་རྣམས་ནི། ཕལ་ཆེར། ཐ་མལ་པའི་དབང་པོས་གཟུང་བར་
བྱ་བ་ཡིན་པའི་ཕྱིར་དེ་མཐོང་བ་ལ་སོགས་པ་སྨྲ་བ་སྦྱོར་བར་གྱུར་པའི་ཉེས་པ་སྦོམ་པོར་འགྱུར་
རོ། །མི་རྟག་པའི་འདུ་ཤེས་ཞེས་བྱ་བ་ནི། འདུ་བྱེད་ཐམས་ཅད་མི་རྟག་གོ །ཞེས་བྱ་བར་
ཞུགས་པ། བསམ་གཏན་གྱི་དངོས་གཞིའི་ས་པའི་འདུ་ཤེས་སོ། །མི་རྟག་པ་ལ་དུཁའི་འདུ་
ཤེས་ཞེས་བྱ་བ་ཟག་པ་དང་བཅས་པ་མི་རྟག་པ་གང་ཡིན་པ་དེ་དུཁ་པའོ་ཞེས་བྱ་བ་བསམ་
གཏན་དངོས་གཞིའི་ས་པའི་འདུ་ཤེས་སོ། །དུཁ་བ་ལ་བདག་མེད་པའི་འདུ་ཤེས་ཞེས་བྱ་བ་ནི།
ཟག་པ་དང་བཅས་པའི་དུཁ་གང་ཡིན་པ་དེ་ལ་རང་དབང་མེད་དོ། །ཞེས་བྱ་བར་འདུ་ཤེས་པ་
བསམ་གཏན་དངོས་གཞིའི་ས་པའི་འདུ་ཤེས་ཏེ། དུཁ་གང་ཡིན་པ་དེ་བདག་མེད་པའི་འདུ་
ཤེས་ཀྱིས་དབྱུང་བར་བྱ་བ་ཡིན་པའི་ཕྱིར་རོ། །ཟས་ལ་མི་མཐུན་པའི་འདུ་ཤེས་ཞེས་བྱ་བ་ནི།
ཟས་ལ་མི་ཕྱོགས་པའི་འདུ་ཤེས་ཏེ། རོ་ལ་བརྐམ་པ་ལྡོག་པའི་ཕྱིར་རོ། །འཇིག་རྟེན་ཐམས་
ཅད་ལ་མངོན་པར་མི་དགའ་བའི་འདུ་ཤེས་ཞེས་བྱ་བ་ནི། འཇིག་རྟེན་གསུམ་པོ་དག་་ལ་མི་
ཕྱོགས་པའི་འདུ་ཤེས་ཏེ། ཆགས་པ་མེད་པའི་རང་བཞིན་ཡིན་པའི་ཕྱིར་རོ། །ཉེས་དམིགས་ཀྱི་
འདུ་ཤེས་ཞེས་བྱ་བ་ནི། ཡོངས་སུ་འགྱུར་བའི་ཉེས་པ་ལ་དམིགས་པའོ། །སྤོང་བའི་འདུ་ཤེས་
ཞེས་བྱ་བ་ནི། ཞེ་སྡང་ལ་སོགས་པའི་ཉོན་མོངས་པ་དང་། ཉེ་བའི་ཉོན་མོངས་པ་འགོག་པ་ལ་
དམིགས་པའོ། །འདོད་ཆགས་དང་བྲལ་བའི་འདུ་ཤེས་ཞེས་བྱ་བ་ནི། འདོད་ཆགས་འགོག་པ་
ལ་དམིགས་པའོ། །འགོག་པའི་འདུ་ཤེས་ཞེས་བྱ་བ་ནི། གཟུགས་ལ་སོགས་པ་སྤོང་བ་ལ་
དམིགས་པའོ། །མཛོད་དུ། འདོད་ཆགས་ཀུན་ཟད་འདོད་ཆགས་བྲལ། །སྤོང་པའི་ཁམས་ནི་
གཞན་དག་གོ །འགོག་པའི་ཁམས་ཞེས་བྱ་བ་གཞི། །ཞེས་སོ། །ཕྲན་ཚེགས་འགྲེལ་དུ། གང་
དག་དེ་ལ་དམིགས་པའི་ཉོན་མོངས་པ་སྤངས་པའི་ཕྱིར་སྤངས་པ་དེ་དག་གི་སྤངས་པ་དེ་ནི།
འདོད་ཆགས་དང་བྲལ་བ་ཞེས་བྱ་སྟེ། འདུན་པའི་འདོད་ཆགས་ལ་སོགས་པ་ལོག་པ་ཐོབ་པའི་
ཕྱིར་རོ། །སྤངས་པ་དག་ལ་ཡང་ཀུན་ཏུ་སྤྱོད་པའི་འགོག་པའི་ཀུན་ཏུ་སྤྱོད་པ་ནི། འགོག་པ་
ཡིན་ཏེ། དེ་ནི་འདིར་རང་བཞིན་གྱིས་འགོག་པ་དང་། དགེ་བ་ཟག་པ་དང་བཅས་པའི་ཉོན་
མོངས་པ་དག་གིས་ཀུན་ཏུ་སྦྱོར་བ་འགོག་པ་དང་། དགེ་བ་དང་ཀུན་ནས་ཉོན་མོངས་པ་ནི།
477



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ལུང་དུ་མ་བསྟན་པའི་ཀུན་ཏུ་སྤྱོད་པའི་འགོག་པ་ཞེས་བྱ་བ་འགོག་པ་གསུམ་དུ་བསྟན་པ་ཡིན་
ནོ། །ཞེས་སོ། །འཆི་བའི་འདུ་ཤེས་ཞེས་བྱ་བ་ནི། ཚེའི་འདུ་བྱེད་འགག་པ་ལ་དམིགས་
པའོ། །མི་སྡུག་པའི་འདུ་ཤེས་ཞེས་བྱ་བ་ནི། རུས་པའི་ཀེང་རུས་ལ་དམིགས་པའོ། །རྣམ་པར་
བརྔོས་པའི་འདུ་ཤེས་ཞེས་བྱ་བ་ནི། ལུས་རུལ་ཞིང་སྔོན་པོར་གྱུར་པ་ལ་དམིགས་པའོ། །རྣམ་
པར་རྣག་པའི་འདུ་ཤེས་ཞེས་བྱ་བ་ནི། རྣག་འཛག་པ་ལ་དམིགས་པའོ། །ཕྲན་ཚེགས་འགྲེལ་
ནས། ལུས་ཀྱི་ཁ་དོག་རྣག་ཏུ་དམིགས་པ། རྣམ་པར་རྣག་པའི་འདུ་ཤེས་ནི། རྩ་བའི་གནས་
སྐབས་འདྲུལ་བར་གནས་པའོ། །ཞེས་ཟེར་རོ། །རྣམ་པར་བམ་པའི་འདུ་ཤེས་ནི། བསྐྱངས་
ཤིང་སྦོམ་པ་ལ་དམིགས་པའོ། །རྣམ་པར་འབུས་གཞིག་པའི་འདུ་ཤེས་ནི། སྲིན་བུས་གཞིག་པ་
ལ་དམིགས་པའོ། །རྣམ་པར་ཟོས་པའི་འདུ་ཤེས་ཞེས་བྱ་བ་ནི། ཤ་བོར་བར་དུ་ཟོས་པ་ལ་
དམིགས་པའོ། །རྣམ་པར་དམར་བའི་འདུ་ཤེས་ནི། རྣམ་པར་དམར་བའི་རྣམ་པ་ལ་དམིགས་
པའོ། །ཕྲན་ཚེགས་འགྲེལ་དུ། ལུས་ཀྱི་ཤའི་ལྷག་མ་ཉུང་བ་ལ་དམིགས་པའོ། ། ཞེས་ཟེར་
རོ། ་ །རྣམ་པར་འཐོར་བའི་འདུ་ཤེས་ཞེས་བྱ་བ་ནི། ཡན་ལག་རྣམ་པར་འཐོར་བ་ལ་བ་ལ་དམིགས་
པའོ། །རུས་གོང་གི་འདུ་ཤེས་ཞེས་པ་ནི། ཐོད་པ་ལ་སོགས་པ་ལ་དམིགས་པའོ། །ཕྲན་ཚེགས་
འགྲེལ་དུ། ཤ་མེད་པའི་རུས་པ་ཙམ་ལ་དམིགས་པའོ། །ཞེས་སོ། །སྟོང་པ་ཉིད་དུ་སོ་སོར་རྟོག་
པའི་འདུ་ཤེས་ནི། འགྲོ་བ་ལ་རྟག་པའི་ཆོས་ཀྱི་བདག་ཉིད་དང་། གང་ཟག་གི་བདག་སྟོང་པར་
སེམས་པ། བསམ་གཏན་དངོས་གཞིའི་ས་པའི་འདུ་ཤེས་སོ། །བསམ་གཏན་དང་པོ་ནི།
རྟོག་པ་དང་བཅས་ཤིང་དཔྱོད་པ་དང་བཅས་པའོ། །གཉིས་པ་ནི། རྟོག་པ་མེད་ཅིང་དཔྱོད་པ་
མེད་པའོ། །གསུམ་པ་ནི། དགའ་བ་མེད་པའི་བདེ་བའོ། ། བཞི་པ་ནི། དུཁ་ཡང་མེད།
བདེ་བ་ཡང་མེད་པའོ། །བྱམས་པ་ནི། ཀྱེ་མ་སེམས་ཅན་རྣམས་བདེ་བར་གྱུར་ཅིག་ཅེས་མོས་
པ་ལས་བྱུང་བ། བསམ་གཏན་གྱི་དངོས་གཞིའི་ས་པའི་ཞེ་སྡང་མེད་པ་སྟེ། མཛའ་བཤེས་དག་
ལས་བྱུང་བའི་ཕྱིར་རོ། །སྙིང་རྗེ་ནི། ཀྱེ་མ་སེམས་ཅན་རྣམས་ནི་སྡུག་བསྔལ་ལོ། །ཞེས་བྱ་
བར་མོས་པ་ལས་བྱུང་བ། བསམ་གཏན་གྱི་དངོས་གཞིའི་ས་པའི་ཞེ་སྡང་མེད་པའོ། །དགའ་
བ་ནི། ཀྱེ་མ། སེམས་ཅན་རྣམས་དགའ་བར་གྱུར་ཅིག་ཅེས་མོས་པ་ལས་བྱུང་བ། བསམ་
གཏན་གྱི་དངོས་གཞིའི་ས་པའི་ཡིད་བདེ་བའོ། །བཏང་སྙོམས་ནི། འདི་དག་ནི། སེམས་ཅན་
ཙམ་མོ། །ཞེས་བྱ་བར་མོས་པ་ལས་བྱུང་བ། བསམ་གཏན་གྱི་དངོས་གཞིའི་ས་པའི་འདོད་པ་";
478



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
མེད་པའོ། །མཛོད་དུ། ཞེ་སྡང་མེད་བྱམས་སྙིང་རྗེ་ཡང་། །ཡིད་བདེ་བ་ནི་དགའ་བ་ནི། །
བཏང་སྙོམས་མ་ཆོགས་རྣམ་པ་ནི། །ཀྱེ་མ་བདེ་འགྱུར་དུཁ་དང་། །དགའ་འགྱུར་སེམས་ཅན་
རྣམས་སྙམ་པ། །ཞེས་སོ། །ཕྲན་ཚེགས་འགྲེལ་དུ། གཞན་ལ་ཕན་འདོགས་པའི་སེམས་ནི།
བྱམས་པ་ཡིན་ལ། གཞན་དུཁ་དང་བྲལ་བར་འདོད་པ་ནི། སྙིང་རྗེ་ཡིན། གཞན་དག་གི་
ཕན་པ་དང་མགུ་བ་ལ་དམིགས་པ་དགའ་བ་ཡིན་ལ། གཞན་དག་གི་བདེ་སྡུག་ལ་བཏང་སྙོམས་
སུ་བྱེད་པ་ནི། བཏང་སྙོམས་ཏེ། བསམ་པ་ལས་བྱུང་བ་དང་། བསྒོམས་པ་ལས་བྱུང་བའི་ཚད་
མེད་པ་དག་བཞི་པོ་དེ་དག་ཐག་ཉེ་བར་བྱས་པ་ཡིན་ནོ། །ཞེས་པ་ནི། མངོན་པ་གོང་མ་དང་
བསྟུན་པའི་ལུགས་སོ། །ནམ་མཁའ་མཐའ་ཡས་སྐྱེ་མཆེད་དང་། རྣམ་ཤེས་མཐའ་ཡས་སྐྱེ་
མཆེད་དང་། ཅི་ཡང་མེད་པའི་སྐྱེ་མཆེད་ཅེས་པ་ནི། ནམ་མཁའ་མཐའ་ཡས་སོ། །རྣམ་པར་
ཤེས་པ་མཐའ་ཡས་སོ། །བདག་གི་བདག་གང་ཅུང་ཟད་ཀྱང་མེད་དོ། །ཞེས་བྱ་བར་སྦྱོར་བ་
ལས་བྱུང་བའི་ཕུང་པོ་བཞི་པོའོ། །འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཅེས་བྱ་བ་ནི།
དེ་འདུ་ཤེས་ཀྱི་བྱ་བ་མི་བྱེད་པའི་ཕྱིར། འདུ་ཤེས་ཀྱང་མ་ཡིན་ལ། རྫས་སུ་ཡོད་པའི་ཕྱིར་འདུ་
ཤེས་མེད་པ་ཡང་མ་ཡིན་པས་འདུ་ཤེས་མེད་འདུ་ཤེས་མེད་མིན་གཙོ་ཆེ་བའི་ཕུང་པོ་བཞིའོ།
རྒྱུན་དུ་ཞུགས་པའི་འབྲས་བུ་དང་། ཞེས་བྱ་བ་ལ། རྒྱུན་ནི། འཕགས་པའི་ལམ་སྟེ། དེས་མྱ་
ངན་ལས་འདས་པའི་རྒྱ་མཚོར་འཇུག་ པའི་ ཕྱིར་རོ། ། དེར་ཞུགས་པ་ནི། རྟོགས་པ་སྟེ།
ཁམས་གསུམ་པའི་ཉོན་མོངས་པ་མཐོང་བས་སྤང་བར་བྱ་བ་རྣམས་སྤངས་པས་ཟག་པ་མེད་
པའི་ལམ་གྱིས་སེམས་ཀྱི་སྐད་ཅིག་མ་བཅུ་དྲུག་ཐོབ་པ། འདུས་བྱས་དང་མ་བྱས་ཀྱི་བྱེ་བྲག་
གིས་གཉིས་སོ། །ཞེས་བཤད་དེ། འདུས་བྱས་ནི། རྣམ་གྲོལ་གྱི་ལམ་ཡིན་ལ། འདུས་མ་བྱས་
ནི། སྤངས་པ་འགོག་པའི་བདེན་པར་གཏོགས་པའོ། །དེ་བཞིན་དུ་འོག་མ་རྣམས་ལ་ཡང་
ངོ། །ལན་གཅིག་ཕྱིར་འོང་བའི་འབྲས་བུ་ཞེས་པ་ནིགང་དག་ལན་གཅིག་ཅེས་བྱ་བ།
རིགས་གཅིག་མིའི་འགྲོ་བར་འོང་བར་འགྱུར་ཞིང་ལྷག་མ་མེད་པ་དེ་དག་ནི། ལན་གཅིག་ཕྱིར་
འོང་བ་སྟེ། འདོད་པ་ན་སྤྱོད་པའི་ཉོན་མོངས་པ་སྒོམ་པས་སྤང་བར་བྱ་བ་དག་གི་རྣམ་པ་དྲུག་
སྦྱངས་ཤིང་། མཐོང་བའི་ལམ་ལས་ལངས་པའི་འཕགས་པའི་གང་ཟག་རྣམས་སོ། །འདི་དག་
གི་འབྲས་བུ་ནི། ལན་གཅིག་ཕྱིར་འོང་བའི་འབྲས་བུ་སྟེ། ཁམས་གསུམ་པའི་ཉོན་མོངས་པ་
མཐོང་བས་སྤང་བར་བྱ་བ་རྣམས་སྤངས་པ་དང་། འདོད་པ་ན་སྤྱོད་པའི་ཉོན་མོངས་པ་སྒོམ་པ
བ
པ
479



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
པས་སྤང་བར་བྱ་བ་དག་གི་རྣམ་པ་དྲུག་སྤངས་པ། ཟག་པ་མེད་པའི་ལམ་ཐོབ་པ། འདུས་
བྱས་དང་། འདུས་མ་བྱས་ཀྱི་བྱེ་བྲག་རྣམ་པ་གཉིས་སོ། །ཕྱིར་མི་འོང་བའི་འབྲས་བུ་ནི། གང་
དག་འདོད་པའི་ཁམས་སུ་སྐྱེ་བའི་དོན་དུ་ཡང་ཕྱིར་མི་འོང་བ། འདོད་པ་ན་སྤྱོད་པའི་ཉོན་
མོངས་པ་སྒོམ་པས་སྤང་བར་བྱ་བ་དག་གི་རྣམ་པ་དགུ་པ་སྤངས་པའི་ཕྱིར་རོ། །དེ་དག་གི་
འབྲས་བུ་ནི། ཕྱིར་མི་འོང་བའི་འབྲས་བུ་སྟེ། ཁམས་གསུམ་པའི་ཉོན་མོངས་པ་མཐོང་བས་
སྤང་བར་བྱ་བ་རྣམས་སྤངས་པ་དང་། འདོད་པ་ན་སྤྱོད་པའི་ཉོན་མོངས་པ་སྒོམ་པས་སྤང་བར་
བྱ་བ་དག་སྤངས་པས་ཟག་པ་མེད་པའི་ལམ་ཐོབ་པ། འདུས་བྱས་དང་འདུས་མ་བྱས་ཀྱི་བྱེ་བྲག་
གིས་རྣམ་པ་གཉིས་སོ། །དགྲ་བཅོམ་པ་ཉིད་ཀྱི་འབྲས་བུ་ཞེས་པ་ནི། འགྲོ་བ་མཐའ་དག་གིས་
མཆོད་པར་འོས་པ་དང་། ཡང་མི་སྐྱེ་བ་དང་།: ཉོན་མོངས་པའི་དགྲ་རྣམས་བཅོམ་པ་ཉིད་
དོ། །དེ་ཉིད་འབྲས་བུ་ཡིན་པས་དགྲ་བཅོམ་པ་ཉིད་ཀྱི་འབྲས་བུ་སྟེ། ཁམས་གསུམ་པའི་
མཐོང་བ་དང་སྒོམ་པར་སྤང་བར་བྱ་བའི་ཉོན་མོངས་པ་མ་ལུས་པ་སྤངས་པ། ཟད་པ་དང་མི་སྐྱེ་
བ་ཐོབ་པ། འདུས་བྱས་དང་འདུས་མ་བྱས་ཀྱི་བྱེ་བྲག་གིས་རྣམ་པ་གཉིས་སོ། །རྫུ་འཕྲུལ་གྱི་
ཡུལ་དང་ཞེས་བྱ་བ་ནི། རྫུ་འཕྲུལ་ནི། ནམ་མཁའ་ལ་འགྲོ་བ་དང་། དངོས་པོ་དབྱུང་བ་དང་།
བསྒྱུར་བ་དང་། བྱིན་གྱིས་བརླབ་པ་དང་། ཀ་བ་ལ་སོགས་པས་བསྒྲིབས་པ་ལ་འཇུག་པ་དང་།
འབྱུང་བའི་ཡོན་ཏན་རྫུ་འཕྲུལ་ཡིན། ཤེས་པ་གང་ལ་རྫུ་འཕྲུལ་གྱི་ཡུལ་དེ་ཡོད་པ་དེ་ནི། རྫུ་
འཕྲུལ་གྱི་ཡུལ་དང་ལྡན་པ་སྟེ། བསམ་གཏན་གྱི་དངོས་གཞིའི་ས་པའི་ཏིང་ངེ་འཛིན་ནོ། །
ལྷའི་རྣ་བ་ནི། ཏིང་ངེ་འཛིན་ལས་སྐྱེས་པའི་རྣ་བས་ ཐག་རིང་པོ་དང་ ཆ་ཕྲུ་བ་དང་།
བསྒྲིབས་པ་རྣམས་ཐོས་པའོ། །སེམས་ཀྱི་རྣམ་གྲངས་ཞེས་བྱ་བ་ནི། གཞན་གྱི་སེམས་ཤེས་པ་
སྟེ། སེམས་ཀྱི་བྱེ་བྲག་ཤེས་པ་ཞེས་བྱ་བའི་ཐ་ཚིག་གོ །ཁ་ཅིག་ན་རེ། འདིས་སེམས་ཡོངས་སུ་
ཤེས་པར་བྱ་བའི་ཕྱིར་སེམས་ཡོངས་སུ་ཤེས་པ་ཞེས་བྱ་སྟེ། དེས་ཆགས་པ་དང་། སྡང་བ་དང་།
རྨོངས་པའི་སེམས་ཤེས་པར་བྱེད་པའམ། ལན་འགའ་ཆགས་པ་དང་། ལན་འགའ་སྡང་བ་
དང་། ལན་འགའ་རྨོངས་པར་བྱེད་པའི་གོ་རིམ་ཡོངས་སུ་ཤེས་པར་བྱེད་པའི་ཕྱིར་རོ། །ཞེས་
ཟེར་རོ། །སྔོན་གྱི་གནས་ཞེས་བྱ་བ་ནི། སྔོན་གྱི་སྐྱེ་བ་དྲན་པ་སྟེ། སྔོན་གྱི་གནས་ཤེས་པར་
བྱེད་པའི་ཕྱིར་རོ། །འཆི་འཕོ་བ་དང་སྐྱེ་བ་ཞེས་པ་ནི། ལྷའི་མིག་སྟེ། འཆི་འཕོ་བ་དང་སྐྱེ་བ་
མཐོང་བར་བྱེད་པའི་ཕྱིར་རོ། །ཟག་པ་ཟད་པ་ཞེས་བྱ་བ་ནི། ཟད་པ་ཤེས་པ་སྟེ། ཟག་པ་ཟད་17
480



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
པ་ཤེས་པར་བྱེད་པའི་ཕྱིར་རོ། །རྣམ་པར་ཐར་པ་བརྒྱད་ལ་བསམ་གཏན་པ་ཞེས་བྱ་བ་ནི།
གཟུགས་ཅན་གཟུགས་ལ་ལྟ་བ་དང་། ནང་གཟུགས་མེད་པར་འདུ་ཤེས་པས་ཕྱིར་རོལ་གྱི་
གཟུགས་རྣམས་ལ་ལྟ་བ་དང་། སྡུག་པའི་རྣམ་པར་ཐར་པ་དང་། གཟུགས་མེད་བཞི་དང་།
འགོག་པའི་རྣམ་པར་ཐར་པ་ནི། རྣམ་ཐར་བརྒྱད་ཡིན་ལ། དེ་དག་ལ་བསམ་གཏན་པ་ཞེས་བྱ་
བ་ནི། གང་རྣམ་པར་ཐར་པ་བརྒྱད་པོ་དེ་དག་ལ་སྙོམས་པར་འཇུག་པའོ། ། གཉིས་ཀའི་ཆ་
ལས་རྣམ་པར་གྲོལ་བ་ཞེས་བྱ་བ་ནི། གང་ཟག་པ་ཟད་པས་ཉོན་མོངས་པའི་སྒྲིབ་པ་ལས་རྣམ་
པར་གྲོལ་རྣམ་པར་ཐར་པ་བརྒྱད་ཐོབ་པས་སྙོམས་པར་འཇུག་པའི་སྒྲིབ་པ་ལས་ཀྱང་རྣམ་པར་གྲོལ། བའོ། །འོ་ན།
སྔ་མ་དང་ཁྱད་མེད་པར་འགྱུར་བས་ཟློས་སོ་ཞེ་ན། མི་ཟློས་ཏེ། འདི་ནི། སྔར་ཕྱིར་མི་འོང་གི་
དུས་སུ་རྣམ་པར་ཐར་པ་བརྒྱད་ལ་བསམ་གཏན་ཐོབ་པས་དགྲ་བཅོམ་པ་དང་གཉིས་ཀའི་ཆ་
ལས་རྣམ་གྲོལ་དུ་གྱུར་པ་ཡིན་ལ། སྔ་མ་ནི། དགྲ་བཅོམ་ཐོབ་ནས་རྣམ་ཐར་བརྒྱད་ལ་སྙོམས་
པར་འཇུག་པ་ཡིན་ཏེ། རྣམ་འབྱེད་འགྲེལ་དང་། གཞི་འགྲེལ་ལས། དེ་དག་ལ་བསམ་གཏན་
པ་ཞེས་བྱ་བ་ནི། གང་རྣམ་པར་ཐར་པ་བརྒྱད་ལ་སྙོམས་པར་འཇུག་པའོ། །ཞེས་གསུངས།
འདི་ལ་དགོངས་ནས་ཕྲན་ཚེགས་འགྲེལ་དུ། ཉོན་མོངས་པ་དང་། སྙོམས་པར་འཇུག་པའི་
སྒྲིབ་པའི་ཆ་དག་ལས་རྣམ་པར་གྲོལ་བས་ན། གཉིས་ཀའི་ཆ་ལས་རྣམ་པར་གྲོལ་བ་ཡིན་ནོ། །
དབང་པོ་རྣོན་པོས་འགོག་པའི་སྙོམས་པར་འཇུག་པ་ཐོབ་པ་ནི། དགྲ་བཅོམ་པ་ཞེས་བྱའོ། །
ཞེས་གསུངས་པས་སོ། །དེ་རྣམས་ནི། དགེ་སློང་གི་དངོས་པོ་ལྟུང་ཞིང་ཉམས་པར་འགྱུར་བའི་
ཆོས་རྣམས་བརྗོད་པའོ། །དེ་ལྟར་བསླབ་པས་ཚུལ་ཁྲིམས་མ་ཉམས་པར་འགྱུར་ཏེ། ལུང་དུ།
ཕས་ཕམ་པ་བཞི་རྣམས་ཀྱི་གང་ཡང་རུང་བའི་ལྟུང་བ་མ་བྱུང་བ་གང་ཡིན་པ་དེ་ལྟ་བུ་ནི། ཚུལ་
ཁྲིམས་ཉམས་པ་མ་ཡིན་ནོ། །ཞེས་སོ། །དེ་ལ་སྤྱོད་པ་མ་ཉམས་པ་ཞིག་དགོས་པས། ལུང་དུ།
སྤྱོད་པ་མ་ཉམས་པ་ཇི་ལྟ་བུ་ཞེ་ན། བསླབ་པའི་རྗེས་སུ་མཐུན་ཞིང་འཚམ་པའི་ཚིག་གི་ལམ་
དག་གིས་སྨྲས་ན། ཡང་དག་པར་བསྒྲུབ་པས་ཞེས་གསུངས་པས། གདམས་ངག་གི་དོན་ཇི་ལྟ་
བ་བཞིན་དུ་སྒྲུབ་དགོས་པས་དེའི་འོག་ཏུ་དགེ་སྦྱོང་ནི་དུལ་ཞིང་ཞི་བ་ཡིན་ལ། དེའི་དངོས་པོར་
བྱེད་པ་ནི། བཟོད་པ་ཡིན་པས། ཆོས་བཞི་པོ་དེ་དག་ནི། གཞན་ལ་གནོད་པ་མེད་པའི་ཕྱིར་
དགེ་སྦྱོང་དུ་བྱེད་པས་དགེ་སྦྱོང་དུ་བྱེད་པ་སྟེ། འདི་ལྟ་སྟེ། རབ་ཏུ་བྱུང་བ་གཞན་ལ་གནོད་པ་
དང་།གཞན་ལ་འཚེ་བ་དགེ་སྦྱོང་མ་ཡིན་ནོ། །ཞེས་དེ་དང་བྲལ་ན། དགེ་སྦྱོང་མ་ཡིན་པའི་
481



༄༅།།དཔལ་ལྡན་ས་སྐྱ་པའི་གསུང་རཔ་གྲགས་ཆེན་བཅོ་བརྒྱད་ལས། པོད་དང་པོ་
ཕྱིར་དགེ་སྦྱོང་ལ་དེ་ངེས་པར་དགོས་པས། སློབ་དཔོན་དབྱིག་གཉེན་གྱིས། ཆོས་ཀྱི་སྒྲ་ཡུལ་
བཅུ་ལ་འཇུག་པ་ལས། འདིར་ངེས་པ་ལ་ཆོས་སུ་བྱས་པ་སྟེ། ངེས་པར་དགོས་པའམ། ངེས་
པར་བྱ་དགོས་པས་ཆོས་ཏེ། ཇི་སྐད་དུ། དགེ་སྦྱོང་ཆོས་དང་ལྡན་པ་ནི། གཤེ་ཡང་སླར་གཤེ་
བར་མི་བྱེད་པ་དང་། ཁྲོས་ཀྱང་སླར་ཁྲོ་བར་མི་བྱེད་པ་དང་། བརྡེག་ཀྱང་སླར་རྡེག་པར་མི་
བྱེད་པ་དང་། མཚང་བྲུས་ཀྱང་སླར་མཚང་འབྲུ་བར་མི་བྱེད་པ་སྟེ། དགེ་སློང་དེ་ཙམ་གྱིས་ན།
དགེ་སློང་གི་ཆོས་ལ་རྣམ་པར་གནས་པ་ཡིན་ནོ། །ཞེས་སོ། །དེ་ལྟར་དགེ་སྦྱོང་ལས་ཉམས་
པར་བྱེད་པའི་ཆོས་རྣམས་སྤངས་ནས་དགེ་སྦྱོང་རྣམ་དག་ཏུ་བྱེད་པ་ལ་ངེས་པར་དགོས་པའི་
ཆོས། གཞན་ལ་ཕར་མི་གནོད་པར་མི་ཟད། ཚུལ་གནོད་པ་བྱུང་ཡང་ལན་མི་བྱེད་པར་བཟོད་
པ་དགོས་ཞེས་པ་ནི། ཚེ་དང་སོགས་ཏེ། འོག་ནས་བཤད་པ་བཞི་པོ་འདི་དག་ནིའོ། །དགེ་
སྦྱོང་རྣམ་དག་ཏུ་བྱེད་པ་ལ་ངེས་པར་དགོས་པའི་ཆོས་སུ་གསུངས་ཏེའོ། །གཤེ་བ་ནི། སྤྱི་
བའོ། །ཁྲོ་བ་ནི། ཞེར་འདེབས་པའོ། །བརྡེག་པ་ནི། བསྙེན་པའོ། །མཚང་འབྲུ་བ་ནི། ཅོ་
འདྲི་བའོ། །དེ་ལྟར་ཚངས་པར་སྤྱོད་པའི་གནས་བཞི་ལ་བརྟེན་པ་དང་། ལྟུང་བར་འགྱུར་བའི་
ཆོས་བཞི་སྤོང་བ་དང་། དགེ་སྦྱོང་བྱེད་པའི་ཆོས་བཞི་ཉམས་སུ་ལེན་པ་ནི། ཤིན་ཏུ་བྱ་དཀའ་
བས་བདག་གིས་མི་ནུས་ཤིང་། བདག་བདེ་བ་དོན་དུ་གཉེར་བས་དེ་འདྲ་ལ་བསླབ་དགོས་ན།
བདག་གི་དོན་མ་གྲུབ་སྙམ་ན། དེའི་འོག་ཏུ་དཀའ་བ་དེ་དག་ལ་སློབ་དགོས་ཀྱང་། གཞན་
གྱིས་ནན་གྱིས་བཀལ་བ་མ་ཡིན་གྱི། ཁྱེད་རང་སྔ་གོང་ནས་མཆོག་ཏུ་འདོད་ཅིང་།། རབ་ཏུ་
འདོད་པར་བྱ་བ་དོན་དུ་གཉེར་ནས་སྒྲུབ་པའི་དངོས་པོ་གྲུབ་པ་ཡིན་ཅིང་། འདོད་པ་ཡིན་ཀྱང་
ཡང་དག་པར་མ་རྫོགས་སྙམ་ན། རྒྱུ་ཕུན་སུམ་ཚོགས་པ་ཡང་དག་པ་ཉིད་ཀྱིས་འདོད་པའི་
དངོས་པོ་དེ་ཡོངས་སུ་རྫོགས་ཤིང་རྒྱས་པ་ཉིད་དུ་བརྗོད་པར་བྱ་སྟེ། ཚེ་དང་སོགས་སོ། །
མཆོག་ཏུ་འདོད་པར་བྱ་བ་ནི། ཁྱོད་སྔོན་སོགས་ཏེ། སྨོན་པ་ཞེས་པ་ནི། འདོད་ཅིང་དོན་དུ་
གཉེར་བ་གང་ཡིན་པ་དེ་ནི། མཆོག་ཏུ་འདོད་པར་བྱ་བའོ། །ཡང་དག་པའི་དངོས་པོ་ནི།
ཡང་དག་པ་ཉིད་དེ། ད་ཁྱོད། མཁན་པོ་འོས་པ་དང་། སློབ་དཔོན་འོས་པ་ཞེས་པ། བསྙེན་
པར་རྫོགས་པ་དང་བཅས་ཤིང་མ་ཉམས་པའོ། །དགེ་འདུན་མཐུན་པ་ནི། གྲངས་དང་མཚན་
ཉིད་ཚང་བའོ། ། གསོལ་བ་དང་བཞིའི་ལས་མི་གཡོ་བ་ཞེས་བྱ་བ་ནི། མ་འཁྲུགས་པ་སྟེ།
འཁྲུགས་ན། ལས་བསྐྱར་ནས་བྱ་དགོས་པ་ལས། འདིར་བསྐྱར་ནས་ཡང་བྱ་དགོས་པ་མེད་:,
482



༄༅།།ལས་བརྒྱ་རྩ་གཅིག་གི་གི་རྣམ་པར་བཤད་པ་
A
Ay 
655 353 3585 
585535845555555པའི་ཕྱིར་ཏེ། ཆོ་ག་ལས་མ་འདས་པ་ཡིན་པའི་ཕྱིར་རོ། །ཆོས་དང་མི་མཐུན་པའི་ལས་ཡིན་ན།
ལས་བྱེད་པ་གཞག་པར་འོས་པ་ཡིན་པ་ལ། འདི་ཆོས་དང་མཐུན་པས་ལས་འདི་བྱ་བར་མི་འོས་
སོ། །ཞེས་གཞན་གྱིས་འགོག་པར་བྱེད་པ་མེད་པའི་ཕྱིར་གཞག་པར་མི་འོས་པས་ན། འདོད་
པར་བྱ་བའི་དངོས་པོ་དེ་ཡོངས་སུ་རྫོགས་པ་དང་། ཡོངས་སུ་རྒྱས་པས་རབ་ཏུ་བྱུང་བ་དང་
བསྙེན་པར་རྫོགས་སོ། ། དེ་ལྟ་ན་ཡང་། གནས་བརྟན་རྒན་པོ་རྣམས་དང་ཚུལ་ཁྲིམས་མི་
རྣམས་
ལ་བསླབ་མི་ནུས་སྙམ་ན། དེའི་འོག་ཏུ་གནས་བརྟན་རྒན་པོ་རྣམས་དང་ཚུལ་ཁྲིམས་ཀྱི་རྒྱུ་
མཚན་མཉམ་པར་གྱུར་པའི་རང་བཞིན་ཉིད་ཡིན་པས་སོ། །དེ་སྒྲུབ་པ་སྟེ། ནན་ཏན་དུ་བྱ་བ་
དེ་ལ་ངེས་པར་སྦྱར་བར་བྱ་སྟེ། ཚེ་དང་སོགས་ཏེ། བསྙེན་པར་རྫོགས་ནས་ཞེས་པ་ནི། ལོ་
བརྒྱ་ལོན་པས་ཀྱང་བསླབ་པའི་བར་ནི། ཚུལ་ཁྲིམས་ཀྱིས་མཉམ་པར་གྱུར་པ་ཉིད་དེ། དེ་རིང་
བསྙེན་པར་རྫོགས་པ་ཞེས་པ་ནི། ཉི་མ་དེ་ཉིད་ལ་བསྙེན་པར་རྫོགས་པས་སོ། །སྒྲུབ་པ་ལ་ངེས་
པར་སྦྱར་བ་ནི། ཕན་ཚུན་བསླབ་པ་ལ་མཚུངས་པར་སློབ་པ་དེ་ལྟར་ན། རང་བཞིན་གྱི་ཁ་ན་
མ་ཐོ་བ་དང་བཅས་པ་སྤོང་བས་མཉམ་པར་གྱུར་པའི་ཕྱིར་ཚུལ་ཁྲིམས་ཉིད་ཀྱིས་མཉམ་པ་དང་།
བཅས་པའི་ཁ་ན་མ་ཐོ་བ་དང་བཅས་པ་སྤོང་བས་མཉམ་པའི་ཕྱིར་བསླབ་པ་ཉིད་ཀྱིས་མཉམ་པ་
དང་། སོ་སོ་ཐར་པའི་མདོ་འདོན་པ་ཉིད་ཀྱིས་མཉམ་པ་ནི། གསོ་སྦྱོང་ལྷན་ཅིག་ཏུ་བྱེད་པའི་
ཕྱིར་ཆོས་ཀྱི་ལོངས་སྤྱོད་ཀྱིས་མཉམ་པར་གྱུར་པའོ། །དེ་ལ། སྡོམ་པ་སྐྱེས་མ་ཐག་གི་རྣམ་པར་
རིག་བྱེད་དང་། རྣམ་པར་རིག་བྱེད་མ་ཡིན་པ་གཉིས་ནི། སོ་སོ་ཐར་པ་སྟེ། སོ་སོའི་གོ་
དང་པོ་ཡིན། དང་པོར་ཐར་པ་སྟེ། དེས་དང་པོར་སྡིག་པ་ལས་ཐར་པའི་ཕྱིར་རོ། །མཛོད་དུ།
དང་པོའི་རྣམ་རིག་རྣམ་རིག་མིན། །སོ་སོ་ཐར་དང་བྱ་བའི་ལམ། །ཞེས་སོ། །དེ་ལས་བྱུང་
བའམ། དེ་ལ་ཡོད་པ་ནི། སོ་སོ་ཐར་པའོ། །དེ་ཉིད་མདོ་སྡེ་འདུལ་བ་མཐའ་དག་གི་ཆོ་གའི་
དོན་མདོར་སྨོས་པའི་ཕྱིར་རོ། །དེ་འདོན་པ་ཞེས་བྱ་བ་ནི། སོ་སོ་ཐར་བའི་མདོ་འདོན་པ་ལྔ་པོ་
གླེང་གཞི་གདོན་པ་དང་། ཕམ་པར་འགྱུར་བ་གདོན་པ་དང་། དགེ་འདུན་ལྷག་མ་གདོན་པ་
དང་། མ་ངེས་པ་གདོན་པ་དང་། རིལ་གྱིས་གདོན་པ་དག་གདོན་པ་སྟེ། དགེ་འདུན་གྱི་ནང་
དུ་ཁ་ཏོན་དུ་འདོན་ཞེས་པའི་ཐ་ཚིག་གོ །བསྒྲུབ་པར་བྱ་ཞེས་བྱ་བ་ནི། བསྒྲུབ་པར་བྱ་བ་ནི།
བསླབ་པར་བྱ་བའོ། །མི་བསྒྲུབ་པར་མི་བྱ་ཞེས་བྱ་བ་ནི། ཉམས་པར་མི་བྱ་བའོ། །དེ་ལྟར་གི་
དོན་
483



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱུད་ལས༔ པོད་དང་པོ།
་གནས་བརྟན་རྒན་པོ་རྣམས་དང་མཉམ་པ་གསུམ་གྱིས་མཉམ་པས་སུ་ལའང་རག་མ་ལུས་པས། །
གུས་པ་དང་བསྙེན་བཀུར་བྱ་མི་དགོས་སྙམ་ན། དེའི་འོག་ཏུ། ཚུལ་འཇིག་རྟེན་གྱི་ཐ་སྙད་དང་
འབྲེལ་བ་ནི། ཡོད་པ་སྟེ། འཇིག་རྟེན་གྱི་ཕ་མ་ལྟ་བུར་འབྲེལ་བ་ཞེས་བྱ་བའི་ཐ་ཚིག་གོ །དེའི་
གཟུགས་བརྙན་ནི། འདྲ་བར་བྱེད་པ་གཟུགས་བརྙན་ལྟ་བུར་འདྲ་བར་བསྒྲུབ་པ་སྟེ། དེ་ལ་
ངེས་པར་སྦྱར་བར་བྱ་སྟེ། དེ་ལ་ཚུལ་དང་འབྲེལ་བའི་གཟུགས་བརྙན་ནི། དེང་ཕྱིན་ཆད་ནས་
བུའི་འདུ་ཤེས་གཞག་པར་བྱ་བའི་བར་རོ། །དེ་ཡང་། འཇིག་རྟེན་ན་ཕ་བུ་ལས་ལྷག་པའི་
འབྲེལ་མེད་པས་དེ་སྐད་ཅེས་བསྟན་པར་ཟད་ཀྱི། དེ་དང་མཉམ་པ་ནི་མ་ཡིན་ཏེ། མཁན་པོ་
ནི། འཇིག་རྟེན་དང་འཇིག་རྟེན་ལས་འདས་པའི་དོན་ཐམས་ཅད་ཀྱི་ཕན་འདོགས་པར་བྱེད་མ
པའི་ཕྱིར་སྟོན་པ་དང་འདྲ་བར་གུས་པར་བྱེད་དགོས་སོ། །དེ་ལ་ངེས་པར་སྦྱར་བར་བྱ་བ་ནི།
ཁྱོད་ཀྱིས་དེང་ཕྱིན་ཆད་མན་ཆད་དེ། ན་བ་ལ་སོགས་པའི་གནས་སྐབས་དག་ན་རེ་བ་དང་
བཅས་པ་ཉིད་དུ་བྱ་བའི་ཕྱིར་རོ། །དེས་མཚོན་ནས་མཁན་པོས། ཕ་བཟང་པོས་བུ་སྐྱོང་བ་ལ་
བསྡུ་བའི་དངོས་པོ་བཞིའི་སྒོ་ནས་ཆོས་དང་ཟང་ཟིང་གི་ལོངས་སྤྱོད་ཀྱིས་བསྐྱང་དགོས། ཁྱོད་
ཀྱིས་ཀྱང་མཁན་པོ་ལ་གུས་པའི་སྒོ་ནས་ལུས་ངག་ཡིད་གསུམ་གྱིས་ཞབས་ཐོག་དང་གནས་པའི་
ཚུལ་ཁྲིམས་ཐམས་ཅད་ལ་གནས་པར་བྱེད་དགོས། མཁན་པོ་ལ་གུས་པར་བྱེད་དགོས་ཀྱང་
དགེ་སློང་གཞན་དང་མཉམ་པ་གསུམ་གྱིས་མཉམ་པས་གུས་པར་བྱ་མི་དགོས་སྙམ་ན། དེ་ལྟ་མ་
ཡིན་ཏེ། ཀུན་དགའ་བོ། ཁྱོད་འདི་ལྟ་སྟེ། དགེ་བའི་བཤེས་གཉེན་ལ་བརྟེན་པ་དང་། དགེ་
བ་དང་ལྷན་ཅིག་གནས་པ་དང་། དགེ་བ་ལ་བརྟེན་ནས་སྡིག་པའི་གྲོགས་པོ་དང་མི་བརྟེན།
སྡིག་པ་དང་ལྷན་ཅིག་མི་གནས། སྡིག་པ་ལ་མ་བརྟེན་ན། འདི་ནི་ཚངས་པར་སྤྱོད་པའི་ཕྱེད་
ཡིན་ནོ། །ཞེས་དེ་སྐད་མ་ཟེར་ཞིག །དེ་ཅིའི་ཕྱིར་ཞེ་ན། ཀུན་དགའ་བོ། དེ་ནི། ཚངས་པར་
སྤྱོད་པ་ཀུན་ཏུ་མཐར་ཕྱིན་པ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་པ།
ཡོངས་སུ་བྱུང་བ་ཡིན་ནོ། །ཞེས་སོ། །གྲོགས་ནི། ཡོན་ཏན་ཐམས་ཅད་ཀྱི་འབྱུང་གནས་ཡིན་
པའི་ཕྱིར་གུས་པར་བྱེད་དགོས་ཞེས་པ། དེའི་འོག་ཏུ། དུལ་བ་ནི། ཉེ་བར་ཞི་བ་སྟེ། མི་རྒོད་
པའོ། །དེ་དུལ་བར་གནས་པ་ནི། འདུལ་བར་གནས་པ་ཡིན་ལ། དེའི་དངོས་པོ་ནི། དུལ་
བར་གནས་པ་ཉིད་དེ། དེ་ལ་ངེས་པར་སྦྱར་བར་བྱ་སྟེ། དེང་ཕྱིན་ཆད་ཁྱོད་ཀྱིས་ཚངས་པ་མྱ་
ངན་ལས་འདས་པ་དེའི་ཆེད་དུ་བསླབ་པ་ལ་མཚུངས་པར་སྤྱོད་པ་རྣམས་ཞེས་སྤྱིར་བསྟན་པ་་.
484



༄༅ །ལས་བརྒྱ་རྩ་གཅིག་གི་རྣམ་པར་བཤད་པ
དགེ་སློང་རྒན་རབས་གནས་བརྟན་རྣམས་དང། རང་དང་མཚུངས་པའི་བར་མ་རྣམས་དང་།
རང་བས་གཞོན་པའི་གསར་བུ་རྣམས་ལ་དད་པ་གུས་པ་དང་བཅས་པ་ཞེས་བྱ་བ་ནི། ཡོན་ཏན་
རྣམས་དང་། ཡོན་ཏན་དང་ལྡན་པ་རྣམས་ལ། ཡོན་ཏན་འདོད་པ་ཉིད་སྔོན་དུ་བཏང་བས་
གུས་པ་དང་བཅས་པ་སྟེ། ངོ་ཚ་དང་བཅས་པ་ཞེས་བྱ་བའི་ཐ་ཚིག་གོ །སློབ་དཔོན་ཞི་བ་ལྷས།
གུས་པ་ཞེས་བྱ་བ་ནི། ཁྱད་དུ་གསོད་པའི་གཉེན་པོ་ཡིན་ནོ། །
ཞེས་དང་བཅས་པ་ཞེས་བྱ་བ་ནི། རྗེ་དཔོན་གྱི་བསམ་པ་དང་བཅས་པའོ། །འཇིགས་
པ་དང་བཅས་པའི་དབང་དུ་འགྱུར་བ་ནི། ཐམས་ཅད་ལ་རྗེ་ དཔོན་ཉིད་དུ་སེམས་པས་
འཇིགས་པའི་དོགས་པ་དང་བཅས་པའི་དབང་དུ་འགྱུར་བར་གནས་པར་བྱའོ། །ཞེས་པ་སྟེ།
གང་ཟག་དེ་དག་ལ་ཁྲེལ་ཡོད་པར་བྱས་ལ། དེ་དག་གིས་ཁྲེལ་གྱིས་དོགས་པའི་འཇིགས་པས་
ལུས་ངག་ཡང་དག་པར་བསྡམས་ཤིང་། ཁྱད་པར་གྲོགས་ལ་བརྟེན་པའི་ལྟུང་བ་རྣམས་ཀྱིས་མ་
གོས་པར་བྱའོ། །དེ་ལྟར་གདམས་ངག་བཞིན་བསྒྲུབས་པས་སྤྱོད་པ་མ་ཉམས་པར་འགྱུར་ཏེ།
ལུང་དུ། བསླབ་པའི་རྗེས་སུ་མཐུན་ཞིང་འཚམ་པའི་ཚིག་ལམ་གྱིས་སྨྲས་ན། ཡང་དག་པར་
སྒྲུབ་པ་དེ་ལྟ་བུ་ནི་སྤྱོད་པ་ཉམས་པ་མ་ཡིན་ནོ། །ཞེས་སོ། །དེ་ཐམས་ཅད་ལམ་དུ་འགྱུར་བ་ལ་
ལྟ་བ་རྣམ་དག་ཅིག་དགོས་ཤིང་། ལུང་དུ། ལྟ་བ་ཉམས་པ་ཇི་ལྟ་བུ་ཞེ་ན། ལྟ་བའི་རྣམ་པ་
དྲུག་ཅུ་རྩ་གཉིས་ལས་གང་ཡང་རུང་བའི་ལྟ་བར་མངོན་པར་ཞེན་པར་འགྱུར་ལ། ཞེས་
གསུངས། དེའི་གཉེན་པོར་ལྟ་བ་དག་པ་དགོས་པས། དེ་ལྟར་མཆོག་ཏུ་འདོད་པའི་དོན་གྲུབ་
པས་ད་བྱ་བ་གཞན་ཅི་ཡོད་སྙམ་ན། དེའི་འོག་ཏུ་དགོས་པ་ནི། ཀློག་པ་དང་། ཁ་ཏོན་དང་།
མཁས་པ་དང་། ཚུལ་བཞིན་ཡིད་ལ་བྱ་བ་ལ་སོགས་པ་ཡིན་ལ། དེ་རྗེས་སུ་བསྒྲུབ་པ་ལ་ངེས་
པར་
བསླབ་པ་གསུམ་གྱིས་རྒྱུད་ཕྱུག་པར་བྱེད་དགོས་སོ། །ཞེས་པ་ནི། དེང་ཕྱིན་ཆད་ཁྱོད་ཀྱིས་ལུང་
ནོད་པར་བྱ་ཞེས་པ། བཀླག་པའི་ཁ་ཏོན་དུ་ལུང་ནོད་པ་དང་། ལུང་འབོགས་པར་བྱ་བའོ། །
དེ་ལ། ལུང་ནོད་པ་ནི། ཁ་ཏོན་ཞུ་བ་ཡིན་ལ། ལུང་འབོགས་པ་ནི། ཁ་ཏོན་སྟེར་བའོ།
བཀླག་པར་བྱ་ཞེས་བྱ་བ་ནི། ལུང་ནོད་པ་རྣམས་ཁ་ཏོན་དུ་བྱ་བའི་ཕྱིར་བཀླག་པར་བྱའོ། །དེ་
ནི། དཔེ་ཀློག་པ་ལ་ཟེར་བ་མ་ཡིན་གྱི། བླ་མས་ལུང་ཕོག་པ་རྣམས་བློ་ལ་འཛིན་པ་ལ་ཟེར་བ་
ཡིན་ནོ། །ཁ་ཏོན་བཀླགས་པས་ལོབས་པ་རྣམས་མི་བརྗེད་པར་བྱ་བའི་ཕྱིར་ཁ་ཏོན་དུ་བྱ་པར་
བ་ཐོས་བསམ་སྒོམ་གསུམ་ལ་འབད་ནས། ལུང་སྡེ་སྣོད་གསུམ་དང་། མངོན་རྟོགས་
485



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ་
བའོ། །དེ་ནི་བློ་ལ་ཟིན་པ་བཤར་བའོ། །ཕུང་པོ་ལ་མཁས་པ་ཞེས་བྱ་བ་ནི། ཟག་པ་དང་
བཅས་པ་དང་། ཟག་པ་མེད་པའི་དབྱེ་བས་ཕུང་པོ་རྣམས་ལ་མཁས་པར་བྱའོ། ། ཁམས་ལ་
ན
མཁས་པ་དང་སྐྱེ་མཆེད་ལ་མཁས་པ་ཞེས་བྱ་བ་ཡང་། ཟག་པ་དང་བཅས་པ་དང་། ཟག་པ་
མེད་པའི་དབྱེ་བས་ཏེ། དེ་དག་ལ་མཁས་པའོ། །རྟེན་ཅིང་འབྲེལ་པར་འབྱུང་བ་ལ་མཁས་པ་
ཞེས་བྱ་བ། འདི་ལྟ་སྟེ། འདི་ཡོད་པས་འདི་འབྱུང་ལ། འདི་སྐྱེས་པའི་ཕྱིར་འདི་སྐྱེ་བ་སྟེ།
འདི་ལྟ་སྟེ། མ་རིག་པའི་རྐྱེན་གྱིས་འདུ་བྱེད་རྣམས་ཞེས་བྱ་བ་ནས་དེ་ལྟར་ན། དུཁའི་ཕུང་པོ་
ཆེན་པོ་འབའ་ཞིག་པ་འདི་འབྱུང་བར་འགྱུར་རོ། །ཞེས་བྱ་བའི་བར་དང་། འདི་ལྟ་སྟེ། འདི་
མེད་པས་འདི་མི་འབྱུང་ལ། འདི་མ་སྐྱེས་པའི་ཕྱིར་འདི་མི་སྐྱེ་བ་སྟེ། འདི་ལྟ་སྟེ། མ་རིག་པ་
འགག་པས་འདུ་བྱེད་རྣམས་འགག་ཅེས་བྱ་བ་ནས་དེ་ལྟར་ན། དུཁའི་ཕུང་པོ་ཆེན་པོ་འབའ་
ཞིག་པ་འདི་མི་འབྱུང་བར་འགྱུར་རོ། །ཞེས་བྱ་བའི་བར་གྱི་དབྱེ་བས་ལུགས་སུ་འབྱུང་བ་དང་།
ལུགས་སུ་མི་འབྱུང་བ་ལ་མཁས་པའོ། །གནས་དང་གནས་མ་ཡིན་པ་ལ་མཁས་པ་ཞེས་བྱ་བ་ནི།
ལུས་ཀྱི་ལེགས་པར་སྤྱད་པའི་འབྲས་བུ་དང་རྣམ་པར་སྨིན་པ། འདོད་པ་དང་། སྡུག་པ་དང་།
དགའ་བ་དང་། ཡིད་དུ་འོང་བར་འགྱུར་བ་ནི། གནས་ཡིན་ཞིང་སྐབས་ཡིན་ལ། ལུས་ཀྱི་ཉེས་
པར་སྤྱད་པའི་འབྲས་བུ་དང་རྣམ་པར་སྨིན་པ། འདོད་པ་དང༌། སྡུག་པ་དང་། དགའ་བ་
དང་། ཡིད་དུ་འོང་བར་འགྱུར་བ་ནི། གནས་མ་ཡིན་ཞིང་སྐབས་མ་ཡིན་ནོ། །ཞེས་བྱ་བ་ལ་
སོགས་པ་སྲིད་པ་དང། མི་སྲིད་པའི་གནས་ལ་མཁས་པའོ། །མ་ཐོབ་པ་ཐོབ་པར་བྱ་ཞེས་བྱ་བ་
ཚུལ་ཁྲིམས་ཀྱི་ཕུང་པོ་མ་ཐོབ་པ་ཐོབ་པར་བྱ་བའི་ཕྱིར་རོ། །མ་རྟོགས་པ་རྟོགས་པར་བྱ་
ཞེས་བྱ་བ་ནི། ཏིང་ངེ་འཛིན་གྱི་ཕུང་པོ་མ་རྟོགས་པ་རྟོགས་པར་བྱ་བའི་ཕྱིར་རོ། །མངོན་དུ་མ་
བྱས་པ་མངོན་དུ་བྱ་བའི་ཕྱིར་ཞེས་བྱ་བ་ནི། ཤེས་ཀྱི་ཕུང་པོ་མངོན་དུ་མ་བྱས་པ་མངོན་དུ་བྱ་
བའི་ཕྱིར་རོ། །བརྩོན་པ་ཞེས་བྱ་བ་ནི། བརྩོན་འགྲུས་སོ། །མི་འདོར་བར་བྱའོ། །ཞེས་བྱ་བ་
ནི། ཡོངས་སུ་མི་གཏང་བར་བྱའོ། །ཕྲན་ཚེགས་འགྲེལ་ལས། མ་ཐོབ་པ་ཐོབ་པར་བྱ་བ་ནི།
རྙེད་པར་གྱུར་པ་ཡིན་ལ། མ་རྟོགས་པ་རྟོགས་པར་བྱ་བ་ཞེས་བྱ་བ་ནི། ཁོང་དུ་ཆུད་པ་ཡིན་ལ།
མངོན་སུམ་དུ་མ་བྱས་པ་མངོན་སུམ་དུ་བྱ་བའི་ཕྱིར་ཞེས་བྱ་བ་ནི། མངོན་སུམ་དུ་བྱས་པའོ། །
ཞེས་ཟེར་ལ། སློབ་དཔོན་སེང་བཟང་གིས། ཚོགས་སྦྱོར་མཐོང་ལམ་གསུམ་ལ་འཆད་དོ། །དེ་
ལྟར་བསླབ་པས་ཐོས་བསམ་སྒོམ་གསུམ་གྱི་ཡང་དག་པའི་ལྟ་བ་སྐྱེས་པས་ལྟ་བ་མ་ཉམས་པར་བ
486



༄༅།།ལས་བརྒྱ་རྩ་གཅིག་གི་རྣམ་པར་བཤད་པ་
1:|: ,
པའགྱུར་ཏེ། ལུང་དུ། ལྟ་བའི་རྣམ་པ་དྲུག་ཅུ་རྩ་གཉིས་ལས་གང་ཡང་རུང་བའི་ལྟ་བ་ལ་མངོན་བ
ར་མ་ཞེན་པ་དེ་ལྟ་བུ་ནི། ལྟ་བ་མ་ཉམས་པ་ཡིན་ནོ། །ཞེས་སོ། །འོ་ན། སྔར་བཤད་པའི་
སྤང་བླང་དེ་ཙམ་ལ་ནན་ཏན་དུ་བྱས་པས་ཆོག་གམ་ཞེ་ན། ད་ལྟར་ཁོ་བོས་ལྟུང་བར་འགྱུར་བ་
ཙམ་ཞིག་བརྗོད་པར་ཟད་དེ། བསླབ་པའི་ལྷག་མ་ལས་ཆོ་གའི་སྐབས་སུ་མ་བརྗོད་པ་སྟེ། མ་
སྨྲས་ཤིང་གོ་བར་མ་བྱས་པའོ། །མནོས་ཤིང་ཡང་དག་པར་བླངས་པ་སྟེ། དགེ་འདུན་ལྷག་མ་
ལ་སོགས་པའི་གཞི་རྣམས་སོ། །དེ་དག་མ་བརྗོད་པ་ཡང་ཡིན་ལ། ཡང་དག་པར་བླངས་པ་
ཡང་ཡིན་པས། མ་བརྗོད་པ་ཡང་དག་པར་བླངས་པའོ། །དེའི་ཡོངས་སུ་ཞེས་པ་ནི། མ་
བརྗོད་པ་ཡང་དག་པར་བླངས་པ་ཡོངས་སུ་ཞེས་པའོ། །དེའི་བསྒྲུབ་པར་བྱ་བ་ཉིད། འབྱུང་
བའི་ཐབས་ཉིད་ཀྱང་བརྗོད་པར་བྱ་སྟེ། སྔར་བརྗོད་པ་འདི་དག་ནི། ཁོ་བོས་ཁྱོད་ལ་བསླབ་
པའི་གཞི་ཆེ་ལོང་ཆེ་ལོང་སྟེ། གཙོ་བོ་དག་པས་ཀྱང་ཆེས་གཙོ་བོ་དག་ཙམ་ཞིག་བརྗོད་པར་ཟད་
དེ། དགེ་འདུན་ལྷག་མ་ལ་སོགས་པ་གཞན་དག་ནི། ཟླ་བ་ཕྱེད་ཕྱེད་ཅིང་སྟེ། གསོ་སྦྱོང་བཅུ་
བཞི་པའམ། བཅོ་ལྔ་པའི་ཚེ་སོ་སོ་ཐར་པའི་མདོ་གདོན་པ་འདོན་པའི་ཚེ་ཐོས་པར་འགྱུར་བ་སྟེ།
ལོབས་པར་འགྱུར་བའོ། ། ཐབས་དེར་མ་ཟད། གཞན་དག་ཀྱང་སློབ་དཔོན་སོགས་དང་
གཏམ་འདྲེས་པ་ནི། ཚུར་ཤོག །འོངས་པ་ལེགས་སོ། །ཞེས་བྱ་བ་ལ་སོགས་པའི་གཏམ་
འདྲེས་པས་དགའ་བར་གྱུར་པའོ། །ཕེབས་པར་སྨྲ་བ་ནི། ཡིད་གཙུགས་པར་སྨྲ་བས་བཤེས་
པར་གྱུར་པའོ། །སྨོས་འདྲིན་ནི། ངོ་ཤེས་ཤིང་མིང་དང་རུས་ལ་སོགས་པ་འཛིན་པས་སྙིང་དུ་
སྡུག་པར་གྱུར་པའོ། །འགྲོགས་ཤེས་ནི། ལམ་གཅིག་ཏུ་འགྲོ་བ་ལ་སོགས་པའི་བྱ་བས་ཤེས་པ་
ཅུང་ཟད་སྐྱེས་པའོ། །ཕྲན་ཚེགས་འགྲེལ་ནས། གཏམ་འདྲེས་པ་ནི་རྒྱུན་མི་འཆད་པར་མཛའ་
བ་ཡིན། ཕེབས་པར་སྨྲ་བ་ནི། འབྲིང་དུ་མཛའ་བ་ཡིན། སྨོས་འདྲིན་ནི། བཤེས་པར་གྱུར་པ་
ཡིན། ཞེས་ཟེར་རོ། །དེ་ལྟར་སྒོ་སྣ་ཚོགས་ནས་བསླབ་བྱ་རྣམས་ཤེས་པར་བྱས་པ་དེའི་འོག་ཏུ་
བསླབ་པ་དེ་དག་ལ་གུས་པས་སློབ་པ་ལ་ངེས་པར་སྦྱར་བར་བྱ་སྟེ། ཤེས་རབ་མཆོག་མཁྱེན་རབ་
བླ་ན་མེད་པ་དང་ལྡན་པས་སངས་རྒྱས། དེའི་བསྟན་པ་སྟེ་གསུང་རབ་ལ། ཁྱོད་ནི་དགེ་སློང་གི་
སྡོམ་པ་ཡང་དག་པར་བླངས་པས་ཕུན་སུམ་ཚོགས་པ་ཐམས་ཅད་རྫོགས་པའི་གནས། མྱ་ངན་
ལས་འདས་པ་དང་ཁད་ཉེ་བར་གྱུར་པའོ། །མི་ཁོམ་པ་བརྒྱད་སྤངས་པའི་ཁོམ་པ་དལ་བ་དང་།
རང་འབྱོར་ལྔ་དང་། གཞན་འབྱོར་ལྔ་ལ་སོགས་པ་ཚོགས་ཀྱི་ལམ་རྙེད་པ་འདི། བསྐལ་པ་ཆེན་
487
KI
29



'''།དཔལ་ལྡན་ས་སྐྱ་པའི་གསུང་རབ་རྒྱུགས་ཆེན་པོ་བརྒྱུད་ལས། པོད་དང་པོ།
པོར་བགྲངས་པ་དག་གིས་ཀྱང་རྒྱ་མཚོ་ཆེན་པོར་རུས་སྦལ་ཞར་བའི་མགྲིན་པ་གཉའ་ཤིང་གི་
མིག་ཏུ་ཚུད་པ་དང་འདྲ་བར་ཤིན་ཏུ་དཀའ་བས། བསླབ་པ་འདི་དག་སྟོན་པས་གསུངས་པ་ཇི་
ལྟ་བ་བཞིན་དུ་མ་ཉམས་པར་སྒྲུབས་ཤིག་སྟེ། བཅོམ་ལྡན་འདས་ཀྱི་བསྟན་པ་ལ་ཁྱོད་བསྙེན་
པར་རྫོགས་པར་གྱུར་པས། ཅི་ནས་ཀྱང་དལ་འབྱོར་ཆུད་མ་ཟོས་པར་བསླབ་པའི་གཞི་དག་ལ་
ཇི་ལྟར་གསུངས་པ་བཞིན་དུ་མ་ཤི་བར་དུ་མགོ་དང་གོས་ལ་མེ་འབར་བ་ལྟར་ཡོངས་སུ་བསྐྱང་
ཞིང་རྗེས་སུ་སྒྲུབ་པ་ལྷུར་ལོངས་ཤིག །རིགས་དང་ལུས་ལ་སྐྱོན་ཆགས་པ་མེད་པའི་མཛེས་པ་
རབ་ཏུ་བྱུང་བ་དང་། མ་བསད་པ་ལ་སོགས་སྡོམ་པ་སྐྱེ་བའི་བར་ཆད་མེད་པས་ཡོངས་སུ་དག་
པ་བསྙེན་པར་རྫོགས་པ་སྟེ། འདིས་རབ་བྱུང་བསྙེན་རྫོགས་གཉིས་ཀ་ལ་མཛེས་པ་དང་། དག་
པ་གཉིས་ཀ་དགོས་པར་བསྟན་ནོ། ། རྫོགས་པའི་སངས་རྒྱས་ཡིན་པའི་ཕྱིར་དེས་དངོས་པོ་
ཐམས་ཅད་མངོན་པར་མཁྱེན་པའི་ཕྱིར། དེས་རབ་ཏུ་མཁྱེན་ཏེ། གང་གི་མིང་དོན་དང་
མཐུན་པ་བདེན་པས་ན། བདེན་པའི་མཚན་ཏེ། རྫོགས་པའི་སངས་རྒྱས་ཀྱིས་བཀའ་སྩལ་
ཏོ། །དེ་ལྟར་བསླབ་པ་ལ་གུས་པས་བསླབ་དགོས་ན། དེའི་ཐབས་གང་ཡིན་སྙམ་ན། དེའི་
འོག་ཏུ་བསྒྲུབ་པར་བྱ་བ་དོན་གང་གི་ཕྱིར་རབ་ཏུ་བྱུང་བ་དང་བསྙེན་པར་རྫོགས་པ་དགེ་སློང་གི་
ཚུལ་ལོ། །དོན་དེ་སྒྲུབ་པར་བྱེད་པའི་ཐབས་བརྗོད་པ་དང་བཅས་པ་ལ་ངེས་པར་སྦྱར་བར་བྱ་
སྟེ། དེ་ལ་བསྒྲུབ་པར་བྱ་བ་ལ་ངེས་པར་སྦྱར་བར་བྱ་བ་ནི། ཚེ་དང་ལྡན་པ་ཁྱོད་བསྙེན་པར་
རྫོགས་ཟིན་གྱི་ཞེས་པའོ། །དེའི་ཐབས་བརྗོད་པར་བྱ་བ་ལ་ངེས་པར་སྦྱར་བར་བྱ་བ་ནི། བག་
ཡོད་པར་སྒྲུབས་ཤིག་ཅེས་པ་སྟེ། བག་ཡོད་པ་གང་ཞེ་ན། མ་ཆགས་པ་དང་། ཞེ་སྡང་མེད་པ་
དང་། གཏི་མུག་མེད་པ་དང་། བརྩོན་འགྲུས་དང་བཅས་པ་ལ་གནས་ནས་དགེ་བའི་ཆོས་
རྣམས་བསྒོམ་ཞིང་། ཟག་པ་དང་བཅས་པའི་ཆོས་རྣམས་ལ་སེམས་བསྲུང་བ་སྟེ། ཞེས་བཤད་
སྤང་གཉེན་ལ་བླང་དོར་ཕྱིན་ཅི་མ་ལོག་པར་བྱེད་པའི་གཟེབ་པ་ལྷུར་ལེན་པ་ནི། བག་
ཡོད་པ་སྟེ། དེ་སྒྲུབས་ཤིག །སོ་སོ་ཐར་པར། དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་རྣམས་ཀྱི་བྱང་ཆུབ་དང་། གཞན་ཡང། གང་དག་དེ་ལྟ་བུ་དང་
མཐུན་པ་དགེ་བའི་ཆོས་བྱང་ཆུབ་ཀྱི་ཕྱོགས་རྣམས་ཀྱང་བག་ཡོད་པས་ཐོབ་བོ། །ཞེས་གསུངས་
པའི་ཕྱིར་རོ། །དགེ་སློང་བསྙེན་པར་རྫོགས་པའི་ཆོ་གའོ། །འགའ་ཞིག་གི་གན་དུ་ཞེས་སོགས།
མུ་སྟེགས་གནས་པ་སྦྱིན་པའི་ཆོ་ག་ལ་རྣམ་གཞག་རྣམས་མདོ་རྩའི་རྣམ་བཤད་དུ་བཤད་ཚར་ལ།པས།
488



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་
ཆོ་གའི་ངོ་བོ་གོ་སླ་བ་ལ་དགོངས་ནས། གཞི་འགྲེལ་དུ་གཏན་ལ་ཕབ་པ་མི་སྣང་ངོ་། །ལས་བརྒྱ་
རྩ་གཅིག་གི་རྣམ་བཤད་དགེ་སློང་རིན་ཆེན་གྲུབ་ཀྱིས་སྦྱར་བ་ལས། སྐྱེས་པའི་རབ་བྱུང་གི་
གཞིའི་ཆོ་གའི་བཤད་པ་རྫོགས་སོ།
༈ ད་ནི་དགེ་སློང་མའི་རབ་ཏུ་བྱུང་བའི་གཞིའི་སྐབས་ཀྱི་ཆོ་ག་དང་ལས་རྣམས་བརྗོད་པར་
བྱ་སྟེ། སྡོམ་ལ། ལྕི་དང་ཞེས་པ། སྐྱེ་རྒུའི་བདག་མོ་བུ་མོ་ལྔ་བརྒྱ་དང་བཅས་པ་ལྕི་བའི་ཆོས་
ཁས་བླངས་པས་བསྙེན་པར་རྫོགས་པར་གྱུར་པའོ། ། དགེ་བསྙེན་སོགས་དགེ་ཚུལ་མར་སྒྲུབ་
པའི་སྡོམ་མོ། །དང་པོར་བྱ་དང་ཞེས་སོགས་དགེ་སློབ་མར་སྒྲུབ་པའི་སྡོམ་མོ། །ཡང་དང་པོར་
བྱ་དང་སོགས་དགེ་སློང་མར་སྒྲུབ་པའི་སྡོམ་ཚིག་གོ །དེ་ལ་ཚིག་གི་དོན་རྣམས་ཕལ་ཆེར་སྔར་
བཤད་ཟིན་ལ། སྔར་མ་བཤད་པའི་ཐུན་མོང་མ་ཡིན་པ་རྣམས་བཤད་པར་བྱ་སྟེ། ཕ་མ་དང་
ཁྱིམ་ཐབ་ཀྱིས་མ་གནང་བ་མ་ཡིན་ནམ། ཞེས་པ་ནི། བུད་མེད་ནི། ཁྱིམ་ཐབ་ཀྱི་དབང་དུ་
གྱུར་པ་ཡིན་པས། སྔོན་ཁྱིམ་སོ་བཟུང་ན་ཁྱིམ་ཐབ་ཀྱིས་གནང་དགོས་པའི་ཕྱིར་རོ། །ཁྱིམ་ཐབ་
ཀྱིས་མ་གནང་བ། ཡུལ་ཐག་མི་རིང་བ་མ་ཡིན་ནམ། ཞེས་པ་སྔར་གྱི་རིགས་པས་ཤེས་སོ།
དགེ་སློང་སུན་དབྱུང་བ་མ་ཡིན་ནམ་ཞེས་པ། འདོན་པ་སྤོ་བ་ཐམས་ཅད་དུ་ཤེས་པར་བྱའོ། །
འདིར་ཐ་དད་དུ་གནས་པ་མ་ཡིན་ནམ། གནས་པར་མི་བྱ་བ་མ་ཡིན་ནམ། ཞེས་པ་གཉིས་པོ་
ལས་བརྒྱ་རྩ་གཅིག་ན། འདི་དང་འོག་བསྙེན་རྫོགས་ཀྱི་སྐབས་གཉིས་ཀ་ན་མེད་དེ། དེ་ནི་བུད་
མེད་ལ་སྔོན་རབ་ཏུ་བྱུང་བ་བཀོག་པ་ཉིད་ཀྱིས་དེ་གཉིས་ཁེགས་པ་ལ་དགོངས་པ་འདྲ་སྟེ།
གཞན་གྱི་རིགས་པས་ཤེས་སོ། །ལུང་དུ། འོག་བསྙེན་རྫོགས་ཀྱི་སྐབས་ན་ཡོད་ཅིང་། འགྲེལ་
པར་ཡང་། ཐ་དད་དུ་གནས་པ་ཞེས་བྱ་བ་ནི། ཕན་ཚུན་ཐ་དད་པ་དག་ནི། ཐ་དད་དུ་གནས་
པ་ཡིན་ནོ། །གནས་པར་མི་བྱ་བ་ཞེས་པ་ནི། ཕམ་པ་བྱུང་བར་གྱུར་པ་ཡིན་ཏེ། དེ་ཉིད་ཀྱི་
ཕྱིར་སོང་ཞིག་ཅེས་བྱ་བ་ནི། གནས་འདི་ཁོ་ན་ལས་སོང་ཞིག་ཅེས་བཤད་དོ། །དགེ་འདུན་གྱི་
དབྱེན་བྱས་པ་མ་ཡིན་ནམ། ཞེས་པ་ནི། འདིར་དྲི་མི་དགོས་ཏེ། དགེ་འདུན་གྱི་དབྱེན་ནི།
ཁྱིམ་པས་བྱེད་མི་ནུས་ལ། བུད་མེད་ལ་སྔོན་དུ་བྱུང་བ་བཀག་པ་ཉིད་ཀྱིས་གྲུབ་པའི་ཕྱིར་རོ། །
ཞེས་གཞི་འགྲེལ་ནས་བཤད། ཙབ་ཀྲོལ་ཅན་ཞེས་བྱ་བ་ནི། ངག་གི་སྤྱོད་པ་རྩུབ་པར་གྱུར་
པའོ། །མྱ་ངན་གྱིས་གཟིར་བ་ནི། བདག་པོ་ལ་སོགས་པའི་མྱ་ངན་གྱིས་ལས་སུ་རུང་བ་མ་ཡིན་
པའོ། །སྦྲུམ་མ་ནི། མངལ་དུ་སེམས་ཅན་དང་ལྡན་པར་གྱུར་པའོ། །མཚན་གཉིས་པ་ནི།
489



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
རྒྱུབུད་མེད་ཀྱི་དབང་པོ་དང་། སྐྱེས་པའི་དབང་པོ་གཉིས་ཀ་ཡོད་ལ། བུད་མེད་ཀྱི་དབང་པོ་ཤས་
ཆེ་བའོ། །གླུ་འདམས་པ་ནི། བཤང་ལམ་དང་། མོ་མཚན་གཅིག་ཏུ་གྱུར་པའོ། །རྟག་ཏུ་ཟླ་
མཚན་འཛག་པ་ནི། གང་གི་སྐྱེ་གནས་ཀྱི་སྒོ་ནས་རྟག་ཏུ་ཟླ་མཚན་འཛག་པ་དེ་ལ་བྱའོ། །ཟླ་
མཚན་མི་འཛག་པ་ནི། སྐྱེ་བའི་ཆོས་ཅན་མེད་པ་ཡིན་ནོ། །མཚན་མ་ཙམ་ཡོད་པ་ནི། མཚན་
མ་ཙམ་དུ་གྱུར་པའི་མོ་མཚན་ཡོད་པའོ། །སྔོན་རབ་ཏུ་བྱུང་བ་ནི། སྔར་ལན་གཅིག་རབ་ཏུ་
བྱུང་བའོ་སྟེ། བུད་མེད་མཚན་མ་གྱུར་ན། རབ་བྱུང་གཉིས་པ་མི་སྐྱེ་བས་སོ། །མཚན་དུག་མ་
ནི། བུད་མེད་གང་དང་ཉལ་པོའི་སྦྱོར་བ་བྱས་ན་སྐྱེས་པ་ཤི་བར་འགྱུར་བ་སྟེ། འདི་མི་སྐྱེ་ལ་
ཉེས་བྱས་ཏེ། བཙུན་པ། རེ་ཞིག་མཚན་དུག་མ་ཞིག་བསྙེན་པར་རྫོགས་པར་བགྱིད་ན།
བསྙེན་པར་རྫོགས་ཞེས་བགྱིའམ། བསྙེན་པར་མ་རྫོགས་པ་ཞེས་བགྱི། བཀའ་སྩལ་པ།
བསྙེན་པར་མ་རྫོགས་ཞེས་བྱ་སྟེ། བསྙེན་པར་རྫོགས་པར་བྱེད་པ་རྣམས་ནི། འགལ་ཚབས་
ཅན་དུ་འགྱུར་རོ། །ཞེས་སོ། །མཚན་གཉིས་པ་མན་ཆད་བདུན་ལ་དེ་ལ་སྐྱེ་བའི་ཆོས་ཉིད་མེད་
པ་འདྲའོ། །དེ་ལྟ་བུའི་རྟགས་ཅན་ནི། བསྙིལ་བར་བྱའོ། །ཞེས་སོ། །བུད་མེད་ལ་ཕམ་པར་
འགྱུར་བའི་ལྟུང་བ་བཞི་པོ་དག་ལས་གང་ཡང་རུང་བ་ཞིག་བྱུང་བ་མ་ཡིན་ནམ། རྒྱུ་ལས་ཟློག་
པའི་ཆད་པ་ཁས་མི་ལེན་པ་གནས་ནས་ཕྱུང་བ་མ་ཡིན་ནམ། ཞེས་དྲི་མི་དགོས་ཏེ། སྔོན་རབ་
ཏུ་བྱུང་བ་བཀག་པ་ཉིད་ཀྱིས་གྲུབ་པའི་ཕྱིར་རོ། །སྐད་དང་། མདོག་དབྱིབས་ལ་སོགས་པ་
བུད་མེད་འདྲ་བའི་སྐྱེས་པ་མ་ཡིན་ནམ་ཞེས་རབ་བྱུང་ཞུ་བའི་དུས་སུ་བུད་མེད་ལ་ཁ་སྤུ་མེད་པའི་
ཕྱིར་སྐྲ་མ་བྲེགས་པ་ལས་སྐྲ་བྲེགས་ནས་ཞེས་བརྗོད། ཁ་ཅིག ། སྐྲ་དང་སེན་མོ་མ་བྲེགས་པ་
ལས་ཞེས་སྦྱོར་ཏེ། ལུང་དང་། ལས་བརྒྱ་རྩ་གཅིག་གི་གཞུང་ན་མེད་དོ། །དགེ་ཚུལ་མར་སྒྲུབ་
པའི་སྐབས་སུ། མཁན་མོའི་མཚན་ཉིད་ལ། ལོ་བཅུ་ལོན་པ་ཞེས་པ་ལོ་བཅུ་གཉིས་ལོན་པར་
བརྗེ། འཁོར་དང་འཁོར་མང་པོ་འཇོག་པའི་གནང་བ་ཐོབ་པ་ཞེས་བསྣན། གཞན་སྔར་དང་
འདྲའོ། །དགེ་ཚུལ་མ་ཉིད་དུ་ཉེ་བར་སྒྲུབ་པའི་ཆོ་གའོ། །
༈ བུད་མེད་རྟེན་དམན་ཞིང་། ཁྱད་པར་འཁྲིག་པའི་འདོད་ཆགས་སྟོབས་དང་ལྡན་པས།
དགེ་སློབ་མ་ཞེས་པ་བསླབ་པའི་ཚིགས་གཞན་ཡོད་དོ། །དེ་ནི་དགེ་ཚུལ་མ་ཉིད་ཀྱི་རྗེས་དགེ་
སློང་མ་ཉིད་ཀྱི་གོང་དེ་གཉིས་ཀྱི་བར་སྐབས་སུ་སྦྱིན་པར་བྱ་ཞིང་། དེ་ངེས་པར་སྤྱད་པའི་དུས་
ནི། ལོ་གཉིས་སོ། །དེའི་གདམས་ངག་གིས་ངོ་སྤྲོད་པ་ནི། དགེ་ཚུལ་མ་དང་འདྲ་བ་ལ་ཁྱད་འབ
490



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
པར། དགེ་འདུན་ཡུལ་དབུས་སུ་བཅུ་གཉིས་ཡན་ཆད། མཐའ་འཁོབ་དག་ཏུ་གཞན་མེད་ན་
འདུལ་བ་འཛིན་པ་དང་དྲུག་ཡན་ཆད་ཀྱི་ཚོགས་སུ་ཚང་བ་ཞེས་སོ། །མཁན་མོ་དགེ་ཚུལ་གྱི་
སྐབས་དང་འདྲ། ལས་བྱེད་པའི་སློབ་དཔོན་མ། དགེ་སློང་གི་སྐབས་བཞིན་ལས་ཁྱད་པར།
དགེ་སློང་མའི་དགེ་འདུན་གྱི་དབུས་སུ་བསླབ་པའི་སྡོམ་པ་སྦྱིན་པའི་ཆོ་ག་ཚིག་ཕྱེད་ཀྱང་མ་
འཁྲུལ་བར་བརྡ་སྤྲོད་ནུས་པ་ཞེས་སོ། །ལུས་ཀྱི་རྟེན་ཁྱིམ་སོ་བཟུང་བ་ཡིན་ན། ལོ་བཅུ་ལོན་པ།
གཞོན་ནུ་མ་ཡིན་ན། ལོ་བཅོ་བརྒྱད་ལོན་པ། དགེ་ཚུལ་མའི་སྡོམ་པ་ཐོབ་ལ་མ་ཉམས་པར་
སྔར་བསླབ་པའི་སྡོམ་པ་མ་ཐོབ་པ་ཞེས་བསྣན། རྟགས་དགེ་ཚུལ་མ་ཡིན་པ་ཉིད་ཀྱིས་གྲུབ་པས་
སྨོས་མི་དགོས། བསམ་པའི་སྐབས་སུ་བསམ་པ་ཐག་པ་ནས་བསླབ་པའི་སྡོམ་པ་ནོད་པར་
འདོད་པ་ཞེས་ཁ་སྤོ། འདི་ལ། ཆོ་ག་ལ་ལོ་གཉིས་ཀྱི་བར་དུ་ཞེས་ཡོད་ཀྱང་། ལོ་གཉིས་ནས་
དགེ་སློང་མ་བྱེད་པའི་དབང་དུ་བྱས་པ་ཡིན་གྱི། དོན་ལ་ཇི་སྲིད་འཚོའི་བར་དུ་བླང་ཡང་དགོས་
ལ། བསྲུང་ཡང་དགོས་ཏེ། ཇི་སྲིད་འཚོ་བ་པའི་སྡོམ་པ་ཡིན་པའི་ཕྱིར་རོ། །དེས་ན་ངེས་པ་
བཞི་དང་བྲལ་བ་དགོས་ལ། དགེ་སློབ་མའི་བསླབ་པ་ཉི་ཤུ་རྩ་གཉིས་པོ་ལ། འདི་བསྲུང་། འདི་
མི་བསྲུང་སྙམ་པའི་ངེས་པ་དང་བྲལ་བའང་དགོས་ལ། མདོར་ན། ངེས་པ་ལྔ་དང་བྲལ་བ་ཆ་
ལྡན་དུ་དགོས་སོ། །ཆོ་ག་ལ། སྦྱིན་པའི་ལས་ཡིན་པས་སྔོན་འགྲོར་གསོལ་བ་ལན་གསུམ་
བཏབ་པ་དང་། དངོས་གཞི། གསོལ་བ་དང་གཉིས་ཀྱི་ལས་ཀྱིས་བསླབ་པ་སྦྱིན་པ་དང་།
མཇུག །དུས་གོ་དང་བསླབ་པ་བརྗོད་པ་གཉིས་སོ། །གསོལ་བ་གདབ་པའི་སྐབས་སུ། རྒན་
པའི་མཐའ་ལོགས་སུ་ཕྱག་འཚལ་དུ་བཅུག་ལ། མདུན་དུ་ཙོག་ཙོག་པོར་འདུག་ཏུ་བཅུག་སྟེ་
ཞེས་པ། གསོལ་འདེབས་ཀྱི་ཆོ་ག་མོ་རང་གིས་ཤེས་པའི་དབང་དུ་བྱས་པ་ཡིན། མི་ཤེས་པར་
ལས་སློབ་ཀྱི་རྗེས་ཟློས་བྱེད་དགོས་ན། དེ་ལ་ཕྱག་འཚལ་ནས། དེའི་མདུན་དུ་ཙོག་ཙོག་པོར་
འདུག་ཏུ་གཞུག་དགོས་པར་དོན་གྱིས་ཐོབ་བོ། །དགེ་འདུན་འཕགས་མ་རྣམས་ཞེས་སྔར་
བཙུན་པ་རྣམས་ཞེས་པའི་ཐད་དུ། འཕགས་མ་རྣམས་ཞེས་པ་ཁྱད་པར་རོ། །ལོ་གཉིས་སུ་
ཞེས་པ་སྤྱད་པའི་དུས་ཏེ། རྒྱ་ཆེན་འགྲེལ་པར། དེ་སྤྱད་པའི་དུས་ནི། ལོ་གཉིས་སོ། །ལོ་
གཉིས་ལས་ལྷག་ན་ཡང་དེ་ཕྱིན་ཆད་བརྟུལ་ཞུགས་དེ་ཉམས་པར་ཡང་མི་འགྱུར་ལ། དེ་ཕྱིན་
ཆད་མི་བསྲུང་བར་བྱ་བ་ཡང་མ་ཡིན་ནོ། །འོན་ཀྱང་དུས་ངེས་པར་མཛད་པས་དུས་དེ་སྲིད་དུ་
ངེས་པ་ཁོ་ནར་བསྲུང་བར་བྱ་བ་ཉིད་ཡིན་ཏེ། ཇི་སྲིད་དུ་དུས་དེ་ཡོངས་སུ་རྫོགས་པར་མ་གྱུར་
491



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱད་ལས། པོད་དང་པོ།
:གྱི་བར་དུ་བསྙེན་པར་རྫོགས་པར་མི་བྱའོ། །ཞེས་གསུངས། གཙོ་བོར་གྱུར་པ་ཉིད་ཀྱི་ཕྱིར་ཆོས་།
ཀྱི་སྒྲ་དྲུག་པོ་དང་། གཙོ་བོ་མ་ཡིན་པ་ཉིད་ཀྱི་ཕྱིར་རྗེས་སུ་མཐུན་པའི་ཆོས་ཀྱི་སྒྲར་བསྟན་པ་
དྲུག་སྟེ། ཆོས་ཀྱི་དེ་མ་ཐག་ཏུ་བསྟན་པའི་ཕྱིར་རྗེས་སུ་མཐུན་པའི་ཆོས་དྲུག་ལ་བསླབ་པའི་སྡོམ་
པ་ཞེས་པ། དགེ་སློབ་མའི་བསླབ་པ་རྣམས་ཡང་དག་པར་བླངས་པའི་ཕྱིར་སྡོམ་པ། གསོལ་ན་
ཞེས་པ། སློང་ཞིང་གསོལ་བ་འདེབས་པའོ། །དེའི་འོག་ཏུ་དགེ་ཚུལ་མ་དེ། ལས་ཐོས་པའི་ཉེ་
འཁོར་ལས་བཀར་ནས་མངོན་སུམ་དུ་མཐོང་བའི་སར་བཞག་ལ། དགེ་སློང་མ་ལས་བྱེད་པས།
གསོལ་གཉིས་ཀྱི་ལས་ཀྱིས་དགེ་སློབ་མའི་བསླབ་པའི་སྡོམ་པ་སྦྱིན་པར་བྱའོ། །ལས་བརྗོད་པའི་
སྐབས་སུ། དགེ་ཚུལ་མ་མིང་འདི་ཞེས་བགྱི་བ་ཞེས་པ་ནས་བསླབ་པའི་སྡོམ་པ་གསོལ་ཏེ་ཞེས་
པའི་བར་ལས་ཀྱི་ངོ་བོ་བརྗོད་པ་ཡིན་ལ། དེ་ནས་བསླབ་པའི་སྡོམ་པ་སྩལ་ན་ཞེས་པའི་བར་བྱ་
བ་བརྗོད་པ་ཡིན་པས་དེ་དང་། འཕགས་མ་གང་དག་ཅེས་པའི་བར་དུ་དགེ་སློབ་མའི་སྡོམ་པ་
སྐྱེའོ། །དེའི་འོག་ཏུ་དུས་གོ་བ་ན། དགེ་སློང་མ་སོགས་སོ། །བསླབ་པ་བརྗོད་པ་ནི། དེའི་
འོག་ཏུ་དགེ་སློང་མ་སོགས་ཏེ། ཁྲིམས་གྲོགས་མེད་པར་གཅིག་པུར་ལམ་དུ་འགྲོ་བར་མི་བྱ་བ་
དང་། ཆུ་བོའི་ཕ་རོལ་ཏུ་སྐྱོལ་བར་མི་བྱ་བ་དང་། - སྐྱེས་པ་ལ་རེག་པར་མི་བྱ་བ་དང་། སྟེང་
གཡོགས་གཅིག་དང་། སྟན་གཅིག་ལ་སྐྱེས་པ་དང་ལྷན་ཅིག་འདུག་པར་མི་བྱ་བ་དང་། སྤྱན་
བྱེད་པས་ན། སྨན་དེའི་དངོས་པོའམ་ལས་ནི། ། སྨྱན་བྱེད་པ་སྟེ། དེའང་ཕོ་ཉ་ཡིན་ཏེ། སྐྱེས་།
པ་དང། བུད་མེད་སྦྱོར་བའི་རྒྱུ་མཚན་གྱི་འཕྲིན་པ་མི་བྱ་ཞིང་། དགེ་སློང་མ་དག་གི་ཁ་ན་མ་ཐོ་
བ་སྤྱོད་པ་མཐོང་བ་དེ་ལ་དེ་བློས་བབ་པར་མི་བྱའོ། །དེ་རྗེས་སུ་མཐུན་པའི་ཆོས་དྲུག་ནི།
གསེར་གྱིས་མཚོན་པ་རིན་པོ་ཆེ་ལ་གཟུང་བར་མི་བྱ། འདོམ་སྟེ། གསང་བའི་ཕྱོགས་ཀྱི་སྤུ་བྲེག་
པར་མི་བྱའོ། །ཞེས་སོགས་ནས་དེ་དག་ལ་བསླབ་པར་བྱའོ། །ཞེས་པའི་བར་བརྗོད་ནས། དེ་
ལྟར་ཉི་ཤུ་རྩ་གཉིས་ནི། དངོས་སུ་བླངས་པ་ཡིན་པས། དེའི་རྩ་བཞི་ལས་འདས་ན། ཕམ་པ་
དང་འདྲ་བའི་ཉེས་བྱས། གཞན་རྣམས་ལ་བཤགས་བྱའི་ཉེས་བྱས། འཆང་བ་ལ་སོགས་པ་
བདུན་ནམ་བརྒྱད་ལ་ཉེས་པ་མེད། དེ་གཉིས་ལས་གཞན་པའི་དགེ་སློང་མའི་བསླབ་པ་དང་
འགལ་བ་ཐམས་ཅད་ལ་བསྡམ་བྱའི་ཉེས་བྱས་སུ་འགྱུར་བས་དེ་རྣམས་ལེགས་པར་སྲུངས་ཤིག་
ཅེས་གདམས་སོ། །དགེ་སློབ་མའི་ཆོ་གའི་བཤད་པའོ། །
༈ དགེ་སློང་མའི་ཆོ་ག་ལ། དུས་དང་པོར་བྱ་བ་ཡོ་བྱད་བཙལ་ཞིང་། དགེ་སློང་མའི་དགེ་ལ|
Y
492



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
“མོར་
།འདུན་བསྡུ་བ་ནི། གང་གི་ཚེ་ཞེས་པ་ནས་དེ་ནི་དུས་དང་པོར་བྱ་བའོ། །ཞེས་པའི་བར་རོ། །
ཁྲེལ་ཡོད་བསྐྱེད་ཅིང་། གནས་ལ་གསོལ་བ་གདབ་པ། དེའི་འོག་ཏུ་ཞེས་པ་ནས་མཁན་མོ
གསོལ་བའོ། །ཞེས་པའི་བར་རོ། །ཆོས་འདི་པའི་བསམ་པ་བསྐྱེད་ཅིང་། ཡོ་བྱད་མངོན་དུ་
གྱུར་པར་བྱ་བའི་ཕྱིར་རྟགས་ཆ་ལུགས་སྦྱིན་པ་ནི། དེའི་འོག་ཏུ་མཁན་མོ་རང་གིས་ཆོས་གོས་ལ་
ཞེས་པ་ནི། གསུམ་གྱི་སྟེང་དུ་རྔུལ་གཟན་དང་། ཤིང་ང་དཔུང་ཆད་དང་ལྔའོ། །རྔུལ་གཟན་
གྱི་ཚད་བླ་གོས་དང་མཉམ་པར་མའི་རྣམ་འབྱེད་ནས་བཤད་དོ། ། ལུང་གི་དཔེ་ཁ་ཅིག་ཏུ།
རྔུལ་གཟན་དང་། པུས་འཁྱུད་ཅེས་འབྱུང་བ་ནི། དཔེ་མ་དག་པ་ཡིན་ལ། ལུང་གི་འགྲེལ་པར་
རྔུལ་གཟན་དང་། རྔུལ་གཟན་གྱི་གཟན་ཞེས་འབྱུང་བ་ནི། འགྱུར་འཆུགས་པ་ཡིན་ནོ། །དེ་
གཉིས་བྱིན་གྱིས་རློབ་པ་ན། ཆོས་གོས་དང་མིང་བརྗེས་པས་ཆོག་གོ །རྒྱུ་ལ་བྱིན་གྱིས་རློབ་པའི་
སྐབས་སུ་ཤིང་ང་དཔུང་ཆད་དང༌། རྔུལ་གཟན་ལ་སྣམ་ཕྲན་དང་། གླེགས་བུའི་སྒྲས་དྲས་
དྲུབས་མེད་ པའི་ ཕྱིར་འཚལ་ན་ཤིང་ང་དཔུང་ཆད་ དུ་བགྱིའོ། ། འཚལ་ན་རྡུལ་ གཟན་དུ་
བགྱིའོ། །ཞེས་པ་འདོན་པ་སྤོ། །གཞན་འདྲའོ། །ལྷུང་བཟེད་སྟོན་པའི་སྐབས་སུ་དགེ་སློང་
མའི་རབ་ཚད་ནི། དགེ་སློང་གི་ཐ་ཚད་ཡིན་ལ། ཐ་ཚད་ནི། ཇི་ཙམ་གྱིས་དགེ་སློང་མ་འགྲང་
བའི་འབྲས་ཆན་དང་། ཚོད་མ་ཤོང་བའི་ཚད་ཡིན་ལ། འབྲིང་དེ་དག་གི་བར་ཡིན་ནོ། །
བསྙེན་རྫོགས་ཀྱི་སྡོམ་པའི་སྐལ་བ་ཅན་དུ་བྱ་བའི་ཕྱིར་ཚངས་སྤྱོད་ལ་ཉེར་གནས་ཀྱི་སྡོམ་པ་སྦྱིན་
པ་ལ། སྦྱོར་བའི་ཆོ་ག་གསུམ་ལས། རྒྱུད་དག་མ་དག་རྟོགས་པར་བྱ་བའི་ཕྱིར་གསང་སྟོན་མ་
བསྐོས་ནས་ལྐོག་ཏུ་བར་ཆད་དྲིས་ནས་ནང་དུ་འོང་བར་ཞུ་བ་ནི། དེའི་འོག་ཏུ་བསྙེན་པར་
སོགས་སོ། །སྔོན་རབ་ཏུ་བྱུང་བ་མ་ཡིན་ནམ་ཞེས་དྲིས་པས། ཡིན་ཞེས་ཟེར་ན། འོ་ན་སོངས་
ཤིག་ཅེས་བརྗོད་པའི་ཕྱིར། ཁྱོད་ལ་ཕམ་པར་འགྱུར་བའི་ལྟུང་བ་བཞི་ལས་གང་ཡང་རུང་བ་
ཞིག་བྱུང་བ་མ་ཡིན་ནམ། ཁྱོད་བབས་པ་ན་བསླབ་པ་ལེགས་པར་ཕུལ་ལམ་ཞེས་པ་གཉིས་
འདིར་དྲི་མི་དགོས་སོ། །ཇི་ལྟར་ཁྱོད་ཀྱིས་དགེ་སློང་མའི་དགེ་འདུན་ལས། ལོ་གཉིས་སུ་ཆོས་
དྲུག་དང་། རྗེས་སུ་མཐུན་པའི་ཆོས་དྲུག་ལ་བསླབ་པའི་སྡོམ་པ་གསོལ་ཏམ་ཞེས་པ་ནི། དགེ་
སློབ་མའི་སྡོམ་པ་བླངས་སམ་ཞེས་པའོ། །ཇི་ལྟར་ཁྱོད་ཀྱིས་ལོ་གཉིས་སུ་ཆོས་དྲུག་དང་། རྗེས་
སུ་མཐུན་པའི་ཆོས་དྲུག་ལ་བསླབ་བམ་ཞེས་པ། དགེ་སློབ་མའི་བསླབ་པ་ལེགས་པར་བསྲུངས་
སམ་ཞེས་པའོ། །བདག་གི་མཁན་མོའི་མིང་འདི་ཞེས་བགྱི་ཞེས་པའི་སྐབས་སུ་དགེ་སློབ་མའི་
493



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
མཁན་མོའི་མིང་ནས་ལན་གདབ་བོ། །སྦྱིན་པའི་ལས་འཆགས་པར་བྱ་བའི་ཕྱིར་གསོལ་བ་
གདབ་པ་ནི། དེའི་འོག་ཏུ་སོགས་ཏེ། བུད་མེད་ལྟོ་སྙི་བའི་ཕྱིར་ཕ་གུའི་སྟེང་དུ་རྩྭ་བཏིང་བ་ལ་
མི་འཇོག་གི །སྟན་ནང་ཚངས་ཅན་ལ་སོགས་པ་འབོལ་བའི་སྟན་ལ་ཅི་བདེར་འདུག་ཏུ་གཞུག་
གོ ། ཚངས་པ་ནི། མྱ་ངན་ལས་འདས་པ། དེའི་དོན་དུ་སྤྱོད་པ་ནི་ཚངས་པར་སྤྱོད་པ་སྟེ།
བསྙེན་པར་རྫོགས་པ་ཡིན་ལ། དེ་ལ་ཉེ་བར་གནས་པ་ནི། དེ་ཉེ་བར་སྐྱེད་པར་བྱེད་པ་ཡིན།
ཚངས་པར་སྤྱོད་པ་ལ་ཉེ་བར་གནས་པར་བྱ་བའི་ཕྱིར་སྡོམ་པ་ནི། །ཚངས་པར་སྤྱོད་པ་ལ་ཉེ་
བར་གནས་པའི་སྡོམ་པ་སྟེ། ལུས་ལ་བསྙེན་པར་རྫོགས་པའི་སྡོམ་པ་སྐྱེ་བའི་སྐལ་བ་ཅན་དུ་
འགྱུར་བར་ངེས་པ་ནི། ཚངས་པར་སྤྱོད་པ་ལ་ཉེ་བར་གནས་པའི་སྡོམ་པ། དེ་སྩལ་དུ་གསོལ།
དགེ་སློང་མའི་དགེ་འདུན་ཐུགས་ཆེས་པ་ལ་སོགས་པའི་དོན་དུ་ནང་དུ་བར་ཆད་དྲི་བའི་ཕྱིར་
ཐུགས་བསྟུན་པ་གསོལ་བའི་ལས་བྱ་བ་ནི། དེའི་འོག་ཏུ་སོགས། ནང་དུ་བར་ཆད་དྲི་བ་དངོས་
ནི། དེའི་འོག་ཏུ་སོགས་ཏེ། བུད་མེད་ཤེད་དམན་པས་ཚོགས་སུ་མངོན་དུ་ལན་འདེབས་མི་
ནུས་པའི་ཕྱིར་དགེ་སློང་མ་གཞན་ཞིག་གི་མདུན་དུ་བཞག་ནས་བསྒྲིབས་པ་ལ་བར་ཆད་དྲི་ཞིང་།
དགེ་སློང་མ་མདུན་དུ་བཞག་པ་དེས་སློབ་དཔོན་མས་དྲིས་པའི་ལན་གདབ། མོས་ལན་བཏབ་
པའི་ཚིག་གི་རྗེས་ཟློས་བསྒྲུབ་བྱ་དེ་བྱེད་དུ་གཞུག་གོ །ལུང་ཕྲན་ཚེགས་སུ། དགེ་སློང་མ་དྲུང་དུ་
ཞོག་ལ་དྲིས་ཤིག །དེ་ནས་དགེ་སློབ་མ་དེས་ཀྱང་དགེ་སློང་མ་ལ་སྨྲོས་ཤིག །ཅེའོ། །བུད་མེད་
བསྙེན་པར་རྫོགས་པའི་སྐབས་སུ་བར་ཆད་དྲི་བ་གསུམ་ལས། གཉིས་ཀའི་དགེ་འདུན་གྱི་
དབུས་སུ་སློབ་དཔོན་གྱིས་དྲི་བའི་ཚེ་ནའང་དེ་བཞིན་བྱ། གསང་སྟེ་སྟོན་པ་མོས་ལྐོག་ཏུ་བར་
ཆད་དྲི་བའི་སྐབས་སུ་དགེ་སློང་མས་སྒྲིབ་མི་དགོས་སོ། །
གཉིས་པ་དངོས་གཞི། གསོལ་གཉིས་ཀྱིས་ཚངས་སྤྱོད་ལ་ཉེར་གནས་ཀྱི་སྡོམ་པ་སྦྱིན་པ་
ནི། དེའི་འོག་ཏུ་སོགས། འདི་ལའང་སྡོམ་པ་གསོལ་ན་དང་། འཕགས་མ་གང་དག་གི་བར་
།
དུ་ལས་འཆགས་སོ། །བསྙེན་པར་རྫོགས་པར་འདོད་པས་མངོན་སུམ་དུ་གྱུར་པ་བསྟན་ཅིང་།
སྦྱིན་པའི་ལས་འཆགས་པའི་ཕྱིར་གཉིས་ཀའི་དགེ་འདུན་ལ་གསོལ་བ་ལན་གསུམ་གདབ་པ་ནི།
ཚངས་སྤྱོད་ལ་ཉེར་གནས་ཀྱི་སྡོམ་པ་སྦྱིན་པ་དེའི་འོག་ཏུ། དགེ་སློང་མའི་བསྙེན་རྫོགས་ཀྱི་སྡོམ་
པ་ནི། དགེ་སློང་གི་དགེ་འདུན་ལས་སྐྱེ་བ་ཡིན་གྱི། བུད་མེད་གསོག་པ་ཚུལ་དང་མཐུན་པ་
ཙམ་དུ་ཟད་པའི་ཕྱིར། སྔར་གྱི་དགེ་སློང་མའི་དགེ་འདུན་གྱི་སྟེང་དུ་ཡུལ་དབུས་སུ་དགེ་སློང་ས
494



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
བཅུ་ལ་སོགས་པའི་ཚོགས་སམ། མཐའ་འཁོབ་དག་ཏུ་གཞན་མེད་ན་འདུལ་བ་འཛིན་པ་དང་
ལྔ་ལ་སོགས་པའི་དགེ་སློང་གི་དགེ་འདུན་བསྣན། དགེ་སློང་ལས་བྱེད་པས། བསྙེན་པར་
རྫོགས་པར་བྱེད་པ་དེ་གཉིས་ཀའི་དགེ་འདུན་ལ་བསྙེན་པར་རྫོགས་པར་གསོལ་བ་འདེབས་སུ་
གཞུག་པར་བྱའོ། །དང་པོར་སྟོན་པ་ལ་ཕྱག་འཚལ་དུ་གཞུག །དེའི་འོག་ཏུ་དགེ་སློང་གི་དགེ་
འདུན་ལ་ཕྱག་གསུམ་འཚལ་དུ་གཞུག །དེའི་འོག་ཏུ་དགེ་སློང་མའི་དགེ་འདུན་ལ་ཕྱག་གསུམ་
འཚལ་དུ་གཞུག །དེའི་འོག་ཏུ་བུད་མེད་ཤེད་དམན་པས། གཉིས་ཀའི་དགེ་འདུན་གྱི་དབུས་
སུ་རང་གིས་གསོལ་བ་འདེབས་པའི་ཆོ་ག་མི་ནུས་པས། ལས་བྱེད་པའི་རྗེས་ཟློས་བྱ་དགོས་པའི་
ཕྱིར་དགེ་སློང་ལས་བྱེད་པ་ལ་ཕྱག་གསུམ་འཚལ་དུ་བཅུག་ནས་དེའི་མདུན་དུ་སོགས་སོ། །
གཉིས་ཀའི་དགེ་འདུན་གྱི་མདུན་དུ་ཡོངས་སུ་དག་པ་མངོན་དུ་གྱུར་པ་རྟོགས་པའི་ཕྱིར་བར་
ཆད་དྲི་བ་ལ་ཐུགས་བསྟན་པ་གསོལ་བའི་ལས་བྱ་བ་ནི། དེའི་འོག་ཏུ་སོགས་སོ། །བར་ཆད་དྲི་
བ་དངོས་ནི། དེའི་འོག་ཏུ་དགེ་སློབ་མའི་མཁན་མོའི་མིང་ནས་སྨོས་དགོས་སོ། །
གཉིས་པ་དངོས་གཞི་ནི། དེའི་འོག་ཏུ་དགེ་སློང་ལས་བྱེད་པས་སོགས་ཏེ། འདི་ལ་
མངོན་ 
དུ་གྱུར་པའི་སངས་རྒྱས་དང་། ཆོས་སྔར་དང་འདྲ། དགེ་འདུན་ཡུལ་དབུས་སུ་དགེ་
སློང་བཅུ། དགེ་སློང་མ་བཅུ་གཉིས། མཐའ་འཁོབ་ཏུ་གཞན་མེད་ན་དགེ་སློང་ལྔ། དགེ་སློང་
མ་དྲུག་ཡན་ཆོད་ཀྱི་ཚོགས་སུ་ཚང་བ། ཁ་སྐོང་བར་འོས་པ། མི་མཐུན་པ་གཉིས་དང་བྲལ་
བའོ། །མཁན་མོ་ལོ་བཅུ་གཉིས་ལོན། ལྔ་ཕྲུགས་དང་ལྡན། དགེ་སློང་མའི་ལས་ཀྱི་ཁ་སྐོང་
བར་འོས་པ། མཁན་མོར་གསོལ་བ་བཏབ་པ་ཁས་བླངས་པ་དང་ལྡན་པའོ། ། སློབ་དཔོན་
གསུམ་ལས། གཉིས་ཀའི་དགེ་འདུན་གྱི་དབུས་སུ་ལས་བྱེད་པའི་སློབ་དཔོན། དགེ་སློང་གི་
ལས་ཀྱི་ཁ་སྐོང་བར་འོས་པ། གཟུགས་གཞན་དུ་མ་བསྒྱུར་ཞིང་མི་སྣང་བར་མ་བྱས་པ། གཉིས་
ཀའི་དགེ་འདུན་གྱི་དབུས་སུ་ལས་ཀྱི་ཆོ་ག་ཚིག་ཕྱེད་ཀྱང་མ་འཁྲུལ་བར་བརྡ་སྤྲོད་ནུས་པའོ། །
ཚངས་སྤྱོད་ལ་ཉེར་གནས་ཀྱི་ལས་བྱེད་པ་མོའི་སློབ་དཔོན་མ། དགེ་སློང་མའི་ལས་ཀྱི་ཁ་སྐོང་
བར་འོས་པ། དགེ་སློང་མའི་དགེ་འདུན་གྱི་དབུས་སུ་ལས་ཀྱི་ཆོ་ག་ཚིག་ཕྱེད་ཀྱང་མ་འཁྲུལ་བར་
བརྡ་སྤྲོད་ནུས་པའོ། །གསང་སྟེ་སྟོན་པའི་སློབ་དཔོན་མ། དགེ་སློང་མའི་ལས་ཀྱི་ཁ་སྐོང་བར་
འོས་ཤིང་། དགེ་འདུན་མས། གསང་སྟོན་མར་བསྐོས་ལ་ཆགས་པ། ལྐོག་ཏུ་བར་ཆད་དྲིས་
ནས་ནང་དུ་འོང་བར་ཞུ་བ་ལ་མཁས་པའོ། །འདོད་པ་མངོན་དུ་གྱུར་པ་ལ། ལུས་ཀྱི་རྟེན་
495



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་ པོད་དང་པོ།
བ
པ་ཚོགས་སུ་མ་ཚང་བ། བསྙེན་རྫོགས་སྐྱེ་བའི་སྐལ་བ་ཅན་དུ་ངེས་པ་བྱེད་པ། ཚངས་སྤྱོད་ལ་
ཉེར་གནས་ཀྱི་སྡོམ་པ་ཐོབ་པ། བསླབ་ཚིགས་སྔ་མ་རྣམས་ཐོབ་པ། སྔར་དགེ་སློང་མའི་སྡོམ་པ་
དང་མི་ལྡན་པའོ། །བསམ་པ། དགེ་སློང་གི་དང་འདྲ་བའོ། །ཡོ་བྱད་ལ། ཆོས་གོས་ལྔ་དངོས་
སམ། རྒྱུ་རུང་བ། ཚད་ལྡན། མཁན་མོའི་གསུང་གིས་བྱིན་གྱིས་བརླབས་ཤིང་གནང་བ།
ལྷུང་བཟེད་རུང་བ། ཚད་ལྡན། དགེ་སློང་མའི་དགེ་འདུན་ལ་བསྟན། དེས་གནང་བ།
།
མཁན་མོས་བྱིན་གྱིས་བརླབས་ཏེ་གནང་བའོ། ། གདིང་བ་ཆུ་ཚགས་རུང་བ། ཚད་ལྡན།
མཁན་མོས་གནང་བའོ། །ལུས་ཀྱི་བྱི་བྱད་ཀྱི་རྟགས་ཁ་སྤུ་བྲེགས་པ་མ་གཏོགས་དགེ་སློང་དང་
འདྲའོ། །ཡོངས་སུ་དག་པ་ནི། བར་ཆད་ཀྱི་ཆོས་རྣམས་གསང་སྟེ་སྟོན་པ་མོས། ལྐོག་ཏུ་དྲིས་
ནས་དག་པ་གོ་བར་བྱས། ཚངས་སྤྱོད་ལ་ཉེར་གནས་ཀྱི་ལས་བྱེད་པ་མོས། དགེ་སློང་མའི་དགེ་
འདུན་གྱི་དབུས་སུ་དྲིས། ལས་བྱེད་པས་གཉིས་ཀའི་དགེ་འདུན་གྱི་མདུན་དུ་དྲིས་ནས་དག་
པར་རྟོགས་པའོ། །གསོལ་བ་ནི། གཉིས་ཀའི་དགེ་འདུན་གྱི་དབུས་སུ་གསོལ་བ་ལན་གསུམ་དུ་
བཏབ་པའོ། །གསོལ་བཞིའི་ལས་མི་གཡོ་ཞིང་གཞག་པར་མི་འོས་པ་སྟེ། རྒྱས་པར་དགེ་སློང་གི་
སྐབས་བཞིན་ནོ། །འདིས། ཚངས་པར་སྤྱོད་པ་ཡང་ལེགས་པར་སྤྱད་ཅེས་པ། དགེ་ཚུལ་མའི་
བསླབ་པ་ལ་ལེགས་པར་བསླབ་པའོ། །འདི་ལ་དགེ་སློང་མའི་དགེ་འདུན་གྱིས་ཆོས་གསུམ་གྱིས་
ཚངས་པར་སྤྱོད་པ་ཉེ་བར་གནས་པའི་སྡོམ་པ་ཡང་སྩལ་ཞེས་ལུང་དུ་འབྱུང་ཞིང་། དེའི་འགྲེལ་
པར། ཆོས་གསུམ་གྱིས་ཞེས་བྱ་བ་ལ། ཆོས་གསུམ་པོ་དག་ཀྱང་གང་ཞེ་ན། དུས་སྔ་མར་བྱ་བ་
བྱས་པ་ཉིད་ནི། ཆོས་གཅིག་ཡིན་ལ། སེམས་མཉེས་པར་བྱེད་པ་ནི། གཉིས་པ་ཡིན་ཞིང་།
བར་ཆད་ཀྱི་ཆོས་ཡོངས་སུ་དག་པ་ནི། གསུམ་པ་ཡིན་ཏེ། རྒྱུར་གྱུར་པ་གསུམ་པོ་དེ་དག་གིས་
ཚངས་པར་སྤྱོད་པ་ལ་ཉེ་བར་གནས་པའི་སྡོམ་པ་སྦྱིན་པར་བྱ་བ་ཡིན་ནོ། །ཞེས་སོ། ། ལས་
བརྒྱ་རྩ་གཅིག་གི་གཞུང་དུ། ཆོས་གསུམ་གྱིས་བྱ་བ་ཆད་སྣང་སྟེ། དགོས་པ་འདྲའོ། །འདི་ལ་
དགེ་སློང་མའི་དགེ་འདུན་གྱིས་དུས་སྔར་བགྱི་བ་ཡང་བགྱིས། ཞེས་བྱ་བ་དུས་དང་པོར་བྱ་བའི་
ཆོ་ག་རྣམས་སམ། གསང་སྟོན་བསྐོས་ནས་བར་ཆད་འདྲི་བ་ལ་སོགས་པའོ། །འདིས་དགེ་
སློང་མའི་དགེ་འདུན་གྱི་སེམས་ཀྱང་མགུ་བར་གྱིས་ཞེས་པ་ནི། གུས་པས་ཕྱག་འཚལ་ཞིང་
གསོལ་བ་འདེབས་པ་ལ་སོགས་པའོ། །ཁ་ན་མ་ཐོ་བ་ཡང་ཡོངས་སུ་དག་གོ །ཞེས་པ་བར་ཆད་
མེད་པའོ། །མཇུག་གི་ཆོ་ག་ལ། དུས་གོ་བ་ནི། དེའི་འོག་ཏུ་སོགས་སོ། །ཐོབ་པ་མི་ཉམས་
496



༄༅ །ལས་བརྒྱ་རྩ་གཅིག་གི་རྣམ་པར་བར་བཤད་པ།
ཤིང་འཕེལ་བའི་དོན་དུ་གདམས་ངག་བཅུ་གཉིས་ནི། དེའི་འོག་ཏུ་སོགས་ཏེ། བུད་མེད་མཐུ་
ཆུང་ཞིང་ལུས་ལ་དགྲ་ཡོད་པས། དགོན་པ་བཀག་པའི་ ཕྱིར་གསུམ་པོ་འདི་དག་ནི་ཞེས་
གསུངས་སོ། །དེའི་འོག་ཏུ་སྤང་བྱ་ལྟུང་བར་འགྱུར་བའི་ཆོས་བརྒྱད་པོ་ནི། ལྟུང་བ་ཐུན་མོང་བ་
བཞི། ཐུན་མོང་མ་ཡིན་པ་བཞི་སྟེ། བརྒྱད་པོ་འདི་དག་ནི་སོགས་ཏེ། དགེ་སློང་མས་བརྒྱད་པོ་
དེ་དག་གི་ནང་ནས། མ་ངེས་པའི་ཆོས་གང་ཡང་རུང་བ་ཞིག་བྱས་ན་སོགས་སོ། །ཡང་། དགེ་
སློང་མ་གང་ཞེས་པ་ནི། དགེ་སློང་གི་སྐབས་དང་འདྲའོ། །ཆགས་པར་གྱུར་ལ་ཞེས་པ་ནི།
སྐྱེས་པ་དེ་འདོད་པའི་འདོད་ཆགས་ཀྱི་སྒོ་ནས་ཆགས་པར་གྱུར་ལ། སྐྱེས་པ་ཀུན་ནས་ཆགས་
པར་གྱུར་པ་དང་ལྷན་ཅིག་མགོ་མན་ཆད། པུས་མོ་ཡན་ཆད་ཀྱི་ལུས་ཀྱི་ཕྱོགས་གཅིག་ལ་ཅུང་
ཟད་རེག་པས་ནོམ་པ་དང་། ཀུན་ནས་ཡོངས་སུ་རེག་པས་ཉུག་པའི་རེག་པ་བདག་གིར་བྱེད་
ནའོ། །སྐྱེས་པ་ཆགས་པ་དང་ལྷན་ཅིག་གཞོག་སྟེགས་བྱེད་པ་ནི། ཕན་ཚུན་རྗོད་པར་བྱེད་
པའོ། །འཕྱར་གཡེང་ནི། འདོད་པ་དང་རྗེས་སུ་མཐུན་པའི་ཚིག་བརྗོད་པའོ། །ཙབ་ཧྲལ་ནི།
འདོད་པ་དང་རྗེས་སུ་མཐུན་པའི་སྐད་གསང་མཐོ་ལ་མི་གསལ་བར་སྒྲོག་པར་བྱེད་པའོ། །ཡུལ་
ཕྱོགས་ནི། གང་གི་ཚེ་ཁོ་བོ་སྔ་དྲོ་ལ་སོགས་སུ་མཐོང་བ་གྱུར་པ་དེའི་ཚེ་བདག་གྲུབ་པ་ཡིན་པར་
ཤེས་པར་བྱའོ། །ཞེས་བསྟན་པའོ། །མཚན་མ་ནི། ཁོ་བོ་སྣམ་སྦྱར་དམར་སེར་བགོས་པ་
དང། ལྷུང་བཟེད་ཐོགས་པར་མཐོང་བ་ནའོ། །ཞེས་པའོ། །བརྡ་ནི། གཉིས་ཀ་མངོན་པར་
འདོད་པའི་གནས་སུ་འགྲོ་བའོ། ། སྐྱེས་པ་འགྲོ་བ་དང་འོང་བ་བདག་གིར་བྱེད་པ་དང་གོང་དུ་
སྐྱེས་པས། བུད་མེད་ལ་བསྐྲད་དུ་རུང་བ་དེ་ལྟ་བུའི་ཕྱོགས་སུ་དགེ་སློང་མས་འཁྲིག་པ་བསྟེན་
པའི་ཕྱིར་ལུས་བཀན་པ་སྟེ། གན་རྐྱལ་དུ་ཉལ་བ་གཞི་སྟེ། དངོས་པོ་བརྒྱུད། ཀུན་ནས་ཆགས་
པ་གཅིག །གཞོག་སྟེགས་བྱེད་པ་ནི། གཉིས་པ། འཕྱར་གཡེང་བྱེད་པ་ནི། གསུམ་པ། ཙབ་
ཧྲིལ་བྱེད་པ་ནི། བཞི་པ། ཡུལ་ཕྱོགས་ནི། ལྔ་པ། མཚན་མ་ནི། དྲུག་པ། བརྡ་ནི། བདུན་
པ། འགྲོ་འོང་བདག་གིར་བྱེད་པ་ནི། བརྒྱད་པ། ཡན་ལག་བརྒྱད་དང་ལྡན་པའི་ལུས་བཀན་
པ་ཁོ་ན་ལ་ཕམ་པར་འགྱུར་བ་སློང་བར་བྱེད་པས་གནས་འདི་ལྟ་བུ་སོགས་ཏེ། སེམས་ཀུན་
ནས་གཡོ་བ་དང་ཆགས་པ་སོགས་ལ་སྦོམ་པོའོ། །དགེ་སློང་མ་འགའ་ཞིག་ལ་ཕམ་པར་འགྱུར་
བ་བྱུང་བར་ཤེས་བཞིན་དུ་མཐོལ་བའི་ཡུལ་ཡོད་བཞིན་དུ་འཆབ་པར་བྱེད་ཅིང་གང་གི་ཚེ་དེ་
ཆོས་འདུལ་བ་འདི་ལས་ཉམས་སམ། སྲོག་ཆད་པས་ཤིའམ། ཁྱིམ་པར་བབས་པས་འཁྱམས་
497



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
t
པ་གཙོསམ། ཡུལ་འཁོར་གཞན་དང་ཡུལ་གཞན་དུ་བྲོས་པར་གྱུར་པ་དེའི་ཚེ་འཕགས་མ་དག་བདག་
གིས་དགེ་སློང་མ་དེ་ལ་ཕམ་པར་འགྱུར་བ་བྱུང་བ་སྔར་ནས་ཤེས་སོ། །ཞེས་ཟེར་ན། སྨྲ་བའི་
ཡུལ་ཡོད་བཞིན་དུ་ཉིན་མཚན་འདས་པར་འཆབ་པའི་དགེ་སློང་མ་དེ་ཡང་སོགས་སོ། །དགེ་
སློང་གི་དགེ་འདུན་མཐུན་པས་ཞེས་པ། དེ་བཞིན་གཤེགས་པའི་ཉན་ཐོས་ཀྱི་དགེ་འདུན་
མཐུན་པས་ཞེས་སོ། །དགེ་སློང་གང་ལ་ཞེས་པ། གྲོ་སྐྱེས་ལྟ་བུ་གང་ལ་གསོལ་བཞིའི་ལས་ཀྱིས་
གནས་ནས་ཕྱུང་བའི་ལས་བྱས་ཏེ། དེ་བཞིན་གཤེགས་པའི་ཉན་ཐོས་མའི་དགེ་འདུན་མཐུན་
གསོལ་གཉིས་ཀྱི་ལས་ཀྱིས་དགེ་སློང་མ་རྣམས་ཀྱི་ཕྱག་བྱ་བའི་འོས་མ་ཡིན་པའི་སྡོམ་པ་སྦྱིན་
པ། དགེ་སློང་དེའི་སྐྲ་དག་གྱེན་དུ་རྣམ་པར་འགྲེང་བར་གྱུར་པའོ། །སྐྲ་འཕྱར་བར་གྱུར་ཅེས་
པ། ཐད་ཀར་རྣམ་པར་འཕྱར་བར་གྱུར་པས་དེ་ཉིད་ཀྱིས་ན། དམར་དབབ་པ་ཉིད་དུ་བསྟན་
པ་ཡིན་ཏེ། འདི་ལྟར། དམའ་དབབ་པ་ནི། སྐྲ་འགྲེང་བར་གྱུར་པ་དང་། སྐྲ་འཕྱུར་བར་གྱུར་
པ་ཡིན་ནོ། །ཞེས་བསྒྲགས་པའི་ཕྱིར་རོ། ། དགེ་འདུན་ལ་སྤུ་སྙོལ་བར་བྱེད་ཅེས་པ། དགེ་
འདུན་གྱི་ཡུལ་ལ་སྤུ་འཁུམས་པར་བྱེད་པའོ། །དེས་ནི། རྒྱུགས་པ་མེད་པ་ཉིད་དུ་བསྟན་ཏེ།
འདི་ལྟར། རྒྱགས་པ་དང་བཅས་པ་ནི། སྤྱི་དག་ཏེ་པོར་ཤིན་ཏུ་སྤུངས་པ་སྟོན་པའི་ཕྱིར་རོ། །
འབྱུང་བར་བསྐྱོད་ཅེས་པ། ནན་ཏུར་གྱི་ལས་བྱས་པ། རིགས་པ་མ་ཡིན་པ། སྨད་པར་ཞེས་
པའི་གནས་སྐབས་ཀྱི་བྱེ་བྲག་དེ་ནས་རྣམ་པར་དག་པའི་ལམ་དུ་གནས་པར་འབྱུང་བ་སྒྲུབ་པར་
བསྐྱོད་པའོ། །མཚུངས་པ་ཉེ་བར་སྟོན་ཞེས་པ་ནི། མཚུངས་པ་ནི། ཡང་དག་པ་ཉིད་དུ་གྱུར་
པ་འཇུག་པ་སྟེ། དགེ་འདུན་དང་འདྲེས་ཤིང། དགེ་འདུན་དང་ལྷན་ཅིག་མཚུངས་པར་
འཇུག་པའོ། །དེ་ཉེ་བར་སྟོན་པ་ནི། གང་གིས་འདི་བདག་ཅག་དང་མཚུངས་པར་གྱུར་ཏོ། །
ཞེས་བྱ་བར་ཤེས་པར་འགྱུར་བ། ལུས་འདུན་པ་དང་བཅས་པ་དང་། རྗེ་ས་དང་བཅས་པས་
བསྙེན་ཞིང་། རྗེས་སུ་མཐུན་པའི་བྱ་བ་དང། མཛའ་བར་འགྱུར་བའི་སྤྱོད་པ་དང་ལྡན་ཞིང་།
གུས་པ་དང་རྗེ་ས་གཉིས་ཀྱི་བདག་ཉིད་དུ་གྱུར་པའི་ནང་དུ་གནས་ཤིང་། ཐ་དད་དུ་གྱུར་པ་
ལས་ཕྱིར་ལྡོག་པར་བསྟན་པའོ། །དགེ་འདུན་གྱི་མཚམས་ཀྱི་ནང་དུ་འོངས་ཏེ། དགེ་འདུན་ལ་
བཟོད་པ་གསོལ་བའི་སྔགས་ལན་གསུམ་བཟླས་ཏེ། བཟོད་པར་གསོལ་བ་ཤེས་བཞིན་དུ་དགེ་
སློང་དེ་ལ་འདི་སྐད་དུ། འཕགས་པ་སོགས་ནས་བཟོད་པར་གསོལ་བར་མ་བྱེད་ཅིག །བདག་
གིས་འཕགས་པ་ཁྱོད་ལ་ལྷུང་བཟེད་སོགས་ཅི་དང་ཅིས་བྲེལ་བར་འགྱུར་བ་དེས། མི་བྲེལ་བར་
498



༄༅།།ལས་བརྒྱ་རྩ་གཅིག་གི་རྣམ་པར་བཤད་པ་
བསྙེན་བཀུར་བྱའོ། །ཞེས་ཟེར་ན། དགེ་སློང་མ་དེ་ལ་དགེ་སློང་མ་རང་བཞིན་དུ་གནས་པ་
རྣམས་ཀྱིས། འཕགས་མ་ཁྱོད་སོགས་ནས་དེ་སྐད་མ་ཟེར་ཅིག །གནས་ནས་ཕྱུང་བའི་དགེ་
སློང་གི་རྗེས་སུ་ཕྱོགས་པའི་གཞི་འདི་ལྟ་བུ་ཐོང་ཞིག་ཅེས་གསོལ་བཞིའི་ལས་ཀྱིས་བསྒོ་བར་བྱ།
བསྒོས་པས་གཏོང་ན་ལེགས་ཏེ། ལྟུང་བ་མི་འབྱུང་བའི་ཕྱིར། མི་གཏོང་ན། ལན་གཉིས་ལན་
གསུམ་དུ་བསྒོ་ཞིང་། གསུམ་པའི་མཐར་མི་གཏོང་ན། དགེ་སློང་མ་དེ་ཡང་ཕམ་པར་འགྱུར་
སོགས་སོ། །འདིར། ཕྲན་ཚེགས་འགྲེལ་དུ། སྐྲ་འགྲེང་བ་ནི། མི་མཐུན་པ་ལ་བྱ། འཕྱར་བ་
ནི། མཐུན་པ་སྟེ། འགྲེང་བ་ལངས་པ་བཞིན་གྱུར། འཕུར་བ་བསྩལ་བ་བཞིན་གྱུར་པ་ནི།
ལངས་པ་དང་བསྙལ་བ་ཡིན་ལ། སྐྱོ་བས་སྐྲ་ལངས་པར་གྱུར་པ་གང་ཡིན་པ་དེ་ནི། ལངས་པ་
འགྲེང་བ་ཡིན། འོག་ཏུ་བསྙལ་བ་ནི། འཕྱར་བ་ཡིན་ལ། ཤིན་ཏུ་འོག་ཏུ་འཇུག་པར་བྱེད་
པས་ན། སྤུ་སྙོལ་བ་ཞེས་པའོ། །ཉེས་པ་དེ་ལས་བཟློག་པའི་ཕྱིར་འཇུག་པ་ནི། འབྱུང་བར་
བསྐྱེད་པ་ཡིན། དགེ་འདུན་དང་ལྷན་ཅིག་བྱ་བ་མཚུངས་པར་ཁས་བླངས་པས་ན། མཚུངས་
པ་ཉེ་བར་སྟོན་པའོ། །བཟོད་པར་གསོལ་བ་ནི། བཟློག་པར་བྱ་བའི་ལས་དང་བྲལ་བའི་ཕྱིར་
རང་བཞིན་དུ་གནས་པ་ཐོབ་པར་གྱུར་པ་སྟེ། ཤིན་ཏུ་དམའ་བར་འཇུག་པ་ཡིན་ནོ། །རྣལ་
འབྱོར་ནི། དེ་དང་འདྲ་བར་ཡིད་ལ་བྱེད་པ་སྒོམ་པའོ། །ཡིད་ལ་བྱེད་པ་ནི། མོས་པ་ཡིད་ལ་
བྱེད་པ་སྒོམ་པའོ། །ཡང་དག་པར་བསྒོམ་པར་བྱ་ཞེས་པ། དགེ་བ་ལ་འཇུག་པར་བྱ་བའི་ཕྱིར་
རོ། །ཡང་དག་པར་བསྟན་ཞེས་པ། མི་དགེ་བ་ལས་བཟློག་པར་བྱ་བའི་ཕྱིར་རོ། །ཞེས་བཞེད་
དོ། །དེའི་འོག་ཏུ་གསུམ་པ་ལྕི་བའི་ཆོས་རྣམས་བརྗོད་པར་བྱ་སྟེ། འོག་ནས་འཆད་པ་བརྒྱུད་
པོ་འདི་དག་ནི། ཉེས་པར་སྤྱོད་པ་ལས་དགག་པར་བྱ་བའི་ཕྱིར་བཟློག་པ་དང་། བསླབ་པའི་
མཚམས་ལས་མ་བརྒལ་བས་མི་འདའ་བའི་ཕྱིར་ད་ལྟར་རབ་ཏུ་བྱུང་བ་དང་། བསྙེན་པར་
རྫོགས་པའི་དགེ་སློང་མའི་ལྕི་བ་དེ་ཉིད་ཡིན་ལ། དུཁས་ཡོངས་སུ་བསྐྱང་བར་བྱ་བ་ཉིད་ཡིན་
ལ་ཆོས་ཀྱང་ཡིན་པའི་ཕྱིར་ལྕི་བའི་ཆོས་སོ། །དགེ་སློང་གི་ཡུལ་ལ་གུས་པ་བསྐྱེད་པ་ཉིད་ཡིན་
པའི་ཕྱིར་བླ་མའི་ཆོས་སུ་བཅས་ཏེ། དེ་དག་ལ་དགེ་སློང་མས་བསླབ་པར་བྱའོ། །ཞེས་བསྒྲུབ་
པར་བྱའོ། ། གདམས་ངག་ནི། ལམ་གྱི་ཚོགས་སྒོམ་པ་ལུང་འབོགས་པ་ཡིན་ལ། རྗེས་སུ་
བསྟན་པ་ནི། འདི་ནི་བྱ་བ་ཡིན་ལ། འདི་ནི་བྱ་བ་མ་ཡིན་ནོ། །ཞེས་འདོམས་པའོ། །དགེ་
སློང་མེད་པའི་གནས་སུ་ཞེས་པ་ནི། མཚམས་པོ་ཆེས་བསྐོར་བའི་ཚུལ་དུ་གལ་ཏེ་དགེ་སློང་མའི་.
499



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པོ་བརྒྱུད་ལས། པོད་དང་པོ།
e
.དབྱར་ཁང་མཚམས་ནང་ན་བཞུགས་པར་གྱུར་པ་དེའི་ཚེ། དགེ་སློང་གི་གནས་དང་བཅས་
པར་མཚམས་གཅིག་གི་ཁོངས་སུ་གཏོགས་པ་ཉིད་ཀྱི་ཕྱིར་དགེ་སློང་མའི་དབྱར་ཁང་ཉིད་དགེ་
སློང་དང་བཅས་པའི་གནས་ཉིད་ཡིན་ནོ། །ཁ་ཅིག་ནི། མཚམས་ཀྱིས་བསྐོར་བ་མ་བྱས་སུ་
ཟིན་ཀྱང་དེ་ལྟ་ན་ཡང་། ཅི་སྟེ་དཔག་ཚད་ཀྱི་ནང་དུ་ཡང་དགེ་སློང་གི་གཙུག་ལག་ཁང་ཡོད་ན།
དགེ་སློང་མའི་དབྱར་ཁང་འདི་དགེ་སློང་དང་བཅས་པ་ཉིད་དུ་བལྟ་བར་བྱའོ། །སྙམ་མོ། །
དགེ་སློང་གི་དགེ་འདུན་ལ་འདུན་པ་ཕུལ་བས། དགེ་སློང་མ་དེ་དག་གི་གསོ་སྦྱོང་འགྲུབ་པར་
འགྱུར་རོ། །ཞེས་པའི་དབང་དུ་བྱས་ནས་གསོ་སྦྱོང་བརྗོད་ནས། འདིར་དབྱར་གནས་པའི་
དགེ་སློང་མས་གཉིས་ཀའི་དགེ་འདུན་ལ་མཐོང་ཐོས་དོགས་གསུམ་གྱིས་ལྟུང་བ་གླེང་བའི་སྐབས་
འབྱེད་པའི་དགག་དབྱེ་བྱ་བའོ། །དྲན་པར་བྱ་བ་བཀོག་ལ་ཞེས་པ་ནི། བཟློག་པའོ། །གཤེ་བ་
ནི། འཇིག་རྟེན་པའི་རབ་ཏུ་གྲགས་པ་ཡིན་ནོ་སྟེ། སྐྱོན་བརྗོད་པའོ། །ཁྲོ་བ་ནི། མནར་
སེམས་པའོ། །སྤྱོ་བ་ནི། ཚིག་རྩུབ་པོ་ཡོངས་སུ་བརྗོད་པའོ། །དེ་རིང་བསྙེན་པར་རྫོགས་པ་
ཞེས་པ། ཉི་མ་དེ་ཉིད་ལ་བསྙེན་པར་རྫོགས་པའོ། །དགེ་སློང་མ་ལྕི་བའི་ཆོས་ལས་འདས་པར་
བྱས་པས་དགེ་སློང་དང་དགེ་སློང་མ་གཉི་གའི་དགེ་འདུན་ལ་ཟླ་ཕྱེད་དུ་མགུ་བ་སྤྱད་པར་བྱ་
བའོ། །གཞན་རྣམས་དགེ་སློང་དང་འདྲའོ། །ལས་བརྒྱ་རྩ་གཅིག་གི་བཤད་པ་དགེ་སློང་རིན་
ཆེན་གྲུབ་ཀྱིས་སྦྱར་བ་ལས། དགེ་སློང་མའི་རབ་ཏུ་བྱུང་བའི་གཞིའི་སྐབས་ཀྱི་ཆོ་ག་དང་ལས་ཀྱི་
བཤད་པ་སྟེ། རབ་ཏུ་བྱུང་བའི་གཞིའི་ཆོ་གའི་བཤད་པ་རྫོགས་སོ། །
༈ སྡོམ་ལ་ཞེས་པ། དགེ་སློང་གི་རྣམ་འབྱེད་ཀྱི་སྐབས་ནས་འབྱུང་བའི་སྡོམ་མོ། །ཁང་པ་
དང་ནི་གཙུག་ལག་ཁང་སྟེ། ཁང་པ་ཁང་ཆེན་གྱི་གཞི་བསྟན་པའི་ཆོ་ག་ལ་འགྲེལ་པ་མི་སྣང་
ངོ། །དགེ་འདུན་དབྱེན་དང་ཞེས་པ་ལ། བཞམས་་ཏེ་ཞེས་ཚིག་འཇམ་པོ་སྟེ། བསྡུམ་བྱེད་
པའོ། །བསྒོ་བ་ཞེས་པ་གོ་བར་བྱེད་པ་སྟེ། བཟློག་པར་བྱ་བའི་དོན་ནོ། །དགེ་འདུན་ནི། དེ་
བཞིན་གཤེགས་པའི་ཉན་ཐོས་ཀྱི་དགེ་འདུན་ནོ། །མཐུན་པ་ནི། རོ་གཅིག་པ་དང་བྱ་བ་
གཅིག་པ་སྟེ། ལམ་གཅིག་ཏུ་ཞུགས་པའི་ཕྱིར་རོ། ། དབྱེ་བའི་ཕྱིར་ཞེས་བྱ་བ་ནི། ཕྱོགས་
གཉིས་སུ་དབྱེ་བར་བྱ་བའི་ཕྱིར་ཏེ། སྟོན་པ་དང་། ལམ་གཞན་དུ་ཚོལ་བ་སྟེ། སངས་རྒྱས་
ལས་གཞན་ལྷ་སྦྱིན་དང་། འཕགས་ལམ་ཡན་ལག་བརྒྱད་ལས་གཞན་ལྷ་སྦྱིན་གྱི་བརྟུལ་ཞུགས་
ལྔ་ཡང་དག་པར་ལེན་པའི་ཕྱིར་རོ། །བརྟུལ་བ་ནི། བརྟུལ་བ་སྟེ། རྩོལ་བར་མ་བྱེད་ཅིག །
500



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
དབྱེན་བྱེད་པར་གྱུར་པ་ནི། རྒྱུ་གཉིས་ཀྱིས་བྱེད་དེ། འགྲོགས་པ་ནི། ཀོ་ཀ་ལི་ཀ་ལ་སོགས་པ་
བཞི་ཡང་དག་པར་བླངས་ནས་རབ་ཏུ་བཟུང་སྟེ་འདུག་པ་དང་། ལོངས་སྤྱོད་པ། མ་སྐྱེས་དགྲ་
ལས་ཟས་གཡོས་བྱས་པའི་སྣོད་ལྔ་བརྒྱས་དགེ་སློང་ཁ་འདྲེན་པའོ། །རྩོད་པ་སྟེ། འཁྲུག་ལོང་གི་
རྒྱུ་ཡང་དག་པར་བླངས་ནས་ནི། དེ་ལ་དམིགས་པ་རབ་ཏུ་བཟུང་བ་སྟེ། དམ་དུ་བཟུང་ནས་
མ་འདུག་ཅིག །དགེ་འདུན་དང་། ཚུལ་ཁྲིམས་དང་། ལྟ་བ་དང་། འཚེ་བ་དང་། སྤྱོད་པ་
མཐུན་པར་གྱིས་ཤིག །དགེ་འདུན་བྱ་བ་གཅིག་པས་མཐུན་མི་ཕྱེད་ཅེས་པ་འདྲེས་པ་སྟེ། བར་
དུ་ཆོད་པ་མེད་པའོ། །ཀུན་ཏུ་དགའ་ཞེས་པ། ཕན་ཚུན་ཡོན་ཏན་བརྗོད་པས་དགའ་བའོ། །
མི་རྩོད་ཅེས་པ་རྩོད་པ་མ་བྱུང་བའོ། །མཆོག་གཅིག་ཅེས་པ། འབྲས་བུ་གཉིས་པ་སྟེ། མྱ་ངན་
ལས་འདས་པའི་འབྲས་བུ་མཆོག་གཅིག་དང་ལྡན་པའི་ཕྱིར་རོ། །འདོན་པ་གཅིག་པ་ཞེས་པ།
གསོ་སྦྱོང་མཐུན་པའོ། །ཆུ་དང་འོ་མ་གཅིག་ཏུ་འདྲེས་པ་ལྟ་བུར་གྱུར་པ་ཞེས་པ། མཐུན་པའི་
དཔེ་སྟེ། དགག་དབྱེ་ལ་སོགས་པའི་ལས་མཐུན་པའི་ཕྱིར་རོ། ། སྟོན་པ་ནི། བཅོམ་ལྡན་
འདས་སོ། །དེའི་བསྟན་པ་ནི། སྡེ་སྣོད་གསུམ་སྟེ། འདོད་ཆགས་དང་། ཞེ་སྡང་དང་། གཏི་
མུག་འདུལ་བར་བྱེད་པའོ། །གསོལ་བར་བྱེད་ན་ཞེས་བྱ་བ་ནི། ལུང་ནོད་པ་དང་། ཀློག་པ་
དང་། ཁ་ཏོན་བྱེད་པ་ལ་སོགས་པར་རབ་ཏུ་སྟོན་པར་བྱེད་ནའོ། །བདེ་བ་ལ་རེག་པར་གནས་
པར་འགྱུར་གྱི་ཞེས་བྱ་བ་ནི། མྱ་ངན་ལས་འདས་པ་ཐོབ་པར་འགྱུར་བ་སྟེ། བདེ་བ་ནི། ཚེ་
འདི་ལ་བདེ་བར་གནས་པ་སྟེ། བསམ་གཏན་བཞི་པོ་རྣམས་སོ། །དེ་དགུ་ལ་རེག་པ་ནི།
འཕགས་པའི་རིགས་བཞི་ལ་བརྟེན་པའི་རིམ་གྱིས་བསམ་གཏན་བཞི་པོ་དག་ལ་བརྟེན་ནས་
འཕགས་པའི་བདེན་པ་བཞི་པོ་མངོན་པར་རྟོགས་ཤིང་། དགེ་སྦྱོང་གི་འབྲས་བུ་བཞི་པོ་དག་ལ་
རེག་པའོ། །གནས་པར་འགྱུར་གྱི་ཞེས་བྱ་བ་ནི། ཐོབ་པར་འགྱུར་གྱིའོ། །ནན་གྱིས་མཆོག་ཏུ་
གཟུང་ཞིང་ཞེས་པ། མཐུ་ཇི་ལྟ་བ་དམིགས་ཤིང་ངོ་། །མངོན་པར་ཞེན་ནས་ཞེས་བྱ་བ་ནི།
དམ་དུ་བཟུང་བའོ། །འདི་ཉིད་བདེན་གྱི་ཞེས་བྱ་བ་ནི། མ་ནོར་གྱི། གཞན་རྫུན་པའོ་སྟེ།
འབྲས་བུ་མེད་པའོ། །ཞེས་སོ། །ལྷ་སྦྱིན། ཁྱོད་དགེ་འདུན་མཐུན་པར་བྱེད་པའི་གཞི་འདི་ལྟ་
བུ་ཐོང་ཞིག །ཞེས་བྱ་བ་ལ་སོགས་པ་བརྗོད་པ་ན། ཚིག་ཐམས་ཅད་ཕལ་ཆེར་བྱས་པ་ཉིད་
ཡིན་ཞེས་རྒྱ་ཆེར་འགྲེལ་དུ་བཤད་དོ། །དེ་རྗེས་ཕྱོགས་ནི། ཀོ་ཀ་ལི་སོགས་ལྷ་སྦྱིན་དེའི་གྲོགས་
བྱེད་ཅིང་མི་མཐུན་པར་སྨྲ་བ་ཉིད་ཀྱི་རྗེས་སུ་ཕྱོགས་པ་སྟེ། ལྟ་བ་དེ་དག་དང། འདོད་པ་དེ་།ས
501



༄༅།།དུ་པལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
དག་དང་། བསམ་པ་དེ་དག་དང་ལྡན་པར་མ་བྱེད་ཅིག །དགེ་ཡང་རུང་སྟེ། དགེ་བ་ལ་སྦྱོར་
བ་ཡང་མ་བྱེད་ཅིག །སྡིག་ཀྱང་རུང་སྟེ། སྡིག་པ་ལས་བཟློག་པར་ཡང་མ་བྱེད་ཅིག །དགེ་སློང་
ལྷ་སྦྱིན་འདི་ལ་ཅིའང་སྟེ། ཅུང་ཟད་ཀྱང་མ་སྨྲ་ཞིག །ལྷ་སྦྱིན་འདི་ནི་ཆོས་སྨྲ་བ་སྟེ། རིགས་
པར་སྨྲ་བ། འདུལ་བ་སྨྲ་བ་སྟེ། ལུང་གི་རྗེས་སུ་འབྲང་བའོ། །དགེ་སློང་འདི་ནི། ཆོས་ཇི་ལྟ་
བ་དང་། འདུལ་བ་ཇི་ལྟ་བ་ཡང་དག་པར་བླངས་ནས་ཏེ། དེ་ལ་དམིགས་ནས་རབ་ཏུ་བཟུང་
ནས་ཏེ། དམ་དུ་བཟུང་ནས་ཏེ། སྟོན་པའི་བསྟན་པ་ཇི་ལྟ་བ་དེ་ལྟར་རྗེས་སུ་ཐ་སྙད་འདོགས་
པར་བྱེད་པ་སྟེ། ཤེས་བཞིན་དུ་སྨྲ་ཡི། མི་ཤེས་པ་ནི་མ་ཡིན་ནོ། །ཞེས་པ་དོན་རྟོགས་པ་ཡིན་
གྱི། དོན་མ་རྟོགས་པ་ནི་མ་ཡིན་པའི་ཕྱིར། གང་ལ་འདོད་ཅིང་ཞེས་པ། ཡིད་དང་མཐུན་པའི་
སྒོ་ནས་སོ། །བཟོད་པ་ཞེས་པ། རིགས་པས་རྟོགས་པའི་སྒོ་ནས་རྗེས་སུ་ཆགས་པའི་ཚིག་དེ་ལྟ་
བུ་མ་ཟེར་ཅིག །འདིར་གཞུང་དུ་ཀོ་ཀ་ལི་ཀ་དང་ ཁན་ད་དྲབ་བྱ་དང་། ཀ་ཏ་མོ་ར་ཀ་ཏི་ཤུ་
དང་། རྒྱ་མཚོ་བྱིན་རྣམས་ལ་གསོལ་བ་དང་བཞིའི་ལས་ཀྱིས་བསྒོ་བར་མཛད་དེ། ཞེས་འབྱུང་
སྟེ། འདི་ལ་ཚོགས་ཀྱིས་ཚོགས་ཀྱི་ལས་བྱས་པའི་ཉེས་པ་བཟློག་དཀའ་བས། འདུལ་བ་འཛིན་
པ་བློ་དང་ལྡན་པ་རྣམས་ཀྱིས་བརྟག་དགོས་སོ། །སུན་འབྱིན་ཞེས་པ་ནི། ཚེ་དང་ལྡན་པ་དག
།ཁྱིམ་སུན་འབྱིན་པ་ཞེས་པ་ནི། བྲམ་ཟེ་དང་ཁྱིམ་བདག་གི་ཁྱིམ་དག །རྒྱུ་གཉིས་ཀྱིས་སུན་
འབྱིན་ཏེ། འགྲོགས་པས་ནི། བུད་མེད་དང་ལྷན་ཅིག་སྟན་གཅིག་པ་ལ་འདུག །སྣོད་གཅིག་
ཏུ་ཟ། ཕོར་བུ་གཅིག་ཏུ་ཆང་འཐུང་བ་ལ་སོགས་པའོ། །ལོངས་སྤྱོད་པ་ནི། ཟས་སྐོམ་སོགས་
ཀྱིས་སོ། །སྡིག་པའི་ཆོས་ཀུན་ཏུ་སྤྱོད་པས་སོ། །མིག་ཤེས་ཀྱིས་མཐོང་ཞིང་། ཉན་ཤེས་ཀྱིས་
ཐོས་ལ། དེ་ལས་གཞན་པའི་རྣམ་ཤེས་ཀྱིས་རབ་ཏུ་ཤེས་པའོ། །
བཀའ་བློ་མི་བདེ་དང་ཞེས་པ་ནི། ། ཆོས་འདི་པའི་དགེ་སློང་རྣམས་ཀྱི་གདོན་བར་
གཏོགས་པའི་གཞི་རྣམས་ཤེས་པ། གླེང་གཞི་མ་གཏོགས་པ། སོ་སོ་ཐར་པའི་མདོ་གདོན་པར་
གཏོགས་པ་བཞི་པོ་རྣམས་སོ། །བདེ་བར་གཤེགས་པའི་མདོར་གཏོགས་པ་རྣམས་ཀྱིས་ཞེས་པ།
སོ་སོ་ཐར་པའི་མདོ་རིལ་གྱིས་གདོན་པར་གཏོགས་པ་རྣམས་ཏེ། བདེ་བར་གཤེགས་པ་ནི།
སྟོན་པ། ་ མདོ་ནི། དེས་ཉེ་བར་སྦྱར་བའི་མདོའམ། ཡང་ན། མདོ་ཡང་དག་པར་སྦྱོར་
བའོ། །དུལ་བ་ལྷས། ཚིག་དེ་གཉི་ག་སྨོས་པ་ནི། འདོན་པའི་དུས་ནི། བརྗོད་པར་བྱ་བ་ཡིན་
པ་མ་ཡིན་པ་ཉིད་དུ་བྱེད་པ་དང་། དུས་གཞན་གྱི་ཚེ་ཡང་བརྗོད་པར་བྱ་བ་མ་ཡིན་པ་ཉིད་དུ་ཝ
502
''



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ།
བྱེད་པའི་ཉེས་པ་བསྟན་པའི་ཕྱིར་རོ། །ཞེས་སོ། །ཆོས་དང་མཐུན་པ་ནི། ཆོས་ཀྱི་རྗེས་སུ་
འགྲོ་བ་སྟེ། མདོ་སྡེ་དང་། མ་མོ་དང་མཐུན་པའོ། །འདུལ་བ་དང་མཐུན་པ་ཞེས་པ། འདུལ་
བའི་རྗེས་སུ་འགྲོ་བ་སྟེ། འདུལ་བ་ཉིད་དང་མཐུན་པའོ། །སྨྲས་པ་ན་ཞེས་སོགས་ནི། བཟློག་
པ་ན་སྟེ། ཆོས་ཇི་ལྟ་བ་དང་། འདུལ་བ་ཇི་ལྟ་བ་དང་། སྟོན་པའི་བསྟན་པ་ཇི་ལྟ་བར་བསྒོ་བ་
ནའོ། །བདག་ཉིད་ལ་བརྗོད་པར་བྱ་བ་མ་ཡིན་པ་ཞེས་པ་ནི། བདག་ཉིད་གླེང་བར་བྱ་བ་མ་
ཡིན་པར་མ་བྱེད་ཅེས་པའོ། །གཅིག་ལ་གཅིག་བརྗོད་པར་བྱ་བ་ཉིད་དུ་བྱེད་ཅེས་པ། གཅིག་
ལ་གཅིག་གླེང་བར་བྱེད་པའོ། །གཅིག་ལ་གཅིག་འདོམས་ཤིང་རྗེས་སུ་སྟོན་ཞེས་པ། གཅིག་ལ་
གཅིག་སློབ་པའོ། །གཅིག་གིས་གཅིག་ལྟུང་བ་ལས་སློང་ཞེས་པ། གཅིག་གིས་གཅིག་ལྟུང་བ་
སྦྱོང་བའོ། ། སངས་རྒྱས་དེའི་ཞེས་པ། སྟོན་པ་དེའོ། །འཁོར་བ་དེ་ཞེས་པ། དགེ་འདུན་
ནོ། །འཕེལ་བར་འགྱུར་གྱི་ཞེས་པ་སྔར་རོ། །བརྗོད་པར་བྱ་བ་མ་ཡིན་པའི་ལས་ཀྱི་མཐའ་ཞེས་
པ། བརྗོད་པར་བྱ་བ་མ་ཡིན་པ་བྱེད་པའི་བྱ་བའོ། ། སྣམ་སྦྱར་དང་མི་འབྲལ་བའི་གནང་བ་
དང་། ལོ་དྲུག་མ་ལོན་པར་སྟན་བྱེད་པའི་གནང་བ་དང་། རིན་པོ་ཆེ་བྱིན་གྱིས་བརླབས་ཏེ་
རུང་བར་བྱེད་པའི་སྔགས་དང་། ལྷུང་བཟེད་འབྲེལ་པ་མེད་པར་འབྲིམ་པ་བསྐོ་བའི་ཆོ་ག་དང་།
གཅིག་པུ་རྙེད་པ་བྱིན་གྱིས་རློབ་པའི་ཆོ་ག་དང་། གཙུག་ལག་ཁང་ཐ་དད་དུ་གསོ་སྦྱོང་ཐ་དད་
ལ་རྙེད་པ་ཐུན་མོང་བ་བྱ་བའི་ལས་དང་། ཁྱིམ་རྣམས་སུ་སོ་སོར་གོ་བར་བྱེད་པའི་དགེ་སྦྱོང་བསྐོ་
བ་དང་། དགེ་འདུན་གྱིས་གོ་བར་བྱ་བའི་ཕྱིར་གསོལ་བའི་ལས་དང་། ཞལ་ཏ་པ་ལ་ཆོས་གོས་
སྦྱིན་པའི་ལས་དང༌། ངོར་འཕྱས་བྱ་བ་དང་། གཞོགས་འཕྱས་བྱེད་པ་དང་། བསྒོ་བ་རྣལ་
གཟོན་པ་དང་། ཅང་མི་སྨྲ་བར་རྣ་ལ་གཟོན་པ་བཞི་དང། དགེ་སློང་མའི་སྟོན་པ་བསྐོ་བ་དང་།
ལྷག་བོར་གྱི་སྔགས་རྣམས་ལ་འགྲེལ་པ་མ་བྱུང་ངོ་། །དགེ་སློང་སྨད་པ་དང་ཞེས་པ་ན། ཇི་ལྟར་
བཅོམ་ལྡན་འདས་ཀྱིས་བར་དུ་གཅད་པའི་ཆོས་སུ་གསུངས་པ་ནི། ལྟུང་བ་སྡེ་ལྔ། རྩོད་པ་ཞི་
བྱེད་ཀྱི་ཆོས་བདུན་དང་བཅས་པའོ། །དེ་དག་བསྟེན་ཀྱང་སྟེ། ལྷག་པར་སྤྱད་ཀྱང་དགེ་སྦྱོང་གི་
ཚུལ་གྱི་བར་དུ་གཅོད་པར་མི་འགྱུར་ཏེ། དེ་ལྟར། བཅོམ་ལྡན་འདས་ཏེ། སངས་རྒྱས་དང་།
ཉན་ཐོས་ཀྱིས་བཤད་པའི་ཆོས་བསྟན་པ་བདག་གིས་ཀུན་ཤེས་ཞེས་དེ་སྐད་མ་ཟེར་ཅིག །
བཅོམ་ལྡན་འདས་ལ་སྐུར་པ་མ་འདེབས་ཤིག་ཅེས་བྱ་བ་ནི། བཅོམ་ལྡན་འདས་ཀྱི་ཐམས་ཅད་
མཁྱེན་པ་ཉིད་མ་སྤོངས་ཤིག །བཅོམ་ལྡན་འདས་ལ་སྐུར་བས་ལེགས་པར་མི་འགྱུར་རོ་སྟེ།
503



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱད་ལས། པོད་དང་པོ་
རྣམ་པར་སྨིན་པ་མི་འདོད་པ་འབྱུང་བའི་ཕྱིར་རོ། ། ཞལ་གྱིས་བཞེས་པའི་ཕྱིར་སྐུར་པར་མི་
འགྱུར་རོ། །སྙམ་པ་ལ། དེའི་ཕྱིར་བཅོམ་ལྡན་འདས་ནི་དེ་སྐད་མི་གསུང་ངོ། །བཅོམ་ལྡན་
འདས་དེ་སྐད་མི་གསུང་པར་ཇི་ལྟར་ཤེས་སྙམ་པ་ལ། དེའི་ཕྱིར་ཚེ་དང་ལྡན་པ་བར་དུ་གཅོད་
པའི་ཆོས་རྣམས་བར་དུ་གཅོད་པ་ཉིད་དོ། །ཞེས་བཅོམ་ལྡན་འདས་ཀྱིས་རྣམ་གྲངས་དུ་མར་
གསུངས་ཏེ། ཞེས་བྱ་བ་གསུངས་ཏེ། གང་གི་ཕྱིར་བར་དུ་གཅོད་པའི་ཆོས་རྣམས་ནི། ཚུལ་
ཁྲིམས་འཆལ་པར་བྱེད་པ་ཡིན་པས། བཅོམ་ལྡན་འདས་ཀྱིས་གནས་དེ་ལྟ་བུ་བྱས་མ་ཐག་ཏུ་
དགེ་སློང་དུ་མི་རུང་བར་འགྱུར། དགེ་སྦྱོང་དུ་མི་རུང་། ཤཱཀྱའི་སྲས་ཀྱིར་མི་རུང་ དགེ་སློང་གི་
དངོས་པོ་ལས་ཉམས་པར་འགྱུར་ཏེ། དགེ་སློང་གི་ཚུལ་ཞིག་པར་འགྱུར་ཞིང་། ཉམས་པ་
བཅོམ་པ། ལྟུང་བ་ཕམ་པར་འགྱུར་བ་སྟེ། དེའི་དགེ་སྦྱོང་གི་ཚུལ་ཕྱིར་བླང་དུ་མེད་པར་འགྱུར་
རོ། །ཞེས་བྱ་བ་ལ་སོགས་པས་རྣམ་གྲངས་དུ་མས་བར་དུ་གཅོད་པ་ཉིད་ཡིན་པར་གསུངས་པ་
དེའི་ཕྱིར་བཅོམ་ལྡན་འདས་ནི། ལན་འགའ་ཡང་དེ་སྐད་མི་གསུང་ངོ་། །ལུང་དང་འགལ་བ་
ཉིད་དུ་བསྟན་ནས་མངོན་སུམ་དང་འགལ་བ་བསྟན་པའི་ཕྱིར། ་དེ་དག་ལ་བརྟེན་ན། བར་དུ་
གཅོད་པ་ཉིད་དུ་འགྱུར་གྱི་ཞེས་བྱ་བ་གསུངས་ཏེ། མ་ཆགས་པ་ལ་སོགས་པ་དང་། མངོན་
སུམ་དང་འགལ་བའི་ཕྱིར་རོ། །ཞེས་སོ། །སྡིགས་ཅན་གྱི་ལྟ་བའི་རྣམ་པ་ཞེས་པ། བར་དུ་
གཅོད་པའི་ཆོས་ལ་སྐུར་བ་འདེབས་པའི་ལོག་ཤེས་ཡིན་གྱི། ལོག་ལྟ་ནི་མ་ཡིན་ཏེ། ལོག་ལྟ་
སྐྱེས་ན། སྡོམ་པ་གཏོང་བའི་ཕྱིར་རོ། ། རྣམ་པ་ཞེས་བྱ་བ་ནི། རྣམ་གྲངས་སོ། །སྡིག་ལྟ་མི་
གཏོང་བ་ལ་སྨད་པའི་ལས་ནི། ་ ཐམས་ཅད་ཀྱི་ཐམས་ཅད་ཅེས་བྱ་བ་ནི། ནང་གི་བདག་ཉིད་
ཀྱིས་སོ། །རྣམ་པ་ཐམས་ཅད་ཀྱི་ཐམས་ཅད་དུ་ཞེས་བྱ་བ་ནི། ཕྱི་རོལ་གྱི་བདག་ཉིད་ཀྱིས་
སོ། །གཏམ་འདྲེས་པར་མི་བྱེད་ཅེས་བྱ་བ་ནི། ལུང་འབོག་པ་སྦྱིན་པས་སོ། །ཕེབས་པར་སྨྲ་
བར་མི་བགྱི་ཞེས་བྱ་བ་ནི། དམིགས་ཀྱིས་འདྲི་བ་སྦྱིན་པས་སོ། །དཔེར་ན། གདོལ་བུ་བཞིན་
དུ་ཞེས་བྱ་བ་ནི། ངེས་པ་ཁོ་ནར་ཡོངས་སུ་སྤང་བར་བྱ་བ་ཡིན་པར་བསྟན་པའི་ཕྱིར་རོ། །སྨད་
པ་ཞེས་བྱ་བ་ནི། སྨད་པར་བྱ་བ་ཉིད་དུ་རྣམ་པར་གཞག་པ་སྟེ། བཤུང་ཞིང་སྨད་པ་ཡིན་ནོ། །
མཆོག་ཏུ་སྨད་པ་ཞེས་བྱ་བ་ནི། ་གནས་ནས་དབྱུང་ཞིང་སྤངས་པའོ། ། དགེ་ཚུལ་བསྙིལ་དང་
ཞེས་བྱ་བ་ལ། འདོད་པ་དག་ཅེས་བྱ་བ་ནི། འདོད་པའི་ཡོན་ཏན་ལྔ་པོ་དེ་དག་དགེ་སློང་གི་
ཚུལ་གྱི་བར་དུ་གཅོད་པའོ། །ཞེས་གསུངས་པ་གང་ཡིན་པ་དེ་དག་བསྟེན་ཀྱང་སྟེ། ལྷག་པར་བ
504



༄༅ །ལས་བརྒྱ་རྩ་གཅིག་གི་རྣམ་པར་བཤད་པ།
སྤྱད་ཀྱང་དགེ་སྦྱོང་གི་ཚུལ་གྱི་བར་དུ་གཅོད་པར་མི་འགྱུར་ཏེ་ཞེས་པའོ། །འདིར་དགེ་སྦྱོང་གི་
ཚུལ་ཞེས་བྱ་བ་ནི། ཚུལ་ཁྲིམས་མ་འཆལ་པའོ། །གཞན་རྣམས་སྔ་མ་དང་འདྲའོ། །བསྙིལ་གྱི།
གཞན་དུ་སོངས་ཤིག་ཅེས་བྱ་བ་ནི། ཐག་ཤིན་ཏུ་རིང་པོ་གཞན་དུ་སོངས་ཤིག་ཅེས་པའོ། །དེ་
གཉིས་ཐོས་པའི་ཉེ་འཁོར་སྤངས་ལ། བལྟར་སྣང་བའི་ཉེ་འཁོར་དུ་བཞག་ལ་བྱའོ། །ཁྱིམ་གྱི་
བསླབ་པའི་སྡོམ་པ་སྦྱིན་པ་དང་། དེ་གཞིག་པ་དང་། ནགས་ཉུལ་བ་བསྐོ་བ་རྣམས་ལ་འགྲེལ་
པ་མི་སྣང་ངོ་། །སོ་སོར་བཤགས་པའི་སྔགས་ཀྱི་བཤད་པ་ནི། མདོའི་བཤད་པར་བྲིས་ཚར་རོ།
དགེ་སློང་གི་རྣམ་འབྱེད་ཀྱི་སྐབས་ཀྱི་ཆོ་ག་དང་། ལས་ཀྱི་བཤད་པའོ། །
ད་ནི་དགེ་སློང་མའི་རྣམ་འབྱེད་ཀྱི་སྐབས་ཀྱི་ཆོ་ག་དང་། ལས་བརྗོད་པར་བྱ་སྟེ། སྡོམ་
ལ། བཟློག་དང་ཞེས་པ། སྤངས་པ་རྗེས་ཕྱོགས་ཀྱི་དགེ་སློང་མ་ལ་བཟློག་པའི་ཕྱིར། བསྒོ་བའི་
ལས་ཏེ། སྔར་བཟློག་པའི་ཕམ་པའི་སྐབས་སུ་བཤད་ཟིན་ཏོ། །ཉེ་དུ་རྣམས་དང་ལྷན་ཅིག་
འབྲེལ་པའི་ཉེར་སྤྱོད་ཀྱི་སྣང་བ་དུས་འདིར་ལྟ་བུའི་ཚེ་ཞེས་པ། ལོ་ཉེས་པའི་མུ་གེ་བྱུང་བའི་
ཚེའོ། །ཉེ་དུ་རྣམས་དང་ལྷན་ཅིག་འབྲེལ་པ་གང་ཡིན་པའི་འབྲེལ་པ་དེ་ཉེ་བར་སྤྱོད་པ་སྟེ།
དེའི་ཕྱིར་གནང་བའོ། །དཀོན་མཆོག་སྤོང་བ་བཟློག་པའི་ལས་ནི། ཁྱོད་འཐབ་ཀྲོལ་བྱེད་ཅིང་
ཞེས་པ་ནི། དགེ་སློང་མ་དང་འཐབ་ནས་ཕྱོགས་གཉིས་སུ་གྱེས་པའོ། །སངས་རྒྱས་གཏོང་བ་
ནི། རྐང་གཉིས་རྣམས་ཀྱི་མཆོག་སྤོང་བའོ། །ཤཱཀྱའི་བུ། དགེ་སློང་འབའ་ཞིག་སྟེ་འདི་དག་ཁོ་
ནའོ། །ཚུལ་ཁྲིམས་དང་ལྡན་པ་ཞེས་པ་ནི། ཇི་སྐད་བཤད་པའི་ཚུལ་ཁྲིམས་དང་ལྡན་པའོ། །
ཡོན་ཏན་དང་ལྡན་པ་ཞེས་པ། ཐོས་པ་ལ་སོགས་པའི་ཡོན་ཏན་དང་ལྡན་པའོ། །དགེ་སྦྱོང་
གཞན་ཡང་ཞེས་པ། འདི་ལས་ཕྱི་རོལ་དུ་གྱུར་པ་ཡིའོ། །དེ་དག་ལ་སྟེ། དེ་དག་གི་ཐད་དུ་
ཚངས་པར་སྤྱོད་པ་སྤྱད་པར་ཟད་ཀྱི་ཞེས་པ། རབ་ཏུ་བྱུང་བར་ཟད་ཀྱི། སངས་རྒྱས་གཏོང་
ངོ། །ལ་སོགས་མ་ཟེར་ཅིག་འཐབ་ཀྲོལ་བྱེད་པ་བཟློག་པའི་ཕྱིར་བསྒོ་བའི་ལས་ནི། ཁྱོད་དགེ་
སློང་མ་རྣམས་དང་ལྷན་ཅིག་འཐབ་ཀྲོལ་ཏེ། ཚིག་རྩུབ་པོ་སྨྲ་བ་དང་། ཕྱིར་སྨྲ་བའིའོ། །
མཚང་འདྲུ་བ་ནི། རྩུབ་པོ་ཡང་རུང་། འཇམ་པོ་ཡང་རུང་བའི་ཚིག་གམ་བྱ་བས་ཅོ་འདྲི་
བའོ། །རྩོད་པ་ནི། འཁོན་དུ་འཛིན་ཅིང་གནས་པའོ། །འགྱེད་པ་ནི། ཤགས་འགྱེད་པའོ། །
དེ་རྣམས་མ་བྱེད་ཅིག་ཅེས་བསྒོ་སྟེ། བཟློག་པ་ནའོ། །བུད་མེད་དང་སྟན་གཅིག་ལ་ཟློག་པའི་
ལས་ནི། ཁྱོད་གཉིས་བདེ་ཞིང་མ་གནས་ཤིག ། ཅེས་བྱ་བ་ལ། བདེ་ཞིང་གནས་པ་ནི།
505



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
::གཞོགས་སྟེགས་དང༌། འཕྱར་ གཡེང་དང་། ཙབ་ཧྲལ་ གྱི་རྒྱུར་ གྱུར་ པས་ གནས་པ་སྟེ།
གཞོགས་སྟེགས་ཀྱི་རྒྱུར་གྱུར་པ་ནི། མཐོ་འཚམ་པའོ། ། འཕྱར་གཡེང་གི་རྒྱུར་གྱུར་པ་ནི།
ཀུན་ཏུ་རྩེ་བའོ། །ཙབ་ཧྲལ་གྱི་རྒྱུར་གྱུར་པ་ནི། ཀུན་ཏུ་ཅ་ཅོ་འདོན་པའོ། །བདེ་ཞིང་གནས་
པ་ནི། སྟན་དང་མལ་དང་ཟས་ཀྱིས་འདྲེས་པར་གནས་པའོ། །ཁྱེད་གཉིས་ཐ་དད་དུ་སྟེ། སོ་
སོར་གནས་པར་གྱིས་ཤིག་གོ །སྟན་དུ་འཇུག་པ་ལ་ཟློག་པའི་ལས་ནི། གཞན་འདྲ་བ་ལ་ཁྱེད་
གཉིས་ཐ་དད་དུ་གནས་ན། དགེ་བའི་ཆོས་རྣམས་འབྲི། བདེ་ཞིང་གནས་ན་འཕེལ་ཞེས་པའི་
སྡིག་པ་ཅན་གྱི་ལྟ་བའི་རྣམ་པའོ། །དགེ་འདུན་དབྱེན་དང་དེ་རྗེས་ཕྱོགས། ། སུན་འབྱིན་
བཀའ་བློ་མི་བདེ་དང་། །རྒན་དང་རུང་དང་འབྲེལ་མེད་དང་། །གོ་བྱེད་གསོལ་བ་ཆོས་གོས་
དང་། །ངོར་དང་གཞོགས་འཕྱས་བསྒོ་བ་དང་། །ཅིང་མི་སྨྲ་དང་ཞེས་པ་རྣམས་དགེ་སློང་དང་
ཁྱད་མེད་དོ། །བུ་དང་ལྷན་ཅིག་ཉལ་བའི་གནང་བ་ལ་འགྲེལ་པ་མེད་དོ། །འཁོར་དང་འཁོར་
མང་པོ་འཇོག་པའི་གནང་བ་ནི། རྡོ་ཡང་ཐོགས་ལ་ཞེས་པ་ནི། ནད་གཡོག་དང་འགྱོད་པ་
བསལ་བ་ལ་སོགས་པ་ནུས་པ་ཡིན་པར་ཤེས་པར་བྱ་སྟེ། དེས་ལྔ་ཕྲུགས་དང་ལྡན་པ་མཚོན་
ནོ། །ལོ་བཅུ་གཉིས་ལོན་ལགས་ཏེ་ཞེས་པས་ལོ་བཅུ་ལོན་པ་ལ་བཀག་པའི་ཕྱིར་རོ། །འཁོར་ཉེ་
བར་བཞག་པ་སྤྲོ་ནས་ཞེས་པ། རབ་ཏུ་བྱུང་བ་དང་། བསྙེན་པར་རྫོགས་པ་དང་། དགེ་སློབ་
མར་བྱེད་པ་དང་། གནས་སྦྱིན་པ་བརྗོད་པར་སྤྲོ་ནས་སོ། །བསླབ་དང་གཞིག་ད་ང་བཤགས་
པ་ཡི། །སྡེ་ཚན་ཡང་དག་བསྡུས་པ་ཡིན། །ཞེས་པ། དགེ་སློང་གི་དང་ཁྱད་མེད་དོ། །དགེ་
སློང་མའི་རྣམ་འབྱེད་ཀྱི་སྐབས་ཀྱི་ཆོ་ག་སྟེ། ལས་བརྒྱ་རྩ་གཅིག་གི་བཤད་པ་དགེ་སློང་རིན་ཆེན་
གྲུབ་ཀྱིས་སྦྱར་བ་ལས། རྣམ་འབྱེད་ཀྱི་སྐབས་ཀྱི་ཆོ་གའི་བཤད་པ་རྫོགས་སོ།
༈ ད་ནི་གསོ་སྦྱོང་གི་གཞིའི་སྐབས་ཀྱི་ཆོ་ག་དང་། ལས་རྣམས་ཀྱི་སྡོམ་ལ། སྤོང་དང་།
ཞེས་པ་ལ། སྤོང་བ་པའི་ཞལ་ཏ་བྱེད་པ་བསྐོ་བ་ནི། འདུན་པས་འགྲོ་བ་ཞེས་བྱ་བ་ནི། སྲེད་
པའི་དབང་གིས་སོ། །ཞེ་སྡང་གིས་འགྲོ་བ་ཞེས་བྱ་བ་ནི། འཁོན་གྱི་རྒྱུས་སོ། །གཏི་མུག་གིས་
འགྲོ་བ་ཞེས་བྱ་བ་ནི། མི་ཤེས་པས་སོ། །འཇིགས་པས་འགྲོ་བ་ཞེས་བྱ་བ་ནི། སྐྲག་པ་སྟོན་
པས་སོ། །སྤོང་བ་ལ་དྲོན་བྱས་པ་དང་། མ་བྱས་པ་མི་ཤེས་པ་ཞེས་བྱ་བ་ནི། བརྗེད་ངེས་པའི་
ཕྱིར་རོ། །གནས་དང་ཞེས་པ། གནས་ལ་བློ་མཐུན་གྱི་ལས་ནི། གནས་སྲ་བ་དང་འབྲེལ་པ།
མཆོད་རྟེན་ལ་སོགས་པ་མི་མ་ཡིན་པར་མིས་བསྲུངས་པ་མིན་པ། མཛེས་ཤིང་གཙང་ལ་ཡངས་..
A
506



༄༅ །།ལས་བརྒྱུ་རྩ་པ།ཅིས།་གི་རྣམ་པར་བཤད་པ།
པའི་གནས་སུ་བྱ་སྟེ། གནས་ཐམས་ཅད་གྲུབ་པ་ཞེས་པ་ནི། འཆགས་པའི་བསྐལ་པའི་ཚེ་རང་
གྲུབ་པའམ། དེའི་འོག་ཏུ་གཏིབ་ཆད་པ་ལ་སོགས་པར་རང་གྲུབ་པ་སྟེ། དཔེར་ན། བྱ་སྐྱིབས་
ལ་སོགས་པ་ལྟ་བུ་སྟེ། གཞན་གྱིས་རྩོལ་བ་ལ་མི་ལྟོས་པའི་ཕྱིར་རོ། །བགྱིས་པའམ་ཞེས་པ།
ཞེས་སྟེ། བྱས་པ་ཞེས་བྱ་བ། སྐྱེས་བུའི་བྱེད་པས་མངོན་པར་བསྒྲུབས་པའོ། །ལགས་པ་ཞེས་
པ། ཟིན་པ་ལ་ཞེས་སྟེ། བྱ་བ་བྱེད་པའི་གནས་ལ་སོགས་པར་རུང་བའོ། །རྒྱ་ཆེར་འགྲེལ་དུ་
འདུག་པ་ལ་སོགས་པའི་བྱ་བ་རུང་བའོ། །ཞེས་དང་། ཉིད་ཀྱི་རྣམ་བཤད་ལས། ཟིན་པ་ལའོ་
ནི་བྱ་བ་འདི་ཡོངས་སུ་རྫོགས་པ་དེ་བས་ན་ཞེས་སོ། །ནང་མཚམས་དང་ཞེས་པ་ལ། འོག་གི་
བཅས་པའི་སྒྲ་སྦྱར་ནས་ནང་མཚམས་དང་བཅས་པ་ཞེས་པ། ནང་ན་ཆུ་ལ་སོགས་པའི་བར་
ཆད་མེད་པ་སྟེ། མཚམས་གཅིག་དང་ལྡན་པ་ཞེས་བྱ་བའི་ཐ་ཚིག་གོ །དེ་ལ། ཆོ་གས་
མཚམས་པོ་ཆེའམ། མཚམས་བུ་ཆུང་བཅད་པ་ཡིན་ན། དེའི་ནང་ཚུན་ཆད་མཚམས་ཡིན་ལ།
ལས་མཚམས་མ་བཅད་པའི་གནས་སུ་རྩིག་པས་བསྐོར་བ་ལ་རྩིག་པ་ཉིད་མཚམས་ཡིན།
མཚམས་མ་བཅད་ལ་རྩིག་པས་མ་བསྐོར་བ་ལ། ཝ་ཁ་ནས་ཆུ་འཛག་པའི་སྣ་གང་དུ་འབབ་པ་
ཚུན་ཆད་མཚམས་ཡིན་ནོ། །ཁྱིམ་པའི་གྲོང་ལ་ནི། ཉེ་འཁོར་གྱི་མཐའ་ཚུན་ཆོད་མཚམས་ཡིན་
ནོ། །གཙུག་ལག་ཁང་དང་། གྲོང་མེད་པའི་དགོན་པ། གཡེ་ཐང་གའམ། ནགས་ཁྲོད་ལ་ནི།
རང་གནས་པ་ནས་རྒྱང་གྲོགས་རེ་ཁོར་ར་ཁོར་ཡུག་ཡིན་ནོ། །མཚམས་གང་ཡིན་དེའི་ཕྱི་རོལ་
ཉེ་འཁོར་འདོམ་གང་ཙམ་དང་བཅས་པ་དེ་དག་གིས་ནི། གསོ་སྦྱོང་གི་གནས་རྣམ་པ་ཐམས་
ཅད་དུ་ཡོངས་སུ་གྲུབ་པ་བསྟན་ཏོ། །ལས་བརྗོད་པའི་སྐབས་སུ་ནི། གནས་ཐམས་ཅད་གྲུབ་
པའམ། བགྱིས་པའམ། ལགས་པ་ཞེས་ཚིག་གསུམ་ཆར་སྨོས་པར་མི་བྱ་བར་དེ་གསུམ་ལས་
གང་ཡིན་པ་གཅིག་བརྗོད་པར་བྱའོ། །ཅི། དགེ་འདུན་མི་འདོད་བཞིན་དུ་ཡང་དེ་ལ་བློ་མཐུན་
པར་བྱའམ་ཞེ་ན། མ་ཡིན་ཏེ། དགེ་འདུན་གྱི་གསོ་སྦྱོང་གི་གནས་སུ་བཞེད་ན་སྟེ། དགེ་
འདུན་འདོད་ན་ཞེས་པའོ། །འདིར་གསོ་སྦྱོང་གི་གནས་སུ་བློ་མཐུན་པར་བགྱིས་ན་ཞེས་འདོན་
པ་དང་། གསོ་སྦྱོང་གི་གནས་སུ་བློ་མཐུན་པར་བཞེད་དེ། ཞེས་པ་གཉིས་ཀ་མ་དག་སྟེ། ལུང་
དང་། ལས་བརྒྱ་རྩ་གཅིག་གི་གཞུང་དང་། དེ་དག་གི་འགྲེལ་པ་རྣམས་ན་མེད་པས། གསོ་
སྦྱོང་གི་གནས་སུ་བཞེད་ན་ཞེས་འདོན་པར་བྱའོ། །འདི་དགེ་འདུན་གྱི་གསོ་སྦྱོང་གི་གནས་སུ་
བློ་མཐུན་པ་ཞེས་པ་གསུམ་ལ། ལུང་ན་འདི་ལ་ཞེས་པ་གསུམ་ཡོད། ལས་བརྒྱ་རྩ་གཅིག་པར་
507



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
:::འདི་ཞེས་པར་འབྱུང་སྟེ། འགྱུར་གྱི་ཁྱད་མིན་པ། དོན་ལ་ཁྱད་ཆེན་པོ་མེད་པ་འདྲའོ། །ཁ་
ཅིག་ ། དེང་དགེ་འདུན་གྱི་ཞེས་འདོན་པ་ཡང་མི་དག་པར་ཤེས་པར་བྱའོ། ། གསོ་སྦྱོང་གི་
གནས་སུ་བློ་མཐུན་པར་བྱས་པ་དེ་ཉིད། ལས་གཞན་ཐམས་ཅད་ཀྱི་ཡང་གནས་ཡིན་པས། དེ་
མ་ཞིག་ན་ལས་གཞན་བྱེད་པ་ལ་བློ་མཐུན་བསྐྱར་ལ་བྱེད་མི་དགོས། ལྟུང་བ་ཐུན་མོང་བ་བྱིན་
གྱིས་རློབ་པའི་ལས་མ་གཏོགས་ལས་གཞན་ཐམས་ཅད་འདི་མེད་པར་བྱེད་ན། ཉེས་བྱས་སུ་
འགྱུར་རོ། །འདི་འཇིག་པའི་རྒྱུ་ནི། གནས་དེའི་དགེ་སློང་ཐམས་ཅད་ཤིའམ། མཚན་གྱུར་
ཏམ། བསླབ་པ་ཕུལ་ལམ། དགེ་སློང་མེད་པར་སྐྱ་རེངས་ཤར་རམ། གནས་ལ་རེ་བ་མེད་པ་
དང་། ཚོགས་དཀྲོལ་བའོ། །མཚམས་ཞེས་པ་ལ། མཚམས་པོ་ཆེ་གཅོད་པ་ནི། གནས་འདི་
ནི་དགེ་སློང་གནས་པ་ཞེས་པ་ནི། དུས་ཐུང་ངུར་གནས་པ། ཕྱི་ནང་གི་རྒྱུས་མི་ཤེས་པའོ། །
གཉུག་མར་གནས་པ་ཞེས་པ། དུས་ཡུན་རིང་དུ་གནས་པ་ཕྱི་ནང་གི་རྒྱུས་ཤེས་པའོ། །མཚན་
མ་ཞེས་པ། མངོན་མཚན་ནོ། །བརྟན་པོ་ཞེས་པ། བརྟན་པོ་སྟེ། བཅོས་མ་མ་ཡིན་པའོ། །
བརྗོད་པ་སྟེ། བསྒྲགས་པ། ཤར་ཕྱོགས་ནི། རྩིག་པའམ། ཕ་བོང་གི་མཚན་མ་བརྟན་པོ།
ལགས་ཞེས་པ་གཉིས་གཉིས་བརྗོད་དགོས་པ་མ་ཡིན་ལ། ཕ་བོང་དང་། རྩིག་པ་ཉིད་བརྗོད་
དགོས་པ་མ་ཡིན་གྱི། མཚན་མ་བརྟན་པ་གང་རུང་རེ་རེ་བརྗོད་པར་བྱའོ། །
ནང་དུ་ནི་ཞེས་པ་ནི། དེ་ཚུན་ཆད་དོ། །གསོ་སྦྱོང་གཅིག་པའི་གནས་ཀྱི་སྡོམ་པ་ཞེས་པ་
ནི། དགེ་འདུན་གཅིག་ཏུ་འདུས་ཤིང་གསོ་སྦྱོང་བྱ་བའི་སྡོམ་པས་སོ། །གནས་བསྡུ་བ་ཞེས་བྱ་
བ་ནི། གསོ་སྦྱོང་ལ་སོགས་པའི་ལས་ལྷན་ཅིག་ཏུ་བྱ་སྟེ། དེས་ན་མཚམས་དེའི་ནང་ན་གནས་
པའི་དགེ་སློང་རྣམས་ལས་ཀྱི་གནས་སུ་མ་འཚོགས་སམ། དེ་དག་གི་འདུན་པ་མ་བླངས་པར་
བྱེད་ན། མི་མཐུན་པར་བྱེད་པ་ཡིན་པས་ལས་མི་འཆགས་སོ། །དགེ་སློང་རྣམས་བདེ་བ་ལ་
རེག་པར་གནས་པ་ཞེས་པ་ནི། ལས་འགྲུབ་པ་དང་། ཁ་ན་མ་ཐོ་བ་མེད་པར་འགྱུར་བའི་ཕྱིར་
རོ། །གྲོང་དང་གྲོང་གི་ཉེ་འཁོར་མ་གཏོགས་པ་ཞེས་པ་ནི། མཚམས་ཆེན་པོ་དེའི་ནང་ན་གྲོང་
དང་། གྲོང་ཁྱེར་དང་། ཉེ་འཁོར་གང་དག་ཡོད་པ་དེ་དག་མཚམས་ཀྱི་ཁོངས་སུ་མི་བརྩི་བར་
ཁོལ་དུ་དབྱུང་བར་བྱའོ། །དེ་ནས་གྲོང་དང་གྲོང་གི་ཉེ་འཁོར་སྔ་ན་ཡོད་པ་ཡང་དེའི་མཚམས་སུ་
མི་འགྱུར་ལ། ཕྱིས་བརྩིས་ན་ཡང་མཚམས་སུ་མ་གཏོགས་པར་འགྱུར་རོ། །དགོན་པ་ལ་ཐུག་
པ་ཞེས་བྱ་བ་ནི། དཔག་ཚད་ཕྱེད་དང་གསུམ་གྱི་མཐའ་ཚུན་ཆད་དོ། །གནས་མལ་ལ་ཐུག་པ་:::
n
508



༄༅ །།ལས་བརྒྱ་རྩ་གཅིག་གི་རྣམ་པར་བཤད་པ་
ཞེས་བྱ་བ་ནི། གཙུག་ལག་ཁང་ལ་ཐུག་པའོ། །ཆོས་གོས་དང་མི་འབྲལ་བར་གནང་བ་དང་།
མཚམས་དཀྲོལ་བ་ནི། གོ་སླའོ། །མཚམས་བུ་ཆུང་བཅད་པ་ནི། མཚམས་བུ་ཆུང་ཞེས་བྱ་བ་
ནི། དཀྱིལ་འཁོར་བ་སྟེ། དེའི་ཕྱིར་མཚམས་བུ་ཆུང་བཅད་ཅིང་དཀྱིལ་འཁོར་པར་བློ་མཐུན་
པར་བྱའོ། །ཞེས་གསུངས་སོ། །སྲོལ་གཏོད་པ་ཞེས་བྱ་བ་ནི། རོལ་མོ་ལ་སོགས་པའི་སྲོལ་
གཏོད་པའོ། །འདི་དག་ཀྱང་འདི་ཁོ་ན་བརྗོད་དགོས་པ་མ་ཡིན་གྱི། མཚན་མ་བརྟན་པ་གང་
རུང་ངོ་། །མཚམས་ཆེན་གནང་དང་གཅིག་ཅར་གྲོལ། །གཅིག་ཅས་གཅད་དང་ཆོས་གོས་
དང་། །མཚམས་མ་གཅད་དང་ཞེས་པ་ནི། སྔར་གྱི་རིགས་པས་ཤེས་སོ། །ཡོངས་དག་དང་
ཞེས་པ། བདག་དགེ་སློང་བྲོ་འཚལ་བ་ཞེས་པ་ནི། ནད་ཡོད་པའི་ཕྱིར་རོ། །དུཁ་བ་ཞེས་བྱ་
བ་ནི། ནད་ཀྱི་དུཁ་ཡི་རྒྱུ་ཡིན་པའི་ཕྱིར་ཏེ། དུཁ་དང་ལྡན་པ་ཞེས་བྱ་བའི་ཐ་ཚིག་གོ །བྲོ་
ཚབས་ཆེ་བ་ཞེས་བྱ་བ་ནི། ནད་ཤིན་ཏུ་ཚབས་ཆེན་པོ་དང་ལྡན་པ་སྟེ། ཁྲི་ལ་ཉལ་ཉལ་བ་ཞེས་
བྱ་བའི་ཐ་ཚིག་གོ །བར་ཆད་ཀྱི་ཆོས་རྣམས་ཞེས་བྱ་བ་ནི། ཕམ་པར་འགྱུར་བ་ལ་སོགས་པའོ།
།ཡོངས་སུ་དག་པ་ཡང་བརྗོད་དོ་ཞེས་བྱ་བ་ཁྱོད་ལ་བརྗོད་དོ། །རིག་པར་བགྱིད་དོ་བརྒྱུད་པས་
དགེ་འདུན་དུ་ཡང་རིག་པར་བགྱིད་དོ། །འདུན་པ་དང་། དག་པ་དང། འདུན་པ་གཉིས་ཀ་
གཅིག་ཅར་འབུལ་བ་ཡང་དེ་དང་འདྲའོ། ། འདུན་པ་དང་། ཡོངས་སུ་དག་པ་གཉིས་ལ་བྱེ་
བྲག་ཅི་ཡོད་ཅེ་ན། འདུན་པ་འབུལ་བ་ནི། ལས་ལ་མཐུན་པ་བསྒྲུབ་པའི་ཕྱིར་རོ། །ཡོངས་སུ་
དག་པ་འབུལ་བ་ནི། བདག་ཉིད་ཀྱིས་གསོ་སྦྱོང་ཉམས་སུ་མྱོང་བར་བྱ་བའི་ཕྱིར་རོ། ། སྨྱོས་
དང་ཞེས་པ། སྨྱོས་པའི་ གནང་བ་ནི། དགེ་སློང་བྱེ་མ་སྐྱེས་དེ་ སྒྲེན་མོར་གྱུར་ནས་ཏེ།
འདོམས་མ་གཡོགས་པའི་ཕྱིར་རོ། །སྨྱོས་ཤིང་ཞེས་བྱ་བ་ནི། སྨྱོ་བྱེད་ཀྱི་ཐ་སྙད་ལས་ཉམས་
པར་བྱས་པའི་ཕྱིར་རོ། །སེམས་འཁྲུགས་ཞེས་བྱ་བ། རླུང་ལ་སོགས་པས་རང་བཞིན་གྱི་སེམས་།
ཉམས་པའི་ཕྱིར་རོ། །རེས་འགའ་ནི་མཆི་ཞེས་པ། དུས་ལན་འགའ་འོང་བའོ། །འབད་པ་
དང་ཞེས་པ། མི་མཐུན་པ་སྤང་བའི་ཕྱིར་འབད་པའོ། །འདུ་དང་ཞེས་པ། འདུ་བའི་སྔོན་རོལ་
དུ་ལྟུང་བ་ཕྱིར་བཅོས་པ་ནི། བདག་དགེ་སློང་མིང་འདི་ཞེས་བགྱི་བ་ལ། ལྟུང་བ་འདི་ལྟ་བུ་བྱུང་
སྟེ་ཞེས་བྱ་བ། ལྟུང་བ་དེའི་མིང་རིགས་སྨོས་པའོ། །བདག་དགེ་སློང་མིང་འདི་ཞེས་བགྱི་བ་ལྟུང་
བ་དེ་དག་པའི་མཐའ་ཚུན་ཆད་ནས་བཟུང་སྟེ་ཞེས་པ། ལྟུང་བ་མེད་པའི་གནས་སྐབས་ཀྱི་
མཐའ་ཚུན་ཆད་བཟུང་སྟེའོ། །ཚེ་དང་ལྡན་པའི་མདུན་དུ་མཐོལ་ལོ་ཞེས་པ། ཡིད་བརྗོད་པར་
509



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
:བྱའོ། །འཆགས་སོ། །ཞེས་པ་རིགས་བརྗོད་པར་བྱའོ། །མི་འཆབ་བོ། །ཞེས་པ། ཚིག་ཏུ་
བརྗོད་པ་ཙམ་མ་ཟད་ཀྱི། ཡིད་ཀྱིས་ཀྱང་མི་འཆབ་བོ། ། དེ་ལྟར་མཐོལ་ཞིང་བཤགས་ན་
བདག་བདེ་བ་ལ་རེག་པ་ཞེས་པ། རྣམ་པར་དག་པ་ཐོབ་པ་སྟེ། ལྟུང་བ་དང་བྲལ་བའི་རྒྱུས་
ཡིད་ཡོངས་སུ་དགའ་བའོ། །ལྟུང་བ་མཐོང་ངམ་སྟེ། ཉེས་པ་ཤེས་སམ། ཕྱིན་ཆད་དེ། མ་
འོངས་པའི་དུས་སུ་སྡོམ་མམ་སྟེ། མི་བྱེད་དམ་ཞེས་པའོ། །གདོན་དང་། དྲན་པ་དང་། ཡིད་
གཉིས་དྲན་དང་། ཡིད་གཉིས་དང་ཞེས་པ་རྣམས། དེའི་རིགས་པས་ཤེས་ལ། ལྟུང་བ་མཐུན་
དང་ཞེས་པ་ནི། དགེ་སློང་ཐམས་ཅད་ལྟུང་བ་མཐུན་པར་གྱུར་ནས་བཤགས་ཡུལ་མེད་ན།
ལས་ཀྱིས་བྱིན་གྱིས་བརླབ་པ་ནི། དགེ་འདུན་བཙུན་པ་རྣམས་གསན་དུ་གསོལ། དེང་དགེ་
འདུན་གྱི་གསོ་སྦྱོང་བཅོ་ལྔ་པ་ལགས་ལ། ཞེས་པ། དེང་སྟེ། ཉི་མ་དེ་རིང་གསོ་སྦྱོང་བཅོ་ལྔ་པ་
ལགས་ཞེས་པ་མཚོན་པ་སྟེ། བཅུ་བཞི་པ་དང་། བཀྲ་ཤིས་ཀྱི་གསོ་སྦྱོང་ལ་སོགས་པ་ལས་གང་
ཡིན་སྨོས་སོ། །བདག་ཅག་དགེ་འདུན་ཐམས་ཅད་ནི། ལྟུང་བ་དང་བཅས་པར་གྱུར་ན་ཞེས་
པ། ཐམས་ཅད་མཐུན་པར་གྱུར་ནས་བཤགས་ཡུལ་མེད་ན། གང་གི་མདུན་དུ་བདག་ཅག་
ལྟུང་བ་དེ་ཆོས་བཞིན་དུ་སླར་བགྱི་བ། བདག་ཅག་ལས་དགེ་སློང་གནས་གཞན་དུ་མཆིས་ལ།
དགེ་སློང་གི་མདུན་དུ་ལྟུང་བ་དེ་ཆོས་བཞིན་དུ་སླར་བགྱིད་པར་སྤྲོ་བ་སུ་ཡང་མ་མཆིས་ན། དེ་
དགེ་སློང་དག་པ་གང་གི་མདུན་དུ་དགེ་སློང་བདག་ཅག་ལྟུང་བ་དེ་ཆོས་བཞིན་དུ་སླར་བགྱི་བ་ནི།
ཆོས་བཞིན་དུ་ཕྱིར་བཅོས་པ་སྟེ། མཐོལ་བ་དང་། བཤགས་པ་དང་། བྱིན་གྱིས་བརླབ་པ་ལ་
སོགས་པ་བགྱི་བ་བདག་ཅག་ལས་དགེ་སློང་གང་ཡང་རུང་བ་ཞིག་ལྟུང་བ་མི་མཐུན་པའི་དགེ་
སློང་རྣམ་དག་ཡོད་པའི་གནས་གཞན་དུ་མཆིས་ལ་སྟེ། སོང་སྟེ། ལྟུང་བ་ནི། མི་མཐུན་པའི་
དགེ་སློང་རྣམ་དག་གི་མདུན་དུ་ལྟུང་བ་དེ་ཆོས་བཞིན་དུ་སླར་བགྱིད་པ་སྟེ། ཕྱིར་བཅོས་པར་སྤྲོ་
བ་ཡོད་ན། དེའི་ཕྱིར་བཅོས་ནས་དག་པའི་མདུན་དུ་བདག་ཅག་རྣམས་ཀྱང་ཕྱིར་བཅོས་པར་
བགྱིད་པ་ལས། དེ་ལྟར་སྤྲོ་བ་སུ་ཡང་མ་མཆིས་ན། གལ་ཏེ་དགེ་འདུན་གྱི་དུས་ལ་བབ་ཅིང་
བཟོད་ན། དགེ་འདུན་གྱིས་གནང་བར་མཛོད་ཅིག་དང་། དགེ་འདུན་གྱིས་ལྟུང་བ་དེ་བྱིན་གྱིས་
བརླབས་ཏེ་གསོ་སྦྱོང་མཛད་ལ། སླད་གྱིས་དགེ་སློང་གི་མདུན་དུ་ལྟུང་བ་དེ་ཆོས་བཞིན་དུ་སླར་
མཛད་དོ། །འདི་ནི་གསོལ་བའོ། །འདི་ལུང་དང་། ལས་བརྒྱ་རྩ་གཅིག་གི་གཞུང་གཉིས། འདི་
ཁོ་ན་བཞིན་དུ་མཐུན་པར་ཡོད་པས། ཆོ་ག་འདི་བཞིན་གདོན་པར་བྱ་ཡི་ འདོན་པ་གཞན་མ་.
4
510



༄༅ །།ལས་བརྒྱ་རྩ་གཅིག་གི་རྣམ་པར་བ༔པར་བཤད་པ།
།དག་པའི་རྗེས་སུ་མི་འབྲང་ངོ་། །ཡིད་གཉིས་གྱུར། རྩོད་དང་ངེས་ཉིད་མ་ཡིན་དང་། །གཅིག་
ལ་སོགས་པ་བྱིན་རླབས་པའི། །སྡེ་ཚན་ཡང་དག་བསྡུས་པ་ཡིན། །ཞེས་ལྟུང་བ་ལ་ཡིད་གཉིས་ཟ་
བ་བྱིན་གྱིས་བརླབས་ལ་སོགས་པ། དེའི་རིགས་པས་ཤེས་ཏེ། གསོ་སྦྱོང་གི་གཞིའོ། །
དབྱར་དང་། དེ་དང་ཉེ་བའི་གཞི་དང་། དགག་དབྱེའི་གཞིའི་སྡོམ་ལ། གནས་མལ་
སྟོབ་པར་བསྐོ་བ་ནི། གནས་མལ་ནི། གནས་དང་། སྟན་དང་། གོས་དང་། ཁྲིའུ་དང་།
ཆོལ་ཟངས་ཡན་ཆད་དགེ་འདུན་ལ་སྟོབ་པ་ནི། འབུལ་བའོ། །དེ་ནས་ཚུལ་ཤིང་བྲིམ་པའི་ལས་
ནི། དབྱར་ཉེ་བར་སྒྲུབ་པ་དེ་ཚུན་ཆད་ནས་དབྱར་ཉེ་བར་སྒྲུབ་པར་བྱེད་པ་ཡིན་པས་སོ།
ཁས་བླང་དངོས་གཞིའི་ཆོ་ག་ནི། གནས་རལ་པ་སྟེ། ཕྱོགས་གཅིག་ཆད་པ་དང། གྲུམས་པ་
སྟེ། གས་པ་བཅོས་པའི་སླད་དུ་སྦྱིན་བདག་མིང་འདི་ཞེས་བགྱི་བ་ལ་སོགས་ཡོད་ན་བརྗོད་ཀྱི།
མེད་ན་མི་དགོས་སོ། །ཞག་བདུན་བྱིན་གྱིས་བརླབ་པ་དང་། ཞག་བཞི་བཅུ་གནང་བའི་ཆོ་ག་
ལ་འགྲེལ་པ་མི་སྣང་ངོ་། །དགག་དབྱེ་བྱེད་པར་བསྐོ་བ་དང་། གསོལ་བའི་ལས་ལ་འགྲེལ་པ་མི་
སྣང་ངོ། །དགག་དབྱེ་དངོས་ལ། ཚེ་དང་ལྡན་པ་རྣམས་ཀྱིས་བདག་ལ་གདམས་སུ་གསོལ་
ཞེས་པ་ནི། བྱ་བར་འོས་པ་ཉིད་དུ་བརྗོད་ཅིག་པའོ། །རྗེས་སུ་བསྟན་དུ་གསོལ་ཞེས་བྱ་བ། བྱ་
བར་མི་འོས་པ་མི་བྱ་བ་ཉིད་དུ་བརྗོད་ཅིག་པའོ། །ཤེས་ཤིང་ཞེས་བྱ་བ་ནི། གཞན་གྱི་རྐྱེན་གྱིས་
ཤེས་པའོ། །མཐོང་ན་ཞེས་པ་ནི། བདག་ཉིད་ཀྱིས་བརྟགས་ཏེའོ། །ཆོས་བཞིན་ཞེས་པ་ནི།
ལྟུང་བའི་ངོ་བོ་ཉིད་ལས་མ་འདས་པར་རོ། །འདུལ་བ་བཞིན་ཞེས་བྱ་བ་ནི། འདུལ་བ་བཞིན་
ཕྱིར་བཅོས་པ་ལས་མི་འདའ་བའོ། །བདག་དང་ཞེས་པ། རང་གི་དགག་དབྱེའོ། །གོ་བར་བྱ་
བའོ་ཞེས་པའི་གོ་བ་ནི། ལེགས་པར་དགག་དབྱེ་མཛད་དོ། །ཞེས་བྱ་བ་ནི། མཛེས་ཤིང་ཁ་ན་
མ་ཐོ་བ་མེད་པའོ། །ཤིན་ཏུ་ཞེས་བྱ་བ་ནི། ཐེ་ཚོམ་མེད་དོ། །ཞེས་བྱ་བའོ། །ཡང་ན་ལེགས་
པར་བྱ་ཞེས་པ་ནི། རིགས་པའོ། ། ཤིན་ཏུ་ཞེས་བྱ་བ་ནི། བདེ་བའི་རྒྱུར་རོ། །སྲ་བརྐྱང་གི་
གཞིའི་སྡོམ་ལ། སྲ་བརྐྱང་གདིང་བྱེད་གཏོང་བ་དང་། གདིང་དང་གོ་བྱེད་འབྱིན་པའོ། །ཞེས་
དང་། གོས་གཞིའི་སྡོམ་ལ། ཤི་དང་ནོར་འདྲ་གནོད་བྱེད་དང་། །བཅུ་གསུམ་དང་ནི་རུང་བྱ་
བ། །ཞེས་དང་། སྨན་དང་། ལས་གཞིའི་སྡོམ་ལ། སྨན་དང་རུང་བའི་ཁང་པ་དང། །
འདུན་པའི་གསོ་སྦྱོང་བྱ་བའོ། །ཞེས་དང་། ཕྱིར་བཅོས་ཀྱི་གཞིའི་སྡོམ་ལ། གླེང་དང་ནན་
ཏུར་བཟོད་པ་དང། །མཐོལ་དང་སྤྲོ་བ་རྣམས་དང་ནི། །མགུ་དང་དབྱུང་བར་བྱ་བའོ།
511



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་དང་པོ།
ཞེས་དང་། ཕྱིར་བཅོས་དང་ཉེ་བའི་གཞིའི་སྡོམ་ལ། འདྲེས་དང་ཕྱག་བྱ་མ་ཡིན་དང་། །
བསླབ་པ་སྦྱིན་པ་ཐ་མའོ། །ཞེས་དང་། ས་གཞན་ན་གནས་པ་སྦྱོང་བའི་གཞི་དང་། ཡོངས་སུ་
སྦྱང་བའི་གཞིའི་སྡོམ་ལ། ངོ་བོ་ཉིད་བརྗོད་གཏོང་དང་ལེན། ། གོས་སྦྱོང་དང་ནི་དགག་
དབྱེའོ། །ཞེས་དང། ལས་དང་འཁོར་བྱེ་བའི་སྡོམ་ལ། བཟོད་པ་གསོལ་དང་མཐུན་པ་
དང་། །གསོ་སྦྱོང་གསོལ་བ་ལེན་འཇུག་པའོ། །ཞེས་དང་། རྩོད་པའི་གཞིའི་སྡོམ་ལ། གཟུ་
དང་བསལ་དང་སྦེད་པ་དང་། །དགེ་འདུན་སྡེ་གསུམ་གནས་བརྟན་དང་། །འབྲིམ་དང་དྲན་
དང་མ་མྱོས་དང་། །ཁྱེད་དང་དེ་དག་བདག་མདུན་བཤད། །ཅེས་དང་། གནས་མལ་གྱི་གཞི་
དང་ཉེ་བའི་གཞིའི་སྡོམ་ལ། གནས་ཁང་ཟས་ལ་བསྐོ་བ་གཉིས། །ཐུག་པ་བག་ཆོས་འབྲིམ་པ་
གཉིས། །ཕྲན་ཚེགས་འབྲིམ་པར་བྱེད་པ་དང་། ། སྣོད་སྤྱད་འདྲུབ་དང་གོས་ཀྱི་གཉིས། །
དབྱར་གྱི་རས་ཆེན་སྦེད་དང་འགྱེད། །མངག་གཞུག་པ་དང་མཛེས་ཆོས་དང་། །གང་ཟག་
བཅུ་དང་གཉིས་པོ་དག །སྟོན་པས་ཡང་དག་བཤད་པ་ཡིན། །ལག་གི་བླ་དང་ལག་དབོན་
དང་། །འཁར་བ་དང་ནི་དྲ་བའོ། །ཞེས་སྡོམ་གྱིས་བསྡུས་པའི་ཆོ་ག་རྣམས་ལ་འབྱར་གྱི་གཞི་
མན་ཆད་ལ་ལུང་གི་འགྲེལ་པ་མེད་ཅིང་། མདོ་རྩའི་འགྲེལ་པ་རྣམས་ནའང་། ཆོ་གའི་ཚིག་ལ་
བཤད་པ་མི་སྣང་ཞིང་། འགའ་ཞིག་སྔར་གྱི་ཤུགས་ལ་ཤེས་པ་དང་། ཕལ་ཆེར་གོ་བར་སྣང་བས་
མ་ཕྱེའོ། །ལས་དེ་རྣམས་ཀྱི་སྡོམ་ནི། གསང་དང་ནང་དུ་དྲི་ཕྱིར་དང་། །གསོ་སྦྱོང་དེ་ལ་ལྟུང་
བཅས་དང་། །དེ་ལ་དགེ་འདུན་ཡིད་གཉིས་དང༌། །རྩོད་དང་ངེས་ཉིད་མ་ཡིན་དང་། །དེ་ཡི་
དོན་དུ་ལྔ་པོ་དག །ཐམས་ཅད་དགག་དབྱེར་གཏོགས་པ་ཡིན། །དབྱར་གནས་ཁས་བླངས་
ཉིད་དང་ནི། །ཤི་བའི་རྫས་དང་ནོར་འདྲ་དང་། །ཆོས་གོས་སྲ་བརྐྱང་གཏད་པ་དང་། །ཆོས་
གོས་སྦྱིན་པར་བྱ་བ་དང་། །གནས་ངན་ལེན་ནི་བརྗོད་པ་དང་། །གྲངས་སུ་གཞུག་པ་བཞི་
དག་དང་། །ཁྱིམ་གྱི་སྡོམ་དང་དེ་གཞིག་དང། །ལྷུང་བཟེད་ཁ་དབུབ་བྱ་བ་དང་། །དེ་ཉིད་
ཟློག་པར་བྱ་བ་དག་ །གསོལ་བ་འབའ་ཞིག་ལས་ཡིན་ནོ། །གནས་དང་མཚམས་ནི་གཉིས་པོ་
དང་། །མི་འབྲལ་སྨྱོས་དང་དགག་དབྱེ་དང་། །གནས་མལ་སྟོབ་པར་བྱེད་པ་དང་། །རུང་
བའི་ས་གཞི་བསྐོ་བ་དང་། སྲ་བརྐྱང་དང་ནི་དེ་གདིང་དང་། །སྤོང་དང་ལག་གི་བླ་དང་ནི། །
གནས་ཁང་བསྐོ་ལ་སོགས་པ་དང་། །གཟུ་དང་གསལ་དང་སྦེད་པ་དང་། །ཚུལ་ཤིང་འབྲིམ་
པར་བྱེད་པ་དང༌། ། ཁང་པ་ཁང་ཆེན་བསྟན་པ་དང་ ། གླེང་དང་འབྲལ་བར་མི་འགྱུར་
512



༄༅ །ལས་བརྒྱུ་རྩ་གཅིག་གི་རྣམ་པར་བཤད་པ།
དང་། །སྟན་དང་ལྷུང་བཟེད་བྲིམས་པ་དང་། །མ་དད་གོ་བར་བྱ་བ་དང་། །སྟོན་པ་དང་ནི་
ནགས་ཤུལ་དང་། །ཕྱག་མི་བྱ་དང་མང་ཕྱིར་དང་། །འཁར་བ་དྲ་བའི་ཕྱིར་དང་ནི། །རྙེད་པ་
གཅིག་ཏུ་བྱ་ཕྱིར་དང་། །བསླབ་པ་བྱིན་དང་ཉེར་གནས་དང་། །བུ་དང་ཉེ་དུའི་ཕྱིར་འགྲོ་
བ། །གསོལ་དང་གཉིས་ཀྱི་ལས་ཡིན་ནོ། །བསྙེན་པར་རྫོགས་པར་བྱ་བ་དང་། །མུ་སྟེགས་
གནས་དང་མཚམས་དགྲོལ་དང་། །མཐུན་སྦྱིན་གསོ་སྦྱོང་བདུན་པ་དང་། །བརྒྱད་དང་དྲིན་
དང་མ་མྱོས་དང་། །དེ་ཉིད་ཚལ་དུ་གཞུག་པ་དང་། །བསྒོ་བར་བྱ་བ་རྣམས་དང་ནི། །ཉམས་
པ་སྦྱིན་པར་བྱ་བ་དག །གསོལ་དང་བཞི་ཡི་ལས་ཡིན་ནོ། །ཞེས་ཏེ། གསང་སྟོན་བསྐོ་བ་དང་།
ལས་བྱེད་པས་དགེ་འདུན་གྱིས་ནང་དུ་བར་ཆད་དྲི་བ་སྟེ། འདི་དགེ་སློང་དང་། དགེ་སློང་མའི་
དང་། ཚངས་སྤྱོད་ལ་ཉེར་གནས་ཀྱི་སྡོམ་པའི་སྐབས་དང་གསུམ་ཡོད་ཀྱང་གཅིག་ཏུ་བགྲང་།
གོང་མ་ལ་ཕོ་མོའི་གཉིས་ཡོད་ཀྱང་གཅིག་ཏུ་བགྲང་ངོ་། ། གསོ་སྦྱོང་གི་གསོལ་བ་སྟེ། འདི་
ལའང་ཕོ་མོ་གཉིས་ཡོད་ཀྱང་གཅིག་ཏུ་བགྲང་ལ། གསོ་སྦྱོང་དེ་ལ། དགེ་འདུན་ཐམས་ཅད་
ལྟུང་བཅས་ཡིན་པ་དང་། ལྟུང་བ་ལ་ཡིད་གཉིས་སུ་གྱུར་པ་དང་། ལྟུང་བ་ལ་རྩོད་པར་གྱུར་པ་
དང་། ལྟུང་བ་ངེས་པ་མིན་པ་སྟེ། བཞི་ལ་བྱིན་རླབས་བཞི། དགག་དབྱེ་ལའང་དེ་ལྔའོ། །
འདི་ལྔ་དགེ་སློང་མ་ལ་ཡོད་ཀྱང་ལོགས་སུ་མི་བགྲང་། དབྱར་གནས་ཁས་བླངས་པ་ལ་བློ་མཐུན་
པ་དང་། ཤི་བའི་རྫས་ཤི་བའི་ནོར་དང་འདྲ་བར་བྱིན་གྱིས་བརླབ་པ་དང་། སྲ་བརྐྱང་འདིང་
པའི་དགེ་སློང་ལ་སྲ་བརྐྱང་གཏད་པ་དང་། དགེ་འདུན་གྱི་ཆོས་གོས་གང་ཟག་ལ་སྦྱིན་པ་ལ་བློ་
མཐུན་བྱ་བ་དང་། དེ་གཉིས་ཚུལ་གཅིག་པའི་ཕྱིར་གཅིག་ཏུ་བགྲང་ངོ། །དགེ་སློང་ཕོ་མོ་སྡིག་
པ་ཅན་གྱི་ཁྱིམ་དུ་གོ་བར་བྱེད་པར་དགེ་སློང་མི་སྤྲོ་ན། དགེ་འདུན་གྱི་བྱ་བའི་ཕྱིར་དང་།
གྲངས་སུ་གཞུགས་པ་བཞི་དང་། ཁྱིམ་གྱི་བསླབ་པའི་སྡོམ་པ་སྦྱིན་པ་དང་། དེ་གཞིག་པ་དང་།
ལྷུང་བཟེད་ཁ་དབུབ་པ་དང་། དེ་ཁ་བསྲང་པ་དེ། གསོལ་བ་འབའ་ཞིག་པའི་ལས་ཉེར་
བཞིའོ། །གནས་ལ་བློ་མཐུན་དང་། མཚམས་པོ་ཆེ་དང་། མཚམས་ཆུང་གཅོད་པ་གཉིས་
དང་། མཚམས་ནང་དུ་ཆོས་གོས་དང་མི་འབྲལ་བའི་གནང་བ་སྦྱིན་པ་དང་། སྨྱོན་པའི་གནང་
བ་དང་། དགག་དབྱེ་བྱེད་པའི་དགེ་སློང་བསྐོ་བ་དང་། དབྱར་གྱི་གནས་མལ་སྟོབ་པའི་དགེ་
སློང་བསྐོ་བ་དང་། རུང་ཁང་བློ་མཐུན་དང་། སྲ་བརྐྱང་ལ་བློ་མཐུན་དང་། སྲ་བརྐྱང་འདིང་
བའི་དགེ་སློང་བསྐོ་བ་དང་། སྤོང་བ་པའི་ཞལ་ཏ་པ་བསྐོ་བ་དང་། ལག་གི་བླ་བསྐོ་བ་དང་།པ
513



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་དང་པོ།
སྔར་བསྟན་པའི་གནས་ཁང་བསྐོ་བ་ལ་སོགས་བཅུ་གཉིས། རྩོད་པ་མངོན་སུམ་འདུལ་བ་ལ་
གཟུ་བོ་བསྐོ་བ་དང་། གསལ་བ་དང། གསལ་བའི་གསལ་བ་བསྐོ་བ་སྟེ། གཉིས་གཅིག་ཏུ་
བསྡུའོ། །རྩོད་པ་སྦེད་པ་བསྐོ་བ་དང་། ཁང་པའི་རུང་བ་བསྟན་པ་སྦྱིན་པ་དང་། ཁང་ཆེན་གྱི་
བསྟན་པ་སྦྱིན་པ་དང་། ཁྱིམ་སུན་འབྱིན་པ་ལ་ལྟུང་བ་གླེང་བ་པོའི་གང་ཟག་བསྐོ་བ་དང་།
རྒན་པོ་དང་ནད་པ་ལ་སྣམ་སྦྱར་དང་མི་འབྲལ་བའི་གནང་བ་སྦྱིན་པ་དང་། ལོ་དྲུག་མ་ལོན་
པར་སྟན་བྱེད་པའི་གནང་བ་སྦྱིན་པ་དང་། ལྷུང་བཟེད་འབྲེལ་པ་མེད་པ་འབྲིམ་པ་བསྐོ་བ་དང་།
དགེ་སློང་ཕོ་མོ་སྐྱེ་བོ་ཕལ་པོ་ཆེ་མ་དད་པ་གོ་བར་བྱེད་པའི་དགེ་སློང་བསྐོ་བ་དང་། དགེ་སློང་
མའི་སྟོན་པ་བསྐོ་བ་དང་། ནགས་ཉུལ་བ་བསྐོ་བ་དང་། དགེ་སློང་གནས་ནས་ཕྱུང་བ་ལ་དགེ་
སློང་མས་ཕྱག་མི་བྱ་བའི་སྡོམ་པ་དང་། དགེ་སློང་མ་ལ་འཁོར་དང་འཁོར་མང་པོ་འཇོག་པའི་
གནང་བ་གཉིས་དང་། འཁར་བའི་གནང་བ་དང་། དྲ་བའི་གནང་བ་དང་། དེ་གཉིས་གཉིས་
ཀ་ཆར་སྦྱིན་པ་དེ་གཉིས་ཀྱི་ཁོངས་སུ་གཏོགས་པས་ལོགས་སུ་མི་བགྲང་ངོ་། །མཚམས་གཉིས་
ཀྱི་རྙེད་པ་གཅིག་ཏུ་བྱེད་པ་དང་། དགེ་སློབ་མའི་བསླབ་པའི་སྡོམ་པ་སྦྱིན་པ་དང་། ཚངས་
སྤྱོད་ལ་ཉེར་གནས་ཀྱི་སྡོམ་པ་སྦྱིན་པ་དང་། དགེ་སློང་མ་བུ་དང་ལྷན་ཅིག་ཁྱིམ་གཅིག་ཏུ་ཉལ་
བའི་གནང་བ་སྦྱིན་པ་དང་། མུ་གེའི་ཚེ། དགེ་སློང་མ་ཉེ་དུ་དང་ལྷན་ཅིག་འབྲེལ་པའི་གནང་
བ་སྦྱིན་པ་དང་། དབྱར་ནང་དུ་མཚམས་ཀྱི་ཕྱི་རོལ་ཏུ་འགྲོ་བ་ལ་ཞག་བཞི་བཅུའི་གནང་བ་སྦྱིན་
པ་དང་གསོལ་གཉིས་ཀྱི་ལས་ཞེ་བདུན་ནོ། །དགེ་སློང་ཕོ་མོ་གསོལ་བཞིའི་ལས་ཀྱིས་བསྙེན་པར་
རྫོགས་པར་བྱ་བ་སྟེ། གཅིག་ཏུ་བགྲང་ངོ་། །མུ་སྟེགས་གནས་པ་སྦྱིན་པ་དང། མཚམས་པོ་
ཆེ་དགྲོལ་བ། མཚམས་བུ་ཆུང་དགྲོལ་བ། དེ་གཉིས་གཅིག་ཅར་དགྲོལ་བ་རྣམས་གཅིག་ཏུ་
བགྲང་ངོ། །གནས་ནས་ཕྱུང་བ་བཟོད་གསོལ་བྱས་པ་དང། མཐུན་པའི་སྦྱིན་པའི་ལས་
གཅིག་དང་། མཐུན་པ་སྦྱིན་པ་ལ་མཐུན་པའི་གསོ་སྦྱོང་སྦྱིན་པའི་ལས་གཅིག་དང་། བསྡིགས་
སྨད་བསྐྲད་ཕྱིར་འགྱེད་བཞི། མ་མཐོང་བ་དང་། ཕྱིར་མི་འཆོས་པ་དང་། སྡིག་ལྟ་མི་གཏོང་
བ་གསུམ་གནས་ནས་དབྱུང་བ་སྟེ། གནས་དབྱུང་གཅིག་ཏུ་བགྲངས་པས་ལྔ། གསོ་སྦྱོང་
བཞག་པ། དགག་དབྱེ་བཞག་པ་སྟེ། ནན་ཏུར་གྱི་ལས་བདུན་པོ་དེ། ནན་ཏུར་དུ་གཅིག་
པས་གཅིག་ཏུ་བགྲང་། དེ་གནས་ནས་ཕྱུང་བ་ཡན་ཆད་བཟོད་པ་གསོལ་བའི་ལས་གཅིག་སྟེ།
བདུན་པ་དང་ཞེས་པས་ལས་གཉིས་སྟོན། བརྒྱད་དང་ཞེས་པས་ལས་བརྒྱུད་བསྟན་ཏེ། སྤོ་བ་
514



༄༅ །ལས་བརྒྱ་རྩ་གཅིག་གི་རྣམ་པར་པར་བཤད་པ་
དང་། མགུ་བར་བྱ་བ་དང། གཞི་ནས་སྤོ་བ་དང་། གཞི་ནས་མགུ་བར་བྱ་བ་དང་། ཡང་
གཞི་ནས་བླངས་ཏེ་སྤོ་བ་དང་། ཡང་གཞི་ནས་བླངས་ཏེ་མགུ་བར་བྱ་བ་དང་། ལྷག་མ་ལས་
དབྱུང་བ་དང་། སྲ་བརྐྱང་དབྱུང་བ་སྟེ། ལས་བརྒྱད་དོ། །དྲན་པས་འདུལ་བ་སྦྱིན་པ་དང་།
མ་སྨྱོས་པས་འདུལ་བ་སྦྱིན་པ་དང་། ངོ་བོ་ཉིད་ཚོལ་བ་སྦྱིན་པ་དང། དགེ་འདུན་དབྱེན་དང།
དེའི་རྗེས་སུ་ཕྱོགས་པ་དང་། ཁྱིམ་སུན་འབྱིན་པ་དང་། བཀའ་བློ་མི་བདེ་བ་དང་། སྡིག་ལྟ་
འཛིན་པ་སྟེ། ཐུན་མོང་བ་ལྔ་དང་། དགེ་སློང་མ་དགེ་སློང་གནས་ནས་ཕྱུང་བའི་རྗེས་སུ་ཕྱོགས་
པ་དང་། དཀོན་མཆོག་གཏོང་བ་དང་། འཐབ་ཀྲོལ་བྱེད་པ་དང་། བདེ་ཞིང་གནས་པ་དང་།
བདེ་ཞིང་གནས་སུ་འཇུག་པ་སྟེ། ཐུན་མོང་མ་ཡིན་པ་ལྔ་སྟེ། བཅུ་ལས་བཟློག་པའི་ཕྱིར་བསྒོ་
བར་བྱ་བའི་ལས་བཅུ་དང་། དགེ་ཚུལ་བསྙིལ་བ་དང་ ཉམས་པ་ལ་བསླབ་པ་སྦྱིན་པ་སྟེ།
གསོལ་བ་དང་བཞིའི་ལས་སུམ་ཅུའོ། །ལས་བརྒྱ་རྩ་གཅིག་གི་བཤད་པ་དགེ་སློང་རིན་ཆེན་གྲུབ་
ཀྱིས་སྦྱར་བ་ལས། གཞིའི་སྐབས་ཀྱི་ཆོ་གའི་བཤད་པའོ། །
རྒྱལ་བའི་བསྟན་པའི་ནང་གི་མཛོད་གྱུར་པ། །འདུལ་བའི་སྡེ་སྣོད་ཀུན་གྱི་སྙིང་པོའི་
དོན། །ལས་ཀྱི་ཆོ་གའི་དཀའ་འགྲེལ་མདོར་བསྡུས་འདི། ། ཤཱཀྱའི་དགེ་སློང་རིན་ཆེན་གྲུབ་
ཀྱིས་བཀོད། །དེ་ཡི་དགེ་བས་མཐའ་ཡས་སེམས་ཅན་རྣམས། །ཚངས་སྤྱོད་ཡོན་ཏན་བཞི་
ལྡན་མཐར་ཕྱིན་ཏེ། །མི་གནས་མྱ་ངན་འདས་པ་ཐོབ་གྱུར་ཅིག །ནོངས་པའི་ཚོགས་རྣམས་
མཁས་རྣམས་བཟོད་པར་མཛོད། །གླེང་གཞི་གསུམ་དང་རྣམ་པར་བཤད་པ་གསུམ། །སྤྱི་ཡི་
རྣམ་གཞག་ལག་ལེན་ཆོ་ག་སྟེ། །གཅེས་པའི་གཞུང་བརྒྱུད་ཀུན་ལ་ལེགས་སྦྱངས་ན། །འདུལ་
བའི་སྡེ་སྣོད་ཀུན་ལ་མཁས་པར་འགྱུར། །ལས་བརྒྱ་རྩ་གཅིག་གི་རྣམ་པར་བཤད་པ་ཆོ་གའི་
གསལ་བྱེད་ཅེས་བྱ་བ་འདི། ཤཱཀྱའི་དགེ་སློང་རིན་ཆེན་གྲུབ་ཀྱིས་གསེར་འཕྱང་གི་ལོ་སྨོན་གྱི་ཟླ་
བའི་ཚེས་ཉེར་ལྔ་ལ་སྦྱར་བའི་ཡི་གེ་པ་སངས་རྒྱས་རྒྱལ་མཚན་གྱིས་བྲིས་པ་དགེའོ། ། ལས་ཆོག་གི་
འགྲེལ་པ། དྲུང་ཀུན་སྤངས་ཆེན་པོའི་ཕྱག་དཔེ་ལས། ཤཱཀྱའི་དགེ་སློང་དོན་གྲུབ་རྒྱལ་མཚན་གྱིས་ཞལ་བཤུས་པ། བཀྲ་བ
ཤིས།། །།
515



t"
རྩོམ་སྒྲིག་འགན་འཁུར་པ། ཨ་ནན།
མདུན་ཤོག་ཇུས་འགོད་པ། བསྟན་པ་ཚེ་རིང་། ལི་ཅན་ཞུང་ རིག་འཛིན་དབང་
" ་་
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་པོད་དང་པོ།）
སོར་ཐར་མདོ།
མཁན་པོ་ཀུན་དགའ་བཟང་པོས་བསྒྲིགས།
ཀྲུང་གོའི་བོ་བསྐྲུན་ཏེ་བཀྲམ།
སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་སིས་པར་བཏབ།
པར་གྲུངས? ཙ༠༠༣ - ༢༠༠༠ དཔར་ཤོག ཝཱནཾ, ༢༥
༢༠༡༡ལོའི་ཟླ༥པར་པར་གཞི་དང་པོ་བསྒྲིགས།
༢༠༡༡ལོའི་ཟླ༥༤
ཐེངས་དང་པོ་བཏབ།
SBN 978-1-8053 368 1/3 • i13
རིན་གོང་《བོད་༡ - ༡༨བལ་སྒོར། 680. 60



图书在版编目(CIP)数据
萨迦派十八部传世经典名著,第1部:藏文/堪布·更杂松保编,一北京:
中国藏学出版社,2011.5
ISBN 978 -7-80253-369 -1
1.0萨… 1.0堪…. 0萨迦派一佛经藏语 IV. 08946.6
中国版本图书馆 CIP 数据核字(2011)第070098号
萨迦派十八部传世经典名著(1)
堪布·更尔松保 编
中国藏学出版社出版发行
三河市华东印刷有限公司
开本:787 min x 1092 min 1/16
印数:7001 - 2000 册印张:33.25
2011年5月第1版第1次印刷
SEN 978 7 80253-8-1/3,13
定价(1-18 卷):680.0 元



在民主
1200



བ
།
སོར་
ཐུན་
མདོ
།
1
ཀྲུང་
གོའི་
བོད་
རིག་པ་
སྐུའི་
བང་གཔ་
ཞིབ་
ལྟ་
=6r :: 8B8om3
1-69€-E5209-2-926 NASI
917 8780215336911>
