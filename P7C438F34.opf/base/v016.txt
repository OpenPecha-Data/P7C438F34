༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W1PD152291
ImageGroup:12PD18422
LCCN:n/aISBN:9787802533691
Title:
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད།
dpal ldan sa skya pa'i gsung rab grags chen bco brgyad/
Author:
n/a
n/aDescriptor:
Original Publication:n/a n/a
Place:
pe cin/
Publisher:|krung go'i bod rig pa'i dpe skrun khang/
Date:2011
Volume:16
Total Volumes:18
TBRC Pages:12
Introductory Pages:n/a
Text Pages:In/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



༤༧
དཔལ་ལྡན་ས་སྐྱ་པའི་གཞུང་
གྲགས་ཆེན་བཅོ་བརྒྱད།
༥ ངའིང་པོ་
པོད་བཅུ་དྲུག་པ།
ཚང་མརགས་གངར།
ཀྲུང་གོའི་བོད་རིག་པ་དཔེ་སྐྲུན་ཁང་།
༩



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། (པོད་བཅུ་དྲུག་པ།)
ཚད་མ་རིགས་གཏེར།
1
མཁན་པོ་ཀུན་དགའ་བཟང་པོས་བསྒྲིགས།
ལམ་
ger
ཀྲུང་གོའི་བོད་རིག་པ་དཔེ་སྐྲུན་ཁང་།



དཔལ་ལྡན་ས་སྐྱ་པའི་གསུང་རབ་གྲགས་
ཆེན་བཅོ་བརྒྱད་ཀྱི་དཔེ་ཚོགས།
（
བློ་འདོན་མཁན་པོ། མཁས་དབང་ཨ་པད་རིན་པོ་ཆེ།
མཁན་པོ་བསོད་ནམས་རྒྱ་མཚོ།
གཙོ་སྒྲིག་པ། མཁན་པོ་ཀུན་དགའ་བཟང་པོ།
ཡིག་སྒྲིག་དང་ཞུ་དག་པ། ངག་དབང་མཁས་གྲུབ། བསྟན་པ་ཚེ་རིང༌། ཚེ་བརྟན་རྡོ་རྗེ།
དཔེ་ཚོགས་ཀྱི་དཀར་ཆག
པོད་དང་པོ། སོར་ཐར་མདོ།
པོད་གཉིས་པ། འདུལ་བ་མདོ་རྩ།
པོད་གསུམ་པ། འདུལ་བ་མདོ་རྩ།
པོད་བཞི་པ། ཚད་མ་ཀུན་བཏུས།
པོད་ལྔ་པ། ཚད་མ་རྣམ་འགྲེལ།
པོད་དྲུག་པ། ཚད་མ་རྣམ་ངེས།
པོད་བདུན་པ། མངོན་པ་ཀུན་བཏུས།
པོད་བརྒྱུད་པ། མངོན་པ་མཛོད།
པོད་དགུ་པ། མངོན་རྟོགས་རྒྱན།
པོད་བཅུ་པ། མདོ་སྡེ་རྒྱན།པོད་བཅུ་གཅིག་པ། དབུས་འབྱེད་དང༌།
ཆོས་ཉིད་རྣམ་འབྱེད། རྒྱུད་བླ།
པོད་བཅུ་གཉིས་པ། སྤྱོད་འཇུག་
པོད་བཅུ་གསུམ་པ། དབུ་མ་རྩ་བ་ཤེས་རབ།
པོད་བཅུ་བཞི་པ། དབུ་མ་འཇུག་པ།
པོད་བཅོ་ལྔ་པ། དབུ་མ་བཞི་བརྒྱ་པ།
པོད་བཅུ་དྲུག་པ། ཚད་མ་རིགས་གཏེར།
པོད་བཅུ་བདུན་པ། སྡོམ་གསུམ།
པོད་བཅོ་བརྒྱད་པ། ལམ་རིམ།



ལ་རན་
ཚ་
འཇམ་མ
མ་མགོན་བླ་མ་ས་སྐྱ་པཎྜི་ཏ་ཀུན་དགའ་རྒྱལ་མཚན་ལ་ན་མོ། །



སྡེ་བདུན་དགོངས་པ་རང་སྟོབས་ཀྱིས། ། འགྲེལ་མཛད་མཁན་ཆེན་བསོད་ལྷུན་འདུད། །



༄༅།།དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
འདཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་པོད་བཅུ་དྲུག་པ། རྩོམ་
པ་པོ་གློ་བོ་མཁན་ཆེན་བསོད་ནམས་ལྷུན་གྲུབ་ལེགས་པའི་འབྱུང་གནས་ནི། རབ་བྱུང་བདུན་
པའི་ལྕགས་མོ་བྱའི་སྟེ་སྤྱི་ལོ་ ༡༤༤༡ལོ་ལ་འཁྲུངས། ཁོང་ནི་ས་སྐྱ་དྲུང་ཆེན་པ་ལ་སྲས་སྤུན་
མཆེད་བཞི་ཡོད་པའི་ནང་གི་སྤུན་ཐ་ཆུང་ཡིན། སྐུ་མཆེད་གསུམ་པོས་སྲིད་སྐྱོང་བའི་བྱ་བ་
མཛད་ཅིང་། ཁོང་ཆོས་ལམ་དུ་ཞུགས་ཏེ། དགུང་ལོ་གཉིས་པར་ཡུམ་དང་ལྷན་ཅིག་འཇམ་
དབྱངས་ཤེས་རབ་རྒྱ་མཚོའི་མདུན་ནས་སྐྱབས་འགྲོའི་སྡོམ་པ་དང་། གཙུག་གཏོར་རྣམ་པར་
རྒྱལ་བའི་རྗེས་གནང་སོགས་ཞག་བདུན་གྱི་རིང་ལ་ཞུས། དགུང་ལོ་གསུམ་པའི་དུས་སུ་བསོད་
ནམས་རྒྱལ་མཚན་དྲུང་དུ་ཚེ་དབང་ཞུས། དགུང་ལོ་ལྔ་དྲུག་གི་དུས་སུ་རྙིང་མ་བ་དགེ་ལེགས་
རྒྱལ་མཚན་དྲུང་དུ་ཚེ་དབང་དང་། གུ་རུ་བཀའ་བརྒྱད་ཀྱི་དབང་སོགས་མང་དུ་ཞུས། དགུང་
ལོ་དགུ་པར་ཡོན་ཏན་ཆོས་རྒྱལ་གྱི་དྲུང་དུ་དགེ་བསྙེན་གྱི་སྡོམ་པ་བླངས། དགུང་ལོ་བཅུ་གཉིས་
པར་རྗེ་བཙུན་ཀུན་དགའ་དབང་ཕྱུག་མདུན་ནས་དགེ་ཚུལ་གྱི་སྡོམ་པ་མནོས། རྗེ་བཙུན་ཀུན་
དགའ་དབང་ཕྱུག་གིས། ཆོས་རྗེ་རས་ཆེན་པ་སློབ་དཔོན་དུ་བསྐོས། དེའི་མདུན་ནས་ཕར་
ཕྱིན་དང་ཚད་མ་ལོ་དྲུག་སྦྱངས། དེ་ནས་ལོ་གཉིས་ཙམ་རིང་། ཆོས་རྗེས་ཡོན་ཏན་ཆོས་རྒྱལ་
དང་ཚུལ་ཁྲིམས་རྒྱལ་མཚན་སོགས་ཀྱི་དྲུང་དུ། དབུ་མ་དང་། སྡོམ་གསུམ་རབ་དབྱེ། རྡོ་རྗེའི་
གུར་དང་། གསང་འདུས་སོགས་མདོ་སྔགས་ཀྱི་གཞུང་ལུགས་ཀུན་ལ་གསན་སྦྱོང་མཐར་ཕྱིན་
མཛད། ཐུབ་ཆེན་རྣམ་རྒྱལ་གཙུག་ལག་ཁང་དུ། མཁན་ཆེན་ཡོན་ཏན་ཆོས་རྒྱལ་གཙོས་དགེ་
འདུན་འདུས་པ་དགུ་བརྒྱ་ལྷག་གི་མདུན་སར་ཉིན་གསུམ་རིང་ཕར་ཕྱིན། རྣམ་འགྲེལ། སྡོམ་
གསུམ། དབུ་མ་བཅས་པོ་ཏི་བཞིའི་བཤད་པ་ས་ལུགས་ཀྱི་སྒྲོས་ལྟར་མཛད་པས། དགེ་འདུན་
ཡོངས་ཀྱིས་ལེགས་སོ་བྱིན། དགུང་ལོ་ཉི་ཤུ་པར་རྗེ་བཙུན་ཀུན་དགའ་དབང་ཕྱུག་དྲུང་དུ་དགེ་
སློང་གི་སྡོམ་པ་ཞུས། དེ་ནས་ཡུན་མི་རིང་བར་བླ་མ་ཀུན་དགའ་དབང་ཕྱུག་སྐུ་གཤེགས། དེ་
རྗེས་གདན་ས་འཛིན་མཁན་སྡེ་པ་འཇམ་དབྱངས་དང་ཁོང་གི་བར་སེལ་བཅུག་ནས་འགལ་བ་
1



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས༔ པོད་བཅུ་དྲུག་པ།
བྱུང་ཞིང་གྲུབ་མཐའ་ཡང་ཅུང་ཟད་མི་འདྲ་བར་གྱུར། ལན་གཉིས་ཙམ་གནས་གཞན་དུ་འགྲོ་
བར་བརྩམས་ཀྱང་སློབ་མ་རྣམས་ནས་མ་མངགས། ཁོང་དེར་བཞུགས་རིང་ཆོས་རྗེ་གྲགས་པ་
རྒྱལ་མཚན་དྲུང་དུ་དམ་ཆོས་ཀྱི་དགའ་སྟོན་ཚད་མེད་མྱངས། ལོ་འགའི་རིང་སྐྱབས་འགྲོ་
སོགས་ལ་འབད་ཅིང་། ལྐོག་ཏུ་འཆད་ཉན་ཅུང་ཟད་རེའང་མཛད་དེ་བཞུགས། སྐབས་དེ་
དག་ཏུ་སྡེ་པ་འཇམ་དབྱངས་ནས་གྲྭ་རིགས་རྣམས་ལ་ཆད་ལས་སོགས་མི་རིགས་པ་སྣ་ཚོགས་
བྱེད་པར་ཡིད་སྐྱོ་ཞིང་། མཐར་འཆད་ཉན་དང་གྲུབ་མཐའི་བཤད་པ་སོགས་དོར་ཡང་། མ་
ཕན་པར་འཇིག་རྟེན་ཐ་མལ་བ་ལྟར་རྩོད་གླེང་བྱེད་དགོས་བྱུང་བས། བྱ་ཐབས་བྲལ་ཏེ་གཙང་
གི་གནས་གཞན་དུ་ཕེབས་དགོས་བྱུང་། ཨེ་ཝཾ་དུ་ཕེབས་ནས་ལོ་འགར་བཞུགས། དེ་ནས་ས་
སྐྱར་སྡེ་པ་འཇམ་དབྱངས་འདས་ཟིན་རྗེས། མིའི་དབང་པོ་ནམ་མཁའ་བཀྲ་ཤིས་རྒྱལ་མཚན་
གྱིས། ཁོང་ལ་དེ་གར་ཕེབས་དགོས་ཀྱི་བཀའ་ལུང་གནང་བ་དང་། སྡེ་པ་ཆུང་བ་ཁོང་དང་
བཟང་བར་ཡོད་པ་དེས་ཀྱང་ཡོང་དགོས་གསུངས་པར་བརྟེན། ཁོང་ས་སྐྱར་ཕེབས་ནས་འཆད་
ཉན་ཉམས་ལེན་གྱི་བྱ་བ་མཛད། འོན་ཀྱང་སྐབས་དེར་ས་ངོར་བར་དང། གསེར་མདོག་ཅན་
དང་། སྡེ་པ་གཞིས་ཀའི་བར་འཁྲུག་རྩོད་ཚབས་ཆེན་བྱུང་བས་འཇིགས་པ་ཆེན་པོས་མནར།
དེ་ནས་ཡུན་མི་རིང་བར་ས་གཡོས་ཏེ་རྩི་ཤིང་ནགས་ཚལ་ཐམས་ཅད་ཉམས་ཤིང་། དགེ་འདུན་
གྱི་སྡེ་དང་གཙུག་ལག་ཁང་ཕལ་མོ་ཆེའང་ཞིག རྟེན་ཁྱད་འཕགས་རྣམས་ཀྱང་མ་རུངས་པར་
གྱུར། སེམས་ཅན་གྲངས་མེད་པ་ཞིག་ཀྱང་ཚེའི་དུས་བྱས་ནས་ཡུལ་ཐམས་ཅད་འབྲོག་དགོན་
སྟོང་པ་ཞིག་ཏུ་རེ་ཞིག་གི་བར་ལུས་སོ། །
དེ་ནས་ཡང་གོང་གི་བཀའ་ནན་བྱུང་བ་དང་དུ་བླངས་ཏེ་ལྕགས་ཕོ་སྟག་གི་ལོ་ནས་ཆུ་ཕོ་
འབྲུག་གི་ལོའི་བར་ལོ་གསུམ་རིང་། གདུང་རྒྱུད་རིན་པོ་ཆེ་ལ་རང་ལ་ཐོབ་ཚད་ཀྱི་དམ་ཆོས་ཕལ་
མོ་ཆེ་ཕུལ། དེ་ནས་རབ་བྱུང་དགུ་པའི་ཆུ་མོ་ལུག་ནས་ཤིང་ཕོ་སྤྲེལ་བར་ཟུར་བཞུགས་ལོ་གཉིས་
མཛད་དེ་རབ་བྱུང་དགུ་པའི་ཤིང་མོ་བྱ་སྟེ་སྤྱི་ལོ་༡༥༢༥ལོ་ལ་འདས་པ་ཡིན་ནམ་སྙམ། ཁོང་གི་
གསུང་རབ་ནི། བསྟོད་པའི་ཚོགས་དང་། རྣམ་ཐར་སྣ་ཚོགས། དྲིས་ལན་སོགས་བསྟན་
བཅོས་མང་པོ་ཡོད་པ་རྣམས་གཅིག་ཏུ་བསྡུས་པའི་པོ་ཏི་སྡེ་དགེའི་པར་མ་གཉིས་དང་བྲིས་མ་པོ་
ཏི་བཞི་བཅས་ཁྱོན་པོ་ཏི་དྲུག་བཞུགས་ཡོད།
སྤྱིར་རྒྱ་གར་འཕགས་པའི་ཡུལ་དུ་ཚད་མ་འདི་ཉིད་ནི་ཐུན་མོང་གི་རིག་གནས་ཡིན་པས་
2



༄༅ །།དཔེ་སྐྲུན་གསལ་བཤད།
ཕྱི་ནང་ཀུན་ལ་རྟོག་གེ་བ་ཤིན་ཏུ་མང་པོ་ཡོད་ན་ཡང་བསླུ་བ་མེད་པའི་སྐྱབས་ཀྱི་དམ་པ།
བྱམས་པ་དང་སྙིང་རྗེ་དང་སྨོན་ལམ་གྱི་མཐུ་གྲུབ་པའི་མཉམ་མེད་ཤཱཀྱའི་རྒྱལ་པོ་མཆོག་ནི་ཡང་
དག་གི་ཚད་མའི་སྐྱེས་བུ་ཆེན་པོ་ཡིན། དེས་གསུངས་པའི་དམ་པའི་ཆོས་ནི་སྐྱོན་ཀུན་ཟད།
ཡོན་ཏན་ཀུན་དང་ལྡན་པའི་ཚད་མ་ཡིན་པ་ལ་ནང་པ་ཙམ་མ་ཟད། སྐྱོན་ཡོན་གྱི་ཁྱད་པར་
ཤེས་མཁན་མུ་སྟེགས་པའི་སློབ་དཔོན་མཐོ་བཙུན་གྲུབ་རྗེ་ལགས་ནང་པའི་ཆོས་སྒོ་ལ་ཞུགས་ཏེ་
སྟོན་པའི་ཆེ་བའི་ཡོན་ཏན་ལ་སྙིང་ནས་དད་པས་གཡོ་སྟེ་མུ་སྟེགས་སྟོན་པ་སྡེ་དྲུག་ལས་ཁྱད་པར་
འཕགས་ཚུལ་སྒོ་ནས་ཁྱད་པར་འཕགས་སྟོད་ཀྱི་བསྟོད་པ་མཛད་དོ། །དེའི་རིང་ལུགས་འཛིན་
པའི་འཕགས་ཡུལ་དུ་རྒྱུན་དྲུག་གི་ཡ་གྱལ་ཚད་མའི་མཁས་པ་ཆེན་པོ་དཔལ་ལྡན་ཕྱོགས་ཀྱི་གླང་
པོས་ཚད་མ་ཀུན་བཏུས་མཛད། དེའི་འགྲེལ་བ་ལ་དཔལ་ཆོས་ཀྱི་གྲགས་པས་ཚད་མ་སྡེ་བདུན་
བརྩམས་ནས་བཟུང་སྟེ་རྒྱ་གར་འཕགས་ཡུལ་དུ་ཚད་མའི་དར་སྲོལ་ཤིན་ཏུ་ཚུགས། འགལ་
འབྲེལ་གྱི་རིགས་ལམ་རྣམ་དག་གི་སྒོ་ནས་ཕྱི་རོལ་མུ་སྟེགས་པ་མང་པོ་ཚར་བཅད་དེ་ནང་པ་
སངས་རྒྱས་པའི་བསྟན་པའི་སྒོ་ཞབས་སུ་བཙུད། གཞན་ཡང་སྤྲུལ་པའི་སྒོ་ནས་ཚད་མའི་
མཁས་པ་མང་པོ་ཕེབས་ཏེ་བསྟན་པ་དང་འགྲོ་བའི་དོན་དུ་བྱ་བ་བྱེད་པ་མང་པོ་བྱུང་ཡོད།
ཕྱིས་སུ་བོད་གངས་ཅན་ལྗོངས་སུ་ལོ་ཙཱ་བ་བཀའ་དྲིན་ཅན་རྣམས་ཀྱིས་ཚད་མའི་རིགས་
གཞུང་རྣམས་རྒྱ་སྐད་བོད་སྐད་དུ་བསྒྱུར་ནས་བཟུང་བོད་ལ་ཚད་མའི་མཁས་པ་བགྲང་ལས་
འདས་པ་བྱུང་ཡོད། ཁྱད་པར་དུ་འཇམ་མགོན་བླ་མ་ས་སྐྱ་པཎྜི་ཏ་ཀུན་དགའ་རྒྱལ་མཚན་
མཆོག་གིས་ཚད་མའི་གཞུང་ལུགས་ཐོས་བསམ་གནང་སྟེ། རྟག་ཆད་སྨྲ་བའི་མུ་སྟེགས་པ་
གཙོས་གངས་རིའི་ཁྲོད་ཀྱི་བོད་སྔ་རབས་པ་ཕྱྭ་བ་ཆོས་སེང་གི་སློབ་ཚོགས་དང་བཅས་པས་
ཕྱོགས་གླང་ཆོས་གྲགས་ཀྱི་དགོངས་པ་ཚུལ་བཞིན་དུ་མ་རྟོགས་པ་ནོར་བར་དགོངས་ཏེ་ཚད་མ་
རིགས་གཏེར་གྱི་རྩ་བ་དང་དེའི་རང་འགྲེལ་ཞིག་མཛད། འདིའི་འགྲེལ་བ་ལ་བོད་ཀྱི་མཁས་
དབང་རྣམས་ཀྱིས་མང་པོ་བརྩམས་ཡོད། ད་ལམ་ཚད་མ་རིགས་གཏེར་གྱི་དགོངས་དོན་ཚུལ་
བཞིན་དུ་རྟོགས་པ་གློ་བོ་མཁན་ཆེན་བསོད་རྣམས་ལྷུན་གྲུབ་ཀྱིས་མཛད་པའི་རིགས་གཏེར་གྱི་
འགྲེལ་བ་རྣམ་བཤད་རིགས་ལམ་གསལ་བའི་ཉི་མ་ཞེས་བྱ་བ་འདི་ནི་རྒྱས་བསྡུས་འཚམ་ལ་ལས་
དང་པོ་པའི་ཚད་མ་ལ་སྦྱང་མཁན་རྣམས་ལ་ཕན་ཐོགས་ཡོད་ངེས་སྙམ་ནས་གྲགས་ཆེན་བཅོ་
བརྒྱུད་ནང་དུ་བཞག་སྟེ་དཔར་དུ་བསྐྲུན་པ་ཡིན། མ་དཔེ་ནི་སྡེ་དགེ་ཤིང་པར་ལྟར་དུ་ཡིན།
3



དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
འོན་ཀྱང་ང་ཚོའི་ཤེས་ཡོན་ཞན་པའི་རྐྱེན་གྱིས་ནོར་སྐྱོན་གྱི་ཆ་ཡོད་ངེས་ལགས་ན། རྒྱ་ཆེའི་
གཟིགས་པ་པོ་རྣམས་ཀྱིས་དགོངས་འཆར་གང་མཆིས་ལྷུག་སྩོལ་གནང་རྒྱུའི་རེ་བ་ནན་གྱིས་
ཞུའོ། །
.རྩོམ་སྒྲིག་པས།
་ ༌ ་
:::
.
རྒྱུ་
སུ་
4



༄༅།།གླེང་གཞི།
གླེང་གཞི།
༈ ཕན་བདེ་མ་ལུས་པ་འབྱུང་བའི་གཞི་སྒོ་གཅིག་པུར་གྱུར་པ། འདྲེན་མཆོག་མཉམ་མེད་
ཤཱཀྱའི་རྒྱལ་པོ་མཆོག་རྒྱ་གར་འཕགས་པའི་ཡུལ་དུ་ཐོག་མར་མཛད་པ་བཅུ་གཉིས་དང་བཅས་
པས་འགྲོ་བ་སེམས་ཅན་རྣམས་ཀྱི་བསོད་ནམས་ཀྱི་བགོ་སྐལ་དུ་སྐུ་འཁྲུངས། བར་དུ་ཚོགས་
གཉིས་རྒྱ་མཚོ་ལྟར་དུ་བསགས། ཐ་མར་མངོན་པར་རྫོགས་པར་སངས་རྒྱས་ཏེ་སྐྱེ་འགྲོའི་བློ་
དང་ཁམས་དབང་མོས་པ་ཇི་ལྟ་བ་བཞིན་དུ་དམ་པའི་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་
བསྐོར། དེའི་རྒྱལ་བསྟན་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད་དེང་དུས་འཛམ་གླིང་དུ་
དར་རྒྱས་ཤིན་ཏུ་ཆེ། མཆོག་གི་སྤྲུལ་བའི་སྐུ་རྣམས་དང་། བླ་མ་དང་མཁན་པོ་དགེ་བའི་
བཤེས་གཉེན་རྣམས་ཀྱིས་འགྲོ་བ་རྣམས་ལ་སྨིན་གྲོལ་གྱི་ལམ་བཟང་དཔག་མེད་སྟེར་བའོ། །
ཁྱད་པར་དུ་བྱང་ཕྱོགས་གངས་ཅན་བོད་ཡུལ་དུ་ལོ་ཙཱ་བ་བཀའ་དྲིན་ཅན་རྣམས་ཀྱིས་རྒྱལ་བས་
གསུངས་པའི་མདོ་སྔགས་ཀྱི་བཀའ་དང་དེའི་དགོངས་འགྲེལ་གྱི་བསྟན་བཅོས་རྣམས་རྒྱ་སྐད་
ལས་བོད་སྐད་དུ་བུམ་པ་གང་བྱོལ་གྱི་ཚུལ་དུ་ཡང་དག་བསྒྱུར་ཞུས་ཀྱི་སྒོ་ནས་གཏན་ལ་ཕབ།
དེའི་དབང་ལུང་མན་ངག་ཁྲིད་སྙན་བརྒྱུད་དང་བཅས་པ་རྣམས་བླ་མ་གོང་མ་རིམ་བྱོན་ནས་
གཅིག་ནས་གཅིག་ཏུ་གསེར་གྱི་རྒྱུན་ཐག་ལྟར་བར་མ་ཆད་པ་ད་ལྟ་རང་ཅག་རྣམས་ཀྱི་རྩ་བའི་
བླ་མ་བར་དུ་བརྒྱུད་པ་ཡོད། ཡང་དག་གི་ལམ་འདི་ལ་བརྟེན་ནས་ཐུན་མོང་གི་དངོས་གྲུབ་
དང། མཆོག་གི་དངོས་གྲུབ་ཐོབ་ནུས་པའི་སྐལ་ལྡན་གྱི་སློབ་མ་མང་པོ་བྱུང་བ་དང་འབྱུང་བར་
འགྱུར་བའོ། །
སངས་རྒྱས་ཀྱི་ཆོས་འདི་ཉིད་ཡུལ་གྲུ་གང་དུ་དར་བ་དང། ཕྱོགས་གང་དུ་བཞུགས་ན་
རིས་མེད་འགྲོ་བ་རྣམས་ཀྱི་རྒྱུད་ལ་རང་བཞིན་བཅོས་མེད་ཀྱི་བྱམས་པ་དང་སྙིང་རྗེ་ལྡན་པ།
གཞན་ཕན་བྱང་ཆུབ་ཀྱི་སེམས་ཁོ་ན་གྱུར་པའི་ལྟ་བ་རྣམ་དག་འདི་ནི་འཛམ་གླིང་ཞི་བདེ་འབྱུང་
བའི་སྒོ་གཅིག་པུ་གྱུར་པའོ་ཞེས་གནའ་དེང་རྒྱལ་ཁབ་ཕྱི་ནང་གི་མཁས་པ་བློ་གཟུ་བོར་གནས་པ་



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རྣམས་ཀྱིས་མུ་མཐའ་མེད་པའི་བསྟོད་བསྔགས་སྒྲོག་བཞིན་ཡོད་དོ། །
ཆོས་དེ་ཉིད་ཕྱིས་སུ་མཁས་པ་དང་ལོ་ཙཱ་རྣམས་ཀྱིས་བཀའ་བསྟན་སོ་སོར་ཕྱེས་ཏེ་རྒྱལ་
བས་གསུངས་པ་ལ་བཀའ་དང་། པཎ་གྲུབ་རྣམས་ཀྱིས་གསུངས་པ་ལ་བསྟན་བཅོས་ཞེས་
གྲགས་སོ། །བཀའ་བསྟན་གྱི་གཞུང་ལུགས་རྒྱ་མཚོ་ལྟ་བུ་འདི་རྣམས་ནི་གཞན་ལ་ངོམ་ན་ངོམ་
རིན་ཡོད་པ་དང་། རང་གིས་ཉར་ན་ཉར་རིན་ཡོད་པའི་མེས་པོས་ཤུལ་བཞག་གི་རིག་གནས་
ཐུན་མོང་མ་ཡིན་པ་ཤ་སྟག་ཡིན་ནོ། །འདིའི་གཞུང་ལུགས་ཕལ་ཆེ་ཡི་ལུང་རྒྱུན་ཡང་མ་ཉམས་
པར་དེང་དུས་བར་དུ་བཞུགས་ཡོད་དོ། །ཆོས་དེ་རྣམས་བོད་དུ་འགྱུར་ཟིན་ནས་བཟུང་ད་
གཟོད་གསར་རྙིང་གི་གྲུབ་མཐའ་བྱུང་བ་ཡིན་ཏེ། མཁས་པ་དང་ལོ་ཙཱ་བ་རྣམས་ཀྱིས་འགྱུར་སྔ་
ཕྱིའི་ཁྱད་པར་གྱིས་འགྱུར་སྔོན་མའི་སྐོར་ལ་རྙིང་མ་དང་། དཔེར་ན་སྐ་ཅོག་ཞང་གསུམ་སོགས་
ཇོ་བོ་སྨྲ་ཏི་ཛྙཱ་ནའི་ཡན་ལ་བསྒྱུར་བའི་ཕུར་པ་དང་ཡང་དག་གི་སྐོར་སོགས་ཡིན། དེའི་རིང་
ལུགས་འཛིན་པ་ལ་རྙིང་མ་པ་ཞེས་གྲགས་སོ། །ཕྱི་འགྱུར་གསར་མ་པ་ཞེས་པ་ནི་དཔེར་ན་ལོ་ཙཱ་
བ་རིན་ཆེན་བཟང་པོ་དང་། རྔོག་ལོ་བློ་ལྡན་ཤེས་རབ་སོགས་ཀྱིས་བདེ་དགྱེས་གསང་གསུམ་
སོགས་འགྱུར་ཕྱི་མའི་སྐོར་རྣམས་ལ་ཕྱི་འགྱུར་གསར་མ། དེའི་རིང་ལུགས་འཛིན་པ་ལ་ཕྱི་
འགྱུར་གསར་མ་པ་ཞེས་ཡོངས་སུ་གྲགས་སོ། །ཕྱི་འགྱུར་གསར་མ་པ་ལ་ནང་གསེས་ཀྱི་དབྱེ་ན།
དཔལ་ལྡན་ས་སྐྱ་པ་དང་། འགྲོ་མགོན་བཀའ་བརྒྱུད་པ། རི་བོ་དགེ་ལུགས་པ་ཞེས་གྲུབ་མཐའ་
ཆེན་མོ་གསུམ་དུ་གྱེས་པ་ཡིན། དེ་ནས་ཕྱིས་སུ་མཁྱེན་ཀོང་རྣམ་གཉིས་ཀྱི་དུས་སུ་ཇོ་ནང་པ་
སོགས་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཅེས་གསུངས་ཡོད། གསར་རྙིང་གི་མཁས་དབང་
རྣམས་ཀྱིས་མཛད་པའི་རིན་ཐང་ཅན་གྱི་བརྩམས་ཆོས་ཀྱང་ཚད་གཞལ་དུ་མེད་པ་ཞིག་ཡོད་
དོ། །
ད་ལམ་གྲུབ་མཐའ་ཆེན་མོ་བཞིའི་ཡ་གྱལ་དཔལ་ལྡན་ས་སྐྱ་པ་ནི་སངས་རྒྱས་ཤཱཀྱ་ཐུབ་
པའི་ལུང་གིས་ཟིན་པའི་གྲུབ་མཐའ་ཞིག་ཡིན་ཏེ། འཇམ་དཔལ་རྩ་བའི་རྒྱུད་ལས། དེ་ནས་ཡི་
གེ་ས་དང་ཀ །དང་པོ་དག་ཏུ་བརྗོད་པ་དང་། །ཞེས་སོ། །དཔལ་ས་སྐྱའི་ཆོས་བརྒྱུད་གང་
ལས་བྱུང་ཞེ་ན། རྣལ་འབྱོར་གྱི་དབང་ཕྱུག་གྲུབ་ཆེན་བིར་ཝ་པ་ནས་ག་ཡ་དྷ་ར་དང་། འབྲོག་
མའི་ལོ་ཙཱ་བ་ནས་རིམ་བཞིན་གངས་ཅན་བསྟན་པའི་མངའ་བདག་ས་སྐྱ་པ་ཆེན་པོ་ཀུན་དགའ་
སྙིང་པོ་ལ་བཀའ་བབས་པའི་གསུང་ངག་རིན་པོ་ཆེ་ལམ་འབྲས་ཀྱི་གདམས་ངག་ཡིན། དེ་ལ་
2



༄༅ །།གླེང་གཞི་
ཟབ་པའི་ཆེ་བ་བཅུ་གཅིག་དང་། སྙན་བརྒྱུད་ཚད་མ་བཞི་དང་ལྡན་པ་ཡིན། དེར་ཕྱི་ནང་
གསང་བ་དེ་ཁོ་ན་ཉིད་མཐར་ཐུག་གི་རྟེན་འབྲེལ་ལྔ་ལ་བརྟེན་ནས་ས་ལམ་མཐར་ཕྱིན་པར་
བགྲོད་དེ་ཟུང་འཇུག་སྐུ་བཞིའི་དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ལ་ཚེ་འདི་ཉིད་ལ་
བཀོད་པའི་ཟབ་ལམ་གསང་བ་རྨད་དུ་བྱུང་བའོ། །དེ་འཛིན་གྱི་མཁས་དབང་རྣམས་ཀྱི་སྙན་
གྲགས་དབྱར་གྱི་རྔ་གསང་ལྟར་ཕྱོགས་ཀུན་ལྡིར་བའོ། །དྲི་མེད་རིང་ལུགས་འདི་ཉིད་ནི་ཐོག་
མར་འཁོན་དཀོན་མཆོག་རྒྱལ་པོ་དང་། དེ་འཛིན་གྱི་སྐྱེས་བུ་དམ་པ་ས་ཆེན་གོང་མ་རྣམ་ལྔ་
ནས་བཟུང་ད་ལྟའི་བདག་ཅག་རྣམས་ཀྱིས་སྐྱབས་མགོན། འཁོན་གྱི་གདུང་རྒྱུད་འཛིན་པ་
དཔལ་ས་སྐྱའི་ཁྲི་འཛིན་༧ངག་དབང་ཐེག་ཆེན་དཔལ་འབར་བར་དུ་མཁས་གྲུབ་ཀྱི་སྐྱེས་བུ་དམ་
པ་དེ་རྣམས་ཀྱིས་ལུང་རྟོགས་ཀྱི་བསྟན་པ་འདི་ཉིད་ནི་འཆད་རྩོད་རྩོམ་གསུམ་དང་། བཤད་
སྒྲུབ་ལས་གསུམ་དང་། ཐོས་བསམ་སྒོམ་གསུམ་སོགས་དམ་པའི་ཚུལ་དགུས་འཛིན་སྐྱོང་སྤེལ་
གསུམ་དུ་བསྐྱངས་པའོ། །ས་སྐྱ་གོང་མ་ཡབ་སྲས་ཀྱི་སློབ་རྒྱུད་ལས་གངས་ཅན་བོད་ཀྱི་གྲུབ་
མཐའ་ཁག་ཕལ་མོ་ཆེ་བྱུང་བའི་ཚུལ་ནི་ལོ་རྒྱུས་དང་དེབ་ཐེར་ནང་དུ་གསལ་བ་ལྟར་ཡིན་ནོ། །
ས་སྐྱ་གོང་མ་རྣམ་ལྔའི་ཡ་གྱལ། སྐལ་ལྡན་འགྲོ་བ་རྣམས་མཐོང་ཐོས་ཙམ་གྱིས་ཚེ་འདི་
ལ་འཇའ་ལུས་མཁའ་སྤྱོད་ཞིང་དུ་གཤེགས་ནུས་པའི་འཇམ་མགོན་བླ་མ་ས་སྐྱ་པཎྜི་ཏ་ཀུན་
དགའ་རྒྱལ་མཚན་དཔལ་བཟང་པོ་མཆོག་གིས་དྲི་མེད་ཀྱི་ཆོས་བརྒྱུད་འདི་ཉིད་རྒྱ་གར་དང་རྒྱ་
ཡུལ་གཙོས་ཕྱོགས་བཅུའི་ཡུལ་གྲུ་མཐའ་དག་ལ་དར་ཞིང་རྒྱས་པར་མཛད་དེ། རྒྱ་ གར་
འཕགས་པའི་ཡུལ་དུ་ཚད་མ་རིགས་གཏེར་སོགས་བོད་ཆོས་མང་པོ་རྒྱ་ཆོས་སུ་བསྒྱུར་བ་ཡིན།
རྒྱུ་ཆོས་བོད་དུ་བསྒྱུར་བ་མང་ན་ཡང་། ། བོད་ཆོས་རྒྱ་ལ་བསྒྱུར་བ་ས་སྐྱ་པ། ། ཞེས་སོ། །
མཁས་པ་རྣམས་ཀྱི་ངག་རྒྱུན་དུ་བྱུང་བ་ཡིན། རྒྱུ་ཆོས་བོད་དུ་བསྒྱུར་བའི་བོད་ཀྱི་གྲུབ་མཐའ་
ཁག་གི་མཁས་པ་ལོ་ཙཱ་བ་མང་པོ་བྱུང་ན་ཡང་། བོད་ཆོས་རྒྱུ་ལ་བསྒྱུར་བའི་ཚད་ལྡན་གྱི་ལོ་རྒྱུས་
རྣམས་སུ་འཁོད་པའི་མཁས་པ་ས་སྐྱ་པཎྜི་ཏ་ཁོ་ན་ཙམ་ལས་མ་མཐོང། རྒྱ་གར་འཕགས་པའི་
ཡུལ་དུ་ནང་པའི་པཎྜི་ཏ་གཅིག་གིས་ཀྱང་སྤོབས་པ་ཙམ་ཡང་འཕྲོག་མི་ནུས་པའི་མུ་སྟེགས་ཀྱི་
མཁས་པ་ཆེན་པོ་འཕྲོག་བྱེད་དགའ་བོ་ལ་བསྟན་པ་དཔང་འཇོག་སྟེ་རྩོད་པ་བྱས་པས་རིག་པ་
རྣམ་དག་གི་སྒོ་ནས་ཚར་བཅད་དེ་ནང་པའི་བསྟན་ཞབས་སུ་བཙུད་པ་ཡིན། དེང་དུས་ང་ཚོ་
བོད་གངས་ལྗོངས་སུ་གནག་རྫི་ཡན་ཆད་དུ་གྲགས་པའི་བཅུ་ཕྲག་རིག་གནས་ཞེས་པ་འདི་ནི་ས་
3



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
སྐྱ་པཎྜི་ཏ་མཆོག་གངས་ཅན་བོད་ཀྱི་བསོད་ནམས་ཀྱི་བགོ་སྐལ་དུ་ཕེབས་ནས་བཟུང་གཞི་ནས་
རིག་གཞུང་ཐམས་ཅད་བཅུ་ཕྲག་རིག་གནས་ཀྱི་ཁོངས་སུ་བསྡུས་ཏེ་ཁྲིད་རྒྱུན་གྱི་སྲོལ་གཏོད།
ཕྱིས་སུ་གྲུབ་མཐའ་ཁག་གི་མཁས་དབང་རྣམས་ཀྱིས་འདི་ལ་ཐོས་བསམ་བྱས་ཏེ་རིག་གནས་
བཅུ་ལ་མཁས་པ་ཡང་གནམ་གྱི་སྐར་ཚོགས་བཞིན་མང་པོ་བྱུང་དང་འབྱུང་བ་ཡིན། ཐོག་མར་
བོད་ཀྱི་མཐའ་བསྐོར་ལ་གནས་པའི་རྒྱ་དང་ཧོར་སོགས་ལ་ཆོས་བརྒྱུད་མང་པོ་སྤེལ། ཁྱད་པར་
དུ་རྒྱ་ཡི་རྒྱལ་པོ་སོགས་ལ་དབང་བསྐུར་དང་མཛའ་བཤེས་ཀྱི་འབྲེལ་བ་ཡང་བཙུགས་མཛད་པས་
གངས་ཅན་བོད་ཡུལ་འདི་ལ་ཆོས་སྲིད་གང་གི་ཐད་ནས་བཀའ་དྲིན་ཆེ་ཞིང་མཛད་འཕྲིན་ཉི་མ་
ལྟར་འཕེལ་བ་ཡིན་ནོ། །དེའི་རིང་ལུགས་འཛིན་པ་ལ་རྒྱལ་བས་ལུང་གིས་ཟིན་པའི་སྐྱེས་བུ་
དམ་པ་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙང་ངོར་དགོན་ཨེ་ཝཾ་ཆོས་ལྡན་ཕྱག་
བཏབ་ནས་བཟུང་བདག་ཅག་གི་རྩ་བའི་བླ་མ་མཁན་རབས་དོན་ལྔ་པ་འཇམ་དབྱངས་བསྟན་
པའི་ཉི་མའི་བར་དུ་དེའི་བསྟན་པ་འཛིན་པའོ། །ཚར་ཆེན་རྡོ་རྗེ་འཆང་བློ་གསལ་རྒྱ་མཚོས་ཚར་
པའི་སྲོལ་གཏོད། རོང་སྟོན་ཤེས་བྱ་ཀུན་གཟིགས་ཀྱིས་དཔལ་ནཱ་ལནྡྲའི་དགོན་པ་ཕྱག་བཏབ་
ནས་བཟུང་ད་ལྟའི་རང་ཅག་རྣམས་ཀྱི་རྩ་བའི་བླ་མ་མཁྱེན་རབ་ཐུབ་བསྟན་ལེགས་བཤད་རྒྱུ་
མཚོའི་བར་དུ་དེའི་བསྟན་པ་འཛིན་པའོ། །རྫོང་པ་ཀུན་དགའ་རྣམ་རྒྱལ་གྱིས་གོང་དཀར་ཆོས་
ལྡན་གྱི་དགོན་པ་བཏབ་ནས་བཟུང་རྫོང་སྤྲུལ་སྐུ་ཕྲེང་དྲུག་པ་བསྟན་འཛིན་འཇམ་དཔལ་ལུང་
རྟོགས་ཀྱི་བར་དུ་བསྟན་པ་སྐྱོང་བའོ། །
དཔལ་ལྡན་ས་སྐྱའི་གྲུབ་མཐའ་ཁག་ལ་ཡོངས་སུ་གྲགས་པའི་བཅུ་ཕྲག་རིག་མཛོད་ཆེན་
མོ་ལས་དཔལ་ལྡན་ས་སྐྱའི་གསུང་རབ་ཐུན་མོང་མདོ་ཡི་སྐོར་ལ་གྲགས་ཆེན་བཅོ་བརྒྱད་ཅེས་
གཞུང་ལུགས་བཅོ་བརྒྱད་བཤད་གྲྭ་ཁག་ལ་འཆད་སྲོལ་ཡོད་པ་ལྟར་ད་ལམ་ཕྱོགས་བསྒྲིགས་བྱས་
པ་ཡིན། དེའི་ཁྲིད་རྒྱུན་ནི་སྔོན་ནས་ད་ལྟའི་བར་དུ་མ་ཉམས་པ་ཡོད། དཔེ་ཚོགས་འདི་དག་
འགྲེམ་སྤེལ་བྱེད་ཐུབ་ན་འཆད་ཉན་བྱེད་མཁན་དང་ཞིབ་འཇུག་པ་རྣམས་ལ་རིན་ཐང་ཧ་ཅང་
ཆེ་སྙམ། སྤྱིར་དཔེ་ཆ་ཁ་ཤས་ཤིག་ཡོངས་གྲགས་སུ་ཡོད་ཀྱང་དེང་དུས་ཀྱི་གོམས་གཤིས་དབང་
གིས་སྔོན་མའི་དཔེ་ཆ་སྣ་རིང་ཅན་རྣམས་ལྟ་ཀློག་མི་བདེ་བ་ཡིན། དེའི་གྲུབ་མཐའ་ལ་སྔོན་
ནས་མཁས་པ་ཆེན་པོ་མང་པོ་བྱུང་ཡོད་ཀྱང་དཔེ་ཆ་མང་པོ་འགྲེམ་སྤེལ་མ་ཐུབ་པའི་དབང་གིས་
མཁས་པ་མེད་པ་ལྟར་དུ་གྱུར་ཡོད་དོ། །མ་འོངས་པ་དཔེ་ཆ་འདི་རྣམས་འཕྲུལ་པར་གྱི་སྟེང་དུ་
4



༄༅།།གླེང་གཞི།
དཔར་ཐུབ་ན་ལོ་རྒྱུས་ཐོག་ཏུ་ཆག་འཇིག་མེད་པར་ཡུན་རིང་གནས་ཐུབ་པ་དང་། དགོན་པའི་
བཤད་གྲྭ་ཁག་དང་། སློབ་གྲྭ་ཆེ་ཁག་གི་སློབ་དེབ་བྱས་ན་སྟབས་བདེ་བ་དང་། ཞིབ་འཇུག་པ་
རྣམས་ཀྱིས་ལྟ་ཀློག་བདེ་བ་དང་བཙལ་སླ་བའི་ཡོན་ཏན་མང་པོ་ལྡན་ནོ། །དཔེ་ཆ་ཉར་ཚགས་
ལ་དགའ་བའི་དད་ལྡན་ཞིག་ཡིན་ན་དེབ་འདི་རྣམས་སྒྲིག་གཞི་ལེགས་པའི་སྒོ་ནས་མཆོད་སྒམ་
ཐོག་ཏུ་འཇོག་ལ་ཕྱག་འཚལ་བ་དང་མཆོད་པའི་ཡུལ་དུ་བྱས་ན་བསོད་ནམས་རྒྱ་ཆེན་པོ་་
བསགས་པའི་དགེ་མཚན་མང་པོ་ཡོད་དོ། །
དཔལ་ལྡན་ས་སྐྱའི་གསུང་རབ་གྲགས་ཆེན་བཅོ་བརྒྱད་ཀྱི་པོད་གྲངས་ནི། པོད་དང་པོ་
སོ་ཐར་གྱི་མདོའི་ནང་དུ། སྤོས་ཁང་བ་རིན་ཆེན་རྒྱལ་མཚན་གྱིས་མཛད་པའི་སོར་ཐར་གྱི་
མདོའི་ལེགས་བཤད་འདུལ་བའི་སྡེ་སྣོད་མཛེས་པར་བྱེད་པའི་རྒྱུན་དང་། ཀུན་མཁྱེན་བུ་སྟོན་
རིན་ཆེན་གྲུབ་ཀྱིས་མཛད་པའི་འདུལ་བའི་ལག་ལེན་གྱི་ཆོ་ག་དྲི་མ་མེད་པའི་ཕྲེང་བ་དང་།
འདུལ་བའི་ལག་ལེན་དྲི་མེད་ཕྲེང་བའི་ཞར་བྱུང་ཁྱིམ་པ་ལ་ཕན་གདགས་པའི་ཆོ་ག འདུལ་བ་
སྤྱིའི་རྣམ་པར་གཞག་པ་འདུལ་བ་རིན་པོ་ཆེའི་མཛེས་རྒྱན། ལས་བརྒྱ་རྩ་གཅིག་གི་རྣམ་པར་
བཤད་པ་ཆོ་གའི་གསལ་བྱེད་ཡོད་དོ། །
པོད་གཉིས་པའི་འདུལ་བ་མདོ་རྩ་ལ། ཀུན་མཁྱེན་གོ་རམས་ཀྱི་སློབ་མ་ཀོང་སྟོན་དབང་
ཕྱུག་གྲུབ་ཀྱིས་མཛད་པའི་འདུལ་བ་མདོ་རྩའི་སྤྱི་དོན་ལེགས་བཤད་འོད་ཀྱི་སྣང་བ་ཚིག་དོན་
རབ་གསལ་ལོ། །
པོད་གསུམ་པའི་འདུལ་བ་མདོ་རྩ་ལ། ཀུན་མཁྱེན་མཚོ་སྣ་བས་མཛད་པའི་འདུལ་བ་
མདོ་རྩའི་རྣམ་བཤད་ཟླ་བའི་འོད་ཟེར་ལེགས་བཤད་ལུང་གི་རྒྱ་མཚོའོ། །
པོད་བཞི་བ་ཚད་མ་ཀུན་བཏུས་ཀྱི་འགྲེལ་བ་ལ། དགེ་བ་རྒྱ་མཚོ་ཡིས་མཛད་པའི་ཚད་
མ་ཀུན་བཏུས་ཀྱི་འགྲེལ་བ་རབ་ཏུ་བྱེད་པའི་རྒྱན་ནོ། །
པོད་ལྔ་པ་ཚད་མ་རྣམ་འགྲེལ་ལ། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་
འགྲེལ་གྱི་འགྲེལ་བ་རིགས་པའི་མཛོད།
པོད་དྲུག་པ་ཚད་མ་རྣམ་ངེས་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
ཚད་མ་རྣམ་པར་ངེས་པའི་མཚན་དོན་དང་། ཚད་མ་རྣམ་པར་ངེས་པའི་ཊིཀ་ཚིག་དོན་རབ་
གསལ།



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ་
པོད་བདུན་པ་མངོན་པ་ཀུན་བཏུས་ལ། ས་བཟང་མ་ཏི་པཎ་ཆེན་བློ་གྲོས་རྒྱལ་མཚན་
གྱིས་མཛད་པའི་མངོན་པ་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་བའོ། །
པོད་བརྒྱུད་པ་མངོན་པ་མཛོད་ལ། མཆིམས་ཆེན་ནམ་མཁའ་གྲགས་ཀྱིས་མཛད་པའི་
མངོན་པ་མཛོད་ཀྱི་འགྲེལ་བ་མངོན་པའི་རྒྱན།
པོད་དགུ་བ་མངོན་རྟོགས་རྒྱན་ལ། ཀུན་མཁྱེན་བུ་སྟོན་རིན་ཆེན་གྲུབ་ཀྱིས་མཛད་པའི་
མངོན་རྟོགས་རྒྱན་གྱི་འགྲེལ་བ་ལུང་གི་སྙེ་མའོ། །
པོད་བཅུ་བ་མདོ་སྡེ་རྒྱན་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་མདོ་སྡེ་
རྒྱུན་གྱི་རྣམ་བཤད་ཐེག་ཆེན་གསལ་བར་བྱེད་པའི་གནད་ཀྱི་སྒྲོན་མེའོ། །
པོད་བཅུ་གཅིག་པ་ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱིས་མཛད་པའི་ཐེག་པ་
ཆེན་པོ་རྒྱུད་བླ་མའི་བསྟན་བཅོས་ལེགས་བཤད་ཉི་མའི་འོད་ཟེར། རོང་སྟོན་ཤེས་བྱ་ཀུན་
གཟིགས་ཀྱིས་མཛད་པའི་ཐེག་པ་ཆེན་པོའི་རྒྱུད་བླ་མའི་བསྟན་བཅོས་ལེགས་པར་བཤད་པ་
དང་། ཡང་ཁོང་གིས་མཛད་པའི་དབུས་མཐའ་རྣམ་འབྱེད་མི་ཕམ་དགོངས་རྒྱན་དང་། ཆོས་
དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་ལྷའི་རྔ་བོ་ཆེའོ། །
པོད་བཅུ་གཉིས་པ་སྤྱོད་འཇུག་ལ། རྒྱལ་སྲས་དངུལ་ཆུ་ཐོགས་མེད་ཀྱིས་མཛད་པའི་
སྤྱོད་འཇུག་གི་འགྲེལ་བ་ལེགས་བཤད་རྒྱ་མཚོ་དང་། ས་པཎ་གྱི་ཞལ་རྒྱུན་བཙུན་པ་རིན་ཆེན་
དཔལ་གྱིས་བྲིས་པའི་སྤྱོད་འཇུག་གི་ཟིན་བྲིས་འཇམ་དཔལ་ཞལ་ལུང་ངོ། །
པོད་བཅུ་གསུམ་པ་རྩ་བ་ཤེས་རབ་ལ། རོང་སྟོན་ཤེས་བྱ་ཀུན་གཟིགས་ཀྱིས་མཛད་པའི་
དབུ་མ་རྩ་བའི་རྣམ་བཤད་ཟབ་མོའི་དེ་ཁོ་ན་ཉིད་སྣང་བའོ། །
པོད་བཅུ་བཞི་པ་དབུ་མ་འཇུག་པ་ལ། ཀུན་མཁྱེན་གོ་རམས་བསོད་ནམས་སེང་གེ་ཡིས་
མཛད་པའི་ཟབ་མོ་དབུ་མའི་དེ་ཁོ་ན་ཉིད་སྤྱིའི་ངག་གིས་སྟོན་པ་ངེས་དོན་རབ་གསལ་དང་།
ལྟ་བའི་ཤན་འབྱེད་ཐེག་མཆོག་གནད་ཀྱི་ཟླ་ཟེར་རོ། །
པོད་བཅོ་ལྔ་པ་དབུ་མ་བཞི་བརྒྱ་པ་ལ། རེད་མདའ་བ་གཞོན་ནུ་བློ་གྲོས་ཀྱིས་མཛད་པའི་
དབུ་མ་བཞི་བརྒྱ་པའི་འགྲེལ་པ་དང་། གྲགས་པ་བཟང་པོས་མཛད་པའི་རྣལ་འབྱོར་སྤྱོད་པའི་།
བཞི་བརྒྱ་པའི་དེ་ཁོ་ན་ཉིད་གསལ་བར་བྱེད་པ་རིན་པོ་ཆེའི་སྒྲོན་མེའོ། །
པོད་བཅུ་དྲུག་པ་ཚད་མ་རིགས་གཏེར་ལ། གློ་བོ་མཁན་ཆེན་བསོད་ནམས་ལྷུན་གྲུབ་
6



༄༅ །།གླེང་གཞི།
ཀྱིས་མཛད་པའི་ཚད་མ་རིགས་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
དང་། བྱང་ཆུབ་དཔལ་བས་མཛད་པའི་ཚད་བསྡུས་ལེགས་བཤད་རིག་པའི་འོད་ཟེར་རོ། །
པོད་བཅུ་བདུན་པ་སྡོམ་གསུམ་ལ། སྤོས་ཁང་པ་རིན་ཆེན་རྒྱལ་མཚན་གྱིས་མཛད་པའི་
སྡོམ་ པ་གསུམ་གྱི་རབ་ཏུ་དབྱེ་བའི་གཞུང་ལུགས་ལེགས་པར་བཤད་པའོ། །
པོད་བཅོ་བརྒྱད་པ་ལམ་རིམ་ནི་རྗེས་སུ་ཁ་སྣོན་བྱས། དེ་ཡང་བོ་དོང་པཎ་ཆེན་ཕྱོགས་
ལས་རྣམ་རྒྱལ་གྱིས་མཛད་པའི་སྐྱེས་བུ་གསུམ་གྱི་ལམ་རིམ་རྒྱས་པ་ཁྲིད་དུ་སྦྱར་བ་རྗེ་བཙུན་
གསང་བའི་བྱིན་རླབས་སོ། །
དཔལ་ལྡན་ས་སྐྱའི་མཁས་དབང་དེ་དག་གིས་མཛད་པའི་ཐུན་མོང་གཞུང་གི་སྐོར་ལ་
འགྲེལ་པ་མང་པོ་ཡོད་པ་རྣམས་ལས་འཆད་ཉན་གྱི་ཁྲིད་རྒྱུན་ཡོད་པ་དང་། གྲགས་ཆེན་མཁས་
པ་ཚད་ལྡན་གྱིས་མཛད་པ་རྣམས་ཕྱོགས་གཅིག་ཏུ་བསྡུས་པ་ཡིན། དེ་དག་གི་འཆད་ཉན་གྱི་
རྒྱུན་འཛིན་མཁན་བཤད་གྲྭ་ཁག་ནི་དཔལ་ལྡན་ས་སྐྱའི་གདན་ས་གོང་མ་ས་སྐྱ་གོང་གི་བཤད་གྲྭ།
གདན་ས་འོག་མ་གཙང་ངོར་དགོན་ཨེ་ཝཾ་ཆོས་ལྡན་གྱི་བཤད་གྲྭ། འབྲས་ཡུལ་སྐྱེས་ཚལ་གྱི་
བཤད་གྲྭ། དཔལ་ནཱ་ལེནྡྲའི་བཤད་གྲྭ། སྡེ་དགེ་རྫོང་སར་གྱི་བཤད་གྲྭ། སྒ་སྐྱེ་རྒུའི་བཤད་གྲྭ།
སྡེ་དགེ་དགོན་ཆེན་གྱི་བཤད་གྲྭ། སྡེ་དགེ་ཝ་རའི་བཤད་གྲྭ། ཨ་མདོ་དྷིཕུའི་བཤད་གྲྭ།
འཇོ་ཐང་སྐྱ་དགོན་པའི་བཤད་གྲྭ་སོགས་བཤད་གྲྭ་ཆེ་ཆུང་ཚང་མས་གྲགས་ཆེན་བཅོ་བརྒྱད་
འདིའི་སྟེང་ནས་འཆད་ཉན་བྱེད་སྲོལ་ཡོད། ད་ལྟའི་དུས་སུ་བསྟན་པ་ཉག་ཕྲ་བའི་དབང་གིས་
གྲགས་ཆེན་བཅོ་བརྒྱད་ཅེས་ཡོད་ཐོས་ཙམ་ལས་གཞུང་ཚང་མ་འཆད་ཉན་གནང་མཁན་ཉུང་
ངུའི་གནས་སུ་གྱུར། དེ་ལ་བརྟེན་ནས་ཕྲན་ཡང་འདི་ལྟ་བུ་ཞིག་བསྒྲིགས་འདོད་ཀྱི་བསམ་བློ་
ཡོད་པ་ལ་བརྟེན་ནས། དཔལ་ས་སྐྱའི་མཐོ་རིམ་སློབ་གྲྭའི་མཁན་ཆེན་རྒྱ་མཚོ་ལགས་ཀྱིས་
གྲགས་ཆེན་བཅོ་བརྒྱད་གནའ་སྔ་མོའི་འཆད་ཉན་གྱི་འགྲོས་ལྟར་བསྒྲིག་དགོས་ཚུལ་བཀའ་སློབ་
ཀྱང་གནང་བྱུང་། དེས་བསྐུལ་མ་ལ་བརྟེན་ནས་སྙིང་སྟོབས་བསྐྱེད་དེ་དངོས་སུ་བསྒྲིག་རྒྱུའི་
འཆར་གཞི་བཞག་པ་ཡིན། ཕྲན་པ་བལ་ཡུལ་དུ་གནས་བསྐོར་དུ་འགྲོ་སྐབས་དཔལ་ས་སྐྱའི་
མཁས་དབང་ཨ་པད་རིན་པོ་ཆེ་ལགས་ལ་གྲགས་ཆེན་བཅོ་བརྒྱད་སྒྲིག་ཚུལ་སོགས་བཀའ་འདྲི་
ཡང་ཡང་ཞུས་པས་ཁོང་ཡང་ཐུགས་དགྱེས་པོ་གནང་བ་མ་ཟད་གནའ་སྔ་མོའི་འཆད་ཉན་གྱི་གོ་
རིམ་དང་གཞུང་གང་བཞག་དགོས་ཚུལ་རྣམས་གསལ་བོ་གསུངས་བྱུང་། དང་པོ་ཁོང་གི་སྐུ་t
༔
7



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལསཔོད་བཅུ་དྲུག་པ།
མདུན་ནས་དབུ་བརྩམས་ཏེ་སྒྲིག་པ་ཡིན། ཁོང་གིས་ཕྱག་ཏུ་བཞུགས་པའི་གྲགས་ཆེན་བཅོ་
བརྒྱད་ནང་དུ་འཇོག་འོས་པའི་དཔེ་ཆ་ཚང་མ་གནང་བྱུང་།
དེ་ལས་གཞན་པའི་དཔེ་ཆ་རྣམས་མདོ་དབུས་ཁམས་སོགས་བོད་ཀྱི་ས་ཆ་དང་། གཞན་
ཡང་རྒྱ་ནང་གི་མི་རིགས་དཔེ་མཛོད་ཁང་སོགས་ས་ཆ་ག་ས་ག་ལ་ཉུག་སྟེ་ད་ལྟ་བསྒྲིགས་ཟིན་པ་
ཡིན། གཞུང་འདིའི་ནང་དུ་བཞག་འོས་པའི་དཔེ་ཆ་ཁ་ཤས་ཤིག་ད་ལྟ་ནུབ་ཟིན་པས་བཞུགས་
མི་འདུག་སྟེ། སྔོན་གྱི་མཁས་པ་རྣམས་ཀྱིས། ཚད་མ་ཉ་ལ་ཐུག འདུལ་བ་བྱ་ལ་ཐུག་ཅེས་
གསུངས་པ་ལྟར་ངག་རྒྱུན་དུ་གྲགས་ཅན་ཡིན་ཀྱང་བྱ་ཉ་གཉིས་ཀྱི་གསུང་འདུལ་བ་དང་ཚད་མ་
གཉིས་ཀྱི་དཔེ་ཆ་གཏན་ནས་མཇལ་རྒྱུ་མི་འདུག་པས་ནུབ་ཟིན་པ་ཡིན་ནམ་སྙམ། གལ་སྲིད་
མཁས་དབང་རྣམས་ཀྱི་ཕྱག་ཏུ་ཡོད་ན། ང་ཚོ་དཔལ་ལྡན་ས་སྐྱའི་རིག་གཞུང་ཕྱོགས་བསྒྲིགས་
ཀྱི་ལས་ཁུངས་ལ་འབྲེལ་བ་མཛད་རོགས་ཞུ། རིག་གཞུང་མུ་འབྲེལ་གྱི་དཔེ་ཆ་འདིའི་སྟེང་ནས་
འཆད་ཉན་མཛད་པའི་མཁན་དབང་རྣམས་ལ་ཚར་རེ་གཟིགས་འབུལ་ཞུ་རྒྱུ་ཡིན།
གྲགས་ཆེན་བཅོ་བརྒྱད་སྒྲིག་སྐབས་རོགས་སྐྱོར་གནང་མཁན་ནི། རྫོང་སར་བཤད་གྲྭའི་
མཁན་ཆེན་ཚེ་བརྟན་ལགས་ཀྱིས་མཆིམས་ཆེན་ནམ་མཁའ་གྲགས་ཀྱིས་མཛད་པའི་མངོན་
མཛོད་འགྲེལ་བ་དང་། ཀུན་མཁྱེན་རང་སྟོན་ཆེན་པོས་མཛད་པའི་བྱམས་ཆོས་སྡེ་ལྔ་དང་།
མཚོ་སྣ་བས་མཛད་པའི་མདོ་རྩ་བའི་མཆན་འགྲེལ་དང་། གོ་རམས་ཀྱི་སློབ་མ་ཀོང་སྟོན་གྱིས་
མཛད་པའི་མདོ་རྩའི་མཆན་འགྲེལ་དང་། ས་བཟང་མ་ཏི་པཎ་ཆེན་གྱིས་མཛད་པའི་མངོན་པ་
ཀུན་བཏུས་དང་། འུ་ཡུག་པ་རིག་པའི་སེང་གེས་མཛད་པའི་ཚད་མ་རྣམ་འགྲེལ་སོགས་གློག་
ཀླད་ནང་ལ་བླུགས་རྒྱུ་དང་ཞུ་དག་སོགས་རོགས་པ་གནང་བྱུང་བས་སྙིང་ནས་བཀའ་དྲིན་ཆེ་ཞུ།
སྒ་སྐྱེ་རྒུ་དོན་འགྲུབ་གླིང་གི་དབུ་གཙོ་ལྷན་དང་། བཤད་གྲྭའི་ལས་ཐོགས་མཁན་པོ་ཕུར་བུ་ལྷུན་
གྲུབ་དང་། གྲྭ་འཇིགས་མེད་ཚེ་རིང་། མཁྱེན་རབ་ནོར་བུ། ཀུན་དགའ་རྒྱལ་མཚན། བློ་
གྲོས་སོགས་ཀྱིས་རོགས་རམ་གནང་བར་བཀའ་དྲིན་ཆེ་ཞུ། གཙང་ངོར་དགོན་ཨེ་ཝཾ་ཆོས་ལྡན་་
གྱི་མཁན་ཆེན་ཐུབ་བསྟན་སྙིང་པོའི་གཙོས་མཁན་པོ་རྣམས་ཀྱིས་ཞུ་དག་གི་རོགས་རམ་གང་
ཟབ་གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་བཀྲ་ཤིས་སྒང་དགོན་དབུ་གཙོ་ཟླ་
བ་ལགས་དང་། དཔལ་ལྡན་གྲགས་པ། ལྷག་བསམ་རྒྱལ་མཚན། ནོར་བུ་དབང་རྒྱལ།
འཕྲིན་ལས། ཀུན་བཟང་སོགས་ཀྱིས་ཞུ་དག་སྐབས་ལྷག་བསམ་ཟོལ་མེད་ཀྱིས་རོགས་རམ་
8



༄༅།།གླེང་གཞི།
གནང་བ་ལ་བཀའ་དྲིན་ཆེ་ཞུ། ལྷ་སའི་ཕྲན་གྱི་དགོན་པ་རྣམ་རྒྱལ་གསེར་ཁང་དགོན་གྱི་མཁན་
པོ་འཆི་མེད་ཚེ་དབང་གིས་ཞུ་དག་དང་དཔེ་ཆ་གཡར་རྒྱུ་སོགས་ལ་རོགས་རམ་གང་ཟབ་གནང་
བ་ལ་སྙིང་ནས་བཀའ་དྲིན་ཞུ་བ་དང་། མ་ཟད་དབུ་གཙོ་སངས་རྒྱས་གཙོས་གྲྭ་པ་རྣམས་ཀྱིས་
ལྷག་བསམ་ཟོལ་མེད་ཀྱིས་རོགས་རམ་གནང་བ་ལ་བཀའ་དྲིན་ཆེ་ཞུ། རྒྱ་ཡི་དགེ་བསྙེན་མཁྱེན་
རབ་དཔལ་ལྡན་(སྐུF )དང་། ཆིན་ཡུས་དང་། ཝམ་ཡམ་སོགས་ཀྱིས་དཔེ་སྐྲུན་གྱི་མ་རྩའི་
མཐུན་རྐྱེན་སྦྱར་བ་ལ་བཀའ་དྲིན་ཆེ་ཞུ། དམིགས་གསལ་ཞུ་དག་སྐབས་སུ་དཔེ་ཆ་ཁ་ཤས་ཤིག་
གནའ་རྙིང་གི་མ་དཔེ་རག་བྱུང་བས་མ་དཔེ་ཁ་ཤས་ཤིག་གཤིབ་བསྡུར་བྱས་ནས་ཞུ་དག་བྱས་པ་
ཡིན། ཁ་ཤས་ཤིག་མ་དཔེ་བྲིས་མ་ཡིན་སྟབས་ཡིག་མཁན་གྱིས་འབྲི་བའི་སྐབས་སུ་རང་གི་ཕ་
སྐད་སྒོ་ནས་བྲིས་པ་ཡིན་སྟབས་ཡིག་ནོར་མངོན་གསལ་དོད་པོ་ཅན་རྣམས་དག་བཅོས་ཅུང་
ཟད་བྱས་ཡོད། དཔེ་ཆ་ཁ་ཤས་ཤིག་དཔར་ཤིང་ཡིག་འབྲུ་ཟད་ནས་ཤོག་ངོས་རེ་ཟུང་ཙམ་ཚང་
མི་འདུག དེ་དག་གུག་རྟགས་ནང་དུ་མཆན་གྱི་སྒོ་ནས་མེད་ཚུལ་གསལ་བཤད་བྱས་ཡོད། ཡི་
གེ་ཞུ་དག་སྐབས་གཞུང་གི་གོ་བ་དང་དེང་རབས་ཀྱི་སུམ་རྟགས་དག་གསུམ་གྱི་འགྲོས་ལྟར་དུ་
དག་བཅོས་གང་ཐུབ་བྱས་ཡོད་ཀྱང་། ངེད་ཅག་རྣམས་ལ་ཡིད་ཆེས་ཀྱི་དད་པ་དང་ལྷག་བསམ་
ཡོད་པ་ཙམ་ལས་ཤེས་ཡོན་ཞན་པས་བློ་མིག་གིས་རྩོད་མ་ཆོད་པ་མང་པོ་ཡོད་ངེས་ལ་མཁྱེན་
ལྡན་མཁས་དབང་རྣམས་ཀྱིས་དགོངས་འཆར་ལྷུག་པོར་སྩོལ་བར་ཞུ།
ཆེད་ཞུར་རང་ལུགས་ལྟ་བ་འཛིན་པའི་དགོན་སྡེ་དང་བཤད་གྲྭ་པ་རྣམས་ཀྱིས་ཐུན་མོང་
མ་ཡིན་པའི་མེ་ཏོག་ཕོག་པའི་ལྷ་སྐལ། དཔལ་ལྡན་ས་སྐྱ་པའི་དྲི་མེད་ཀྱི་ལྟ་བ་རྣམ་དག་ལ་ཕ་
རྗེས་བུ་ཡིས་ཟིན་པར་བྱས་ཏེ་ཐོས་བསམ་སྒོམ་གསུམ་གྱི་ཉམས་ལེན་གྱི་སྡུག་རུས་བྱེད་རྒྱུ་ལ་མ་
འཆུགས་པར་ཞུ་མཁྱེན་མཁྱེན་མཁྱེན་ཞེས་བོད་རབ་བྱུང་བཅུ་བདུན་པའི་ལྕགས་ཡོས་སྤྱི་ལོ་
༢༠༡༡ལོའི་ཟླ་༤པའི་ཚེས་༣ ཉིན་མཁན་མིང་དུ་འཛིན་པ་ཤཱཀྱའི་དགེ་སློང་ཀུན་དགའ་བཟང་འ
པོས་གུས་ཕུལ།
བྱ



ਸ਼ਾ ਨੂੰ ਸਨਲਈ ਗਈ
5. ਦੁਬਈ 3
ระยะਸਨ । ਇਸ ਮਨ
ਅਮ 5A ਨਮਕ
ਸਨ। ਨਨ ਇਸܘܐܐܢܝ
sad
ਰਮਲੋਨ' ਨੂੰ
.
ਪਰ ਉਸ
ਨੂੰ ਲgy
ਲR14
vਨੂੰ



༄༅།།དཀར་ཆག
དཀར་ཆག
ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་
བའི་ཉི་མ་ཞེས་བྱ་བ།
མཁན་ཆེན་བསོད་ནམས་ལྷུན་གྲུབ། (1)
མཆོད་པར་བརྗོད་པ།
(2)
བཤད་པར་དམ་བཅའ་བ།
(5)
གཞུང་དོན་བཤད་པ།
(8)
ཤེས་བྱའི་ཡུལ་བཤད་པ།
(8)
ཤེས་བྱེད་ཀྱི་བློ་གཏན་ལ་ཕབ་པ།
(48)
བློ་དེས་ཡུལ་རྟོགས་པའི་ཚུལ།
(73)
སྣང་བ་དང་སེལ་བའི་རྟོགས་ཚུལ།
(99)
བརྗོད་བྱ་དང་རྗོད་བྱེད་བརྟག་པ།
(122)
འབྲེལ་བ་དང་འགལ་བའི་རྟོགས་ཚུལ།
(132)
འགལ་བའི་དོན་ངེས་པརབྱ་བ།
(154)
ཤེས་བྱེད་ཚད་མའི་རང་བཞིན་ངེས་པར་བྱ་བ།
(160)
མངོན་སུམ་བཤད་པ།
(183)
རྗེས་དཔག་བཤད་པ།
(213)
གཞན་དོན་རྗེས་དཔག་བཤད་པ།
(244)
མཐར་ཕྱིན་པ་མཇུག་གི་དོན།
(262)
བྱང་ཆུབ་དཔའ་བའི་ཚད་བསྡུས་ལེགས་བཤད་རིག་པའི་འོད་
ཟེར་ཞེས་བྱ་བ།
མཆོད་པར་བརྗོད་པ།
ཡུལ་བཤད་པ། ..
ཡུལ་ཅན་བཤད་པ།
བློ་དེས་ཡུལ་རྟོགས་པའི་ཚུལ་བཤད་པ།བྱང་ཆུབ་དཔལ་པ།(267）
(267)
(267)
(267)
(277)
1
SIS



1.
(
ਇਹ
ਮਾਰਕਸ
ਵੱਲੋਂ ॥ ਸਕਲੂ ਕਰ
ਤੋਂ
ਅ
Bc



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
༄༅།།སྡེ་བདུན་མདོ་དང་བཅས་པའི་དགོངས་འགྲེལ་
ཚད་མ་རིགས་པའི་གཏེར་གྱི་འགྲེལ་པའི་རྣམ་
བཤད་རིགས་ལམ་གསལ་བའི་ཉི་
མ་ཞེས་བྱ་བ་བཞུགས་སོ།།
གློ་བོ་མཁན་ཆེན་བསོད་ནམས་ལྷུན་གྲུབ་ཀྱིས་མཛད།
ཨོཾ་སྭཱ་སྟི། སྡེ་བདུན་མདོ་དང་བཅས་པའི་དགོངས་འགྲེལ་ཚད་མ་རིགས་པའི་གཏེར་གྱི་
འགྲེལ་པའི་རྣམ་པར་བཤད་པ་རིགས་ལམ་གསལ་བའི་ཉི་མ་ཞེས་བྱ་བ། དུས་གསུམ་སངས་
རྒྱས་ཐམས་ཅད་ཀྱི་ངོ་བོ་བླ་མ་འཇམ་པའི་དབྱངས་ཀྱི་ཞབས་ལ་སྒོ་གསུམ་གུས་པས་ཕྱག་འཚལ་
ཞིང་སྐྱབས་སུ་མཆིའོ། །བརྩེ་བ་ཆེན་པོས་རྗེས་སུ་གཟུང་སྟེ་བྱིན་གྱིས་བརླབ་ཏུ་གསོལ། རྨད་
བྱུང་དགེ་ལེགས་ཡོན་ཏན་རིན་ཆེན་གཏེར། ། མི་ཤེས་སྲིད་པའི་དགྲ་འཇོམས་འཇམ་པའི་
དབྱངས། །སྐྱོན་མེད་རིགས་ལམ་གསུང་བའི་པཎྜི་ཏ། །བདག་གི་སྙིང་ལ་ཡུན་དུ་གནས་པར་
མཛོད། །འཕྲོག་བྱེད་ལས་འོངས་གཉིས་འཛིན་གྲུབ་མཐའི་ལས་ཚུལ་སྲད་བུས་དཀྲིས་གྱུར་
ཅིང་། །རིག་བྱེད་དག་པའི་ཆོ་ག་འདོན་མཁས་སྒྲ་ཚད་རལ་པའི་ཐོར་ཚུགས་འཆང་། །འཇིག་
ཚོགས་ལྟ་བའི་མིག་རྩ་དམར་ཁྲོ་སྙན་ཚིག་དྲེགས་པའི་གད་རྒྱངས་ཅན། །རྒོལ་ངན་དེ་དག་
གང་གིས་རྗེས་འཛིན་དྲང་སྲོང་མཆོག་དེས་དགེ་བར་ཤོག །གཞན་དོན་ཁུར་ཆེན་རིང་དུ་ཁྱེར་
བ་པོ། །མུ་སྟེགས་འདམ་བུའི་ཚལ་བརྒྱ་རླག་བྱེད་ཅིང་། །ཏིང་འཛིན་ཞི་བའི་ནགས་ལ་མངོན་
དགེས་པའི། །མདོ་དོན་གསལ་མཛད་ཕྱོགས་གླང་རྒྱལ་གྱུར་ཅིག །དཔག་ཡས་བློ་མངའ་
རིགས་པའི་ལུས་གྲིམས་ཤིང་། །དངོས་འཛིན་གླང་པོའི་དགྲ་འཇོམས་རང་སྡེ་ཡི། །སྲིད་ལས་
རྣམ་རྒྱལ་སྨྲ་བའི་གདོང་ལྔ་པ། །ཆོས་ཀྱི་གྲགས་པའི་ཞབས་པད་སྤྱི་བོས་མཆོད། ། བློ་གྲོས་
མཚུངས་མེད་མཁས་པ་གསུམ་གྱི་གཞུང་། ། ཇི་བཞིན་ཡང་དག་འབྱེད་པའི་ཐུགས་གསལ་
1



༄༅།།དཔལ་ལྡན་ས་སྐྱ་པའི་གསུང་རབ་གླགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཞིང་། །གཅིག་ཏུ་གཞན་དོན་ཁོ་ནར་རྗེས་བརྩོན་པའི། །བདག་བློ་གསལ་མཛད་བླ་མ་རྣམས་
ལ་འདུད། །སྡེ་བདུན་རིགས་པའི་དེ་ཉིད་འདི་ཡིན་ཞེས། །རང་གིས་མི་ཤེས་མཁས་པ་གཞན་
དག་གི །ལེགས་བཤད་བརྐུས་པའི་གཏམ་གྱི་ངོ་སོ་ལ། །ཁེངས་པས་བྲིས་པའི་མདངས་ཐལ་
བདག་ལ་མེད། །བློ་གྲོས་སྔོན་མེད་ངོམས་པའི་སྤོབས་པ་དང༌། །གྲགས་འདོད་ལྟད་མོའི་
དགའ་སྟོན་རེ་བ་ཡི། །ཆོས་བརྒྱད་བྱིས་པ་མགུ་བའི་ཟློས་གར་མཁན། །དམ་པ་རྣམས་ཀྱིས་
སྨད་བྱ་ཁོ་ན་ལགས། །གཞན་དག་ཉེར་ལེན་མེད་པར་ཆེན་པོ་དང་། །འགའ་ཞིག་ཚེགས་མེད་
པར་ཡང་མཁས་པ་དང་། །ཕལ་ཆེར་བློ་ནུས་བྲལ་ཡང་དོན་འདི་ལ། །གནས་རྟོགས་མ་ལགས་
གཉིས་ལ་བརྟེན་པ་ལགས། །
དེ་ལྟར་མཆོད་པར་བརྗོད་པ་དང་དམ་བཅའ་བ་སྔོན་དུ་བཏང་ནས་སྐབས་སུ་བབ་
པ་བསྟན་བཅོས་ཉིད་བཤད་པ་ལ་འཇུག་པ་ན་གསུམ་གྱིས་ངེས་པར་བྱ་སྟེ། རྩོམ་པ་དང་འབྲེལ་
བ་ཀླད་ཀྱི་དོན། བརྩམ་པར་བྱ་བ་གཞུང་གི་དོན། བརྩམས་པ་མཐར་ཕྱིན་པ་མཇུག་གི་དོན་
ནོ། །དང་པོ་ལ་གསུམ་སྟེ། མཚན་གྱི་དོན་བསྟན་ཅིང་མཆོད་པར་བརྗོད་པ། དམ་བཅའི་ཁུར་
མི་འདོར་བའི་ཕྱིར་རྩོམ་པར་དམ་བཅའ་བ་དང་། གདུལ་བྱ་འཇུག་པའི་ཡན་ལག་ཏུ་དགོས་
འབྲེལ་ཀྱི་ངག་བཀོད་པའོ། །དང་པོ་ལ་གཉིས་ལས། མཚན་དངོས་དང་། མཆོད་པར་བརྗོད་
པའོ། །དེའི་དང་པོ་ལ་གཉིས་ལས་མཚན་བསྒྱུར་བ་ནི། རྒྱ་གར་དུ་སྐད་རིགས་ཆེན་པོ་བཞི་
ཡོད་པ་ལས། སཾ་སྐྲྀ་ཏའི་སྐད་དུ། པྲ་མ་ཎ་ནི་ཚད་མ། ཡུག་ཏ་ནི་རིགས་པ། ནི་དྷི་ནི་གཏེར་
ཞེས་གསུངས་པ་ཡིན་ནོ། །གཉིས་པ་མཚན་བཤད་པ་ནི། བོད་སྐད་དུ་བཤད་ན་ཚད་མ་ནི་
མངོན་སུམ་དང་རྗེས་དཔག་སྟེ། དེ་འདིས་སྟོན་པས་བརྗོད་བྱ་ལས་མིང་དུ་བཏགས་པའོ། །
རིགས་པ་ནི་བཞི་ལས་འཐད་པ་བསྒྲུབ་པའི་རིགས་པ་སྟེ། མངོན་སུམ་དང་རྗེས་དཔག་གཉིས་
སོ། །རིགས་པ་མི་ཟད་པའི་འབྱུང་གནས་སུ་གྱུར་པས་གཏེར་ཞེས་བྱའོ། །ཡང་ན་མདོ་དང་སྡེ་
བདུན་ནི་ཚད་མ་ཡིན་ལ། དེའི་བརྗོད་བྱ་རིགས་པའི་ཚུལ་ཚད་མེད་པ་འདིར་ཆུད་པས་ན་
གཏེར་ཞེས་བྱའོ། །མིང་དུ་བཏགས་པའི་དགོས་པ་ནི། མིང་དོན་གྱི་འབྲེལ་པ་བྱས་པས་དོན་
བདེ་བླག་ཏུ་གོ་བའི་ཆེད་དོ། །རྒྱུ་མཚན་ནི། བརྗོད་བྱ་ལས་མིང་དུ་བཏགས་པ་སྟེ། སི་ཏ་
འཕྲོགས་པའི་སྙན་ངག་བཞིན་ནོ། །ཡང་ན་སྡེ་བདུན་གྱི་དོན་མ་ལུས་པ་འདུས་པ་སྟེ། སྡེ་
བདུན་སྙིང་པོ་ཞེས་ཀྱང་གསུང་ངོ་ཞེས་ལྷོ་པ་ཀུན་མཁྱེན་གསུང་ངོ༌། །གཉིས་པ་ལ་གསུམ་སྟེ།.
2



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
མའགྱུར་དང་མཐུན་པའི་ཕྱག །བླ་མ་དང་ལྷག་པའི་ལྷ་ལ་མཆོད་པར་བརྗོད་པ། རིགས་པའི་
དབང་ཕྱུག་གཉིས་ལ་མཆོད་པར་བརྗོད་པ་དང་བསྡུས་པའི་དོན་གསུམ་གྱིས་ངེས་པར་བྱའོ། །
མཆོད་པར་བརྗོད་པའི་དགོས་པ་ནི། མཁས་པ་འཇུག་པའི་སྒོ་ལས། བསྟན་བཅོས་
རྩོམ་པའི་དམ་པ་ཡིས། །སྟོན་པ་ལ་ནི་མཆོད་བརྗོད་བྱ། །བསྟན་པ་སྤེལ་ཕྱིར་དག་པའི་ཚིག །
འདི་ལ་འཐད་པ་བཟང་པོ་མཐོང་། །ཞེས་གསུངས་ལ། འཐད་པ་བཟང་པོ་ནི་རྩོམ་པ་པོ་རང་
གི་རྒྱུད་ལ་འབྱུང་བ་དང་། ཉན་བཤད་བྱེད་པ་གཞན་གྱི་རྒྱུད་ལ་འཐོབ་པའི་ཡོན་ཏན་རྣམས་ཏེ།
ཆེད་དུ་བརྗོད་པའི་ཚོམས་ལས། བསོད་ནམས་བསགས་པའི་མི་དག་ལ། །གཞན་ལས་བྱུང་
བའི་གནོད་པའམ། །ལྷ་དང་བདུད་ཀྱི་རིགས་རྣམས་ཀྱིས། །བར་ཆད་བྱ་བར་མི་ནུས་སོ། །
ཞེས་དང་། སློབ་དཔོན་ཕྱོགས་ཀྱི་གླང་པོས། འདིར་རབ་ཏུ་བྱེད་པའི་དང་པོར་རྒྱུ་དང་འབྲས་
བུ་ཕུན་སུམ་ཚོགས་པས་བཅོམ་ལྡན་འདས་ལ་བསྟོད་པ་བརྗོད་པ་ནི་གུས་པ་སྐྱེད་པའི་དོན་དུའོ་
ཞེས་བཤད་པས་པས་སོ། ། ཁྱད་པར་དུ་འཇམ་པའི་དབྱངས་ལ་ཕྱག་འཚལ་བའི་དགོས་པ་ནི།
བཅོམ་ལྡན་འདས་ཀྱིས་མདོ་ལས། དེ་བཞིན་གཤེགས་པ་གངྒཱའི་ཀླུང་གི་བྱེ་མ་སྙེད་ཀྱི་མཚན་
བསྐལ་པའམ་བསྐལ་པ་ལས་ལྷག་པར་བརྗོད་པ་ལས། སྐྱེས་བུ་གང་ཞིག་གིས་འཇམ་དཔལ་
ཞེས་བརྗོད་ན་དེ་ཉིད་དེ་བས་བསོད་ནམས་ཆེན་པོར་འགྱུར་རོ་ཞེས་གསུངས་པས་ན། འཇམ་
དཔལ་ཞེས་པའི་མིང་ཙམ་ལ་ཡང་བསོད་ནམས་དེ་སྲིད་ཅིག་ཡོད་ན། གང་གིས་དེའི་ཡོན་ཏན་
ཡིད་ལ་བསམས་ཏེ་བསྟོད་པ་ངག་ཏུ་བརྗོད་པ་ན་ལྟ་སྨོས་ཀྱང་ཅི་དགོས་སྙམ་དུ་དགོངས་པ་ཡིན་
ནོ། །དེ་ནི་ཚིག་གི་དོན་འཆད་པ་ནི། འཕགས་པ་ཞེས་སོགས་ཏེ། སྡིག་པ་མི་དགེ་བའི་ས་ལས་
རིང་དུ་སོང་བས་ན་འཕགས་པ། འཇམ་དཔལ་ནི། རྩ་བའི་རྒྱུད་ལས། གང་གི་གསུང་ནི་
འཇམ་ཞིང་ཡིད་དུ་འོང་བ་དང་། །བྱིས་པའི་སྐྱེ་བོ་ཡང་ནི་རྟག་ཏུ་རྣམ་པར་སྤངས། །མཛེས་
ཤིང་ཡིད་དུ་འོང་ལ་དགའ་བར་བདེ་བ་དང་། །དགའ་བར་བྱ་དང་འདོད་པར་བྱ་ཞིང་སྙན་པ་
དང་། །རྗེས་སུ་མཐུན་པའི་སེམས་ལ་ཚིམ་སྦྱིན་བདེ་སྦྱིན་པས། །འཇམ་པ་ཞེས་ནི་སངས་རྒྱས་
རྣམས་ཀྱིས་ཡང་དག་གསུངས། །གཟུགས་དང་གཟུགས་མེད་དེ་བཞིན་ཡང་ན་ས་སྟེང་གི །
འདོད་ལྡན་ལྷ་དང་མིར་སྐྱེའི་རིགས་དང་རྣལ་འབྱོར་ཅན། །འགྲུབ་འགྱུར་དེ་བཞིན་འཇིག་
རྟེན་དམ་པ་ཐམས་ཅད་དང་། །དེ་བཞིན་མི་ཡི་གཙོ་སྟེ་སེམས་ཅན་འགའ་ཞིག་ཀྱང་། །དེ་ཡི་
དཔལ་རབ་ཤེས་རབ་འདི་ཡིན་གཞན་ཡོད་མིན། །འདི་ནི་ཁྱོད་ལ་དཔལ་དུ་ཡོངས་སུ་བཏགས་1
3
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
པའོ། །ཞེས་གསུངས་པ་ལྟར་ཡིན་ལ། གཞོན་ནུར་གྱུར་པ་ནི་གཞོན་ནུའི་ས་ལ་གནས་པ་སྟེ།
དེ་ནི་ས་བརྒྱད་པ་ཡིན་པར་འཕགས་པ་གྲོལ་སྡེ་བཞེད་དོ། །གུས་པར་ཕྱག་འཚལ་ལོ་ཞེས་བྱ་བ་
ནི་སྒོ་གསུམ་གྱིས་དྭང་བ་ལྷུར་ལེན་པའི་དོན་ཏོ། །སློབ་དཔོན་མི་ཕམ་བཤེས་གཉེན་ནི། སྡིག་
པའི་ཆོས་ལས་རིང་དུ་སོང་བས་འཕགས་པ། སྐུ་གསུང་ཐུགས་འཇམ་ཞིང་བསྟེན་པར་འོས་པ་
དཔལ། བྱིས་པ་ལས་འདས་པ་ལ་གཞོན་ནུ་བརྗོད་པ་ལྟར་ཀུན་ཏུ་རྟོག་པའི་མཚན་ཉིད་ཅན་
ཉོན་མོངས་པ་རྣམས་ཀྱིས་བྱིས་པར་གྱུར་པ་ལས་འདས་ཏེ་དག་པའི་ས་ལ་གནས་པས་ནི་གཞོན་
ནུར་གྱུར་པ་ཞེས་འཆད་དོ། །
གཉིས་པ་བླ་མ་དང་ལྷག་པའི་ལྷ་ལ་མཆོད་པར་བརྗོད་པ་ནི། ཤེས་བྱ་ཞེས་བྱ་བ་ལ་
སོགས་པའི་ཚིག་གི་དོན་ནི། རྒྱུད་བླ་མ་ལས། མཁྱེན་དང་བརྩེ་དང་ནུས་པར་ལྡན། །དོན་
གཉིས་ལྡན་པའི་སངས་རྒྱས་ཉིད། །ཅེས་བཤད་པ་ལྟར་གཞན་དོན་མཁྱེན་བརྩེ་ནུས་པའི་ཡོན་
ཏན་གསུམ་གྱི་སྒོ་ནས་བླ་མ་དང་འཇམ་པའི་དབྱངས་ལ་ཕྱག་འཚལ་ཞིང་། རྣམ་གཅད་ལ་ཉི་ཚེ་
བའི་མཁྱེན་པ། ཕྱོགས་གཅིག་པའི་སྙིང་རྗེ། མཐའ་གཅིག་ཏུ་ངེས་པའི་ཕྲིན་ལས་རྣམས་
བསལ་ལོ་ཞེས་དོན་གྱིས་གནས་སོ། །འདིར་ཊཱིཀ་བྱེད་པ་ཕལ་ཆེར། བླ་མ་དང་འཇམ་པའི་
དབྱངས་དབྱེར་མེད་པ་ལ་ཕྱག་འཚལ་ཞེས་གཞི་མཐུན་གྱི་བསྡུ་བ་བྱེད་པ་ནི་མཁས་པ་འཇུག་
པའི་མཆོད་བརྗོད་ཀྱི་འགྲེལ་པར་ཟླས་དབྱེར་བཤད་པ་མ་མཐོང་བ་ཡིན་ནོ། །གསུམ་པ་རིགས་
པའི་དབང་ཕྱུག་གཉིས་ལ་ཤིས་པ་བརྗོད་པ་ནི། བློ་གྲོས་ཞེས་པ་ནས། དཔལ་ལྡན་ཀླུ་དབང་ག
རྒྱལ་ཞེས་པའི་བར་གྱིས་བསྟན་པ་ལ། གང་དག་ཀླུའི་དབང་པོ་དང་ཆོས་མཚུངས་པའི་དཔལ་
ལྡན་ཕྱོགས་ཀྱི་གླང་པོ་དང་ཆོས་ཀྱི་གྲགས་པ་གཉིས་རྒྱལ་བར་གྱུར་ཅིག་ཅེས་འཆད་པ་ནི་གཞུང་
གི་དོན་མ་ཡིན་ཏེ། འདིར་དེ་དག་ཆོས་མཐུན་སྦྱོར་བ་མ་ཡིན་གྱི། གཟུགས་གཅིག་ཏུ་བྱས་
ནས་མཐའ་དག་གི་གཟུགས་ཅན་དུ་བཀོད་པ་ཡིན་ལ། དེ་ལ་དཔེ་དོན་ཐ་དད་དུ་དབྱེར་མེད་
པའི་ཕྱིར་ཏེ། རྒྱུན་ལས། དཔེ་ཡི་དབྱེ་བ་མི་མངོན་པ། །ཉིད་ནི་རུ་པ་ཀ་རུ་འདོད། །ཅེས་
རྒྱ
བཤད་པས་སོ། །དེས་ན་དཔལ་ལྡན་ཀླུའི་དབང་པོ་རིགས་པའི་དབང་ཕྱུག་གཉིས་རྒྱལ་བར་
གྱུར་ཅིག་ཅེས་སྦྱར་ལ། ཡོན་ཏན་གྱི་ཁྱད་པར་གང་གིས་ན། བློ་གྲོས་ཀྱི་སྤྱི་གཙུག་ཡོན་ཏན་
རིན་པོ་ཆེའི་ནོར་བུའི་རྒྱན་གྱིས་སྤྲས་ཤིང་། བདེན་གཉིས་ཀྱི་རོ་འཛིན་སྟོང་པ་ཉིད་དང་བདག་
མེད་པའི་ཕུད་སྒྲ་སྒྲོགས་པར་བྱེད་ལ། མཁྱེན་བརྩེའི་ལྟ་ཟེར་ཕས་རྒོལ་གྱི་སྐྱེ་བོ་བདུད་དང་མུ་A
4



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མ་གསལ་བའི་ཉི་མ་
སྟེགས་ལ་སོགས་པས་མི་བཟོད་པར། བློ་གྲོས་གསལ་བ་རྒྱ་མཚོའི་རྒྱན་དུ་གྱུར་ཅིང་རོལ་པར་
བྱེད་པའོ། །
གཉིས་པ་བཤད་པར་དམ་བཅའ་བ་ལ། དགོས་དོན་ནི་བརྩམ་པ་མཐར་ཕྱིན་
པར་བྱ་བའོ། །བསྡུས་པའི་དོན་ལ་སློབ་དཔོན་སྔ་མ་རྣམས་དམ་བཅའ་དངོས་དང་། དགོས་
ནུས་མེད་པའི་རྩོད་པ་སྤོང་བ་གཉིས། ཚིག་རྐང་ཕྱི་མ་བཞིས་དམ་བཅའ་དངོས་བསྟན། དང་
པོ་བཞིས་རྩོད་པ་སྤོང་བ་བསྟན་ཏེ་ཞེས་གསུངས་མོད། དམ་བཅའ་ཕྱིས་བཀོད་ནས་རྩོད་པ་
སྔོན་ལ་སྤོང་བ་ལུགས་དང་མི་མཐུན་པ་དང་། གཞུང་བཟློག་སྟེ་འདོན་ན་དགོས་པ་གཞན་མེད་
པས་གོ་རིམ་འཆོལ་བ་དང་། ཅི་སྟེ་ན་རྩོམ་པ་པོས་བཟློག་སྟེ་བཤད་ན་ཡང་ཉེས་པ་མེད་ཅིང་
འཐད་པ་ལས་མ་བཤད་པའི་ཕྱིར་རྩོམ་པ་པོ་མི་མཁས་པའི་སྐྱོན་དུ་འགྱུར་བའི་ཕྱིར་རོ། །ཡང་
ན། ཤེས་ལྡན་གཟུ་བོར་གནས་པ་དོན་གཉེར་བ། །གཞན་ལ་བརྩེ་བའི་བསམ་པས་འདི་
བཤད་དོ། །ཞེས་པས་དམ་བཅའ་དངོས་བསྟན་ལ། གངས་རིའི་ཞེས་སོགས་ཚིག་རྐང་བཞིས་
དགོས་པ་མེད་པའི་རྩོད་པ་སྤངས། ཆོས་ཀྱི་ཞེས་སོགས་ཚིག་རྐང་གཉིས་ཀྱིས་ནུས་པ་མེད་པའི་
རྩོད་པ་སྤངས་ཞེས་གསུངས་པ་ལ་ཡང་སྐྱོན་སྔ་མ་མཚུངས་སོ། །ཅི་སྟེ་བཤད་པའི་རིམ་པ་དེ་
ལྟར་མི་རུང་ན་བཤད་གཞི་སྔར་བླངས་ནས་གཞུང་འཆད་པའི་རིམ་པ་ཕལ་ཆེར་ནི་མི་འཐད་
པར་འགྱུར་རོ་ཞེ་ན། བཤད་པའི་རིམ་པ་འགོག་པ་མ་ཡིན་གྱི། དམ་བཅའ་དང་རྩོད་སྤོང་ལ་སྔ་
ཕྱི་བཟློག་པ་མི་རུང་ངོ་ཞེས་བསྟན་པ་ཡིན་ནོ། །དེས་ན། དམ་བཅའ་བ་དང་སྐུལ་ཚིག་
སོགས། །འཆད་ཕྱིར་སྤྲོ་བ་སྟོན་པ་སྟེ། །མཆོག་རྟོགས་འགྲུབ་པའི་རྒྱུར་འགྱུར་བས། །ཁས་
ལེན་པ་ལ་འགལ་བ་མེད། །ཅེས་བཤད་པས། འདི་ལ་གཉིས་ཏེ། གཞན་ཀྱིས་མ་རྟོགས་པ་
བསྟན་པ། རང་གིས་རྟོགས་ནས་གཞན་ལ་འཆད་པར་སྤྲོ་བའི་ཚུལ་བསྟན་པའོ། །དང་པོ་ནི་
ཚིག་རྐང་དང་པོ་བཞིས་བསྟན་ལ། གཉིས་པ་ནི་ཚིག་རྐང་ཕྱི་མ་བཞིས་བསྟན་ཏོ། །ཚིག་གི་
དོན་ལ་བློ་གྲོས་མཚུངས་མེད་ན་རེ། དྲི་བ་ལྔ་སྔོན་དུ་བཀོད་ནས་ལན་གྱི་རྩིས་མགོ་ལྔས་མཆད་
དེ། བསྟན་བཅོས་འདིའི་མིང་ཅི་ལས་བཏགས་ཤེ་ན། བརྗོད་བྱའམ་དཔེ་ལས་བཏགས་སོ། །
སུའི་དོན་དུ་མཛད་ཅེ་ན། རྟོགས་པར་ནུས་པའི་ཤེས་རབ་དང་ལྡན་པ། ཆགས་སྡང་གིས་བློ་
མ་བསླད་པས་ཕྱོགས་སུ་མ་ལྷུང་ཞིང་གཟུ་བོར་གནས་པ། དོན་དུ་གཉེར་བའི་འདུན་པ་ཡོད་པ་
སྟེ། ཆོས་གསུམ་ལྡན་གྱི་གང་ཟག་གཞན་ལའོ། །འདིས་ནི་ཉན་པ་པོའི་མཚན་ཉིད་ཀྱང་བསྟན་ང
5



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ལ། ཟུར་གྱིས་གཞུང་དོན་རྟོགས་པར་འདོད་པས་ཕྱོགས་འཛིན་གྱི་ཆགས་སྡང་དོར་ཅིག་པར་
འདོམས་པ་སྟེ། བཅོམ་ལྡན་འདས་ཀྱིས། སྡང་བས་ཆོས་རྣམས་མི་ཤེས་ཤིང་། ། སྡང་བས་
ཆོས་རྣམས་མི་མཐོང་སྟེ། །མི་གང་ཞེ་སྡང་བརྟེན་པ་ནི། །དེ་ཚེ་མུན་པ་མུན་ནག་འགྱུར། །
ཞེས་གསུངས་ཤིང་། རྒྱུན་ལས། ཀྭ་ཡེ་སྨྲ་རྣམས་རྟག་ཏུ་ཕྱོགས་ལྷུང་ཞིང་། །སྡང་ཡིད་རང་
གཞན་ཕྱོགས་བྱས་མུན་པ་ནི། །དེ་ཉིད་རྟོགས་པ་བསྒྲུབ་མིན་མཛངས་པའི་ཚུལ། །དབུ་མར་
གནས་པ་ཡིན་ཕྱིར་བློ་དེ་བསྒྲུབ། །ཅེས་བཤད་པ་ལྟར་རོ། །འདིའི་བྱེད་པ་པོ་སུ་ཞིག་ཅེ་ན།
བྱང་ཕྱོགས་འཁོན་གྱི་རིགས་སུ་སྐུ་འཁྲུངས་ཤིང་། །སྔོན་ཚེ་གོམས་པའི་སྤོབས་པ་གསལ་ལྡན་
པས། །རིག་པའི་གནས་ལྔ་ཀུན་ལ་མཁྱེན་པ་རྒྱས། །ས་སྐྱ་པཎ་ཆེན་ཞེས་བྱར་གྲགས་པའོ།
བསྟན་བཅོས་འདིའི་དགོས་པ་ནི་ཅི་ཡིན། བརྩམས་པ་ལ་དགོས་པ་མེད་དོ་ཞེ་ན། གངས་རི་
ཞེས་པ་ནས། ལེགས་མཐོང་ནས་ཞེས་པའི་བར་གྱིས་བསྟན་ཏོ་ཞེས་གསུང་ངོ་། །འདི་ལ་ཡང་
དཔྱད་པ་འདི་ཙམ་ཞིག་ཡོད་དེ། བསྟན་བཅོས་འདིའི་མིང་ཅི་ལས་བཏགས་ཞེས་འདིར་འདྲི་བ་
ན། མཚན་ཐོག་མར་སྨོས་པ་དོན་མེད་པར་འགྱུར་ཏེ། དེར་མཚན་དོན་གྱི་འབྲེལ་པ་མ་ཤེས་ན་
སྐབས་ཀྱི་དོན་མི་འགྲུབ་ལ། ཤེས་ན་འདིར་འདྲི་བ་ལ་དགོས་པ་མེད་པའི་ཕྱིར། ཡང་རྩོམ་པ་པོ་
གང་ཡིན་ཞེས་འདྲི་བ་ཡང་གཞུང་དང་མི་འགྲིག་སྟེ། གཞུང་འདིས་ནི་མཁས་པའི་ཡན་ལག་
གཞན་གྱིས་མ་རྟོགས་པའི་དཔལ་ལྡན་གྲགས་པའི་དགོངས་དོན་རྟོགས་ཤིང་། ཕན་པའི་ཡན་
ལག་གཞན་ལ་བརྩེ་བའི་བསམ་པས་འདི་བཤད་དོ་ཞེས་པ་ཙམ་ཞིག་བསྟན་པ་ཡིན་གྱི། རྩོམ་པ་
པོ་གང་གིས་བརྩམས་ཞེས་པའི་དྲི་བའི་ལན་དུ་སྦྱར་བར་འོས་པའི་ཚིག་གཞུང་ན་མི་སྣང་བའི་
ཕྱིར། ཅི་སྟེ་གང་བློའི་ཞེས་པ་དང་། འདི་བཤད་དོ་ཞེས་པའི་ཚིག་ལ་དོན་གྱིས་ཐོབ་བོ་ཞེ་ན།
དེ་ལྟར་ན་ནི། ལེགས་མཐོང་ནས་ཞེས་པ་དང་། གཞན་ལ་བརྩེ་བའི་བསམ་པས་ཞེས་པའི་
ཚིག་ལ་བརྟེན་ནས་ཀྱང་རྩོམ་པ་པོའི་མཚན་བཤད་དུ་རུང་བས་ཧ་ཅང་ཐལ་ལོ། །དེས་ན་
བསྟན་བཅོས་གང་གིས་མཛད་པའི་མཚན་ནི་མཇུག་ཏུ་འཆད་པར་འགྱུར་རོ། །ཡང་ན་འདིར་
གླེགས་བམ་ཁ་ཅིག་ལས། དཔལ་ལྡན་གྲགས་པའི་གསུང་རབ་པདྨོ་རབ་ཕྱེ་མོད། །ཞེས་འབྱུང་
བ་ལྟར་ན། རབ་ཅེས་པའི་ཚིག་གི་དོན་འབད་པས་ཕྱེ་བ་ལ་འཆད་མོད། འདིར་ཁ་ཕྱེ་མོད་
ཅེས་འབྱུང་བ་ཉིད་རིགས་པ་ཡིན་ཏེ། གཞུང་ལུགས་དགོངས་དོན་གེ་སར་སྙིང་པོ་གསལ་མ་
ནུས། །ཞེས་པའི་ཚིག་དང་འབྲེལ་བས་སོ། །གེ་སར་གྱི་སྙིང་པོ་ནི་ཟེའུ་འབྲུ་ལ་བྱའོ། །དེ་ལྟར་
6



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ན་རང་གིས་རྟོགས་པའི་དོན་གཞན་ལ་ཕྱིན་ཅི་མ་ལོག་པར་སྟོན་པར་དགོངས་ནས་ཚིགས་སུ་
བཅད་པ་འདི་དག་གསུངས་པ་སྟེ། རྣམ་འགྲེལ་ལས། རང་གིས་རྟོགས་པའི་རྗེས་འབྲང་བ། །
ཇི་ཙམ་ཞིག་གིས་དཔག་པར་ནུས། །ཐབས་བྱུང་དེ་རྒྱུ་ལྐོག་གྱུར་པ། །དེ་འཆད་པ་ནི་དཀར་བ་
ཡིན། །ཞེས་གསུངས་པ་ལྟར་རོ། །
གསུམ་པ་དགོས་འབྲེལ་གྱི་ངག་བཀོད་པ་ནི། ཡང་དག་པའི་ཤེས་པ་དག་ལ་རིགས་པ་སྨྲ་
བར་ཁས་འཆེ་བ་རྣམས་ཀྱང་ལོག་པར་རྟོག་པ་དུ་མ་མཐོང་བས་དེ་སུན་དབྱུང་བ་དང་། ཡང་
དག་པའི་དོན་གཏན་ལ་དབབ་པའི་ཕྱིར་འདི་བརྩམ་མོ་ཞེས་པས་བསྟན་ལ། འདི་ལ་ཡང་
དགོས་དོན་དང་། བསྡུས་དོན། ཚིག་དོན་གསུམ་མོ། །དང་པོ་ནི། རྣམས་བཤད་རིག་པ་
ལས། མདོ་དོན་ཆེ་བ་ཉིད་ཐོས་ནས། །ཉན་དང་ལེན་པ་ལ་སོགས་ལ། །ཉན་པ་པོ་དེ་གུས་
པར་འགྱུར། །ཐོག་མར་དགོས་པ་བརྗོད་པར་བྱ། །ཞེས་དང་། མཁས་པ་འཇུག་པའི་སྒོ་ལས།
བསྟན་བཅོས་དམ་པར་སྟོན་པའི་ཕྱིར། །སྟོན་པས་ཐོག་མར་དགོས་པ་བསྟན། །ཡོངས་སུ་
རྟོགས་པས་དེ་མཐོང་ན། ། སྤྱོད་པ་ལ་ཡང་ཅིས་མི་འཇུག །པ་ལ་ཡང་ཅིས་མི་འཇུག ། ཅེས་བཤད་པ་ལྟར་ཡིན་ལ།
དེའང་འགའ་ཞིག་ནི་གཞུང་མཛེས་པ་བསྐྱེད་ཅེས་ཟེར། འགའ་ཞིག་དོན་གྱི་ལོག་རྟོག་བཟློག་
པར་འདོད། དེ་དག་ཀྱང་གནས་སྐབས་སུ་འགལ་བ་མེད་མོད་ཀྱི། མཐར་འཇུག་པར་འགྱུར་
བ་ཉིད་དགོས་པ་ཡིན་ནོ་ཞེས་དཔལ་ལྡན་ས་སྐྱ་པཎྜི་ཏས་གསུང་ངོ་། །བསྡུས་པའི་དོན་ལ་བཞི་
ལས། བརྗོད་བྱ་ནི་ཡང་དག་པའི་ཤེས་པ་དག་ལ་ཞེས་པས་བསྟན། དགོས་པ་གཉིས་ལས།
རྣམ་གཅད་ཀྱི་དགོས་པ་ནི་རིགས་པ་ཞེས་པ་ནས། སུན་དབྱུང་བ་དང་ཞེས་པའི་བར་གྱིས་
བསྟན། ཡོངས་གཅོད་ཀྱི་དགོས་པ་ནི་ཡང་དག་པའི་དོན་གཏན་ལ་ཕབ་པའི་ཕྱིར་ཞེས་པ་སྟེ།
འདིས་ཉིད་དགོས་ཀྱང་བསྟན་ཏོ། །འདི་བརྩམ་མོ་ཞེས་པས་བརྗོད་བྱེད་བསྟན་བཅོས་ཉིད་
བསྟན་ཏོ། །འབྲེལ་པ་ནི་ཤུགས་ལས་བསྟན་ཏོ། །
གསུམ་པ་ཚིག་གི་དོན་ནི། ཡང་དག་པའི་ཤེས་པ་ནི་ཚད་མ་ཡིན་ལ། དག་ཅེས་པ་
གཉིས་ཚིག་སྟེ། མངོན་སུམ་དང་རྗེས་དཔག །རྒྱ་བོད་ཀྱི་རིགས་པ་སྨྲ་བར་ཁས་འཆེ་བ་རྣམས་
ཀྱང་ནོར་བུའི་འོད་ལ་ནོར་བུར་འཛིན་པ་མངོན་སུམ་དུ་འདོད་པ་ལ་སོགས་པ་ལོག་པར་རྟོག་པ་
དུ་མ་མཐོང་བས་དེ་དག་སུན་དབྱུང་བ་དང་། ཡང་དག་པའི་དོན་གཏན་ལ་དབབ་པ་ནི་དགོས་
པ་དང་ཉིང་དགོས་སོ། །འདིར་ཟླས་དབྱེའི་ཚིག་འབྱུང་བས་དགོས་པ་དང་ཉིང་དགོས་སོ་སོར་
T



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ་
སྦྱོར། འདི་ལ་ཊཱིཀ་བྱེད་པ་ཕྱོགས་གླང་གསར་མ་ན་རེ། ངག་ལས་དེ་རྟོགས་པ་བསྟན་བཅོས་
འདིའི་དངོས་ཀྱི་དགོས་པའོ། །དེ་ཡང་དངོས་འབྲས་ལ་མི་འདོད་དེ། ངོག་དང་བརྗོད་བྱ་གོ་
བའི་བློའི་བར་དུ་ངག་འཛིན་གྱིས་ཆོད་པའི་ཕྱིར་དང་། རྟོགས་པ་ཕྱིའི་དོན་ལས་དངོས་སུ་མི་སྐྱེ་
བའི་ཕྱིར་རོ། །དེས་ན་དངོས་ཀྱི་དགོས་པ་ནི་དེ་ལ་ཞུགས་པའི་དངོས་ཀྱི་དོན་དུ་གཉེར་བྱའི་
གཙོ་བོ་ལ་བྱའོ། །འདི་ནི་གངས་ཅན་གྱི་ཁྲོད་དུ་ཁོ་བོ་ལས་གཞན་པས་མ་རྟོགས་པར་ཟད་དོ་
ཞེས་གསུངས་སོ། །འདི་ལ་དཔྱད་པར་བྱ་སྟེ། རྟོགས་པ་ཕྱིའི་དོན་ལས་དངོས་སུ་མི་སྐྱེ་ན་སྔོན་
པོ་རྟོགས་པའི་མངོན་སུམ་དེ་ཡུལ་གང་ལས་དངོས་སུ་སྐྱེས་པ་ཡིན་སྨྱོས་ཤིག །ཅི་སྟེ་སྔོན་འཛིན་
མངོན་སུམ་གྱིས་སྔོན་པོ་མ་རྟོགས་ཤེ་ན། དེ་ནི་ཡུལ་སྐད་ཅིག་ལ་དཔྱད་པའི་རྣམ་གཞག་ཡིན་
གྱི། ཐ་སྙད་ཀྱི་རྣམ་པར་གཞག་པ་མ་ཡིན་ནོ། །དེ་ལྟར་མ་ཡིན་ན་བརྗོད་བྱ་དང་རྗོད་བྱེད་ཀྱི་
རྣམ་གཞག་ཀྱང་མེད་པར་འགྱུར་ཏེ། དོན་དང་ཤེས་པ་རང་མཚན་ཡིན། །སྤྱིར་འདོད་གཉིས་
པོ་མེད་པ་ཡིན། །དེ་བཞི་བརྗོད་བྱ་མ་ཡིན་པ། ། དམ་པའི་དོན་དུ་བརྗོད་བྱ་མེད། །ཅེས་
གསུངས་པས་སོ། །གཞུང་ཁ་ཅིག་ལས་ཚིག་འདིའི་མཇུག་ཏུ། དེ་ཡང་ཐོག་མར་གཞན་ལུགས་
བཤད་དོ་ཞེས་འབྱུང་བ་ནི་ཡུལ་བརྟག་པའི་རབ་བྱེད་ཀྱི་མཚམས་སྦྱར་བ་ཡིན་གྱི། དགོས་
འབྲེལ་ལ་མི་སྦྱོར་རོ། །དེ་ལྟར་ན། འབྲེལ་པ་དང་ནི་རྗེས་མཐུན་ཐབས། །སྐྱེས་བུའི་དོན་ནི་
བརྗོད་བྱེད་དག །ཡང་བརྟགས་དབང་དུ་བྱས་ཡིན་གྱི། །དེ་ལས་གཞན་པའི་དབང་བྱས་
མིན། །ཞེས་རྣམ་འགྲེལ་ལས་གསུངས་པ་ལྟར་དགོས་འབྲེལ་གྱི་ངག་བསྟན་ཏོ། །
གཉིས་པ་གཞུང་གི་དོན་ལ་བསྟན་བཅོས་ཀྱི་བསྡུས་པའི་དོན་ལ་དཔྱད་པ། རབ་ཏུ་
བྱེད་པའི་འབྲེལ་བསྟན་པ། དེ་དག་གི་དོན་སོ་སོར་བཤད་པའོ། །དང་པོ་ལ་ཤེས་བྱ་སྤྱི་ལྡོག་
ནས་གཏན་ལ་དབབ་པ་དང༌ ། ཤེས་བྱེད་ཚད་མའི་རང་བཞིན་ངེས་པར་བྱ་བའོ། །
དེའི་དང་པོ་ལ་གསུམ་སྟེ། ཤེས་བྱའི་ཡུལ། ཤེས་བྱེད་ཀྱི་བློ། བློ་དེས་ཡུལ་ཇི་ལྟར་
རྟོགས་པའི་ཚུལ་ལོ། །དེའི་གསུམ་པ་ལ་ལྔ་སྟེ། སྤྱི་དང་བྱེ་བྲག་གི་རྟོགས་ཚུལ། སྣང་བ་དང་
སེལ་བའི་རྟོགས་ཚུལ། །བརྗོད་བྱ་དང་རྗོད་བྱེད་ཀྱི་རྟོགས་ཚུལ། འབྲེལ་པ་རྟོགས་ཚུལ།
འགལ་བ་རྟོགས་ཚུལ་ལོ། ཤེས་བྱེད་ཚད་མའི་རང་བཞིན་ངེས་པར་བྱ་བ་ལ་གཉིས་ཏེ། མཚན་
ཉིད་ཀྱི་རྣམ་པར་གཞག་པ་དང་། མཚན་གཞི་སོ་སོའི་དོན་ནོ། ། གཉིས་པ་ལ་གཉིས་ཏེ།
མངོན་སུམ་དང་། རྗེས་སུ་དཔག་པའོ། །རྗེས་སུ་དཔག་པ་ལ་གཉིས་ཏེ། རང་གི་དོན་དང་།།



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།༄༅
རགཞན་གྱི་དོན་ནོ། ། དེ་དག་ནི་རབ་ཏུ་བྱེད་པ་བཅུ་གཅིག་གི་བསྡུས་པའི་དོན་ཏོ། །ཡང་
གཞུང་རྙིང་པ་རྣམས་ལ་རབ་ཏུ་བྱེད་པ་བཅུ་གསུམ་བཞུགས་ལ། དེ་ལ་ནི་མཚན་ཉིད་སྤྱིར་
བརྟག་པའི་རབ་ཏུ་བྱེད་པ་དང་། བྱེ་བྲག་ཏུ་ཚད་མའི་མཚན་ཉིད་བརྟག་པའི་རབ་ཏུ་བྱེད་པ་
ཞེས་སོ་སོར་དབྱེ་བ་དང་། དགག་སྒྲུབ་བརྟག་པའི་རབ་ཏུ་བྱེད་པ་ཞེས་ལོགས་སུ་སྨོས་ནས་རབ་
བྱེད་བཅུ་གསུམ་དུ་མཛད་པ་མཐོང་གི །བཅུ་གསུམ་གྱི་བསྡུས་དོན་གཞུང་ན་དངོས་སུ་བཀོད་
པ་མེད་དོ། ། འོན་ཀྱང་རབ་བྱེད་བཅུ་གསུམ་གྱི་བསྡུས་དོན་འཆད་པ་ནི་ཆོས་རྗེ་པ་ཉིད་ཀྱི་
གསུང་གི་བདུད་རྩི་དངོས་སུ་ཐོབ་པའི་བླ་མ་ལྡོང་སྟོན་ཆེན་པོས་འདི་ལྟར་བཤད་དེ། བསྟན་
བཅོས་ཆེན་པོ་འདི་ལ་རབ་ཏུ་བྱེད་པ་བཅུ་གསུམ་ལས་བསྡུས་པའི་དོན་ནི། ཤེས་བྱ་དང་ཤེས་
བྱེད་དོ། །དང་པོ་ལ་བཞག་བྱ་དང་འཇོག་བྱེད་དོ། །དེའི་དང་པོ་ལ་ངོ་བོ་དང་ཁྱད་པར་རོ། །
དང་པོ་ལ་ཡུལ་དང་བློ། གཉིས་པ་ཁྱད་པར་ལ་ལྔ་སྟེ། སྤྱི་དང་བྱེ་བྲག །སྣང་བ་དང་སེལ་བ།
བརྗོད་བྱ་དང་རྗོད་བྱེད་དང་། འབྲེལ་པ་དང་། འགལ་བའོ། །
གཉིས་པ་ཤེས་བྱེད་ལ་ངོ་བོ་དང་དབྱེ་བའོ། ། དང་པོ་ལ་ཚད་མའི་མཚན་ཉིད་དང་།
མཚན་གཞི་དང་། རྟོགས་ཚུལ་ལོ། །གཉིས་པ་དབྱེ་བ་ལ་མངོན་སུམ་དང་རྗེས་དཔག་གོ །དེ་
ལ་རང་དོན་དང་གཞན་དོན་ནོ། །ཡང་ན་སྤྱིར་བློ་ཙམ་དང་བྱེ་བྲག་ཏུ་ཚད་མའི་བློ་གཏན་ལ་
ཕབ་པའོ། །དང་པོ་ལ་བློའི་ཡུལ་དང་། ངོ་བོ་དང་། ཁྱད་པར་རོ། །དེ་ལ་དྲུག་སྟེ། སྔ་མ་སྔ་
མའི་སྟེང་དུ་མཚན་མཚོན་ནོ། །གཉིས་པ་ཚད་མའི་བློ་ནི་སྔ་མ་ལྟར་རོ་ཞེས་གསུངས་སོ། །དེ་
ལྟར་རབ་ཏུ་དབྱེ་བ་བཅུ་གསུམ་པོ་འདི་ཡང་བཅུ་གཅིག་ཏུ་འདུས་པས་དོན་ལ་འགལ་བ་ཅི་ཡང་
མེད་ལ། འོན་ཀྱང་རབ་བྱེད་བཅུ་གསུམ་དུ་མཛད་པ་འདི་དང་པོའི་བརྩོམ་གཞི་ལྟ་བུར་མཛད་
དོ་ཞེས་ཡིད་ཆེས་པའི་བླ་མ་དག་གི་གསུང་ལས་ཐོས་སོ། །གཉིས་པ་རབ་ཏུ་བྱེད་པའི་འབྲེལ་
བསྟན་པ་ནི། མུ་སྟེགས་གྲངས་ཅན་པ་ལ་སོགས་པ་ཁ་ཅིག་ཤེས་བྱ་མེད་ཀྱང་ཤེས་བྱེད་དུ་འདོད་
པ་ལྟ་བུ་མ་ཡིན་པར། གཞལ་བྱ་གཉིས་ཕྱིར་ཚད་མ་གཉིས། །ཞེས་པ་ལྟ་བུ་གཞལ་བྱ་འཇལ་
ཚུལ་གྱི་རིམ་པས་འཇལ་བྱེད་ཀྱི་བློ་གསུངས་པ་ལ་དགོངས་ནས་དང་པོར་ཤེས་བྱའི་ཡུལ་དང་།
དེ་ནས་ཤེས་བྱེད་ཀྱི་བློ་བསྟན་པ་ཡིན་ནོ། །བློས་ཡུལ་རྟོགས་པའི་ཚུལ་ཡང་ཚད་མ་དང་ཚད་མ་
མ་ཡིན་པས་ཡུལ་རྟོགས་ཚུལ་ཐུན་མོང་དུ་འཆད་པ་ནི་རབ་བྱེད་བར་པ་ལྔས་བསྟན་ལ། བྱེ་བྲག་
ཚད་མའི་ཡུལ་རྟོགས་པའི་ཚུལ་ནི་དབྱེ་གཞི་དང་། དབྱེ་བའི་ཡ་གྱལ་སོ་སོར་བསྟན་པའི་སྒོ་ནས



༄༅ །།དཔལ་ལྡན་ས་སྐྱ་པའི་གསུང་རབ་ཐུགས་ཆེན་བཅོ་བརྒྱད་ལས། པོད་བཅུ་དྲུག་པ།
རབ་ཏུ་བྱེད་པ་ཐ་མ་བཞིས་བསྟན་ཏོ། །གོ་རིམ་ནི་ལོག་རྟོག་དགག་པའི་དགོས་པ་ལ་ལྟོས་པའི་
གོ་རིམ་མོ། །གསུམ་པ་དེ་དག་སོ་སོར་བཤད་པ་ལ་བཅུ་གཅིག་ཏུ་ཡོད་པ་ལས། དང་པོ་ཡུལ་ལ་
གསུམ་སྟེ། མཚན་ཉིད་དང་། དབྱེ་བ་དང་། རབ་བྱེད་ཀྱི་དོན་བསྡུ་བའོ། །དང་པོ་ནི། ཡུལ་
གྱི་མཚན་ཉིད་བློས་རིག་བྱ། །ཞེས་པ་སྟེ། བློས་རིག་པར་བྱ་བའོ། །འདི་ལ་ཁ་ཅིག་ན་རེ།པ།
དངོས་མེད་ཡུལ་མ་ཡིན་པར་འགྱུར་ཏེ། བློས་རིག་པར་བྱ་བ་ལ་ཡུལ་གྱི་རྣམ་པ་བློ་ལ་འཆར་
དགོས་པ་ལས། དངོས་མེད་ལ་རྣམ་པ་འཆར་རྒྱུ་མེད་པའི་ཕྱིར་ཞེས་ཟེར་བ་ལ། སློབ་དཔོན་འུ་
ཡུག་པ་ན་རེ། དངོས་མེད་རྐྱང་པ་ཡུལ་མ་ཡིན་པར་ཐལ་བ་ནི་འདོད་ལ། གཞུང་དང་ཡང་མི་
འགལ་ཏེ། དགག་བྱའམ་དགག་གཞིའི་རྣམ་པ་ཤར་བ་ལ་བརྟེན་ནས་ངེས་པའི་ཕྱིར། དེས་ན་
ཅི་ཞིག་ལྟར་བློས་རྣམ་པར་འཇོག་ཅེས་སྨོས་སོ་ཞེས་གསུངས་པ་ནི་མི་འཐད་དེ། དངོས་མེད་བློ་
ལ་ལྟོས་ནས་ཡུལ་དུ་འཇོག་ན། དངོས་མེད་གཉིས་པོ་རང་རིག་གི ། ཤུགས་ལས་གྲུབ་པས་
གསལ་ཞེ་ན། །ཞེས་པའི་ཕྱོགས་སྔ་མ་ཇི་ལྟར་སྤངས་ཏེ། དེ་དག་ཀྱང་རང་སྣང་བའི་རྟོག་པ་
དང་དབང་ཤེས་ཉམས་སུ་མྱོང་བའི་རང་རིག་གི་ཡུལ་དུ་གྲུབ་པའི་ཕྱིར་རོ། ། ཅི་ཞིག་ལྟར་
བློས་རྣམ་པར་འཇོག་ཅེས་སྨོས་པའི་དོན་ནི། རྣམ་འགྲེལ་ལས། དངོས་མེད་ཡིན་ཞེས་
གསུངས་པ་ནི། །དངོས་པོ་མིན་ཞེས་བྱ་བའང་ཡིན། །ཞེས་དང་། གཞུང་འདིར། དེ་ལས་
གཞན་དངོས་མེད་ན་ཡང་། །བཏགས་པའི་སྒོ་ནས་རྣམ་གཅོད་ཡོད། །ཅེས་གསུངས་པ་ལྟར།
དོན་ལ་ཡུལ་དུ་མེད་ཀྱང་གཞན་སེལ་གྱིས་སྒྲོ་བཏགས་ནས་དེའི་ངོར་ཡུལ་དུ་འཇོག་ཚུལ་ཙམ་
སྟོན་པ་ཡིན་གྱི། དགག་བྱའམ་དགག་གཞིའི་རྣམ་པ་ཤར་བ་ལ་བརྟེན་ནས་ཡུལ་དུ་ངེས་པ་ནི་
མ་ཡིན་ནོ། །ཡང་ཕྱིས་ཀྱི་ཁ་ཅིག་ན་རེ། རབ་རིབ་ཅན་ལ་སྐྲ་ཤད་འཛག་པར་སྣང་བ་ཆོས་ཅན།
ཡུལ་དུ་ཐལ། བློས་རིག་པར་བྱ་བ་ཡིན་པའི་ཕྱིར། འདོད་པ་མི་འཐད་དེ། རང་སྤྱི་གང་ཡང་མ་
ཡིན་པའི་ཕྱིར་ཏེ། དོན་བྱེད་མི་ནུས་པའི་ཕྱིར་དང་། དེ་ལ་དོན་དུ་ཞེན་ནས་ཞུགས་པ་ལས་དེ་
དང་རྗེས་སུ་མཐུན་པའི་དོན་ཐོབ་རྒྱུ་མེད་པའི་ཕྱིར་རོ་ཞེས་ཟེར་རོ། །འདི་ནི་ཅིར་ཡང་མི་རུང་
སྟེ། །སྐྲ་སོགས་སྣང་བ་བློ་ཉིད་ཡིན། །སྐྲ་སྣང་དོན་ལ་གྲུབ་པ་མེད། །དེ་ནི་དངོས་པོ་ཡོད་མེད་
ཅེས། །རྟོག་པས་དཔྱོད་ན་སྤྱི་མཚན་ཡིན། །ཞེས་བྱ་བ་དང་། རྣམ་འགྲེལ་ལས། དེ་དག་གི་
ཡང་དེ་ལྟའི་དངོས། །བཀག་མེད་གསལ་བར་སྣང་བ་ཉིད། །ཤེས་པའི་ངོ་བོའི་དོན་ཉིད་
ཕྱིར། །ཞེས་སོགས་རྣམ་གྲངས་དུ་མར་བཤད་པ་རྣམས་མ་མཐོང་བ་ཡིན་ནོ། །རང་རིག་གི་
10



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་ལམ་གསལ་བའི་ཉི་མ།
་རྩོད་སྤོང་ནི་འོག་ཏུ་བཤད་པར་བྱའོ། །
གཉིས་པ་དབྱེ་བ་ལ་གསུམ་གྱི་དང་པོ་གཞན་ལུགས་དགག་པ་ལ་གཉིས་ལས། དང་པོ་
ཁས་བླངས་བརྗོད་པ་ནི། དོན་སྤྱི་དང་ནི་མེད་སྣང་གཉིས། །ཞེས་པ་ནས། མི་ལྡན་པའི་འདུ་
བྱེད་ཅེས་བྱ་བ་རྫས་སུ་གྲུབ་པ་དེ་ལས་རྨི་ལམ་གྱི་ཤེས་པ་སྐྱེ་བར་འདོད་དོ་ཞེས་པའི་བར་གྱིས་
བསྟན་པ་ལས། དོན་ནི་འདི་ཡིན་ཏེ། བོད་རྣམས་གཟུང་ཡུལ་དང་སྣང་ཡུལ་དོན་གཅིག་པར་
འདོད་ཅིང་། ཡུལ་ཐམས་ཅད་ལ་དེས་ཁྱབ་པར་འདོད་ལ། མང་པོས་བཀུར་བ་ལ་སོགས་པ་ནི་
སྒྲ་སྤྱི་མིང་གི་རྣམ་པ་ཅན་དང་། དོན་སྤྱི་མཚན་མའི་རྣམ་པ་ཅན་གཉིས་ལྡན་པ་མ་ཡིན་པའི་
འདུ་བྱེད་རྫས་སུ་གྲུབ་པར་འདོད་དེ། མཛོད་འགྲེལ་ལས། ཆོས་ཐམས་ཅད་རྟོག་གེའི་ཡུལ་མ་
ཡིན་པའི་ཕྱིར་ལྡན་པ་མ་ཡིན་པའི་འདུ་བྱེད་ཀྱང་རྫས་སུ་གྲུབ་པ་ཁོ་ན་སྟེ། འདི་ནི་ཁོ་བོ་ཅག་གི་
གྲུབ་པའི་མཐའོ་ཞེས་དང་། དབུས་མཐའི་ཊཱི་ཀར། ལ་ལ་རྨི་ལམ་ལ་སོགས་པའི་ཤེས་པ་ཡང་
མཚན་མ་ལ་དམིགས་པའི་ཕྱིར་དམིགས་པ་མེད་པ་མ་ཡིན་ནོ་ཞེའོ་ཞེས་བཤད་པ་ལྟར་རོ། །
འདི་གཉིས་ཕྱོགས་གཅིག་ཏུ་འགོག་པ་ནི། གཉིས་ཆར་གྱིས་དོན་སྤྱི་དང་མེད་སྣང་གཟུང་ཡུལ་
དུ་ཁས་བླངས་པའི་ཆ་ནས་བཀག་པ་ཡིན་ནོ། །གཞུང་ཁ་ཅིག་ལས་ནི། འཁྲུལ་ཤེས་གཉིས་ལ་
ཡུལ་མེད་ན། །འཁྲུལ་པ་རྒྱུ་མེད་ཅན་འགྱུར་བས། །དོན་སྤྱི་དང་ནི་མེད་སྣང་གཉིས། །འཁྲུལ་
པའི་སྣང་ཡུལ་ཡིན་ཞེ་ན། །ཞེས་འདོན་ཏེ་གོ་བར་སླའོ། །
གཉིས་པ་དེ་དགག་པ་ལ་གཉིས་ལས། བློ་མ་འཁྲུལ་བར་ཐལ་བ་དོགས་སྤོང་དང་བཅས་
པ་ནི། དེ་འཛིན་གྱི་ཞེས་པ་ནས། རྟོག་པ་འཁྲུལ་པ་ཡིན་ནོ་ཞེས་པའི་བར་གྱིས་བཤད་པ་ལས།
དོན་ནི་དོན་སྤྱི་དང་སྐྲ་ཤད་ལ་སོགས་པ་གཟུང་ཡུལ་ཡིན་ན། དེ་དག་འཛིན་པའི་རྟོག་པ་དང་
མིག་ཤེས་མ་འཁྲུལ་བར་འགྱུར་ཏེ། གཟུང་ཡུལ་ཅན་གྱི་ཤེས་པ་ཡིན་པའི་ཕྱིར་རོ། །འདོད་ན།
རྣམ་རྟོག་དངོས་མི་སྣང་ཕྱིར་དང་། །ཉེ་བར་བསླད་པ་བསླུ་བའི་ཕྱིར། །མངོན་སུམ་ལྟར་སྣང་
ཞེས་གསུངས་པ་ཇི་ལྟར་དྲང་། མ་ཁྱབ་པ་ཡང་མ་ཡིན་ཏེ། ཡང་དག་མཐོང་ན་དེ་མཐོང་བ། །
དབང་པོ་ཉམས་པའང་ཇི་ལྟར་ཡིན། །ཞེས་བཤད་པས་སོ། །གལ་ཏེ་དབང་ཤེས་ཀྱིས་མཐོང་
ཚུལ་ལ་ཁྱབ་པ་གྲུབ་མོད། རྟོག་པ་ལ་དེ་ལྟར་མ་ཡིན་ཏེ། ཐག་ཁྲ་འཛིན་པའི་དབང་ཤེས་ཀྱི་
རྗེས་སུ་སྐྱེས་པའི་སྦྲུལ་འཛིན་ཀྱི་རྟོག་པ་བཞིན་ནོ་ཞེ་ན། དེའི་ལན་ནི། ཡུལ་མེད་པས་ན་སྦྲུལ་
འཛིན་འཁྲུལ། །ཞེས་སྦྱར་ཏེ། དབུ་མ་ལག་པའི་ཚད་ལས། ཐག་པ་ལ་ནི་སྦྲུལ་སྙམ་འཛིན། །
11



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཐག་པར་མཐོང་ན་དོན་མེད་དོ། །དེ་ཡི་ཆ་མཐོང་དེ་ལ་ཡང་། །སྦྲུལ་བཞིན་ཤེས་པ་འཁྲུལ་པ་
ཡིན། །ཞེས་གསུངས་པ་ལྟར་རོ། །ཁྲར་འཛིན་ཡུལ་ཡོད་ཕྱིར་མ་འཁྲུལ། །ཞེས་པའི་ཁྱབ་པ་
ནི་ལུང་སྔ་མ་ལས་གྲུབ་བོ། །འདིར་རིགས་པ་འདིའི་རྗེས་སུ་འབྲང་བར་རློམ་པ་ཁ་ཅིག །ཡུལ་
ཡོད་ན་ཡང་ཐག་པ་ལ། །སྦྲུལ་འཛིན་བཞིན་དུ་འཁྲུལ་ཞེ་ན། །ཞེས་པའི་ལན་འདེབས་ཚུལ་
ཐག་ཁྲལ་སྦྲུལ་དུ་འཛིན་པའི་བློ་དེ། ཐག་ཁྲ་གཟུང་དོན་དུ་བྱེད་པའི་དབང་ཤེས་ལ་བྱེད་པ་ཡིན་
ནམ། དེའི་རྗེས་སུ་འདི་ནི་སྦྲུལ་ལོ་སྙམ་པའི་རྟོག་པ་ལ་བྱེད་པ་ཡིན། དང་པོ་ནི་མ་འཁྲུལ་པའི་
ཤེས་པ་ཡིན་པས་འཁྲུལ་ཤེས་ཀྱི་དཔེར་མི་རུང་ལ། ཕྱི་མ་ནི་གཟུང་ཡུལ་དུ་མེད་པའི་རྒྱུ་མཚན་
གྱིས་འཁྲུལ་བ་ཡིན་ན་ཞེས་ལན་འདེབས་པར་བྱེད་དོ། །འདི་ཡང་འདེབས་ཚུལ་ཡང་དག་པ་མ་
ཡིན་ཏེ། ཐག་ཁྲ་ལ་སྦྲུལ་དུ་འཛིན་པ་ལ་རྟོག་པ་ཁོ་ནས་ཁྱབ་པ་ཕ་རོལ་པོས་ཁས་ལེན་གྱི། དེ་ལ་
རྟོག་པ་དང་རྟོག་མེད་གཉིས་སུ་ཡོད་པ་ཁས་ལེན་པའི་བོད་སྔ་རབས་པ་སུ་ཡང་མེད་པའི་ཕྱིར་
རོ། །དེས་ན་དབང་ཤེས་ཀྱི་རྗེས་སུ་རྟོག་པས་སྦྲུལ་ལོ་སྙམ་དུ་གཟུང་བའི་ཚེ་སྔ་ཕྱི་ལ་ལྟོས་ནས་ཆ་
གཉིས་འབྱུང་བས་སོ་སོར་ཕྱེ་སྟེ་ལན་འདེབས་ཚུལ་མཛད་པ་ཡིན་གྱི། དྲི་བ་དེ་ལྟ་བུའི་སྒོ་ནས་
ལན་འདེབས་པ་ནི་བཞད་གད་ཀྱི་གནས་སོ། །
གཉིས་པ་ཡུལ་སྣང་རུང་དུ་ཐལ་བ་ནི། སྣང་ཡུལ་གཉིས་ཞེས་པ་ནས། བར་སྐབས་ཀྱི་
ཚིགས་སུ་བཅད་པའོ་ཞེས་པའི་བར་གྱིས་བསྟན་ལ། དེའི་དོན་ནི་འདི་ལྟར་གནས་ཏེ། དོན་སྤྱི་
དང་མེད་པ་གསལ་བ་གཉིས་ཤེས་པ་ལས་ཐ་དད་པའི་ཡུལ་ཡིན་ན་ཡུལ་སྣང་རུང་གཅིག་ན་
གནས་པའི་གང་ཟག་གཞན་གྱིས་ཀྱང་མཐོང་བར་འགྱུར་ཏེ། ཡུལ་སྣང་རུང་དུ་ཁྱད་པར་མེད་
པའི་ཕྱིར་རོ། །དེའང་རྣམ་འགྲེལ་ལས། རྣམ་པ་དེ་ནི་ཐ་དད་ན། །གཞན་གྱིས་དེ་བཞིན་
རྟོགས་པར་འགྱུར། །ཞེས་བཤད་པ་ལྟར་རོ། །གཞན་རྣམས་གོ་བར་སླ་ལ། གཅིག་ཏུ་འཛིན་
པ་འཁྲུལ་བའི་ཕྱིར། །གཟུང་ཡུལ་མེད་པར་གྲུབ་པ་ཡིན། །ཞེས་པའི་འགྲེལ་པར། དོན་སྤྱིའི་
ཡུལ་གཅིག་མེད་པ་ལ་གཅིག་ཏུ་རྟོག་པས་གཟུང་བ་ཡིན་པས་རྟོག་པ་ཐམས་ཅད་སྣང་ཡུལ་མེད་
པ་ཉིད་གྲུབ་སྟེ་ཞེས་པའི་དོན་ལ། ཁ་ཅིག་ན་རེ། སྣང་ཡུལ་དང་གཟུང་ཡུལ་ནི་དོན་གཅིག་པར་
འདིས་འགྲུབ་ཅིང་། རྟོག་པ་ཐམས་ཅད་ལ་གཟུང་ཡུལ་མེད་པ་ལྟར་སྣང་ཡུལ་ཡང་མེད་པ་ཡིན་
ནོ་ཞེས་ཟེར་རོ། །འདི་ནི་མ་བརྟགས་པ་སྟེ། ཤེས་པས་གཟུང་བ་ཙམ་གྱིས་གཟུང་ཡུལ་དུ་
འགྱུར་ན་དོན་སྤྱི་ཡང་དེར་འགྱུར། སྣང་བ་ཙམ་གྱིས་སྣང་ཡུལ་དུ་འཇོག་པ་ནི་ཐ་སྙད་ཀྱི་ཚུལ་ལ་མ
པ
12



༄༅ །ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་པའི་ཉི་མ།
རུང་བས་ཐ་སྙད་དུ་ཡུལ་དུ་འཇོག་དགོས་པའི་ཕྱིར་རོ། །དེ་ལྟར་མ་ཡིན་ན། རང་ལ་ཤར་ན་
རང་ཡུལ་ཡིན། །ཞེས་དང། དོན་སྤྱི་ཡུལ་མ་ཡིན་ཡང་འཁྲུལ་ནས་ཞུགས་པ་ན་འཇུག་ཡུལ་
ཐོབ་ནུས་པས་ཡུལ་དུ་འཇོག་པའི་ཕྱིར་ག་ལ་མཚུངས་ཞེས་བཤད་པ་དང་འགལ་བར་འགྱུར་
རོ། །གལ་ཏེ་དེ་ནི་ཞེན་ཡུལ་དུ་འཇོག་པ་ཡིན་གྱི། སྣང་ཡུལ་དུ་འཇོག་པ་མ་ཡིན་ནོ་ཞེ་ན། དེ་
ཡང་མི་ཐད་དེ། ཞེན་ཡུལ་དུ་འཇོག་པའི་རྒྱུ་མཚན་གང་ཡིན་པ་དེ་ཉིད་སྣང་ཡུལ་དུ་འཇོག་པ་
ལའང་མཚུངས་པའི་ཕྱིར་རོ། །ཡང་ཁ་ཅིག་སྔ་མ་ནི་མི་འཐད་མོད། རྟོག་མེད་མ་འཁྲུལ་བ་
ཐམས་ཅད་ལ་སྣང་ཡུལ་ཡོད་དེ་ཞེས་ཟེར་རོ། །དེ་ཡང་མི་རིགས་ཏེ། དེ་ལྟར་ན་རང་རིག་
མངོན་སུམ་གྱི་སྣང་ཡུལ་གང་ཡིན། རང་ཉིད་དོ་ཞེ་ན། རང་ལ་ཡུལ་དང་ཡུལ་ཅན་འགལ་ལོ་
ཞེས་འཆད་པར་འགྱུར་རོ། །ཅི་སྟེ་གཟུང་བའི་རྣམ་པ་ལ་རང་རིག་པའོ་ཞེ་ན། དེ་ལྟར་ན་རང་
རིག་ཏུ་འཇོག་པ་རིག་བྱ་རིག་བྱེད་གཉིས་མེད་ཀྱང་རིག་པར་སྐྱེས་ཙམ་ལ་རང་རིག་ཏུ་བཏགས་
པ་ཡིན་ཞེས་རང་རིག་གི་སྐབས་ཉིད་དུ་གསུངས་པ་དང་ཇི་ལྟར་མི་འགལ་ཏེ། གཟུང་རྣམ་ཡུལ་
དུ་བྱས་ནས་དེ་འཛིན་པའི་བློ་རང་རིག་ཏུ་བྱེད་ན་དེ་ཙམ་ལས་ལྷག་པའི་རིག་བྱ་རིག་བྱེད་ཅེས་
བྱ་བ་ཅི་ཞིག་ཡོད། ཡང་འཛིན་རྣམ་རྐྱང་བུ་རང་རིག་པ་མ་ཡིན་པར་འགྱུར་ཏེ། རང་ཉིད་རང་
གི་ཡུལ་མ་ཡིན་ཞིང་། གཟུང་བའི་རྣམ་པ་མེད་པའི་ཕྱིར། ཆོས་དང་སློབ་དཔོན་ལ་ཅམ་བུའི་
ཚིག་གིས་ཞེ་ཁྲེལ་བའི་སྐུར་པ་མ་འདེབས་ཤིག །དེས་ན། ཡུལ་སོགས་སྒོ་ནས་དུ་མར་
འགྱུར། །ཤེས་པའི་སྒོ་ནས་རང་རིག་གཅིག །ཅེས་ཤེས་པ་ཡུལ་གྱི་སྒོ་ནས་འཇོག་པ་དང་།
ཡུལ་ལ་མི་ལྟོས་པར་རང་གི་ངོ་བོས་འཇོག་པའི་གནད་ཟབ་མོ་རྟོགས་པའི་མཁས་པ་རྣམས་ནི།
རང་རིག་བེམ་པོ་བཟློག་ཙམ་ཡིན། །ཞེས་མི་འཇིག་པའི་སྒྲ་སྒྲོགས་པར་བྱེད་དོ། །འོ་ན་རྟོག་པ་
ཐམས་ཅད་སྣང་ཡུལ་མེད་པ་ཉིད་དུ་འགྲུབ་སྟེ་ཞེས་གསུངས་པའི་གཞུང་ཁྱེད་རང་ལྟར་ན་ཇི་
ལྟར་དུ་འཆད་ཅེ་ན། དེ་ནི་ཕྱོགས་སྔ་མས། སྣང་ཡུལ་དང་གཟུང་ཡུལ་གཅིག་པར་འདོད་པས་
དེའི་དབང་གིས་དེ་ལྟར་དུ་བསྟན་པའོ། །ཡང་སྔ་རབས་པའི་འདོད་པ་དེ་རྣམས་གྲུབ་མཐའི་
རྗེས་སུ་འབྲང་མི་འབྲང་བརྟགས་ནས་ཀྱང་དགག་སྟེ། དེ་ལ་རེ་ཞིག་བྱེ་བྲག་ཏུ་སྨྲ་བ་ནི་དོན་སྤྱི་
དང་མེད་སྣང་གཉིས་དངོས་མེད་དུ་མི་འདོད་ལ། མདོ་སྡེ་པས་ནི་གཟུང་ཡུལ་ཕྱི་རོལ་གྱི་དོན་ཁོ་
ན་ལ་འདོད། རྣམ་རིག་པས་ནི་ཤེས་པ་ལ་འདོད། དབུ་མ་པའི་ལུགས་སུ་ནི་ཁྱེད་རང་ཡང་མི་
འདོད་པས་ཆོས་འདི་ལས་ཕྱི་རོལ་དུ་གྱུར་པའི་ལུགས་ཤིག་གམ་ཅི། སངས་རྒྱས་ཀྱི་ཆོས་ནི་བཞི་20
13
OR



༄༅།།དཔལ་ལྡན་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།༨
པོ་འདི་ཙམ་ཞིག་ཏུ་གནས་པར། སློབ་དཔོན་ཨཱརྱ་དེ་བས། སངས་རྒྱས་ཆོས་ནི་རྣམ་པ་
བཞིར། །ཡིད་འདོད་རྣམས་ཀྱིས་མངོན་མཐོང་སྟེ། །བྱེ་བྲག་སྨྲ་ལ་སོགས་པའི་ལམ། །བཤད་
པ་དེ་ཉིད་སྒྲུབ་པས་སོ། །ཞེས་གསུངས་སོ། །གལ་ཏེ་གྲུབ་མཐའི་རྗེས་སུ་མི་འབྲང་ངོ་ཞེ་ན།
ད་ནི་བ་གླང་དང་སུ་ཞིག་རྩོད་པར་བྱེད་དེ། མི་སྨྲ་བའི་ཚུལ་འཛིན་ཏོ། །ཡང་དོན་སྤྱི་དང་མེད་
སྣང་གཉིས་གཟུང་ཡུལ་མ་ཡིན་པ་རིགས་པའི་དབང་ཕྱུག་གཉིས་ཀྱིས་གསལ་བར་གསུངས་ཏེ།
དམིགས་བརྟག་ལས། ཟླ་བ་གཉིས་མཐོང་བ་ནི་དེར་སྣང་བ་ཡིན་དུ་ཟིན་ཀྱང་། དེའི་ཡུལ་མ་
ཡིན་ནོ་ཞེས་པ་དང་། རྣམ་འགྲེལ་ལས། ཤེས་ཀུན་དོན་ལྡན་ཕྱིར་ཞེ་ན། །མཐོང་མིན་རྨི་
སོགས་རྣམ་གཞན་དུ། །མཐོང་ཕྱིར་འདུ་བྱེད་ལས་ཀྱང་མིན། །ཞེས་དང་། སྐྲར་སྣང་དོན་
མེད་ཅན་ཡིན་ནོ། །ཞེས་བྱ་བ་དང་། དེ་ཕྱིར་དེ་ནི་ཤེས་ཙམ་གྱི། །དོན་བྱེད་པར་ཡང་མི་རུང་
ངོ་། །ཞེས་སོགས་གསལ་བར་གསུངས་པས། ལུང་དང་རིགས་པས་བརྟགས་ན་དོན་སྤྱི་དང་
མེད་སྣང་ཡུལ་དུ་མེད་བཞིན་དུ་ད་དུང་བོད་དང་ཉན་ཐོས་ཕལ་ཆེར་ཡུལ་དུ་ཞེན་པ་ནི། སོར་
མོའི་རྩེ་མོས་བསྟན་པ་ན་ཁོ་བོས་ནམ་མཁའ་མཐོང་ངོ་ཞེས་བླུན་པོ་རྣམས་འཁྲུལ་པ་ཇི་ལྟ་བ་
བཞིན་ནོ་ཞེས་བར་སྐབས་ཀྱི་ཚིགས་སུ་བཅད་པས་བཅིངས་པའི་ཚིག་བརྗོད་པའོ། ། བར་
སྐབས་ཀྱི་ཚིགས་སུ་བཅད་པའི་དོན་ནི། དོན་ཚན་གཞན་གྱིས་བར་དུ་མཆོད་པའི་ཚུལ་གྱིས་
གོང་གི་རྩ་བའི་ཚིགས་བཅད་ཀྱི་དོན་བསྡུ་བའོ་ཞེས་བྲམ་ཟེ་ཤངྐ་ར་ཨ་ནནྟ་གསུང་ངོ་། །འོན་
ཀྱང་སློབ་དཔོན་ཛྙཱ་ན་ཐིས་རྣམ་ངེས་ཀྱི་ཊཱིཀ་ལས། བར་སྐབས་ཀྱི་ཚིགས་སུ་བཅད་པ་ཞེས་བྱ་བ་
ནི་སྔར་མ་བཤད་པ་ཅུང་ཟད་རྒྱས་པར་བཤད་པའོ་ཞེས་གསུངས་པ་ཉིད་འདིར་འཐད་པ་ཡིན་
ནོ། །ངལ་བ་ལྷུར་ལེན་ཀུན་རྟོག་བཟོ་བོ་ཡིས། །འབད་པས་བསྒྲུབས་པའི་ཟོར་སྦྱོར་ཚེམ་བུའི་
གོས། །རིགས་ལམ་མེ་ལྕེ་འབར་བས་སྐད་ཅིག་ལ། །ཐལ་བའི་རྡུལ་ལྟར་གཡེངས་པ་མ་ཡིན་
ནམ། །གཉིས་པ་རང་གི་ལུགས་ལ་རྩ་བ་དང་། འགྲེལ་པ་གཉིས། རྩེ་བ་ནི། གཞལ་བྱ་རང་
མཚན་གཅིག་ཁོ་ན། །ཞེས་པའོ། འགྲེལ་པ་ལ་གཟུང་ཡུལ་རང་མཚན་དུ་བསྟན་པ། ཤེས་
བྱེད་ཀྱི་ལུང་དགོད་པ། འཇལ་ཚུལ་དང་འཇོག་ཚུལ་ལ་ལྟོས་ནས་ཡུལ་གསུམ་དུ་བསྟན་པའོ། །
དང་པོ་ནི། ཤེས་པའི་ཞེས་པ་ནས། མི་འཇུག་སྟེ་ཞེས་པས་བསྟན་ཏོ། །
གཉིས་པ་ནི་རྣམ་འགྲེལ་ལས་ཞེས་པ་ནས། གསུངས་སོ་ཞེས་པའི་བར་རོ། །གསུམ་པ་
ནི། རང་མཚན་ཞེས་པ་ནས། འཇུག་ཡུལ་ཡིན་ནོ་ཞེས་པའི་བར་རོ། །ད་ནི་དེ་དག་གི་ཚིག་
14



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།ན
དོན་ལ་དཔྱད་པར་བྱ་སྟེ། དེ་ལ་སྐབས་འདིར་གཞལ་བྱ་རང་མཚན་གཅིག་པུར་གསུངས་པའི་
དོན་ནི། སྤྱིར་རང་མཚན་ལ་འཆད་དུས་ཀྱི་རང་མཚན་དང་། འཇུག་དུས་ཀྱི་རང་མཚན་
གཉིས་ལས། དང་པོ་ནི། མངོན་སུམ་གྱི་ཡུལ་དུ་གྱུར་པའི་རང་མཚན། ཡུལ་དུས་མ་འདྲེས་
པར་གནས་པ་དོན་དམ་པར་དོན་བྱེད་པར་ནུས་པ་རྣམས་སོ། །གཉིས་པ་ནི། རྣམ་པར་རྟོག་
པས་རང་མཚན་ནོ་ཞེས་ཐ་སྙད་དུ་བྱས་པ་དང་དངོས་པོར་རྟོག་པའི་རྗེས་དཔག་གི་འཇུག་ཡུལ་
ལ་སོགས་པའོ། །དང་པོ་ནི་མཚན་ཉིད་པ་ཡིན་ལ། གཉིས་པ་ནི་དགག་སྒྲུབ་བྱེད་པའི་བློ་ཐ་
སྙད་དུ་བྱེད་པ་ཙམ་ཡིན་གྱི་མཚན་ཉིད་པ་མ་ཡིན་ནོ། །ཡང་རང་མཚན་དེ་ཉིད་དངོས་སུ་
འཇལ་ན་གཟུང་ཡུལ་ཡིན་ཏེ། མདོ་སྡེ་པ་ལྟར་ན་རང་དབང་ཅན་དུ་རྣམ་པ་གཏོད་བྱེད་ཀྱི་རྒྱུ་
ཡིན་པའམ། དངོས་སུ་རྣམ་པ་གཏོད་བྱེད་ཡིན་པའི་ཕྱིར་དང་། རྣམ་རིག་པ་ལྟར་ན་ཡང་
དཔྱད་པའི་ཚེ་རང་རིག་པ་ཁོ་ན་ཡིན་ཡང་ཐ་སྙད་དུ་ཤེས་པའི་གཟུང་བྱ་ཉིད་གཞལ་བྱར་བྱེད་
པའི་སྒོ་ནས་གཟུང་འཛིན་གྱི་ཐ་སྙད་བྱེད་པའི་ཕྱིར་རོ། །ཡང་རང་མཚན་དེ་ཉིད་ལྐོག་གྱུར་དུ་
འཇལ་ན་ཞེན་ཡུལ་ཡིན་ཞིང་། འཇལ་ཚུལ་གཉིས་པོ་གང་གིས་འཇལ་ན་ཡང་སྐྱེས་བུས་འཇུག་
པ་ན་མི་བསླུ་བའི་འཇུག་ཡུལ་ཡིན་ནོ། །རྟོག་པ་རྣམས་ཀྱིས་རང་མཚན་འཇུག་ཡུལ་དུ་བྱེད་དོ་
ཞེས་བྱ་བ་དང་། རང་མཚན་ལ་མི་བསླུའོ་ཞེས་བྱ་བ་ནི། གཞུང་འདི་ཉིད་ལས། ཐོབ་ཅེས་བྱ་
བ་ཡང་དགག་སྒྲུབ་ཇི་ལྟར་བྱས་པ་ལྟར་ཞུགས་པ་ན་དོན་ཡོད་མེད་དུ་ཤེས་པ་དེ་ཉིད་ཡིན་ལ་
ཞེས་གསུངས་པས། རང་མཚན་ངེས་པ་ཙམ་ལ་རྟོགས་སོ་ཞེས་པའི་ཐ་སྙད་སྦྱར་བ་ཡིན་གྱི།
རང་མཚན་མཚན་ཉིད་པ་ཡུལ་དུ་བྱེད་པ་མ་ཡིན་ཏེ། ཡིན་ན་གནོད་བྱེད་དུ་མ་ཞིག་ཡོད་པའི་
ཕྱིར་ཏེ། རྗེས་དཔག་གི་ཡུལ་དུ་གྱུར་པའི་སྒྲ་མི་རྟག་པ་རང་མཚན་ཆོས་ཅན། ཁྱོད་རང་དབང་
དུ་འཇལ་བྱེད་ཀྱི་མངོན་སུམ་ཡོད་པར་ཐལ། ཁྱོད་རང་མཚན་ཡིན་པའི་ཕྱིར། འདོད་པར་མི་
ནུས་ཏེ། དེ་ནི་རྟགས་མེད་ཀྱང་རྟོགས་པར་འགྱུར་བའི་ཕྱིར་རོ། །ཡང་མངོན་སུམ་དང་རྟོག་པ་
ཡུལ་དུས་འཛིན་སྟངས་འགལ་བར་བཤད་པ་ཡང་མི་འཐད་པར་འགྱུར་ཏེ། ཡུལ་རང་མཚན་
གཅིག་ཉིད་གཉིས་ཆར་གྱི་ཡུལ་མཚན་ཉིད་པ་ཡིན་པའི་ཕྱིར། ལུང་དང་ཡང་འགལ་ཏེ། རྒྱུད་
གཞན་གྲུབ་པ་ལས། རྗེས་སུ་དཔག་པ་ནི་དོན་གྱི་རང་གི་ངོ་བོ་འཛིན་པར་བྱེད་པ་མ་ཡིན་ཏེ།
མངོན་སུམ་དང་འདྲ་བར་སྣང་བ་ཁྱད་པར་མེད་པ་སོགས་པར་ཐལ་བར་འགྱུར་བའི་ཕྱིར་ཞེས་
དང་། རང་འགྲེལ་སྟོང་ཕྲག་ཕྱེད་དང་བཞི་པ་ལས། དེའི་ཕྱིར་འདིས་དངོས་པོའི་རང་གི་ངོ་བོ་།
15



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
མ་རྟོགས་སུ་ཟིན་ཀྱང་། རྣམ་པར་རྟོག་པའི་གཟུགས་བརྙེན་དེ་ལྟ་བུ་ཁོ་ན་ལ་དེར་ལྷག་པར་
ཞེན་པས་མགུ་བར་འགྱུར་ཏེ། སྒྲའི་དོན་རྟོགས་པ་ནི་དེ་ལྟ་བུ་ཁོ་ན་ཡིན་པའི་ཕྱིར་རོ། །དེས་ན་
རང་གི་མཚན་ཉིད་བསྟན་ཏོ་ཞེས་དེ་སྐད་དུ་བརྗོད་ཀྱི། རང་གི་ངོ་བོ་སྣང་བའི་རྣམ་པར་ཤེས་པ་
ཁོ་ན་བསྐྱེད་པའི་ཕྱིར་ནི་མ་ཡིན་ནོ་ཞེས་གསལ་བར་གསུངས་པས་སོ། །འོ་ན། རྟོག་བཅས་
རྟོག་པ་མེད་པའི་ཡིད། །འཇུག་ཡུལ་གཅིག་ལ་གཅིག་ཆར་འཇུག །ཅེས་བཤད་པ་དང་འགལ་
ལོ་ཞེ་ན། དེའི་དོན་ནི་མངོན་སུམ་གྱིས་རང་མཚན་མཐོང་བའི་རྗེས་སུ་རྟོག་པས་འདིའོ་ཞེས་
ངེས་པར་བྱེད་ལ། མངོན་སུམ་གྱིས་འཇུག་ཡུལ་ཐོབ་པའི་ཐ་སྙད་ཀྱང་དེའི་དུས་སུ་བྱེད་པས།
འཇུག་ཡུལ་གཅིག་ལ་གཅིག་ཆར་འཇུག །ཅེས་གསུངས་པ་ཡིན་ཏེ། དེ་ཉིད་ཀྱི་འགྲེལ་པར།
རྟོག་བཅས་དང་རྟོག་པ་མེད་པའི་རང་གི་ངོ་བོ་ཡུལ་ཐ་དད་ཀྱང་འཇུག །ཡུལ་གཅིག་ལ་དུས་
གཅིག་ཆར་འཇུག་པས་བླུན་པོ་རྣམས་གཅིག་ཏུ་ཞེན་པས་འཁྲུལ་པ་ཡིན་ནོ་ཞེས་གསུངས་པ་
དང་། པཎྜི་ཏ་རྒྱལ་རྔ་བདུན་པས་ཀྱང་། དེ་ལ་གཟུང་བའི་ཡུལ་ཐ་དད་ཀྱི་འཇུག་པའི་ཡུལ་ནི་
མ་ཡིན་ཏེ། གཉིས་ཀས་ཀྱང་དེར་ཞེན་པས་རང་གི་མཚན་ཉིད་ཁོ་ན་ལ་འཇུག་པའི་ཕྱིར་རོ་ཞེས་
གསུངས་པས་སོ། ། དེ་ལྟར་མ་ཡིན་ན་དུས་འགལ་བ་གཉིས་གཅིག་ཆར་དུ་ཡང་ཇི་ལྟར་
འཇུག །ཡང་། རང་གི་མཚན་ཉིད་སྣང་བ་ལ། །རྗེས་ཀྱི་ངེས་ཤེས་ཇི་སྙེད་པ། །སྒྲ་དང་རྟོག་
པས་ཕྱེ་བས་ན། །སེལ་བ་ཆ་ཡི་ཡུལ་དུ་འགྱུར། །ཞེས་གསུངས་པ་ཡང་ཇི་ལྟར་དྲང་སྟེ། ཆ་
ཤས་སུ་ཕྱེ་ནས་འཇུག་པ་དང། ཆ་ཤས་སུ་མ་ཕྱེ་བར་འཇུག་པའི་ཡུལ་གཉིས་གཅིག་པ་སྲིད་
པའི་ཕྱིར། དེས་ན་འཇུག་ཡུལ་ཐོབ་པ་རྒྱུན་ལ་ལྟོས་པས་མ་འོངས་པ་ལ་འཇོག་ལ། ཁ་ཅིག་
མངོན་སུམ་ལ་སྣང་བ་ཙམ་གྱིས་དེའི་འཇུག་ཡུལ་དུ་འདོད་པ་ནི་རྣམ་པར་འཁྱམས་པ་ཡིན་
ནོ། །ཡང་ཚད་མའི་འཇུག་ཡུལ་ལ་རང་མཚན་གྱིས་ཁྱབ་པར་འདོད་པའང་དེ་ཉིད་ཀྱིས་ཁེགས་
སོ། །ཡང་འདིར་ཕྱོགས་གླང་གསར་མ་ན་རེ། རིགས་པས་བརྟགས་ན་དོན་རིག་མངོན་སུམ་
ལ་སྣང་ཡུལ་མེད་དེ། གང་གིས་ཤེས་ལ་མེད་གསལ་འགྱུར། །ཞེས་དང་། ཤེས་འགགས་ཇི་།
ལྟར་མྱོང་བ་ཡིན། །ཞེས་པས་གཟུང་ཡུལ་ཞིག་ནས་མེད་པས་མི་སྣང་ལ། ཡུལ་གྱི་རྣམ་པ་ནི་དེ་
འཛིན་ཉིད་ཡིན་པས། དེ་ལ་ལྟོས་ནས་དོན་རིག་ཏུ་མི་ཞོག་ལ། དེ་གཉིས་ལས་གཞན་པའི་
སྣང་ཡུལ་མེད་པའི་ཕྱིར་རོ། །དོན་གྱི་དབང་འདི་གཟིགས་ནས། །ཡུལ་ཤེས་དེ་ཡི་ཤེས་པ་
ཡིས། །དབྱེ་བས་བློ་ནི་ཚུལ་གཉིས་ཉིད། །ཅེས་གསུངས་སོ། །ཐ་སྙད་དུ་ཡུལ་གྱི་རྣམ་པ་ཤར་
16



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
བ་ཙམ་ལ་དེ་སྣང་བའི་མིང་བཏགས་ཏེ། དེས་བྱས་ཤེས་ལ་དེ་མེད་ཀྱང་། །དོན་དུ་སྣང་བ་ཉིད་
ཀྱི་ཕྱིར། །དེ་གསལ་བ་ཞེས་བརྗོད་པ་ཡིན། །ཞེས་གསུངས་སོ་ཞེས་ཟེར་བ་དང་། སློབ་དཔོན་
འུ་ཡུག་པ། མདོ་སྡེ་པས་དཔྱད་པའི་ཚེ་དོན་ལྐོག་ན་མོ་ཚད་མས་མ་གྲུབ་ཅེས་གསུངས་པ་དང་།
ད་ལྟའི་མི་འགའ་ཞིག་ཀྱང་འདིའི་ཕྱོགས་སུ་འདུག་པར་བྱེད་དོ། །འདི་ནི་གཞུང་གི་དགོངས་པ་
མ་ཡིན་ཏེ། དེ་ལྟར་ན་མདོ་སྡེ་པས་དཔྱད་པའི་ཚེ་གཟུང་འཛིན་དུས་མཉམ་པའམ། ཡང་ན་
གཟུང་འཛིན་མེད་པར་འགྱུར་ཏེ། ཡུལ་མ་བཟུང་བའི་སྔོ་འཛིན་ཞེས་བྱ་བ་མེད་པ་དང་།
གཟུང་བར་འདོད་ན་རང་གིས་བརྗོད་པའི་སྐྱོན་རྣམས་དེ་མ་ཐག་ལྡང་བར་འགྱུར་བའི་ཕྱིར་
རོ། །ཡང་དཔྱད་པའི་ཚེ། དོན་རིག་མངོན་སུམ་མེད་པར་འགྱུར་བས་རྣམ་རིག་དང་ཁྱད་པར་
གང་གིས་འབྱེད། ཡུལ་དང་རྣམ་ཤེས་དུས་མཉམ་གཟུང་འཛིན་དུ་འདོད་པའི་བོད་རྣམས་ཀྱིས་
མདོ་སྡེ་པ་འགོག་པའི་རྒྱུ་མཚན་ཡང་། རང་གི་ཁས་བླངས་པས་གཞན་གྱི་སྒྲུབ་བྱེད་ཁས་བླངས་
ནས་རང་གི་བསྒྲུབ་བྱ་འགོག་པར་བྱེད་པ་ནི་རིགས་པའི་རྭ་བ་ལས་འདས་པ་ཡིན་ནོ། །སྣང་
འཇུག་གི་རྣམ་གཞག་ཐམས་ཅད་ནུབ་པར་འགྱུར་ཏེ། དབང་ཤེས་ལ་དོན་གང་ཡང་མི་སྣང་
བའི་ཕྱིར་རོ། །ཡང་ཕྱི་རོལ་གྱི་དོན་ཚད་མས་མ་གྲུབ་ན་ཡུལ་ཚད་མས་མ་གྲུབ་པའི་ཡུལ་ཅན་
ཚད་མ་ཁས་ལེན་པ་ཁྱེད་ནི་སྤྲུལ་པའམ་སྒྱུ་མའམ་ལྷས་སྦྱིན་གྱིས་བྱས་པ་ཞིག་ཡིན། ཤིན་ཏུ་ངོ་
མཚར་རོ། །འདིར་བདག་ཉིད་ཆེན་པོས་ཕྱི་རོལ་གྱི་དོན་ཁས་ལེན་བཞིན་དུ་མདོ་སྡེ་པ་འགོག་
པ་ནི་ཆོས་ཀྱི་གྲགས་པའི་དགོངས་པ་མ་ཤེས་པ་ཡིན་ནོ་ཞེས་གསུངས་པ་ཙམ་ཡང་མ་དྲན་པར་
འདི་ཉིད་ཀྱི་རྗེས་སུ་འཇུག་པར་རློམ་པ་ནི་སྡིག་པ་ལས་ཀྱང་སྡིག་པར་ལྟ་བ་ཡིན་ནོ། །འོ་ན་མདོ་
སྡེ་པས་དཔྱད་པའི་ཚེ་དབང་ཤེས་ཀྱིས་དོན་རྟོགས་པར་འདོད་ན་སྔར་གྱི་ལུང་རྣམས་ཇི་ལྟར་
དྲང་ཞེ་ན། སྐད་ཅིག་སྔ་ཕྱི་ལ་དཔྱད་ནས་དངོས་སུ་གཟུང་བ་བཀག་པ་ཡིན་གྱི། ཕྱི་རོལ་གྱི་
དོན་དང་གཟུང་འཛིན་དུ་སོང་བ་ཙམ་ལ་དཔྱད་པ་བྱས་པ་ཡང་མེད་ཅིང་། བྱེད་ན་ཡང་མདོ་སྡེ་
པའི་རྭ་བ་ལས་འདས་སོ། །ཡང་རིགས་པའི་སེང་གེ་ན་རེ། དོན་སྤྱི་དང་མེད་སྣང་ཡང་སྤྱིར་
གཟུང་ཡུལ་ཙམ་ཡིན་པ་མི་འགལ་ལ། སྔར་བཀག་པ་ནི་ཤེས་པ་ལས་ཐ་དད་པ་གཟུང་ཡུལ་དུ་
འདོད་པ་བཀག་པའོ་ཞེས་གསུང་ངོ་། །འདི་ནི་གཟུང་འཛིན་ཙམ་གྱི་རྣམ་གཞག་བྱེད་པའི་ཚེ་ཐ་
སྙད་ཙམ་མི་འགལ་ཏེ། ཡུལ་ལོག་པའི་ཀུན་རྫོབ་ཀྱི་བདེན་པ་བཞིན་ནོ་ཞེས་ཡུལ་ནི་འཆད་པའི་
ཚེ་དོན་སྤྱི་ཁོ་ན་ཡིན་ལ། འཇུག་པའི་ཚེ་རང་སྤྱི་གཉིས་ཀ་ལ་བཞག་ཏུ་རུང་སྟེ། ཇི་སྐད་དུ།..
17



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱད་ལས། པོད་བཅུ་དྲུག་པ་
ངེས་དང་སྒྲོ་འདོགས་ཞེན་ཡུལ་གཅིག །ཅེས་གསུངས་པ་ལྟར་རོ། །མཁས་པ་ཁ་ཅིག་ཞེན་
ཡུལ་ཡིན་ན་རྟོག་པའི་ཞེན་པ་ཡིན་དགོས་པས། རང་མཚན་ཞེན་པའི་བརྗོད་བྱ་མ་ཡིན་པར་
ཐལ་བ་འདོད་ལ། ཐ་སྙད་ཀྱང་ཞེན་ནས་བརྗོད་པར་བྱ་བ་ཞེས་སྦྱར་དགོས་སོ་གསུང་པ་ནི་
བརྟགས་ན་ཐ་སྙད་ལྟ་བུ་ཐོབ་སྲིད་ཀྱང་ཚིག་བསྡུས་པ་ཡིན་པས་ཐ་སྙད་སྔ་མ་འགལ་བ་མེད་
ཅིང་། དགོས་པ་ཆུང་ངུ་ལ་བརྡ་གསར་མ་མི་སྦྱར་ཏེ། ཇི་སྐད་དུ། མཁས་པ་འཇུག་པའི་སྒོ་
ལས། བརྡ་སྤྲོད་བྱེད་པ་འདོད་རྒྱལ་སྒྲ། །དོན་ཆེན་བསྒྲུབ་པ་མི་གཏོགས་པ། །སླན་ཆད་མི་
སྦྱར་དོན་དེ་ལ། །བརྡ་འཇུག་ན་ཡང་མི་རྟོགས་ཕྱིར། །ཞེས་གསུངས་པས། མ་རྟོགས་པ
དང་། ལོག་རྟོགས་དང་། ཐེ་ཚོམ་གྱི་རྒྱུ་ཡིན་པའི་ཕྱིར་རོ། །དཔེར་ན་སྨན་པ་དང་། མངོན་
བརྗོད་མཁན་པོའི་དཔེ་བཞིན་ནོ། །
གསུམ་པ་རྩོད་པ་སྤོང་བ་ལ་གཉིས་ཏེ། འཁྲུལ་ཤེས་ཡུལ་མེད་ལ་རྩོད་པ་སྤོང་བ་དང་།
གཟུང་ཡུལ་རང་མཚན་ལ་རྩོད་པ་སྤོང་བའོ། །དང་པོ་བཞི་ནི། ཡུལ་གཉིས་བཞེད་པས་གནོད་
ཅེ་ན། །ཞེས་པ་ནས། འདོད་ལྡན་རྣམས་ཀྱིས་བརྟགས་ཅི་ཕན། །ཞེས་གསུངས་པ་ལྟར་རོ་
ཞེས་པའི་བར་གྱིས་བསྟན་པ་ལས། དང་པོ་གསུམ་ནི་གོ་བར་སླ་ལ། བཞི་པ་ལ་ཁོ་ན་རེ། དོན་
རང་གི་མཚན་ཉིད་ལས་གཞན་པའི་གཞལ་བྱ་མེད་ན་དངོས་མེད་འཇལ་བའི་ཚད་མ་མི་སྲིད་
པར་གྱུར་རོ་ཞེ་ན། བསྒྲུབ་ན་དངོས་པོར་ཡོད་ཅེས་བསྒྲུབ་པས་རང་མཚན་ཉིད་ལ་མི་བསླུ་བར་
བྱེད་ལ། འགོག་ན་དངོས་པོ་མེད་ཅེས་འགོག་པས་དངོས་མེད་རྐྱང་པ་ཡུལ་དུ་མི་བྱེད་པར།
དགག་གཞིའམ་དགག་བྱའི་རྣམ་པ་ཤར་བའི་སྒོ་ནས་རང་མཚན་མེད་པ་ལ་མེད་པར་ཤེས་པའི་
སྒོ་ནས་རང་མཚན་ལ་མི་བསླུ་བའི་ཕྱིར་རོ། །རང་མཚན་མེད་པ་ལ་མེད་པར་ཤེས་པ་དང་།
ཡོད་པ་ལ་ཡོད་པར་ཤེས་པ་གཉིས་ཀ་ཡང་རང་མཚན་ལ་མི་བསླུ་བ་ཡིན་ཏེ། གཅིག་གིས་ནི་
རྣམ་གཅད་ཀྱི་སྒོ་ནས་ཡུལ་དུ་བྱེད་ལ། ཅིག་ཤོས་ཀྱིས་ནི་ཡོངས་གཅོད་ཀྱི་སྒོ་ནས་ཡུལ་དུ་བྱེད་
པའི་ཕྱིར་རོ། །དངོས་པོ་བཀག་པ་ལ་མ་ལྟོས་པར་དངོས་མེད་རྐྱང་བུར་འཛིན་པ་ནི་མི་སྲིད་དེ།
དངོས་པོ་ནི་རང་གི་རྒྱུ་ལས་གྲུབ་པས་དངོས་མེད་བཀག་པ་ལ་མི་ལྟོས་པར་རྟོག་མེད་ཀྱི་ངོ་བོར་
སྣང་བས་འགྲུབ་ཅིང་། རྟོག་པའི་ངོ་བོར་སེལ་བས་བསྒྲུབ་ལ། དངོས་མེད་རྒྱུ་ལས་མ་སྐྱེས་པ་ངོ་
བོ་མ་གྲུབ་པའི་ཕྱིར་སྣང་བས་མི་འགྲུབ་ཅིང། དངོས་པོ་བཀག་ནས་སེལ་བས་བསྒྲུབ་པ་ཡིན་
པའི་ཕྱིར་རོ། །ཇི་སྐད་དུ། དངོས་པོ་རྒྱུ་ལས་གྲུབ་པ་ནི། །དངོས་པོ་མེད་ལ་ལྟོས་མི་དགོས། །::
18



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
།དངོས་མེད་རྒྱུ་ཡིས་མ་བསྐྱེད་པས། །དངོས་པོ་བཀག་ནས་བློ་ངོར་བསྒྲུབ། །ཅེས་དང་། རྣམ་
འགྲེལ་ལས། སྒྲ་དོན་སྙན་པ་མེད་རྣམས་ཀྱིས། །ཡོད་མེད་ཕྱོགས་ཀྱི་བྱེ་བྲག་གིས། །དངོས་པོ་
ཉིད་ནི་དཔྱད་བྱས་ཏེ། །འདི་ལས་འབྲས་འབྱུང་རག་ལས་ཕྱིར། །དོན་བྱེད་ནུས་པ་མ་ཡིན་
ལ། །དོན་གཉེར་བརྟགས་པས་ཅི་ཞིག་བྱ། །མ་ནིང་གཟུགས་བཟང་མི་བཟང་ཞེས། །འདོད་
ལྡན་རྣམས་ཀྱིས་བརྟགས་ཅི་ཕན། །ཞེས་བྱ་བ་དང་། ཤཱནྟ་དེ་བས། བཏགས་པའི་དངོས་ལ་
མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་གང་གསུངས་པ་བཞིན་ནོ། །དོན་
འདི་མ་རྟོགས་པར་ཁ་ཅིག་ན་རེ། །དགག་པ་འཇལ་བའི་ཚད་མས་དགག་ཆོས་དངོས་པོ་རྐྱང་
པ་འཇལ་ལོ་ཞེས་ཟེར་བ་དང་། ལ་ལ་དག་ཚད་མ་ཡིན་ན་འཇུག་ཡུལ་རང་མཚན་ལ་མི་བསླུ་
དགོས་པ་དང་། ཚད་མའི་འཇུག་ཡུལ་ཡིན་ན་རང་མཚན་ཡིན་དགོས་པ་གཅིག་ཏུ་འཁྲུལ་ནས་
ཚད་མའི་འཇུག་ཡུལ་ཡིན་ན་རང་མཚན་ཡིན་པས་ཁྱབ་བོ་ཞེས་གསུང་པ་ནི། མེད་པ་གཞན་
སེལ་གྱི་རྣམ་གཞག་དང་བྱེད་པ་པོའི་མི་བསླུ་བའི་དོན་ལ་བློ་ཁ་ཙམ་ཡང་ཕྱོགས་པར་མཐོང་རེ་
སྐན། འདིས་གནོད་པར་མ་གྱུར་ཅིག །
གཉིས་པ་ལ་རྩོད་པ་འགོད་པ་ནི། ཕྱིའི་ཞེས་པ་ནས། གཟུང་ཡུལ་རང་གི་མཚན་ཉིད་
དེ་ཕྱི་རོལ་གྱི་དོན་ཡིན་ན་སློབ་དཔོན་གྱིས་བཀག་ལ། རང་རིག་པ་ཡིན་ན་ཡུལ་དུ་འགལ་ལོ་ཞེའོ་
ཞེས་བྱ་བས་བསྟན་པ་ལས། དོན་ནི་འདི་ཡིན་ཏེ། ཕྱི་རོལ་དོན་གྱི་གཟུང་ཡུལ་ནི་རགས་པའམ་
ཕྲ་མོར་ཕྱེ་ན་མི་འཐད་དེ། རྣམ་འགྲེལ་ལས། གང་གིས་དངོས་པོ་རྣམ་དཔྱད་ན། །དེ་ཉིད་དུ་
ན་དེ་དངོས་མེད། །གང་གི་ཕྱིར་ན་དེ་དག་ལ། །གཅིག་དང་དུ་མའི་རང་བཞིན་མེད། །ཅེས་
དང་། སློབ་དཔོན་དབྱིག་གཉེན་གྱིས། དྲུག་གིས་གཅིག་ཆར་སྦྱར་བ་ན། །ཕྲ་རབ་རྡུལ་ཆ་
དྲུག་ཏུ་འགྱུར། །དྲུག་པོ་དག་ཀྱང་གོ་གཅིག་ན། ། གོང་བུའང་རྡུལ་ཕྲན་ཙམ་དུ་འགྱུར། །
ཞེས་བཤད་པས་སོ། །ཤེས་པའི་གཟུང་ཡུལ་ནི་སྐབས་འདིར་མི་སྲིད་དེ། རང་རིག་པ་ཡིན་ན་
རང་ཉིད་རང་གི་ཡུལ་དུ་འགལ་བའི་ཕྱིར་རོ་ཞེས་ཟེར་རོ། །གཉིས་པ་ལན་ལ་གསུམ་སྟེ། གྲུབ་
མཐའི་རྣམ་གཞག་སྤྱིར་དཔྱད། དེ་ལ་གཞན་གྱིས་བརྟགས་པ་དགག །བདེ་བར་གཤེགས་
པའི་ལུགས་སྒྲུབ་པའོ། །དང་པོ་ལ། རང་གཞན་གྱི་གྲུབ་མཐའ་སྨྲ་བ་དྲུག་ལས། མུ་སྟེགས་
བྱེད་ངོ་བོ་ཉིད་རྒྱུར་སྨྲ་བ་ནི་ཡུལ་ཐམས་ཅད་ནི་ངོ་བོ་ཉིད་ལས་བྱུང་བར་འདོད་དེ། ཇི་སྐད་དུ།
ཉི་ཤར་ཆུ་བོ་ཐུར་དུ་འབབ་པ་དང་། །སྲན་ཟླུམ་གཟེངས་རིང་ཚེར་མ་རྣོ་བ་དང་། །རྨ་བྱའི་4.
བ
19



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
འམདངས་ལེགས་ལ་སོགས་ཆོས་རྣམས་ཀུན། །སུས་ཀྱང་མ་བྱས་ངོ་བོ་ཉིད་ཀྱིས་བྱུང་། །ཞེས་
བཤད་པ་ལྟར་རོ། །འདིར་མཁས་པའི་དབང་པོ་སངས་རྒྱས་དཔལ་གྱི་ཞལ་སྔ་ནས་སྤྱོད་པ་ད་པ་པ་ལ་
སོགས་པ་ངོ་བོ་ཉིད་རྒྱུར་སྨྲ་བ་ཞེས་གསུངས་པ་ནི་སྔ་རབས་པ་འགའ་ཞིག་གི་སྒྲོས་སྔོན་དུ་གསན་
པ་ལ་བརྟེན་ནས་རྟོགས་དཔྱོད་མ་མཛད་པར་ཟད་དེ། སྤྱོད་པ་པ་ནི་རྟག་སྨྲ་བ་ཡིན་ལ། ངོ་བོ་
ཉིད་རྒྱུར་སྨྲ་བ་ནི་ཆད་སྨྲ་བ་ཡིན་པར་མཁས་པ་འཇུག་པའི་སྒོར་བཤད་པས་སོ། །ཡང་མུ་
སྟེགས་དབང་ཕྱུག་པ་རྣམས་ནི་ཡུལ་ཐམས་ཅད་དབང་ཕྱུག་གི་བྱས་པར་འདོད་དེ། འགྲོ་བ་པོ་
འདི་ཞེས་པ་ཡོད་མིན་ཏེ། །བདག་གི་བདེ་སྡུག་བདག་ལ་རང་དབང་མེད། །དབང་ཕྱུག་གིས་
བཏང་ཡང་ན་མཐོ་རིས་སམ། །གཡང་ས་དག་ཏུ་འགྲོ་བ་ཁོ་ནར་འགྱུར། །ཞེས་བཤད་པ་ལྟར་
རོ། །གྲངས་ཅན་ནི་གཙོ་བོས་བྱས་པར་འདོད་དེ། གཙོ་བོ་རྟག་པ་འགྲོ་བ་ཡི། །རྒྱུ་ཡིན་པར་
ནི་གྲངས་ཅན་འདོད། །ཅེས་གསུངས་པ་ལྟར་རོ། །གཟེགས་ཟན་དང་ཉན་ཐོས་ནི་རྡུལ་ཕྲན་
གྱིས་བྱས་པར་འདོད་དེ། ཇི་སྐད་དུ། དབང་སྐྱེས་བློ་ནི་རྣམ་མེད་ཀྱི། །ཕྲ་རགས་བསགས་པ་
དངོས་སུ་རིག །ཅེས་བཤད་དོ། །སེམས་ཙམ་པ་ནི། ཀྱེ་རྒྱལ་བའི་སྲས་པོ་དག་ཁམས་གསུམ་
པོ་འདི་དག་ནི་སེམས་ཙམ་མོ་ཞེས་གསུངས་པ་ལ་བརྟེན་ནས་ཐམས་ཅད་སེམས་ཀྱི་རྣམ་འཕྲུལ་
དུ་འདོད་དོ། །དབུ་མ་པ་རྣམས་ནི། ཀུན་རྫོབ་ཏུ་ནི་ཐམས་ཅད་ཡོད། །དམ་པའི་དོན་དུ་
ཡོད་མ་ཡིན། །ཞེས་པའི་ཚུལ་གྱིས་ཀུན་རྫོབ་ཏུ་དངོས་པོར་སྨྲ་ཞིང་། དོན་དམ་པར་སྤྲོས་པ་
དང་བྲལ་བར་བཞེད་དོ། །གང་ལྟར་ཡང་ཀུན་ཏུ་ཐ་སྙད་པ་ལ་གཟུང་ཡུལ་གྱི་ངོ་བོ་དོན་དང་
ཤེས་པ་གཉིས་སུ་ཁ་ཚོན་ཆོད་དོ། །གཉིས་པ་དེ་ལ་གཞན་གྱིས་བརྟགས་པ་དགག་པ་ནི། ངོ་བོ་
ཉིད་རྒྱུར་སྨྲ་བ་ནི་ཞེས་པ་ནས། མི་འཐད་དོ་ཞེས་པའི་བར་གྱིས་བསྟན་ཏེ་གོ་བར་སླའོ། །
གསུམ་པ་བདེ་བར་གཤེགས་པའི་ལུགས་སྒྲུབ་པ་ལ་གཉིས་ཏེ། དགོངས་པ་ངོས་གཟུང་
བ་དང་། དེ་སློབ་དཔོན་གྱིས་ཇི་ལྟར་གཏན་ལ་དབབ་པའི་ཚུལ་ལོ། །དང་པོ་ནི། ཐུབ་པ་ཞེས་
པ་ནས། གསུངས་པ་ལྟར་རོ་ཞེས་པའི་བར་རོ། །དེའི་དོན་འདི་ཡིན་ཏེ། དེ་ཡང་འདི་ལྟར་
སངས་རྒྱས་ཀྱིས་ནི་ཡོད་པ་དང་། མེད་པ་ལ་སོགས་པ་མུ་བཞི་ཆར་གསུངས་ཏེ། ཇི་སྐད་དུ།
ཡོད་ཅེས་ཡོད་མེད་ཅེས་པ་ཡང་། །ཡོད་དེ་ཡོད་མེད་ཅེས་པའང་ཡོད། །སངས་རྒྱས་རྣམས་
ཀྱིས་དགོངས་ནས་ནི། །གསུངས་པ་རྟོགས་པར་སླ་བ་ཡིན། །ཞེས་གསུངས་པ་ལྟར་རོ། །དེ་
དག་ཀྱང་གདུལ་བྱ་སོ་སོའི་བསམ་པ་ལ་ལྟོས་པས་འགལ་བ་ལྟར་སྣང་ཡང་མི་འགལ་ཏེ། བཞི་
20



༄༅།།ཚད་མ་རིགས་པའི་བགཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
བརྒྱ་པ་ལས། །ཡོད་དང་མེད་དང་གཉིས་ཀ་དང་། །གཉིས་ཀ་མིན་པ་ཞེས་ཀྱང་བསྟན། །
ནད་ཀྱི་དབང་གིས་ཐམས་ཅད་ཀྱང་། །སྨན་ཉིད་དུ་ནི་མི་འགྱུར་རམ། །ཞེས་ལེགས་པར་
གསུངས་པས་སོ། །དེ་ལྟར་ཡིན་པ་ལས་ཆོས་འདི་པའི་གྲུབ་མཐར་ཕྱེ་བ་ནི་བཞི་སྟེ། བྱེ་བྲག་ཏུ་
སྨྲ་བ་དང་། མདོ་སྡེ་པ་དང་། སེམས་ཙམ་པ་དང་། དབུ་མ་པའོ། །བྱེ་བྲག་ཏུ་སྨྲ་བ་ནི་རྣམ་པ་
གཉིས་ཏེ། ཁ་ཆེ་བྱེ་བྲག་ཏུ་སྨྲ་བ་དང་ཉི་འོག་བྱེ་བྲག་ཏུ་སྨྲ་བའོ། །ཡང་རྣམ་པ་གཉིས་ཏེ།
རིགས་པར་སྨྲ་བ་དང་མངོན་པར་སྨྲ་བའོ། །མདོ་སྡེ་པ་ལ་ནི། བོད་ཁ་ཅིག་ན་རེ། སྣ་ཚོགས་
གཉིས་མེད་པ་དང་གཟུང་འཛིན་གྲངས་མཉམ་པའོ་ཞེས་གསུངས་མོད། ཐ་སྙད་ཁུངས་ཐུབ་པ་
གསུངས་པ་ནི་མ་མཐོང་ངོ༌། །དོན་གྱིས་ཐོབ་པ་ནི་རིགས་པར་སྨྲ་བ་དང་མངོན་པར་སྨྲ་བ་
གཉིས་ཡིན་ནོ། །སེམས་ཙམ་པ་ནི་གཉིས་ཏེ། རྣམ་བདེན་པ་དང་རྣམ་བརྫུན་པའོ། །འདི་ལ་
བུ་སྟོན་གྱི་གསུང་ནས། སེམས་ཙམ་པ་ལ་རྣམ་བདེན་བརྫུན་གཉིས་དབྱེ་བ་རྒྱ་གར་གྱི་གཞུང་
ལས་དངོས་སུ་གསུངས་པ་མ་མཐོང་ལ་བོད་རྣམས་ཀྱིས་ཐ་སྙད་མཛད་པ་ཡིན་ནོ་ཞེས་གསུངས་
ལ། ཁོ་བོའི་བླ་མ་མཁས་པ་དག །སེམས་ཙམ་གྱི་ཐ་སྙད་ནི་རྣམ་བདེན་པ་ལ་ཐོབ་པ་ཡིན་གྱི།
རྣམ་བརྫུན་པ་ལ་ནི་མ་ཡིན་ཏེ། དེས་ནི་སྣང་བ་སེམས་ཀྱི་ངོ་བོར་ཁས་མི་ལེན་པའི་ཕྱིར་དང་།
བྱམས་ཆོས་བར་པ་རྣམས་ནས་ཀྱང་། དེ་ལ་དབུ་མ་པའི་མིང་གིས་བསྟན་པའི་ཕྱིར་རོ་ཞེས་
གསུང་ངོ༌། །འདི་དག་ལ་དཔྱད་པར་བྱ་སྟེ། རྣམ་རིག་པ་ལ་རྣམ་བདེན་བརྫུན་གཉིས་སུ་དབྱེ་
བ་ནི་གཞུང་ཕལ་མོ་ཆེ་ན་སྣང་བས་དབྱེ་བ་སྔ་མ་འགལ་བ་མེད་ལ། རྣམ་བརྫུན་པ་ལ་སེམས་
ཙམ་གྱི་ཐ་སྙད་ཐོབ་པ་ནི། ས་བཅུ་པ་ལས། ཀྱེ་རྒྱལ་བའི་སྲས་པོ་དག་ཁམས་གསུམ་པོ་འདི་
དག་ནི་སེམས་ཙམ་མོ་ཞེས་གསུངས་པས། ལུང་དེ་ལས་དཔགས་ཏེ་མིང་དུ་བཏགས་པ་ཡིན་ཏེ།
ཁམས་གསུམ་མ་ལུས་པ་སེམས་ཀྱི་སྣང་བར་ཁས་ལེན་ཅིང་ཕྱི་རོལ་གྱི་དོན་འགོག་པའི་ཕྱིར་
རོ། །ཡང་འགྲེལ་ཆེན་པད་དཀར་ལས། དེ་རྣམས་ལས་བྱེ་བྲག་ཏུ་སྨྲ་བ་ནི་སྐྱེ་བའི་ཆ་ཤས་ཙམ་
གྱི་སེམས་་ ཅན་རབ་ཏུ་གསལ་བར་བྱེད་པའི་བསྟན་བཅོས་སོ། །མདོ་སྡེ་པ་ནི་དོན་རབ་ཏུ་
གསལ་བར་བྱེད་པའི་བསྟན་བཅོས་སོ། །རྣལ་འབྱོར་སྤྱོད་པ་ནི་རྣམ་པར་ཤེས་པ་ཙམ་རབ་ཏུ་
གསལ་བར་བྱེད་པའི་བསྟན་བཅོས་སོ་ཞེས་གསུངས་པས་ཀྱང་འགྲུབ་བོ། །རྣམ་བརྫུན་པས་
སྣང་བ་སེམས་སུ་ཁས་མི་ལེན་པས་སེམས་ཙམ་པའི་མིང་མི་ཐོབ་ན། སྣང་བ་རྣམ་ཤེས་སུ་མི་
འདོད་པས་རྣམ་པར་ཤེས་པ་ཙམ་དུ་སྨྲ་བའི་མིང་ཡང་མི་ཐོབ་པར་མཚུངས་པའི་ཕྱིར་རོ། །དབུ་
21



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།N
མའི་མིང་བཤད་པ་ཡང་མི་འགལ་ཏེ། སེམས་ཙམ་གྱི་ཐ་སྙད་ནི་ངོ་བོ་ཉིད་མེད་པར་སྨྲ་བ་གཞན་
གྱིས་བྱས་པ་ཡིན་ལ། རང་གི་གཞུང་དུ་ནི་དབུ་མའི་མིང་གིས་འཆད་པའི་ཕྱིར་རོ། །དབུ་མ་པ་
ལ་ཡང་གཉིས་ཏེ། ཐལ་འགྱུར་བ་དང་རང་རྒྱུད་པའོ། །བུ་སྟོན་རིན་པོ་ཆེའི་ཞལ་སྔ་ནས།
དབུ་མ་ལ་ཡང་ཐལ་རང་གི་དབྱེ་བ་གཉིས་ཀྱི་ཐ་སྙད་རྒྱ་གཞུང་ལས་མ་བཤད་དེ་ཞེས་གསུངས་
མོད། རིགས་པ་མ་ཡིན་ཏེ། ཚིག་གསལ་ལས། རང་རྒྱུད་ཀྱི་རྗེས་སུ་དཔག་པར་སྨྲ་བ་དག་ལ་
ཉེས་པ་འདིར་འགྱུར་གྱི། ཁོ་བོ་ཅག་ནི་རང་རྒྱུད་ཀྱི་རྗེས་སུ་དཔག་པར་མི་སྦྱོར་ཏེ། རྗེས་སུ་
དཔག་པ་ནི་གཞན་གྱི་དམ་བཅས་པ་འགོག་པའི་འབྲས་བུ་ཅན་ཡིན་པའི་ཕྱིར་རོ་ཞེས་དང་། ཀཱ་
མ་ལ་ཤཱི་ལས། འོ་ན་འདི་ཐལ་བར་འགྱུར་བས་བསྒྲུབ་པ་ཡིན་ནམ། འོན་ཏེ་རང་རྒྱུད་ཀྱིས་སྒྲུབ་
པ་ཡིན་ཞེ་ན་ཞེས་གསལ་བར་བཤད་པས་སོ། །ཡང་ཡེ་ཤེས་རྡོ་རྗེ་ཀུན་ལས་བཏུས་ཀྱི་འགྲེལ་
པར། སྣང་བ་ལ་མི་དཔྱོད་པ་དང་དཔྱོད་པའི་དབུ་མ་གཉིས་སུ་དབྱེ་བ་དང་། རིམ་ལྔའི་འགྲེལ་
པར། བདེན་པ་གཉིས་ཀ་སྒྱུ་མ་ལྟ་བུར་འདོད་པ་དང་། ཀུན་རྫོབ་ཁོ་ན་སྒྱུ་མ་ལྟ་བུར་འདོད་
པའི་དབུ་མ་གཉིས་སམ། བདེན་གཉིས་གཅིག་ཏུ་འདོད་པ་དང་ཐ་དད་དུ་འདོད་པའི་དབུ་མ་
གཉིས་སུ་ཕྱེ་བ་དང་། སློབ་དཔོན་མེ་ཏྲི་པས། རྣམ་བཅས་པ་དང་རྣམ་མེད་པའི་དབྱེ་བ་གཉིས་
སུ་མཛད་པ་སོགས་ནི་བློས་བརྟགས་ཏེ་ཤེས་པར་བྱའོ། །དེ་ལ་དངོས་པོའི་སྟོབས་ཀྱིས་ཞུགས་
པའི་གྲུབ་མཐའ་ནི། ཕྱི་རོལ་གྱི་དོན་ཁས་ལེན་པ་ན་མདོ་སྡེ་པའི་ལུགས་སུ་གནས་ཤིང་། དོན་
འགོག་པ་ནི་རྣམ་རིག་དངོས་པོ་སྟོབས་ཞུགས་དང་། ཆོས་ཉིད་གཏན་ལ་འབེབས་པ་ན་དབུ་
མའི་ཚུལ་དངོས་པོ་སྟོབས་ཞུགས་ཡིན་ཏེ། ཇི་སྐད་དུ། ཕྱི་རོལ་དཔྱོད་ན་མདོ་སྡེ་པའི། །གྲུབ་
མཐའ་དངོས་པོ་སྟོབས་ཞུགས་ཡིན། །དེ་ཕྱིར་མཁས་པ་ཐམས་ཅད་ཀྱིས། །གཞུང་ལུགས་
ཐམས་ཅད་དེ་ལྟར་ཡོད། །ཕྱིར་རོལ་དོན་རྣམས་འགོག་པ་ན། །རྣམ་རིག་དངོས་པོ་སྟོབས་
ཞུགས་ཡིན། །ཆོས་ཉིད་གཏན་ལ་འབེབས་པ་ན། །དབུ་མའི་གཏན་ཚིགས་དངོས་སྟོབས་
ཡིན། །ཞེས་ལེགས་པར་གསུངས་པས་སོ། །བོད་ཁ་ཅིག་དངོས་པོ་སྟོབས་ཞུགས་ཀྱི་གྲུབ་
མཐའ་མི་འདོད་པ་ནི་གནས་ལྔ་མཁྱེན་པས་གཞུང་གཞན་དུ་བཀག་ཟིན་པས་འདིར་མི་སྤྲོའོ། །
ཡང་ཁ་ཅིག་སངས་རྒྱས་ཀྱིས་གསུངས་ཚུལ་དང་སློབ་དཔོན་གྱིས་བཤད་ཚུལ་མ་ཤེས་པར་གཞུང་
འདིར་དབུ་མའི་ཚུལ་བསྟན་ཏོ་ཞེས་ཟེར་བ་ནི་རང་གི་བློའི་འཇུག་པ་ལ་རང་ཉིད་ཀྱིས་ཅོ་འདྲི་བ་
ཡིན་ནོ། །ཡང་འདིར་གྲུབ་མཐའི་འདོད་ཚུལ་དུ་མ་བསྟན་པ་དེ་དག་ཀྱང་གཟུང་ཡུལ་གྱི་རྣམ་
22



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
པགཞག་དཔྱིས་ཕྱིན་པ་ཤེས་པར་བྱ་བའི་ཕྱིར་གསུངས་པ་ཡིན་ལ། །དེ་ཡང་འདིར་སྐབས་སུ་བབ་
པ་མདོ་སེམས་ཀྱི་ལུགས་གཉིས་ཡིན་པས་དེ་ཇི་ལྟ་བུ་ཞེ་ན། དེ་ཉིད་འོག་ཏུ་ཡང་འཆད་པར་
འགྱུར་མོད། འདིར་ཡང་ཅུང་ཟད་བཤད་ན། སློབ་དཔོན་སྔ་མ་རྣམས་ཀྱིས་གསུངས་པའི་
ཚུལ། དེང་སང་གི་དུས་སུ་ལོག་པར་རྟོག་པ་དགག་པ་དང་། རྣལ་མའི་དོན་བཤད་པ་དང་།
རྩོད་པ་སྤོང་བའོ། །དང་པོ་ནི། དོན་སྨྲ་བ་ཁ་ཅིག་རྡུལ་ཕྲ་རབ་རྣམས་གཟུང་ཡུལ་དུ་འདོད་དེ།
དེ་དགག་པའི་ཕྱིར་དམིགས་བརྟག་ལས། དེ་མི་སྣང་ཕྱིར་དེ་ཡུལ་ནི། །རྡུལ་ཕྲན་མ་ཡིན་དབང་
པོ་བཞིན། །ཞེས་གསུངས་སོ། །ཡང་མདོ་སྡེ་པ་ཁ་ཅིག་རྡུལ་ཕྲན་འདུས་པ་གཟུང་ཡུལ་དུ་
འདོད་དེ། དེ་དགག་པའི་ཕྱིར་དུ་དམིགས་བརྟག་ལས། གང་ལྟར་སྣང་དེ་དེ་ལས་མིན། །
རྫས་སུ་མེད་ཕྱིར་ཟླ་གཉིས་བཞིན། །ཞེས་གསུངས་སོ། །ཡང་སློབ་དཔོན་དཔའ་བོ་ལ་སོགས་
པའི་མདོ་སྡེ་པ་ཁ་ཅིག་ནི་རྡུལ་ཕྲ་རབ་འདུས་པའི་རྣམ་པ་གཟུང་ཡུལ་དུ་འདོད་དེ། དམིགས་
བརྟག་ལས། ཁ་ཅིག་འདུས་པའི་རྣམ་པ་དག ། སྒྲུབ་པ་ཡིན་པར་འདོད་པར་བྱེད། ། ཅེས་
དང་། དེའི་འགྲེལ་བཤད་དུལ་བ་ལྷས་མཛད་པར། ཕྱི་རོལ་གྱི་དོན་དུ་སྨྲ་བའི་ཕྱོགས་འདི་ལ་
ཡང་ཕ་ཁོལ་ལ་སོགས་པ་ཁ་ཅིག་རྡུལ་ཕྲ་རབ་འདུས་པའི་རྣམ་པ་དག་དབང་པོའི་རྣམ་པར་ཤེས་
པའི་རྒྱུར་འདོད་དོ་ཞེས་གསུངས་སོ། །དེ་ལྟར་འདོད་ཚུལ་དུ་མ་ཡོད་ཀྱང་། ཕྱི་རོལ་གྱི་དོན་ཁོ་
ན་གཟུང་ཡུལ་དུ་འདོད་པ་ནི་ཕལ་ཆེར་མཐུན་ཏེ། དོན་དང་འདྲ་བ་བསྐྱེད་པའི་ཕྱིར་རོ། །
སེམས་ཙམ་པའི་ལུགས་ལ་སྣང་བའི་དམིགས་རྐྱེན་དང་། ནུས་པ་འཇོག་པའི་དམིགས་རྐྱེན་
གཉིས་ལས། དང་པོ་ནི། གཟུང་བའི་རྣམ་པ་སྟེ། ནང་གི་ཤེས་བྱའི་ངོ་བོ་ནི། །ཕྱི་རོལ་ལྟར་
སྣང་གང་ཡིན་པ། །དོན་ཡིན་རྣམ་ཤེས་ངོ་བོའི་ཕྱིར། །དེ་རྐྱེན་ཉིད་ཀྱང་ཡིན་ཕྱིར་རོ། །ཞེས་
གསུངས་པ་ལྟར་རོ། །འདི་ལ་ཡང་འཇུག་ཚུལ་གཉིས་ཏེ། འཛིན་པའི་ངོ་བོ་ཡིན་པས་དམིགས་
རྐྱེན་དུ་བཞག་པ་ནི། རྣམ་ཤེས་ངོ་བོའི་ཕྱིར། དེ་རྐྱེན་ཉིད་ཀྱང་ཡིན་ཕྱིར་རོ། །ཞེས་པའོ། །
ཡང་ན་འཛིན་པ་ལ་ཡོད་པའི་གཟུང་བའི་རྣམ་པ་ནི་དེ་ལ་མི་འཁྲུལ་བའི་ཕྱིར་རྐྱེན་ཞེས་བྱའོ། །
དེ་སྐད་དུ་ཡང་། གཅིག་ཆའང་མི་འཁྲུལ་ཕྱིར་ན་རྐྱེན། །ཞེས་གསུངས་སོ། །
གཉིས་པ་ནུས་པ་འཇོག་པའི་མིག་རྐྱེན་ནི། སློབ་དཔོན་དུལ་བ་ལྷ་ན་རེ། བག་ཆགས་
འཇོག་བྱེད་ཀྱི་ཤེས་པ་སྔ་མ་དེ་ཉིད་ཡིན་ཏེ། སྔ་མའི་བག་ཆགས་བཞག་པའི་མཐུ་ལས་ཕྱི་མ་
ཡུལ་གྱི་རྣམ་ལྡན་དུ་སྐྱེ་བའི་ཕྱིར་རོ། །བག་ཆགས་ཙམ་ནི་མ་ཡིན་ཏེ། སྔ་མས་ཕྱི་མ་ཡུལ་གྱི་
23



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
སརྣམ་ལྡན་དུ་འཕངས་ཟིན་པས་བག་ཆགས་འཇོག་བྱེད་ཉིད་རྣམ་པ་གཏོད་པ་ལ་གཙོ་བོར་གྱུར་
པའི་ཕྱིར་རོ། །དེ་སྐད་དུའང་། ནུས་པ་འཇོག་ཕྱིར་རིམ་གྱིས་ནི། །ཞེས་པའི་འགྲེལ་བཤད་དུ།
ཡང་ན་གཟུང་བའི་ཆ་ལ་ནུས་པ་འཇོག་པ་ན་རིམ་གྱིས་སྐྱེད་པར་བྱེད་པའི་ངོ་བོའི་ཡུལ་དུ་འགྱུར་
ཏེ་ཞེས་དང་། འདི་ལྟར་ཤེས་པ་སྔ་མ་ལ་གཟུང་བའི་སྔོན་པོ་ལ་སོགས་པའི་རྣམ་པ་ཡོད་པ་གང་
ཡིན་པ་དེས་སྔོན་པོ་ལ་སོགས་པའི་རྣམ་པ་ཅན་གྱི་ཤེས་པ་ཕྱི་མ་བསྐྱེད་པར་བྱེད་དོ་ཞེས་གསུངས་
པས་སོ། །ཐོགས་མེད་སྐུ་མཆེད་ཀྱི་བཞེད་ཚུལ་ནི། ཐུན་མོང་དང་ཐུན་མོང་མ་ཡིན་པའི་བག་
ཆགས་གཉིས་སད་པ་ལས་དབང་སོགས་སུ་སྣང་བ་ནི་བདག་རྐྱེན། གཟུགས་སོགས་སུ་སྣང་བ་
ནི་དམིགས་རྐྱེན་དུ་བཞེད་དོ། །ཡང་ལྷོ་པ་ཀུན་མཁྱེན་ན་རེ། མདོ་སེམས་གཉིས་ཆར་གྱིས་
རྣམ་པར་གཏོད་བྱེད་ཀྱི་རྒྱུ་གཟུང་ཡུལ་དུ་འདོད་ལ། དེ་ཡང་མདོ་སྡེ་པས་ནི་གཟུང་ཡུལ་བེམ་
པོར་འདོད་ལ། རྣམ་རིག་པས་ནི་ཤེས་པར་འདོད་ཅེས་གསུངས་ཏེ། སྡེ་བདུན་གསལ་བའི་
རྒྱུན་ལས། ཇི་ལྟར་རྒྱ་ཡི་འབུར་བཞིན་དུ། །རྣམ་པ་གཏོད་བྱེད་གཟུང་བའི་ཡུལ། །དེ་ཡང
དོན་དང་བག་ཆགས་སོ། །ཞེས་གསུངས་སོ། །ཡང་མཁས་གྲུབ་ཆེན་པོ་སངས་རྒྱས་དཔལ་ནི་
གཞན་རིག་གི་ཤེས་པ་སྐད་ཅིག་སྔ་མ་སྔ་མ་རྣམས་ནི་ཕྱི་མ་ཕྱི་མའི་གཟུང་ཡུལ་ཡིན་ནོ་ཞེས་
གསུང་བར་སྣང་ངོ་། །གཉིས་པ་དེང་སང་གི་དུས་ཀྱི་ལོག་པར་རྟོག་པ་དགག་པ་ནི། ལུགས་
འདིའི་རྗེས་སུ་འབྲང་བ་ཁ་ཅིག །གཟུང་ཡུལ་གྱི་རྣམ་གཞག་ནི་མདོ་སྡེ་པ་ཁོ་ནས་འདོད་ཀྱི།
སེམས་ཙམ་པ་ནི་གཟུང་ཡུལ་གཏན་མི་འདོད་ཅེས་ཟེར་རོ། །འདི་མི་འཐད་དེ། དེ་ལ་གཉིས་
ལས། དང་པོ་ལུང་དང་འགལ་བ་ནི། ལང་ཀར་གཤེགས་པ་ལས། བག་ཆགས་ཀྱིས་ནི་
དཀྲུགས་པའི་སེམས། །དོན་དུ་སྣང་བ་རབ་ཏུ་འབྱུང་། །དོན་ཡོད་མ་ཡིན་སེམས་ཉིད་དེ། །
ཕྱི་རོལ་དོན་མཐོང་ལོག་པ་ཡིན། །ཞེས་དང་། ཐོག་མ་མེད་པའི་དུས་ཀྱི་དབྱིངས། །ཆོས་
རྣམས་ཀུན་གྱི་གནས་ཡིན་ཏེ། །ཞེས་བྱ་བ་དང་། རྣམ་འགྲེལ་ལས། དེ་ལའང་དུ་བར་སྣང་
བའི་བློ། །བག་ཆགས་གསལ་བར་སད་པ་ཅན། །ཞེས་དང་། སློབ་དཔོན་ཆོས་མཆོག་གིས།
ཤེས་པ་རྣམས་ཀྱི་ཡུལ་ནི་རྣམ་པ་གཉིས་ཏེ། གཟུང་བ་དང་ཞེན་པའོ་ཞེས་དང་། གཞུང་འདིར།
མེར་སྣང་བག་ཆགས་སྙིང་པོ་ལས། །དུ་བར་སྣང་བའི་བག་ཆགས་སྐྱེ། །ཞེས་བྱ་བ་དང། ཡང་།
འདི་ཉིད་ལས། དེ་དག་གང་ལྟར་ཡང་ཀུན་ཏུ་ཐ་སྙད་པ་ལ་དོན་དང་ཤེས་པ་གཉིས་སུ་ཁ་ཚོན་
ཆོད་དེ་ཞེས་གསུངས་པ་དང་འགལ་བར་འགྱུར་རོ། །རིགས་པས་ཀྱང་གནོད་དེ། །དམིགས་.
R
24



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ་
པ་བརྟག་པའི་གཞུང་སྔ་མ་དེ་རྣམས་ཀྱིས་དམིགས་རྐྱེན་མ་བསྟན་ན་ནི་གཞུང་དང་དངོས་སུ་
འགལ་ལ། བསྟན་ན་ནི་གཟུང་ཡུལ་ཡང་བསྟན་པ་གྲུབ་བོ། །དེ་ལྟར་མ་ཡིན་ན་མདོ་སྡེ་པའི་
ལུགས་ལ་ཡང་དམིགས་རྐྱེན་ལས་ལོགས་སུ་གཟུང་ཡུལ་བསྟན་པ་མེད་པས་དེར་གཟུང་ཡུལ་མེད་
པར་འགྱུར་རོ། །ཡང་སེམས་ཙམ་པའི་ལུགས་ལ་དོན་རིག་གི་གཟུང་འཛིན་གྱི་ཚད་འབྲས་
བཞག་ཏུ་མེད་པར་འགྱུར་ཏེ། གཟུང་ཡུལ་མེད་པའི་ཕྱིར་རོ། །འདོད་ན་གཞལ་བྱ་དང་།
འཇལ་བྱེད་འབྲས་བུ་གནས་པ་འདི། །ཇི་ལྟར་རྗེས་སུ་སྣང་བཞིན་བྱས། །ཞེས་གསུངས་པ་
དང་འགལ་བར་འགྱུར་རོ། །ཡང་ཁྱེད་ལྟར་ན། ཕྱི་ཡི་གཟུང་ཡུལ་མཁས་པས་བཀག །ཅེས་
བྱ་བའི་རྩོད་པ་འདིའི་དངོས་ལན་ཇི་ལྟ་བ་བཞིན་མི་ཐེབས་ཏེ། ཤེས་པའི་གཟུང་ཡུལ་འདིར་མི་
སྲིད་། །ཅེས་པའི་རྩོད་པ་དེ་ངན་ངོན་ཁས་བླངས་པའི་ཕྱིར་རོ། །དེ་ལྟར་བླངས་པ་ལས་ཅིར་
འགྱུར་ཞེ་ན། དེ་ལྟར་ན། གཞལ་བྱ་རང་མཚན་གཅིག་ཁོ་ན། །ཞེས་པའི་གཞལ་བྱ་དེ་ཡང་ཕྱི་
རོལ་གྱི་དོན་ཁོ་ན་འདོད་དགོས་པས་སོ། །ཅི་སྟེ་དེར་དོན་དམ་པར་གྲུབ་པའི་གཞལ་བྱ་རང་
མཚན་གཅིག་ཁོ་ནར་བཤད་ཀྱང་། སྔ་མ་ལྟར་ཁས་ལེན་མི་དགོས་སོ་ཞེ་ན། དེ་ལྟ་ན་ནི་གཞུང་
དེས་གཟུང་ཡུལ་གྱི་གཞལ་བྱ་རང་མཚན་ཁོ་ན་ཡིན་པར་ཡང་མ་བསྟན་པར་འགྱུར་ལ། འདོད་
ན་གཟུང་ཡུལ་རང་མཚན་ལ་རྩོད་པ་སྤོང་བའི་ས་བཅད་ཙམ་ཡང་མ་གོ་བར་ཟད་དོ། །གསུམ་
པ་རང་གི་ལུགས་ནི། ཕྱི་ཡི་གཟུང་ཡུལ་མཁས་པས་བཀག །ཅེས་པ་ལ། རྟགས་མ་གྲུབ་ཀྱི་
ལན་བཏབ་ནས་གཟུང་ཡུལ་ཕྱི་རོལ་གྱི་དོན་དུ་འཆད་ལ། ཤེས་པའི་གཟུང་ཡུལ་འདིར་མི་
སྲིད། །ཅེས་པ་ལ་རྟགས་མ་གྲུབ་ཀྱི་ལན་བཏབ་ནས་གཟུང་ཡུལ་ཤེས་པར་སྒྲུབ་པར་བྱེད་དོ། །
གཉིས་ཀ་ལྟར་ན་ཡང་རྒྱུ་མ་ཡིན་པ་ཡང་ཡུལ་དུ་མི་འདོད་དེ། རྣམ་འགྲེལ་ལས། རྒྱུ་ཡི་
དངོས་པོ་མ་གཏོགས་པ། །གཟུང་བ་ཞེས་བྱ་གཞན་ཅིའང་མེད། །ཅེས་བཤད་པ་ལྟར་རོ། །
སློབ་དཔོན་ཕྱོགས་གླང་གིས། གཟུང་རྣམ་ལ་གཟུང་ཡུལ་དུ་བཤད་པའང་རྣམ་འགྲེལ་མཛད་
པས། དེ་ཕྱིར་གཅིག་ལའང་ཚུལ་གཉིས་ཡོད། །ཅེས་གསུངས་པའི་ཚུལ་གྱིས་ཐ་སྙད་དུ་ཚད་
འབྲས་གཞལ་གསུམ་གྱི་རྣམ་གཞག་བྱེད་པ་ལ་དགོངས་སོ། །ཡང་དམིགས་པ་བརྟག་པའི་ལུང་
དེ་ལ་བརྟེན་ནས། བཅོམ་རལ་ན་རེ། ཕྱོགས་ཀྱི་གླང་པོ་རྣམ་བདེན་པའོ་ཞེས་གསུང་པ་དང་།
གནས་བརྟན་བྱང་བཟང་གིས་ཕྱོགས་ཀྱི་གླང་པོ་རྣམ་བདེན་པར་འཆད་པ་ཡང་འ་འདི་ལ་ལ་འཁྲུལ་
བར་ལྟའོ། །ཡང་དག་པར་ནི་རྣམ་རིག་པས་གཟུང་འཛིན་གཉིས་སུ་མེད་པར་འདོད་དེ། རྣམ་བ
25



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
འགྲེལ་ལས། བློ་ཡི་ཉམས་མྱོང་བྱ་གཞན་མེད། །དེ་ཡི་མྱོང་བ་གཞན་ཡོད་མིན། །གཟུང་དང་
འཛིན་པ་མེད་པའི་ཕྱིར། །དེ་ནི་དེ་ལྟར་རང་ཉིད་གསལ། །ཞེས་གསུངས་པས་སོ། །གསུམ་
པ་རྩོད་པ་སྤོང་བ་ནི། འོ་ན་གཞུང་འདིར། ཤེས་བྱ་ནང་གིར་ཞུགས་པ་ན། །ཡུལ་དང་ཡུལ་
ཅན་གྲུབ་པ་མེད། །ཅེས་གསུངས་པ་དང་འགལ་ལོ་ཞེ་ན། སྐྱོན་དེ་ནི་ཡོད་པ་མ་ཡིན་ཏེ།
གཞུང་དེ་ནི་གཟུང་འཛིན་གཉིས་སུ་མེད་པ་ལ་འཇུག་པའི་དབང་དུ་བྱས་ནས་གསུངས་པ་ཡིན་
ཏེ། མདོ་ལས། སེམས་ཙམ་ལས་ནི་འདས་ནས་ཀྱང་། །སྣང་བ་མེད་ལ་རབ་ཏུ་སྦྱར། །ཞེས་
དང་། བསྟན་བཅོས་མཛད་པས་ཀྱང་། དེ་ལྟར་གྲུབ་མཐའ་བཞི་ལས་སློབ་དཔོན་ནི་ཕྱི་རོལ་གྱི་
དོན་ཁས་ལེན་པ་ན་མདོ་སྡེ་པ་ལྟར་མཛད་ལ། ཤེས་བྱ་ནང་ལ་འཇུག་པ་ན་རྣམ་མེད་ཞལ་གྱིས་
བཞེས་སོ་ཞེས་གསུངས་པས་སོ། །ཚུལ་འདི་ལེགས་པར་རྟོགས་ན་གཞུང་གོང་འོག་འཁྲུག་པར་
མི་འགྱུར་རོ། ། རང་གཞན་གྲུབ་མཐའི་བྱེ་བྲག་གིས། །གཟུང་ཡུལ་འཆད་ཚུལ་མང་ཡོད་
ཀྱང་། །དོན་ཤེས་ལས་གཞན་གྲུབ་པ་མེད། །དམ་པའི་དོན་ལ་འཇུག་པ་ན། །གཟུང་འཛིན་
གཉིས་སུ་མེད་པའི་ཕྱིར། །གཉིས་མེད་སེམས་ཙམ་གསལ་བ་གྲུབ། ། བསྡུ་བའི་ཚིགས་སུ་
བཅད་པའོ། །
གཉིས་པ་དེ་སློབ་དཔོན་གྱིས་ཇི་ལྟར་གཏན་ལ་དབབ་པའི་ཚུལ་ལ། དོན་རིག་དང་།
རྣམ་རིག་གཉིས་སོ། །དང་པོ་ལ་གསུམ་སྟེ། གཞན་ལུགས་དགག །རང་ལུགས་བརྗོད། དེ་
ལ་རྩོད་པ་སྤོང་བའོ། །དང་པོ་ལ་གཉིས་ཏེ། བྱེ་བྲག་ཏུ་སྨྲ་བའི་ལུགས་དགག་པ་དང་། བོད་ཀྱི་
ལུགས་དགག་པའོ། །དང་པོ་ནི། ཆོད་པ་མིན་པའི་ཕྱིར་ཞེས་པ་ནས། མི་འཐད་པའི་ཕྱིར་རོ་
ཞེས་པའི་བར་རོ། །གཉིས་པ་ལ་གཉིས་ལས། །དགག་པ་དངོས་ནི། ཡུལ་དང་ཞེས་པ་ནས།
སྐྱེ་བར་འགྱུར་རོ་ཞེས་པའི་བར་རོ། །དེའི་ཉེས་སྤོང་གི་ལན་དགག་པ་ནི། སྐད་ཅིག་སྔ་མའི་
ཞེས་པ་ནས། དེ་ཡིན་ནོ་ཞེས་པའི་བར་ཡིན་ནོ། །དེ་དག་གི་ཕྱོགས་སྔ་སྨྲ་བ་པོ་སློབ་དཔོན་ཆ་
པས་ཡིད་ཀྱི་མུན་སེལ་དུ་བཤད་པ་དག་གོ །གཞན་ནི་གོ་སླའོ། །གཉིས་པ་རང་གི་ལུགས་ལ་
མཚམས་སྦྱར་བ་དང་། དོན་དངོས་བཤད་པ་གཉིས། དང་པོ་ནི། ཕྱིར་རོལ་གྱི་དོན་ཁས་ལེན་
པ་ན་མདོ་སྡེ་པའི་ལུགས་གཟུང་བར་བྱའོ་ཞེས་པས་བསྟན་ཏོ། ། གཉིས་པ་ལ། སྐྱེས་འདྲ་བ་
དངོས་བཤད། འདྲ་བའི་རྒྱུ་མཚན་དཔེའི་སྒོ་ནས་བཤད་པ། རྒྱུ་མཚན་དེས་ཡུལ་འབྲས་
གཉིས་དད་བློ་ཚུལ་གཉིས་སུ་བསྒྲུབ་པའོ། །དང་པོ་ནི། ཡུལ་དང་ཞེས་པ་ནས། དུས་མི་
26



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ་
མཉམ་མོ་ཞེས་པའི་བར་རོ། །གཉིས་པ་ནི། འོ་ན་ཞེས་པ་ནས། ཅེས་གསུངས་པ་ལྟར་རོ་ཞེས་
པའི་བར་རོ། །གསུམ་པ་ནི། དེས་ན་ཞེས་པ་ནས། ཅེས་གསུངས་པ་ལྟར་རོ་ཞེས་པའི་བར་
རོ། །འདིར་མདོ་སྡེ་པའི་ལུགས་ལ་དབང་ཤེས་དོན་གྱི་རྣམ་ལྡན་དུ་སྐྱེ་བ་ནི་དམིགས་རྐྱེན་གྱི་
མཐུ་ཡིན་ལ། རིག་ཙམ་དུ་སྐྱེ་བ་ནི་དེ་མ་ཐག་རྐྱེན་གྱི་མཐུ་སྟེ། རྐྱེན་གཞན་གཉིས་ལ་རང་གི་
རིགས་འདྲ་རིག་པར་བསྐྱེད་པའི་མཐུ་མེད་པའི་ཕྱིར་རོ། །རང་རང་གི་ཡུལ་ཁོ་ནའི་རྣམ་ལྡན་དུ་
སྐྱེ་བ་ནི་བདག་རྐྱེན་དབང་པོའི་མཐུ་སྟེ། ཐུན་མོང་མ་ཡིན་པའི་རྒྱུ་ཡིན་པའི་ཕྱིར་རོ། །འདིར་
ཁ་ཅིག །དབང་ཤེས་འཁྲུལ་པ་རྣམས་ལ་ཡང་དམིགས་རྐྱེན་ཡོད་དེ། ཟླ་གཅིག་དེ་ཟླ་བ་གཉིས་
སྣང་གི་དབང་ཤེས་དེའི་དམིགས་རྐྱེན་ཡིན་པའི་ཕྱིར་ཏེ། ཟླ་བའི་རྣམ་ལྡན་ལས་བསྐྱེད་པའི་
ཕྱིར་རོ། །གཟུང་དོན་ནི་མ་ཡིན་ཏེ། ཡུལ་ཅན་འཁྲུལ་པ་ཡིན་པའི་ཕྱིར་དང་། གཟུང་དོན་ལ་
རང་འདྲའི་རྣམ་པ་གཏོད་དགོས་པའི་ཕྱིར་རོ། །རྣམ་འགྲེལ་ལས། དོན་ལ་བརྟེན་ནས་འབྱུང་
འགྱུར་ཞིང་། །དེ་ཡི་ངོ་བོ་རྗེས་བྱེད་པ། །ཞེས་དང་། ཚུལ་འདི་དོན་ལྡན་མ་ཡིན་ཏེ། །འདོད་
པ་ཙམ་དང་རྗེས་འབྲེལ་ཕྱིར། །ཞེས་གསུངས་སོ། །དམིགས་རྐྱེན་ཡོད་པའི་ལུང་ནི། མར་མེ་
ཙམ་ཞིག་ཡོད་པའི་ཕྱིར། །གཉིས་ཀ་དག་ཀྱང་རྒྱུ་མ་ཡིན། །ཞེས་བཤད་པ་ལྟར་རོ་ཞེས་གསུང་
ངོ་། །འདི་ཡང་མི་འཐད་དེ། ཟླ་གཅིག་ཆོས་ཅན། ཟླ་བ་གཉིས་སྣང་གི་དབང་ཤེས་ཀྱི་གཟུང་
ཡུལ་དུ་ཐལ། དེ་ལ་རྣམ་པ་གཏོད་བྱེད་ཀྱི་ཡུལ་ཡིན་པའི་ཕྱིར་རོ། །ཅི་སྟེ་རང་འདྲའི་རྣམ་པ་མ་
གཏད་པས་སྐྱོན་མེད་དོ་ཞེ་ན། རང་འདྲའི་རྣམ་པ་ཞེས་བྱ་བ་དེ་ཅི། ཤེས་པའི་འཛིན་སྟངས་
དང་མཐུན་པའི་རྣམ་པ་རྗེས་སུ་བྱེད་པའམ། འོན་ཏེ་ཕྱོགས་ཐམས་ཅད་ནས་ཡུལ་དང་མཐུན་
པར་བསྐྱེད་པ་ལ་ཟེར། དང་པོ་ལྟར་ན་ནི་རྣམ་པ་གཏོད་བྱེད་ཙམ་དུ་འགྱུར་བ་ལ་ཡང་དེ་ལྟར་
དུ་དགོས་པ་མཚུངས་སོ། །
གཉིས་པ་ལྟར་ན་ནི་སྐྱེས་འདྲ་བ་ཉིད་མི་འགྲུབ་སྟེ། ཕྱོགས་ཐམས་ཅད་ནས་འདྲ་བ་ནི་
གང་ན་ཡང་མེད་པའི་ཕྱིར་རོ། །ཡང་གཉིས་སྣང་གི་དབང་ཤེས་ཀྱི་ཟླ་གཅིག་ཀྱང་དམིགས་པར་
འགྱུར་ཏེ། ཟླ་བ་ཙམ་དམིགས་ཤིང་དེ་དང་ཟླ་བ་གཅིག་ནི་རྟོག་མེད་ཀྱི་ཤེས་པ་གཅིག་ལ་སྣང་མི་
སྣང་ཆ་གཉིས་འགལ་བའི་ཕྱིར་རོ། །ཡང་ཁ་ཅིག །དམིགས་པ་དང་རྐྱེན་ཐ་དད་དུ་བྱས་ནས་
ཟླ་གཉིས་སུ་སྣང་ཙམ་ནི་དམིགས་པ་ཡིན་ལ་རྐྱེན་ནི་ཟླ་བ་ཉིད་ཡིན་ནོ་ཞེས་ཟེར་རོ། །འདི་ཡང་
དགོངས་པ་མ་ཡིན་ཏེ། དེ་ལྟར་ན་ནི་དབང་ཤེས་ལ་འཁྲུལ་པའི་མྱོང་བྱ་ཡིན་པས་རང་རིག་"
27



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ལའང་གཟུང་འཛིན་ཡོད་པར་འགྱུར་ཏེ། དུས་མཉམ་ཕྱིར་ན་འབྲེལ་པ་མེད། །ཅེས་པའི་
གཞུང་གི་དགག་བྱར་གྱུར་པ་ཡིན་ནོ། །ལུང་སྔ་མའི་དོན་ནི་མར་མེ་ཙམ་གྱིས་རྣམ་ཤེས་འཁྲུལ་
པའི་རྐྱེན་བྱས་པར་སྟོན་པ་ཡིན་ནོ། །
གསུམ་པ་རྩོད་པ་སྤོང་བ་ནི། བོད་རྣམས་ཞེས་པ་ནས། གྲགས་སོ་ཞེས་པའི་བར་གྱིས་
བསྟན་ཏེ། དེའི་དོན་ནི་སློབ་དཔོན་ཆ་པ་ལ་སོགས་པའི་བོད་རྣམས་ཀྱིས་ཕྱིར་རོལ་གྱི་དོན་ལྐོག་
ན་མོ་ཞེས་བྱ་བ་ཤེས་པའི་སྐད་ཅིག་སྔ་ལོགས་ཀྱི་དོན་ཡིན་པ་མ་གོ་བར་རྣམ་པ་འཇོམས་བྱེད་
གོས་ཀྱི་ལྐོག་ན་ལག་པ་ཡོད་པ་ལྟ་བུར་བསམས་ནས་ཕྱིར་རོལ་དོན་གྱི་རྣམ་པ་གཞག་ན་དེ་ལས་
གཞན་པ་ཤ་ཟས་བཞག་གོ་ཞེས་མགོ་བསྒྲེ་བ་ནི་མི་མཚུངས་ཏེ། ཤ་ཟས་བཞག་ན་ཤེས་པ་ཤ་ཟ་
དང་འདྲ་བར་སྐྱེ་དགོས་ལ། བུམ་པ་ལ་སོགས་པ་ཤ་ཟར་འདོགས་ན་མིང་ལ་མི་རྩོད། དེས་ན་
ཕྱི་རོལ་གྱི་དོན་ཁས་ལེན་བཞིན་དུ་མདོ་སྡེ་པ་འགོག་པ་ནི་སངས་རྒྱས་དང་སློབ་དཔོན་གྱི་
དགོངས་པ་མ་ཤེས་པ་ཡིན་ཏེ། རྣམ་འགྲེལ་ལས། དེས་དེ་ཉིད་དོན་བཏང་སྙོམས་ཅན། །
གླང་ཆེན་གཟིགས་སྟངས་ཉིད་མཛད་ནས། །འཇིག་རྟེན་ཐུགས་ནི་འབའ་ཞིག་གིས། ། ཕྱི་
རོལ་སྤྱོད་ལ་འཇུག་པར་མཛད། །ཅེས་དང་། ཆོས་ཀྱི་གྲགས་པའི་ཚིགས་བཅད་ཐོར་བུ་པ་
ལས། གལ་ཏེ་ཕྱི་རོལ་སྤྱོད་ལ་འཇུག་པ་ན། །ཁོ་བོ་མདོ་སྡེའི་སྐས་ལ་རྣམ་པར་བརྟེན། །ཞེས་
གསུངས་པ་གྲགས་པའི་ཕྱིར་རོ། །འདིར་ཁ་ཅིག་ལྐོག་ན་མོའི་དོན་ལྐོག་གྱུར་ལ་འདོད་པ་ནི་རང་
ཉིད་མི་མཁས་པར་མཚོན་པར་བྱེད་པའི་སྤྲིང་ཡིག་གཏོང་བ་ཡིན་ཏེ། རྣམ་ངེས་ལས། དོན་ནི་
རྣམ་པ་གཉིས་ཉིད་དེ། མངོན་སུམ་དང་ལྐོག་ཏུ་གྱུར་པའོ་ཞེས་པའི་རྒྱས་བཤད་དུ། དེ་ནི་ཐུན་
མོང་མ་ཡིན་པའི་དངོས་པོའི་རང་བཞིན་ཏེ། རང་མཚན་ཉིད་དོ། །གཞན་ནི་བློ་ལ་དངོས་སུ་
རང་གི་ངོ་བོས་འཇོག་པའི་ནུས་པས་སྟོང་པའི་ ཕྱིར་རྟོགས་པར་མི་འཐད་པ་ཉིད་དོ་ཞེས་
གསུངས་པ་མ་མཐོང་ཞིང་། ལྐོག་གྱུར་ཞེས་བྱ་བ་སྤྱི་ལ་བཤད་པ་མ་མཐོང་བར་ཟད་པའི་ཕྱིར་
རོ། །ལྐོག་གྱུར་སྤྱི་ལ་ཇི་ལྟར་དུ་བཤད་ཅེ་ན། བཤད་དེ། རྒྱུན་ལས། སྤྱི་ལྐོག་ཏུ་གྱུར་པ་ནི་
གཞལ་བྱ་མ་ཡིན་པའི་ཕྱིར་རོ། །འདི་ལྟར་སྤྱི་ནི་ལྐོག་ཏུ་གྱུར་པ་ཡིན་ནོ། །དེའང་རང་གི་ངོ་
བོས་རྟོགས་པ་མ་ཡིན་པས་ཇི་ལྟར་གཞལ་བྱ་ཡིན་ཞེས་བཤད་པ་དང་། །སློབ་དཔོན་ཉི་མ་སྦས་
པས། མངོན་སུམ་ཡང་ལྐོག་ཏུ་གྱུར་པ་ལ་མི་འཇུག་སྟེ། ལྐོག་ཏུ་གྱུར་པ་མ་ཡིན་པའི་ཡུལ་ཅན་
ཡིན་པའི་ཕྱིར་རོ། །འོན་ཏེ་མངོན་སུམ་དུ་བྱས་པ་ཉིད་ལྐོག་ཏུ་གྱུར་པས་ཤེས་པའི་ཕྱིར་ལྐོག་ཏུ་.
28



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
གྱུར་པ་ཡིན་ཞེ་ན། དེ་ནི་མ་ཡིན་ཏེ། གལ་ཏེ་ངོ་བོ་ཉིད་རྟོགས་ན་ནི་ལྐོག་ཏུ་གྱུར་པ་གཞན་ཅི་
ཞིག་ཡོད་ཅེས་གསུངས་པ་དང། ཡང་རྒྱུན་ལས། མངོན་དུ་བྱས་པ་ཡོད་པས་ན། །དེ་ནི་ཇི་
ལྟར་ལྐོག་གྱུར་ཉིད། །མངོན་དུ་བྱས་པ་ལྐོག་ཉིད་ན། །ལྐོག་གྱུར་མ་ཡིན་མེད་པར་འགྱུར། །
ཞེས་གསུངས་པ་ལས་ཤེས་སོ། །ཁ་ཅིག་མདོ་སྡེ་པའི་ལུགས་ལ་དབང་ཤེས་ཀྱིས་དོན་མ་རྟོགས་
པར་འདོད་པའང་གཞུང་འདི་དག་དང་འགལ་ཞིང་། རྣམ་ངེས་ལས། རིག་པའི་ཆོས་འདི་ནི་
དོན་ལ་རེག་པ་དང་མི་ལྡན་པའང་མ་ཡིན་ཏེ། དེ་དོན་དག་ཏུ་སྦྱོར་བའི་ཕྱིར་དང་། དེ་ལས་
ཀྱང་དོན་རྣམས་མ་རྟོགས་པར་ཐལ་བར་འགྱུར་བའི་ཕྱིར་རོ་ཞེས་བཤད་པའི་ཕྱོགས་སྔ་མའི་
ནང་དུ་ཞུགས་ནས་ཆོས་ཀྱི་གྲགས་པའི་རིགས་པའི་ཚུལ་ལ་ཝ་སྐྱེས་ཀྱིས་གཡོ་སྒྱུ་སྟོན་པར་བྱེད་པ་
ཡིན་ནོ། །རང་བཟོ་གླང་པོའི་གདོང་གིས་གཙེས་པའི་སར། །ལེགས་བཤད་སྨིན་དྲུག་ངོམ་པ་
མི་འོས་ཀྱང་། །ལོག་པར་རྟོག་པའི་མཆེ་བ་བཅག་པ་ན། །ཁེངས་པའི་གནས་འདི་དོན་མེད་མ་
གྱུར་ཏམ། །ཞེས་བྱ་བ་བར་སྐབས་ཀྱི་ཚིགས་སུ་བཅད་པའོ། །
གཉིས་པ་རྣམ་རིག་ཏུ་གཏན་ལ་ཕབ་པ་ལ་གསུམ་སྟེ། གཞན་གྱིས་བརྟགས་པ་དགག །
རྣམ་པར་རིག་པ་བསྒྲུབ། དེ་ལ་རྩོད་པ་སྤོང་བའོ། །དང་པོ་ལ་གཉིས། ཕྱི་རོལ་གྱི་དོན་གྲུབ་
པར་འདོད་པ་དགག །ཀུན་རྫོབ་འཇིག་རྟེན་གྲགས་སྡེ་ལ་བརྟེན་པ་དགག་པའོ། །དང་པོ་ལ་
རྩ་བ་དང་། འགྲེལ་པ་གཉིས་ཡོད་པ་ལས། གཅིག་དང་ཞེས་པ་ནས། ཅེས་གསུངས་པ་ལྟར་
རོ་ཞེས་གསུངས་པའི་བར་གྱིས་བསྟན་ཏོ། །དེའི་དོན་འདི་ཡིན་ཏེ། གཅིག་བྲལ་གྱིས་ཕྱི་རོལ་
གྱི་དོན་ལ་བརྟེན་པའི་རྩོད་པའི་ཡལ་ག་རྣམས་ཆོད་ནས་དེའི་རྩ་བ་གཅད་པའི་ཕྱིར། རྣམ་
འགྲེལ་ལས། གང་གིས་དངོས་པོ་རྣམ་དཔྱད་ན། །དེ་ཉིད་དུ་ན་དེ་དངོས་མེད། །གང་གི་ཕྱིར་
ན་དེ་དག་ལ། །གཅིག་དང་དུ་མའི་རང་བཞིན་མེད། །ཅེས་གསུངས་ལ། དེའི་རྟགས་མ་གྲུབ་
བོ་སྙམ་ན། དྲུག་གི་གཅིག་ཆར་སྦྱར་བའི་རིགས་པས་ཁེགས་ཤིང་། དེ་ལྟར་ན་མདོ་སྡེ་པའི་
སྐྱེས་ལ་འདྲ་བ་ཡང་མི་འགྲུབ་སྟེ། དོན་དངོས་མེད་པའི་སྣང་ཅན་དེ། །ཇི་ལྟར་དོན་འཛིན་རྩེ་
ན་བདེན། །དེ་འདྲ་ངས་ཀྱང་མི་ཤེས་སོ། །ཞེས་བྱ་བ་ལ་སོགས་པ་གསུངས་པ་ལྟར་རོ། །
སྐབས་འདིར་གཅིག་དང་དུ་བྲལ་ནི་སེམས་ཙམ་པ་ཉིད་ཀྱི་རིགས་པ་ཡིན་གྱི། དབུ་མ་པའི་
ལུགས་སུ་འདོད་པ་ནི་གཞུང་གི་སྐབས་དོན་མ་ལོངས་པ་ཡིན་ནོ་ཞེས་མཁྱེན་རབ་ཀྱི་དབང་ཕྱུག་
དཔལ་ལྡན་ས་སྐྱ་པཎྜི་ཏ་ཆེན་པོ་གསུངས་སོ། ། སློབ་དཔོན་མེ་ཏྲི་པས་རྣམ་འགྲེལ་གྱི་གཅིག་སུ
29



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
།དང་དུ་བྲལ་དབུ་མ་པ་ལ་སྤྱོར་བར་བཞེད་དོ་ཞེས་བླ་མ་ལྡོང་སྟོན་གསུང་ཡང་། དཔྱད་པར་བྱ་
སྟེ། དེས་མཛད་པའི་དེ་ཉིད་བཅུ་བའི་འགྲེལ་པར། རེ་ཞིག་ཕྱི་རོལ་གྱི་དོན་རྒྱས་པར་རྣམ་པར་
གཞག་པ་དགོས་པའི་དབང་གིས་བྱས་ཀྱང་། གོང་མ་གོང་མའི་རིགས་པས་རྩ་བ་ཕྱུང་བ་ཡིན་
ནོ། །དེ་ཉིད་ཀྱི་རང་བཞིན་ཡང་རྩ་བ་ནས་དབྱུང་བར་བྱས་པའོ་ཞེས་པ་ཙམ་ཞིག་གསུང་མོད།
དེ་ཙམ་གྱིས་ནི་དབུ་མར་མི་འགྲུབ་སྟེ། དེ་ལྟ་བུའི་དབུ་མ་ནི་རྣམ་རིག་གི་གཞུང་ལས་ཤིན་ཏུ་
གསལ་བར་བཤད་པའི་ཕྱིར་རོ། །ཡང་ཁ་ཅིག་རྒྱུན་གྱི་བཞེད་པ་རྣམ་འགྲེལ་གྱི་དགོངས་པ་དབུ་
མར་གནས་སོ་ཞེས་ཟེར་བའང་རྣམ་བརྫུན་ལ་དབུ་མར་བཏགས་པ་དེ་ཡིན་པའམ། ངོ་བོ་ཉིད་
མེད་པའི་དབུ་མ་གང་ཡིན་དཔྱད་པར་བྱ་བའི་གནས་ཡིན་ནོ། །འོ་ན་སྣང་བ་འདི་དབང་ཕྱུག་
ལ་སོགས་པས་ཀྱང་མ་བྱས། རྡུལ་ཕྲན་ནི་ཁེགས། རྒྱུ་མེད་ལས་སྐྱེ་བར་འགྱུར་རོ་ཞེ་ན། མི་
འགལ་ཏེ། ས་བཅུ་པ་ལས། ཀྱེ་རྒྱལ་བའི་སྲས་དག་ཁམས་གསུམ་པོ་དག་ནི་སེམས་ཙམ་མོ་
ཞེས་བྱ་བ་དང། ལང་ཀར་གཤེགས་པ་ལས། བག་ཆགས་ཀྱིས་ནི་དཀྲུགས་པའི་སེམ་ ས། །
དོན་དུ་སྣང་བ་རབ་ཏུ་འབྱུང་། །དོན་ཡོད་མ་ཡིན་སེམས་ཉིད་དེ། །ཕྱིར་རོལ་དོན་མཐོང་ལོག་
པ་ཡིན། །ཞེས་གསུངས་པའི་དོན་རིགས་པས་བསྒྲུབས་ནི་ལྷན་ཅིག་དམིགས་ངེས་ལ་སོགས་
པས་གཟུང་བྱ་ཕྱི་རོལ་གྱི་དོན་གཞན་ཡིན་པ་ཁེགས་སོ། །དེ་ལྟར་ཕྱི་རོལ་གྱི་དོན་ཁེགས་པས་
གཟུང་བར་སྣང་བ་མི་འཐད་དོ་སྙམ་ན། གཟུང་བྱ་ཁེགས་པས་དེར་འཛིན་ཀྱང་ཁེགས་ཏེ།
སློབ་དཔོན་དབྱིག་གཉེན་གྱིས། གཟུང་བ་མེད་པས་དེར་འཛིན་མེད། །ཅེས་གསུངས་པ་ལྟར་
རོ། །དེས་ན་མྱོང་བ་ནི་རང་རིག་གིས་འགྲུབ། གཟུང་འཛིན་དངོས་པོ་སྟོབས་ཞུགས་ཀྱི་རིགས་
པས་ཁེགས་པས་གཉིས་མེད་ཀྱི་ཤེས་པ་ཉིད་འགྲུབ་སྟེ། རྣམ་འགྲེལ་ལས། བློ་ཡི་ཉམས་མྱོང་བྱ་
གཞན་མེད། །དེ་ཡི་མྱོང་བ་གཞན་ཡོད་མིན། །གཟུང་དང་འཛིན་པ་མེད་པའི་ཕྱིར། །དེ་ནི་
དེ་ལྟར་རང་ཉིད་གསལ། །ཞེས་གསུངས་པ་ལྟར་རོ། །དེས་ན་རྟོགས་པ་དང་མ་རྟོགས་པའི་
དབང་གིས་འཁྲུལ་པ་དང་མ་འཁྲུལ་པ་ལས་འཁོར་བ་དང་མྱ་ངན་ལས་འདས་པའི་གཞི་དེ་ཉིད་
ཡིན་པར་དགོངས་སོ། །དེས་ན་ཀུན་ཏུ་ཐ་སྙད་པའི་གཞི་རྣམ་རིག་བསྒྲུབས་ནས་ཐ་སྙད་ལས་
འདས་པ་དོན་དམ་པ་བསྒྲུབ་པའི་ཕྱིར་རོ། །ལང་ཀར་གཤེགས་པ་ལས། སེམས་ཙམ་ལས་ནི་
བཟློས་ནས་ཀྱང་། །སྣང་བ་མེད་པར་རབ་ཏུ་སྦྱར། །ཞེས་གསུངས་ཤིང་། རྣམ་འགྲེལ་ལས།
འདུ་བྱེད་སྡུག་བསྔལ་ལ་དགོངས་ནས། །སྡུག་བསྔལ་བསྒོམ་པར་གསུངས་པ་ཡིན། །ངེད་ཀྱི་དེ་
30



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ནི་རྐྱེན་ལས་སྐྱེས། །དེ་ཡང་བདག་མེད་ལྟ་རྟེན་ཡིན། །ཞེས་གསུངས་ལ། རིགས་པ་དྲུག་ཅུ་
པ་ལས། ཤིན་ཏུ་ཕྲ་བའི་དངོས་ལ་ཡང་། །གང་གིས་སྐྱེ་བར་རྣམ་བརྟགས་པ། །རྣམ་པར་མི་
མཁས་དེ་ཡིས་ནི། །རྐྱེན་ལས་བྱུང་བའི་དོན་མ་མཐོང་། །ཞེས་གསུངས་པས། གཉིས་མེད་ཀྱི་
ཤེས་པ་ཉིད་གཞན་དབང་སྐད་ཅིག་མ་རྐྱེན་ལས་སྐྱེས་པ་ཡིན་ལ་རྐྱེན་ལས་སྐྱེས་པ་ཉིད་སྐྱེ་མེད་
ཡིན་པས། དོན་དམ་པར་སྐྱེ་མེད་སྤྲོས་བྲལ་གྲུབ་སྟེ། ཀླུའི་རྒྱལ་པོ་རྒྱ་མཚོས་ཞུས་པ་ལས།
གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་
ལས་གང་དེ་སྟོང་པ་ཉིད། །གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་གསུངས་པ་ལྟར་
རོ། །དེས་ན་རྣམ་རིག་ལེགས་པར་རྟོགས་ན། དབུ་མའི་དེ་ཁོ་ན་ཉིད་ཕྱིན་ཅི་མ་ལོག་པ་ཁོང་
དུ་ཆུད་པར་འགྱུར་རོ་ཞེས་རྣམ་འགྲེལ་མཛད་པའི་དགོངས་པ་དེ་ཡིན་ནོ་ཞེས་སངས་རྒྱས་
ཐམས་ཅད་ཀྱི་མཁྱེན་བརྩེའི་ངོ་བོ་དཔལ་ལྡན་ས་སྐྱ་པཎྜི་ཏ་ཆེན་པོ་གསུང་ངོ་། །འདིར་བླུན་པ་
དག་རིགས་པ་དྲུག་ཅུ་པའི་ལུང་འདྲེན་པ་སྐབས་སུ་མ་བབ་པོ་ཞེས་རྟོག་ན། རྟོག་པ་དེ་ནི་བླུན་
པོ་ཉིད་ཀྱིས་བྱས་པ་ཡིན་ཏེ། ལུང་དེས་སྐྱེ་མེད་ལ་སྐྱེ་བར་རྟོག་པ་དགག་པ་ཡིན་ལ། རྣམ་རིག་
པས་ཀྱང་སྐྱེ་མེད་ཀྱི་ངོ་བོ་སྐྱེ་བར་འདོད་པས་སོ། །ཡང་འདིར་གཉིས་མེད་ཀྱི་ཤེས་པ་གཞན་
དབང་དུ་བཤད་པ་མ་ཡིན་ནམ། དེ་ལྟར་ན་ནི། གཞན་གྱི་དབང་གི་ངོ་བོ་ཉིད། །རྣམ་རྟོག་
ཡིན་ཏེ་རྐྱེན་ལས་སྐྱེས། །ཞེས་གཟུང་འཛིན་གཉིས་སྣང་གི་རྟོག་པར་བཤད་པ་དང་འགལ་ལོ་ཞེ་
ན། འདིར་གཞན་དབང་གི་འཇོག་ཚུལ་གཉིས་ཏེ། རྒྱུ་རྐྱེན་གཞན་ལས་སྐྱེས་པའི་སྐད་ཅིག་
ཙམ་ལ་གཞན་དབང་དུ་བཞག་པ་དང་། བག་ཆགས་གཞན་གྱི་དབང་གིས་གཟུང་འཛིན་
གཉིས་སུ་སྣང་བ་ལ་གཞན་དབང་དུ་བཞག་པ་གཉིས་ལས་འདིར་དང་པོ་ཡིན་ལ། ལུང་སྔ་མའི་
དོན་ནི་འཇོག་ཚུལ་གཉིས་པ་ལ་དགོངས་པ་ཡིན་ནོ། །ཡང་གཞན་དབང་དང་པོ་ནི་དོན་དམ་
པའི་བདེན་པ་འགའ་ཞིག་ཀྱང་ཡིན་ལ། གཉིས་པ་ནི་གཟུང་འཛིན་གྱི་འཁྲུལ་སྣང་མཐའ་དག་
གོ །དེ་ལྟར་མ་ཡིན་ན། ཐུབ་པའི་དགོངས་པ་གསལ་བ་ལས། སེམས་ཙམ་པ་དག །ཀུན་
བརྟགས་ཀུན་རྫོབ། གཞན་དབང་ལ་མ་དག་པའི་གཞན་དབང་ཀུན་རྫོབ། དག་པའི་གཞན་
དབང་དོན་དམ་པ། ཡོངས་གྲུབ་དོན་དམ་པ་འབའ་ཞིག་གོ་ཞེས་གསུངས་སོ་ཞེས་བཤད་པ་
དང་འགལ་བར་འགྱུར་རོ། །དངོས་པོ་སྐད་ཅིག་མ་ལ་གཞན་དབང་དུ་བཤད་པ་ནི། ཕྱེད་དང་
བཞི་པ་ལས། གཞན་གྱི་དབང་ཉིད་ཡིན་ན་ནི་བསྐྱེད་པར་བྱ་བ་དང་སྐྱེད་པར་བྱེད་པའི་དངོས་་
31



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཡིན་པས་ལྷན་ཅིག་མི་གནས་པའི་ཕྱིར་གཉིས་སུ་བརྗོད་པ་མ་ཡིན་ནོ་ཞེས་གསུངས་པ་ལས་ ཤེས་
སོ། །ཡང་གཞན་དབང་ལ་གཉིས་སུ་ཕྱེ་བའི་ཤེས་པ་སྐད་ཅིག་མ་དོན་དམ་པར་མ་གྲུབ་པ་ནི།
སློབ་དཔོན་བློ་གྲོས་བརྟན་པས་རྒྱན་གྱི་འགྲེལ་བ་ལས། གཞན་གྱི་དབང་གི་རང་བཞིན་ལ་ཇི་
ལྟར་བྱིས་པ་སོ་སོའི་སྐྱེ་བོ་རྣམས་ཀྱིས་གཟུང་བ་དང་འཛིན་པའི་མཚན་ཉིད་དུ་བཏགས་པ་ལྟར་
མེད་ཀྱི། གཞན་གྱི་དབང་རང་གི་མཚན་ཉིད་དུ་ཡོད་པས་ཏེ་ཞེས་པས་ཀྱང་གྲུབ་བོ། །
གཉིས་པ་འཇིག་རྟེན་གྲགས་པ་ལ་བརྟེན་པ་དགག་པ་ནི། ཀུན་རྫོབ་ཅེས་པ་ནས།
འཐད་པ་མ་ཡིན་ནོ་ཞེས་པའི་བར་རོ། །དེ་དག་གི་དོན་ནི་འདི་ཡིན་ཏེ། རྟོག་གེ་པ་ཁ་ཅིག་
ཆོས་ཀྱི་གྲགས་པས། འཇིག་རྟེན་ཇི་ལྟར་གྲགས་དེ་ལ། །དེ་བཞིན་ཁོ་ནར་བརྟེན་ནས་ནི། །
བསྒྲུབ་བྱ་བསྒྲུབ་པ་ཀུན་བཞག་པ། །དམ་པའི་དོན་ལ་གཞུག་བྱའི་ཕྱིར། །མཁས་པ་རྣམས་
ཀྱིས་བྱས་པ་ཡིན། །ཞེས་བཤད་པ་དང་། སློབ་དཔོན་ཟླ་བ་གྲགས་པས་ཀུན་རྫོབ་འཇིག་རྟེན་
གྲགས་སྡེར་གསུངས་པ་གཅིག་ཏུ་འཁྲུལ་ནས་མ་བརྟག་མ་དཔྱད་པར་འཇུག་པ་དང་མཐུན་པར་
འཇུག་གོ་ཞེས་ཟེར་རོ། །འདིའང་ཀུན་ཏུ་ཐ་སྙད་པའི་ཚད་མ་དཔྱོད་པ་ན་མི་འཐད་དེ། མ་
བརྟག་པའི་བློ་ངོར་མངོན་སུམ་དང་རྗེས་དཔག་དང་སྒྲུབ་པ་དང་གཞན་སེལ་ལ་སོགས་པ་མི་
འཇུག་པས། ཚད་མ་དང་ཚད་མ་མ་ཡིན་པའི་རྣམ་གཞག་སྡེ་བདུན་ལས་བཤད་པ་ཐམས་ཅད་
ནུབ་པར་འགྱུར་བའི་ཕྱིར་ཏེ། རྣམ་འགྲེལ་ལས། ད་ནི་གྲུབ་མཐའ་མེད་རྣམས་ཀྱི། །དུ་བས་
མེ་ནི་རྟོགས་མི་འགྱུར། །ཞེས་བཤད་པ་ལྟར་རོ། །དེ་ལྟ་བས་ན་འདིར་ནི་འཇིག་རྟེན་པ་ཞེས་
བྱ་བ་གྲུབ་མཐའ་ཁས་ལེན་པ་དང་། མི་ལེན་པ་གཉིས་ཡོད་དེ། ཇི་སྐད་དུ། དེ་ལ་འཇིག་རྟེན་
རྣམ་གཉིས་ཏེ། །རྣལ་འབྱོར་པ་དང་ཕལ་པའོ། །ཞེས་གསུངས་པ་ལྟར་རོ། །སྐབས་འདིར་
ཆོས་ཀྱི་གྲགས་པས་ཀུན་ཏུ་ཐ་སྙད་པའི་ཚད་མའི་སྐབས་སུ་ཞལ་གྱིས་བཞེས་པའི་འཇིག་རྟེན་ནི་
གྲུབ་མཐའ་ཁས་ལེན་པའི་འཇིག་རྟེན་ལ་བྱའོ། །དངོས་པོ་ལ་བེམ་རིག་གཉིས་ལས་མ་འདས་
པ་ཞེས་པའི་དོན་ནི་མདོ་སྡེ་པས་ལྡན་མིན་འདུ་བྱེད་སྒྲོ་བཏགས་དངོས་མེད་དུ་འདོད་ལ། རྣམ་
རིག་ལྟར་ན་ཡང་སྒྲོ་བཏགས་པའམ་རྣམ་པར་རིག་པ་གང་ཡང་རུང་བ་ལས་མི་འདའོ་ཞེས་
དགོངས་པ་ཡིན་ནོ། །གཉིས་པ་རྣམ་པར་རིག་པ་བསྒྲུབ་པ་ལ། མཚམས་སྦྱར་བ། མདོར་
བསྟན་པ། སོ་སོར་བཤད་པ་དང་གསུམ། དང་པོ་ནི། ཀུན་ཏུ་ཞེས་པ་ནས། རྗེས་སུ་འབྲང་
ངོ་ཞེས་པས་བསྟན་ཏོ། །གཉིས་པ་ནི། གསལ་དང་ལྷན་ཅིག་དམིགས་པས་འགྲུབ། །ཅེས་
32



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ་བ
པའོ། །
སགསུམ་པ་ལ་གཉིས་ཏེ། གསལ་ཞིང་རིག་པའི་རྟགས་ཀྱིས་ཤེས་བྱ་རྣམས་སེམས་སུ་
བསྒྲུབ་པ་དང་། ལྷན་ཅིག་དམིགས་ངེས་ཀྱིས་སེམས་སུ་བསྒྲུབ་པའོ། །དང་པོ་ནི། ཤེས་པའི་
མཚན་ཉིད་གསལ་ཞིང་རིག་པ་ཡིན་ལ། གསལ་ཞིང་རིག་པ་དང་མི་ལྡན་པའི་ཤེས་བྱ་མི་སྲིད་
པས་ཤེས་བྱ་ཐམས་ཅད་སེམས་སུ་གྲུབ་སྟེ། ལྐོག་ཤལ་གྱིས་བ་གླང་བསྒྲུབ་པ་བཞིན་ནོ། །ཇི་
སྐད་དུ། ཉི་མ་ཟླ་བ་ས་རླུང་དང་། །ཕྱོགས་དང་རྒྱ་མཚོ་འབབ་ཆུ་རྣམས། ནང་གི་བྱེད་པ་ཡང་
དག་གི །ཆ་ཡིན་ཕྱི་རོལ་འདྲ་བར་གནས། །ཞེས་བཤད་པ་དང་། ཀཱ་མ་ལ་ཤཱི་ལས། གང་
དང་གང་རིག་པ་ཡིན་པ་དེ་དང་དེ་ནི་ཤེས་པ་ལས་དོན་གཞན་དང་གཞན་དུ་གྱུར་པའི་ཡུལ་ཅན་
མ་ཡིན་ཏེ། བདག་ཉིད་རིག་པ་བཞིན་ནོ། །སྔོན་པོ་ལ་སོགས་པའི་རྣམ་པ་འདིའང་རིག་པ་
ཡིན་ནོ་ཞེས་བྱ་བ་ནི་འགལ་བས་ཁྱབ་པ་དམིགས་པ་སྟེ། དོན་གཞན་གྱི་ཡུལ་ཅན་ཉིད་དང་
འགལ་བ། དོན་གཞན་དུ་གྱུར་པ་མ་ཡིན་པའི་ཡུལ་ཉིད་ཀྱི་རིག་པ་ལ་ཁྱབ་པའི་ཕྱིར་རོ་ཞེས་
བཤད་པ་ལྟར་རོ། །ཁ་ཅིག་འདི་ནི་རྣམ་བདེན་པས་རྣམ་པར་དཔྱད་པའི་དབང་དུ་བྱས་པ་ཡིན་
གྱི། མ་དཔྱད་པའི་དོན། དོན་སྤྱི་དང་སྒྲས་བརྗོད་རུང་ལ་སོགས་པ་དུ་མ་ཡོད་དོ། ། རྟགས་
འདི་ནི་རྣམ་པ་མེད་པ་མི་འདོད་དེ། དོན་དུ་སྣང་བ་དངོས་པོར་མི་འདོད་པས་སོ་ཞེས་གསུང་
ངོ་། །འདི་མི་འཐད་དེ། རྣམ་བརྫུན་པས་ཀྱང་མ་དཔྱད་པའི་སྐབས་སུ་དོན་དུ་སྣང་བ་སེམས་
སུ་ཁས་ལེན་པ་ལ་འགལ་བ་ཅི་ཡང་མེད་པའི་ཕྱིར་དང་། རྣམ་བདེན་པས་དོན་སྤྱི་དངོས་མེད་དུ་
འདོད་ན་དེ་དག་དང་སྒོ་བསྟུན་པའི་རྣལ་འབྱོར་སྤྱོད་པའི་དབུ་མ་པ་རྣམས་ཀྱང་དེ་ལྟར་བཞེད་
དགོས་ལ། དེ་ལྟར་ན། ཨ་བྷཱ་ཡས། གང་དག་སེང་གེ་བཟང་པོ་དང་། ཞི་བ་འཚོ་ལ་སོགས་པ་
སྒྲའི་དོན་རྣམ་པར་རིག་པ་ཙམ་དུ་འདོད་པ་དེ་དག་གི་ལྟར་ན་ཞེས་གསུངས་པ་དང་འགལ་
ལོ། །ཡང་མཁས་པ་ཁ་ཅིག་མདོར་བསྟན་པ་དང་རྒྱས་བཤད་སོ་སོར་མི་སྦྱོར་བ་ནི་གཞུང་ཉིད་
ཀྱིས་ཁེགས་སོ། །གཉིས་པ་ལྷན་ཅིག་དམིགས་ངེས་ཀྱིས་བསྒྲུབ་པ་ལ་རྩ་བ་དང་། འགྲེལ་པ་
གཉིས། འགྲེལ་པ་ལ་གསུམ་སྟེ། རྟགས་དགོད་པ། ཚུལ་བསྒྲུབ་པ། རྩོད་པ་སྤོང་བའོ། །
དང་པོ་ལ། རྟགས་དངོས་བཤད་པ། དེའི་དོན་བཤད་པ། ལུང་གི་སྒྲུབ་བྱེད་བཤད་པའོ། །
དང་པོ་ནི། གང་ཞེས་པ་ནས། དམིགས་པའོ་ཞེས་པའི་བར་རོ། །གཉིས་པ་ནི། དེའང་ཞེས་
པ་ནས། ནུས་སོ་ཞེས་པའི་བར་རོ། །གསུམ་པ་ནི། དེ་ལྟར་ཞེས་པ་ནས། ལྟར་རོ་ཞེས་པའི་
33



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
བར་རོ། །དོན་ནི་འདི་སྐད་འཆད་དེ། འདི་ཁྱབ་བྱེད་འགལ་དམིགས་སུ་བསྟན་པའི་དོན་ནི།
དགག་བྱ་རྫས་གཞན་དེའི་ཁྱབ་བྱེད་ཐ་དད་དུ་དམིགས་པ་ཡིན་ལ། དེ་དང་འགལ་བ་ལྷན་ཅིག་
དམིགས་ངེས་རྟགས་སུ་བཀོད་པའོ། །ལྷན་ཅིག་པ་ནི་དུས་གཅིག་པའོ། ། བློའི་དངོས་པོ་
གཅིག་ནི་རང་རིག་པས་སོ། །དམིགས་པ་ནི་རྟོགས་པའོ། །ངེས་པར་ནུས་པ་ནི་ཁྱབ་པའི་དོན་
ཏོ། །ཁ་ཅིག་རྟགས་ཀྱི་འགོད་ཚུལ་འདི་ཉིད་རྣམ་བདེན་པས་རང་བཞིན་གྱི་རྟགས་དང་།
རྣམ་བརྫུན་པས་ཁྱབ་བྱེད་འགལ་དམིགས་སུ་འདོད་དོ་ཞེས་ཟེར་བ་ནི་སྦྱོར་བ་འགོད་ཚུལ་མ་
ཤེས་པ་ཁོ་ན་ཡིན་ཏེ། རྣམ་བདེན་པ་སྔོར་སྣང་དབང་ཤེས་དང་། དེ་ལ་སྔོན་པོར་སྣང་བ་རྫས་
གཅིག་ཏུ་འདོད་པའི་དབང་གིས་དེ་ལྟར་འཇོག་ན། མདོ་སྡེ་པས་བྱས་པ་དེ་སྒྲ་རྟག་དངོས་ཀྱིས་
སྟོང་པར་གྲུབ་པའི་རང་བཞིན་གྱི་རྟགས་སུ་ཁས་ལེན་ནོ་ཞེས་བརྗོད་ན་ཡང་ཚུལ་མཚུངས་པར་
འགྱུར་རོ། །རང་བཞིན་གྱི་གཏན་ཚིགས་འགོད་ན། སློབ་དཔོན་ལྷ་དབང་བློས། སྦྱོར་བ་གང་
ཞིག་གང་དམིགས་པ་ན་ངེས་པར་དམིགས་པར་འགྱུར་བ་དེ་ནི་དེ་ཉིད་ཡིན་པར་འགྱུར་ཏེ།
དཔེར་ན་དེའི་ངོ་བོའམ། ཟླ་བ་གཉིས་ལྟ་བུའོ། །དེ་དམིགས་པ་ལའང་དེ་ཉམས་སུ་མྱོང་བ་
ངེས་པར་དམིགས་པ་ཡིན་ནོ་ཞེས་བྱ་བ་ནི་རང་བཞིན་གྱི་གཏན་ཚིགས་སོ་ཞེས་བཤད་པ་ལྟར་
བྱའོ། །རྣམ་འགྲེལ་མཛད་པས་ནི་སྔ་མ་ཁོ་ན་ལྟར་མཛད་དེ། རྣམ་ངེས་ལས། ལྷན་ཅིག་
དམིགས་པ་ངེས་པའི་ཕྱིར། །སྔོ་དང་དེ་བློ་གཞན་མ་ཡིན། །ཞེས་པའི་འགྲེལ་པར། གང་གྱི་
ཕྱིར་ཐ་དད་པར་སྣང་བ་ཉིད་ཡིན་ན་ཡང་སྔོན་པོ་ནི་ཉམས་སུ་མྱོང་བ་ལས་དོན་གཞན་པའི་རང་
བཞིན་ཉིད་མ་ཡིན་ཏེ། དེ་དག་ལྷན་ཅིག་དམིགས་པ་ངེས་པའི་ཕྱིར། ཟླ་བ་གཉིས་ལ་སོགས་པ་
བཞིན་ནོ་ཞེས་བཤད་པས་སོ། །
གཉིས་པ་ཚུལ་བསྒྲུབ་པ་ལ། ཕྱོགས་ཆོས་ནི་རང་རིག་གིས་གྲུབ་སྟེ། རྣམ་འགྲེལ་ལས།
མྱོང་བ་མེད་པར་དོན་འགའ་འམ། །དོན་མེད་པ་ཡི་མྱོང་བ་ཡང་། །མྱོང་བར་འགྱུར་བ་མ་
མཐོང་བ། །དེས་ན་དེ་དག་ཐ་དད་མིན། །ཞེས་གསུངས་སོ། །ཁྱབ་པ་བསྒྲུབ་པ་ལ། རྗེས་
འགྲོ་ནི་མཐུན་དཔེ་ཟླ་གཉིས་སུ་སྣང་བ་ལ་སོགས་པའི་སྟེང་དུ་འགྲུབ་ལ། ལྡོག་ཁྱབ་ནི་མི་མཐུན་
ཕྱོགས་དངོས་པོ་ཐ་དད་དུས་མི་མཉམ་པ་ལ་ལྷན་ཅིག་དམིགས་ངེས་ཡོད་པ་ནི་དུས་མི་མཉམ་
པར་འཛིན་པ་ཉིད་ཀྱིས་ཁེགས་ཏེ། དཔེར་ན་མེ་དུ་ཆོས་ཅན། ལྷན་ཅིག་དམིགས་ངེས་མ་ཡིན་
ཏེ། དུས་མི་མཉམ་པའི་ཕྱིར་ཞེས་པ་ལྟ་བུའོ། །ཡང་དུས་མཉམ་པ་ལ་སྒྲོ་བཏགས་པ་ནི་སྒྲོ་
34



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།Q
བཏགས་པར་ཤེས་པ་ཉིད་ཀྱིས་ཡུལ་གཞན་མེད་པ་གྲུབ་ཅིང་། རྫས་ཐ་དད་དུས་མཉམ་པ་ལ་ནི་
གནོད་པ་ཅན་གྱི་རྟགས་ཀྱིས་ཁེགས་ཏེ། གང་འབྲེལ་པ་མེད་པ་དེ་ལྷན་ཅིག་དམིགས་པར་ངེས་
པ་མེད་དེ། སྔོན་པོ་དང་སེར་པོ་བཞིན་ནོ། །མིག་དང་གཟུགས་ཀྱང་རྫས་ཐ་དད། དུས་
མཉམ་པར་ཁྱེད་ཀྱིས་ཁས་བླངས་སོ་ཞེས་པས་ཁེགས་སོ། །འདིས་ནི་སྐབས་འདིའི་རྟགས་
འགོད་ཡུལ་བྱེ་བྲག་ཏུ་སྨྲ་བར་གྲུབ་སྟེ། ཡུལ་ཡུལ་ཅན་ཀྱི་མིག་གཟུགས་རྫས་ཐ་དད་དུས་མཉམ་
པར་མདོ་སྡེ་པས་མི་འདོད་པའི་ཕྱིར་དང་། ཕྱི་རོལ་དོན་གྲུབ་ལས། སྣང་དང་ཐ་དད་མིན་སྒྲུབ་
ན། །གྲུབ་པ་བསྒྲུབ་པ་ཉིད་དུ་འདོད། །ཤེས་པ་རྣམ་བཅས་སྨྲ་བ་དང་། །འདི་ལ་རྩོད་པ་ཡོད་
མ་ཡིན། །ཞེས་བཤད་པས་སོ། །དཔལ་ལྡན་ཨ་ཏི་ཤས་དབུ་མའི་མན་ངག་ཏུ་བཙུན་པ་དགེ་
བསྲུང་མདོ་སྡེ་པར་བཤད་པ་ནི་སྐབས་འདིའི་ཕྱོགས་སྔ་སྨྲ་བ་པོ་དང་གཅིག་མི་གཅིག་དཔྱད་
པར་བྱའོ། །
གསུམ་པ་རྩོད་པ་སྤོང་བ་ནི་གསུམ་ལས། དང་པོ་ནི། བཙུན་པ་དགེ་བསྲུང་ལ་སོགས་པ་
དག་རྟགས་འདི་མ་གྲུབ་སྟེ། གང་ཟག་དུ་མས་ཟླ་བ་ལྟ་བུའི་གཟུང་བ་གཅིག་ལ་ལྟ་བའི་ཚེ་རང་
རང་གི་འཛིན་པ་དམིགས་ཀྱང་གཞན་གྱི་གཟུང་བ་ལ་མ་དམིགས་པའི་ཕྱིར་རོ་ཞེས་ཟེར་ཏེ། ཇི་
སྐད་དུ། ཕྱི་རོལ་དོན་གྲུབ་ལས། ཐུན་མོང་གི་ནི་དངོས་པོ་གཅིག །གཅིག་པོས་ཇི་ལྟར་མཐོང་
བ་ཡིན། །ཞེས་བཤད་པ་ལྟར་རོ་། །སྐྱོན་དེ་ནི་ཡོད་པ་མ་ཡིན་ཏེ། གཅིག་གིས་གཟུང་བ་ལ་
གཅིག་གིས་དམིགས་པར་བྱ་བ་མེད་པའི་ཕྱིར་ཏེ། ཟླ་བ་ལྟ་བུའི་ཐུན་མོང་གི་གཟུང་བ་གཅིག་
ཉིད་མེད་པའི་ཕྱིར་རོ། །འོན་ཀྱང་ཐུན་མོང་བ་གཅིག་ལྟ་བུར་སྣང་བ་ནི་ལས་ཀྱི་བག་ཆགས་
མཐུན་པར་སད་པ་ཡིན་ཏེ། མཁྱེན་རབ་ཀྱི་དབང་ཕྱུག་ལིང་ཆུ་རྩེར་ཁབ་ཏུ་བཞུགས་པའི་ཚེ།
མཐའི་མི་མང་པོ་རི་བོ་རྩེ་ལྔར་འཇམ་དཔལ་བསྐོར་དུ་སོང་བའི་ལམ་ཁ་ཞིག་གི་རྨི་ལམ་དུ་འཇམ་
དབྱངས་རྩེ་ལྔ་ན་མེད་རྩེར་ཁབ་ན་ཡོད་ཅེས་ཀུན་ལ་རྨིས་པས། དེར་ཕྱིན་པའི་ཚེ་ཆོས་རྗེ་ཉིད་
དང་མཇལ་ཏེ། ཐམས་ཅད་ངོ་མཚར་བར་གྱུར་ཏོ་ཞེས་གྲགས་པ་ལྟ་བུའོ། །དོན་དེ་ཉིད་རཏྣ་
ཨ་ཀ་རས་རྣམ་པར་རིག་པ་ཙམ་དུ་གྲུབ་པ་ལས་ཀྱང་གསུངས་ཏེ། རེ་རེས་ཐམས་ཅད་གཟུང་
མིན་ཡང་། །དེ་ཡིས་དེ་རྟོགས་མིན་ནམ་ཅི། །ཉེར་ལེན་ཐ་དད་ཅན་ཉིད་ཕྱིར། ། ཚོགས་
རྣམས་ཀྱིས་ནི་བསྐྱེད་མ་ཡིན། །ཞེས་དང་། རྒྱུད་གཞན་གྲུབ་པ་ལས། བདག་དང་གཞན་
དག་ལ་རང་རང་གི་སྣང་བ་ཉམས་སུ་མྱོང་མོད་ཀྱི། རབ་རིབ་ཅན་གཉིས་ཀྱིས་ཟླ་བ་གཉིས་
35



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཟམཐོང་བ་བཞིན་དུ། རྣམ་པར་ཤེས་པ་དེ་ལྟ་བུའི་རྒྱུའི་བག་ཆགས་སྐྱེ་བའི་རང་བཞིན་གྱི་ཁྱད་
པར་ཐོག་མ་མེད་པའི་དུས་ལས་དོན་གཅིག་ཏུ་འཛིན་པར་ངེས་པའི་ཕྱིར་རོ་ཞེས་བཤད་དོ། །
གཉིས་པ་ནི། ཡང་རྟགས་འདི་འགལ་ཏེ། ལྷན་ཅིག་ལ་གཉིས་ཀྱིས་ཁྱབ་པས་རྟགས་དོན་
གཞན་དུ་མེད་པ་ལས་བཟློག་པས་དོན་གཞན་གྱིས་ཁྱབ་པའི་ཕྱིར་རོ་ཞེ་ན། མ་གྲུབ་སྟེ། འཇིག་
རྟེན་ལ་གྲགས་པའམ་གཞན་སེལ་གྱི་ངོར་ལྷན་ཅིག་དམིགས་པར་བཏགས་ཏེ། དོན་ལ་ཐ་དད་
མ་གྲུབ་པས་སྐྱོན་མེད་དོ། །རྣམ་བདེན་ལྟར་ན་ལྡོག་གཞན་རྫས་གཅིག་ཡིན་ལ། རྣམ་བརྫུན་
ལྟར་ན་རྫས་གཞན་བཀག་པའི་ལྡོག་གཞན་ཙམ་ཡིན་པས་སོ། །ཡང་བླ་མ་ལྡོང་སྟོན་ན་རེ།
ལྷན་ཅིག་ཡོད་པ་ལ་གཉིས་ཀྱིས་ཁྱབ་ཀྱང་། ལྷན་ཅིག་དམིགས་པ་ལ་གཉིས་ཀྱིས་མ་ཁྱབ་པའོ་
ཞེས་ཆོས་ཀྱི་རྗེ་གསུང་ངོ་ཞེས་འཆད་མོད། གསུང་སྒྲོས་མ་ངེས་པར་གསལ་ཏེ། ལྷན་ཅིག་
དམིགས་པ་ལ་གཉིས་ཀྱིས་མ་ཁྱབ་པའི་མཚན་གཞི་ཟུངས་ཤིག །མངོན་སུམ་གྱིས་བྱས་མི་རྟག་
ལྷན་ཅིག་མཐོང་བ་ལྟ་བུའོ་ཞེ་ན། དེ་ནི་ཆོས་རྗེ་ཉིད་ཀྱི་གསུང་དང་དངོས་སུ་འགལ་ཏེ། ཇི་
སྐད་དུ་སྣང་སེལ་བརྟག་པར། བྱས་མི་རྟག་ལྷན་ཅིག་མཐོང་བ་མ་ཡིན་ཏེ། དོན་ངོ་བོ་གཅིག་
ཡིན་པའི་ཕྱིར་རོ། །དོན་གཅིག་ཀྱང་ལྡོག་པ་ཐ་དད་དོ་ཞེ་ན། ལྡོག་པ་བློས་བྱས་ཡིན་གྱི། དོན་
ལ་མི་གནས་སོ་ཞེས་བཤད་པའི་ཕྱིར་རོ། །དེས་ན་དགེ་བསྲུང་གིས། འཇིག་རྟེན་ན་ནི་ལྷན་
ཅིག་སྒྲ། །གཅིག་མེད་པར་ནི་འགའ་ནའང་མིན། །གལ་ཏེ་ལྷན་ཅིག་མྱོང་ཡོད་ན། །དེ་ཕྱིར་
གཏན་ཚིགས་འགལ་བ་ཡིན། །ཞེས་བྱ་བའི་སྐྱོན་སྤོངས་སོ། ། གསུམ་པ་ནི། ཡང་གཏན་
ཚིགས་འདི་མ་ངེས་ཏེ། གཟུགས་དང་སྣང་བའམ། སེམས་དང་སེམས་ལས་བྱུང་བའམ།
སངས་རྒྱས་ཀྱི་ཡེ་ཤེས་ཀྱིས་སེམས་ཅན་གྱི་སེམས་མཁྱེན་པ་ལ་སོགས་པ་ལ་ལྷན་ཅིག་དམིགས་
ངེས་ཞུགས་ཀྱང་རྫས་ཐ་དད་པས་སོ། །དེ་སྐད་དུ་ཡང་། སངས་རྒྱས་མཁྱེན་བྱའི་སེམས་དང་
ནི། །སེམས་དང་སེམས་བྱུང་རྣམས་ཀྱིས་ཀྱང་། །ཀུན་ཏུ་གཏན་ཚིགས་མ་ངེས་ཉིད། །ཅེས་
བཤད་པ་ལྟར་རོ། །སྐྱོན་དེ་དག་ཀྱང་མེད་དེ། གཟུགས་དང་སྣང་བ་ནི་གཟུགས་དམིགས་པ་
སྣང་བ་ལ་ལྟོས་པའི་སྲོག་ཆགས་ལ་རྫས་ཐ་དད་མ་ཡིན་པ་འདོད་ལ། མི་ལྟོས་པ་བྱི་ལ་དང་འུག་
པ་ལ་སོགས་པ་ལ་ནི་ལྷན་ཅིག་དམིགས་ངེས་མེད་དེ། སྣང་བ་མེད་ཀྱང་གཟུགས་དང་གཟུགས་
མེད་ཀྱང་སྣང་བ་དམིགས་པའི་ཕྱིར། སྔ་མ་ལ་ལྕགས་བསྲེགས་པ་དཔེར་མཛད་པ་དང་། ཕྱི་མ་
ལ་མེ་ལྕགས་ཐ་དད་པར་གནས་པ་དང་དཔེར་མཛད་པ་ནི་བློའི་ངོས་ནས་ཐ་དད་དུ་ཕྱེད་པར་མི་
36



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ནུས་པ་དང་། ནུས་པ་ལ་བྱའི། སྔ་མའི་སྐབས་སུ་མེ་ལྕགས་རྫས་གཅིག་ཏུ་བསྟན་པ་ལྟ་བུ་ནི་མ་
ཡིན་ནོ། །འདིར་ཁ་ཅིག་ན་རེ། གཟུགས་དང་སྣང་བ་ལ་ནི་རྣམ་པ་ཐམས་ཅད་དུ་སྐྱོན་མེད་དེ།
གཟུགས་དང་སྣང་བ་ལྷན་ཅིག་དམིགས་ངེས་ཡིན་ན། མུན་པ་སྣང་བའི་ཤེས་པ་ཆོས་ཅན།
སྣང་བ་དམིགས་པར་ཐལ། གཟུགས་དམིགས་པས་སོ། །མ་གྲུབ་ན་མུན་པའང་མ་དམིགས་
པར་འགྱུར་ཏེ། མུན་པ་ཉིད་གཟུགས་ཀྱི་བྱེ་བྲག་ཡིན་པའི་ཕྱིར་རོ་ཞེས་ཟེར་རོ། །དེའང་བརྟག་
དགོས་ཏེ། དེ་ལྟར་ན་སྣང་བ་རྐྱང་པ་དམིགས་པའི་བྱི་ལའི་ཤེས་པ་ཆོས་ཅན། གཟུགས་
དམིགས་པར་ཐལ། སྣང་བ་དམིགས་པའི་ཕྱིར། །འདོད་ན། སྣང་བ་མེད་ཀྱང་གཟུགས་དང་
གཟུགས་མེད་ཀྱང་སྣང་བ་དམིགས་པའི་ཕྱིར། ལྕགས་དང་མེ་ཐ་དད་པར་གནས་པ་བཞིན་ནོ་
ཞེས་པའི་གཞུང་དང་དངོས་སུ་འགལ་ཞིང་། གཞུང་དེའི་དོན་རྒྱལ་བ་གཉིས་པ་པདྨའི་ངང་ཚུལ་
གྱིས། དེ་ཉིད་ཀྱི་ཕྱིར་གཟུགས་དང་སྣང་བ་དག་གིས་འཁྲུལ་པ་ཡང་མ་ཡིན་ཏེ། སྣང་བ་འབའ་
ཞིག་ཀྱང་མཐོང་བའི་ཕྱིར་ལ། སྣང་བ་དང་བྲལ་བའི་གཟུགས་ཀྱང་སྲོག་ཆགས་ཀྱི་བྱེ་བྲག་
འགའ་ཞིག་གིས་དམིགས་པའི་ཕྱིར་རོ་ཞེས་བཤད་པ་ཡང་སྤོང་དགོས་པར་འགྱུར་རོ། །རྟགས་
ཚད་མས་གྲུབ་ཅིང་། མ་ཁྱབ་ན། དེ་ལ་ཁྱབ་པ་ཡོད་པར་ཐལ། སྣང་བ་ཉིད་གཟུགས་ཀྱི་བྱེ་
བྲག་ཡིན་པའི་ཕྱིར། འཁོར་གསུམ་ཆར་དུ་འགྱུར་རོ། །དེས་ན་བློ་གྲོས་ཆེན་པོའི་ཚུལ་གྱིས་
གཞུང་གི་ཚིག་སྔ་ཕྱི་འགལ་བ་མ་བྱེད་ཅིག །སེམས་དང་སེམས་བྱུང་ནི་འདིའི་རྗེས་སུ་འབྲང་བ་
ཕལ་མོ་ཆེ་རྫས་གཅིག་ཉིད་ཆོས་རྗེའི་དགོངས་པ་ཡིན་ནོ་ཞེས་གསུངས་ལ། སློབ་དཔོན་བདག་
ཉིད་ཆེན་པོ་ཀཱ་མ་ལ་ཤི་ལས་ཀྱང་། འདི་ལྟར་དེ་ལ་གཅིག་དམིགས་པ་ངེས་པ་ཡོད་པ་ཐམས་
ཅད་ཀྱིས་རང་རང་སོ་སོའི་རིག་པའི་ཕྱིར་རོ། །དེ་ཉིད་ཀྱི་ཕྱིར་སེམས་དང་སེམས་ལས་བྱུང་བ་
རྣམས་ཀྱིས་ཀྱང་འཁྲུལ་པ་མ་ཡིན་ཏེ། དེ་དག་ཀྱང་སོ་སོར་བདག་ཉིད་རིག་པ་ཡིན་པའི་ཕྱིར་རོ་
ཞེས་གསུངས་པས། གང་ཟག་རང་རང་ལ་སེམས་དང་སེམས་བྱུང་དུ་སྣང་བ་ཡང་རྫས་ཐ་དད་
པ་མི་བཞེད་ལ། སློབ་དཔོན་ཤཱཀྱ་བློ་ནི། སེམས་སེམས་བྱུང་ངོ་བོ་གཅིག་ཏུ་མ་དམིགས་པས་
རྟགས་མ་གྲུབ་ཅེས་གསུངས་སོ། །ཁོ་བོས་ནི་ཆོས་ཀྱི་རྗེའི་དགོངས་པ་འདི་ལྟར་རྟོགས་ཏེ།
རྣམ་བདེན་པའི་ལུགས་ལ་ནི་སེམས་སེམས་བྱུང་རྫས་སུ་གྲུབ་པ། རྫས་གཞན་ལས་བཀག་པ་ནི་
རྫས་གཅིག་གྲུབ་མོད། རྣམ་བརྫུན་པས་ནི་སེམས་སེམས་བྱུང་རྫས་སུ་གྲུབ་པར་མི་འདོད་དེ།
གཞན་དུ་ན་དོན་དམ་པར་ཡང་གྲུབ་པས་སེམས་ཀྱི་རང་བཞིན་དུ་ཁས་ལེན་དགོས་ལ། དེ་ལྟར་
37



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ན་དྲི་མ་སེམས་ཀྱི་རང་བཞིན་ཡིན་པར་འགྱུར་རོ། །ཡང་ཆོས་ཀྱི་དབྱིངས་ལས་མ་གཏོགས་
པའི། །གང་ཕྱིར་ཆོས་མེད་ཅེས་བྱ་བ་དང་། །མི་རྟོག་ཡེ་ཤེས་རྒྱུ་བ་ལ། །དོན་ཀུན་སྣང་བ་མེད་
པའི་ཕྱིར། །ཞེས་དང་། རྣམ་ངེས་ལས། ངེས་པར་བསྐྱེད་ཕྱིར་རང་བཞིན་གྱིས། །ཕྱིན་ཅི་
ལོག་ཏུ་སྣང་འགྱུར་ཏེ། ། ཆོས་མཐུན་མཐོང་སོགས་ཅན་ཉིད་ལ། །ལྟོས་མེད་རབ་རིབ་ལ་
སོགས་བཞིན། །ཞེས་སོགས་གཟུང་འཛིན་དུ་སྣང་བ་འཁྲུལ་སྣང་དུ་བཤད་པ་མཐའ་དག་དང་
འགལ་བར་འགྱུར་བའི་ཕྱིར་རོ། ། དེས་ན་གཞུང་འདིར་སེམས་དང་སེམས་བྱུང་ཡང་རྫས་ཐ་
དད་མི་འདོད་དོ་ཞེས་གསུང་གི ། རྫས་གཅིག་ཅེས་མ་བསྟན་པས་གཞུང་གི་ཚིག་ཟུར་གྱིས་ཚོ
འཕངས་པའི་གོ་བ་དཔྱིས་ཕྱིན་པར་ཤེས་དགོས་སོ་སྙམ་དུ་སེམས་མོད་ཀྱི། རྣམ་བརྫུན་པས་
ཀྱང་གཟུང་འཛིན་དུ་སྣང་བ་སྒྲོ་བཏགས་པའི་ཆ་རྣམས་བདེན་པར་མི་འདོད་ཀྱང། གཉིས་
སྣང་གི་ཤེས་པ་ཉིད་རྫས་གྲུབ་ཏུ་འདོད་པས་སློབ་དཔོན་སྔ་མ་དག་གི་བཞེད་པ་ལྟར་དགོངས་
པར་མངོན་ནོ། །སངས་རྒྱས་ཀྱི་ཡེ་ཤེས་ཀྱིས་གཞན་གྱི་སེམས་མཁྱེན་པ་ནི་སོ་སོ་སྐྱེ་བོའི་མངོན་
སུམ་གྱི་དཔེར་མི་རུང་སྟེ། རྣམ་འགྲེལ་ལས། གཟུང་སོགས་དང་ནི་སེམས་དེ་ལྟར། །གཟུང་
བའི་མཚན་ཉིད་དཔྱོད་པ་ནི། །མ་དག་བློ་ཅན་མ་ཡིན་གྱི། །རྣལ་འབྱོར་རྟོགས་པ་བསམ་མི་
ཁྱབ། །ཅེས་དང་། གནས་གྱུར་པའི་ཡེ་ཤེས་བསམ་གྱིས་མི་ཁྱབ་པར་རྒྱུད་གཞན་གྲུབ་པ་ལས་
བཤད་པའི་ཕྱིར་ཏེ། ཇི་སྐད་དུ། བཅོམ་ལྡན་འདས་ཀྱིས་དོན་ཐམས་ཅད་ཐུགས་སུ་ཆུད་པ་ནི་
བསམ་གྱིས་མི་ཁྱབ་སྟེ། རྣམ་པ་ཐམས་ཅད་དུ་ཤེས་པ་དང་བརྗོད་པའི་ཡུལ་ལས་འདས་པའི་
ཕྱིར་ཞེས་བཤད་པས་སོ། །བོད་ཕལ་ཆེར་རང་སངས་རྒྱས་ཀྱི་ཡེ་ཤེས་ཀྱིས་མ་ངེས་པས་ལྷན་
ཅིག་དམིགས་ངེས་ཡང་དག་གི་རྟགས་མ་ཡིན་ནོ་ཞེས་ཟེར་བ་ནི་ཀུན་ཏུ་ཐ་སྙད་པ་དང་ཕ་རོལ་
གཟིགས་པའི་ཚད་མའི་རྣམ་གཞག་མ་ཤེས་པར་སྨྲ་བར་ཟད་དོ། །ཡང་གཞུང་ཁ་ཅིག་ལས།
མདོར་བསྟན་གྱི་སྐབས་སུ། གསལ་དང་ལྷན་ཅིག་དམིགས་ངེས་དང་། །རྗེས་སུ་འགྲོ་ལྡོག་ངེས་
པས་འགྲུབ། །ཅེས་བཏོན་ནས། སྐབས་འདིར་རྗེས་སུ་འགྲོ་ལྡོག་གི་སྣང་བ་སེམས་སུ་བསྒྲུབ་པ་
འཆད་དེ། དེའང་འདི་ལྟར་སྣང་བ་འདི་དག་ནི་སེམས་ལས་གཞན་མ་ཡིན་ཏེ། ལས་ཀྱི་སྣང་བ་
ཐ་དད་པར་མཐོང་བའི་ཕྱིར་རོ། །དེ་སྐད་དུ། དམྱལ་བ་ཡི་དྭགས་དུད་འགྲོ་དང་། །ལྷ་རྣམས་
ཇི་ལྟར་རིགས་རིགས་སུ། །དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་འདོད་པ་
ཡིན། །ཞེས་བཤད་པའོ་ཞེས་བཀོད་པའང་སྣང་ངོ་། །ལུང་འདི་ལ་བརྟེན་ནས་དམིགས་གཞི་
38



༄༅ །ཚད་མ་རིགས་པའི་གཏེར་སྤྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ཐུན་མོང་བ་ཡོད་པར་འདོད་པས་ནི་སེམས་ཙམ་གྱི་གཞུང་གི་དྲི་ཙམ་ཡང་མ་ཚོར་བའོ། །
གསུམ་པ་རྣམ་རིག་ལ་རྩོད་པ་སྤོང་བ་ལ་གསུམ་ལས། དང་པོ་རིག་པའི་རྟགས་མ་གྲུབ་
པ་སྤོང་བ་ནི། རིག་བྱ་རྟགས་སུ་བཀོད་ན་མ་ངེས། རིག་བྱེད་རྟགས་སུ་བཀོད་ན་མ་གྲུབ་སྟེ།
དེ་གཉིས་ལས་གཞན་པའི་རིག་པ་ཙམ་མི་རྙེད་དོ་ཞེ་ན། སྔ་མ་གཉིས་ཀྱིས་ཁྱད་པར་དུ་མ་བྱས་
པའི་རིག་པ་ཙམ་འགོད་དེ། བ་གླང་གི་མཚན་ཉིད་དཀར་ཟལ་དང་། དཀར་ཟལ་མ་ཡིན་པའི་
ལྐོག་ཤལ་མི་འགོད་ཀྱི། ལྐོག་ཤལ་ཙམ་འགོད་པ་བཞིན་ནོ། །ཡང་རྩོད་ངག་དེ་ནི་ལྟག་ཆོད་
ཀྱང་ཡིན་ཏེ། སློབ་དཔོན་ཞི་བ་འཚོས། སྤྱིར་འབྲེལ་པ་ནི་གང་གི་ཚེ། ། ཁྱད་པར་རྣམ་པར་
བརྟགས་པ་ཡི། །ཀླན་ཀ་དེ་ལ་ཚོལ་བྱེད་ན། །ལྟག་ཆོད་ཡིན་པར་ཡང་དག་བརྗོད། །ཅེས་
བཤད་པ་ལྟར་རོ། ། སློབ་དཔོན་འུ་ཡུག་པ་ན་རེ། རིག་བྱ་ཡིན་པའི་ཕྱིར་ཞེས་བཀོད་ཀྱང་མ་
ངེས་པ་མེད་དེ། རིག་བྱ་ཡིན་པ་ལ་རིག་བྱེད་དང་འབྲེལ་པས་ཁྱབ་ཅིང་། དེ་ལ་ཡང་བདག་
གཅིག་པས་འབྲེལ་པས་ཁྱབ་དགོས་ཏེ། དེ་བྱུང་གི་འབྲེལ་པ་ལ་རིག་བྱ་མི་སྲིད་པའི་ཕྱིར་རོ། །
འདི་ལྟར། ཚོར་བྱ་ཚོར་བྱེད་ཐ་དད་ན། །ཚོར་བ་ཉིད་ཀྱང་འཐད་པར་དཀའ། །ཞེས་བཤད་
པས་སོ་ཞེས་གསུང་། དེ་ལྟར་ན་ལ་མེ་ལྡན་དུ་སྒྲུབ་པ་ལ་ལའི་དུ་བ་རྟགས་སུ་བཀོད་ཀྱང་འབྲས་
བུ་རྟགས་སུ་འགྱུར་ཏེ། དུ་བ་ཡིན་པ་ལ་མེ་དང་འབྲེལ་པས་ཁྱབ་ཅིང་། དེ་ཡང་དེ་བྱུང་གི་
འབྲེལ་པས་ཁྱབས་དགོས་ཏེ། དེ་བྱུང་གི་འབྲེལ་པ་མ་ཡིན་པ་ལ་རྒྱུ་འབྲས་མི་སྲིད་པའི་ཕྱིར་རོ་
ཞེས་བརྗོད་ན་མཚུངས་པར་འགྱུར་རོ། །
གཉིས་པ་རྡུལ་ཕྲན་དང་མཚུངས་པ་སྤོང་བ་ལ། རྩོད་པ་དགོད་པ་དང་། ལན་བཤད་པ་
གཉིས། དང་པོ་ལ་རྩ་བ་དང་། འགྲེལ་པ་གཉིས། རྩ་བ་ནི། སེམས་རྒྱུན་ཞེས་པ་ནས། ཞེས་
ཟེར་རོའི་བར་རོ། །འགྲེལ་པ་ལ། སེམས་རྒྱུན་གཅིག་ཏུ་བདེན་པར་འདོད་པ་ལ་ཡན་ལག་
ཅན་དང་མཚུངས་པ་བསྒྲེ་བ། སྐད་ཅིག་ཆ་མེད་དུ་འདོད་པ་ལ་རྡུལ་ཕྲན་དང་མཚུངས་པ་བསྒྲེ་
བའོ། ། དང་པོ་ནི། དབུ་མ་པ་རྣམས་ན་རེ། སེམས་ཀྱང་རྒྱུན་གཅིག་ཏུ་བདེན་ན། གང་ལ་
ཕྱོགས་ཆ་ཐ་དད་ཡོད། །དེ་ནི་གཅིག་ཏུ་མི་རུང་ངོ་། །ཞེས་ཡན་ལག་ཅན་འགོག་པའི་རིགས་
པ་འདོན་པ་བསྒྱུར་ཏེ། གང་ལ་དུས་ཆ་ཐ་དད་ཡོད། །དེ་ནི་གཅིག་ཏུ་མི་རུང་ངོ་། །ཞེས་པས་
ཁེགས་སོ། །ཡང་ན། དྲུག་གིས་གཅིག་ཆར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །
དྲུག་པོ་དག་ཀྱང་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་པའི་རིགས་པ་
39



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ
༔
འདོན་པ་བསྒྱུར་ནས། སྔ་ཕྱི་གཉིས་དང་འབྲེལ་པ་ལས། ། སྐད་ཅིག་དུས་ཆ་ གསུམ་ དུ་
འགྱུར། །གཉིས་པ་དག་ནི་དུས་མཚུངས་ན། །བསྐལ་པའང་སྐད་ཅིག་ཙམ་དུ་འགྱུར། །ཞེས་
པས་ཁེགས་སོ་ཞེས་ཟེར་རོ། ། གཉིས་པ་ནི། སྐད་ཅིག་ཆ་མེད་དུ་བདེན་པ་ཡང་དྲུག་གིས་
གཅིག་ཆར་སྦྱར་བའི་རིགས་པས་རྡུལ་ཕྲན་བརྟགས་ན་འཇིག་པ་ལྟར་སེམས་ཀྱང་བརྟགས་ན་
འཇིག་སྟེ། རིན་ཆེན་ཕྲེང་བ་ལས། ཇི་ལྟར་སྐད་ཅིག་མཐའ་ཡོད་ལྟར། །ཐོག་མ་དབུས་ཀྱང་
བརྟག་པར་གྱིས། ། སྐད་ཅིག་ གསུམ་གྱི་བདག་ ཉིད་ ཕྱིར། །འཇིག་རྟེན་སྐད་ཅིག་ལ་མི་
གནས། །ཞེས་བྱ་བའི་རིགས་པས་ཁེགས་སོ་ཞེ་ན། གཉིས་པ་ལན་ལ་མཚུངས་པར་འདོད་པ་
མི་རིགས་པར་བསྟན་པས་མཚམས་སྦྱར་བ་དང་། མི་མཚུངས་པའི་རིགས་པ་བརྗོད་པའོ། །
དང་པོ་ནི། འདི་ལ་ཞེས་པ་ནས། མི་མཚུངས་ཏེ་ཞེས་པའི་བར་རོ། །
གཉིས་པ་ལ་རིགས་པ་དངོས་དང་། དེ་ལས་འཕྲོས་པའི་རིགས་པ་གཞན་བཤད་པ། དེ་
དག་ལ་རྩོད་པ་སྤོང་བའི་སྒོ་ནས་གནས་ཚུལ་ངོས་གཟུང་བའོ། །དང་པོ་ནི། སྐད་ཅིག་ཅེས་པ་
ནས། འཇིག་པ་ཡིན་ནོ་ཞེས་པའི་བར་རོ། །གཉིས་པ་ནི། འོ་ན་སྐད་ཅིག་ཀྱང་འཇིག་གོ་ཞེ་ན་
ཞེས་པ་ནས། མི་ཆག་པ་བཞིན་ཞེས་པའི་བར་རོ། །གསུམ་པ་ནི། འོ་ན་ཆོས་ཀྱི་གྲགས་པས་
ཞེས་པ་ནས། བཤད་ཟིན་ཏོ་ཞེས་པའི་བར་རོ། །དང་པོ་ནི། འདི་སྐད་འཆད་དེ། རྩོད་པ་
དང་པོ་ནི་རྒྱུན་རྫས་སུ་མ་གྲུབ་པས་སྤང་བར་སླའོ། །གཉིས་པའི་ལན་ནི། རྣམ་རིག་པས་སྨྲས་
པ། སྐད་ཅིག་གཅིག་ཉིད་མི་སྲིད་པར་ཐལ། སྐྱེ་འགག་གནས་གསུམ་གྱི་བདག་ཉིད་ཡིན་པའི་
ཕྱིར་རོ། །འདོད་ན་གསུམ་མི་སྲིད་པར་ཐལ་ཏེ། རྩོམ་པ་གཅིག་མི་སྲིད་པའི་ཕྱིར་རོ། །རིན་པོ་
ཆེ་གཅིག་མེད་ན་དེའི་ཕུང་པོ་མི་སྲིད་པ་བཞིན་ནོ། །འོ་ན་རྡུལ་ཕྲན་ཡང་གཅིག་ཡིན་ན་ཆ་དྲུག་
ཡོད་པར་འགལ། ཆ་དྲུག་ཡིན་ན་ཆ་མེད་གཅིག་ཡིན་པར་འགལ་བར་མཚུངས་སོ་ཞེ་ན། ཁོ་བོ་
ཡང་རྡུལ་ཕྲན་ཆ་མེད་འགོག་པའི་རིགས་པ་དེ་ཉིད་འདོད་པས། རིགས་པས་བརྟག་པ་ན་རྡུལ་
ཕྲན་འཇིག་པ་ཡིན་ནོ་ཞེས་པའོ། །གཉིས་པ་ནི། འོ་ན་སྐད་ཅིག་ཀྱང་འཇིག་གོ་ཞེ་ན། དུས་
གསུམ་གཅིག་ཆར་སྐྱེ་ན་ཁྱེད་བདེན་པ་ཞིག་ན། ཁོ་བོ་ཅག་གཅིག་ཆར་མི་སྐྱེ་བ་ལ་སྐྱོན་ག་ལ་
ཡོད། རྡུལ་ཕྲན་དང་ནི་མི་མཚུངས་ཏེ། རྡུལ་ཕྲན་དུས་གཅིག་ཏུ་མ་བསྐོར་ན་རགས་པ་མི་རྩོམ་
ལ། བསྐོར་བ་ན་དབུས་ཀྱི་རྡུལ་ཕྲན་ཆ་བཅས་སུ་འགྱུར་རོ། །སྐད་ཅིག་ལ་ནི་དེ་ལྟར་མ་ཡིན་ཏེ།
དུས་གསུམ་གཅིག་ཆར་སྐྱེ་ན་འདས་མ་འོངས་གཉིས་ཀྱང་ད་ལྟར་བར་ཐལ་བ་ལས་འགགས་པ་བ
.
40



༄༅ །ཚད་མ་རིགས་པའི་གཏེར་སྤྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
དང་མ་སྐྱེས་པ་དངོས་པོར་མེད་པའི་ཕྱིར་དང་། ད་ལྟར་སྐྱེས་པའི་སྐད་ཅིག་ཉིད་ལ་དངོས་པོའི་
ཆོས་མི་སྲིད་པའི་ཕྱིར་ཏེ། རྣམ་ངེས་ལས། མཐའི་སྐད་ཅིག་མ་ཡོངས་སུ་གྱུར་པ་མེད་དེ། སྐད་
ཅིག་ལ་ཆ་ཤས་མེད་པའི་ཕྱིར་རོ་ཞེས་དང་། ཆ་ཅན་གྱི་མཐའ་ཉིད་མི་རུང་ངོ་ཞེས་བཤད་པས་
སོ། །འོ་ན་རྡུལ་ཕྲན་རིགས་པས་བརྟགས་ནས་འཇིག་པའི་ཚེ་ཆ་བཅས་སུ་འཇིག་གམ། ཆ་
མེད་དུ་འཇིག་ཅེ་ན། མ་བརྟགས་པར་བཞག་ན་ཆེ་བཅས་ཡིན་ཀྱང་། རིགས་པས་བཤིག་ན་
ཆ་མེད་དུ་འཇིག་སྟེ། སྐྲ་རྩེའི་ཟིལ་པ་བཞིན་ནོ། །ཡང་སློབ་དཔོན་ཆ་པ་ལ་སོགས་པ་ཁ་ཅིག་
རྡུལ་ཕྲན་ཐུག་མེད་དུ་འདོད་དེ། ཇི་སྐད་དུ་ཚད་མ་ཡིད་ཀྱི་མུན་སེལ་ལས། ནམ་མཁའི་མཐས་
ཁྱབ་པའི་ཡུལ་ལ་ཆེ་ཚད་ཐུག་པ་མེད་པ་ལྟར་རྡུལ་ལ་ཆ་དང་ཆར་ཕྱེ་བའི་ཆུང་ཚད་ལའང་ཐུག་པ་
མེད་པ་ཡིན་ནོ་ཞེས་བཤད་དོ། །འདི་ནི་དངོས་པོའི་དེ་ཁོ་ན་ཉིད་མ་ཤེས་ཏེ། དེ་ལྟར་ན་
གཟུགས་ཀྱི་ཆུང་མཐའ་ངོས་མི་ཟིན་པར་འགྱུར་ལ། འདོད་ན། གཟུགས་མིང་དུས་མཐའ་
རྡུལ་ཡིག་དང། །ཞེས་གཟུགས་ཀྱི་ཆུང་མཐའ་རྡུལ་ཕྲ་རབ་ཏུ་བཤད་པ་དང་། ཆ་ཅན་གྱི་
མཐའ་ཉིད་མི་རུང་། །ཞེས་པ་དང་། མཐར་ཐུག་དུས་ཀྱང་སྐད་ཅིག་འདོད། །ཅེས་དང་།
སློབ་དཔོན་ཀ་མ་ལ་ཤཱི་ལས་དོན་སྨྲ་བའི་འདོད་པ་སྟོན་པ་ན། དོན་སྨྲ་བས་གདོན་མི་ཟ་བར་
མཐར་ཐུག་པའི་ངོ་བོའི་དངོས་པོ་ཅུང་ཟད་ཅིག་རྡུལ་ཕྲ་རབ་ཉིད་དུ་ཁས་བླང་པར་བྱ་སྟེ། དེ་
ལྟར་མ་ཡིན་པར་ཐུག་པ་མེད་པ་ཉིད་ཡིན་ན་ངོ་བོ་ངེས་པར་མ་གཟུང་བའི་ཕྱིར་ངོ་བོ་ཉིད་ཀྱིས་
ཉེ་བར་བརྗོད་པ་མེད་པ་ཉིད་དུ་བསྟན་པར་འགྱུར་ཏེ། དེ་འདྲ་ཡིན་ཀྱང་གཞན་གྱིས་འདོད་པ་
བསྒྲུབ་པར་བྱ་བ་ཉིད་དུ་འགྱུར་རོ་ཞེས་སོགས་ཀྱིས་རིགས་པའི་རྭ་བ་ལས་འདས་ཤིང་། རྡུལ་ཕྲ་
རབ་ཅེས་པའི་མིང་དོན་ཡང་ལེགས་པར་མ་འཕྲོད་པའོ། །འོ་ན་སྐད་ཅིག་ཀྱང་བཞག་ན་ཆ་
བཅས་བཤིག་ན་ཆ་མེད་དུ་མཚུངས་པ་མ་ཡིན་ནམ་ཞེ་ན། མི་མཚུངས་ཏེ། བློས་སྐད་ཅིག་ལ་
འདས་མ་འོངས་ཀྱི་ཆ་གཉིས་བཞག་ཀྱང་སྐད་ཅིག་གི་ངོས་ནས་སྐྱེས་ཙམ་གྱི་ཆ་མ་གཏོགས་པ་ཆ་
གཞན་མེད་དེ། འགག་པ་དང་མ་སྐྱེས་པ་དངོས་པོར་མེད་པའི་ཕྱིར་རོ། །དེས་ན་སློབ་དཔོན་
འཕགས་པའི་སྐད་ཅིག་གསུམ་སྦྲེལ་ནས་བཤིག་པ་འདིས་ཉན་ཐོས་དུས་གསུམ་རྫས་ཡོད་དུ་
འདོད་པ་དགག་པར་ནུས་ཀྱི། སྐད་ཅིག་ཆ་མེད་དགག་པར་མི་ནུས་ཏེ། འདས་མ་འོངས་རྫས་
སུ་མ་གྲུབ་པའི་བར་དུ་སྐད་ཅིག་གི་རྫས་གཅིག་བཅུག་ཀྱང་དངོས་པོ་ལ་མ་གྲུབ། བློས་རློམས་
སུ་ཟིན་ཀྱང་བློའི་ཆོས་རང་དགའ་བས་དོན་མི་འཇིག་སྟེ། རི་བོང་གི་རྭ་གཉིས་ཀྱི་བར་དུ་བུམ་པ་tu
41



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
aབཅག་པར་རློམ་ཡང་མི་ཆག་པ་བཞིན་ནོ། །དེ་སྐད་དུ་ཡང་རྒྱལ་བ་གཉིས་པ་ཀཱ་མ་ཤཱི་ལས།
འདི་སྙམ་དུ། དཔེར་ན་ད་ལྟར་བའི་སེམས་ཀྱི་སྐད་ཅིག་དང་འདས་པ་དང་མ་འོངས་པའི་
སེམས་ཀྱི་སྐད་ཅིག་དང་། དུས་ཀྱིས་བྱས་པའི་བར་མེད་པ་ཉིད་ཡོད་ཅིང་། ཡང་ད་ལྟར་ན་
སེམས་ཀྱི་སྐད་ཅིག་མ་དང་ཡུལ་ཙམ་ལ་སོགས་པ་བཞིན་དུ་ཆ་དང་བཅས་པ་མ་ཡིན་པ་དེ་བཞིན་
དུ་རྡུལ་ཕྲ་རབ་རྣམས་མང་པོས་བསྐོར་བ་ཡིན་ན་ཡང་ཡུལ་བྱས་པའི་ཆ་དང་བཅས་པ་ཉིད་དུ་
འགྱུར་བ་མ་ཡིན་ནོ་སྙམ་དུ་སེམས་ན་ཞེས་དོགས་པ་བཀོད་ནས། དེའི་ལན་དུ། དེ་ནི་ཡང་
དག་པ་མ་ཡིན་པ་སྟེ། ད་ལྟར་བྱུང་བའི་སེམས་ཀྱི་སྐད་ཅིག་སྔ་མ་དང་ཕྱི་མ་དག་དང་དོན་མེད་
པར་མེད་པ་ཉིད་ཡོད་པ་མ་ཡིན་ཏེ། དེའི་ཚེ་དེ་དག་མེད་པའི་ཕྱིར་རོ། །མེད་པ་དང་ལྷན་ཅིག་
སྔ་མ་དང་ཕྱི་མ་ཡང་དག་པར་རིགས་པ་མ་ཡིན་ཏེ། ལྷན་ཅིག་འབྱུང་བ་དག་ལ་རྒྱུ་དང་འབྲས་
བུའོ་ངོ་བོ་མེད་པའི་ཕྱིར་རོ། །སྔ་མ་དང་ཕྱི་མ་མེད་པ་དེ་བཞིན་དུ་དེའི་སྒོ་ནས་སྔ་མ་དང་ཕྱི་
མའི་སྐད་ཅིག་ཡོད་པ་རྟོག་པས་ཀུན་ནས་བསླང་བ་འབའ་ཞིག་ཏུ་ཟད་དོ་ཞེས་ལེགས་པར་
གསུངས་པས་སོ། །སློབ་དཔོན་འུ་ཡུག་པས་རིན་ཆེན་ཕྲེང་བའི་ལུང་དེ་སྐད་ཅིག་ཆ་མེད་དུ་
འདོད་པ་ཐམས་ཅད་འགོག་པའི་རིགས་པར་བཞེད་པའང་འདི་ཉིད་ཀྱིས་ཁེགས་སོ། །མཐའ་
ཡས་གཞུང་དོན་འབྱེད་པའི་སྤོབས་པ་ཅན། །མཁས་མང་བྱེ་བས་འབད་ཀྱང་མ་རྟོགས་
པའི། །རིགས་ལམ་ཤིང་ལྟའི་སྲོལ་འབྱེད་སྤོབས་པ་ནི། །ཀུན་ནས་སྤྲོ་བ་འཇམ་མགོན་བླ་མ་
ཉིད། །བར་སྐབས་ཀྱི་ཚིགས་སུ་བཅད་པའོ། །
གསུམ་པ་ནི། འོ་ན་ཆོས་ཀྱི་གྲགས་པས། གང་གི་དངོས་པོ་རྣམ་དཔྱད་པ། །དེ་ཉིད་
དུ་ན་དེ་དངོས་མེད། །གང་གི་ཕྱིར་ན་དེ་དག་ལ། །གཅིག་དང་དུ་མའི་རང་བཞིན་མེད། །
ཅེས་གཅིག་དང་དུ་བྲལ་དུ་གསུངས་པ་དང་འགལ་ལོ་ཞེ་ན། མི་འགལ་ཏེ། དེ་ནི་ཕྱི་རོལ་གྱི་
ཡུལ་གཅིག་དང་དུ་བྲལ་ལམ་གཟུང་འཛིན་གཅིག་དང་དུ་བྲལ་ལ་དགོངས་པ་ཡིན་ནོ། །སློབ་
དཔོན་གཉལ་པ་ལ་སོགས་པ་ཁ་ཅིག་དུས་གཅིག་དང་དུ་བྲལ་དུ་གསུངས་སོ་ཞེས་ཟེར་བ་ནི་
གཞུང་གི་སྐབས་དོན་མ་ལོངས་པ་ཡིན་ནོ་ཞེས་གོང་དུ་བཤད་ཟིན་ཏོ། །མདོར་ན་ཕྱོགས་ཀྱིས་
ཕྱེ་ན་བློ་ཡང་ཆ་བཅས་ཡིན་ཏེ། བློ་གཅིག་ཉིད་ལ་ཁ་ཕྱི་ནང་དུ་བལྟ་བའི་ཆ་དང་། ཤར་ཕྱོགས་
ཀྱི་བློ་ལ་སོགས་པ་དུ་མ་ཡོད་པས་སོ། །ཅི་སྟེ་དེ་ནི་ཕྱོགས་ཐ་དད་པས་ཕྱེ་བ་ཡིན་གྱི། བློའི་ཆ་
ཤས་སུ་མི་འགྱུར་རོ་ཞེ་ན། དེ་ཉིད་ཀྱི་ཕྱིར་ཕྱོགས་ཀྱི་ཆ་བཅས་ཞེས་བྱ་སྟེ། ཆོས་ཉིད་ཀྱི་ངོ་བོ་ལ་
42



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
ཆ་བཅས་མེད་ཀྱང་ཆོས་ཅན་གྱི་ཆ་དུ་མ་འགྱུར་བ་བཞིན་ནོ། །དུས་ཀྱིས་ཕྱེ་ན་ཡུལ་ཡང་ཆ་དུ་མ་
མེད་པ་ཡིན་ཏེ། དུས་གསུམ་གཅིག་ཆར་མི་སྐྱེ་བའི་ཕྱིར་རོ། །དེ་དག་གི་གནད་ནི། གཞི་
གཅིག་གི་སྟེང་དུ་ཕྱོགས་དུ་མ་གཅིག་ཆར་དུ་འདུར་རུང་ལ། དུས་གསུམ་ལྷན་ཅིག་ཏུ་འདུས་པ་
མི་སྲིད་པ་ལས་ཡིན་ནོ། །དེས་ན་ཀུན་ཏུ་ཐ་སྙད་པའི་ཚད་མ་ལ་སྐད་ཅིག་ཆ་བཅས་སུ་ཁས་
བླངས་ན་ལྟོས་མེད་ཀྱི་རྟགས་ཀྱི་རྣམ་གཞག་འཇིག་སྟེ། འཇིག་རྒྱུའི་ཆ་གཞན་ཁས་བླངས་པར་
འགྱུར་པས་སོ། །སྐད་ཅིག་གཏན་མེད་དུ་ཁས་བླངས་ན་ལྷན་ཅིག་མི་གནས་འགལ་གྱི་གནོད་བྱ་
ལྡོག་པའི་དུས་ལ་སོགས་པའི་རྣམ་གཞག་ཐམས་ཅད་འཇིག་སྟེ། སྐད་ཅིག་དང་པོ་ལ་ཕྲད་པ་མི་
སྲིད་པའི་ཕྱིར་རོ། །འོ་ན་ཆ་མེད་ཀྱི་དངོས་པོ་སྲིད་པར་འགྱུར་རོ་ཞེ་ན། སྐད་ཅིག་ཆ་མེད་ཀྱི་
དངོས་པོར་འདོད་པ་ཡིན་ནོ། །
དེ་ལྟར་ན་དོན་དམ་གྱི་དངོས་པོར་འདོད་པ་ཡིན་ནོ། །དེ་ལྟར་ན་དོན་དམ་གྱི་དངོས་
པོར་འགྱུར་རོ་ཞེ་ན། འདིར་དོན་དམ་པའི་ཚུལ་ནི་གཉིས་ཏེ། དབུ་མ་ལ་གྲགས་པའི་སྤྲོས་བྲལ་
གྱི་དོན་དམ་དང་། རྟོག་གེ་ལ་གྲགས་པའི་དོན་བྱེད་ནུས་པའི་དོན་དམ་མོ། །དང་པོ་ནི། གང་
གིས་རྟེན་ཅིང་འབྲེལ་བར་འབྱུང་། །འགག་པ་མེད་པ་སྐྱེ་མེད་པ་། །ཞེས་བཤད་པ་ལྟར་ཡིན་
ལ། འདིར་ནི་དེ་མ་ཡིན་ཏེ། སྐད་ཅིག་གིས་འཇིག་པའི་ཕྱིར་རོ། །གཉིས་པ་ནི་འདོད་པ་ཉིད་
དེ། ཀུན་ཏུ་ཐ་སྙད་པའི་ཚད་མ་དཔྱོད་པའི་སྐབས་སུ་འཁྲུལ་པ་དང་མ་འཁྲུལ་པ་ཐམས་ཅད་
སྐད་ཅིག་ལ་རག་ལས་པའི་ཕྱིར་རོ། །ཆོས་ཐམས་ཅད་བདག་མེད་པའི་རྟེན་ཡང་གཞན་དབང་
སྐད་ཅིག་མ་དེ་ཉིད་ཡིན་ཏེ། རྣམ་འགྲེལ་ལས། ངེད་ཀྱི་དེ་ཡང་རྐྱེན་ལས་སྐྱེ། །དེ་ཡང་བདག་
མེད་ལྟ་རྟེན་ཡིན། །ཞེས་གསུངས་པ་ལྟར་རོ། །འོ་ན་སེམས་སྐད་ཅིག་མ་ཉིད་བདག་མེད་
པའམ་དོན་དམ་པའི་བདེན་པ་མ་ཡིན་ནམ། ཅིའི་ཕྱིར་བདག་མེད་པའི་རྟེན་ཡིན་ཞེ་ན།
དཔྱོད་པ་ལ་ཞུགས་པ་ཁྱོད་ཉོན་ཅིག །འདི་སྐད་འཆད་པར་འགྱུར་ཏེ། སེམས་ཀྱི་རང་བཞིན་
སྐད་ཅིག་ཙམ་རྟོགས་པས་བདག་མེད་པའི་དོན་མཐོང་བ་མ་ཡིན་གྱི། སྐད་ཅིག་ངོ་བོ་གཟུང་
འཛིན་གྱི་དྲི་མས་དབེན་པར་མཐོང་ནས་གཉིས་སུ་མེད་པའི་གནས་ལ་རེག་པ་དེའི་ཚེ་བདག་
མེད་པའི་དོན་མཐོང་བ་ཡིན་ལ། དེ་ཡང་གཞན་དབང་སྐད་ཅིག་མ་མཐོང་བ་ལ་རག་ལས་པས་
དེ་སྐད་ཅེས་བྱའོ། །དེ་ལྟ་མོད་ཀྱི་གཞན་དབང་སྐད་ཅིག་མ་དེ་ཉིད་དོན་དམ་པའི་བདེན་པ་མ་
ཡིན་པ་ནི་མ་ཡིན་ཏེ། རྐྱེན་ལས་སྐྱེས་པ་རྒྱུ་རྐྱེན་གྱིས་གཞན་དུ་བརྗོད་ལ། གདོད་མ་ནས་རང་
43



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
.བཞིན་གྱིས་རྣམ་པར་དག་པའི་ཆ་ནས་ཡོངས་གྲུབ་ཀྱང་ཡིན་པའི་ ཕྱིར་རོ། །དེ་ ཉིད་ལ།
བདག་མེད་པ་དང། དོན་དམ་པའི་བདེན་པ་དང་། ཆོས་ཀྱི་དབྱིངས་ལ་སོགས་པ་མིང་ཇི་སྙེད་
ཀྱིས་གསུངས་ཏེ། སློབ་དཔོན་དབྱིག་གཉེན་གྱིས་སུམ་ཅུ་པའི་རབ་ཏུ་བྱེད་པ་ལས། ཆོས་
དབྱིངས་དོན་གྱི་དམ་པའང་དེ། །འདི་ལྟར་དེ་བཞིན་ཉིད་ཀྱང་དེ། །དུས་རྣམས་ཀུན་ཏུ་དེ་
བཞིན་ཉིད། །འདི་དེ་རྣམ་པར་རིག་པ་ཙམ། །ཞེས་དང་། དེའི་འགྲེལ་པར་སློབ་དཔོན་བློ་
གྲོས་བརྟན་པས། དམ་པ་ནི་འཇིག་རྟེན་ལས་འདས་པའི་ཡེ་ཤེས་བླ་ན་མེད་པའི་ཕྱིར་རོ། །
དེའི་དོན་ནི་དོན་དམ་པའོ། །ཡང་ན་ནམ་མཁའ་ལྟར་ཐམས་ཅད་རོ་གཅིག་པ་དང་དྲི་མ་མེད་
པ་དང་མི་འགྱུར་བའི་ཕྱིར་རོ། །ཡོངས་སུ་གྲུབ་པ་དེ་དོན་དམ་པ་ཞེས་བྱའོ། །འདི་ལྟར་ཡོངས་
སུ་གྲུབ་པའི་ངོ་བོ་ནི་གཞན་གྱི་དབང་གི་བདག་ཉིད་ཀྱི་ཆོས་ཐམས་ཅད་ཀྱི་དོན་དམ་པ་སྟེ།
དེའི་ཆོས་ཉིད་ཡིན་པས་སོ། །དེའི་ཕྱིར་ཡོངས་སུ་གྲུབ་པའི་ངོ་བོ་ཉིད་ནི་དོན་དམ་པའི་ངོ་བོ་
ཉིད་མེད་པས་ཏེ། ཡོངས་སུ་གྲུབ་པ་ནི་དངོས་པོ་མེད་པའི་ངོ་བོ་ཉིད་ཡིན་པའི་ཕྱིར་རོ་ཞེས་
གསུངས་པ་ལྟར་རོ། །དེས་ན་གཞན་དབང་སྐད་ཅིག་མའི་ངོ་བོ་རང་རིག་པ་ཙམ་ལ་གནས་
སྐབས་ཐམས་ཅད་དུ་དབྱེ་བ་མེད་ཀྱང་། མ་རྟོགས་པའི་ཚེ་གཟུང་འཛིན་འཁྲུལ་པས་སྣ་ཚོགས་
པ་འབྱུང་ལ། དེའི་ཚེ་འཁོར་བ་པ་ཞེས་བྱ་སྟེ། རྣམ་འགྲེལ་ལས། བློ་བདག་རྣམ་པར་དབྱེར་
མེད་ཀྱང་། །མཐོང་བ་ཕྱིན་ཅི་ལོག་རྣམས་ཀྱིས། །གཟུང་བ་འཛིན་པ་རིག་པ་དང་། །ཐ་དད་
ལྡན་ཞིང་རྟོགས་པར་འགྱུར། །ཞེས་དང་། དེ་བདག་མིན་ལ་དེ་བདག་ཏུ། །ཞེན་པས་འཇིག་
རྟེན་པ་དག་གི །འཁྲུལ་ སྐྱེ་ཞེས་ གསུངས་པ་དང་། བག་ཆགས་ ཀྱིས་ནི་དཀྲུགས་ པའི་
སེམས། །དོན་དུ་སྣང་བ་རབ་ཏུ་སྐྱེ། །ཞེས་གསུངས་པས་སོ། ། གང་གི་ཚེ་གཟུང་འཛིན་
གཉིས་སུ་མེད་པར་མཐོང་བ་དེའི་ཚེ་དེ་ཁོ་ན་ཉིད་ཕྱིན་ཅི་མ་ལོག་པ་མཐོང་བས་གྲོལ་བའི་གནས་
སྐབས་ཞེས་བྱ་སྟེ། ཐེག་བསྡུས་ལས། མི་རྟོག་ཡེ་ཤེས་རྒྱུ་བ་ལ། །དོན་ཀུན་སྣང་བ་མེད་པའི་
ཕྱིར། །དོན་མེད་ཁོང་དུ་ཆུད་པར་བྱ། །ཞེས་དང་། བྱང་ཆུབ་སེམས་དཔའི་མཉམ་བཞག་
པས། །གཟུགས་བརྙན་ཡིད་དུ་མཐོང་བས་ན། །དོན་གྱི་འདུ་ཤེས་བཟློག་ནས་སུ། །རང་གི་
འདུ་ཤེས་ངེས་པར་བཟུང་། །དེ་ལྟར་ནང་དུ་སེམས་གནས་སོ། །གཟུང་བ་མེད་པར་རབ་
རྟོགས་བྱོས། །དེ་ཕྱིར་འཛིན་པ་མེད་རྟོགས་ཀྱིས། །དེ་ནས་དམིགས་པ་མེད་ལ་རེག །ཅེས་
གསུངས་པ་ལྟར་རོ། །སྔར་བཤད་པའི་དབུས་མཐའི་ལུང་དེ་དག་གི་སྒྲ་ཟིན་ལ་གཞན་དབང་
44



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་པའི་ཉི་མ།
སྐད་ཅིག་མའི་རང་ལྡོག་ཉིད་ཡོངས་གྲུབ་ཏུ་བཤད་པ་འདྲ་བ་ཡོད་ཀྱང་། དོན་ལ་གཞན་དབང་
དེ་ཉིད་ཀྱི་སྟེང་དུ་གཟུང་འཛིན་གཉིས་ཀྱིས་སྟོང་པའི་ཆོས་ཉིད་ཁོ་ན་ཡོངས་གྲུབ་ཡིན་ལ། དོན་
དམ་པའི་སྒྲ་ནི་མཚན་ཉིད་ཕྱི་མ་གཉིས་ཀ་ལའང་འཇུག་གོ །གནས་གྱུར་པའི་ཡེ་ཤེས་ཐོབ་ནས་
སྐད་ཅིག་གིས་འཇིག་པ་ལ་སོགས་པ་ཐམས་ཅད་གནས་གྱུར་ཏེ། བསྐལ་པ་དང་སྐད་ཅིག་ཁྱད་
པར་མེད་པར་གཟིགས་པའི་ཕྱིར་ཏེ། ཇི་སྐད་དུ། སྐད་ཅིག་ཡུད་ཙམ་ཐང་གཅིག་དང་། །ལོ་
ཕྱེད་ཟླ་བ་ལོ་ཡི་དུས། །བསྐལ་པ་གྲངས་མེད་གསུམ་པོ་རྣམས། །སྐད་ཅིག་གཅིག་ཏུ་མཉམ་
པར་བཞེད། །ཅེས་བཤད་པས་སོ། །དེའི་ཕྱིར་རྣམ་པ་ཐམས་ཅད་དུ་བསམ་གྱིས་མི་ཁྱབ་པོ་
ཞེས་ལྷན་ཅིག་དམིགས་ངེས་ཀྱི་སྐབས་སུ་བཤད་ཟིན་ཏོ། །མདོར་ན་ཆོས་ཀྱི་རྗེས་རྣམ་རིག་
ལེགས་པར་རྟོགས་ན་དབུ་མའི་དེ་ཁོ་ན་ཉིད་ཕྱིན་ཅི་མ་ལོག་པ་ཁོང་དུ་ཆུད་པར་འགྱུར་བ་དཔལ་
ལྡན་གྲགས་པའི་དགོངས་པར་གསུངས་པས་ཚུལ་འདི་ལ་ནན་ཏན་དུ་བྱ་སྟེ། ཀླུ་བྱང་གིས།
དབུ་མའི་ལམ་ཞེས་བྱ་བ་ཡང་། རྣམ་པར་རིག་པ་ཙམ་ཉིད་ལས། །ལེགས་པར་བརྟགས་ན་
འདིར་གཞན་ནི། །འཐད་པར་རིགས་པ་མ་ཡིན་ནོ། །ཞེས་གསུངས་པས་སོ། །
གསུམ་པ་རྣམ་པ་ཡོད་མེད་ལ་བརྟགས་ན་མི་འཐད་པ་སྤོང་བ་ལ། རྩོད་པ་འགོད་པ་
དང་། ལན་བཤད་པའོ། །དང་པོ་ནི། ཤེས་པ་རྣམ་བཅས་སམ་རྣམ་མེད་གང་ཡིན་ཡང་རུང་
ཞེས་སོགས་ཏེ། དེ་ལ་རྣམ་བཅས་དང་རྣམ་མེད་ཅེས་བྱ་བའི་སྒྲ་ནི་བྱེ་བྲག་ཏུ་སྨྲ་བ་དང་། མདོ་
སྡེ་པ། སེམས་ཙམ་པ་གཉིས་ཀའི་བྱེ་བྲག་ལ་འཇུག་སྟེ། དེ་ཉིད་བཅུ་པའི་འགྲེལ་བ་ལས། དེ་
ལ་རྣམ་པ་དང་བཅས་པ་ཞེས་བྱ་བའི་སྒྲ་ཡིས་ནི་མདོ་སྡེ་པ་དང་། རྣལ་འབྱོར་སྤྱོད་པ་དག་
གཟུང་ངོ་། །རྣམ་པ་མེད་པ་ཞེས་བྱ་བ་ཡང་བྱེ་བྲག་ཏུ་སྨྲ་བ་དང་། རྣལ་འབྱོར་སྤྱོད་པའི་བྱེ་
བྲག་དག་བསྡུས་པའོ་ཞེས་བཤད་པའོ། །འདིར་ནི་རྣམ་བདེན་པ་དང་། རྣམ་བརྫུན་པ་གཉིས་
པོ་ཁོ་ན་ལ་བྱའོ། །རྩོད་པའི་ཚུལ་ནི། རྣམ་བདེན་བརྫུན་གང་ཡིན་ཡང་རུང་སྟེ་ཕྱི་རོལ་གྱི་ཡུལ་
ཐམས་ཅད་མེད་པར་བརྫུན་པར་མཚུངས་པ་ལ། དུང་དཀར་སྣང་གི་ཤེས་པ་ལ་སོགས་པ་ཚད་
མ་དང་། སེར་སྣང་གི་ཤེས་པ་ལ་སོགས་པ་ཚད་མ་མ་ཡིན་པའི་རྣམ་གཞག་འགལ་ལོ་ཞེ་ན་ཞེས་
པའོ། །གཉིས་པ་ལན་ལ། རྩ་བ་དང་། འགྲེལ་པ་གཉིས། དང་པོ་ནི། དོན་དུ་ཞེས་སོ། །
གཉིས་པ་འགྲེལ་པ་ལ། ཚིག་གི་དོན་དངོས་དང་། དགོངས་པ་ལ་དཔྱད་པའོ། །དང་པོ་ནི།
སྣང་བ་ཅི་སྐྱེས་པ་ཤེས་པའི་སྣང་བ་ཡིན་ལ་ཤེས་པའི་ངོ་བོ་དེ་ཡང་ཕྱི་རོལ་གྱི་ཡུལ་དུ་གྲུབ་པ་གང་
45



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལསཔོད་བཅུ་དྲུག་པ།
ཡང་མེད་དོ། །བྱེ་བྲག་ཏུ་སྨྲ་བས་སྣང་བ་དོན་དུ་གྲུབ་པར་འདོད་པས་དེ་དགག་པའི་ཕྱིར།
སྣང་བ་ཅི་སྐྱེས་པ་ཤེས་པ་ཡིན་ཞེས་སྨོས་ལ། མདོ་སྡེ་པས་སྣང་བ་ཤེས་པ་ཡིན་ནའང་དེ་ཉིད་ཀྱི་
རྒྱུ་ཕྱི་རོལ་ན་ཡོད་པ་འདོད་པས་དེ་དགག་པའི་ཕྱིར། དེའང་ཕྱི་རོལ་གྱི་ཡུལ་དུ་གྲུབ་པ་མེད་ཅེས་
སོ། །དེ་ལྟར་མ་ཡིན་ན། དོན་དུ་སྣང་བ་བློ་ཉིད་ཡིན། །ཞེས་དང་། སྣང་བ་དེ་ཉིད་ཕྱི་ན་
མེད། །ཅེས་བྱ་བ་ཟློས་པར་འགྱུར་རོ། །ཡང་ན་ཚིག་རྐང་དང་པོས་སྣང་བ་ཤེས་པ་ཡིན་པར་
སྤྱིར་བསྟན་ལ། སྣང་བ་དེ་ཉིད་ཕྱི་ན་མེད། ། ཅེས་པས་ནི་ཕྱིར་རོལ་གྱི་དོན་དུ་སྨྲ་བས་ཡུལ་
བདེན་བརྫུན་གྱི་དབང་གིས་དོན་སྣང་དབང་ཤེས་འཁྲུལ་མ་འཁྲུལ་འཇོག་ཚུལ་ཤུགས་ཀྱིས་
བསྟན་པས་ཟློས་པའི་སྐྱོན་མེད་དོ། །རྣམ་རིག་པས་ནི་ཕྱིར་རོལ་གྱི་ཡུལ་དོན་སྣང་གི་དབང་
ཤེས་འཁྲུལ་མ་འཁྲུལ་གཉིས་ཀ་ལ་མེད་པར་མཚུངས་ཀྱང་། བག་ཆགས་བརྟན་པའི་སྒོ་ནས་ཟླ་
བ་གཅིག་དང་དུང་དཀར་པོ་སྣང་བའི་ཤེས་པ་ཚད་མར་འཇོག་ལོ། ཟླ་བ་གཉིས་དང་དུང་སེར་
པོ་ལ་སོགས་པ་སྣང་བའི་ཤེས་པ་ནི་ཚད་མ་མ་ཡིན་པར་འཇོག་གོ །དེ་སྐད་དུ་ཡང་རྣམ་པར་
ངེས་པ་ལས། དེ་ཡང་ཤེས་པ་ཐམས་ཅད་ཀྱི་ཡུལ་བཟློག་པ་ན་བསླད་པ་དང་ཅིག་ཤོས་སུ་ཇི་
ལྟར་སྨྲས་ཏེ། ཁྱད་པར་མེད་པའི་ཕྱིར་རོ་ཞེ་ན། ཉེ་བར་བསླད་པའི་བག་ཆགས་མཚམས་སྦྱོར་
བ་མེད་པའི་རྐྱེན་གྱིས་མི་མཁས་པས་ཀྱང་ཐ་སྙད་དུ་ཡིད་བརྟན་དུ་མེད་པ་མཐོང་བའི་ཕྱིར་
གཅིག་ནི་ཚད་མ་མིན་པར་བརྗོད་ལ། གཞན་ནི་བག་ཆགས་བརྟན་པའི་ཕྱིར་འཁོར་བ་ཇི་སྲིད་
པར་མི་འབྲལ་པར་རྗེས་སུ་འབྲེལ་པ་ནི་ཐ་སྙད་ལ་མི་བསླུ་བ་ལྟོས་ནས་འདིར་ཚད་མ་ཡིན་ནོ། །
གཞན་གྲུབ་མཐའི་དབྱེ་བ་ཇི་སྙེད་ཡོད་པ་རྣམས་ནི་ཁོ་བོས་བྱས་པའི་གྲུབ་མཐའ་རྣམ་འབྱེད་
དང་། མཁས་པ་འཇུག་པའི་སྒོ་ལ་སོགས་པར་ཤེས་པར་བྱ་བས་འདིར་མ་སྤྲོས་སོ་ཞེས་གསུངས་
མོད། གྲུབ་མཐའ་རྣམ་འབྱེད་ནི་དེང་སང་གི་དུས་ནི་མཐོང་བ་མི་སྣང་ངོ༌། །གཞུང་ལུགས་
ལེགས་བཤད་ཅེས་གྲགས་པ་དེ་ནི་ཆོས་རྗེ་ཉིད་ཀྱིས་མཛད་པ་མ་ཡིན་ཏེ། མཛད་པ་པོའི་ཚིག་
གི་ཁྱད་པར་ལ་སོགས་པ་གང་ཡང་མེད་པའི་ཕྱིར་རོ། །
གཉིས་པ་དེ་དག་གི་དོན་ལ་དཔྱད་པ་ནི། ཁ་ཅིག་རྣམ་བརྫུན་པས་དོན་སྣང་ཤེས་པར་
མི་འདོད་ཅེས་ཟེར་བ་ནི་གཞུང་འདི་ཉིད་དང་འགལ་ཏེ། རྩོད་པའི་སྐབས་སུ་རྣམ་བདེན་
བརྫུན་གཉིས་ཆར་ལ་བརྩོད་པ་ཡིན་པ་ལ། ལན་གྱི་སྐབས་སུ་ཡང་གཉིས་ཆར་གྱི་ཐུན་མོང་དུ་
འཆད་དགོས་པས་སོ། །ཡང་གཟུང་རྣམ་སྒྲོ་བཏགས་འདོད་པ་དང་ཡང་མི་འགལ་ཏེ། དེ་ནི་;
46



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
རང་རིག་པའི་ངོ་བོར་མི་བདེན་པ་ལ་འདོད་པའི་ཕྱིར་རོ། །དོན་དུ་སྣང་བ་ཤེས་པ་ཉིད་ཀྱི་སྣང་
བ་མ་ཡིན་པར་བསམས་ནས་དེ་སྐད་ཟེར་ན། འདིར་འགོག་པ་ཡིན་གྱི། གཞན་དུ་ན་ནི་རྣམ་
བརྫུན་པས་སྣང་བ་ཤེས་པར་མི་འདོད་པ་ཉིད་དོན་ལ་གནས་སོ། །ཡང་ཁ་ཅིག་སེམས་ཙམ་
པས་ཀྱང་ཐ་སྙད་དུ་ཕྱི་རོལ་གྱི་དོན་ཁས་ལེན་ལ། དེ་ཉིད་ཀྱི་ཕྱིར་དོན་སྣང་བའི་མངོན་སུམ་ཡང་
འདོད་ལ། འོན་ཀྱང་ཕྱི་རོལ་གྱི་དོན་ཁས་ལེན་པ་ནི་མིན་ཞེས་ཟེར་རོ། །འདིའང་དཔྱད་པར་
བྱ་སྟེ། དེ་ལྟར་ན་སེམས་ཙམ་པས་ཐ་སྙད་དུ་དོན་རྟོགས་ཀྱི་སྒྲུབ་བྱེད་དོན་འདྲ་བ་ཁས་ལེན་
པར་འགྱུར་ལ། འདོད་ན། གཞན་འདྲའང་རུང་ཞེས་བག་ཆགས་དང་འདྲ་བར་བཤད་པ་མི་
འཐད་པར་འགྱུར་རོ། །ཅི་སྟེ་དེ་དོན་དམ་དུ་ཡིན་ནོ་ཞེ་ན། དོན་དམ་པར་ནི་འདྲ་བ་ཉིད་ཀྱང་
ཅིའི་ཕྱིར་མི་འགོག །ལུང་དང་ཡང་འགལ་ཏེ། རྣམ་འགྲེལ་སྟོང་ཕྲག་ཕྱེད་དང་བཞི་པ་ལས།
མ་རིག་པ་ལས་བྱུང་བའི་ཕྱིར་བསླད་པ་ཡིན་ན་མིག་ལ་སོགས་པ་ལའང་ཐལ་བར་འགྱུར་རོ་ཞེ་ན།
ལན་དུ་དེ་དག་ལའང་ཉེས་པ་འདི་མེད་དེ། གཉིས་སུ་མེད་པ་ལ་གཉིས་སུ་སྣང་བའི་ཕྱིར་ཞེས་
བཤད་པར་བྱའོ་ཞེས་དང་། གཞུང་འདི་ཉིད་ལས་རྣམ་རིག་གཉིས་ཞེས་སེམས་ཙམ་པས་
མངོན་སུམ་གཉིས་ལས་མི་འདོད་པར་བཤད་པའི་ཕྱིར་རོ། །ཐ་སྙད་དུ་ཡིན་ནོ་ཞེ་ན། ཐ་སྙད་
ཅེས་བྱ་བ་ཡང་ཅི་ཞིག་སེམས་ཙམ་པས་བཞག་པའི་ཐ་སྙད་ཡིན་ན་ནི། དེ་ཉིད་ཀྱིས་ཁས་ལེན་
དགོས་པར་འགྱུར་ལ། དོན་སྣང་གི་དབང་ཤེས་ཀྱི་རྗེས་སུ་བྱུང་བའི་རྟོག་པས་དོན་ནོ་ཞེས་ཐ་
སྙད་བཏགས་པ་ལ་འདོད་ན་ནི་མདོ་སྡེ་པས་ཀྱང་ཐ་སྙད་དུ་དོན་རྟོག་འདོད་ཀྱང་། དོན་རྟོགས་
མི་འདོད་ཅེས་མཚུངས་པར་འགྱུར་རོ། །ཡང་སེམས་ཙམ་པས་ཐ་སྙད་དུ་སྔོར་སྣང་དབང་ཤེས་
ཀྱིས་སྔོན་པོ་རྣམ་ལྡན་དུ་ནི་མ་རྟོགས་ཏེ། ཁྱེད་ཀྱི་ལུགས་ལ་རྣམ་རིག་པས་ཐ་སྙད་དུ་སྔོན་པོའི་
རྣམ་པ་ཉིད་སྔོན་པོར་ཁས་བླངས་པས་སོ། །རྣམ་མེད་དུ་རྟོགས་ན་ནི་བྱེ་བྲག་ཏུ་སྨྲ་བ་དང་ཁྱད་
པར་མེད་པར་འགྱུར་རོ། །སྤྱན་རས་གཟིགས་བརྟུལ་ཞུགས་ལས། དེ་ལྟར་རྣལ་འབྱོར་སྤྱོད་པ་
ག
དག་ཀུན་རྫོབ་ཏུ་ཡང་ཕྱི་རོལ་གྱི་ཡུལ་དང་དབང་པོ་ནི་མི་འདོད་ལ། གཞན་གྱི་དབང་གི་ངོ་བོ་
ཉིད་ནི་དོན་དམ་པར་ཡང་ཡོད་པར་འདོད་པ་དེ་ལ་ལུང་དང་རྗེས་སུ་དཔག་པ་མེད་པ་ཞེས་དང་།
རྣམ་པར་ཤེས་པ་ཙམ་དུ་སྨྲ་བ་ཀུན་རྫོབ་ཏུ་ཡང་ཕྱི་རོལ་གྱི་ཡུལ་མེད་པར་འདོད་པའི་གཞུང་དེ་
རིགས་པ་དང་ལུང་དང་ཚད་མ་ཐམས་ཅད་འགལ་བའི་ཕྱིར་མི་རུང་ངོ་ཞེས་བསྟན་ཏོ་ཞེས་
གསུངས་པས་ཀྱང་གྲུབ་བོ། །དེས་ན་དོན་ནི་འདི་ལྟར་ཡིན་ཏེ། ཀུན་ཏུ་ཐ་སྙད་པའི་ཚད་མའི་
47



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
༔ངོས་ནས་དོན་སྣང་གི་ཤེས་པ་འཁྲུལ་མ་འཁྲུལ་གྱི་ཐ་སྙད་བྱེད་ལ། དེ་ཡང་ཐ་སྙད་པའི་ཚད་མ་
ཙམ་ནི་མ་ཡིན་གྱི། ཕྱི་རོལ་གྱི་དོན་འབའ་ཞིག་སེམས་པའི་ཚད་མ་སྟེ། དེའི་ངོས་ནས་འཇོག་
པ་ཡིན་ནོ། །དེའི་རྒྱུ་མཚན་ནི། རང་བཞིན་སེམས་པས་དཔྱད་པའི་ཚེ་ཡུལ་བདེན་པའི་རྒྱུ་
མཚན་ནི་འགའ་ཡང་མཐོང་བ་མེད་དེ། རྣམ་ངེས་ལས། འདི་ལ་ཡང་ཕ་རོལ་རྨོངས་པ་འཇིག་
རྟེན་སླུ་བར་བྱེད་པའི་ཕྱིར་རོ་ཞེས་གསུངས་པ་ལྟར་རོ། །འོན་ཀྱང་བག་ཆགས་བརྟན་པ་དང་མི་
བརྟན་པ་ཙམ་ལས་དོན་དུ་སྨྲ་བའི་འཇིག་རྟེན་དེ་དག་གི་ཐ་སྙད་བཞག་པར་ཟད་དེ། དེ་ཉིད་
ལས། འདི་ནི་ཀུན་ཏུ་ཐ་སྙད་པའི་ཚད་མའི་རང་བཞིན་བརྗོད་པ་ཡིན་ཏེ་ཞེས་གསུངས་པ་ལྟར་
རོ། །ཡང་དག་པར་ནི་དོན་དུ་སྣང་བ་ལ་འཁྲུལ་བར་མ་གྱུར་པ་གང་ཡང་མེད་དོ་ཞེས་བཤད་
ཟིན་ཏོ། །དེ་ལྟར་ཡིན་པའི་རྒྱུ་མཚན་ཡང་། པཎྜི་ཏ་བདེ་བྱེད་དགའ་བས། རྣམ་པར་རིག་
པར་སྨྲ་བ་ནི་འཇིག་རྟེན་པའི་ཚད་མ་དང་ཚད་མ་མ་ཡིན་པའི་རང་བཞིན་དཔྱད་པ་ན་བག་
ཆགས་བརྟན་པ་དང་མི་བརྟན་པ་ཙམ་རྒྱུ་མཚན་དུ་ཉེ་བར་ལེན་ཏོ། །རང་ཉིད་རྣམ་པར་རིག་
པ་ཙམ་དང་བདག་མེད་པ་ལ་སོགས་པའི་དངོས་པོར་རྣམ་པར་འཇོག་པ་ན་ནི་དངོས་པོའི་ཡུལ་
རྗེས་སུ་དཔག་པའི་ཚད་མས་འཇོག་ལ། ཆོས་ཅན་ནི་རང་རིག་པའི་མངོན་སུམ་གྱིས་སོ་ཞེས་
བཤད་པ་ཡིན་ནོ། །
དོན་ཚན་གསུམ་པ་རབ་བྱེད་ཀྱི་མཇུག་བསྡུ་བ་ནི། ཇི་སྲིད་ཕྱི་རོལ་གྱི་དོན་ཁས་ལེན་པ་
དེ་སྲིད་དུ་རྣམ་པ་གཏོད་བྱེད་ཀྱི་རྒྱུ་ལ་གཟུང་ཡུལ་ཞེས་ཟེར་ལ། ཤེས་བྱ་ནང་གི་གནས་ལུགས་
ལ་ཞུགས་པ་སྟེ། དེའི་མཐར་ཐུག་ལ་སེམས་པ་ན་ཡུལ་དང་ཡུལ་ཅན་གཉིས་ཀ་གྲུབ་པ་མེད་
དོ། །བསྡུ་བའི་ཚིགས་སུ་བཅད་པའི་དོན་ནི། དོན་ཚན་གཞན་གྱིས་མཆོད་པའི་ཚུལ་གྱིས་གོང་
གི་ཚིགས་བཅད་ཀྱི་དོན་བསྡུ་བའམ། ཡང་ན་རྩ་བའི་ཚིག་ལ་དངོས་སུ་མེད་ཀྱང་འགྲེལ་བར་
ལྷུག་པར་སྨོས་པ་ཚིགས་བཅད་དུ་བསྡུས་པས་ན་བསྡུ་བའི་ཚིགས་སུ་བཅད་པའོ་ཞེས་ཤངྐ་ར་
ནནྟ་གསུང་ངོ༌། །ཚད་མ་རིགས་པའི་གཏེར་གྱི་འགྲེལ་པའི་རྣམ་པར་བཤད་པ་རིགས་ལམ་
གསལ་བའི་ཉི་མ་ལས། རབ་ཏུ་བྱེད་པ་དང་པོའི་རྣམ་པར་བཤད་པའོ།། །།
༈ གཉིས་པ་ཤེས་བྱེད་ཀྱི་བློ་གཏན་ལ་ཕབ་པ་ལ། རབ་བྱེད་དངོས་དང་། རབ་
བྱེད་ཀྱི་དོན་བསྡུ་བའོ། །དང་པོ་ལ་གསུམ་སྟེ། བློའི་མཚན་ཉིད། དེའི་དབྱེ་བསྡུ། དེ་དག་གི་
དོན་གཏན་ལ་དབབ་པའོ། །དང་པོ་ལ་གཉིས་ལས། རང་གི་ལུགས་ནི་བློའི་མཚན་ཉིད་གསལ་མ
48



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ཞིང་རིག་པ་ཡིན་ཏེ། རྣམ་ངེས་ལས། རིག་པ་ཞེས་བྱ་བ་ཡང་དེའི་བདག་ཉིད་ཡིན་པའི་ཕྱིར་དེ་
ལྟར་གསལ་བའོ་ཞེས་དང། རཏྣ་ཨ་ཀ་རས་རྣམ་རིག་ཙམ་དུ་བསྒྲུབ་པ་ལས། དེ་ཉིད་ཀྱི་ཕྱིར་
རང་གི་ངང་གིས་གསལ་བ་ནི་རྣམ་པར་ཤེས་པའི་མཚན་ཉིད་ཡིན་ནོ་ཞེས་བཤད་པ་ལྟར་རོ། །
གཉིས་པ་གཞན་གྱི་ལུགས་དགག་པ་ལ། སློབ་དཔོན་གཙང་ནག་པ་ལ་སོགས་པ་འགའ་ཞིག་
ཡུལ་རིག་པ་བློའི་མཚན་ཉིད་དུ་འདོད་པ་ནི་མི་འཐད་དེ། དེ་ལྟར་ན་ཡུལ་གྱི་མཚན་ཉིད་ཀྱང་
བློའི་རིག་བྱ་ཡིན་པར་མགོ་བསྒྲེ་ལ། དེ་འདོད་ན་ལྷས་སྦྱིན་གྱི་ཕ་གང་ཡིན་ཞེས་བརྗོད་པ་ན་
བུའི་ཕའོ་ཞེས་དང༌། བུ་གང་ཡིན་ཞེས་བརྗོད་པ་ན་ཕའི་བུའོ་ཞེས་མཚོན་པ་ལྟར་ཕན་ཚུན་ལྟོས་
པས་གང་ཡང་ངོས་མི་ཟིན་ལ། གཞན་ཡང་། རང་རིག་མངོན་སུམ་ཆོས་ཅན། ཤེས་པ་མ་
ཡིན་པར་ཐལ། ཡུལ་མེད་པས་སོ། རང་ཉིད་ཡུལ་ཡིན་ནོ་ཞེ་ན། རང་ལ་ཡུལ་དང་ཡུལ་ཅན་
འགལ་ལོ། །དེས་ན་རང་རིག་ལ་ཡུལ་ཡོད་པར་ཚད་འབྲས་ཀྱི་སྐབས་སུ་བཤད་པ་དང་། སློབ་
དཔོན་ཀཱ་མ་ལ་ཤཱི་ལས། རང་རིག་པ་དེའི་ཡུལ་ནི་རང་གི་རྒྱུད་ལ་ཡོད་པའི་སེམས་དང་སེམས་
ལས་བྱུང་བ་ཡིན་པས་ཞེས་དང་། གཞུང་འདི་ཉིད་ལས། ཡུལ་གཞན་མཐོང་བ་དོན་རིག་
གཉིས། རང་མཐོང་བ་རང་རིག་ཅེས་རང་རིག་ལ་ཡུལ་ཡོད་པ་ལྟ་བུར་བཤད་པ་ནི་བློ་གཅིག་
གཞན་སེལ་གྱི་ཡུལ་ཡུལ་ཅན་སོ་སོར་སྒྲོ་བཏགས་པ་ཡིན་གྱི། དོན་ལ་ནི་མ་ཡིན་ཏེ། བྱས་མི་
རྟག་སོ་སོར་སྒྲོ་བཏགས་པ་བཞིན་ནོ། །དེ་ལྟར་མ་ཡིན་ན་རང་ཉིད་རང་དང་ཐ་དད་དུ་མཐོང་
བར་ཐལ་བ་ཚངས་པས་ཀྱང་བཟློག་པར་མི་ནུས་སོ། །ཡང་མུ་སྟེགས་གྲངས་ཅན་པ་དག་རིག་པ་
ཙམ་གྱི་དོན་གྱི་ཡུལ་ཅན་དུ་བསྒྲུབ་པ་ནི་མི་རིགས་ཏེ། རིག་ཙམ་ལ་དོན་ཐམས་ཅད་ལ་ཉེ་རིང་
ཁྱད་པར་མེད་པའི་ཕྱིར་རོ། །དེ་སྐད་དུ་ཡང་རྣམ་ངེས་ལས། གང་གི་ཕྱིར་རིག་པར་ཡོད་པ་
ཉིད་ནི་དེའི་མྱོང་བར་རིགས་པ་མ་ཡིན་ཏེ། ཐམས་ཅད་ཁྱད་པར་མེད་པས་ཐམས་ཅད་རིག་
པར་ཐལ་བའི་ཕྱིར་རོ་ཞེས་བཤད་པ་ལྟར་རོ། །དེས་ན་དོན་གྱི་ཡུལ་ཅན་དུ་བསྒྲུབ་པ་ལ་ནི་དོན་
དང་འདྲ་བར་བསྐྱེད་དགོས་ཏེ། རྣམ་ངེས་ལས། དེ་ལ་འདྲ་བ་ཡོད་ན་ནི་འདྲ་བར་བྱེད་པ་
སྦྱོར་བ་ཡིན་ནོ་ཞེས་གསུངས་པས་སོ། །
གཉིས་པ་དབྱེ་བསྡུ་ལ་རྩ་བ་དང་། འགྲེལ་པ་གཉིས། དང་པོ་ནི། ཡུལ་སོགས་ཞེས་པ་
ནས། ཅིག་ཅེས་པའི་བར་རོ། །གཉིས་པ་འགྲེལ་པ་ལ། བྱ་བྱེད་ལས་གསུམ་གྱི་སྒོ་ནས་དབྱེ་སྒོ་
དུ་མར་བསྟན་པ་དང་། ཡུལ་ཅན་གྱི་སྒོ་ནས་གཅིག་ཏུ་བསྟན་པའོ། །དང་པོ་ནི། ཡུལ་ཞེས་པ་E
49



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ནས། གསུམ་མོ་ཞེས་པའི་བར་རོ། །གཉིས་པ་ནི། དེ་ལྟར་ཞེས་པ་ནས། འདུའོ་ཞེས་པའི་
བར་རོ། །ཚིག་གི་དོན་ནི། ཤེས་པ་ལ་ཡུལ་གྱི་སྒོ་ནས་རྟོག་བཅས་དང་རྟོག་མེད་གཉིས་སུ་
བསྟན་ཏེ། ཡུལ་ལ་རང་སྤྱི་གཉིས་སུ་ངེས་པའི་ཕྱིར་རོ། །ཤེས་པའི་ངོ་བོ་གཟུང་རྣམ་གྱི་སྒོ་ནས་
དབྱེ་ན་དེ་འཁྲུལ་པ་དང་མ་འཁྲུལ་པ་གཉིས་ཏེ། དབང་ཤེས་འཁྲུལ་པ་ལ་སོགས་པ་ནི་གཟུང་
རྣམ་འཁྲུལ་པ་ཡིན་ལ། དོན་རིག་མངོན་སུམ་ཐམས་ཅད་ནི་གཟུང་རྣམ་མ་འཁྲུལ་བ་ཡིན་པས་
སོ། །ཁ་ཅིག་གཟུང་རྣམ་ལ་འཁྲུལ་མ་འཁྲུལ་ཞེས་གསུང་ཞིང་། རྟོག་པ་ཐམས་ཅད་གཟུང་
རྣམ་ལ་འཁྲུལ་པར་བཞེད་པ་ནི་ཤིན་ཏུ་མི་འཐད་དེ། མདོ་ལས། ཤེས་གང་གང་ལ་སྒྲ་དོན་
འཛིན། །དེ་ནི་དེ་ལ་རྟོག་པར་བརྗོད། །ཅེས་སྒྲ་དོན་ལ་རང་མཚན་དུ་འཁྲུལ་པར་བཤད་པ་
དང་། གཞུང་འདི་ཉིད་ལས། རྟོག་པ་ངོ་བོས་འཁྲུལ་པ་ལ། །སྒྲ་ཡི་དོན་གྱི་གཟུགས་བརྙན་
ཤར། །དེ་ལ་ཕྱི་རོལ་དག་ཏུ་ཞེན། །ཞེས་པའི་རང་འགྲེལ་དུ་། རྟོག་པ་གང་ཇི་སྙེད་པ་ཐམས་
ཅད་རང་གི་ཡུལ་ལ་ངོ་བོ་ཉིད་ཀྱིས་སྐྲ་ཤད་དམ་རྨི་ལམ་ལྟར་གཞི་མེད་ལ་འཁྲུལ་བས་སྒྲའི་དོན་
ཕྱི་རོལ་དོན་དུ་ཞེན་ནས་བརྡ་སྦྱོར་ལ། གཞི་མེད་ཅེས་བྱ་བ་ཡང་བོད་དང་ཉན་ཐོས་ལྟར་མ་
ཡིན་གྱི། དོན་སྤྱི་ཡུལ་དུ་མ་གྲུབ་པ་ལ་བརྗོད་དེ་ཞེས་གསུངས་པ་དང་དངོས་སུ་འགལ་ན།
རྟོག་པ་གཟུང་རྣམ་ལ་འཁྲུལ་ན་འཁྲུལ་པ་གཞི་མེད་དུ་ཇི་ལྟར་འགྱུར་ལེགས་པར་སོམས་ཨམ།
ཡང་འཇུག་ཚུལ་གྱི་སྒོ་ནས་དབྱེ་ན། ཤིང་གཅོད་པ་ལྟར་ཡུལ་ལ་མ་ཞུགས་པ་དང་། འཇུག་
བཞིན་པ་དང་། ཞུགས་ཟིན་གསུམ་མོ། ། གཉིས་པ་ནི། དེ་ལྟར་ལས་སུ་བྱ་བ་ཡུལ་དང་།
བྱེད་པ་པོ་ཤེས་པ་དང་། བྱ་བ་འཇུག་ཚུལ་གྱི་སྒོ་ནས་དབྱེ་ན། སྒོ་གསུམ་པོ་དེའང་ཡུལ་ཅན་གྱི་
སྒོ་ནས་རང་རིག་པ་ཁོ་ནར་འདུས་ཏེ། རྣམ་འགྲེལ་ལས། ཤེས་པ་སྔོ་སོགས་སྣ་ཚོགས་པ། །
ཤེས་པའི་ཁྱད་པར་གཞན་བརྟེན་མེད། །མཐོང་ནུས་མ་ཡིན་དེ་ཡི་ཚེ། །རྣམ་དབྱེའི་དོན་ལ་
འཇུག་པར་འགྱུར། །ཞེས་དང་། རང་སྤྱོད་ཡུལ་གྱིས་ཕྱེ་མེད་ཅིང་། །ཐ་དད་པར་མྱོང་མེད་དེ་
ལ། །འདི་ནི་འདི་ལྟར་འདི་ལྟར་ནི། །མིན་ཞེས་ཐ་དད་འདི་མེད་འགྱུར། །ཞེས་གསུངས་
སོ། །དེས་ན་དོན་ཐམས་ཅད་ཀྱི་ངོ་བོ་རང་མཚན་དང་། ཤེས་པ་ཐམས་ཅད་ཀྱི་ངོ་བོར་རང་
རིག་ཏུ་འདུའོ། །ཆོས་མངོན་པ་ལས་སེམས་དང་སེམས་བྱུང་གི་དབྱེ་བ་ཇི་སྙེད་གསུངས་པ་ནི་
འདིར་དངོས་སུ་མ་གསུངས་མོད། ཤེས་པ་ཡུལ་ལ་འཇུག་ཚུལ་གྱི་དབྱེ་བ་ཉིད་ཀྱི་ཁོངས་སུ་
གཏོགས་པ་ཡིན་ནོ། །ཁ་ཅིག་ཤེས་པ་ཐམས་ཅད་ལ་སེམས་སེམས་བྱུང་གང་རུང་གིས་ཁྱབ་
50



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་པའི་ཉི་མ།
པཔར་སྨྲ་བ་ནི་མི་འཐད་དེ། སེམས་སེམས་བྱུང་ནི་གཉིས་སྣང་གི་དབྱེ་བ་ཡིན་ལ། གཉིས་མེད་
རང་རིག་པའི་ཡེ་ཤེས་ལ་ནི་དེ་དག་གི་དབྱེ་བ་མི་རུང་བའི་ཕྱིར་ཏེ། གལ་ཏེ་རུང་ན་སངས་རྒྱས་
ཀྱི་ས་ན་ཡང་སེམས་དང་སེམས་ལས་བྱུང་བ་ཡོད་པར་འགྱུར་བ་ལས། དེར་ནི་གནས་འགྱུར་
བའི་ཡེ་ཤེས་མངོན་དུ་བྱས་པའི་ཕྱིར་རོ། །འདིའི་མཐའ་དཔྱོད་རྒྱས་པར་གཞན་དུ་ཤེས་པར་
བྱའོ། །
གསུམ་པ་དེ་དག་གི་དོན་གཏན་ལ་དབབ་པ་ལ། ཚད་མ་དང་། ཚད་མ་ཡིན་པ་གཉིས་
ལས། ཚད་མའི་མཚན་ཉིད་འོག་ཏུ་འཆད་ལ། ཚད་མ་མ་ཡིན་པ་ལ་གཉིས་ལས། གཞན་
ལུགས་དགག་པ་དང་། རང་ལུགས་བརྗོད་པའོ། །དང་པོ་ལ་གཉིས་ཏེ། དགག་པའི་ཡུལ་སྤྱིར་
བསྟན་པ་དང་། མི་འཐད་པའི་ཆ་དགག་པའོ། །དང་པོ་ནི། པཎྜི་ཏ་འགའ་ཞིག་ཅེས་པ་ནས།
ཟེར་རོ་ཞེས་པའི་བར་གྱིས་བསྟན་ཏོ། །དེ་ལ་པཎྜི་ཏ་འགའ་ཞིག་ཅེས་པ་ནི། ཛྙཱ་ན་ཤྲཱི་དང་།
ཤཱཀྱ་ཤྲཱི་བྷ་དྲའོ་ཞེས་མཆན་རྙིང་པ་རྣམས་ལས་འབྱུང་ཞིང་། འདིར་ཡང་ཟེར་བ་ཐོས་ཞེས་
གསུངས་པས་འཐད་པར་སེམས་སོ། །དེ་ལ་དེ་དག་ན་རེ། ཚད་མིན་གྱི་བློའི་བྱེ་བྲག་མཐའ་
ཡས་པས་དབྱེ་བ་མེད་དོ་ཞེས་ཟེར་བ་ནི་རིགས་པ་མ་ཡིན་ཏེ། རིགས་ཀྱི་དབྱེ་བ་བྱེད་ན་ནི་དབྱེ་
བ་ཤིན་ཏུ་ཡང་རུང་ལ། ནང་ཚན་མཐའ་ཡས་པས་རིགས་ཀྱི་དབྱེ་བའང་མི་རུང་ན་ནི་ཤེས་བྱ་
དང་གཞལ་བྱ་ལ་ཡང་དབྱེ་བ་མེད་པར་འགྱུར་བའི་ཕྱིར་རོ། ། དེས་ན་འདིའི་དགག་པ་ནི།
གྲངས་ཀྱི་དབྱེ་བསྡུ་ཇི་སྙེད་པ། །རིགས་ཀྱི་དབྱེ་བས་བྱས་པ་ཡིན། །ནང་གི་དབྱེ་བསྡུ་ཇི་སྙེད་
པ། །དེ་ཡི་ཁོངས་སུ་གཏོགས་པར་བཞེད། །ཅེས་བྱ་བས་བསྟན་པ་ཡིན་ནོ། །ཡང་བོད་ཕལ་
ཆེར་བློ་རིགས་བདུན་ལས་ཚད་མ་ནི་གཉིས་ཡིན་ལ། ཚད་མིན་གྱི་བློ་ནི་ལྔའོ་ཞེས་ཟེར་ལ།
རིགས་རལ་ལ་སོགས་པ་ཁ་ཅིག་གཅད་ཤེས་དང་དྲན་པ་དང་འཁྲུལ་ཤེས་དོན་མཐུན་ཏེ་ཚད་མ་
དང་འདྲ་བའི་བློ་གསུམ། མ་རྟོགས་ལོག་རྟོག་ཐེ་ཚོམ་སྟེ་སྒྲོ་འདོགས་ཀྱི་བློ་གསུམ་རྣམས་ནི་ཚད་
མིན་གྱི་བློ་དྲུག་ཡིན་ལ། བློ་གཉིས་ནི་ཚད་མ་ཡིན་པས་བློའི་རིགས་མཐའ་དག་བརྒྱུད་དུ་འབྱེད་
དོ་ཞེས་ཀྱང་གསུང་ངོ་། ། གཉིས་པ་མི་འཐད་པའི་ཆ་དགག་པ་ལ་གསུམ་སྟེ། ཡིད་དཔྱོད།
སྣང་ལ་མ་ངེས་པ་དང་། གཅད་ཤེས་དགག་པའོ། །དང་པོ་ལ་གཉིས་ཏེ། ཕྱོགས་སྔ་མ་བརྗོད་
པ་དང་། དེ་དགག་པའོ། །དང་པོ་ནི། རྟོགས་ལ་ཞེས་པ་ནས་། ཅེའོ་ཞེས་པའི་བར་རོ།
དོན་ནི་འདི་ཡིན་ཏེ། བོད་རྣམས་ན་རེ། ཡིད་དཔྱོད་ནི་རྟོག་མེད་མ་ཡིན་ཏེ། རྟོག་པ་ཡིན་ལ།ར
A
51



༄༅ །།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱད་ལས། པོད་བཅུ་དྲུག་པ།
འའ
བདེའང་ཐེ་ཚོམ་མ་ཡིན་ཏེ། ངེས་པ་ཡིན་ཞིང་། དེའང་ལོག་པར་ངེས་པ་མ་ཡིན་ཏེ། ཤེས་བྱ་
དང་མཐུན་པ་ཡིན་ལ། དེའང་སྔར་རྟོགས་ཟིན་པ་མ་ཡིན་ཏེ། སྔར་མ་རྟོགས་པའི་ལྐོག་གྱུར་སྒྲ་
མི་རྟག་པ་ལ་སོགས་པ་ངེས་པའོ། །དེའང་ཕྱོགས་ཆོས་དང་ཁྱབ་པ་ངེས་པ་ལ་བརྟེན་པ་ཡིན་
ནོ། །དབྱེ་ན་སྒྲ་མི་རྟག་པ་ལྟ་བུ་རྟགས་དང་རྟགས་ལྟར་སྣང་གང་ལ་ཡང་མ་རྟེན་པ་ངེས་པ་རྒྱུ་
མཚན་མེད་པའི་ཡིད་དཔྱོད་དང་། དེ་བཞིན་དུ་རྒྱུ་མཚན་མ་ངེས་པ་དང་། ཕྱིན་ཅི་ལོག་སྟེ་
གསུམ་མོ་ཞེས་ཟེར་རོ། །དེའི་མཚན་ཉིད་ལ་སྟོད་ལུང་རྒྱ་མར་བ་བྱང་ཆུབ་གྲགས་ན་རེ། མྱོང་
བ་དང་རྟགས་ལ་མ་བརྟེན་པར་དོན་ཕྱོགས་གཅིག་ཏུ་ཞེན་པ་ཞེས་གསུངས་ལ། སློབ་དཔོན་ཆ་
པ་ན་རེ། སྔར་མ་རྟོགས་པའི་དོན་བདེན་པ་རྟགས་ཚད་མས་ངེས་པ་ལ་མ་བརྟེན་པར་ངེས་པ་
སྟེ། ངེས་པས་ནི་མངོན་སུམ་དང་ཐེ་ཚོམ་གཅད་དོ། །བདེན་པས་ལོག་ཤེས་གཅད་དོ། །སྔར་
མ་རྟོགས་པས་བདེན་པའི་ཡུལ་ཅན་གཅད་དོ། ། རྟགས་ཚད་མས་ངེས་པ་ལ་མ་བརྟེན་པས་
རྗེས་དཔག་གཅད་ཅེས་གསུངས་སོ། །གཞུང་འདིར་བྱུང་བའི་ཕྱོགས་སྔ་མའི་ཚིག་རིས་རྣམས་
ནི་མཚུར་སྟོན་གཞོན་ནུ་སེང་གེའི་ཚད་མ་ཤེས་རབ་སྒྲོན་མེ་ན་ཡོད་དོ། །
གཉིས་པ་དེ་དགག་པ་ལ་གཉིས་ཏེ། སྤྱིར་དགག་པ་དང་། སོ་སོར་དགག་པའོ། །དང་
པོ་ལ་གཉིས་ལས། བརྟག་ན་མི་འཐད་པ་ལ་རྟགས་ལ་མི་ལྟོས་ན་ཡུལ་མ་ངེས་པར་ཐལ་བ་དང་།
ལྟོས་ན་ཚད་མ་དང་ཚད་མིན་གསུམ་པོ་གང་རུང་དུ་ཐལ་བའོ། །དང་པོ་ལ་རྩ་བ་དང་། འགྲེལ་
པ་གཉིས། དང་པོ་ནི། ཡིད་དཔྱོད་ཅེས་སོགས་སོ། ། གཞུང་ཁ་ཅིག་ལས། ཡིད་དཔྱོད་
རྟགས་ལ་ལྟོས་མི་ལྟོས། །ཞེས་འབྱུང་བ་ནི་ཡི་གེ་ཉམས་པ་ཡིན་ནམ་སྙམ་སྟེ། འདིར་ནི་རྟགས་
ལ་མི་ལྟོས་པར་འདོད་པ་ཉིད་འགེགས་པའི་སྐབས་ཡིན་པས་སོ། །འོན་ཀྱང་འགྲེལ་པ་ལས་ཡིད་
དཔྱོད་རྟགས་སུ་བཀོད་ཙམ་ལ་ལྟོས་སམ་མི་ལྟོས་ཞེས་འབྱུང་བས་ན་སྐྱོན་མེད་པར་ཡང་སེམས་
སོ། །ཡང་གླེགས་བམ་ཁ་ཅིག་ལས། སྤྱིའི་མཚན་ཉིད་མི་འཐད་པ་དང་། བྱེ་བྲག་གི་དབྱེ་བ་མི་
འཐད་པ་ཞེས་ས་བཅད་བཀོད་ནས། དང་པོ་ནི། རྟགས་ཀྱི་རྒྱུ་མཚན་མེད་བཞིན་དུ། །ལྐོག་
གྱུར་བདེན་པའི་དོན་རྟོགས་ན། །དེ་ཉིད་ཚད་མ་ཡིན་པར་གྲུབ། །ཡང་ན་རྗེས་དཔག་པ་ཡང་
མིན། །ཞེས་བཀོད་པའང་སྣང་ངོ་། །གཉིས་པ་འགྲེལ་པ་ལ། དྲི་བ་འགོད་པ་དང་། ཕྱོགས་
དང་པོ་ལྟར་ན་གནོད་བྱེད་བརྗོད་པའོ། །དང་པོ་ནི། ཡིད་དཔྱོད་རྟགས་སུ་བཀོད་ཙམ་ལ་ལྟོས་
སམ་མི་ལྟོས་ཞེས་པའོ། །འདིར་ཁ་ཅིག་གོང་དུ་ཕྱོགས་སྔ་མས་ཡིད་དཔྱོད་རྟགས་ལ་མི་ལྟོས་
52



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་པའི་ཉི་མ།
པར་བཤད་ཟིན་པ་ལ། སླར་ཡང་ཡིད་དཔྱད་རྟགས་སུ་བཀོད་པ་ལ་ལྟོས་མི་ལྟོས་ཀྱི་དྲི་བ་བྱེད་པ་
མི་འཐད་དོ་སྙམ་དུ་ལོག་པར་རྟོག་པ་ནི་རིགས་པ་མ་ཡིན་ཏེ། ཕྱོགས་སྔ་མའི་ཚིག་ལ་རྟགས་ལ་
མི་ལྟོས་ཞེས་འབྱུང་མོད། གཏན་ཚིགས་ཀྱི་སྒྲ་ནི་ཡང་དག་དང་ལྟར་སྣང་གཉིས་ཀ་ལ་འཇུག་སྟེ།
ཇི་སྐད་དུ། གཏན་ཚིགས་ཀྱི་ནི་ཚུལ་གསུམ་ལའང་། །ཞེས་དང་། གཏན་ཚིགས་ཤེས་པ་ཚད་
ལྟར་སྣང་། །ཞེས་བཤད་པ་ལྟ་བུའོ། །དེ་བས་ན་གཏན་ཚིགས་ཙམ་ལ་མི་ལྟོས་པའམ་། འོན་
ཏེ་ཡང་དག་ལ་མི་ལྟོས་པ་གང་ཕྱོགས་སྔ་མའི་བསམ་པ་ཡིན་བསྐུར་བའི་སྒོ་ནས་བརྟགས་པ་བྱས་
པ་ལ་འགལ་བ་ཅི་ཞིག །གཞན་དུ་ན་སྔར་རྒོལ་གྱིས་རྗེས་གཅོད་ཙམ་ཡང་ཕྱིར་རྒོལ་གྱིས་བྱར་མི་
རུང་བ་ཁས་བླང་དགོས་པའི་ཐེ་ཚོམ་འདི་ནི་འཁོར་བ་ཐོག་མ་མེད་པ་ནས་བསྟན་བཅོས་མཛད་
པ་པོ་ལ་བསྟིངས་པའི་ཚིག་བརྗོད་པ་ལ་གོམས་པའི་བག་ཆགས་ཀྱི་རབ་རིབ་ཀྱིས་སྒྲིབ་པའི་ཟུག་
རྫུ་འཐོན་པ་ལས་གཞན་ཅི་ཞིག་ཡོད། གཉིས་པ་ནི། མི་ལྟོས་ན་ཞེས་པ་ནས། གསུངས་པའོ་
ཞེས་པའི་བར་རོ། །དེ་དག་གི་དོན་གོ་བར་སླའོ།
གཉིས་པ་ལྟོས་པར་འདོད་པ་དགག་པ་ལ། རྩ་བ་དང་། འགྲེལ་པ་གཉིས། དང་པོ་ནི།
རྟགས་ལ་ཞེས་སོགས་སོ། ། གཉིས་པ་ནི། གལ་ཏེ་ཞེས་པ་ནས། མི་སྲིད་དེ་ཞེས་པའི་བར་
རོ། །དེ་དག་གིས་ནི་རྟགས་ལ་ལྟོས་པའི་བློ་ཡིན་ན་བློ་རིགས་བཞི་པོ་དེ་གང་རུང་ཡིན་དགོས་
ཞེས་སྟོན་པ་ཡིན་གྱི། བློ་རིགས་དེ་དག་རྟགས་བཞི་པོ་གང་རུང་ལ་བརྟེན་དགོས་པས་ཁྱབ་པར་
སྟོན་པ་ནི་མ་ཡིན་ནོ། །གཉིས་པ་ཧ་ཅང་ཐལ་བས་དགག་པ་ལ། ལྟར་སྣང་བཞི་པར་ཐལ་བ་
དང་། མིན་ན་ཚད་མ་གསུམ་པར་གྱུར་པ། རྟགས་ལ་ལྟོས་ནས་དོན་བདེན་པ་གསར་དུ་ངེས་
ཀྱང་ཚད་མ་མ་ཡིན་ན་རྗེས་དཔག་ལའང་མཚུངས་པར་ཐལ་བ། ངེས་ཀྱང་སྒྲོ་འདོགས་མི་
གཅོད་ན་དེ་གཉིས་གནོད་བྱ་གནོད་བྱེད་མ་ཡིན་པར་ཐལ་བ། ངེས་པ་མེད་ཀྱང་ཆ་གསུམ་མི་
འགལ་ན་ཡིད་དཔྱོད་ཉམས་ཤིང་ཐེ་ཚོམ་གཟུང་དཀའ་བར་བསྟན་པའོ། ། དང་པོ་ནི། རྒྱུ་
མཚན་ཞེས་པ་ནས། འགྱུར་རོ་ཞེས་པའི་བར་རོ། །གཉིས་པ་ནི། ཡིད་དཔྱོད་ཅེས་པ་ནས།
འགྱུར་རོ་ཞེས་པའི་བར་རོ། །གསུམ་པ་ནི། བདེན་པ་ཞེས་པ་ནས། མཚུངས་སོ་ཞེས་པའི་
བར་རོ། །བཞི་པ་ནི། ངེས་ཀྱང་ཞེས་པ་ནས། ཉམས་སོ་ཞེས་པའི་བར་རོ། །ལྔ་པ་ནི། ངེས་
པ་མེད་ཀྱང་ཞེས་པ་ནས། ཐེ་ཚོམ་དུ་མཛད་དོ་ཞེས་པའི་བར་གྱིས་བསྟན་ཏོ། །ཚོད་དཔགས་
ཐེ་ཚོམ་དུ་མཛད་པ་ནི། སློབ་དཔོན་རྒྱལ་བ་ཅན་གྱིས་འཇིག་རྟེན་གྱི་ངེས་པ་མ་བཟུང་བའི་
53



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
བདག་ཉིད་ཅན་གྱི་ཤེས་པ་ལ་ཐེ་ཚོམ་ཞེས་ཟེར་ཏེ། སྡོང་དུམ་མམ་མི་ཞེས་བྱ་བའི་ངེས་པ་མ་
བཟུང་བའི་ཕྱོགས་གཉིས་ཀྱི་སྣང་བ་ལས་ཐེ་ཚོམ་ཟ་བའི་མམ་གྱི་སྒྲས་བརྡར་བྱས་པའི་དོན་ནི་མ་
ངེས་པ་ལ་དཔྱོད་པ་ཡིན་ཏེ་ཞེས་གསུངས་པ་ལས་ཤེས་སོ། །དེ་དག་གི་དོན་གཞན་ནི་གོ་བར་
སླའོ། །
གསུམ་པ་ལྡོག་པ་དང་མཚུངས་པ་དགག་པ་ལ། དགག་པ་དངོས་དང། དོགས་པའི་
མཐའ་དགག་པ་གཉིས། དང་པོ་ལ་རྩ་བ་དང་། འགྲེལ་པ་གཉིས་ལས། རྩ་བ་ནི། ཡང་ན་
ཞེས་པ་ནས། ཅིས་མི་འཐད་ཅེས་པའོ། །འགྲེལ་པ་ནི། ཁྱེད་ཅེས་པ་ནས། ཅི་འགྱུར་ཞེས་
པའི་བར་རོ། །གཉིས་པ་ནི། འདོད་ན་ཞེས་པ་ནས། གསུངས་པས་སོ་ཞེས་པའི་བར་རོ། །
དེ་དག་ནི་དོན་ནི་འདི་ཡིན་ཏེ། བདེན་པའི་ཡིད་དཔྱོད་ཀྱི་མཚན་ཉིད་ལས་བཟློག་སྟེ་སྔར་མ་
རྟོགས་པའི་ལྐོག་གྱུར་དོན་དང་མི་མཐུན་པར་ངེས་པ་དེ་ལོག་པའི་ཡིད་དཔྱོད་ཀྱི་མཚན་ཉིད་
ཡིན་ནོ་ཞེས་བརྗོད་ན། ལན་འདེབས་ཚུལ་ཅིར་འགྱུར། འདོད་ན་ནི་ཡིད་དཔྱོད་སྤྱིའི་མཚན་
ཉིད་ཉམས་སོ། །འདི་ལྟར་མི་འདོད་ན་ནི་བདེན་པའི་ཡིད་དཔྱོད་ཀྱི་མཚན་ཉིད་ཀྱང་སྔ་མ་དེ་
མི་འཐད་པར་མཚུངས་སོ། །གལ་ཏེ་ལོག་པའི་ཡིད་དཔྱོད་ནི་མཐའ་གཉིས་ཀར་དོགས་པས་ཐེ་
ཚོམ་དུ་འགྱུར་ན་བདེན་པའི་ཡིད་དཔྱོད་ལའང་མཚུངས་ལ། གཉིས་ཀ་དོན་བདེན་པ་ངེས་པར་
འདོད་ན་ནི་འགལ་བ་ལ་མི་འཁྲུལ་པ་སྲིད་པར་འགྱུར་ཏེ། བརྫུན་པ་ངེས་པའི་བློ་བདེན་པ་ལ་
འཇུག་ཅིང་། བདེན་པ་ངེས་པའི་བློ་ཡང་བརྫུན་པ་ལ་འཇུག་པས་སོ། །འདི་ནི་ཕྱོགས་སྔ་མས་
ལོག་པའི་ཡིད་དཔྱོད་ཀྱི་མཚན་ཉིད་དེ་འདྲ་བ་ཁས་བླངས་པའི་ཚེ་ངེས་པར་འདོད་དགོས་
ཡིན་ཏེ། བདེན་པ་ལ་མི་འཇུག་ན་ཡིད་དཔྱོད་ཉམས་ཤིང་། བརྫུན་པ་ལ་མི་འཇུག་ན་ཕྱིན་ཅི་
ལོག་གི་བློ་རུ་འགལ་བས་སོ། །གལ་ཏེ་སྲིད་ན་གྲངས་ངེས་འཇིག །ཅེས་པའི་སྐབས་འདིར་
ཊཱིཀ་བྱེད་པ་ཁ་ཅིག་ཚིག་གི་དོན་འདི་ལྟར་འཆད་དེ། གལ་ཏེ་ཕྱོགས་གཉིས་ཀ་དོགས་པའི་ཕྱིར་
བློ་དེ་ཐེ་ཚོམ་དུ་འགྱུར་བ་སྲིད་ན་ཐེ་ཚོམ་ཡིན་པའི་ཆ་ནས་ཡིད་དཔྱོད་དུ་མི་འདུ་བར་འདོད་
དགོས་ལ། ལྐོག་གྱུར་གྱི་དོན་བདེན་པ་མཐའ་གཅིག་ཏུ་ངེས་པའི་ཆ་ནས་ཐེ་ཚོམ་དུ་ཡང་མི་འདུ་
བས་ཚད་མིན་གྱི་བློ་དྲུག་པར་འགྱུར་བས་རང་གིས་འདོད་པའི་ཚད་མིན་གྱི་བློ་ཡི་གྲངས་ངེས་
ཀྱང་འཇིག་གོ་ཞེས་གསུང་ངོ། །འདི་ཡང་བརྟག་པར་བྱ་སྟེ། ཐེ་ཚོམ་ཡིན་པའི་ཆ་ནས་ཡིད་
དཔྱོད་དུ་མ་འདུས་ཀྱང་། ཐེ་ཚོམ་ཡིན་པས་བློ་རིགས་ལོགས་པར་འགྱུར་བ་མེད་ལ། ལྐོག་གྱུར་ས་
54



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།4
གྱི་དོན་བདེན་པ་ངེས་པའི་ཆ་ནས་ཐེ་ཚོམ་དུ་མ་འདུས་ཀྱང་། ཡིད་དཔྱོད་ཉིད་ཡིན་པས་བློ་
རིགས་དྲུག་པར་ཇི་ལྟར་འགྱུར། གཞན་དུ་རྗེས་སུ་དཔག་པ་ཡང་དངོས་ཡུལ་ལ་ལོག་ཤེས་ཡིན་
པའི་ཆ་ནས་ཚད་མར་མི་འདུ་བར་འདོད་དགོས་ལ། འཇུག་ཡུལ་ལ་མི་བསླུ་བའི་ཆ་ནས་ཚད་
མིན་དུ་ཡང་མི་འདུ་བས་བློ་རིགས་གསུམ་པར་འགྱུར་བས་རང་གི་འདོད་པའི་བློའི་གྲངས་ངེས་
ཀྱང་འཇིག་གོ་ཞེས་ཕ་རོལ་པོས་བརྗོད་ན་ལན་གང་གིས་ཟློག་པར་བྱེད་ལེགས་པར་སོམས་
ཤིག །ཡང་བོད་ཀྱི་འདོད་པ་དེ་ལྟར་ན་ཚད་མིན་གྱི་བློའི་གྲངས་ངེས་ཀྱང་འཇིག་པར་འགྱུར་ཏེ།
ལྔ་ལས་གཞན་པའི་ལོག་པའི་ཡིད་དཔྱོད་སྲིད་པས་སོ། །བློ་དེ་ལོག་ཤེས་སུ་འདུ་ན་ཡིད་དཔྱོད་
ཀྱང་ཚད་མར་འདུ་བ་མཚུངས་སོ། །མྱོང་བ་དང་རྟགས་ལ་མ་བརྟེན་པས་ཡིད་དཔྱོད་ཚད་མ་མ་
ཡིན་ནོ་ཞེ་ན། བློ་བསླད་པ་དང་རྟགས་འགལ་བ་ལ་མ་བརྟེན་པས་ལོག་པའི་ཡིད་དཔྱོད་ཀྱང་
ལོག་ཤེས་སུ་མི་འདུ་བར་མཚུངས་སོ། །འདིར་ཕྱོགས་གླང་གསར་མ་ན་རེ། ཡིད་དཔྱོད་དུ་
སོང་ཡུལ་ཞེས་མ་སྦྱར་ན་ལོག་པའི་ཡིད་དཔྱོད་ལོག་ཤེས་ཡིན་པ་མི་སྲིད་པ་ཡིན་ཏེ། རྟོག་པ་
ཐམས་ཅད་རང་གི་སྣང་བ་ལ་ལོག་ཤེས་ཁོ་ན་ཡིན་པའི་ཕྱིར་ཞེས་གསུངས་པ་ནི་ཤིན་ཏུ་མི་འཐད་
དེ། སྐབས་འདིར་རང་གིས་ལུགས་ལ་ཡིད་དཔྱོད་ཁས་ལེན་པའི་ཚེ་ཐེ་ཚོམ་དུ་འདུས་པར་
འདོད་དགོས་པས་ལོག་པའི་ཡིད་དཔྱོད་ཁས་ལེན་ཀྱང་ལོག་ཤེས་སུ་ཇི་ལྟར་འགྱུར། དེ་ལོག་
ཤེས་སུ་སོང་བའི་ཡུལ་མི་སྲིད་པར་ནི་རྟགས་ཀྱི་ཁྱད་པར་མ་སྦྱར་ཀྱང་གཞུང་ལས་བཤད་པ་ཅི་
ཞིག་ཡོད། དེ་བས་ན་རྟགས་ཀྱི་ཁྱད་པར་མི་དགོས་པ་ཉིད་དོ། །དོན་དེ་དག་ནི་རྣམ་ངེས་ལས།
ཇི་ལྟར་མ་ངེས་པ་ལས་ངེས་པར་འགྱུར་ཞེས་བྱ་བ་དང་། ཡོད་ཀྱང་མ་གྲུབ་པ་ལ་ཡོད་པའི་ཐ་
སྙད་མི་རིགས་པའི་ཕྱིར་རོ་ཞེས་བྱ་བ་དང་། ཡོད་ཀྱང་དངོས་པོས་མ་བྱས་པ་རྟོགས་པ་ནི་མེད་
པ་རྟོགས་པ་དང་ཁྱབ་པ་ཡོད་པ་མ་ཡིན་ཏེ། ཡིད་ཆེས་པ་མེད་པའི་ཕྱིར་རོ་ཞེས་གསུངས་པ་ཡིན་
ནོ། །
གཉིས་པ་སོ་སོར་དགག་པ་ལ་གཉིས་ལས། དང་པོ་རྒྱུ་མཚན་མེད་པ་དགག་པ་ལ་རྩ་བ་
དང་། འགྲེལ་པ་གཉིས། རྩ་བ་ནི། གལ་ཏེ་ཞེས་སོ། །འགྲེལ་པ་ནི། རྒྱུ་མཚན་ཞེས་པ་ནས།
འགྱུར་རོ་ཞེས་པའི་བར་རོ། ། ཚིག་གི་དོན་ནི། རྒྱུ་མཚན་མེད་པའི་ཡིད་དཔྱོད་ཀྱིས་དོན་
བདེན་པ་རྟོགས་ན་རང་གི་འོག་ན་རིན་པོ་ཆེ་ཡོད་དམ་སྙམ་པ་ལ་སོགས་པའི་ཚོད་དཔགས་
ཐམས་ཅད་ཀྱིས་ཀྱང་དོན་བདེན་པ་རྟོགས་པར་འགྱུར་རོ། །དེ་ལ་རྟོགས་པའི་རྒྱུ་མཚན་མེད་
55



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བ
ངཔས་རྟོགས་མ་རྟོགས་ཐེ་ཚོམ་ཟའོ་སྙམ་ན། རྒྱུ་མཚན་མེད་པའི་ཡིད་དཔྱོད་ལ་ཡང་དོན་བདེན་
པར་རྟོགས་པའི་རྒྱུ་མཚན་མེད་པས་དོན་བདེན་པར་རྟོགས་མ་རྟོགས་ཐེ་ཚོམ་ཟའོ། །འདོད་ན།
དེས་དོན་བདེན་པར་རྟོགས་པར་འདོད་པ་ཉམས་སོ། །ཡང་ཁྲོན་པ་ན་ཆུ་ཡོད་དམ་སྙམ་དུ་
འཛིན་པའི་བློ་ཡང་རྒྱུ་མཚན་གཏན་མེད་པ་མ་ཡིན་ཏེ། སྔར་ཆུ་མཐོང་བ་ཙམ་མམ་ཁྲོན་པ་ཡིན་
པ་ཉིད་རྒྱུ་མཚན་དུ་བྱེད་པའི་ཕྱིར་རོ། །གལ་ཏེ་རྒྱུ་མཚན་དེ་མ་ངེས་པ་ལ་བརྟེན་པའི་བློ་ཡིན་པ་
ཉིད་ཀྱི་ཐེ་ཚོམ་དུ་འགྱུར་རོ། །ཐེ་ཚོམ་དུ་འགྱུར་བ་ལ་ནི་བཟློག་པའི་སྒྲོ་འདོགས་མ་ཆོད་པས་
ཆོག་པ་ཡིན་གྱི། དངོས་སུ་ཆ་གཉིས་ཀར་དོགས་དགོས་པ་མ་ཡིན་ཏེ། སློབ་དཔོན་ཆོས་མཆོག་
གིས། ཁྱིམ་ན་འདུག་པ་ན་ཁྲོན་པ་ན་ཆུ་ཡོད་དོ་ཞེས་གཅིག་གི་ཆར་ཞེན་པར་བྱེད་ཀྱང་། ངེས་
པར་བྱེད་རྒྱུ་མེད་པས་དགོས་པ་མ་བཟློག་པའི་ཕྱིར་ཤེས་པ་དེ་ནི་ཐེ་ཚོམ་ཁོ་ནའོ་ཞེས་གསུངས་
སོ། །
གཉིས་པ་རྒྱུ་མཚན་ཕྱིན་ཅི་ལོག་དགག་པ་ལ་གགཉིས་ལས། མ་ངེས་པ་ཡིད་དཔྱོད་དུ་
ཐལ་བ་ནི། མཉན་བྱས་སྒྲ་མི་རྟག་པ་བསྒྲུབ་པ་ཐུན་མོང་མ་ཡིན་པའི་མ་ངེས་པ་དང་། གཞལ་
བྱས་སྒྲ་མི་རྟག་པ་བསྒྲུབ་པ་དངོས་ཀྱི་མ་ངེས་པ་དང་། ལྷས་སྦྱིན་གྱི་བུ་ལས་སྔོ་བསངས་བསྒྲུབ་
པ་ཡང་དག་གི་ལྷག་ལྡན་ལ་སོགས་པ་ཐམས་ཅད་མཁྱེན་པ་རང་ལྟར་ན་ཡིད་དཔྱོད་དུ་འགྱུར་བ་པ
ལས། སློབ་དཔོན་གྱིས་ཐེ་ཚོམ་དུ་བསྡུས་པའི་ཕྱིར་ཏེ། རིགས་ཐིགས་ལས། དཔེར་ན་སྒྲ་མི་
རྟག་པ་ལ་སོགས་པའི་ཆོས་སུ་བསྒྲུབ་པ་ལ། གཞལ་བྱ་ཉིད་ལ་སོགས་པའི་ཆོས་ནི་མཐུན་པའི་
ཕྱོགས་དང་མི་མཐུན་པའི་ཕྱོགས་ཐམས་ཅད་ལའམ་ཕྱོགས་གཅིག་ལ་ཡོད་པ་ལྟ་བུའོ། །དེ་
བཞིན་དུ་ཚུལ་དེ་ཉིད་ལ་ཐེ་ཚོམ་ཟ་ན་ཡང་མ་ངེས་པ་ཁོ་ན་སྟེ། དཔེར་ན་བརྗོད་བརྗོད་པར་འདོད་
པའི་མི་ལ་ལ་ཞིག་ཐམས་ཅད་མཁྱེན་པ་མ་ཡིན་པའམ་འདོད་ཆགས་ལ་སོགས་པ་དང་མི་ལྡན་
པར་བསྒྲུབ་པ་ལ་སྨྲ་བ་ལ་སོགས་པའི་ཆོས་ལྟ་བུ་སྟེ། མི་མཐུན་པའི་ཕྱོགས་ལས་བཟློག་པ་ལ་ཐེ་
ཚོམ་ཟ་བ་ཡིན་ནོ་ཞེས་དང་། རྣམ་ངེས་ལས། འདིར་བཟློག་པ་ལ་ཐེ་ཚོམ་ཟ་བ་ཡིན་ཏེ།
ཐམས་ཅད་མཁྱེན་པར་སྨྲ་བ་མི་དམིགས་པས་སོ་ཞེས་བྱ་བ་མི་དམིགས་པའི་རྣམ་པ་འདི་ལྟ་བུ་ནི་
ཡུལ་ལྟར་མི་རུང་བའི་བདག་ཉིད་ཀྱིས་ཐེ་ཚོམ་གྱི་རྒྱུ་ཡིན་པའི་ཕྱིར་རོ་ཞེས་བཤད་ཟིན་ཏོ་ཞེས་བྱ་
བ་ལ་སོགས་པ་རྒྱ་ཆེར་བཤད་པས་སོ། ། གཉིས་པ་མ་གྲུབ་པ་ཡིད་དཔྱོད་དུ་ ཐལ་བ་ནི།
དམིགས་པའི་གཟུང་བྱ་སྒྲ་མི་རྟག་པར་བསྒྲུབ་པའང་ཡིད་དཔྱོད་དུ་འགྱུར་རོ། །འདོད་ན། མ་
56



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
གྲུབ་པ་ལས་རྟོགས་པ་མི་སྐྱེ་བར་གསུངས་པ་དང་འགལ་ཏེ། མདོ་ལས། ཕྱོགས་ལ་མཐུ་མེད་
སོམ་ཉི་དང། །ཞེས་གསུངས་པ་ལྟར་རོ། །
གསུམ་པ་ལུང་ཆོས་ལ་བརྟེན་པའི་བློ་ཡིད་དཔྱོད་དུ་འདོད་པ་དགག་པ་ལ། རྩ་བ་དང་།
འགྲེལ་པ་གཉིས། རྩ་བ་ནི། རང་བཞིན་ཞེས་སོགས་སོ། །གཉིས་པ་འགྲེལ་པ་ལ། རང་གི་
ཡིད་ཆེས་ཀྱི་ལུང་ལ་བརྟེན་པའི་བློ་རྗེས་དཔག་ཏུ་བསྟན་པ། གཞན་གྱི་ལུང་ལ་བརྟེན་པའི་བློ་མ་
རྟོགས་པའམ་ཐེ་ཚོམ་དུ་བསྟན་པའོ། །དང་པོ་ནི། ལུང་ཞེས་པ་ནས། ལྟར་རོ་ཞེས་པའི་བར་
རོ། །གཉིས་པ་ནི། ཁྲུས་དང་ཞེས་པ་ནས། མི་འགལ་ལོ་ཞེས་པའི་བར་གྱིས་བསྟན་ཏོ། །དེ་
དག་གིས་འདི་སྐད་བསྟན་པ་ཡིན་ཏེ། ལུང་ཐོས་པ་ལས་བྱུང་བའི་ཤེས་རབ་ཡིད་དཔྱོད་དོ་ཞེ་ན།
མི་འཐད་དེ། རང་གི་ལུང་ལ་དྲང་དོན་དང་ངེས་དོན་གཉིས། གཞན་གྱི་ལུང་ལ་འཐད་མི་
འཐད་གཉིས་ལས། དཔེར་ན་བདེན་པ་བཞིའམ་བདག་མེད་གཉིས་ལ་སོགས་པ་སྟོན་པའི་ལུང་
ལ་དཔྱད་པ་གསུམ་གྱིས་དག་པའི་སྒྲུབ་བྱེད་ཡོད་ན་ལུང་དོན་ལ་ཚད་མ་ཡིན་ཏེ། རྣམ་འགྲེལ་
ལས། ཡིད་ཆེས་ཚིག་ནི་མི་བསླུ་བའི། །སྤྱི་ལས་རྗེས་སུ་དཔག་པ་ཉིད། །ཅེས་དང་། ཡིད་
ཆེས་ཚིག་ནི་མི་བསླུ་བའི། །སྤྱི་ལས་འདི་ཡུལ་ལྐོག་གྱུར་ནའང་། །གོ་སྐབས་མེད་པའི་ཕྱིར་བློ་
ནི། །རྗེས་སུ་དཔག་པའི་ཚད་མར་གསུངས། །ཞེས་བྱ་བ་དང་། བླང་དང་དོར་བྱའི་དེ་ཉིད་
ནི། །ཐབས་བཅས་རབ་ཏུ་རིག་པ་ཡིས། །གཙོ་བོའི་དོན་ལ་མི་བསླུ་ཕྱིར། །གཞན་ལ་རྗེས་སུ་
དཔག་པ་ཡིན། །ཞེས་གསུངས་པ་ལྟར་རོ། །ཡང་ཕྱི་རོལ་པ་དག་རིག་བྱེད་ལས། གངྒཱའི་སྒོ་
དང་ཀུ་ཤ་འཁྱིལ། །བིལ་བ་ཅན་དང་སྔོན་པོའི་རི། །ཀ་ན་ཁ་ལིའི་འཇུག་ངོགས་སུ། །ཁྲུས་
བྱས་ཡང་སྐྱེ་སྲིད་མ་ཡིན། །ཞེས་ཁྲུས་དང་དཀའ་ཐུབ་ཀྱིས་སྡིག་པ་འདག་པར་སྟོན་པའི་ལུང་ལ་
ནི་རིགས་པའི་གནོད་བྱེད་ཡོད་དེ། སྡིག་པའི་རྩ་བ་འདོད་ཆགས་ལ་སོགས་པ་སེམས་ཀྱི་ཆོས་
ཡིན་ལ། དེའི་རྩ་བ་སེམས་མི་འཁྲུད་པར་འབྲེལ་མེད་ཀྱི་ལུས་འཁྲུད་པ་འགལ་ཏེ། རྒྱ་མཚོའི་
སྲོག་ཆགས་གསོད་པ་ལ་ནགས་ལ་མེ་སྤོར་བ་བཞིན་ནོ། །དེས་ན་དེ་འདྲ་བའི་བློ་ནི་ལོག་ཤེས་
སོ། །ཡང་སྒྲུབ་བྱེད་དང་གནོད་བྱེད་གཉིས་ཀ་མེད་པའི་ལུང་། རིག་བྱེད་ལས། འཇིགས་བྱེད་
སྡེས་ནི་དྲེད་ཁམས་ཞིང་། །ས་བུའི་མདའ་ཡིས་སྐྱག་གྱུར་པའི། །དམག་ཀུན་འདར་བར་བྱེད་
པ་ནི། །དྲེགས་པས་མྱོས་པའི་མི་རྣམས་བཞིན། །ཞེས་པ་ལྟར་བུ་ལ་བརྟེན་པའི་བློ་རྣམས་ནི་
མ་གྲུབ་པའམ་ཐེ་ཚོམ་གང་རུང་སྟེ། རྣམ་འགྲེལ་ལས། ཚད་མས་མ་གྲུབ་དོན་ཅན་གྱི། །གྲུབ་
57



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
མཐའི་རྗེས་སུ་འབྲང་ངམ་ཅི། །ཞེས་བྱ་བ་དང་། དེས་ན་ལུང་དང་དངོས་རྣམས་ལ། །རྟོགས་
པ་པོ་ཡིས་རྣམ་འགར་ཡང་། །མེད་ན་མི་འབྱུང་མི་འགྲུབ་པས། །དེ་དོན་ངེས་པ་དེ་གང་
ལས། །ཞེས་བྱ་བ་དང་། འགོལ་བ་ཀུན་ཏུ་མ་བསལ་ཞིང་། །བསྟན་བཅོས་དོན་ཡང་མ་
བསྟན་པར། ། དེ་བདེན་དོན་ཞེས་ཁས་ལེན་པ། །གཡེམ་མ་མུ་ཅོར་གྱིས་རྒྱལ་ལོ། །ཞེས་
གསུངས་པ་ལྟར་རོ། །འོ་ན་ཁྱེད་རང་ཚད་མ་མ་ཡིན་པའི་ལུང་ལ་འཇུག་ལྡོག་གང་གིས་བྱེད་ཅེ་
ན། དེ་ནི་ཐེ་ཚོམ་གྱི་སྒོ་ནས་བྱེད་པར་གསུངས་པས་འགལ་བ་ཅི་ཡང་མེད་དོ། །ད་ནི་འདིར་
འདི་དཔྱད་པར་བྱ་སྟེ། འོ་ན་ཁྱེད་རང་ཡིད་དཔྱོད་ཁས་ལེན་ནམ་མི་ལེན་ཞེས་རྣམ་པར་རྟོག་ན།
སློབ་དཔོན་ཡབ་སྲས་ཀྱི་གཞུང་ནས་ཡིད་དཔྱོད་ཀྱི་ཐ་སྙད་དངོས་སུ་གསུངས་པ་མེད་དོ། །
མཁྱེན་རབ་ཀྱི་དབང་ཕྱུག་ནི་དེ་ལྟར་མི་བཞེད་དེ། འོ་ན་དཔྱོད་པ་ནི་དོན་བྱེད་པར་རུང་བའི་
ཡུལ་ཅན་ཡིན་པའི་ཕྱིར་རོ་ཞེས་བཤད་པ་དང་འགལ་ལོ་ཞེ་ན། བོད་རྣམས་ཡིད་དཔྱོད་དུ་
འདོད་མོད། མཁྱེན་རབ་ཀྱི་དབང་ཕྱུག་ནི་དེ་ལྟར་མི་བཞེད་དེ། གཞུང་འདི་ཉིད་ལས། འོ་ན་
དཔྱོད་པ་ཡིད་དཔྱོད་དམ་གཅད་ཤེས་སུ་མི་འགྱུར་ན་ཚད་མ་མིན་པ་བཞི་པར་འགྱུར་རོ་ཞེས་
པའི་ལན་དུ་ཡིད་དཔྱོད་མི་སྲིད་ལ། གཅད་ཤེས་ཡིན་ཡང་བཞི་པར་མི་འགྱུར་ཏེ། གཅད་ཤེས་
ཉིད་ཁ་ཕྱི་ལྟ་ལོག་ཤེས་ན། ནང་ལྟ་རང་རིག་ཏུ་འདུ་བས་སོ་ཞེས་བཞེད་དོ། །དེས་ན་ཡིད་
དཔྱོད་ཀྱི་ཐ་སྙད་འདོད་མི་འདོད་གང་ཡིན་ཡང་སླའི། བོད་རྣམས་ཀྱིས་བྱིས་པའི་མཚན་ཉིད་
དེ་འདྲ་བ་དང་ཚད་མིན་གྱི་བློ་གསུམ་དུ་མ་འདུས་པ་ནི་མི་སྲིད་དོ། །འོ་ན་ཡིད་དཔྱོད་ཀྱི་ཐ་སྙད་
ཀྱང་བཞེད་པར་གསལ་ཏེ། གཞུང་སྔ་མ་རྣམས་ལས། ཡིད་དཔྱོད་ཐེ་ཚོམ་མི་གཅིག་ན། །
གཏན་ཚིག་ལྟར་སྣང་བཞི་པར་འགྱུར། །ཞེས་དང་། སྔར་ཡོད་པ་ལས་ཡོད་གཞིན་པར། །
གཟུང་བའི་བློ་དེ་ཡིད་དཔྱོད་ཡིན། །ཞེས་བྱ་བ་དང་། ཐེ་ཚོམ་འཆད་པའི་སྐབས་ཀྱི་གཞུང་དུ།
ཡིད་དཔྱོད་ཀྱང་ཡོད་ལ་ཤེས་ཆེར་འཛིན་པའི་ཐེ་ཚོམ་ཡིན་ནོ་ཞེས་གསུངས་པ་མཐོང་བས་སོ། །
གཉིས་པ་སྣང་ལ་མ་ངེས་པ་དགག་པ་ལ་གཉིས་ཏེ། ཕྱོགས་སྔ་མ་དང་། དེ་དགག་
པའོ། །དང་པོ་ལའང་གཉིས་ལས། མཚན་ཉིད་ནི། སྒྲོ་འདོགས་དང་མི་འགལ་བའི་དོན་རང་
གི་མཚན་ཉིད་སྣང་བ་ཞེས་ཟེར་ལ། གཉིས་པ་དབྱེ་ན་གསུམ་སྟེ། ཡུལ་རྣམ་པ་མི་གསལ་བ་
བུམ་པའི་སྐད་ཅིག་མ་ལྟ་བུ། ཡིད་ཉེ་བར་མ་གཏད་པ་དམིགས་པ་འགའ་ཞིག་ལ་ཡིད་བསྡུས་པ་
ན་གཟུགས་མཐོང་བ་ལྟ་བུ། འཁྲུལ་པའི་རྒྱུ་མཚན་གྱིས་ཟིན་པ་ཉ་ཕྱིས་ལ་དངུལ་དུ་འཁྲུལ་བའི་:
58



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
བཚེ་ཉ་ཕྱིས་སུ་མ་ངེས་པ་ལྟ་བུའོ་ཞེས་མཚུར་སྟོན་གཞོན་ནུ་སེང་གེ་ཟེར་རོ། །གཉིས་པ་དེ་དགག་
པ་ལ། སྤྱིར་དགག་པ་དང༌། སོ་སོར་དགག་པ་གཉིས། དང་པོ་ལ་གཞུང་སྔ་མས་གསུངས་པའི་
ལུགས་དགོད་པ་དང་། གཞུང་འདི་ཉིད་ལས་བསྟན་པའི་དོན་བཤད་པའོ། །དང་པོ་ནི། དཔེ་
ཁ་ཅིག་ལས། འདི་ལའང་མ་རྟོགས་པའམ་ཐེ་ཚོམ་ལས་གཞན་པའི་སྣང་ལ་མ་ངེས་པ་ཞེས་བྱ་
བའི་བློ་ལོགས་པ་གཅིག་མི་འཐད་དེ་ཞེས་མཚམས་སྦྱར་ནས། སྣང་བ་མངོན་སུམ་ཚད་མ་
ཡིན། །དེ་ཡི་ཆ་ཤས་མ་ངེས་པ། །རྣམ་ཤེས་དོན་གཞན་ཆགས་པ་དང་། །འཁྲུལ་པའི་རྒྱུ་
མཚན་ཡོད་པས་ན། །ནུས་མེད་དེ་ནི་མ་རྟོགས་པའམ། །ཐེ་ཚོམ་ཡིན་གྱི་བློ་གཞན་མིན། །
ཞེས་དང་། དེའི་འགྲེལ་པར། འོ་ན་མ་ངེས་ན་མངོན་སུམ་ཚད་མར་ཇི་ལྟར་འགྱུར་ཞེ་ན།
སྣང་བའི་ཆ་ནས་ཚད་མ་ཉིད་ཡིན་ལ། མ་ངེས་པའི་ཆ་དེ་ནི་ཐེ་ཚོམ་ཞུགས་པ་གནས་ལུགས་
ལས་མཐའ་གཞན་དུ་སྲིད་པར་དོགས་པའི་མ་ངེས་པ་ཡིན་ནམ། ཐེ་ཚོམ་ཞུགས་ཀྱང་གཞན་
སེལ་གྱི་སྒོ་ནས་ངེས་མ་ནུས་པ་མ་རྟོགས་པ་ཙམ་ཡིན། དང་པོ་ཐེ་ཚོམ་ཉིད་ཡིན་ལ། གཉིས་པ་
ནི་གཞན་སེལ་གྱི་སྒོ་ནས་སྒྲོ་འདོགས་མ་ཆོད་པས་མ་རྟོགས་པ་ཉིད་ཡིན་ནོ་ཞེས་གསུངས་སོ། །
འདིའི་དོན་ནི་སྤྱིར་མངོན་སུམ་ཐམས་ཅད་སྣང་ལ་མ་ངེས་པ་ཡིན་ལ། འོན་ཀྱང་ཚད་མར་
འགྱུར་བ་ནི་སྣང་བའི་ཆ་ནས་འགྱུར་གྱི། མ་ངེས་པའི་ཆ་ནས་མ་ཡིན་ཏེ། འཁྲུལ་པའི་རྒྱུ་
མཚན་གྱིས་ངེས་མ་ནུས་པ་ནི་མ་རྟོགས་པའི་བློ་ཡིན་ལ། དོགས་པ་མ་ཆོད་པ་ཙམ་གྱིས་མ་ངེས་
པ་ནི་ཐེ་ཚོམ་དུ་འགྱུར་བས་སོ་ཞེས་དགོངས་སོ། །འོན་ཀྱང་མངོན་སུམ་གྱིས་ཡུལ་མ་ངེས་པའི་
ཆ་ནས་མ་རྟོགས་པར་འགྱུར་སྲིད་ཀྱང་། ཐེ་ཚོམ་ནི་རྟོག་པ་ཁོ་ན་ཡིན་པས་མངོན་སུམ་རྟོག་
མེད། དུས་གཅིག་ཏུ་འཇུག་ཏུ་མི་རུང་བས་ཅུང་ཟད་བསྒྲུབ་དཀའ་བར་སེམས་སོ། །
གཉིས་པ་ལ་རྩ་བ་དང་། འགྲེལ་པ་གཉིས། དང་པོ་ནི། གལ་ཏེ་ཞེས་སོགས་སོ། །
གཉིས་པ་ནི། མངོན་སུམ་ལ་སྣང་ལ་མ་ངེས་པའི་མཚན་ཉིད་ཞུགས་པའི་ཕྱིར་དེ་ཚད་མ་མ་
ཡིན་པར་འགྱུར་ཏེ། རྣམ་འགྲེལ་སྟོང་ཕྲག་ཕྱེད་དང་བཞི་པ་ལས། ད་ནི་ཇི་ལྟར་མ་ངེས་པ་
མངོན་སུམ་གྱིས་ཀྱང་གཟུང་བ་ཡིན་ཞེས་དང་། མངོན་སུམ་ནི་གང་གིས་ཀྱང་ངེས་པར་བྱེད་པ་
མ་ཡིན་ཏེ། དེས་གང་ཞིག་འཛིན་པ་དེ་ཡང་ངེས་པས་ནི་མ་ཡིན་ནོ། །འོ་ན་ཅི་ཡིན་ཞེ་ན།
དེར་སྣང་བས་སོ། །དེས་ན་ངེས་པ་དང་མ་ངེས་པའི་དབང་གིས་མངོན་སུམ་གྱིས་འཛིན་པ་
དང་མི་འཛིན་པ་དག་མ་ཡིན་ནོ། །ངེས་པ་རྣམས་ཀྱིས་ནི་དེ་ལྟར་མ་ཡིན་ཏེ། འགའ་ཞིག་ངེས་མ
59



༄༅།།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱུད་ལས། པོད་བཅུ་དྲུག་པ་
ཀྱང་གཞན་མ་ངེས་པའི་འཇུག་པ་ཐ་དད་པས་འཛིན་པ་དང་མི་འཛིན་པ་ཡིན་ནོ་ཞེས་དང་།
མདོའི་རང་འགྲེལ་ལས། མངོན་སུམ་ནི་ཡུལ་བལྟ་བ་ཙམ་ཡིན་པའི་ཕྱིར་རོ། །ཡུལ་ལ་བལྟ་བ་
ཙམ་ཞེས་པ་ནི་བཞི་པོ་ཕྲད་པ་ལས་སྐྱེས་པ་སྟེ། དེ་ལ་བརྟག་ཅིང་དཔྱོད་པ་ག་ལ་སྲིད་ཞེས་དང་།
མངོན་སུམ་གྱིས་གཟུང་ངོ་སྙམ་པའི་ང་རྒྱལ་དེ་དག་ནི་རྟོག་གེ་ངན་པ་རྣམས་ཀྱི་ཡིན་ནོ་ཞེས་
གསུངས་པ་དང་འགལ་ལོ། །ཅི་སྟེ་མངོན་སུམ་ལ་ཚད་མས་ཁྱབ་ཅེ་ན། དེ་ལྟ་ན་ནི་གཏན་
ཚིགས་ཐིགས་པ་ལས། མངོན་སུམ་གང་ཡིན་པ་ནི་ཚད་མའོ་ཞེས་པའི་གཞུང་ལ་རྒྱབ་ཀྱིས་
ཕྱོགས་པ་ཡིན་ནོ། །འོ་ན་མ་ངེས་ན་མངོན་སུམ་ཚད་མར་ཇི་ལྟར་འགྱུར་ཞེ་ན། དེའི་ལན་ནི་
འོག་གཞན་སེལ་གྱི་སྐབས། མངོན་སུམ་རྟོག་བྲལ་མ་འཁྲུལ་བ། །ཉིད་ཀྱིས་ཚད་མ་གྲུབ་པ་
ཡིན། །ཞེས་པར་བཤད་པར་བྱའོ། །དོན་དེ་ཉིད་སློབ་དཔོན་ཤཱཀྱ་བློས་ཀྱང་། མངོན་སུམ་ནི་
རྣམ་པར་རྟོག་པ་མེད་པ་ཉིད་ཕྱི་ངེས་པ་མ་ཡིན་མོད་ཀྱི། འོན་ཏེ་དེར་སྣང་བ་སྐྱེས་པ་ཡིན་ནོ་
ཞེས་དང་། མི་བསླུ་བར་ངེས་པའི་རྒྱུ་ཉིད་ཡིན་པའི་ཕྱིར་མི་བསླུ་བ་ཡིན་ནོ་ཞེས་གསུངས་པ་ཡིན་
ནོ། །ཡང་འདིར་སྣང་ལ་མ་ངེས་པ་ནི་གཉིས་ཏེ། རང་མཚན་སྣང་ལ་མ་ངེས་པ་དང་།
མཚན་སྣང་ལ་མ་ངེས་པའོ། །དང་པོ་ནི་མངོན་སུམ་ཁོ་ན་ཡིན་ཏེ། གསལ་བར་སྣང་བས་རྟོག་
མེད་འགྲུབ། །ཅེས་གསུངས་པས། རྟོག་པ་ལ་རང་མཚན་གསལ་བར་སྣང་བ་མེད་ལ། རྟོག་
མེད་ལ་རྟོག་མེད་ལོག་ཤེས་རྣམས་ལ་གཟུང་ཡུལ་མེད་པས་དོན་རང་མཚན་མི་སྣང་ཞིང་། རང་
གི་ངོ་བོ་ལ་ནི་ཚད་མ་ཡིན་པས་སོ། །གཉིས་པ་ནི། ཐེ་ཚོམ་དང་རྟོག་པར་གྱུར་པའི་མ་རྟོགས་.
པའི་ཕལ་ཆེ་བའོ། །
གཉིས་པ་བྱེ་བྲག་ཏུ་ཡུལ་རྣམ་པ་མི་གསལ་བའི་སྣང་ལ་མ་ངེས་པ་མི་འཐད་དེ། རྫས་
གཅིག་ལ་རྣམ་པ་གསལ་མི་གསལ་འགལ་བའི་ཕྱིར་ཏེ། ཕྱེད་དང་བཞི་པ་ལས། དོན་གྱི་བདག་
གཅིག་པ་ལ་སོགས་པ་དེ་ནི་མངོན་སུམ་ཡིན་ཏེ། ཆོས་ཅན་མ་གྲུབ་ན་གྲུབ་པ་མི་སྲིད་པའི་ཕྱིར་
རོ། །དཔེར་ན་མི་རྟག་པར་བསྒྲུབ་པར་བྱ་བ་ལ་སྒྲ་ལྟ་བུ་སྟེ། དེའི་མངོན་སུམ་ཁོ་ནས་གྲུབ་པས་
རྣམ་པ་ཐམས་ཅད་འགྲུབ་སྟེ། དེ་ལས་གཞན་པ་གྲུབ་པ་མེད་པའི་ཕྱིར་རོ། །འོན་ཏེ་ཡོད་ན་ནི་
དེའི་ངོ་བོ་ཉིད་མ་ཡིན་ནོ། །གང་ཞིག་གང་དང་གྲུབ་པ་དང་སྡེ་གཅིག་པ་ཅན་མིན་པ་དེ་ནི་དེའི་
ངོ་བོ་ཉིད་ཡིན་པར་རིགས་པ་མ་ཡིན་ཏེ། ཐ་དད་པའི་ཐ་སྙད་ཀྱི་རྒྱུ་ནི་དེ་ཙམ་དུ་ཟད་པའི་ཕྱིར་
རོ་ཞེས་དང་། དེ་ཉིད་ཀྱི་འགྲེལ་བཤད་དུ་སློབ་དཔོན་ཤཱཀྱ་བློས། དོན་གྱི་རང་གི་ངོ་བོ་ནི་དོན་
60



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མི་གསལ་བའི་ཉི་མ།
གྱི་བདག་ཉིད་དོ། །གཅིག་ནི་ཆ་ཤས་མེད་དེ། བདག་ཉིད་རང་གི་ངོ་བོས་མངོན་སུམ་ཡིན་པ་
ལ་རྗེས་སུ་དཔག་པ་ཞེས་བྱ་བའི་ཚད་མ་རྣམས་ཀྱིས་བརྟག་པར་བྱ་བ་གང་ཡིན་པ་མཐོང་བའི་ཆ་
གཞན་ཅི་ཞིག་ཡོད། མངོན་སུམ་དུ་མཐོང་བའི་ངོ་བོ་ཉིད་ལས་གཞན་པ་མ་མཐོང་བའི་ངོ་བོ་
ཉིད་གཞན་ཅི་ཞིག་ཡོད། ངོ་བོ་ཉིད་ལ་ཆ་ཤས་མེད་པའི་ཕྱིར་ཐམས་ཅད་མཐོང་བ་ཁོ་ན་ཡིན་ནོ་
ཞེས་གསུངས་སོ། །ལུང་སྔ་མ་འདིས་ནི་ཁ་ཅིག་རྫས་གཅིག་དང་གྲུབ་སྡེ་རྫས་གཅིག་ལ་ཁྱབ་
པར་འབྱེད་པ་ཡང་བསལ་ལོ། །རྫས་གཅིག་ལ་སྣང་མི་སྣང་ཆ་གཉིས་མེད་པ་ལ་ཁྱབ་མཉམ་མ་
སྨོས་ན་ཤིང་དང་ཤ་པ་ལྟ་བུས་མ་ངེས་སོ་ཞེས་ཟེར་བ་ལ། ཕྱོགས་གླང་གསར་མ་ན་རེ། དེ་ནི་མི་
འཐད་དེ། དེ་ལྟར་ན་ཤིང་ཆོས་ཅན། ཁྱོད་གྲུབ་པས་ཤ་པའི་རྫས་གྲུབ་པར་ཐལ། ཤ་པ་དང་
རྫས་གཅིག་པའི་ཕྱིར་རོ། །ཁྱོད་རང་ལ་ཡང་མཚུངས་སོ་ཞེ་ན། མི་མཚུངས་ཏེ། ཤིང་ཙམ་གྱི་
སྤྱི་ལྡོག་ནི་རྫས་སུ་མ་གྲུབ་པས་རྟགས་མ་གྲུབ་ལ། ཤིང་གི་རང་བཞིན་ལ་ཤ་པའི་རྫས་གྲུབ་པར་
ཐལ་བར་འདོད་དོ་ཞེས་གསུངས་སོ། ། འདིའང་ཤིང་ཞེས་བྱ་བའི་རང་བཞིན་གཅིག་ཁས་
བླངས་ན་སྐྱོན་སྔ་མ་མཚུངས་ལ། འོན་ཏེ་དོན་དམ་པའི་ཤིང་ནི་ཤ་པ་ལ་སོགས་པ་དུ་མའི་ངོ་
བོར་གནས་ཀྱི། བློས་ཤིང་ཞེས་གཅིག་ཏུ་བཟུང་བ་ལྟར་མ་གྲུབ་པས་མི་མཚུངས་སོ་ཞེས་ལན་
འདེབས་ན་ནི་གཞན་སེལ་གྱི་གནད་དཔྱིས་ཕྱིན་པར་ཤེས་པའི་གཏམ་མོ། །འོ་ན་བུམ་པ་
མཐོང་བའི་ཚེ་དེའི་སྐད་ཅིག་མ་མི་གསལ་བ་ཡིན་ནམ་ཞེ་ན། དེ་ནི་འཁྲུལ་བའི་རྒྱུ་མཚན་གྱིས་
ཟིན་པས་མ་ངེས་པ་ཡིན་ཏེ། རྣམ་འགྲེལ་ལས། གཟུགས་ཆོས་མཐུན་པ་མཐོང་བ་ལས། །ཉ་
ཕྱིས་ལ་དངུལ་རྣམ་པ་ལྟར། །གལ་ཏེ་འཁྲུལ་པའི་རྒྱུ་མཚན་གྱིས། །ཡོན་ཏན་གཞན་སྦྱོར་མི་
བྱེད་ན། །ཞེས་གསུངས་པས་སོ། །འོ་ན་རྣམ་ངེས་ལས། མཐོང་ཡང་གསལ་བ་མེད་པའི་ཕྱིར་
རོ་ཞེས་ཀྱང་བཤད་པ་མ་ཡིན་ནམ་ཞེ་ན། དེ་ནི་ཡུལ་མི་གསལ་བས་མ་ཡིན་གྱི། འདྲ་བ་གཞན་
འབྱུང་དང་། ཡོད་པ་བར་མ་ཆད་པ་ལ་སོགས་པ་འཁྲུལ་པའི་རྒྱུ་མཚན་གྱི་སྒོ་ནས་དུས་དེར་བློ་
རང་ཉིད་ཀྱིས་ངེས་པ་འདྲེན་པའི་ཚུལ་གྱིས་གསལ་བར་འཛིན་མ་ནུས་པས་ཕྱིས་གཞན་སེལ་
གཞན་གྱི་སྒོ་ནས་ངེས་པར་བྱ་བ་ལ་དགོངས་པ་ཡིན་ནོ། །དེས་ན་ཡུལ་མི་གསལ་བ་དང་བློས་
གསལ་བར་འཛིན་མ་ནུས་པ་གཉིས་འདྲེས་པར་མི་བྱའོ། །གཞན་དུ་ན་རང་མཚན་ཉིད་གསལ་
བ་དང་མིང་གི་རྣམ་གྲངས་སུ་བཤད་པ་ཅིར་འགྱུར་ལེགས་པར་སོམས་ཤིག །གཞན་ཡང་།
རྟོག་པའི་དྲ་བ་རྣམ་བསལ་བས། །གསལ་བ་ཉིད་དུ་སྣང་བ་ཡིན། །ཞེས་བཤད་པ་རྣམས་སློབ་
61
co



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
:དཔོན་གྱི་གཞུང་མ་ཡིན་ནོ་ཞེས་ཁས་བླངས་དགོས་པར་འགྱུར་རོ། །གསུམ་པ་དཔྱད་པའི་ཡུལ་
ཅན་དགག་པ་ལ་གཉིས་ཏེ། ཕྱོགས་སྔ་མ་དང་། དེ་དག་དགག་པའོ། །དང་པོ་ལ་མཚན་ཉིད་
ནི། སྔར་རྟོགས་ཟིན་གྱི་བྱེད་པ་མ་ཉམས་པ་ལས་ལྡོག་ཕྱོགས་ཀྱི་སྒྲོ་འདོགས་དང་འགལ་བར་
འཇུག་པའོ། །གཉིས་པ་དབྱེ་ན་གཉིས་ཏེ། མངོན་སུམ་གྱི་གཅད་ཤེས་ཞེས་བྱ་བ་སྔར་སྔོན་པོ་
མཐོང་བའི་རྗེས་སུ་སྔོན་པོ་མཐོང་བ་ལྟ་བུ་དང་། རྟོག་པ་གཅད་ཤེས་ཞེས་བྱ་བ་མངོན་སུམ་གྱི་རྟོ
རྗེས་སུ་སྐྱེས་པའི་ངེས་པ་དང་། རྗེས་དཔག་ལ་སོགས་པ་རྟོག་པའི་རྗེས་སུ་སྐྱེས་པའི་དྲན་པ་
རྣམས་ཡིན་ནོ་ཞེས་མཚུར་སྟོན་ལ་སོགས་པ་ཟེར་རོ། །
གཉིས་པ་དེ་དགག་པ་ལ་གཉིས་ལས། དང་པོ་སྤྱིར་དགག་པ་ལ་རྩ་བ་དང་། འགྲེལ་པ་
གཉིས། དང་པོ་ནི། གཅད་ཤེས་ཞེས་པ་ནས། བློ་མི་སྲིད་ཅེས་པའི་བར་རོ། །གཉིས་པ་ནི།
དཔྱད་ན་ཞེས་པ་ནས། ཞེས་གསུངས་པས་སོ་ཞེས་པའི་བར་གྱིས་བསྟན་ཏོ། །དེ་དག་གི་དོན་
ནི། འདི་ལྟར་དཔྱད་ན་གཅད་ཤེས་མ་རྟོགས་པར་འདུས་ཏེ། ཚད་མའི་ཡུལ་སྐད་ཅིག་མ་ཉིད་
ཀྱིས་འགག་པའི་ཕྱིར། སྔར་བཟུང་ཟིན་ཕྱིས་འཛིན་མི་ནུས་ལ། ཅི་སྟེ་མ་འགགས་སུ་ཟིན་ཀྱང་
བློས་སྔར་རྟོགས་ཟིན་པའི་ཕྱིར་ཕྱིས་རྟོགས་པར་བྱ་རྒྱུ་མེད་དེ། ཤིང་བཅད་ཟིན་པས་སྣ་རེ་
གཅོད་བྱེད་མ་ཡིན་པའམ། བསྒྲུབ་བྱ་གྲུབ་ཟིན་པས་མ་གྲུབ་པར་འདུ་བ་བཞིན་ནོ། །དེ་སྐད་
དུའང་རྣམ་པར་ངེས་པ་ལས། བྱ་བ་རྫོགས་པའི་ལས་ལ་ཁྱད་པར་དུ་མེད་པ་ནི་སྒྲུབ་པར་བྱེད་
པའི་ཚུལ་ལས་འདས་པ་ཡིན་ནོ་ཞེས་གསུངས་པས་སོ། །འོ་ན་དེ་ཉིད་ལས། མཐོང་བའི་འདུ་
བྱེད་མ་ཉམས་པའི་གཟུང་བ་འཛིན་པ་ནི་དྲན་པ་ལས་ཁྱད་པར་མེད་པའི་ཕྱིར་རོ་ཞེས་གསུངས་
པ་དང་འགལ་ལོ་ཞེ་ན། དེ་ནི་དྲན་པ་ཉིད་ལ་དགོངས་པ་ཡིན་ལ། འདུ་བྱེད་མ་ཉམས་པའི་
དོན་ནི་བློའི་རྒྱུན་མ་འགགས་པ་ཉིད་ལ་བྱ་ཡི། སྐད་ཅིག་གིས་བྱ་བ་མ་རྫོགས་པ་ནི་མ་ཡིན་
ནོ། །དེ་ལྟར་མ་ཡིན་ན། མངོན་སུམ་གྱི་ཡུལ་རྟག་དངོས་སུ་འགྱུར་བ་གང་གིས་བཟློག་སྟེ།
སྔར་བཟུང་བ་ཉིད་ཕྱིས་ཀྱང་གཟུང་དུ་ཡོད་པའི་ཕྱིར། ཇི་སྐད་དུ། དང་པོ་མི་འཇིགས་མཐར་
མི་འགྱུར། །ཞེས་བཤད་པ་ལྟར་རོ། །དེས་ན་བལྟ་བྱ་མེད་པའི་ལྟ་བྱེད། ཤེས་བྱ་མེད་ཀྱང་
ཤེས་བྱེད་དུ་འདོད་པ་གྲངས་ཅན་གྱི་ལུགས་སོ། །གལ་ཏེ་སྔར་མ་རྟོགས་པ་རྟོགས་རྒྱུ་མེད་ཀྱང་
རྟོགས་ཟིན་ཉིད་ལ་བསྣན་ནས་དྲན་པར་བྱེད་པས་གཅད་ཤེས་ཀྱི་བློ་དེས་ཡུལ་རྟོགས་པ་ཡིན་ནོ་
ཞེ་ན། འོ་ན་གཏན་ཚིགས་ཀྱི་སྐྱོན་ཡང་གསུམ་ལས་གཞན་པ་དུ་བས་ཚང་མང་གི་མེ་བསྒྲུབ་པ་e
62



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིན་ཤད་རིགས་འམ་གསལ་བའི་ཉི་མ།
རྟོལྟ་བུ་གྲུབ་ཟིན་བསྒྲུབ་པ་སྐྱོན་བཞི་པ་ཡོད་པ་ཅིས་དགག །དེས་ན་གྲུབ་ཟིན་པ་ཉིད་ཀྱིས་ཤེས་
འདོད་མེད་པའི་ཕྱིར་མ་གྲུབ་པར་འདུའོ། །དེ་ལྟར་མ་ཡིན་ན། རྒྱན་ལས། གལ་ཏེ་གྲུབ་ཀྱང་
བསྒྲུབ་བྱ་ན། །གྲུབ་པ་རྒྱུན་ཆད་མེད་པར་འགྱུར། །ཞེས་པས་གནོད་དོ་ཞེ་ན། འདིར་ཡང་
སྔར་རྟོགས་ཟིན་པ་ཉིད་ཀྱིས་མ་རྟོགས་པ་ཉིད་དུ་འདུའོ། །དེ་ལྟར་མ་ཡིན་ན། གལ་ཏེ་རྟོགས་
ཀྱང་རྟོགས་བྱ་ན། །རྟོགས་པ་རྒྱུན་ཆད་མེད་པར་འགྱུར། །ཞེས་པས་གནོད་པ་རྣམ་པ་ཐམས་
ཅད་དུ་མཚུངས་ཤིང་རྗེས་སུ་འབྲང་བར་འགྱུར་ཏེ། བུའི་སྐྲ་འགྲེང་ལ་ཁྱབ་འཇུག་གི་མདུང་ཐུང་
བཞིན་ནོ། །ཡང་སྔར་རྟོགས་པ་དེ་ཉིད་ད་ལྟར་ཡང་རྟོགས་སོ་སྙམ་ན། དེ་མ་ཡིན་ལ་དེར་
འཛིན་པའི་ཕྱིར་ལོག་ཤེས་ཉིད་ཡིན་ནོ། །དེས་ན་ཡང་དག་པར་ན་རྟོགས་ཟིན་རྟོགས་པ་ཞེས་
བྱ་བ་མི་སྲིད་པ་ཡིན་ཏེ། ཚད་མའི་ཡུལ་སྐད་ཅིག་མ་གཅིག་ལ་སྔར་རྟོགས་པ་ཕྱིས་རྟོགས་པར་
བྱ་རྒྱུ་མེད་པའི་ཕྱིར་ཏེ། སློབ་དཔོན་ཀཱ་མ་ལ་ཤཱི་ལས། འདི་ལ་དོན་དམ་པར་སྔ་མའི་དོན་ཡུལ་
ཡིན་པ་ཉིད་ཡོད་པ་མ་ཡིན་ཏེ། བརྗོད་པ་དང་བཅས་པའི་ཕྱིར་རོ། །ཡུལ་མེད་ན་ཡང་འཁྲུལ་
པའི་སྟོབས་ཀྱིས་སྔར་མཐོང་བའི་དོན་དེ་ལ་ངེས་པ་སྐྱེ་བའི་ཕྱིར། ངེས་པའི་དབང་གིས་སྔར་
མཐོང་བའི་དོན་ཡུལ་ཡིན་ནོ་ཞེས་བརྗོད་པ་འབའ་ཞིག་ཏུ་ཟད་དོ། །དེའི་ཕྱིར་རང་བཞིན་གྱིས་
འཁྲུལ་བའི་ངོ་ཤེས་པ་འདི་ལས་སྐད་ཅིག་མ་འཇིག་པ་སེལ་བར་ག་ལ་འགྱུར་ཞེས་བཤད་པས་
སོ། །དེའི་དོན་ནི། མངོན་སུམ་སྔ་མས་གཟུང་བའི་དོན་གཅད་ཤེས་ཀྱིས་མ་རྟོགས་ཀྱང་སྔར་
གྱི་དོན་འདིའོ་ཞེས་ངེས་པའི་ཆ་ནས་གཟུང་བ་འཛིན་པར་བཞག་ཅེས་པའོ། །བསྟན་བཅོས་
འདིའི་རྗེས་འབྲང་དུ་རློམ་པ་ཕལ་མོ་ཆེ་རྟོགས་ཟིན་རྟོགས་པའི་བློ་ཡོད་པར་འདོད་པ་ནི་གཞུང་
འདི་དག་ལ་བློ་ཁ་ཙམ་ཡང་མ་ཕྱོགས་པའོ། །རྟོགས་ཟིན་རྟོགས་པ་མེད་ན་བཟུང་ཟིན་འཛིན་
པ་ཡང་མེད་པར་མཚུངས་སོ་ཞེ་ན། རྟོགས་པ་ལ་འཛིན་སྟངས་དོན་དང་མཐུན་དགོས་པས་སྔ་
ཕྱི་གཅིག་དུ་འཛིན་པ་ལ་ཡུལ་སྔ་མ་རྟོགས་པ་མི་སྲིད་ལ། འཛིན་པ་ལ་ནི་འཛིན་སྟངས་དོན་དང་
མཐུན་མི་དགོས་པས་སྔ་ཕྱི་གཅིག་ཏུ་འཛིན་པ་ཡོད་དོ། །ཡང་མངོན་སུམ་གྱིས་སྒྲ་མི་རྟག་པར་
མཐོང་རྗེས་རྗེས་དཔག་གིས་སྒྲ་མི་རྟག་པར་རྟོགས་པའི་ཚེ་རྟོགས་ཟིན་རྟོགས་པར་འགྱུར་རོ་ཞེ་
ན། མཐོང་རྟོགས་གཅིག་ཏུ་འཁྲུལ་ཞིང་། སྐད་ཅིག་དང་རིགས་ཀྱི་ཁྱད་པར་མ་ཕྱེད་པ་ཁྱོད་
ཉོན་ཅིག །དེའི་ཚེ་མངོན་སུམ་གྱིས་མཐོང་བ་ནི་སྐད་ཅིག་ཉིད་ཡིན་ལ། རྗེས་དཔག་གིས་ནི་སྒྲ་
དོན་ལ་རང་མཚན་དུ་འཁྲུལ་པའི་སྒྲ་མི་རྟག་པ་ཙམ་ཡུལ་དུ་བྱས་པ་ཡིན་པས་རྟོགས་ཟིན་རྟོགས་པ
63



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པ་ཅོ་པརྒྱུད་ལས། པོད་བཅུ་དྲུས་པ།
20གེཔར་ཇི་ལྟར་འགྱུར། སྒྲ་མི་རྟག་པའི་སྤྱིའི་རིགས་ཙམ་ནི་རྗེས་དཔག་གིས་རྟོགས་ཀྱང་མངོན་
སུམ་གྱིས་མ་རྟོགས་པས་རྟོགས་ཟིན་རྟོགས་པ་ཞེས་བྱ་བ་ནམ་དུ་ཡང་མི་འགྲུབ་བོ། །ཚུལ་འདི་
དག་ལ་རིགས་གཞུང་འབུམ་ཕྲག་གི །ངལ་བ་ལྷུར་ལེན་མཁས་པ་དུ་མ་ཡང་། །བོད་བསྡུས་
གོམས་པ་འདོན་པའི་མུན་སྤྲུལ་གྱིས། །ཉམ་ངའི་ལམ་དུ་གོམ་པ་འདོར་བ་མཐོང་། །ཞེས་བྱ་བ་
ནི་བར་སྐབས་ཀྱི་ཚིགས་སུ་བཅད་པའོ།
ཡང་ད་ལྟར་དྲན་པའི་རྟགས་ཀྱིས་མྱོང་བ་དཔོག་ན་ནི་རྣལ་འབྱོར་སྤྱོད་པ་དག་གི་འབྲས་
བུའི་རྟགས་ཏེ། ཇི་སྐད་དུ། དྲན་པ་ལས་ཀྱང་བདག་རིག་གྲུབ། །ཅེས་གསུངས་སོ། །ད་ལྟ་
དྲན་བཞིན་དུ་ཡོད་པ་ཉིད་ནི་དེ་ལ་ལྟོས་ནས་རང་རིག་པའི་ཚད་མ་ཉིད་ལས་མ་འདས་སོ། །དེ་
ཡང་རྣམ་འགྲེལ་ལས། གཞན་དང་མཚམས་ནི་སྦྱོར་བ་ཡིས། །ཞེན་པ་མཁས་པས་དྲན་པར་
ཤེས། །ཞེས་གསུངས་པ་ལྟར་རོ། །གཉིས་པ་བྱེ་བྲག་ཏུ་མངོན་སུམ་གཅད་ཤེས་དགག་པ་
གཉིས་ཏེ། དགག་པ་དངོས་དང་། བཀག་པ་ལ་མི་འཐད་པ་སྤོང་བའོ། །དེའི་དང་པོ་ལ་
གཉིས་ཏེ། དགག་པ་བརྗོད་པ་དངོས་དང་། དེའི་དོན་བསྡུ་བའོ། །དེའི་དང་པོ་ལ་གཉིས་ཏེ།
འགལ་བ་ལ་གཞི་མཐུན་དགག་པ་དང་། དབང་ཤེས་རིགས་ལ་ཚད་མ་ཡིན་པ་དགག་པའོ། །
དང་པོ་ལ་རྩ་བ་དང། འགྲེལ་པ་གཉིས། རྩ་བ་ནི། མངོན་སུམ་ཞེས་སོགས་སོ། །གཉིས་པ་
འགྲེལ་པ་ལ། དགག་ཚུལ་དངོས་དང་། ཤེས་བྱེད་ཀྱི་ལུང་དགོད་པའོ། །དང་པོ་ནི། མངོན་
སུམ་ཞེས་པ་ནས། མི་སྲིད་དེ་ཞེས་པའི་བར་རོ། །གཉིས་པ་ནི། རྣམ་ངེས་ལས་ཞེས་པ་ནས།
བཤད་དོ་ཞེས་པའི་བར་རོ། །ཚིག་གི་དོན་ནི། མངོན་སུམ་ཡང་ཡིན་ལ་གཅད་ཤེས་ཀྱང་ཡིན་
ནོ་ཞེས་བྱ་བའི་གཞི་མཐུན་མི་སྲིད་དེ། དེ་ལ་རིགས་པ་ནི་འདི་ལྟར། མངོན་སུམ་ནི་ངོ་བོ་རྟོག་
བྲལ། ཡུལ་རང་མཚན། དུས་ད་ལྟ་བ། འཛིན་སྟངས་གསལ་བ་མ་འདྲེས་པ་འཛིན་པ་ཡིན་
ལ། གཅད་ཤེས་ནི་ངོ་བོ་རྟོག་པ། ཡུལ་སྒྲ་དོན། དུས་འདས་པ། འཛིན་སྟངས་མི་གསལ་བ་
འདྲེས་པ་འཛིན་པ་ཡིན་པས་སོ། །འདིར་མངོན་སུམ་དུས་ད་ལྟ་བ་ལ་འཇུག་ཅེས་བྱ་བ་ཡང་
མངོན་སུམ་གྱི་ཡུལ་རང་མཚན་ཡིན་པ་ཉིད་ཀྱིས་ད་ལྟར་འཆད་པ་ཡིན་ཏེ། རྒྱུན་ལས། མངོན་
སུམ་གྱིས་ནི་སྔ་མ་ཉིད་དུ་གཟུང་བ་མེད་དོ། །མངོན་སུམ་ཐམས་ཅད་ནི་ད་ལྟར་བ་འཛིན་པ་
ཉིད་དོ་ཞེས་བཤད་པ་ལྟར་རོ། །ལུང་གི་སྒྲུབ་བྱེད་ནི། རྣམ་ངེས་ལས། བརྡ་དྲན་པ་ཡི་རྒྱུ་
མཚན་གྱིས། །མཐོང་བ་སྡུད་པའི་བདག་ཉིད་ཅན། །སྔ་ཕྱི་འཛིན་པས་སྟོང་པ་ཡི། །མིག་
64



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ཤེས་ལ་ནི་ཇི་ལྟར་འགྱུར། །ཞེས་གསུངས་ལ། ཆོས་མངོན་པ་ལས་ཀྱང་དྲན་པ་ནི་འདྲིས་པའི་
དངོས་པོ་ལ་མ་བརྗེད་པ་དུས་འདས་པ་ལ་འཇུག་གི །ད་ལྟར་བ་ལ་ནི་མི་འཇུག་པར་བཤད་ལ།
དབུ་མ་ལས་ཀྱང་། དྲན་པ་ཞེས་བྱ་འདས་པ་ཡི། །དོན་ལ་ལོག་པ་ཁོ་ན་འབྱུང་། །ཞེས་དང་།
སློབ་དཔོན་པདྨའི་ངང་ཚུལ་གྱིས། དེའི་རྣམ་པ་ཅན་གྱི་དྲན་པའི་ཤེས་པ་དོན་དམ་པར་ཡུལ་
མེད་པ་ཉིད་དུ་རང་གི་སྣང་བ་དོན་མེད་པ་ལ་དོན་དུ་ཞེན་ནས་འཇུག་པའི་ཕྱིར་ཐམས་ཅད་
འཁྲུལ་པར་ཁོ་ནར་སྐྱེ་བ་འབའ་ཞིག་ཏུ་ཟད་དོ། །དེ་ནི་ཞེན་པའི་དབང་གིས་ཡུལ་དུ་བཞག་
གི །དོན་དམ་པར་ནི་མ་ཡིན་ནོ་ཞེས་བཤད་དོ། །
གཉིས་པ་དབང་ཤེས་རིགས་ལ་ཚད་མ་ཡིན་པ་དགག་པ་ལ། རྩ་བ་དང་། འགྲེལ་པ་
གཉིས། དང་པོ་ནི། རིགས་རྒྱུན་ཞེས་སོགས་སོ། །འགྲེལ་པ་ནི། ཡང་རིགས་ཀྱི་རྒྱུན་ལ་ཞེས་
པ་ནས། འབྲེལ་པ་མེད་དོ་ཞེས་པའི་བར་རོ། །དོན་ནི་འདི་ཡིན་ཏེ། རིགས་ཀྱི་རྒྱུན་ལ་མངོན་
སུམ་ཚད་མ་ཡིན་ནོ་ཞེ་ན། རིགས་དེ་ཅི་སྔོན་པོའི་སྐད་ཅིག་གི་ཕྲེང་བའམ། མུ་སྟེགས་བྱེད་
ལྟར་སྤྱིའམ། འོན་ཏེ་གཞན་སེལ་ལ་ཟེར་བརྟག །དང་པོ་ལྟར་ན་སྐད་ཅིག་སོ་སོའི་ཕྲེང་བ་ནི་
རྫས་ཡིན་གྱི་རིགས་མ་ཡིན་ནོ། །སྐད་ཅིག་རྒྱུན་གནས་པ་ནི་མི་སྲིད་དེ། སྐད་ཅིག་རེ་རེ་ལ་
འཇིག་པའི་ཕྱིར། འོ་ན་རྒྱུན་ཉིད་མ་གྲུབ་པར་འགྱུར་རོ་ཞེ་ན། རྒྱུན་ནི་བློས་སྒྲོ་བཏགས་པ་
ཙམ་ཡིན་གྱི། ཡང་དག་པར་ནམ་གྲུབ་པ་ཉིད་དོ། །མུ་སྟེགས་འདོད་པའི་སྤྱི་ནི་མི་སྲིད་ཅིང་།
གཞན་སེལ་གྱི་སྤྱིའང་སྒྲོ་བཏགས་པ་ཡིན་པས་དངོས་པོར་མེད་ལ། དེས་ན་རིགས་དབང་པོའི་
ཡུལ་མ་ཡིན་པས་ཇི་ལྟར་མངོན་སུམ་རིགས་ལ་ཚད་མ་ཡིན། དེ་ལྟར་རིགས་རྒྱུན་ལ་ཚད་མར་
འགྲོར་ཆུག་ནའང་སྐད་ཅིག་གི་གོ་མ་སྟོངས་ཙམ་ལས་གཞན་པའི་རྒྱུན་མི་སྲིད་ལ། དེ་འཛིན་པ་
ཐམས་ཅད་ཚད་མ་ཡིན་པས་མངོན་སུམ་གཅད་ཤེས་གང་ལ་བྱེད། གལ་ཏེ་སྐད་ཅིག་དང་པོ་
མཐོང་བ་མངོན་སུམ་ཡིན་ལ། ཕྱིས་མཐོང་བ་ཐམས་ཅད་གཅད་ཤེས་ཡིན་ནོ་ཞེ་ན། སྐད་ཅིག་
དང་པོ་དེ་དུས་མཐའི་སྐད་ཅིག་ལ་བྱེད་དམ། བྱ་རྫོགས་ལ་བྱེད། དང་པོ་ལྟར་ན་སྐད་ཅིག་ཕྱི་
མ་ཐམས་ཅད་ཀྱང་དུས་མཐའི་སྐད་ཅིག་ཡིན་པས་རང་འཛིན་པའི་ཤེས་པ་ཚད་མ་ཡིན་གྱི་
གཅད་ཤེས་མི་སྲིད་ལ། བྱ་རྫོགས་ལ་བྱེད་ནའང་ཡུལ་དང་དབང་པོ་མ་བྲལ་གྱི་བར་དེ་སྲིད་དུ་
མངོན་སུམ་གྱི་བྱ་བ་མ་རྫོགས་པས་ཐམས་ཅད་མངོན་སུམ་དུ་སོང་གི་གཅད་ཤེས་མི་སྲིད་དོ། །
གལ་ཏེ་སྐད་ཅིག་དེ་ལྟར་མི་བྱེད་དེ། ཡུལ་སྔོན་པོར་ཉམས་སུ་མྱོང་བ་ཙམ་གྱིས་ཚད་མའི་བྱ་བ་
65



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
.རྫོགས་ལ། ད་གཟོད་སྔོན་པོའོ་སྙམ་དུ་སྔར་གྱི་རྟོག་པས་ངེས་པའམ་དྲན་པར་བྱེད་པ་མན་ཆད་
གཅད་ཤེས་ཡིན་ནོ་སྙམ་ན། ངེས་པའམ་དྲན་པ་རྟོག་པ་ཡིན་པས་མངོན་སུམ་དང་གཞི་མཐུན་
མི་སྲིད་དོ། །འོ་ན་དང་པོ་མཐོང་བ་ཚད་མ། ཕྱིས་མཐོང་བ་ཐམས་ཅད་གཅད་ཤེས་སུ་མིང་
འདོགས་སོ་སྙམ་ན། སྐྱོན་སྔ་མ་ཉིད་མཚུངས་སོ། །གལ་ཏེ་འདྲ་བ་མཐོང་བ་གཅད་ཤེས་ཡིན་
ནོ་ཞེ་ན། འདྲ་བ་མངོན་སུམ་མཐོང་མི་སྲིད་དེ། དེ་དོན་ལ་མེད་པས་སོ། །ཇི་སྐད་དུ། ཡང་
ན་རྣམ་པར་ཤེས་པ་ཡུལ་དང་འདྲ་བ་ཡང་མ་ཡིན་ཞེས་བཤད་པ་ལྟར་རོ། །གཞན་ཡང་མངོན་
སུམ་གཅད་ ཤེས་འདོད་པ་ལ། མངོན་ སུམ་ གྱི་ཡུལ་མ་འགགས་ན་རྟག་པར་འགྱུར་ལ།
འགགས་ན་གཟུང་བ་འཛིན་པ་མེད་པས་འགལ་བའི་སྐྱོན་དང་། སྔར་གྱི་སྔོན་པོའོ་སྙམ་པ་རྟོག་
པ་ཡིན་པས་རང་མཚན་དང་འབྲལ་བ་མེད་པས་སྐྱོན་གནས་པ་ཡིན་ནོ། །
གཉིས་པ་ནི། འགལ་བའི་ཕྱིར་ན་ཞེས་པ་ནས། གཞི་མཐུན་རིགས་པ་ཤེས་པས་བཀག །
ཅེས་པའི་བར་ཏེ་གོ་སླའོ། །གཉིས་པ་ལ་མི་འཐོད་པ་སྤོང་བ་ནི། འོ་ན་མངོན་སུམ་རྫས་སྐད་
ཅིག་ཁོ་ནའི་ཡུལ་ཅན་དུ་ཟད་པས་རྫས་ཀྱང་སྐད་ཅིག་མ་ཉིད་ཕྱིར་དཔྱད་དོན་ཐོབ་པ་ག་ལ་སྲིད་
ཅེས་པའི་ཚུལ་གྱིས་སོ་སོ་སྐྱེ་བོ་ལ་མངོན་སུམ་ཚད་མ་མི་སྲིད་དོ་ཞེ་ན། ལན་ལ་རྩ་བ་དང་།
འགྲེལ་པ་གཉིས་ལས། རྩ་བ་ནི། ཡུལ་དང་ཞེས་སོགས་སོ། །འགྲེལ་པ་ནི། སོ་སོ་སྐྱེ་བོའི་ཞེས་
པ་ནས། དགོངས་སོ་ཞེས་པའི་བར་རོ། །དོན་ནི་འདི་ཡིན་ཏེ། སོ་སོའི་སྐྱེ་བོའི་མངོན་སུམ་ནི་
རྡུལ་ཕྲན་ཡན་གར་བ་སོ་སོ་ལ་མི་འཇུག་གི །རྡུལ་ཕྲན་འདུས་པའི་ཡུལ་ལ་འཇུག་པས་མི་འགལ་
བ་ཡིན་ཏེ། མདོ་ལས། དེ་ཕྱིར་དམ་པའི་དོན་དུ་ན། །ལྔ་པོ་བསགས་ལ་དམིགས་པ་ཅན། །
ཞེས་དང། རྣམ་འགྲེལ་ལས། དེ་དག་བསགས་བཤད་དེ་དག་ནི། །ཤེས་པ་སྐྱེ་བའི་རྒྱུ་མཚན་
ཡིན། །ཞེས་དང། འདིར། ཚོགས་པའི་སྐད་ཅིག་ཇི་སྙེད་ཀྱིས། །མྱོང་བ་རྣམ་ཤེས་གང་
བསྐྱེད་པ། །སོ་སོ་སྐྱེ་བོའི་མངོན་སུམ་ཡིན། །ཞེས་བཤད་པས་སོ། །འདིར་མྱོང་བ་ཞེས་པ་ནི་
བསྒྲུབ་པས་འཇུག་པ་ལ་བྱ་སྟེ། སྒྲུབ་པ་མྱོང་ཉིད་ཅེས་བྲམ་ཟེས་བཤད་པ་ལྟར་རོ། །རྒྱས་པར་
དབང་མངོན་གྱི་དམིགས་རྐྱེན་གྱི་སྐབས་སུ་འཆད་དོ། །གཉིས་པ་མདོར་བསྡུས་པའི་ཚུལ་གྱིས་
དགག་པ་ནི། དེ་ལྟར་ཞེས་པ་ནས། བར་སྐབས་ཀྱི་ཚིགས་སུ་བཅད་པའོ་ཞེས་པའི་བར་རོ།
ཡིད་དཔྱོད་ཐེ་ཚོམ་ལས་གཞན་མིན། །སྣང་ལ་མ་ངེས་མངོན་སུམ་ཀུན། །གཅད་ཤེས་ཚད་
མིན་མ་རྟོགས་པ། །ཡིན་ཕྱིར་གྲངས་གཞན་དབྱེ་བ་མེད། །བསྡུ་བའི་ཚིགས་སུ་བཅད་པའོ། །པ
66



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
གཉིས་པ་རང་གི་ལུགས་ ལ་ གསུམ་སྟེ། ཚད་མ་མ་ཡིན་པའི་བློ་སྤྱིའི་མཚན་ཉིད།
གྲངས་ཀྱི་དབྱེ་བསྡུ། སོ་སོའི་རྣམ་གཞག་གོ །དང་པོ་ལ། ཚད་མ་མ་ཡིན་པའི་བློའི་མཚན་ཉིད་
ནི་ཤེས་པ་གང་ལ་མི་བསླུ་བ་མ་གྲུབ་པ་ཞེས་བྱ་བ་ཡིན་ཏེ། ཚད་མའི་མཚན་ཉིད་ནི་མི་བསླུ་བ་
ཡིན་པས་བ་གླང་མ་ཡིན་པར་མཚོན་པ་ལ་ནོག་ལྐོག་ཤལ་བཀག་པ་ལྟར་འཁྲུལ་པ་མེད་པ་ཡིན་
ནོ། །ཇི་སྐད་དུ་སློབ་དཔོན་ཐར་པ་འབྱུང་གནས་ཀྱིས་རྟོག་གེའི་སྐད་ལས། དོན་ཐོབ་པར་རུང་
བ་མ་ཡིན་པ་ཉིད་ཀྱི་ཕྱིར་ཚད་མ་མ་ཡིན་པ་ཁོ་ནའོ་ཞེས་བཤད་པ་བཞིན་ནོ། །ཁ་ཅིག་ཡུལ་ལ་
ཞེས་ཁྱད་པར་སྦྱོར་བ་ནི་གཉིས་མེད་རང་རིག་པའི་ཤེས་པ་ཚད་མ་མ་ཡིན་པར་འགྱུར་ཏེ། ཡུལ་
མེད་པས་སོ། །གཉིས་པ་གྲངས་ཀྱི་དབྱེ་བསྡུ་ནི། སློབ་དཔོན་ཀཱ་མ་ལ་ཤཱི་ལ་དང་། སློབ་དཔོན་
ཐར་པ་འབྱུང་གནས་ནི་ཚད་མིན་གྱི་བློ་ལ་ལོག་ཤེས་དང་ཐེ་ཚོམ་གཉིས་སུ་བཞེད་དེ། རྟོག་གེའི་
སྐད་ལས། འདིས་དོན་འཇལ་བས་ན་ཚད་མ་ཡིན་ལ། དེ་ཉིད་ཡང་དག་པའི་ཤེས་པ་སྟེ་ཐེ་
ཚོམ་དང་ཕྱིན་ཅི་ལོག་པའི་སྐྱོན་དང་བྲལ་བ་ཉིད་ཀྱི་ཕྱིར་རོ། །བསླུ་བ་མེད་པའི་ཤེས་པ་ནི་
འཇིག་རྟེན་ན་ཡང་དག་པའི་ཤེས་པར་བརྗོད་ལ། ཐེ་ཚོམ་དང་ཕྱིན་ཅི་ལོག་གི་ཤེས་པ་དག་ལ་
མི་བསླུ་བ་དག་ཡོད་པ་ཡང་མ་ཡིན་ཏེ་ཞེས་དང་། དེ་ཁོ་ན་ཉིད་བསྡུས་པར་། སྐྱོན་རྣམས་མེད་
པ་དེ་མེད་པས། །ཚད་མ་མིན་པ་གཉིས་མེད་དེ། །དེས་ན་སྤྱི་བཏང་དམིགས་བསལ་ལོ། །
ཞེས་པའི་འགྲེལ་པར། གལ་ཏེ་ཐེ་ཚོམ་དང་ཕྱིན་ཅི་ལོག་དམིགས་ཀྱིས་བསལ་བར་འགྱུར་བ་
དག་དང་བྲལ་བའི་ཤེས་པ་གྲུབ་པར་གྱུར་ན་དེའི་ཚད་མ་ཉིད་དུ་འགྱུར་གྱི། དམིགས་ཀྱིས་
བསལ་བའི་ཡུལ་ལ་ཇི་ལྟར་སྤྱིར་བཏང་ལ་འཇུག་པར་འགྱུར་ཞེས་གསུངས་པ་ལྟར་རོ། །གཞུང་
འདིར་ནི་ཚད་མ་མ་ཡིན་པའི་བློ་གསུམ་དུ་བསྡུས་ནས་བསྟན་ལ། འདི་ལ་གསུམ་སྟེ། རྩ་བ་
དང། འགྲེལ་པ་དང་། དགོངས་པ་གཅིག་ཏུ་བསྒྲུབ་པའོ། ། དང་པོ་ནི། མ་རྟོགས་ཞེས་
སོ། །གཉིས་པ་ནི། ཚད་མ་མ་ཡིན་པའི་ཞེས་པ་ནས། ཕྱེ་བར་ཟད་དོ་ཞེས་པའི་བར་གྱིས་
བསྟན་པ་ལས། དོན་ནི་འདི་ཡིན་ཏེ། ཚད་མ་མ་ཡིན་པའི་བློ་ནི་ཡུལ་གྱི་འཇུག་ཚུལ་གྱི་སྒོ་ནས་
མ་རྟོགས་པ་དང་། ལོག་པར་རྟོག་པ་དང་། ཐེ་ཚོམ་སྟེ་གསུམ་དུ་འགྱུར་ལ། འདི་ལྟར་ཤེས་པ་
གཞིར་བྱས་ལ། ཡུལ་རྟོགས་པ་དང་། མ་རྟོགས་པ་གཉིས་སུ་ངེས་ལ། མ་རྟོགས་པ་ལའང་
འཛིན་པའི་ནུས་པ་མེད་པ་དང་། ཕྱིན་ཅི་ལོག་ཏུ་འཛིན་པ་དང་། མཐའ་གཞན་དུ་འཛིན་པ་
དང་གསུམ་དུ་ངེས་པས་ཚད་མ་མ་ཡིན་པའི་བློ་གསུམ་དུ་ངེས་སོ། །འོ་ན་མ་རྟོགས་པ་ནི་དབྱེ་
67
:



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
t4
བྱེད། །ཅེས་པ་ལྟར། གཏན་ཚིགས་མ་གྲུབ་པས་
བསྒྲུབ་བྱ་
སོམ་ཉི་གཞི་ཡིན་པས་ཡ་གྱལ་དུ་འགལ་ལོ་ཞེ་ན། དེ་དང་དེ་མིན་དུ་འཛིན་པའི་ནུས་པས་སྟོང་པའི་ལྡོག་
པ་ནས་ཡ་གྱལ་དུ་བཤད་ལ། ལོག་རྟོག་དང་ཐེ་ཚོམ་ལའང་ཡུལ་ཇི་ལྟ་བ་བཞིན་དུ་མ་རྟོགས
པའི་ཆ་ནི་ཚད་མ་མ་ཡིན་པའི་བློ་ཀུན་ཀྱང་ཡིན་ལ། དེའི་ཆ་ནས་དབྱེ་གཞིར་ཡང་མི་འགལ་ཏེ།
རང་རིག་གི་རྫས་ཀྱིས་ཤེས་པ་ཐམས་ཅད་ལ་ཁྱབ་པས་གསལ་ཞིང་རིག་པ་ཤེས་པ་ཀུན་གྱི་དབྱེ་
གཞིར་འགྱུར་ལ། རང་རིག་པའི་ལྡོག་པ་ནས་ཡ་གྱལ་དུ་འདོད་པ་མི་འགལ་བ་བཞིན་ནོ། །དེ་
ལྟ་བུའི་ཚད་མ་མ་ཡིན་པའི་བློ་གསུམ་དང་གཏན་ཚིགས་ཀྱི་སྐྱོན་གསུམ་རིགས་པའི་གནད་
གཅིག་སྟེ། མདོ་ལས། ཕྱོགས་ལ་མཐུ་མེད་སོམ་ཉི་དང་། །མི་འདོད་འདོད་པའི་དོན་བསྒྲུབ་
པ་
ལའང་བློ་ཡུལ་གང་དུའང་འཇུག་པའི་མཐུ་མེད་དོ། །མ་ངེས་པས་ཡིན་ནམ་མ་ཡིན་སོམ་ཉི་
བསྐྱེད་པ་ལྟར་ཐེ་ཚོམ་ཡང་གནས་ལུགས་ལས་མཐའ་གཞན་དུ་དོགས་པར་བྱེད་ལ། འགལ་
བས་གང་མི་འདོད་པ་བསྒྲུབ་པ་ལྟར་ལོག་རྟོག་གིས་ཀྱང་གང་མ་ཡིན་པ་དེ་རྟོགས་པར་བྱེད་
དོ། །ཡང་དག་གི་རྟགས་ཀྱིས་གང་འདོད་པའི་དོན་བསྒྲུབ་པ་ལྟར་ཚད་མས་ཀྱང་དོན་དེ་རྟོགས་
པ་ཡིན་ཏེ། ཇི་སྐད་དུ། གཏན་ཚིགས་ཀྱི་ནི་ཚུལ་གསུམ་ལའང་། །དེ་ཡིས་མོ་གྲུབ་བཟློག་དོན་
དང་། །འཁྲུལ་པ་ཅན་གྱི་གཉེན་པོར་ནི། །ངེས་པ་བརྗོད་པར་མཛད་པ་ཡིན། །ཞེས་བཤད་
པ་ལྟར་རོ། །འདི་ཡང་ཚད་མ་མ་ཡིན་པའི་བློ་གསུམ་རྟགས་གསུམ་གྱིས་བསྐྱེད་པ་ཡོད་པས་
རིགས་པའི་གནད་གཅིག་ཅེས་འཆད་པ་ཡིན་གྱི། བློ་གསུམ་རྟགས་གསུམ་གྱིས་བསྐྱེད་དགོས་
པས་ཁྱབ་པར་སྟོན་པ་ནི་མ་ཡིན་ནོ། །
ཡང་ཚད་མ་མ་ཡིན་པའི་བློ་གསུམ་པོ་དེ་དང་མཚན་ཉིད་ཀྱི་སྐྱོན་གསུམ་ཡང་རིགས་པའི་
གནད་གཅིག་པར་ཤེས་པར་བྱ་སྟེ། རིམ་པ་ལྟར་མི་སྲིད་པས་མ་རྟོགས་པ། མ་ཁྱབ་པས་ལོག་
རྟོག །ཁྱབ་ཆེས་པས་མ་ངེས་པ་བསྐྱེད་དོ། །དེ་བཞིན་དུ་རྣམ་གཅོད་གསུམ་དང་ཡང་རིགས་
པའི་གནད་གཅིག་སྟེ། རིམ་པ་ལྟར་མི་ལྡན་རྣམ་གཅོད་ཀྱིས་མ་ཁྱབ་གཅོད། གཞན་ལྡན་རྣམ་
གཅོད་ཀྱིས་ཁྱབ་ཆེས་པ་གཅོད། མ་འབྲེལ་རྣམ་གཅོད་ཀྱིས་མི་སྲིད་པ་གཅོད་པ་ཡིན་ནོ། །
དེས་ན་རྟགས་སུ་བཀོད་ཚད་ལ་བཞི་ལས་མི་སྲིད་ལ། གཅིག་སྐྱོན་མེད་ཡིན་པས་སྐྱོན་ཅན་
གསུམ་ལས་མི་སྲིད་པ་ལྟར་བློའི་འཇུག་ཚུལ་མཐའ་དག་བཞི་ལས་མི་སྲིད་ལ། གཅིག་ཚད་མ་
ཡིན་པས་ཚད་མ་མིན་པའི་བློ་གསུམ་ཁོ་ནར་གྲངས་ངེས་སོ། །ཡུལ་གྱི་ངོ་བོ་ཇི་ལྟ་བ་བཞིན་མ་
68



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
རྟོགས་པའི་སྒོ་ནས་བསྡུ་ན་ལོག་རྟོག་དང་ཐེ་ཚོམ་གཉིས་ཀྱང་མ་རྟོགས་པ་ཉིད་ཡིན་པས་ཚད་མ་
མ་ཡིན་པའི་བློ་གཅིག་ཏུ་འདུས་ཏེ། ཚད་མ་གཉིས་ཀའང་རང་རིག་མངོན་སུམ་དུ་འདུ་ལ།
ཡུལ་གཉིས་ཀའང་གཞལ་བྱ་རང་མཚན་དུ་འདུ་བར་གསུངས་པ་བཞིན་ནོ། །དོན་དེ་དག་ནི་
རྣམ་འགྲེལ་གྱི་ལུང་གོང་དུ་བཤད་པ་དེ་རྣམས་དང་། མི་ཤེས་སྟོན་པར་བྱེད་པ་ལ། །འཁྲུལ་པ་
དོགས་པ་ཅན་རྣམས་ཀྱི། །ཞེས་བྱ་བས་ལེགས་པར་བཤད་པ་ཡིན་ནོ། །བོད་རྣམས་ཀྱིས་ནི་
ཚད་མ་མ་ཡིན་པའི་གཙོ་བོར་གྱུར་པ་མ་རྟོགས་པའི་བློ་ཕར་དོར་ནས། དོན་མེད་ལ་ཚད་མ་མ་
ཡིན་པའི་བློ་ལྔར་ཕྱེ་བར་ཟད་དོ། །འདིར་ཁ་ཅིག་མ་རྟོགས་པའི་བློ་ཚད་མིན་གྱི་གཙོ་བོར་
བཤད་པ་གང་ན་ཡོད་ཅེས་རྣམ་པར་རྟོག་ན། སྤྱིར་དེ་འདྲ་བ་ལ་རྒྱུ་མཚན་དཔྱད་མི་དགོས་མོད།
ལོག་རྟོག་བཟློག་པའི་ཕྱིར་ཁུངས་བསྟན་ན། སློབ་དཔོན་དུལ་བ་ལྷས། གལ་ཏེ་འཁྲུལ་པའི་
དབང་གིས་གནས་སྐབས་གཞན་དུ་གྱུར་པ་ལས་དོན་གྱིས་སྟོང་པའི་ཤེས་པ་འབྱུང་བར་ཁས་
ལེན་ན་ནི། དེའི་ཚེ་འཁྲུལ་པའི་རྒྱལ་པོ་ཆེན་པོ་མ་རིག་པ་ཉིད་ཡོད་པས་དེའི་དབང་གིས་ཤེས་པ་
ཐམས་ཅད་དོན་གྱིས་སྟོང་པར་འབྱུང་ངོ་ཞེས་བྱ་བར་འདོད་པར་གྱིས་ཤིག་ཅེས་དང། དོན་དེ་
ཉིད་རྣམ་འགྲེལ་མཛད་པས། གཏི་མུག་ཉེས་པའི་རྩ་བ་སྟེ། །ཞེས་གསུངས་པ་ལས་གོ་བར་
གྱིས་ཤིག །ཅི་སྟེ་གཞུང་ལས་མ་རིག་པ་ཞེས་བཤད་པ་དང་སྐབས་འདིའི་མ་རྟོགས་པའི་བློ་མི་
གཅིག་གོ་ཞེ་ན། ཡུལ་གང་ལ་མ་རྟོགས་པའི་འཇུག་ཚུལ་གྱི་སྒོ་ནས་འདི་དང་དེ་ལ་ཁྱད་པར་ཅུང་
ཟད་མེད་དེ། ཡུལ་གང་ཇི་ལྟ་བ་བཞིན་དུ་མ་རྟོགས་པའི་བློ་དེ་ནི་ཡུལ་དེ་ལ་མ་རིག་པ་དང་མ་
རྟོགས་པ་གཞི་མཐུན་པ་ཡིན་ཏེ། བླུན་པོའི་བློ་གྲོས་གསུང་རབ་ཀྱི་དོན་ལ་མ་རྟོགས་པ་ཡིན་པ་
བཞིན། སོ་སོ་སྐྱེ་བོའི་གཉིས་སྣང་གི་ཚད་མ་རྣམས་ཀྱང་ཇི་ལྟ་བ་བཞིན་གྱི་དོན་ལ་ལྟོས་ཏེ་ཡུལ་
ཇི་ལྟ་བ་བཞིན་མ་རྟོགས་པ་ཉིད་ཡིན་ནོ། །འོ་ན་སོ་སོ་སྐྱེ་བོའི་ཚད་མ་རྣམས་ཀྱང་ཚད་མར་མ་
སོང་སྟེ། ཡུལ་གཉིས་སྣང་ཡོད་པས་མ་རིག་པར་འགྱུར་ལ། འདོད་ན། མ་རྟོགས་པར་ཐལ་ལོ་
ཞེ་ན། ཚད་མར་སོང་ཡུལ་ཀྱི་ཆོས་ཅན་ཇི་སྙེད་པ་ལ་ལྟོས་ནས་གཉིས་སྣང་ཡོད་པའི་ཕྱིར་མ་
རིག་པ་ཐལ་བ་ནི་མ་གྲུབ་སྟེ། གཉིས་སྣང་གི་གཞི་ནི་ཆོས་ཅན་ལ་ཡོད་པ་མ་ཡིན་གྱི། ཆོས་ཉིད་
ལ་འཁྲུལ་པའི་དབང་གིས་གཉིས་སུ་སྣང་བའི་ཕྱིར་ཏེ། ཇི་སྐད་དུ། སེམས་ཉིད་གཉིས་སུ་སྣང་
བ་སྟེ། །དེ་བཞིན་ཆགས་སོགས་སྣང་བའང་དེ། །ཞེས་གསུངས་པ་ལྟར་རོ། །ཡང་གཉིས་སུ་
སྣང་བ་ཞེས་བྱ་བ་གཉིས་སུ་མེད་པ་གཉིས་སུ་སྣང་བ་ལ་བྱེད་ན་ནི་གཉིས་མེད་པ་ཞེས་བྱ་བ་ཡང་༔
69



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
4དོན་གྱིས་གཟུང་འཛིན་མེད་པ་ལ་བྱེད་དམ། ཤེས་པའི་གཉིས་སྣང་མེད་པ་ལ་བྱེད། དང་པོ་
ལྟར་ན་དོན་མེད་པ་ལ་དོན་དུ་རྟོགས་པའི་ཕྱིར་དོན་ལ་ལྟོས་ནས་རྟོགས་བྱའི་ཡུལ་མེད་པའི་ཕྱིར་
ཚད་མ་ཞེས་བྱ་བ་ཅི་ཡང་མེད་དོ། །གཉིས་པ་ལྟར་ན་ཤེས་བྱ་ནང་ལ་འཇུག་པའི་ལུགས་སུ་
གསལ་བས་དེའི་ཚེ་གཉིས་སྣང་གི་ཚད་མ་ཁོ་བོ་མི་འདོད་དོ། །ཡང་ཚད་མར་སོང་ཡུལ་ཆོས་
ཉིད་ཇི་ལྟ་བ་ལ་བསམས་པའི་ཚེ་སོ་སོ་སྐྱེ་བོའི་ཚད་མའི་ཡུལ་དུ་ག་ལ་རུང་སྟེ། དེ་ཤིན་ཏུ་ཡང་མ་
རྟོགས་པ་ཡིན་ནོ། །ཡང་བློ་དེ་མ་རིག་པ་ཡིན་པས་ཡུལ་ཀུན་ལ་མ་རིག་པར་འགྱུར་ན་ནི། བློ་
དེ་རྟོག་པ་ཡིན་པས་ཡུལ་ཀུན་ལ་རྟོག་པར་འགྱུར་བ་ཡང་ཀུན་ཏུ་མཚུངས་སོ། །འདོད་ལྷས་
འདེབས་བྱེད་ལྷ་མིན་བུ་མོ་ཡིས། །དྲུག་ལྡན་གྱ་གྱུར་འདྲེན་པའི་ཚིག་རིག་ནས། །འཆི་མེད་
སྐལ་བཟང་སྡུད་པའི་ཆོས་སྒྲ་ཅན། །རིགས་ལམ་ལྷ་ཡི་རྔ་ཆེན་འདི་བརྡུངས་སོ། །ཞེས་བྱ་བ་
བར་སྐབས་ཀྱི་ཚིགས་སུ་བཅད་པའོ། །གསུམ་པ་དོན་གཅིག་པར་བསྒྲུབ་པ་ནི། འོ་ན་སློབ་
དཔོན་དག་གིས་ཚད་མིན་གྱི་བློ་གཉིས་སུ་བཤད་པ་དང་འདིར་གསུམ་དུ་གསུངས་པ་འགལ་ལོ་
ཞེ་ན། མི་འགལ་ཏེ། འདི་ནི། འཇུག་ཚུལ་སྒོ་ནས་ཕྱེ་བ་ཡིན། །ཞེས་འཇུག་ཚུལ་གྱི་སྒོ་ནས་
གསུམ་དུ་དབྱེ་བ་ཡིན་ལ། གཉིས་སུ་བཤད་པ་ནི་མ་རྟོགས་པའི་བློ་ཉིད་ཡུལ་གྱི་ལྡོག་ཕྱོགས་
འཇལ་བའི་ཆ་ནས་ལོག་ཤེས་ཀྱི་མིང་གིས་བསྟན་པའི་ཕྱིར་ཏེ། ཇི་སྐད་དུ། སྡུག་བསྔལ་ཕྱིན་ཅི་
ལོག་བློ་དང་། །སྲིད་པས་ཀུན་ནས་འཆིང་བ་ནི། །རྒྱུ་ཡིན་དེ་ཡི་གནོད་བྱེད་ནི། །བདག་མེད་
མཐོང་བ་འགལ་བ་ཡིན། །ཞེས་གསུངས་པ་ལྟར་རོ། །
གསུམ་པ་སོ་སོའི་རྣམ་གཞག་ལ། མཚན་ཉིད་དང་། དབྱེ་བ་གཉིས་གཉིས་ལས། དང་
པོ་མ་རྟོགས་པའི་མཚན་ཉིད་ནི། དེ་དང་དེ་མིན་འཛིན་པས་སྟོང་། །ཞེས་པའི་ཚིག་རྐང་
གཅིག་གིས་བསྟན་ལ། གཉིས་པ་དབྱེ་བ་ལ་དངོས་དང་ རྩོད་པ་སྤོང་བ་གཉིས་ལས། དང་
པོ་ནི། མ་རྟོགས་ཞེས་སོགས་རྩ་བའི་ཚིག་རྐང་གསུམ་དང་། ཡུལ་དེ་ལ་ཞེས་པ་ནས། ལྟ་བུའོ་
ཞེས་པའི་བར་གྱིས་བསྟན་ཏོ། །གཉིས་པ་ནི། གལ་ཏེ་ཞེས་པ་ནས། ཐ་དད་དོ་ཞེས་པའི་བར་
གྱིས་བསྟན་ཏོ། །དེ་དག་གི་དོན་ནི་འདི་ཡིན་ཏེ། མ་རྟོགས་པའི་བློའི་མཚན་ཉིད་ནི་ཡུལ་དེར་
འཛིན་པ་དང་དེ་མིན་དུ་འཛིན་པའི་ནུས་པས་སྟོང་པའི་བློའོ། །ཁ་ཅིག་དེ་ལྟར་ན་མ་རྟོགས་
པའི་བློ་དེ་མ་རྟོགས་པར་སོང་བ་དེ་ལ་བློ་མ་ཡིན་པར་འགྱུར་ཏེ། མཚན་ཉིད་དེ་ཉིད་ཀྱི་ཕྱིར་རོ་
ཞེ་ན། དེ་ནི་ཤིན་ཏུ་ཡང་འདོད་དེ། མ་རྟོགས་པ་གསུམ་ལས་ཁ་ཅིག་གིས་ནི་ཡུལ་ལ་བློ་ཁ་ཙམ་
70



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ཡང་མ་ཕྱོགས། ཁ་ཅིག་ནི་ཡུལ་ཚོལ་བའི་བྱ་བ་མ་རྫོགས་པས་ཡུལ་དུ་མ་བྱས། ཁ་ཅིག་གིས་ནི་
དཔྱད་ཀྱང་བློའི་ཡུལ་དུ་མ་རྙེད་པའོ། །གལ་ཏེ་མ་ཞུགས་པ་དང་མ་རྙེད་པས་ཡུལ་དུ་མི་བྱེད་
མོད། སྒྲ་རྟག་རྟག་མི་དྲིས་པ་ན་ད་གཟོད་དཔྱོད་པའི་བློ་ལྟ་བུ་མ་རྟོགས་པར་སོང་བའི་ཡུལ་
ཡོད་དོ་ཞེ་ན། དེ་ཡང་མི་འཐད་དེ། དེ་མ་རྟོགས་པར་སོང་བའི་ཡུལ་གང་ཡིན། སྒྲ་ཙམ་ནི་མ་
ཡིན་ཏེ། དེས་ཟིན་པས་སོ། །སྒྲ་རྟག་པའམ་སྒྲ་མི་རྟག་པ་གང་རུང་ཡང་དེའི་ཡུལ་མ་ཡིན་ཏེ།
ཡིན་ན་དེ་དང་དེའི་རྣམ་པ་ཤར་དགོས་པས། དེ་དང་དེ་མིན་འཛིན་པས་སྟོང་། །ཞེས་པ་དང་
འགལ་བས་སོ། །འོ་ན་མ་རྟོགས་པའི་བློ་མ་རྟོགས་པར་སོང་བའི་ཡུལ་མེད་ན་ཡུལ་ལ་འཇུག་
ཚུལ་གྱི་སྒོ་ནས་གསུམ་དུ་ཕྱེ་བ་དང་འགལ་ལོ་ཞེ་ན། དེ་ནི་ཡུལ་ལ་འཇུག་པའི་བློའི་འཛིན་སྟངས་
གསུམ་གྱི་སྒོ་ནས་ཕྱེ་བ་ཡིན་གྱི། ཡུལ་གསུམ་གྱི་སྒོ་ནས་ཕྱེ་བ་ནི་མ་ཡིན་ནོ། །དེས་ན་ཡུལ་དེ་མ་
རྟོགས་པ་ཙམ་གྱིས་ཡུལ་དེ་ལ་ལྟོས་ནས་བློ་དེ་མ་རྟོགས་པའི་བློར་འགྱུར་བ་ཡིན་ཏེ། དཔེར་ན་
སྔོ་འཛིན་གྱི་བློ་སེར་པོ་ལ་ལྟོས་ནས་མ་རྟོགས་པའི་བློ་ཡིན་པ་བཞིན་ནོ། །འོ་ན་སྔོ་འཛིན་སེར་པོ་
ལ་མ་རྟོགས་པའི་བློ་ཡིན་པ་དང་། སེར་པོ་ལ་མ་ཡིན་པ་འགལ་ལོ་ཞེ་ན། མི་འགལ་ཏེ། སེར་པོ་
ལ་བློ་འཇོག་པ་ནི་ཡུལ་སེར་པོ་ལ་ལྟོས་ལ། མ་རྟོགས་པའི་བློ་རུ་འཇོག་པ་ནི་སྤྱིར་བློ་ཡིན་ཞིང་།
ཡུལ་དེ་མ་རྟོགས་པ་ཉིད་ཀྱིས་ཆོག་གི །ཡུལ་ལ་མི་ལྟོས་སོ་ཞེས་བཤད་ཟིན་པའི་ཕྱིར་ཏེ། ཇི་
སྐད་དུ། ངོ་བོའི་སྒོ་ནས་བསྡུ་ན་གཅིག །ཅེས་བཤད་པའི་གནད་ཀྱང་དེ་ཡིན་ནོ། ། ཕྱོགས་
གླིང་གསར་མ་ན་རེ། ཡུལ་དེ་ལ་བློ་ཁ་མ་ཕྱོགས་པ་ལ་མ་རྟོགས་པར་འཇོག་པ་མི་རིགས་ཏེ། སྔོ་
འཛིན་མངོན་སུམ་ཚད་མ་ཆོས་ཅན། སེར་པོ་ལ་ལྟོས་ཏེ་མ་རྟོགས་པའི་བློ་ཡིན་པར་ཐལ། དེ་
ལ་བློ་ཁ་མ་ཕྱོགས་པའི་ཤེས་པ་ཡིན་པའི་ཕྱིར། འདོད་མི་ནུས་ཏེ། མངོན་སུམ་ཚད་མ་མ་
རྟོགས་པར་འདོད་པ་སུའང་མ་མཐོང་ངོ་ཞེས་གསུངས་པ་ཡང་ཇི་ལྟ་བ་བཞིན་མ་ཡིན་ཏེ།
མངོན་སུམ་ཚད་མ་མ་རྟོགས་པར་སུ་ཞིག་གིས་ཁས་བླངས། སེར་པོ་ལ་ལྟོས་ཏེ་མ་རྟོགས་པའི་
བློ་ཡིན་པས་དེར་འགྱུར་ན་ནི་སེར་འཛིན་ཉམས་མྱོང་གི་རང་རིག་མངོན་སུམ་ཡང་དེར་འགྱུར་
རོ། །དེས་མ་རྟོགས་པའི་བློ་ཞེས་པའི་ཚིག་ཙམ་གྱིས་འཁྲུལ་གཞིར་གྱུར་ནས་མ་རྟོགས་པའི་བློ་
རང་མ་རྟོགས་པར་སོང་བ་དེ་ཉིད་བློ་དེའི་ཡུལ་ཡིན་ནོ་ཞེས་འདོད་པ་ནི་གཞུང་འདིའི་དོན་ལ་
རྒྱབ་ཀྱིས་ཕྱོགས་པ་ཡིན་ནོ། ། ཆོས་ཀྱི་རྗེ་ཉིད་ཀྱི་གསུང་སྒྲོས་འཛིན་པའི་སློབ་དཔོན་སྔ་མ་
རྣམས་ཀྱང་དོན་འདི་ཉིད་བཞེད་པ་ཡིན་ཏེ། ཀུན་མཁྱེན་རིན་ཆེན་དཔལ་གྱིས་སྡེ་བདུན་
71



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
གསལ་བའི་རྒྱན་ལས། དེ་དག་གི་ངོ་བོའི་སྒོ་ནས་བསྡུ་ན་གསུམ་ཀ་མ་རྟོགས་པར་འདུས་ཏེ།
རྟོགས་བྱའི་ཡུལ་མེད་པའི་ཕྱིར་རོ། །དེ་ལྟར་ན་རང་རིག་ལའང་མཚུངས་སོ་ཞེ་ན། ཡུལ་ལ་
ལྟོས་ཏེ་དེ་ལྟར་ཡིན་ཀྱང་། ཤེས་པའི་ངོ་བོ་ལ་ལྟོས་ཏེ་ཚད་མར་འཇོག་པ་ཡིན་ཏེ་ཞེས་དང་།
ལྡོང་སྟོན་ཆེན་པོའི་ཚད་མ་རིགས་པ་སྣང་བ་ལས། རྐྱེན་ལྡན་སྣང་རུང་རྐྱེན་མེད་ཀྱིས། །མི་
སྣང་ཉིད་ཕྱིར་མ་རྟོགས་རུང་། །ཞེས་མུན་པ་འཛིན་པའི་མངོན་སུམ་དེ་ན་ཡོད་པའི་བུམ་
གཟུགས་ལ་མ་རྟོགས་པའི་བློར་བཤད་པའོ། །དངོས་ཀུན་ཇི་བཞིན་མཁྱེན་པའི་མཚོན་ཐོགས་
ཐབས་ཚུལ་ཡ་ལད་སྟོང་གིས་སྤྲས། །ཕས་རྒོལ་གཞུང་ངན་རྩད་ནས་འབྱིལ་བྱེད་རིགས་པའི་
ཐོག་སེར་ཅི་ཡང་འབེབས། །ཡང་དག་བདེ་དོན་གསུང་གི་རྔ་ཆེན་རྒྱ་མཚོའི་མཐར་ཡང་ཆེམ་པ་
ན། །ལོག་ལྟས་ཁེངས་པའི་མཁས་རློམ་ལྷ་མིན་གཡོ་སྒྱུའི་ནགས་སུ་ཞུགས་པར་གྱུར། །བར་
སྐབས་ཀྱི་ཚིགས་སུ་བཅད་པའོ། །མདོར་ན་ཚད་མིན་ཀྱི་བློ་ཐམས་ཅད་ཡུལ་གྱི་གནས་ཚུལ་ལ་
ལྟོས་ནས་མ་རྟོགས་པར་སོང་བས་དེ་ལ་ལྟོས་ནས་བློ་མ་ཡིན་ལ། ཡུལ་གྱི་གནས་ཚུལ་འཇལ་
བའི་བློ་ནི་ཚད་མ་ཁོ་ན་ཡིན་ནོ་ཤེས་པར་བྱའོ། །ཚིག་གི་དོན་ནི་གོ་སླའོ། །གཉིས་པ་ལོག་རྟོག་
ལ། རྩ་བ་དང་། འགྲེལ་པ་གཉིས། དང་པོ་ནི། དེ་འཛིན་ཞེས་སོགས་སོ། །གཉིས་པ་འགྲེལ་
པ་ནི། མ་རྟོགས་ཞེས་པ་ནས། རྣམ་པ་གསུམ་མོ་ཞེས་པའི་བར་རོ། །དོན་ནི་གོ་བར་སླའོ། །
གསུམ་པ་ཐེ་ཚོམ་ལ། རྩ་བ་དང༌། འགྲེལ་པ་གཉིས། དང་པོ་ནི། དེ་འཛིན་ཞེས་སོགས་
སོ། །འགྲེལ་པ་ནི། མངོན་དུ་གྱུར་པ་ནི་ཞེས་པ་ནས། གོ་སླའོ་ཞེས་པའི་བར་རོ། །དོན་ནི་
ཡུལ་མ་ངེས་བཞིན་དུ་འཛིན་པ་ལ་ཕྱིས་ངེས་པ་བསྐྱེད་རུང་ནི་ཐེ་ཚོམ་ཡིན་ལ། སྲིད་ཅེས་པའི་
དོན་ཡང་དེ་ཉིད་དེ། ཐེ་ཚོམ་གྱི་ངེས་པ་འདྲེན་པས་མ་ཁྱབ་པས་སོ། །ཁ་ཅིག་དེའི་མཚན་ཉིད་
གནས་ལུགས་ལས་མཐའ་གཞན་དུ་རྟོགས་པ་ཞེས་གསུངས་པ་དང་འདི་དོན་གཅིག་ཏུ་སེམས་
པས་ནི་རྟོག་ཅེས་པའི་ཚིག་གི་དོན་མ་གོ་བར་ཟད་དོ། །ཁ་ཅིག་སློབ་དཔོན་ཤཱཀྱ་བློས། ཐེ་ཚོམ་
ཡང་གཉིས་ཀའི་ཆ་ལ་བརྟེན་པ་ཡིན་པས་སོ་ཞེས་པའི་དོན་དུ་བསམས་ནས་ཡུལ་ལ་མཐའ་
གཉིས་སུ་འཛིན་པའོ་ཞེས་ཟེར་ཡང་། ལུང་གི་དོན་ནི། མཐའ་གཅིག་ཏུ་མ་ངེས་པ་ལ་དགོངས་
པས་བག་ལ་ཉལ་གྱི་ཐེ་ཚོམ་ཡང་སྡུད་དགོས་པ་ཡིན་གྱི། གཞན་དུ་ན་དེ་ཉིད་ལ་མ་ཁྱབ་བོ། །
ལོག་ཤེས་ལ་གནོད་བྱེད་བརྗོད་པས་འགོག་ནུས་པ་དང་། ཐེ་ཚོམ་དགག་སྒྲུབ་ཀྱི་མཐར་མི་ཐུག་
པར་བཤད་པའི་དོན་ནི། བྱས་བརྟགས་ལས། སྒྲ་རྟག་པར་བརྟག་པ་ན་བྱས་པ་དང་རྟག་པའི་
72



༄༅ །ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
•གཞི་མཐུན་ལ་གནོད་པ་ཅན་གྱི་ཚད་མ་བསྟན་པས་བཟློག་ནུས་ལ། མ་ངེས་པའི་རྟགས་ལ་
བརྟེན་པའི་བློ་ལ་དེ་ལྟ་བུ་མེད་ཅེས་པའོ། །ཡང་ཆ་མཉམ་དུ་འཛིན་པ་དང་ཤས་ཆེར་འཛིན་པ
ནི་མངོན་དུ་རྒྱུའི་ཐེ་ཚོམ་གྱི་དབྱེ་བ་ཡིན་གྱི། བག་ལ་ཉལ་བ་དེ་ལྟ་བུའི་དབྱེ་བ་མེད་པར་རྟོགས་
པར་བྱའོ། །སློབ་དཔོན་འུ་ཡུག་པས་མངོན་སུམ་གྱི་རྗེས་ཀྱི་ངེས་ཤེས་དོན་བདེན་པ་མཐའ་
གཅིག་ཏུ་ངེས་ཤིང་། འཇུག་ཡུལ་ལ་མི་བསླུ་བས་ཚད་མིན་གྱི་བློ་མ་ཡིན་ལ། ཚད་མའང་མ་
ཡིན་པས་གཅད་པ་ཞེས་པའི་བློ་ལོགས་པ་ཡིན་ཏེ། རྟོག་གེའི་ཐོ་བར། སོ་སོར་ངེས་པའི་ཡུལ་
ཅན་ལས། །སྤྱི་ལ་དམིགས་པའི་བློ་སྐྱེ་བ། །དེ་ནི་གཅད་པ་ཡིན་པར་འདོད། །ཅེས་གསུངས་
སོ་ཞེས་གསུངས་པ་ནི། རྣམ་འགྲེལ་ལས། མི་འདོད་བློ་ནི་ཚད་མ་ཉིད། །ཅེས་པའི་སྒྲུབ་བྱེད་
དུ། གཟུང་བ་འཛིན་ཕྱིར་ཞེས་པ་དང་། བླང་དང་དོར་བྱའི་དངོས་པོ་ཡི། །འཇུག་ལ་དེ་གཙོ་
ཡིན་ཕྱིར་དང་། །ཞེས་གསུངས་པས་བློ་དེ་ཚད་མིན་དུ་བསྟན་ཏེ། ཚད་མ་དང་ཚད་མིན་གྱི་བློ་
དངོས་འགལ་ཡིན་པས་སོ། །ཡང་མིག་སྨན་བསྐུས་པ་ལས་ས་འོག་གི་གཏེར་མཐོང་བ་ལྟ་བུ་ནི་
དབང་པོའི་མངོན་སུམ་དུ་འདུས་སོ་ཞེས་གསུངས་སོ། །འོན་ཀྱང་དེའི་ཚེ་ས་ལ་སོགས་པས་བར་
དུ་ཆོད་བཞིན་དུ་སྣང་ངམ། འོན་ཏེ་མ་ཆོད་པའི་ཚུལ་གྱིས་སྣང་། དང་པོ་ལྟར་ན་མིག་སྨན་མ་
བསྐུས་པའི་དབང་ཤེས་ཀྱིས་ས་འོག་གི་གཏེར་མི་མཐོང་བའི་རྒྱུ་མཚན་ཡང་ཆོད་པ་ཉིད་ཡིན་
པས་འདིར་ཡང་མཚུངས་སོ། །འོན་ཏེ་དབང་ཤེས་ཀྱི་ནུས་པ་རྫས་ཀྱིས་བསྒྱུར་བས་ཆོད་བཞིན་
དུ་སྣང་བ་མི་འགལ་ན་ནི་སོ་སོ་སྐྱེ་བོའི་དབང་ཤེས་ཀྱིས་ཆོད་པའི་དོན་མི་མཐོང་བའི་མཚམས་
ལས་འདས་པའི་རྐྱེན་གྱིས་བསླད་པའི་ཕྱིར་འཁྲུལ་པ་ཉིད་ཡིན་ནོ། །འོན་ཏེ་མ་ཆོད་པར་སྣང་ན་
ནི་དོན་ལ་ཆོད་པར་ཡོད་བཞིན་དུ་མེད་པར་སྣང་བའི་ཕྱིར་འཁྲུལ་པ་ལས་མ་འདས་སོ། །ཚད་
མ་དང་ཚད་མ་མ་ཡིན་པའི་ཁྱད་པར་ནི་གོང་དུ་བརྗོད་ཟིན་པས་ཤེས་པར་ནུས་ལ། སྡེ་བདུན་
གསལ་བའི་རྒྱུན་ལས། སེམས་ཀྱི་རང་བཞིན་རྟོགས་མ་རྟོགས། །ཚད་མ་དང་ནི་ཚད་མིན་
ཏེ། །མྱ་ངན་འདས་དང་འཁོར་བའི་རྒྱུ། །གཉིས་ལས་རྣམ་གྲངས་ཟུང་འཇུག་ལམ། །ཞེས་
གསུངས་པ་ནི་ཤེས་བྱ་ནང་ལ་འཇུག་པའི་དབང་དུ་བྱས་པའོ། །རབ་བྱེད་ཀྱི་མཇུག་བསྡུ་བ་ནི།
ཚད་མའི་ཞེས་སོགས་སོ། །ཚད་མ་རིགས་པའི་གཏེར་གྱི་འགྲེལ་པའི་རྣམ་པར་བཤད་པ་རིགས་
ལམ་གསལ་བའི་ཉི་མ་ལས། བློ་བརྟག་པའི་རབ་ཏུ་བྱེད་པ་གཉིས་པའི་དོན་ཏོ།། །།
༈ གསུམ་པ་བློ་དེས་ཡུལ་རྟོགས་པའི་ཚུལ་ ལ་བཞི་ལས། དང་པོ་སྤྱི་དང་བྱེ་བྲག་
73



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ
ལ་རྟོགས་པའི་ཚུལ་ལ་གསུམ་སྟེ། ཡུལ་ཡུལ་ཅན་གྱི་རྣམ་གཞག་སྤྱིར་བསྟན་པ། རྫས་ལྡོག་དོན་ལ་
གྲུབ་པར་འདོད་པ་དགག་པའམ། ཡང་ན་གཞུང་ཁ་ཅིག་ལས་རྫས་ལྡོག་གི་མཚན་ཉིད་
སོགས་པ་དགག་པ་ཞེས་གསུངས་ཏེ་འདི་ཉིད་ལེགས་པ་ཡིན་ནོ། །དེ་ཡང་སྔ་མ་ལྟར་ན་འོག་
ནས་བོད་རྣམས་ལ་རྣམ་རྟོག་གཏིང་ཚུགས་པའི་འདོད་ཚུལ་མེད་པར་བསྟན་པ་དང་། ངོ་བོ་
ཉིད་མེད་པར་སྨྲ་བའི་ཚུལ་དུ་འཆད་པ་དང་མི་འགྲིག་གོ །གསུམ་པ་ནི་སྤྱི་དང་བྱེ་བྲག་གི་རྟོགས་
ཚུལ་ཁྱད་པར་དུ་དཔྱད་པའོ། །དང་པོ་ལ་གཉིས་ཏེ། སོ་སོའི་གནས་ལུགས་དཔྱད་པ་དང་།
དེ་གཏན་ལ་འབེབས་པའི་ཚུལ་ལོ། །དང་པོ་ལ་གཞུང་སྔ་མ་རྣམས་ལས་འབྱུང་བའི་ཚུལ་དང་།
གཞུང་འདི་ཉིད་དུ་བཀོད་པའི་དོན་བཤད་པའོ། །དང་པོ་ནི། གཞུང་ཁ་ཅིག་ལས། དེ་ལྟར་
ཡུལ་ལ་དོན་རང་གི་མཚན་ཉིད་དང་དོན་སྤྱི་གཉིས་ལས་མ་འདས་པས། རང་མཚན་འཛིན་པ་
རྟོག་མེད་དེ། །སྤྱི་འཛིན་པ་ནི་རྟོག་པ་ཡིན། །བློ་ལའང་དོན་རང་མཚན་འཛིན་པའི་རྟོག་མེད་
དང་། དོན་སྤྱི་འཛིན་པའི་རྟོག་པའི་ཤེས་པ་གཉིས་སུ་འདུས་སོ། །དེ་ལ་རང་མཚན་དངོས་སོ་
སྟེ། །སྤྱི་ནི་དངོས་པོར་གྲུབ་པ་མེད། །ཅེས་གསུངས་པ་མཐོང་ངོ་། །
གཉིས་པ་གཞུང་འདིར་བཀོད་པའི་དོན་བཤད་པ་ལ་རྩ་བ་དང་། འགྲེལ་པ་གཉིས། རྩ་
བ་ནི། རང་མཚན་ཞེས་སོགས་སོ། །གཉིས་པ་འགྲེལ་པ་ལ། རང་མཚན་གྱི་དོན་བཤད་ནས་
དེ་ཉིད་ལུང་དང་སྦྱར་བ་དང་། སྤྱི་མཚན་གྱི་དོན་བཤད་ནས་དེ་ཉིད་ལུང་དང་སྦྱར་བའོ། །
དང་པོ་ལ་དངོས་དང༌། མིང་གི་འཁྲུལ་གཞི་བསལ་བའི་སྒོ་ནས་དོགས་པ་གཅད་པའོ། །དང་
པོ་ནི། རང་གི་མཚན་ཉིད་ཅེས་པ་ནས། བཤད་པ་ལྟར་རོ་ཞེས་པའི་བར་རོ། །གཉིས་པ་ནི།
འོ་ན་ཞེས་པ་ནས། ཕྱིར་རོ་ཞེས་པའི་བར་རོ། །གཉིས་པ་ནི། སྤྱི་དང་ཞེས་པ་ནས། ཞེས་
གསུངས་པ་ལྟར་རོ་ཞེས་པའི་བར་རོ། །ཚིག་གི་དོན་ནི་རང་གི་མཚན་ཉིད་དང་གསལ་བ་དང་
དངོས་པོ་དང་རྫས་དང་ལོག་པ་དང་དོན་དམ་པ་དང་སོགས་པས་བསྡུས་པ་མངོན་འགྱུར་དང་
དབང་པོའི་ཡུལ་དང་སྒྲོ་མ་བཏགས་པ་ལ་སོགས་པ་ནི་དངོས་པོའི་དོན་དུ་དོན་གཅིག་ཡིན་ཏེ་
དོན་བྱེད་ནུས་པའི་ཕྱིར་དང་། ཕན་ཚུན་མ་འདྲེས་པ་ཡིན་པའི་ཕྱིར་དང་། རྒྱུ་དང་འབྲས་བུར་
གྲུབ་པའི་ཕྱིར་དང་། སྐྱེས་བུ་ཐམས་ཅད་ཀྱིས་བླང་དོར་བྱ་བའི་འཇུག་ཡུལ་ཡིན་པས་སོ། །
དེའང་རྣམ་འགྲེལ་ལས། སྣང་བའང་གཞན་ལ་མི་བརྟེན་པས། །ཐ་དད་གཅིག་ཡིན་དེ་ཉིད་
དོན། །དེ་ནི་གཞན་ལས་ལོག་པ་ཡིན། །དེ་ནི་རྒྱུ་དང་འབྲས་བུར་བཤད། །དེ་ནི་རང་གི་
74



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
མཚན་ཉིད་འདོད། །དེ་ནི་བླང་དོར་འབྲས་ཅན་པས། །སྐྱེས་བུ་ཐམས་ཅད་འཇུག་པ་ཡིན། །
ཞེས་དང་། དེ་ཉིད་ལས། གསལ་བ་རྣམས་ནི་རྗེས་མི་འགྲོ། །ཞེས་དང་། རིགས་ཐིགས་ལས།
དེའི་ཡུལ་ནི་རང་གི་མཚན་ཉིད་ཡིན་ཏེ། དོན་གང་ཉེ་བ་དང་མི་ཉེ་བ་དག་ལས་ཤེས་པ་ལ་སྣང་
བ་ཐ་དད་པ་དེ་དང་དེ་ནི་རང་གི་མཚན་ཉིད་དེ། །དེ་ཉིད་དོན་དམ་པར་ཡོད་པ་སྟེ། དངོས་པོ་
ནི་དོན་བྱེད་ནུས་པའི་མཚན་ཉིད་ཁོ་ན་ཡིན་པའི་ཕྱིར་རོ་ཞེས་དང། དེ་ཉིད་རྫས་དང་ཡང་དོན་
གཅིག་པར། ཀུན་ལས་བཏུས་ལས། དབང་པོའི་སྤྱོད་ཡུལ་བརྗོད་པ་དང་། དེ་ལ་གཞན་ལ་མི་
ལྟོས་པ་ནི་རྫས་ཡོད་དང་བརྗོད་པ་དང་། དེ་ལ་གཞན་ལ་ལྟོས་པ་ནི་བཏགས་ཡོད་དོ་ཞེས་
གསུངས་སོ། །འཇུག་ལྡོག་གི་ཡུལ་ཡང་རང་མཚན་ཉིད་ཡིན་ཏེ། གཏན་ཚིགས་ཐིགས་པ་ལས།
དོན་བྱེད་པ་དོན་དུ་གཉེར་པ་རྟོགས་པ་དང་ལྡན་པ་ཐམས་ཅད་ནི་ཚད་མའམ་ཚད་མ་མ་ཡིན་པ་
ཚོལ་ན་སྤྱི་ནི་དོན་ཅུང་ཟད་ཀྱང་མི་ནུས་ཏེ། རང་གི་མཚན་ཉིད་རྟོགས་པའི་འོག་ཏུ་དེའི་མཐུ་
ལས་སྐྱེས་པ་རྣམ་པར་རྟོག་པ་ཅན་གྱི་རྣམ་པར་ཤེས་པའི་གཟུང་བ་ཡིན་པས། དཔེར་ན་སྔོན་པོ་
མཐོང་ནས་སྔོན་པོའོ་སྙམ་པའི་རྣམ་པར་ཤེས་པ་ལ་སྣང་བ་བཞིན་ཏེ། སྔོན་པོའི་རང་གི་མཚན་
ཉིད་དེ་ལྟ་བུས་བསྒྲུབ་པར་བྱ་བ་དོན་གྱི་བྱ་བ་བྱེད་པ་ཡིན་ལ་ཞེས་གསུངས་པ་ལྟར་རོ། །འོ་ན་
རྣམ་འགྲེལ་ལས། དེ་ལའང་གཞན་ལས་ལོག་པ་དང་། །གཞན་ལས་ལྡོག་པ་ཞེས་བྱ་བ། །ཞེས་
བྱ་བ་དང་། ཀུན་ལ་རྫས་དང་དངོས་བརྗོད་པའི། །ཞེས་ལོག་པ་དང་རྫས་དང་དངོས་པོ་ལ་
སོགས་པ་གཞན་སེལ་གྱི་ཡུལ་ལའང་ཡོད་པར་བཤད་པ་དང་འགལ་ལོ་ཞེ་ན། མི་འགལ་ཏེ།
ལོག་པ་དང་རྫས་དང་དངོས་པོ་ལ་སོགས་པ་ལ་ནི་དོན་ལ་གནས་པ་མངོན་སུམ་གྱི་ཡུལ་དུ་གྱུར་
པ་དང་། བློ་ངོར་གནས་པ་སེལ་བའི་ཡུལ་དུ་གྱུར་པ་གཉིས་ཡོད་པ་ལས་ཕྱི་མའི་དབང་དུ་བྱས་
པ་སྟེ། རྗེས་དཔག་གི་ཡུལ་དུ་གྱུར་པའི་སྒྲ་མི་རྟག་པ་བཞིན་ནོ། །འདིར་ཡང་བླང་དོར་བྱེད་
པའི་སྐྱེས་བུ་ལ་མི་བསླུ་བ་ལ་དགོངས་ནས་སྒྲ་སྦྱར་བ་ཙམ་ཡིན་གྱི། གོ་ཆོད་པ་ནི་མིན་ནོ། །
འདིར་ཁ་ཅིག །དངོས་པོ་དང་རང་མཚན་ལ་ཁྱད་པར་འབྱེད་ཅིང་། སྤྱི་དངོས་པོར་གྱུར་པ་
ཡོད་ལ་རྫས་སུ་གྲུབ་པ་མེད་དོ་ཞེས་ཁས་ལེན་ནོ། །
ཡང་ལ་ལ་སྤྱི་དངོས་པོ་བ་མེད་པ་ལྟར་རགས་པ་རྣམས་ཀྱང་དངོས་པོར་མེད་པ་ཡིན་ནོ་
ཞེས་གསུང་། འདི་རྣམས་དངོས་པོའི་ཚུལ་དང་འགལ་བས་དེ་དགག་པ་ལ་གཉིས་ཏེ། རིགས་
པ་བརྗོད་པ་དང་། གཞུང་དང་མཐུན་པའི་དོན་བཤད་པའོ། །དང་པོ་ལའང་གཉིས་ལས།བ
75



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
...ལུགས་སྔ་མ་མི་འཐད་དེ། རྣམ་འགྲེལ་ལས། དོན་བྱེད་ནུས་པ་གང་ཡིན་པ། དེ་ཉིད་དོན་
དམ་ཡོད་པ་ཡིན། །ཞེས་དང་། སློབ་དཔོན་ལྷ་དབང་བློས། དེ་འདིར་དོན་དམ་ཡོད་པ་
ཡིན། །ཞེས་པའི་འགྲེལ་པར། དོན་བྱེད་པ་དེའི་ནུས་པ་གང་སྟེ་རང་ཉེ་བར་སྐྱེད་པར་བྱེད་པ་
གང་ཡིན་པ་དེ་འདིར་ཏེ་བསྟན་བཅོས་འདིར། དོན་དམ་པ་ཡིན་ཏེ། དངོས་པོ་ཡོད་པར
འདོད་པ་ཡིན་ནོ་ཞེས་དང་། རྣམ་པ་འགའ་ཞིག་གིས་གང་འགའ་ཞིག་ལའང་དོན་གྱི་བྱ་བ་བྱེད་
པར་ནུས་པ་གང་ཡིན་པ་འདི་ནི་རང་གི་མཚན་ཉིད་ཡིན་ནོ་ཞེས་དང་། སློབ་དཔོན་ཤཱཀྱ་བློས།
དངོས་པོ་ནི་རང་གི་མཚན་ཉིད་ཡིན་ལ། ལྡོག་པ་ནི་རྣམ་པར་རྟོག་པའི་བློས་སྒྲོ་བཏགས་པ་ཡིན་
པས་ན་དངོས་པོ་མེད་པའོ་ཞེས་དང། དོན་དམ་པ་མ་ཡིན་པ་ནི་དངོས་པོ་མེད་པའོ་ཞེས་དང་།
སློབ་དཔོན་ཀཱ་མ་ལ་ཤཱི་ལས། ཀུན་རྫོབ་ཏུ་ཡོད་པ་ཐམས་ཅད་ནི་དངོས་པོ་མེད་པ་ཉིད་ཀྱིས་དེ་
ཉིད་དང་གཞན་དུ་བརྗོད་པར་བྱ་བ་མ་ཡིན་པ་ཉིད་དུ་འདོད་པའི་ཕྱིར་ཞེས་བཤད་པ་དང་།
ཁྱེད་ཅག་གཞུང་འདིའི་རྗེས་སུ་འབྲང་བ་ན། འདི་ལས། སྤྱི་ནི་དངོས་པོ་གྲུབ་པ་མེད། །ཅེས་
དང་། ལྡོག་པ་དང་སྤྱི་དངོས་པོར་ཁས་བླངས་པ་དེ་ཆོས་ཀྱི་གྲགས་པས་གང་བཀག་པ་དེ་སྙིང་
ནད་ཀྱིས་ཁས་བླངས་པར་འགྱུར་རོ་ཞེས་གསུངས་པ་དང། གལ་ཏེ་དེ་ཀུན་རྫོབ་ཏུ་འདོད་ན་ཅི་
སྟེ་དེ་ལྟར་འགྱུར་ཞེས་པའི་ཕྱོགས་སྔ་མ་ཡང་ཁས་བླངས་པ་ཡིན་པས་རིགས་པའི་དབང་ཕྱུག་
གསུམ་གྱི་གཞུང་ལ་ཤེས་བཞིན་དུ་རྫུན་དུ་སྨྲས་པ་ཡིན་ནོ། །ཡང་དངོས་པོ་ལ་ཀུན་རྫོབ་དང་
དོན་དམ་གཉིས་སུ་ཕྱེ་བའི་ཀུན་རྫོབ་ཀྱིས་དངོས་པོའི་གོ་ཆོད་པ་ལྟར་རྫས་ལའང་གཉིས་སུ་ཕྱེ་
བའི་ཀུན་རྫོབ་པས་རྗེས་ཀྱི་གོ་ཅིའི་ཕྱིར་མི་ཆོད། ཅི་སྟེ་ཆོད་ན་སྤྱི་རྫས་སུ་གྲུབ་པ་ཡང་ཁས་ལེན་
པ་ཅི་འགལ། རྫས་སུ་གྲུབ་པ་ལ་རྫས་གཅིག་དང་ཐ་དད་ཀྱི་བརྟག་པ་འཇུག་པས། སྤྱི་རྫས་སུ་
གྲུབ་པ་ཁེགས་ན་དངོས་པོར་གྲུབ་པ་ལ་ཡང་ཅིའི་ཕྱིར་མི་མཚུངས། དེས་ན་འདི་ལེགས་པར་མ་
བཤད་པའོ། །གཉིས་པ་ཡང་མི་འཐད་དེ། མུ་སྟེགས་ཀྱིས་འདོད་པའི་ཡན་ལག་ཅན་དང་།
འཇིག་རྟེན་ལ་གྲགས་པའི་བུམ་སོགས་རགས་པ་རྣམས་རྫས་སུ་གྲུབ་པ་གཞུང་ལས་བཀག་པ་
མཐོང་གི །གཟུགས་སོགས་རགས་པ་འགོག་པ་གཞུང་ན་མེད་པའི་ཕྱིར་དང་། སློབ་དཔོན་
ཕྱོགས་ཀྱི་གླང་པོས་ཀུན་ལས་བཏུས་ཀྱི་འགྲེལ་པར། རང་གི་རྒྱུ་དང་རྐྱེན་རྣམས་ལས་རྡུལ་ཕྲ་
རབ་ཕན་ཚུན་ཐག་ཉེ་བའི་གནས་སྐབས་ཐོབ་པ་ཁོ་ནར་གྱུར་པ་སོ་སོར་རྣམ་པར་ཤེས་པ་བསྐྱེད་
པར་ནུས་པ་རྣམས་སྐྱེ་བ་ནི་བསགས་པའི་སྒྲས་བརྗོད་དེ་ཞེས་རྡུལ་ཕྲན་བསགས་པ་ལ་དབང་
76



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ཤེས་ཀྱི་དམིགས་རྐྱེན་དུ་བཤད་ཅིང་། དེ་ཉིད་ལ་རྣམ་འགྲེལ་མཛད་པས། རྡུལ་ཕྲན་དེ་དག་
གང་གིས་ན། ། རགས་པ་སྣང་བ་དེ་འདྲར་བྱེད། །ཅེས་གསུངས་ཤིང་། སློབ་དཔོན་དགེ་
བསྲུང་གིས་ཕྱི་རོལ་དོན་གྲུབ་ལས། རྡུལ་ཕྲན་གང་དག་ཕྲད་གྱུར་ཅིང་། །རིགས་མཐུན་བྱ་བ་
གཅིག་བྱེད་པ། །དེ་དག་འདུས་པ་ཞེས་བརྗོད་ན། །དེ་དག་རྫས་མེད་ག་ལ་ཞིག །ཅེས་བཤད་
པ་དང་། རྣམ་འགྲེལ་ལས་ཀྱང་། སྔོ་སོགས་མིག་གི་རྣམ་ཤེས་ལ། །ནུས་པ་སོ་སོར་མཐོང་བའི་
ཕྱིར། །ཚོགས་ལ་ནུས་གྲུབ་ཅེས་གསུངས་པ་རྣམས་དང་འགལ་བའི་ཕྱིར་རོ། །དེས་ན་ཡང་
དག་པའི་དོན་མཁྱེན་རབ་ཀྱི་དབང་ཕྱུག་དཔལ་ལྡན་ས་སྐྱ་པཎྜི་ཏའི་གསུང་རབ་ལས་བྱུང་བ་ཁོ་
བོས་རྟོགས་པ་ནི་འདི་ལྟར་ཡིན་ཏེ། སྤྱིར་དངོས་པོ་དང་རྫས་དང་དོན་ཞེས་བྱ་བ་ལ་སོགས་པ་
ནི་མིང་གི་རྣམ་གྲངས་ཡིན་པས་དོན་གཅིག་པ་ཡིན་ཏེ། སློབ་དཔོན་བློ་གྲོས་བརྟན་པས་མདོ་སྡེ་
རྒྱུན་གྱི་འགྲེལ་བཤད་ལས། དངོས་པོ་ཞེས་བྱ་བ་དང་། དོན་ཞེས་བྱ་བ་དང་། རྫས་ཞེས་བྱ་བ་
དག་དོན་གཅིག་སྟེ། དངོས་པོ་ལ་རྫས་ཞེས་བྱ་བར་ཅིས་མངོན་ཞེ་ན། མདོ་ལས། རྫས་ཀྱི་
དངོས་པོ་བདུན་དང་ལྡན་པས་བསོད་ནམས་བྱེད་པའི་རིགས་ཀྱི་བུ་དང་རིགས་ཀྱི་བུ་མོ་ནི་
བསོད་ནམས་རྟག་ཏུ་འཕེལ་ལོ་ཞེས་གསུངས་པའི་ཕྱིར་རོ་ཞེས་ཤིན་ཏུ་གསལ་བར་བཤད་པ
བཞིན་ནོ། །དེ་ལྟར་ཡིན་པ་ལ། རྫས་ཞེས་བྱ་བ་ནི་གཉིས་ཏེ། འཇིག་རྟེན་ལ་གྲགས་པའི་རྫས་
དང་། བསྟན་བཅོས་ལ་གྲགས་པའི་སྐྱེ་མཆེད་ཀྱི་རྫས་སོ། །དང་པོ་ནི་འཇིག་རྟེན་ན་གྲགས་
པའི་དངོས་པོ་རགས་པ་བུམ་པ་དང་ཀ་བ་ལ་སོགས་པ་ཐ་སྙད་བཏགས་པ་རྣམས་ཏེ། འདི་དག་
ནི་འཇིག་རྟེན་ལས་དངོས་པོ་དང་རྫས་སུ་ཡང་འདོད་ཅིང་། འཇུག་པའི་ཚེ་རྫས་དང་དངོས་པོ་
ལ་སོགས་པའི་ཐ་སྙད་འཇུག་པ་ཡོད་ཀྱང་། བསྟན་བཅོས་སུ་རང་སྤྱི་སོ་སོར་ཕྱེ་ནས་འཆད་པའི་
ཚེ་དངོས་པོར་མ་གྲུབ་སྟེ། བུམ་སོགས་ལ་ཡོད་པའི་སྐྱེ་མཆེད་ཀྱི་རྫས་བརྒྱད་རང་དབང་དུ་གྲུབ་
པས། རྟོག་མེད་ཀྱིས་མངོན་སུམ་སོ་སོར་བསྐྱེད་པ་ལྟར་བུམ་པ་ཞེས་བྱ་བ་གཅིག་གིས་མངོན་
སུམ་བསྐྱེད་པ་མེད་ཅིང་། བཞི་བརྒྱ་པའི་འགྲེལ་པར་ཕྱོགས་གླང་སོགས་ཀྱི་བཞེད་པ་སྟོན་པ་ན།
འདི་ལ་རྟོག་གེ་པ་རྣམས་ན་རེ། བུམ་པ་ལ་མངོན་སུམ་ཉིད་ཡོད་པ་མ་ཡིན་པ་ཁོ་ན་སྟེ།
གཟུགས་ལ་སོགས་པ་རྣམས་ཀྱི་རང་གི་མཚན་ཉིད་ནི་བསྟན་དུ་མེད་པ་ཡིན་ལ། མངོན་སུམ་གྱི་
ཐ་སྙད་པར་བྱ་བའི་མིག་ལ་སོགས་པའི་རྣམ་པར་ཤེས་པའི་ཡུལ་ཡིན་པའི་ཕྱིར་མངོན་སུམ་ཞེས་
བྱ་བར་འདོགས་སོ། །བུམ་པ་ནི་བློས་ཡོངས་སུ་བཏགས་པ་ཙམ་ཡིན་པའི་ཕྱིར་རང་གི་མཚན་
7



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ་
zཉིད་དུ་ཡོད་པ་མ་ཡིན་ལ། གང་ལ་རང་གི་མཚན་ཉིད་ཡོད་པ་མ་ཡིན་པ་དེ་ལ་ནི། དངོས་ཀྱི་
གནས་པའི་མངོན་སུམ་ཉིད་མི་སྲིད་པ་འབའ་ཞིག་ཏུ་མ་ཟད་ཀྱི། དེ་ལ་བཏགས་པའི་མངོན་
སུམ་ཉིད་ཀྱང་མི་རུང་ངོ་ཞེས་གསུངས་པས་གསལ་བར་ཤེས་སོ། །རྫས་བརྒྱད་ལས་གཞན་པའི་
བུམ་པ་སྣང་རུང་མ་དམིགས་པས་ཁེགས་ལ། རྫས་བརྒྱད་པོ་སོ་སོའི་ངོ་བོ་བུམ་པར་འདོད་ན་
སྐྱེས་བུའི་ཡན་ལག་སྐྱེས་བུར་འགྱུར་བ་དང། སྐྱེ་མཆེད་ཀྱི་རྫས་ཀྱི་གྲངས་ངེས་ཀྱང་འཇིག་པར་
འགྱུར་བའི་ཕྱིར་རོ། །
གཉིས་པ་བསྟན་བཅོས་ལ་གྲགས་པའི་སྐྱེ་མཆེད་ཀྱི་རྫས་ནི། འབྱུང་བ་བཞི་དང་།
འབྱུང་གྱུར་ལ་སོགས་པ་བེམ་པོའི་ངོ་བོར་གྲུབ་པ་རྣམས་དང་། ཤེས་པ་རྣམས་ཡིན་ལ། བེམ་
པོ་འབྱུང་བཞི་ལ་སོགས་པའི་རྫས་རྣམས་ཀྱང་རགས་པའམ་རགས་པ་མ་ཡིན་པ་ཡང་རུང་སྟེ།
རྡུལ་ཕྲན་གྱི་ངོ་བོར་འདོད་དེ། གཞུང་འདི་ཉིད་ཀྱི་འབྲེལ་པ་བརྟག་པར། ཁོ་བོ་ཅག་བེམ་པོ་
ཐམས་ཅད་འབྱུང་བ་བཞི་ཁ་དོག་དང་རེག་པ་དྲི་དང་རོའི་རྡུལ་ཕྲན་འདུས་པར་འདོད་ཀྱི།
རྐྱང་པ་ལ་རགས་པར་སྣང་བར་མི་འདོད་དོ་ཞེས་དང་། ཡེ་ཤེས་སྙིང་པོ་ཀུན་ལས་བཏུས་ལས།
འདུས་བྱས་བེམ་པོ་ཡོད་མིན་ཞིང༌། །དུས་གསུམ་དག་ཀྱང་ཁས་མི་ལེན། །བསགས་པའི་
གཟུགས་མེད་མིན་ཞེས་པ། །མདོ་སྡེ་པ་ཡི་མཁས་རྣམས་ཀྱིའོ། །ཞེས་གསུངས་སོ། །དེས་ན་
རགས་པ་ཡང་གཉིས་ཏེ། འཇིག་རྟེན་ལ་གྲོགས་པ་དང་། བསྟན་བཅོས་ལ་གྲགས་པའི་རྡུལ་
ཕྲན་བསགས་པའོ། །དང་པོ་ནི་རྫས་དང་དངོས་པོར་མ་གྲུབ་ལ། ཕྱི་མ་ཉིད་དངོས་པོར་གྲུབ་
པ་ཡིན་ནོ། །དེ་ལྟར་རྫས་ལ་གཉིས་སུ་འབྱེད་པ་འདིའང་མཁྱེན་རབ་ཀྱི་དབང་ཕྱུག་ཉིད་ཀྱིས་
སྣང་སེལ་བརྟག་པར། དེ་ལའང་འཇིག་རྟེན་ལ་གྲགས་པའི་ཟླ་བའམ་བུམ་པ་གཅིག་ལྟ་བུ་མ་
ཡིན་གྱི། བསྟན་བཅོས་ལ་གྲགས་པའི་སྐྱེ་མཆེད་ཀྱི་རྫས་གཅིག་ཡིན་ནོ་ཞེས་རྫས་ལ་གཉིས་སུ་
འབྱེད་ཚུལ་དང་། འཇིག་རྟེན་ལ་གྲགས་པའི་རྫས་གཅིག་ལ་སྣང་མི་སྣང་ཆ་གཉིས་དང་། སྐྱེ་
འཇིག་ཐ་དད་ལ་སོགས་པ་མི་འགལ་བའི་ཚུལ་དང༌། སྐྱེ་མཆེད་ཀྱི་རྫས་ལ་སྣང་མི་སྣང་ཆེ་གཉིས་
ལ་སོགས་པ་མི་འཐད་པའི་ཚུལ་ལེགས་པར་གསུངས་པ་ཡིན་ནོ། །མདོར་བསྡུ་ན་འཇིག་རྟེན་ན་
གྲགས་པའི་བུམ་སོགས་ཀྱི་དངོས་པོ་རགས་པ་རྣམས་རྫས་སུ་མ་གྲུབ་ཅིང་། རྫས་སུ་གྲུབ་ན་སྐྱེ་
མཆེད་ཀྱི་རྫས་སམ་རང་མཚན་ཡིན་པས་ཁྱབ་བོ། །དེའི་རྒྱུ་མཚན་སློབ་དཔོན་བློ་གྲོས་བརྟན་
པས། རྫས་སུ་ཡོད་ཅེས་བྱ་བ་དང་རང་བཞིན་ཡོད་ཅེས་བྱ་བ་དང་དོན་དམ་པར་ཡོད་ཅེས་བྱ་བ་ལ
པོ
78



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།སྐུ
དག་དང་དོན་གཅིག་སྟེ། གང་ཟག་ཅེས་བྱ་བ་བཏགས་པ་དང་མིང་ཙམ་དང་ཐ་སྙད་ཙམ་དུ་
ཡོད་ཅེས་བྱ་ལ། རྫས་དང་རང་བཞིན་དུ་ཡོད་པ་མ་ཡིན་ཏེ། མེད་པ་ཞེས་བྱའོ་ཞེས་གང་ཟག་
རྫས་འགོག་པའི་སྐབས་སུ་བཤད་པ་བཞིན་ནོ། །འོ་ན་གཟུགས་སོགས་རྫས་སུ་གྲུབ་ན། སྔོན་
པོ་སོགས་དང་རྫས་གཅིག་ཐ་དད་ཀྱི་བརྟག་པ་བཅུག་པས་སྤྱི་འགོག་པ་དང་མཚུངས་སོ་ཞེ་ན།
རྟོག་གེའི་གསང་ཚིག་མི་ཤེས་བླུན་པོ་ཁྱོད་ཀྱིས་བརྟག་པ་དེ་ལྟ་བུ་ལྟག་ཆོད་འབའ་ཞིག་ཡིན་མོད་
ཀྱི། མཚུངས་པ་མ་ཡིན་ཏེ། ཁྱེད་ཅག་ཐུན་མོང་གི་སྤྱི་གཅིག་གྲུབ་པར་འདོད་པ་ལ། སྤྱི་དེ་
ཉིད་གསལ་བ་དང་རྫས་གཅིག་དང་ཐ་དད་ཀྱི་བརྟག་པ་འཇུག་གི །ཁོ་བོ་ཅག་གཟུགས་སོགས་
སྐྱེ་མཆེད་ཀྱི་རྫས་དངོས་པོར་སྨྲ་བ་ལ་གཟུགས་ཞེས་སོགས་ཀུན་ལ་ཐུན་མོང་དུ་བཟུང་བ་དེ་ཉིད་
ནི་རྟོག་པའི་ཡུལ་ཡིན་པས་དངོས་པོར་མེད་ལ། དོན་དམ་པའི་གཟུགས་ནི་སྔོན་པོ་དང་སེར་པོ་
ལ་སོགས་པ་ཐ་དད་དུ་མའི་ངོ་བོར་གནས་པ་དེ་དག་ལས་མ་གཏོགས་པའི་གཟུགས་ཙམ་ཞེས་བྱ་
བ་མ་གྲུབ་སྟེ། གཞུང་འདི་ཉིད་ལས། དོན་ལ་གནས་པའི་དངོས་པོ་རྣམས། །གཅིག་ལ་དུ་མ་
མི་སྲིད་ཅིང་། །དུ་མའང་གཅིག་ཏུ་གནས་མི་སྲིད། །ཅེས་གསུང་པས། བློའི་སྐྱོན་དོན་ལ་མ་
སྦྱོར་ཅིག །ཅི་སྟེ་སྦྱོར་ན་གྲངས་ངེས་མཐའ་དག་འཇིག་སྟེ། མིག་གཉིས་ལས་མ་གཏོགས་པའི་
མིག་ཙམ་ཞིག་བློ་ངོར་གྲུབ་པས་སྐྱེས་བུ་མིག་གསུམ་པ་དང་། ཡན་ལག་ལྔ་ལས་མ་གཏོགས་
པའི་ཡན་ལག་ཙམ་ཞིག་བློ་ངོར་གྲུབ་པས་སྐྱེས་བུ་ཡན་ལག་དྲུག་པ་ལ་སོགས་པར་འགྱུར་ཞིང་།
ནན་བསྐྱེད་ནས་དངོས་པོ་གཟུགས་དང་རྫས་གཅིག་དང་ཐ་དད་ཅེས་དབུ་ཚུགས་པར་བྱེད་ན་
སྐྱེས་བུའི་མཛུབ་མོ་སོར་མོ་ལྔ་དང་རྫས་གཅིག་གམ་ཐ་དད་ཅེས་དྲིས་པའི་སྒོ་ནས་མཚུངས་པར་
བསྒྲེས་ན་དབུགས་ཕྱིན་པར་མི་འགྱུར་རོ། །ཇི་སྲིད་འཇིག་རྟེན་ཁས་ལེན་པ། །རྣམ་དཔྱད་
མེད་པར་བླང་དོར་འཇུག །བསྟན་བཅོས་ཁས་བླང་དངོས་སྟོབས་ཀྱིས། །སྐྱེ་མཆེད་རྣམ་དབྱེ་
འབྱེད་པ་ན། །རང་མཚན་ཉིད་ལས་རྫས་གཞན་མེད། །བསྡུ་བའི་ཚིགས་སུ་བཅད་པའོ། །
དེས་ན་སྐབས་འདིར་འཆད་ཚུལ་འདི་ལྟ་བུ་གཞུང་ནས་དངོས་སུ་གསུངས་པ་བོར་ནས་སྒྲ་ལ་
སོགས་པ་སྐྱེ་མཆེད་ཀྱི་རྫས་རྣམས་ཀྱང་རྟག་པ་ཡིན་ནོ་ཞེས་སྨྲ་བ་དང་། ལ་ལ་དངོས་པོ་དང་
རྫས་དོན་མི་གཅིག་གོ་ཞེས་གཞུང་ལུགས་ཀྱི་འཆོལ་ཆེན་པོ་བསྡེབ་པ་དང་། གཞན་དག་རྡུལ་ཕྲ་
རབ་རྣམས་ཀྱང་བུམ་པ་སོགས་ཀྱི་ངོ་བོར་ཁས་ལེན་པ་ལ་སོགས་པ་ནི་ནམ་མཁའ་ལ་རི་མོ་བྲིས་
པ་ལ་རྒྱུན་དུ་རེ་བ་དང་མཚུངས་སོ། །གཉིས་པ་ནི། སྤྱི་དང་གཞན་སེལ་དང་ལྡོག་པ་དང་རྣམ་
........."
79



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ་
དཔྱོད་དང་འདྲེས་པ་དང་འབྲེལ་པ་དང་ཀུན་རྫོབ་དང་། སོགས་པས་བསྡུས་པ་ལྐོག་གྱུར་དང་
མི་གསལ་བ་རྣམས་ནི་དོན་བྱེད་མི་ནུས་པར་དོན་མཚུངས་པ་ཡིན་ཏེ། །དོན་ལ་མི་གནས་པའི་
ཕྱིར་དང་། དངོས་པོར་མ་གྲུབ་པའི་ཕྱིར་དང་། དབང་པོའི་ཡུལ་མ་ཡིན་པ་དང་། བློས་སྒྲོ་
བཏགས་པ་དང་། བཏགས་པའི་ཆོས་ཡིན་པ་དང་། དངོས་པོ་ལ་དོན་བྱེད་མི་ནུས་པ་དང་།
གཞན་སེལ་གྱི་འབྲེལ་པ་དང་། འབྲེལ་མེད་དང་། དགག་པ་དང་སྒྲུབ་པ་ལ་སོགས་པའི་སྒོ་ནས་
འཇུག་པའི་ཕྱིར་རོ། །དེའང་རྣམ་འགྲེལ་ལས། ལྡོག་པ་ངོ་བོ་ཉིད་མེད་ཕྱིར། །གནས་དང་མི་
གནས་རྟོག་པ་མིན། །སྤྱི་ཡི་བློ་ཡང་བསླད་པ་ཡིན། །དེས་ན་སུན་དབྱུང་བ་ཡང་མེད། །ཅེས་
བྱ་བ་དང་། སྤྱི་ནི་དངོས་མེད་ངོ་བོ་ཡིན། །དེ་ཕྱིར་དེ་དབང་སྤྱོད་ཡུལ་མིན། །ཞེས་དང་།
འབྲེལ་པ་བརྟག་པ་ལས་ཀྱང་། དེ་ཕྱིར་དངོས་པོ་ཐམས་ཅད་ཀྱི། །འབྲེལ་པ་ཡང་དག་ཏུ་ན་
མེད། །ཅེས་གསུངས་པ་ལྟར་རོ། །
གཉིས་པ་དེ་གཏན་ལ་འབེབས་པའི་ཚུལ་ལ། རྩ་བ་དང་། འགྲེལ་པ་གཉིས། དང་པོ་།
ནི། རྫས་དང་ཞེས་སོགས་སོ། །གཉིས་པ་འགྲེལ་པ་ནི། བོད་རྣམས་ཞེས་སོགས་ཏེ། དེ་ཡང་
བོད་རྣམས་རྫས་དང་བསྒྲུབ་པ་ལ་སོགས་པ་རེས་མཚུངས་པར་འཆད།རེརེས་མི་མཚུངས་པར་
འཆད་པར་སྦྲུལ་གྱི་གོམ་པ་ལྟར་རྣམ་རྟོག་གཏིང་ཚུགས་པ་མ་མཐོང་སྟེ། གཏན་ཚིགས་ཐིགས་
པ་ལས། དེ་ལྟ་བས་ན་འགྲམ་མ་མཐོང་བའི་བྱ་བཞིན་དུ་རིང་དུ་སོང་། ཡང་ཕྱིར་འོང་དགོས་
པས་གཏིང་མ་ཚུགས་པ་ཅན་གྱི་ཕྱོགས་སྒྲུབ་པ་ནི་ཆོག་གོ་ཞེས་བཤད་པ་བཞིན་ནོ། །ཁོ་བོ་ཅག་
རྗེ་བཙུན་ས་སྐྱ་པའི་གཞུང་སྨྲ་བ་རྣམས་ནི་གྲུབ་མཐའི་གཏིང་ཚུགས་པར་རྫས་དང་སྤྱི་ཡུལ།
རྟོག་པ་དང་རྟོག་མེད་བློ། སྣང་བ་དང་སེལ་བ་འཛིན་སྟངས་ཞེས་སྨྲ་སྟེ། ཡུལ་སོགས་ལ་དེ་དག་
ཏུ་ཁ་ཚོན་ཆོད་པས་སོ། །འདིས་ནི་བསྟན་བཅོས་འདིའི་རྗེས་འབྲང་དུ་རློམ་པ་འགའ་ཞིག་སྤྱི་
དང་གཞན་སེལ་དོན་མི་གཅིག་པར་འདོད་པ་ཡང་ཕུང་བར་བྱས་སོ། །ཡང་གཞུང་ཁ་ཅིག་ལས་
འདི་སྐད་ཅེས་གསུངས་པ་ཡོད་དེ། ཁོ་བོ་ནི་རྫས་དང་དངོས་པོ་དང་བྱེ་བྲག་དང་གསལ་བ་ལ་
སོགས་པ་ནི་བློས་སྒྲོ་མ་བཏགས་པ་དོན་ཉིད་ཀྱི་ཆོས་མངོན་སུམ་ལ་སྣང་བ་རྟོག་པ་མེད་པའི་ཡུལ་
བསྒྲུབ་པས་ཡུལ་དུ་བྱེད་པ་སྣང་མི་སྣང་ཆ་གཉིས་མེད་པ་རྫས་རིལ་པོའི་ཡུལ་ཅན་དུ་འདོད་དེ་
ཞེས་གསུངས་པ་ལྟར་ན་ནི་དེང་སང་གཞུང་འདིའི་དགོངས་པ་ལ་བྱེ་བྲག་ཀྱང་དོན་ལ་མ་གྲུབ་བོ་
ཞེས་ཟེར་བ་དང་། དངོས་པོ་དང་རྫས་དོན་མི་གཅིག་གོ་ཞེས་སྒྲོ་འདོགས་པ་རྣམས་གཅིག་ཆར་.
ཟླ
80



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རེགས་ལམ་གསལ་བའི་ཉི་མ།ག
པའིདུ་ཁེགས་ཤིང་། རྩི་བར་སྤྱི་བྱེ་བྲག་ཅེས་བྱ་བའི་དོན་ཡང་ལེགས་པར་བཤད་པ་སྟེ། བློ་གྲོས་
དམན་པ་རྣམས་ཐེ་ཚོམ་མ་བྱེད་ཅིག །འོན་ཀྱང་སྤྱི་བྱེ་བྲག་གི་ཐ་སྙད་འཇོག་པའི་བློའི་ཡུལ་ལ་
བསམས་ནས་དེ་ལྟར་ཁས་ལེན་ན་མི་ལེན་པ་མ་ཡིན་ནོ། །
གཉིས་པ་རྫས་ལྡོག་གི་མཚན་ཉིད་ལ་སོགས་པ་དགག་པ་ལ་གཉིས་ཏེ། མཚན་ཉིད་
དང་། དེ་ལ་བརྟེན་པའི་ཆོས་དགག་པའོ། །དང་པོ་ལ་གཉིས་ཏེ། ཁས་བླངས་བརྗོད་པ་དང་།
དེ་དགག་པའོ། །དང་པོ་ནི། རྫས་དང་ཞེས་པ་ནས། ཟེར་རོ་ཞེས་པའི་བར་རོ། །གཉིས་པ་
ནི། འདི་མི་འཐད་དེ་ཞེས་པ་ནས། སྐྱོན་ཡིན་ནོ་ཞེས་པའི་བར་རོ། །དོན་ནི་སློབ་དཔོན་
གཙང་ནག་པ་ལ་སོགས་པའི་བོད་རྣམས་རྫས་གཅིག་གི་སྟེང་དུ་ལྡོག་པ་མི་འདྲ་བ་དུ་མ་ཤོ་མོའི་
ཚུལ་ལྟར་དུ་འདུས་སོ། །ཞེས་ཟེར་བ་འདི་མི་འཐད་དེ། ལྡོག་པ་བློས་སྒྲོ་བཏགས་ནས་གཞན་
སེལ་གྱི་དོན་དང་སྦྲེལ་བ་ཡིན་གྱི། དོན་ལ་མ་གྲུབ་པས་ལྡོག་པ་དུ་མ་དང་འབྲལ་བར་མི་ཤེས་
པར་འདུ་རྒྱུ་མེད་དོ། །གཞན་ཡང་ཡན་ལག་ཅན་དང་མཚུངས་པ་དང་རྟོག་པ་ཕན་ཚུན་བརྟེན་
འི་སྐྱོན་ཡང་ཡོད་དོ། །གཉིས་པ་རྫས་ཆོས་དང་ལྡོག་ཆོས་ཀྱི་མཚན་ཉིད་དགག་པ་ལ། ཁས་
བླངས་བརྗོད་པ་དང་། དེ་དགག་པའོ། །དང་པོ་ནི། བོད་རྣམས་རྫས་ཆོས་ཀྱི་མཚན་ཉིད་
དངོས་འགལ་རྫས་གཅིག་ལ་མི་འདུ་བ་དང་། ལྡོག་ཆོས་ཀྱི་མཚན་ཉིད་དངོས་འགལ་ལྡོག་པ་
གཅིག་ལ་མི་འདུ་བ་སྟེ། དཔེར་ན་རྟག་མི་རྟག་རྫས་བུམ་པ་ལ་མི་འདུ་བས་རྫས་ཆོས་ཡིན་ཞིང་།
མེད་དགག་དང་མ་ཡིན་དགོག་ཤེས་བྱ་ཙམ་ལྡོག་གི་སྟེང་དུ་མི་འདུ་ལ། རྫས་བུམ་པའི་སྟེང་དུ་
འདུ་བ་མི་འགལ་བས་ལྡོག་ཆོས་ཡིན་པ་བཞིན་ནོ་ཞེས་ཟེར་རོ། ། གཉིས་པ་དེ་དགག་པ་ལ།
མཚམས་སྦྱར་བ། རྩ་བ་དང་། འགྲེལ་པ་དང་གསུམ་ལས། དང་པོ་ནི། འདི་དག་ཀྱང་མི་
འཐད་དེ་ཞེས་པས་སོ། །རྩེ་བ་ནི། རྗེས་དཔག་ཅེས་སོགས་སོ། །འགྲེལ་པ་ནི། རྗེས་སུ་
དཔག་པ་ལ་ཞེས་པ་ནས། ཤེས་པར་བྱའོ་ཞེས་པའི་བར་གྱིས་བསྟན་ཏོ། །དོན་ནི་རྗེས་དཔག་
གི་ཡུལ་ལ་ཡང་རྫས་ཆོས་ཡོད་པར་འགྱུར་ཏེ། དངོས་འགལ་རྫས་གཅིག་ལ་མི་འདུ་བ་ཡོད་པ་
སོ། །འདོད་ན། བྱས་པ་དང་མི་རྟག་པ་ལ་བུམ་པའི་སྟེང་ན་རྫས་ཐ་དད་མེད་པས་རྗེས་དཔག་
གིས་བྱས་པ་རྟོགས་པ་ན་མི་རྟག་པའང་རྟོགས་པར་ཐལ་ཏེ། དེ་རྫས་ཀྱི་ཡུལ་ཅན་ཡིན་པས་
སོ། །གལ་ཏེ་བྱས་མི་རྟག་ལྡོག་པ་ཐ་དད་པས་བྱས་པ་རྟོགས་ཀྱང་མི་རྟག་པ་མ་རྟོགས་ན་
འགལ་ཞེ་ན། དེ་ལྟར་ན་ལྡོག་པའི་ཆོས་ཀྱི་སྒོ་ནས་རྟོགས་མ་རྟོགས་བྱུང་བས་ཡུལ་རྗེས་ཆོས་པནི་
81



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
༢དང་ཡུལ་ཅན་རྫས་ལ་འཇུག་པ་ཉམས་ཏེ། རྣམ་འགྲེལ་ལས། རྗེས་སུ་དཔག་པ་ལས་ཀྱང་
དངོས། །འཛིན་ན་ཆོས་གཅིག་ངེས་གྱུར་པས། །ཆོས་ཀུན་འཛིན་ཏེ་སེལ་བ་ལ། །ཉེས་པ་
འདིར་ནི་ཐལ་མི་འགྱུར། །དེ་ཕྱིར་དེ་ལྟར་རྟོགས་སེལ་བའི། །ཡུལ་ཅན་ཡིན་པར་རབ་ཏུ་
བསྒྲགས། །གཞན་དུ་ཆོས་ཅན་གྲུབ་གྱུར་ན། །དེ་ལས་མ་གྲུབ་གཞན་ཅི་ཡོད། །ཅེས་དང་།
ཕྱེད་དང་བཞི་པ་ལས། གང་གི་ཚེ་རྗེས་སུ་དཔག་པས་ཀྱང་བསྒྲུབ་པ་དངོས་པོ་རྟོགས་པར་བྱེད་
ཀྱི། རྣམ་པར་གཅོད་པར་བྱེད་པ་ནི་མ་ཡིན་པ་དེའི་ཚེ་ཆོས་གཅིག་ངེས་ན་དེ་དང་ཐ་མི་དད་པ་
ངེས་པའི་ཕྱིར་ཆོས་ཐམས་ཅད་ངེས་པས་ཚད་མ་གཞན་མི་འཇུག་སྟེ། དེ་ངེས་ན་དེའི་བདག་
ཉིད་མ་ངེས་པ་ནི་རིགས་པ་མ་ཡིན་ནོ་ཞེས་དང། རྣམ་ངེས་ལས། དེ་མིན་རང་བཞིན་ལས་
ལྡོག་པའི། །དངོས་པོ་ཙམ་ཞིག་རབ་བསྒྲུབ་ཕྱིར། །རྟགས་ཉིད་ཡུལ་ཅན་དུ་བཤད་དེ། །ཁྱད་
པར་གནས་པ་མེད་ཕྱིར་རོ། །ཞེས་བཤད་པ་རྣམས་དང་འགལ་ལོ། །གལ་ཏེ་མི་རྟག་པ་བཟློག་
པའི་སྒོ་ནས་རྫས་དངོས་པོར་གྲུབ་མ་གྲུབ་འཇལ་བས་རྗེས་ཆོས་ཡིན་ནོ་སྙམ་ན། དེ་ལྟར་དགག་
སྒྲུབ་གཉིས་ཀྱང་དངོས་པོའི་རྫས་སུ་གྲུབ་མ་གྲུབ་ལྡོག་པའི་སྒོ་ནས་འཇལ་བས་དེའང་རྗེས་སུ་
འགྱུར་རོ། །གལ་ཏེ་སྒྲུབ་པ་དངོས་པོ་ལ་ལྟོས་ཀྱི། དགག་པ་དངོས་པོ་ལ་མི་ལྟོས་སོ་ཞེ་ན། མ་
ཡིན་ཏེ། དགག་པའང་དངོས་པོར་མེད་ཅེས་འགོག་ལ། སྒྲུབ་པའང་དངོས་པོར་ཡོད་ཅེས་
བསྒྲུབས་པས་གཉིས་ཀ་དངོས་པོ་ལ་བརྟེན་ཞེས་ཡུལ་བརྟག་པར་བཤད་ཟིན་ཏོ། །ཡང་བོད་
རྣམས་ཀྱི་རྫས་ལྡོག་གི་མཚན་ཉིད་འདི་དག་སྣང་རུང་མི་དམིགས་པ་དང་། བརྟགས་ན་མི་
འཐད་པ་དང༌། ཧ་ཅང་ཐལ་བ་གསུམ་གྱིས་ཀྱང་ཁེགས་ཏེ། རིགས་པ་སྣང་བ་ལས། བྱས་
འཇིག་དོན་ལ་ལྡོག་གཞན་ན། བློ་མྱོང་ཐ་དད་སུ་ཞིག་འགོག །གལ་ཏེ་དོན་གྱི་ལྡོག་གཞན་
ལ། །ཐ་དད་མཚན་ཉིད་ཅུང་ཟད་མེད། །གཞན་དུ་ཡོད་ན་བྱས་དང་འཇིག །རྟགས་དང་རྒྱུ་
མེད་རྫས་སོགས་མཚུངས། །ཞེས་བཤད་པ་ལྟར་རོ། །རང་གི་འདོད་པ་ནི་རྫས་ཞེས་བྱ་བ་ཆོས་
དུ་མ་གཅིག་ཏུ་འདུས་པ་མུ་སྟེགས་བྱེད་ལ་གྲགས་པ་དེ་ལྟ་བུ་མི་འདོད་པས་རང་མཚན་ཉིད་
རྫས་སུ་འདོད་ཅིང་། རྫས་ཆོས་ཀྱང་རྫས་ཉིད་ཡིན་ཏེ། རྫས་གཅིག་མངོན་སུམ་གྱིས་ཡུལ་དུ་
བྱས་པ་ན་དེའི་ཆོས་ཀུན་ཡུལ་དུ་བྱེད་པའི་ཕྱིར་ཏེ། ཕྱེད་དང་བཞི་པ་ལས། ཕན་པར་བྱེད་པའི་
ངོ་བོ་བྱ་བའི་བདག་ཉིད་དུ་གྱུར་པ་བཟང་བའི་ཕྱིར་གཅིག་ཤེས་ན་གཉིས་ཀ་གཟུང་བས་དེ་ཁྱད་
པར་དུ་བྱས་པ་གཟུང་ན་ཡང་ཁྱེད་པར་ཐམས་ཅད་བཟུང་བ་ཡིན་ཏེ། ཁྱད་པར་དང་ལྡན་པ་
82



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།ལ
འཛིན་པ་ནི་དེ་འཛིན་པ་མེད་པའི་ཕྱིར་རོ་ཞེས་གསུངས་པས་སོ། །ལྡོག་པ་ནི་གཞན་སེལ་ཡིན་
པས་དེའི་ཆོས་ཀྱང་སེལ་བ་ལས་མ་འདས་སོ། །དེས་ན་ལྡོག་པ་དུ་མ་རྫས་གཅིག་ལ་འདུས་
པའམ། དངོས་པོ་ཐ་དད་དོན་ལ་རྫས་གཅིག་པ་ནི་རྟག་པའི་དངོས་པོ་ལྟར་མི་སྲིད་པར་ཤེས་
པར་བྱའོ། །ཡང་བོད་ཕྱི་རབས་པ་རྣམས་ཀྱི་རྫས་ལྡོག་གི་འདོད་ཚུལ་རྣམས་ནི་བྱིས་པའི་རྩེད་
མོ་དང་འདྲ་བའི་ཕྱིར་འདིར་མ་བྲིས་སོ། །
གསུམ་པ་སྤྱི་དང་བྱེ་བྲག་ཁྱད་པར་དུ་དཔྱད་པ་ལ། སྤྱིའི་དོན་དང་། ཡན་ལག་གི་དོན་
གཉིས། དང་པོ་ལ་ཁ་ཅིག་ན་རེ། སྤྱི་ནི་ལྔ་སྟེ། རིགས་སྤྱི་དང་། ཚོགས་སྤྱི་དང་། དོན་སྤྱི་
དང་། བསྡུ་བའི་སྤྱི་དང་། རྣམ་བཏགས་ཀྱི་སྤྱིའོ། །དང་པོ་ནི་གསལ་བ་ལ་ཁྱབ་བྱེད་ཐུན་མོང་
བར་རྗེས་སུ་འགྲོ་བའི་རིགས་ཏེ། རྣམ་འགྲེལ་ལས། དོན་གྱི་ངོ་བོ་ཉིད་ཀྱི་སྤྱི། །ཀུན་ལ་ངོ་བོ་
མཚུངས་ཕྱིར་དང་། །དེ་ལྡོག་པ་ལ་བརྟེན་ཕྱིར་རོ། །ཞེས་བཤད་པ་ལྟ་བུའོ། །གཉིས་པ་ནི་
ཆོས་དུ་མ་འདུས་པའི་ཆོས་ཅན་གང་ཞིག་རང་གི་ཚོགས་པ་ཅན་ལ་ཁྱབ་བྱེད་ཐུན་མོང་བར་གྲུབ་
པ་སྟེ། སློབ་དཔོན་རྒྱལ་དབང་བློས། ཚོགས་པ་ནི་བསྡུས་པ་ཙམ་ཡིན་ཞིང་བློས་ཀུན་བཏགས་
ཁོ་ན་སྟེ་ཞེས་བཤད་པ་ལྟར་རོ། །གསུམ་པ་ནི་གསལ་བ་དུ་མ་ལ་གཅིག་ཏུ་ཞེན་པའི་རྟོག་པའི་
རྣམ་པ་སྟེ། རྣམ་འགྲེལ་ལས། དངོས་རྣམས་ངོ་བོ་འགའ་ཞིག་གིས། །ཐ་དད་མིན་པ་ལྟ་བུར་
སྣང་། །དེ་ལ་བསམ་པའི་དབང་གིས་ནི། །སྤྱི་ཡོད་པར་ནི་རབ་ཏུ་བསྒྲགས། །ཞེས་བཤད་པ་
ལྟར་རོ། །བཞི་པ་ནི་ཨུཏྤལ་ལ་སྔོན་པོ་ལྟ་བུ་གཞི་མཐུན་པའོ། །ལྔ་པ་ནི་ཕྱོགས་གཉིས་གང་
རུང་གི་སྤྱི་སྟེ། གོང་བུ་འགའ་ཞིག་བ་གླང་དང་བ་མེན་གང་རུང་དུ་ཐེ་ཚོམ་ཟ་བས། ཕྱིས་ཐེ་
ཚོམ་ཆོད་པའི་ཚེ་གང་རུང་དུ་ངེས་པ་ལྟ་བུའོ་ཞེས་གསུངས་སོ། །འདི་ལའང་དོན་སྤྱི་དང་རིགས་
སྤྱི་གང་རུང་དུ་འདུས་པས་ལྔར་དབྱེ་བ་མི་དགོས་པ་ཉིད་དེ། ཚོགས་པའི་སྤྱི་གཅིག་ཏུ་འཛིན་པ་
ནི་རིགས་སྤྱི་ཉིད་ཡིན་ལ། གཞི་མཐུན་པའི་སྤྱི་ཡང་དོན་སྤྱི་ཉིད་ལས་མ་འདས་པས་ལོགས་སུ་
དབྱེ་བ་དོན་མེད་ཅིང་། རྣམ་བཏགས་ཀྱི་སྤྱི་ནི་སྤྱི་ཐམས་ཅད་ཀྱང་ཡིན་པས་ཡ་གྱལ་དུ་མི་འཐད་
དོ། །ཡང་སློབ་དཔོན་འུ་ཡུག་པ། དོན་ལ་ཡོད་པའི་སྤྱི་དང་བློ་ལ་ཡོད་པའི་སྤྱི་གཉིས་སུ་འབྱེད་
པ་ཡང་མི་རིགས་ཏེ། སྤྱི་དོན་ལ་ཡོད་ན་ཡོད་པའི་མཚན་ཉིད་དོན་བྱེད་ནུས་པ་ཡིན་པ་ཁྱེད་རང་
ཡང་འདོད་པས་དངོས་པོར་ཐལ་བར་བཟློག་ཏུ་མེད་དོ། །འོན་ཀྱང་དོན་རྣམས་ལ་ཐུན་མོང་དུ་
ཡོད་པའི་སྤྱི་ལ་དོན་ལ་ཡོད་པའི་སྤྱི་ཞེས་ཚིག་སྦྱོར་མཛད་པ་ཡིན་པས་སྐྱོན་མེད་དོ། །བོད་ཕལ་
83



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ་
ཆེར་དོན་སྤྱི་དང་། རིགས་སྤྱི་དང་། ཚོགས་སྤྱི་གསུམ་དུ་ཕྱེ་ནས། དང་པོ་ལ་དངོས་མེད་ཁོ་
ནས་ཁྱབ་པ་དང་། གཉིས་པ་ལ་དངོས་པོ་དང་དངོས་མེད་གཉིས་ཡོད་པ་དང་། གསུམ་པ་ལ་
དངོས་པོ་ཁོ་ནས་ཁྱབ་ཅེས་ཟེར་བ་ཡང་ཤིན་ཏུ་འཁྲུལ་ཏེ། གསལ་བ་ཐ་དད་པ་རྣམས་རིགས་
གཅིག་ཏུ་ཞེན་པར་བྱེད་པའི་ཚེ་རྟོག་པ་ལ་སྤྱི་གཅིག་ཤར་བ་ཉིད་རིགས་སྤྱི་ཡིན་ལ། དེ་ཉིད་
དོན་སྤྱི་ཡང་ཡིན་པས་དོན་སྤྱིར་མ་འདུས་པའི་རིགས་སྤྱི་མེད་པའི་ཕྱིར་དངོས་པོར་ག་ལ་རུང་།
ཡང་ཚོགས་པ་ལ་གཅིག་ཏུ་འཛིན་པ་ནི་འཁྲུལ་པ་ཡིན་པས་དེའི་དངོས་ཡུལ་དོན་སྤྱི་ལས་མ་
འདས་ལ། ཚོགས་པ་སོ་སོ་བ་ནི་རྗེས་སུ་འགྲོ་བ་མེད་པའི་ཕྱིར་སྤྱིར་མི་རུང་ངོ་ཞེས་བཤད་ཟིན་
ཏོ། །དངོས་པོ་གཞིར་བྱས་ཀྱི་སྤྱི་དང་བྱེ་བྲག་འདོད་པ་ནི་གཞུང་དོན་གྱི་སྐབས་སུ་རྒྱས་པར་
འགོག་གོ །ཡང་ཁ་ཅིག །གཞན་དང་རང་གི་དངོས་པོ་ལས། །ལྡོག་པར་བྱེད་པ་སྤྱི་བྱེ་བྲག །
ཅེས་གསུངས་པ་ལ། ཕན་ཚུན་བརྟེན་པའི་སྐྱོན་ཡོད་པས་མི་འདྲ་བ་ལས་ལྡོག་པ་སྤྱི། འདྲ་བ་
ལས་ཀྱང་ལྡོག་པ་བྱེ་བྲག་སྟེ། མཐུན་དངོས་གཞན་གྱི་དངོས་དག་ལས། །ལྡོག་པ་ལ་ནི་བརྟེན་
པ་ཅན། །ཞེས་དང་། རྟོག་གེ་འབར་བ་ལས། རིགས་མི་མཐུན་པས་སྟོང་པ་ཉིད། །ཤེས་པ་
འདྲ་བའི་རྒྱུ་ཡིན་ཕྱིར། །སྤྱི་ཞེས་བྱ་བར་ངེས་པ་ཡིན། །ཞེས་གསུངས་སོ། །དཔེར་ན་མེ་
གཅིག་ཉིད་དངོས་པོ་ཐམས་ཅད་དང་དོན་བྱེད་ནུས་པར་འདྲ་བ་སྤྱི། དྲོ་བར་མི་འདྲ་བ་བྱེ་བྲག་
ཡིན་པ་ལྟ་བུའོ་ཞེས་གསུངས་སོ། །འདིའང་མི་འཐད་དེ། འདྲ་བ་དོན་ལ་མེད་ཅིང་། ཡོད་ན་
ཕྱོགས་གཅིག་གིས་འདྲ་བའམ་ཐམས་ཅད་ཀྱིས་འདྲ་ཞེས་བརྟགས་པས་གནོད་པའི་ཕྱིར་རོ། །
ཅི་སྟེ་ཐམས་ཅད་ཀྱིས་འདྲ་ན་སྔོན་པོ་སེར་པོ་ཡིན་པ་དང་། མེ་ཆུ་ཡིན་པ་ལ་སོགས་པ་ཧ་ཅང་
ཐལ་ལོ། །བྱེ་བྲག་གི་འདོད་ཚུལ་ཡང་གཞུང་འདིའི་རྗེས་སུ་འབྲང་བ་ཁ་ཅིག་གཞི་མཐུན་དང་
དོན་གཅིག་ཏུ་བྱས་ནས་བྱེ་བྲག་ཀྱང་དོན་ལ་མ་གྲུབ་པར་འདོད་པ་ནི་མི་འཐད་དེ། སྤྱི་དང་བྱེ་
བྲག་གཉིས་སུ་འབྱེད་པ་རྟོག་པ་ལ་ལྟོས་པས་དེ་ལྟར་ཁས་ལེན་ན་ནི་ཚད་འབྲས་གཞལ་གསུམ་
དང་མངོན་རྗེས་ལ་སོགས་པ་ཐམས་ཅད་ཀྱང་དོན་ལ་མ་གྲུབ་པར་འགྱུར་ཏེ། དེ་དག་གི་ཐ་སྙད་
ཐམས་ཅད་ཀྱང་རྟོག་པས་གཞག་པའི་ཕྱིར་རོ། །ཅི་སྟེ་བྱེ་བྲག་ཏུ་འགྱུར་བ་ལ་ལྡོག་པ་ག་
ཚོགས་དགོས་ལ། རང་མཚན་ལ་དེ་མེད་དོ་ཞེ་ན། དེ་ནི་རྟོག་ངོར་ལྡོག་པ་གཉིས་ཚོགས་དགོས་
ཞེས་སྟོན་པ་ཡིན་ཞིང་། སྤྱི་བྱེ་བྲག་གི་ཐ་སྙད་ཀྱང་རྟོག་ངོར་འཇོག་གི་དོན་ལ་མ་ཡིན་ཏེ། རྣམ་
འགྲེལ་ལས། དེ་སྤྱི་ཁྱད་པར་ཞེས་བྱ་བའི། །བྱེ་བྲག་འདི་ནི་བློ་དོན་ལ། དེ་ཉིད་གཞན་ལས་གཉིས་
84



༄༅ །ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་འི་རྣམ་བཤད་རིགས་ལམ་གསལ་བའི་ཉི་མ།
ལྡོག་པར་ཡང་། །སྣང་སྟེ་དེ་ལ་སྤྱི་དང་ནི། །གཞི་མཐུན་སྤྱོད་ཡུལ་ཅན་དག་གི །ཤེས་པ་དང་
ནི་བརྗོད་པ་ཡིས། །ཐ་སྙད་ནོར་དོན་ཅན་རྒྱས་བྱེད། །ཅེས་གསུངས་པ་ལྟར་རོ། །དེ་ལྟར་མ་
ཡིན་ན་ཁྱད་པར་ཡང་དོན་ལ་མ་གྲུབ་པར་འགྱུར་ཞིང་། གཞུང་འདིར། བྱེ་བྲག་སྣང་བ་ན་དེ་
དང་དབྱེར་མེད་ཀྱི་སྤྱི་ཡང་སྣང་བའི་ཕྱིར་དབང་ཤེས་རྟོག་བཅས་སུ་འགྱུར་རོ་ཞེས་བཤད་པའི་
ཐལ་འགྱུར་འབྲེལ་མེད་དུ་འགྱུར་ཞིང་། གཞན་ངེས་ཚད་མ་འཆད་པའི་སྐབས་སུ། གཞན་
སེལ་གྱི་སྤྱི་མ་གཏོགས་པ་དོན་ལ་སྤྱི་མ་གྲུབ་པས་དོན་བྱེད་པ་ན་བྱེ་བྲག་ཉིད་ཀྱིས་དོན་བྱེད་པའི་
ཕྱིར་དང་། རྟོག་བྲལ་མ་འཁྲུལ་པའི་ཡུལ་ཡང་ཤ་པ་ཉིད་ཡིན་པའི་ཕྱིར་རོ་ཞེས་གསུངས་པ་དང་།
ཐད་ཀའི་བྱེ་བྲག་རྫས་ཐ་དད། །ཅེས་བྱ་བ་ལ་སོགས་པ་འདོར་དགོས་པས་གཞུང་དང་འགྲིག་པ་
མ་ཡིན་ནོ། །
གཉིས་པ་གཞུང་གི་དོན་ལ། མཚན་ཉིད་དང་། དབྱེ་བ་དང་། དེ་དག་གི་དོན་གཏན་
ལ་དབབ་པ་གསུམ་མོ། །དང་པོ་ལ་རྩ་བ་དང་། འགྲེལ་པ་གཉིས། དང་པོ་ནི། གཞན་དང་
ཞེས་སོགས་སོ། །འགྲེལ་པ་ནི། རིགས་ཞེས་པ་ནས། གསུངས་པས་སོ་ཞེས་པའི་བར་གྱིས་
བསྟན་པ་ལས། ཚིག་གི་དོན་ནི། སྐབས་འདིར་རིགས་ཀྱི་སྤྱི་དང་བྱེ་བྲག་གི་མཚན་ཉིད་འཆད་
པ་ཡིན་པས་ཐ་དད་ལ་གཅིག་ཏུ་འཛིན་པའི་སེལ་བའི་ངོ་བོར་རིགས་མི་མཐུན་ལས་ལྡོག་པར་
སྣང་བའི་གཞན་སེལ་ནི་རིགས་སྤྱི་དང་། རྟོག་ངོ་དེ་ཉིད་དུ་གསལ་བ་རྣམས་རིགས་མི་མཐུན་
དང་། རིགས་མཐུན་ནང་ནས་ཀྱང་ལྡོག་པའི་ལྡོག་པ་གཉིས་ཚོགས་ནི་བྱེ་བྲག་ཡིན་ཏེ། རྣམ་
འགྲེལ་ལས། གང་ཕྱིར་དངོས་ཀུན་རང་བཞིན་གྱིས། །རང་རང་ངོ་བོ་ལ་གནས་ཕྱིར། །
མཐུན་དངོས་གཞན་གྱི་དངོས་དག་ལས། །ལྡོག་པ་ལ་ནི་བརྟེན་པ་ཅན། །ཞེས་གསུངས་
སོ། །འདིས་ནི་དངོས་པོ་མཐའ་དག་ལ་རྟོགས་པས་མཐུན་དངོས་དང་གཞན་དངོས་ལས་ལྡོག་
པའི་ལྡོག་པ་གཉིས་དབྱེ་རུང་བར་བཤད་ལ། དེའི་ཚེ་གཞན་དངོས་ལས་ལོགས་པར་ལྡོག་པ་
གཅིག་ཏུ་སྒྲོ་བཏགས་པ་ནི་རིགས་སྤྱི་ཡིན་ལ། ལྡོག་པ་གཉིས་པ་ཅན་གྱི་ཆོས་རྣམས་ནི་བྱེ་བྲག་
ཏུ་བསྟན་པས་སྤྱི་དང་བྱེ་བྲག་གཉིས་ཀའི་མཚན་ཉིད་བཤད་པ་ཡིན་ལ། དེ་ལྟ་བུའི་བློ་ངོ་ན་
ཡོད་པའི་སྤྱི་བྱེ་བྲག་མཐའ་དག་ཀྱང་གཞན་སེལ་ཉིད་ཡིན་ཏེ། ཕྱེད་དང་བཞི་པ་ལས། བློ་ནི་དེ་
དག་གི་བདག་ཉིད་ཁོ་ན་བསུ་ཞིང་། སྤྱིའི་ཡུལ་ཅན་དུ་སྣང་གི་ཞེས་དང་། དེ་ལྟ་བས་ན་དངོས་
པོ་འདི་དག་ནི་རིགས་མཐུན་པར་འདོད་པ་དང་གཞན་ལས་ལོག་པ་ཡིན་ཏེ། རང་གི་ངོ་བོས་ངོ་;
85



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བོ་གཅིག་པའི་ཕྱིར་རོ། །གང་དང་གང་ལས་ཐ་དད་པ་དེའི་དབྱེ་བ་ཤེས་པར་བྱ་བའི་ཕྱིར་ཐ་
སྙད་དུ་བྱས་པའི་སྒྲ་དག་གིས་དེ་དང་དེ་ལས་ཐ་དད་པ་རྒྱུར་བྱས་ནས་ངོ་བོ་ཉིད་ཐ་མི་དད་ཀྱང་
ཆོས་དུ་མ་ཤེས་པར་བྱེད་དོ་ཞེས་ལོག་པས་ཐ་དད་ནས་ལོག་པའི་སྒོ་ནས་བློས་ཐ་དད་དུ་སྒྲོ་
འདོགས་པར་བྱེད་ཚུལ་གསུངས་ཤིང་། སློབ་དཔོན་ཀ་མ་ལ་ཤཱི་ལས་ཀྱང་། ཇི་སྲིད་དུ་རྣམ་པར་
རྟོག་པས་རིགས་མཐུན་པ་དང་རིགས་མི་མཐུན་པའི་དངོས་པོ་ལས་ཐ་དད་པའི་རྒྱུ་མཚན་གྱི་
ལྡོག་པ་ཐ་དད་རྟོགས་པར་བྱེད་ཀྱི། དོན་དམ་པར་ནི་མ་ཡིན་ནོ་ཞེས་གསལ་བར་གསུངས་པས།
རྟོག་པའི་ངོར་གསེར་བུམ་ལ་སོགས་པ་དུ་མ་ལ་བུམ་པ་ཞེས་སྤྱི་གཅིག་ཏུ་གཟུང་བ་ཡིན་གྱི།
བུམ་གསལ་རྣམས་ལས་མ་གཏོགས་པའི་བུམ་པ་ཙམ་ཞེས་བྱ་བའི་སྤྱི་གཅིག་འདོད་པ་ནི་མུ་
སྟེགས་ཀྱིས་བྱིན་གྱིས་བརླབས་པ་ཡིན་ནོ། །འདིར། བློ་ཡི་འཇུག་ཚུལ་དཔྱད་པ་ན། །དངོས་
པོ་ཀུན་ལ་ཡོད་པའི་ཕྱིར། །གཞན་སེལ་ལ་ནི་སྐྱོན་འདི་མེད། །ཅེས་གསུངས་པས་ཐ་སྙད་ལ་
འཇུག་པ་པོའི་བློའི་ངོར་ནི་སོང་ཚོད་ལ་གཞན་སེལ་ཡིན་ཀྱང་། རློམ་ཚོད་ལ་རང་མཚན་དུ་
བསམས་པའི་སྤྱི་བྱེ་བྲག་འདོད་པར་བྱའོ། །འོ་ན་བུམ་པ་ཉིད་གསེར་བུམ་ལ་སོགས་པའི་གསལ་
བ་གང་གི་ངོར་གནས་ཤེ་ན། དོན་གྱི་བུམ་པ་ནི་གསེར་བུམ་སོགས་ལས་གཞན་མེད་ལ། བློས་
བཏགས་པ་དེ་ལྟ་བུ་ནི་དངོས་པོར་གྲུབ་པ་མེད་པས་བློའི་སྐྱོན་གྱིས་དོན་ལ་ནམ་དུ་ཡང་རེག་པ་
མེད་པས་འདི་ལྟ་བུ་རྩོད་པ་ནི་རྟོག་གེ་ངན་པའི་དུག་ཆུས་མྱོས་པའི་བླབ་ཅོལ་འབའ་ཞིག་ཡིན་
ནོ། །དེས་ན་གཞུང་འདི་ཉིད་ལས། དོན་ལ་གནས་པའི་དངོས་པོ་རྣམས། །གཅིག་ལ་དུ་མ་
མི་སྲིད་ཅིང་། །དུ་མའང་གཅིག་ཏུ་གནས་མི་སྲིད། །ཅེས་དང་། སྔོ་ལས་ཨུཏྤལ་གཞན་མིན་
ཡང་། །སེལ་བའི་དབྱེ་བསྡུ་རྟོག་པའི་ངོར། །གཞི་མཐུན་ཉིད་འགྱུར་ཞེས་གསུངས་པ་རྣམས་
ཀྱི་དོན་ཡིད་ལ་དྲན་བཞིན་དུ་རྩེ་གཅིག་པའི་དད་གུས་ཀྱིས་འཇམ་དབྱངས་བླ་མ་ལ་གསོལ་བ་
བཏབ་ན་འདི་དག་གི་དོན་ཕྱིན་ཅི་མ་ལོག་པར་རྟོགས་པར་འགྱུར་ཞིང། གཞན་དུ་བསྐལ་པ་
བརྒྱུར་འབད་ཀྱང་ཤེས་པར་མི་འགྱུར་རོ། །འདིར་སྨྲས་པ། གྲངས་ཅན་གླང་པོའི་གཞོན་པ་
ལ། །གངས་ཅན་རྨོངས་པའི་དེད་དཔོན་ཞོན། །སེར་སྐྱས་བསྟན་པའི་རྗེས་འབྲང་བའི། །
ཡན་ལག་གཞི་ལྡན་དཔུང་གི་ཚོགས། །མ་ལུས་རིགས་པའི་རྒྱལ་ཐབས་མཁན། །ཀུན་མཁྱེན་
མཚོན་ཆའི་འཁྲུལ་འཁོར་གྱི། །གནད་ལ་མཁས་པའི་ཐབས་ཚུལ་གྱིས། །རྩད་ནས་གཞོམ་པ་
མ་ཡིན་ནམ། །བར་སྐབས་ཀྱི་ཚིགས་སུ་བཅད་པའོ། །.
86



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ་
གཉིས་པ་དབྱེ་བ་ལ་དངོས་དང་། དེའི་དོན་བཤད་པ་གཉིས། དང་པོ་ལ་རྩ་བ་དང་།
འགྲེལ་པ་གཉིས་ལས། རྩ་བ་ནི། ཐད་ཀ་དང་ནི་གོང་མ་ཡི། །སྤྱི་དང་བྱེ་བྲག་གཉིས་གཉིས་
ཡོད། །ཅེས་པའོ། །གཉིས་པ་འགྲེལ་པ་ནི། ཤ་པ་དང་ཞེས་པ་ནས། གོང་མའི་སྤྱིའོ་ཞེས་
པའི་བར་གྱིས་བསྟན་ཏོ། །ཚིག་གི་དོན་ནི་ཤ་པ་དང་ཙནྡན་ལ་སོགས་པ་རྫས་ཐ་དད་ཕྱོགས་
ཀྱིས་བསྡུས་པ་རྣམས་ཐད་ཀའི་བྱེ་བྲག་ཡིན་ལ། དེ་དང་འབྲེལ་པའི་སྤྱི་ཤིང་མིན་ལས་ལྡོག་ཙམ་
ལྟ་བུ་ནི་ཐད་ཀའི་སྤྱིའོ། །ཡང་ཤ་པ་ལ་སོགས་པའི་དངོས་པོ་གཅིག་ཉིད་ཀྱི་སྐད་ཅིག་མ་སྔ་ཕྱི་
དུས་ཀྱིས་བསྡུས་པ་རྣམས་གོང་མའི་བྱེ་བྲག་ཡིན་ལ། དེ་དང་འབྲེལ་པའི་སྤྱི་བློ་ངོའི་སྐད་ཅིག་
ཙམ་ལྟ་བུ་ནི་གོང་མའི་སྤྱིའོ། །གཉིས་པོ་འདིའི་ཐ་སྙད་ཚད་མ་རྒྱན་ལས་བཤད་དོ་ཞེས་ཕྱོགས་
གླང་གསར་མ་གསུང་མོད། དེ་ན་དངོས་སུ་ཡོད་པ་མ་མཐོང་ལ། སློབ་དཔོན་ཐར་པ་འབྱུང་
གནས་ཀྱིས་མཛད་པའི་རྟོག་གེའི་སྐད་ལས་བཤད་དོ་ཞེས་བློ་གྲོས་མཚུངས་མེད་གསུང་ངོ་།
ཡང་སློབ་དཔོན་འུ་ཡུག་པ་ན་རེ། ཐ་སྙད་འདི་དག་མུ་སྟེགས་བྱེ་བྲག་པས་བཏགས་པ་པ་ཡིན་ནོ་
ཞེས་གསུངས་པ་ཡང་འཐད་པར་མ་མཐོང་སྟེ། བྱེ་བྲག་པའི་གཞུང་ན་དེ་ལྟ་བུའི་ཐ་སྙད་ཡོད་པ་
མ་མཐོང་ཞིང་། སློབ་དཔོན་ཀ་མ་ལ་ཤཱི་ལས་བྱེ་བྲག་པའི་འདོད་པ་འཆད་པ་ན། སྤྱི་ལ་མཆོག་
དང་མཆོག་མ་ཡིན་པ་གཉིས་དང་། བྱེ་བྲག་ལ་རྟག་པའི་རྫས་ལ་འཇུག་པ་དང་། མཐའི་རྫས་
ལས་བྱུང་བ་གཉིས་འདོད་པར་བཤད་པའི་ཕྱིར་ཏེ། སྤྱི་བརྟག་པ་ལས། དེ་ལ་སྤྱི་ནི་རྣམ་པ་
གཉིས་ཏེ། མཆོག་དང་མཆོག་མ་ཡིན་པའོ། །མཆོག་ནི་ཡོད་པ་ཅེས་བྱ་བ་སྟེ། དེ་ཡང་རྫས་
དང་ཡོན་ཏན་དང་ལས་གསུམ་པོ་མཐའ་དག་ལ་འཇུག་པའི་ཤེས་པའི་རྒྱུ་ཡིན་པའི་ཕྱིར་སྤྱི་ཁོ་ན་
ཡིན་གྱི། བྱེ་བྲག་ནི་མ་ཡིན་ནོ། །མཆོག་མ་ཡིན་པ་ནི་རྫས་དང་ཡོན་ཏན་དང་ལས་ཉིད་ལ་
སོགས་པའི་མཚན་ཉིད་དོ། །དེ་ཡང་རང་གི་རྟེན་རྫས་ལ་སོགས་པ་ལ་འཇུག་པའི་ཤེས་པའི་རྒྱུ་
ཡིན་པ་ཉིད་ཀྱི་ཕྱིར་སྤྱི་ཞེས་བྱ་ལ། རང་གི་རྟེན་རིགས་མཐུན་པ་དག་ལས་ལྡོག་པའི་ཤེས་པའི་
རྒྱུ་ཉིད་ཁྱད་པར་དུ་བྱེད་པའི་ཕྱིར་སྤྱི་ཡིན་ན་ཡང་བྱེ་བྲག་ཅེས་བརྗོད་དོ་ཞེས་དང་། བྱེ་བྲག་
བརྟག་པར། རེ་ཞིག་ཁྱད་པར་གྱི་མཚན་ཉིད་རྟག་པའི་རྫས་ལ་འཇུག་པ་ཉིད་དང་། མཐའི་
རྫས་ལས་བྱུང་བ་ཉིད་གང་ཡིན་པ་དེ་ནི་མི་སྲིད་པའི་སྐྱོན་གྱིས་སུན་དབྱུང་བའི་ཕྱིར་མཚན་ཉིད་
མ་ཡིན་པ་ཁོ་ནའོ་ཞེས་གསུངས་པས་སོ། །ལུང་སྔ་མས་ནི་སྤྱི་ཆེན་པོ་སྤྱི་ཁོ་ན་ཡིན་ཞིང་། ཉི་ཚེ་
བའི་སྤྱི་ནི་རྫས་ལ་སོགས་པ་གཞན་རྣམས་ཀྱང་ཡིན་པར་བསྟན་ཏོ། །ལུང་ཕྱི་མས་ནི་རྟག་པའི་
87



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
༔རྫས་ལ་འཇུག་པའི་བྱེ་བྲག་ནི་རྡུལ་ཕྲ་རབ་ཡིན་ལ། མཐའི་རྫས་ལས་བྱུང་བའི་བྱེ་བྲག་ནི་བུམ་
སོགས་རགས་པ་རྣམས་ཏེ། མཐའི་རྫས་ནི་རྡུལ་ཕྲན་ཡིན་ལ། དེ་བསགས་པ་ལས་རགས་པ་
འབྱུང་བའི་ཕྱིར་རོ་ཞེས་པའོ། །གཉིས་པ་དེའི་དོན་བཤད་པ་ལ་རྩ་བ་དང་། འགྲེལ་པ་གཉིས།
རྩ་བ་ནི། ཐད་ཀའི་བྱེ་བྲག་རྫས་ཐ་དད། །གོང་མའི་བྱེ་བྲག་གཅིག་པ་བཀག །ཅེས་པའོ། །
གཉིས་པ་འགྲེལ་པ་ནི། ཐད་ཀའི་ཞེས་སོགས་ཏེ་གོ་བར་ཟད་དོ། །
གསུམ་པ་དེ་དག་གི་དོན་གཏན་ལ་དབབ་པ་ལ་གསུམ་ལས། ཐོག་མར་གཞན་གྱི་ལུགས་
དགག་པ་ལ་གཉིས་ཏེ། རིགས་པ་དང། ལུང་གིས་དགག་པའོ། །དང་པོ་ལ་གཉིས་ཏེ། རྫས་
ཐ་དད་དུ་འདོད་པ་དགག་པ་དང་། རྫས་གཅིག་ཏུ་འདོད་པ་དགག་པའོ། །དེའི་དང་པོ་ལ་
གཉིས་ཏེ། ཁས་བླངས་པ་བརྗོད་པ་དང་། དེ་དགག་པའོ། །དང་པོ་ལ་རྩ་བ་དང་། འགྲེལ་པ་
ལ་གཉིས་ལས། རྩེ་བ་ནི། ཁ་ཅིག་ཅེས་སོགས་སོ། །འགྲེལ་པ་ནི། མུ་སྟེགས་ཞེས་པ་ནས་
འདོད་དོ་ཞེས་པའི་བར་རོ། །དོན་ནི་མུ་སྟེགས་བྱེ་བྲག་པ་རྣམས་ཚིག་གི་དོན་དྲུག་ཏུ་ཤེས་བྱ་
ཐམས་ཅད་འདུས་པར་འདོད་ལ། དེའི་ནང་མཚན་གྱི་སྤྱི་དང་བྱེ་བྲག་རྫས་ཐ་དད་དུ་འདོད་པ་ ་
འགོག་པ་ཡིན་ནོ། །འདི་བླ་མ་དག་མུ་སྟེགས་བྱེ་བྲག་པས་སྤྱི་བྱེ་བྲག་ངོ་བོ་ཐ་དད་དུ་འདོད་པ་
ལ་རྫས་ཐ་དད་དུ་འདོད་ཅེས་བཏགས་པར་ཟད་ཀྱི། དེས་དེ་དག་རྫས་ཐ་དད་དུ་འདོད་པའི་
ཁུངས་མེད་ཅེས་གསུང་པ་ཤིན་ཏུ་མི་འཐད་དེ། བྱེ་བྲག་པས་ཚིག་གི་དོན་དྲུག་ཀ་དོན་དམ་པར་
རྫས་གྲུབ་ཏུ་འདོད་ཅིང་། སྤྱི་བྱེ་བྲག་ཀྱང་རྫས་ཐ་དད་དུ་འདོད་པ་ལས་འོས་མེད་ཅིང་། དེ་
ལྟར་འདོད་པའི་ཁུངས་ནི། སློབ་དཔོན་ཀ་མ་ལ་ཤཱི་ལས་ཚིག་གི་དོན་དྲུག་བརྟག་པ་ལས། གང་
གི་ཕྱིར་རྫས་དང་། ཡོན་ཏན་དང་། ལས་དང་། སྤྱི་དང་། བ་ཞེས་བྱ་བ་
ཚིག་གི་དོན་དྲུག་དམ་པའི་དོན་དུ་རྫས་སུ་ཡོད་དོ་ཞེས་ཟེར་རོ་ཞེས་གསལ་བར་བཤད་པས་
སོ། །བྱེ་བྲག་པས་དོན་དྲུག་འགལ་བར་འདོད་པའི་ཁུངས་ནི་ཅི་ཡང་མེད་ལ། སློབ་དཔོན་ཤཱཀྱ་
བློས་ཀྱང་བྱེ་བྲག་པས་སྤྱི་གསལ་རྫས་གཞན་འདོད་པར་བཤད་པས་ལུགས་འདི་ལ་ཡང་རྒྱ་གར་
གྱི་པཎ་ཆེན་རྣམས་ཀྱིས་བཤད་པའི་ཁུངས་ནི་ཤིན་ཏུ་ཡང་སྣང་ངོ༌། །འདིར་མུ་སྟེགས་བྱེ་བྲག་
པས་སྤྱི་དང་བྱེ་བྲག་འདུ་བའི་འབྲེལ་པས་སྦྲེལ་བའི་དཔེ་བརྗོད་ཕྱེད་དང་བཞི་པ་ལས་འབྱུང་པོ་
དང་མགུལ་ཆིངས་ལྟ་བུའོ་ཞེས་གསུངས་པའི་དོན་ནི། མཁས་པ་འཇུག་པའི་སྒོར། འབྱུང་པོ་
མཆོད་པ་དག་གིས་སྲོག་ཆགས་ཀྱི་གཟུགས་བརྙན་མི་འདྲ་བ་མང་པོའི་མགྲིན་པར་ཕྲེང་བ་ལ་ཙེད་་
88



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ལསོགས་པའི་སྲད་བུ་གཅིག་གིས་བཅིངས་པ་ལྟར་བྱེ་བྲག་དུ་མ་ལ་སྤྱི་གཅིག་གིས་ཁྱབ་པའི་དཔེའོ་
ཞེས་བཤད་ལ། སློབ་དཔོན་ཤཱཀྱ་བློ་ནི། འབྱུང་པོ་ནི་གཟའ་དང་རྒྱུ་སྐར་དག་ཡིན་ལ། དེའི་
མགུལ་པའི་ཕྲེང་བ་དེ་དག་ལ་ལྡན་པ་ཡིན་ལ། དེ་དག་དང་འདྲ་བ་མ་ཡིན་པ་ལྟར་སྤྱི་བྱེ་བྲག་ལ་
ཁྱབ་ཀྱང་འདྲ་བ་མ་ཡིན་པར་སྟོན་པའི་དཔེའོ་ཞེས་གསུངས་ཏེ་དོན་གཅིག་པར་སྣང་ངོ་། །བྱེ་
བྲག་པའི་འདོད་ཚུལ་རྒྱས་པར་ནི་ལོགས་སུ་བཤད་ཟིན་ཏོ། །གཉིས་པ་དེ་དག་དགག་པ་ལ་རྩ་
བ་དང་། འགྲེལ་པ་གཉིས། དང་པོ་ནི་ཐ་དད་ཅེས་སོགས་དང་། གཉིས་པ་ནི། གསལ་བ་
ཞེས་སོགས་ཏེ་གོ་སླའོ། །
གཉིས་པ་རྫས་གཅིག་ཏུ་འདོད་པ་དགག་པ་ལ་གསུམ་པ་ལ་གསུམ་སྟེ། སྤྱི་གཅིག་བྱེ་བྲག་དུ་མ་དང་
གཅིག་པར་འདོད་པ་དགག་པ་དང་། སྤྱི་དུ་མ་བྱེ་བྲག་དུ་མ་དང་གཅིག་པར་འདོད་པ་དགག་
པ་དང་། མཚུངས་པའི་སྤྱི་གཅིག་དགག་པའོ། །དང་པོ་ལ་གཉིས་ཏེ། ཕྱོགས་སྔ་མ་དང་། དེ་
དགག་པའོ། །དང་པོ་ལ་རྩ་བ་དང་། འགྲེལ་པ་གཉིས། རྩ་བ་ནི། ལ་ལ་རྫས་གཅིག་ཡིན་ཞེས་
ཟེར། །ཞེས་པའོ། །འགྲེལ་པ་ལ་གྲངས་ཅན་ཞེས་པ་ནས། དོན་མཐུན་ནོ་ཞེས་པའི་བར་
རོ། །འདིར་ཡང་བླ་མ་དག་གྲངས་ཅན་པས་རྣམ་འགྱུར་རྣམས་རྫས་སུ་གྲུབ་པར་མི་འདོད་པས་
ངོ་བོ་གཅིག་ཏུ་འདོད་པ་ལ་རྫས་གཅིག་ཏུ་འདོད་ཅེས་བཏགས་པར་ཟད་ཀྱི་རྫས་གཅིག་ཏུ་མི་
འདོད་ཅེས་གསུང་པ་ནི་འཐད་པར་མ་མཐོང་སྟེ། གྲངས་ཅན་པས་རྣམ་འགྱུར་རྣམས་ཀྱང་གཙོ་
བོ་ཉིད་ཡིན་པར་འདོད་པས་རྫས་སུ་ཡང་འདོད་དགོས་ཏེ། དེ་ལྟར་མ་ཡིན་ན་གཙོ་བོ་ཉིད་རྫས་
མ་གྲུབ་ཏུ་འགྱུར་བའི་ཕྱིར་རོ། །རྒྱུ་མཚན་སྔ་མ་གྲུབ་སྟེ། སློབ་དཔོན་ཀཱ་མ་ལ་ཤཱི་ལས་གྲངས་
ཅན་གྱི་ལུང་དྲངས་པ་ལས། སྤྱི་དང་སེམས་མེད་སྐྱེ་བའི་ཆོས་ཅན་ནི། །གསལ་བ་དང་ནི་དེ་ནི་
གཙོ་བོ་སྟེ། །ཞེས་དང་། གཙོ་བོ་ཡང་ཡོན་ཏན་གསུམ་གྱི་བདག་ཉིད་ཡིན་པས་དེ་ལྟར་བློ་དང་
ང་རྒྱལ་དང་དེ་ཙམ་དང་དབང་པོ་དང་འབྱུང་བའི་བདག་ཉིད་ཀྱི་གསལ་བ་ཡང་ཡོན་ཏན་གསུམ་
ཡིན་པར་དམིགས་སོ། །དེའི་ཕྱིར་དེའི་ངོ་བོ་ཡིན་ནོ། །གཞན་ཡང་དབྱེ་བ་མེད་པ་ནི་འདི་ལྟར་
འདི་དག་ནི་སྙིང་སྟོབས་ལ་སོགས་པ་འདི་དག་ཡིན་ལ། འདི་དག་ནི་ཆེན་པོ་ལ་སོགས་པ་གསལ་
བ་ཡིན་ནོ་ཞེས་ལོགས་ཤིག་ཏུ་བྱ་བར་མི་ནུས་ཀྱི། འོན་ཀྱང་ཡོན་ཏན་གང་ཡིན་པ་དེ་ནི་གསལ་
བ་ཡིན་ལ། གསལ་བ་གང་ཡིན་པ་དེ་དག་ནི་ཡོན་ཏན་རྣམས་ཡིན་ནོ་ཞེས་བྱའོ་ཞེས་བཤད་
པས་སོ། །དེ་དག་རྫས་གྲུབ་ཏུ་ཡང་འདོད་དེ། དེ་ཁོ་ན་ཉིད་བསྡུས་པའི་དཀའ་འགྲེལ་ལས་
89



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བདེའི་འདོད་པ་འཆད་པ་ན། དེ་ལ་ཡོད་པ་ལ་སོགས་པ་ཁྱད་པར་མེད་པ་རྣམ་པ་དྲུག་སྟེ། ཡོད་
པ་དང་། མི་རྟག་པ་དང༌། རྫས་དང་ལྡན་པ་དང་། རྒྱུ་དང་། འབྲས་བུ་དང་། སྤྱིའི་ཁྱད་
པར་དང་ལྡན་པ་ཞེས་བྱའོ་ཞེས་དེ་རྣམས་ཁྱད་པར་མེད་པར་འདོད་པར་བཤད་པས་སོ། །
གྲངས་ཅན་གྱི་འདོད་པ་རྒྱས་པར་ནི་སློབ་དཔོན་ཀཱ་མ་ལ་ཤཱི་ལའི་གཞུང་དུ་བལྟའོ། །ཡང་བོད་
རྣམས་ཀྱང་དངོས་པོ་གཞིར་བྱས་ཀྱི་སྤྱི་དང་བྱེ་བྲག་ཁས་བླངས་ནས། བཻ་ཌཱུརྱ་ལ་སོགས་པའི་
སྔོན་པོའི་བྱེ་བྲག་རྣམས་ལ་སྔོན་པོ་ཙམ་པོ་ཙམ་ཞེས་བྱ་བའི་སྤྱི་དང་། དེ་བཞིན་དུ་བ་གླང་ཞེས་
བྱ་བའི་སྤྱི་རྣམས་བྱེ་བྲག་རྣམས་ལ་ངོ་བོ་དབྱེར་མེད་ཀྱི་གཅིག་ཏུ་ཡོད་དོ་ཞེས་གྲངས་ཅན་དང་ཁ་
མཐུན་པར་སྒྲོག་གོ །འདི་སྐད་འདོད་པའི་བོད་དང་གྲངས་ཅན་རྣམས་ནི་དོན་མཐུན་པ་ཡིན་
ལ། ཆོས་རྗེ་ཉིད་ཀྱིས་ཀྱང་། གངས་ཅན་པ་དང་གྲངས་ཅན་མཐུན། །ས་སྐྱ་པ་དང་སེར་སྐྱ་
འགལ། །ཞེས་གསུངས་པ་གྲག་གོ །ཡང་དེ་སྐད་འདོད་པའི་བོད་རྣམས་ཀྱིས་རྟག་དངོས་ཁས་
བླངས་པ་ཡིན་ཏེ། སྤྱི་དངོས་པོ་བ་གཅིག་དུས་མཉམ་ཐམས་ཅད་དུ་གནས་པར་འདོད་པའི་
ཕྱིར་རོ། །ཇི་སྐད་དུ། གང་གི་རང་བཞིན་འཇིག་མེད་པ། །དེ་ལ་མཁས་རྣམས་རྟག་ཅེས་
བརྗོད། །ཅེས་གསུངས་པ་ལྟར་རོ། །འདིར་ནི་སྤྱི་དངོས་པོ་བ་འདོད་པ་ཐམས་ཅད་རྩ་བ་ནས་
སུན་ཕྱུང་ངོ་། །
གཉིས་པ་དེ་དགག་པ་ལ་གསུམ་སྟེ། སྣང་རུང་མ་དམིགས་པ། རྣམ་པར་བཏགས་པ།
ཧ་ཅང་ཐ་བས་དགག་པའོ། །དང་པོ་ལ་རྩ་བ་དང་། འགྲེལ་པ་གཉིས། དང་པོ་ནི། རྫས་
གཅིག་ཅེས་སོགས་སོ། ། །འགྲེལ་པ་ནི། སྤྱི་དང་ཞེས་པ་ནས། ཁེགས་སོ་ཞེས་པའི་བར་རོ། །
དོན་ནི་གསལ་བ་ལས་གཞན་པའི་སྤྱི་ཆོས་ཅན། དངོས་པོར་གྲུབ་པ་མེད་དེ། སྣང་དུ་རུང་བ་
ལས་མ་དམིགས་པའི་ཕྱིར་རོ་ཞེས་པ་སྟེ། རྣམ་འགྲེལ་ལས། གསལ་བ་རྣམས་ནི་རྗེས་མི་།
འགྲོ། །རྗེས་འགྲོ་གཞན་ནི་སྣང་བ་མེད། །ཅེས་གསུངས་པ་དང་མཐུན་ནོ། །གཉིས་པ་ལ།
མཚམས་སྦྱར་བ་དང་། རྩ་བ་དང་། འགྲེལ་པ་དང་གསུམ་ལས། དང་པོ་ནི། ཡང་དག་པར་
ན་ཞེས་སོགས་སོ། །གཉིས་པ་ནི། ཡུལ་དུས་ཞེས་སོགས་སོ། །གསུམ་པ་དེ་དག་གི་དོན་ནི།
ཤིང་གཅིག་སྐྱེས་པའི་ཚེ་ཤིང་གི་སྤྱི་དེ་དང་སྐྱེ་འཇིག་ལྷན་ཅིག་མི་བྱེད་ན་དེ་དང་རྫས་མི་གཅིག་
པར་འགྱུར་ལ། ལྷན་ཅིག་བྱེད་ན་ཡུལ་དུས་ཐམས་ཅད་ཀྱི་ཤིང་རྣམས་སྐྱེ་འཇིག་གཅིག་ཆར་དུ་
བྱེད་པར་འགྱུར་ཏེ། སྐྱེ་འཇིག་བྱེད་པའི་སྤྱི་དང་རྫས་གཅིག་པས་སོ། །དེའང་རྣམ་ངེས་ལས།: 1
ག
90



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་པའི་ཉི་མ།
དེ་གྲུབ་ན་མ་གྲུབ་པའམ་རྒྱུ་ཐ་དད་པ་ནི་དེའི་རང་བཞིན་ནམ་ཡང་རིགས་པ་མ་ཡིན་ནོ། །
དངོས་པོ་རྣམས་ཀྱི་ཐ་དད་པའམ་རྒྱུ་ཐ་དད་པ་ནི་འདི་ཁོ་ན་ཡིན་ཏེ། ཆོས་འགལ་བར་གནས་
པའམ་རྒྱུ་ཐ་དད་པའོ། །དེས་ཀྱང་ཐ་དད་པར་མི་འགྲུབ་ན་ནི་འགའ་ཡང་གང་ལས་ཀྱང་ཐ་དད་
པ་མེད་པས་རིལ་པོ་རྫས་གཅིག་ཏུ་འགྱུར་ཞེས་དང་། གཞུང་འདི་ཉིད་ཀྱི་དཔེ་ཁ་ཅིག་ལས་
ཀྱང་། ཡུལ་དུས་རྣམ་པ་འགལ་བ་ཡི། །ཆོས་གཉིས་རྫས་གཅིག་གང་ལ་སྲིད། །ཅེས་གསུངས་
སོ། །
བ་གསུམ་པ་ཧ་ཅང་ཐལ་བས་དགག་པ་ལ་གསུམ་ལས། དང་པོ་ཡན་ལག་ཅན་མི་ཁེགས་
པར་ཐལ་བ་ལ་རྩ་བ་དང་། འགྲེལ་པ་གཉིས། དང་པོ་ནི། སྤྱི་དང་ཞེས་སོ། གཉིས་པ་ནི། དེ་
ལྟར་ན་ཞེས་པ་ནས། མཚུངས་སོ་ཞེས་པའི་བར་ཏེ་གོ་སླའོ། ། གཉིས་པ་དབང་ཤེས་རྟོག་
བཅས་སུ་ཐལ་བ་ལ་རྩ་བ་དང་། འགྲེལ་པ་གཉིས། དང་པོ་ནི། དབང་པོའང་ཞེས་སོགས་
སོ། །གཉིས་པ་འགྲེལ་པ་ནི། རྫས་གཅིག་ལ་ཞེས་པ་ནས། ཀླག་ཅོལ་ཡིན་ནོ་ཞེས་པའི་བར་
རོ། །དེ་དག་གི་དོན་ནི་གོ་བར་ཟད་དོ། །གསུམ་པ་འགལ་བ་རྫས་གཅིག་ཏུ་ཐལ་བ་ལ་རྩ་བ་
དང། འགྲེལ་པ་གཉིས། རྩེ་བ་ནི། འགལ་བ་ཀུན་ཀྱང་རྫས་གཅིག་འགྱུར། །ཞེས་པའོ། །
གཉིས་པ་འགྲེལ་པ་ནི། དཀར་སྔོ་ལ་སོགས་པ་ཞེས་སོགས་ཀྱིས་བསྟན་ཏོ། །དོན་ནི་སྣང་མུན་
ལ་སོགས་པའི་འགལ་བ་རྣམས་དང་། ཀྱང་གི་སྒྲས་བསྡུས་པ་དཀར་སྔོ་ལ་སོགས་པ་ཐ་དད་པ་
ཀུན་རྫས་གཅིག་ཏུ་འགྱུར་ཏེ། སྤྱི་དངོས་པོ་བ་གཅིག་དང་རྫས་གཅིག་པའི་ཕྱིར་རོ། །འདོད་
ན། སྔོན་པོར་འདོད་ཀྱང་དཀར་པོ་དང༌། མུན་པར་འདོད་ཀྱང་སྣང་བ་དང་། སྤྱིར་འདོད་
ཀྱང་བྱེ་བྲག་དང་། མར་འདོད་ཀྱང་ཆུང་མར་ཐལ་བ་ལ་སོགས་པ་ཐམས་ཅད་དུ་འཆོལ་བར་
འགྱུར་ཏེ། སློབ་དཔོན་བྲམ་ཟེ་ཨར་ཙཀྲས། དེ་འདོད་ཅི་ཡི་ཕྱིར་ན་སྤྱི། །གསལ་བ་ཀུན་གྱི་
རྗེས་འགྲོ་བའོ། །གཅིག་འདོད་ན་ནི་མ་དང་ཡང་། །ཆུང་མ་ཅི་ནས་གཅིག་མི་འདོད། །ཅེས་
བཤད་པ་བཞིན་ནོ། །འགལ་བ་ཀུན་ཀྱང་རྫས་གཅིག་འགྱུར། །ཞེས་པའི་འགྲེལ་པ་འདིར་སྤྱི་
བྱེ་བྲག་ཡང་འགལ་བར་བཤད་པས་ཁ་ཅིག་བྱེ་བྲག་ཀྱང་སྤྱི་ཡིན་ནོ་ཞེས་ཟེར་བ་རྣམས་ཀྱི་སྤོབས་
པ་བཅོམ་མོ། །
གཉིས་པ་སྤྱི་དུ་མ་བྱེ་བྲག་དུ་མ་དང་གཅིག་པ་དགག་པ་ལ། ཕྱོགས་སྔ་མ་དང་། དེ་
དག་དགག་པའོ། །དང་པོ་ལ་རྩ་བ་དང་། འགྲེལ་པ་གཉིས། རྩེ་བ་ནི། བྱེ་བྲག་ཅེས་སོགས་
91



༄༅།།ད་པ་ལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
4སོ། །འགྲེལ་པ་ནི། བོད་ཁ་ཅིག་སྤྱི་གཅིག་མེད་ཀྱང་། ཤ་པ་དང་ཙནྡན་ལ་སོགས་པ་རེ་རེའི་
སྟེང་ན་དེ་དང་བདག་གཅིག་པའི་སྤྱིའང་དུ་མ་ཡིན་ནོ་ཞེས་ཟེར་རོ། །གཉིས་པ་དེ་དགག་པ་ལ་
རྩ་བ་དང་། འགྲེལ་པ་གཉིས། རྩ་བ་ནི། མཚན་ཉིད་ཅེས་སོགས་སོ། །གཉིས་པ་འགྲེལ་པའི་
དོན་ནི་འདི་ལྟར་འཆད་དེ། སྤྱི་དུ་མ་ཡིན་ན་ཤ་པའི་སྤྱི་དེ་ལྡོག་པ་གཉིས་ཚོགས་སུ་འགྱུར་ཏེ།
ལྡོག་པ་དུ་མ་ཅན་དུ་འདོད་དགོས་སོ། །འདོད་ན། བྱེ་བྲག་ཉིད་དུ་འགྱུར་བས་སྤྱིའི་མཚན་
ཉིད་མ་གྲུབ་བོ། །འདིས་ཀྱང་བྱེ་བྲག་ལ་སྤྱིས་ཁྱབ་པར་འདོད་པ་རྣམས་ལེགས་པར་བཀག་
གོ །སྤྱིར་ཞེས་པ་ནི་དེར་མ་ཟད་སྐྱོན་གཞན་ཡང་ཡོད་དོ་ཞེས་སྟོན་པས་སྡུད་པའི་ཚིག་སྟེ། སྤྱི་
དུ་མ་ཡིན་ན། ཤ་པའི་སྤྱི་ཤ་པ་དང་བདག་ཉིད་གཅིག་པའི་ལྡོག་པ་དེ་ཆོས་ཅན། ཤིང་གི་སྤྱི་མ་
ཡིན་པར་ཐལ། ཁྱོད་ཁེགས་ཀྱང་ཤིང་གཞན་གྱི་བྱེ་བྲག་མི་ཁེགས་པའི་ཕྱིར། དཔེར་ན་ཤ་པས་
དག་པའི་ས་ཕྱོགས་ཀྱི་ཙནྡན་གྱི་སྡོང་པོ་བཞིན་ནོ། །ཁྱོད་ཁེགས་པས་ཤིང་གི་བྱེ་བྲག་མི་ཁེགས་
ཀྱང་། ཁྱོད་ཤིང་གི་སྤྱི་ཡིན་ན་ཁྱབ་བྱེད་མ་དམིགས་པ་ལ་སོགས་པ་དགག་པའི་རྣམ་གཞག་
ཐམས་ཅད་གཅིག་གོ །ཡང་ཤ་པ་ཆོས་ཅན། ཁྱོད་གྲུབ་ཀྱང་ཤིང་གཞན་གྱི་སྤྱི་ཤིང་ཙམ་ཞིག་མི་
འགྲུབ་པར་ཐལ། ཤིང་གཞན་གྱི་སྤྱི་ཤིང་ཙམ་གཅིག་ཉིད་མ་གྲུབ་པའི་ཕྱིར། འདོད་ན་ཤ་པ་
ཡོད་པས་ཤིང་ཡོད་པར་བསྒྲུབ་པ་ལ་སོགས་པའི་བསྒྲུབ་པའི་རྣམ་པར་གཞག་པ་ཐམས་ཅད་
འཇིག་པར་འགྱུར་རོ་ཞེས་པའོ། །གཞུང་གི་འཆད་ལུགས་འདི་ལྟར་མི་ཤེས་པར་འགའ་ཞིག་
གཞུང་འདི་ཉིད་མ་དག་གོ་ཞེས་ཟེར་བ་ནི་མུན་ཁུང་དུ་ཞུགས་ནས་ཉི་མ་ལ་འཁོང་བ་དང་
འདྲའོ། །
ག
གསུམ་པ་མཚུངས་པའི་སྤྱི་དགག་པ་ལ་གཉིས་ཏེ། དོན་ལ་མཚུངས་པའི་སྤྱི་དགག་པ་
དང། བློ་ངོར་མཚུངས་པའི་སྤྱི་དགག་པའོ། །དང་པོ་ལ་ཁས་བླངས་བརྗོད་པ་དང་། དེ་
དགག་པ་གཉིས། དེའི་དང་པོ་ལ་རྩ་བ་དང་། འགྲེལ་པ་གཉིས། དང་པོ་ནི། མཚན་ཉིད་
ཅེས་སོགས་སོ། །གཉིས་པ་ནི། ཁ་ཅིག་ཅེས་སོགས་སོ། །གཉིས་པ་དེ་དགག་པ་ལ་རྩ་བ་དང་།
འགྲེལ་པ་གཉིས་ལས། དང་པོ་ནི། མཚུངས་པ་ཞེས་སོགས་སོ། །འགྲེལ་པ་ནི། འདྲ་བ་ཞེས་
པ་ནས། མི་འགྲུབ་བོ་ཞེས་པའི་བར་གྱིས་བསྟན་པ་ལ། དོན་ནི་འདི་ཡིན་ཏེ། འདྲ་བ་ནི་དོན་
ལ་མེད་དེ། ཕན་ཚུན་སྡེབ་མཁན་རྟོག་པ་ཡིན་པས་སོ། །ཅི་སྟེ་དོན་ལ་ཡོད་ན་སྔོན་མ་མཐོང་
བའི་པདྨ་རཱ་ག་ལྟ་བུ་གཅིག་མཐོང་ན་ཡང་གཞན་དང་འདྲའོ་སྙམ་པའི་བློ་སྐྱེ་དགོས་ཏེ། དོན་ལ་
92



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
Qའདྲ་བ་ཡོད་པའི་ཕྱིར། དེ་ཡང་རྣམ་འགྲེལ་ལས། མཐོང་དང་མཚུངས་པར་དེ་འཛིན་ཕྱིར། །
ཁྱད་པར་ཡུལ་ཅན་ཉིད་ཀྱང་མིན། །ཞེས་དང་། མཐོང་བ་དག་ནི་འདྲར་འཛིན་ན། །དོན་ནི་
སྔར་མཐོང་ཡོད་མིན་པས། །ཇི་ལྟར་དེ་ནི་མཐོང་བ་དང་། །འདྲ་བ་ཡིན་པར་དེས་ངེས་
འགྱུར། །ཞེས་དང་། འདྲ་དང་མི་འདྲ་ཉིད་ཕྱིར་དང་། །སྒྲ་ཡི་ཡུལ་དང་ཡུལ་མིན་ཕྱིར། །
ཞེས་སྤྱི་འདྲ་བ་སྒྲའི་ཡུལ་དང་། རང་མཚན་མི་འདྲ་བ་སྒྲའི་ཡུལ་མ་ཡིན་པར་གསུངས་པའི་ཕྱིར་
རོ། །སློབ་དཔོན་གྱིས། དེ་དང་འདྲ་བ་མཐོང་བ་ལས། །ཞེས་གསུངས་པ་ནི་འདྲ་བར་འཛིན་
པའི་ངེས་ཤེས་ཀྱི་རྒྱུ་མངོན་སུམ་ལ་འབྲས་བུ་ངེས་ཤེས་ཀྱི་མིང་གིས་བཏགས་པ་ཡིན་ཏེ། མངོན་
གྱུར་ལ་མངོན་སུམ་མམ་གཞན་དོན་ལ་རྗེས་དཔག་ཏུ་བཏགས་པ་བཞིན་ནོ། །མངོན་གྱུར་ལ་
ནི་མངོན་སུམ་གྱི་མིང་གིས་བཏགས་པ་ཡོད་དེ། མདོའི་རང་འགྲེལ་ལས། མངོན་སུམ་གྱི་སྒྲ་ནི་
གསུམ་ལ་འཇུག་སྟེ། ཚད་མ་དང་། ཤེས་པ་དང་། ཡུལ་རྣམས་ལའོ། །དེ་ཡང་ཚད་མ་རྣམས་
ནི་དངོས་སུ་ཡིན་ལ། ཅིག་ཤོས་གཉིས་ལ་ནི་བཏགས་ནས་སོ་ཞེས་བཤད་པ་དང་། རྣམ་འགྲེལ་
ལས་ཀྱང་། མངོན་སུམ་ལྐོག་ཏུ་གྱུར་པ་ལས། །གཞལ་བྱ་གཞན་ནི་ཡོད་མ་ཡིན། ། ཞེས་
བཤད་པ་ལྟར་རོ། །ལུང་སྔ་མ་འདིས་ཀྱང་མངོན་སུམ་གཅད་ཤེས་བཀག་པ་ཡིན་ཏེ། མངོན་
སུམ་གྱི་སྒྲ་ཚད་མ་ལ་ཞུགས་པའི་ཚེ་མངོན་སུམ་གང་ཡིན་ཚད་མ་ཡིན་ཞེས་འཆད་དགོས་ཀྱི།
ཚད་མ་སྤྱི་ལྡོག་ལ་འཇུག་པར་འཆད་ན་ཤེས་པ་ལ་འཇུག་པར་བཤད་པ་དང་ཁྱད་པར་མེད་པར་
འགྱུར་བའི་སྐྱོན་ཡོད་པས་སོ། །ཡང་འདྲ་བ་དོན་ལ་མེད་ན། ཕྱོགས་རེ་འདྲ་བ་ཀུན་ལ་ཡོད། །
ཅེས་འཆད་པར་འགྱུར་བ་དང་འགལ་ལོ་ཞེ་ན། དེ་ནི་སྐྱོན་མེད་དེ། བློས་ཕྱོགས་རེ་ཙམ་གྱི་
ངོས་ནས་འདྲ་བ་མི་བསྡེབ་ཏུ་མི་རུང་བ་མི་སྲིད་པ་ལ་དགོངས་ནས་དེ་སྐད་གསུངས་པ་ཡིན་གྱི།
ཡུལ་གྱི་གནས་ཚུལ་སྟོན་པ་མིན་པའི་ཕྱིར།
གཉིས་པ་བློ་ངོར་མཚུངས་པའི་སྤྱི་དགག་པ་ལ། ཁས་བླངས་བརྗོད་པ་དང་། དེ་དགག་
པ་གཉིས། དང་པོ་ནི། བོད་ཁ་ཅིག་དོན་ལ་མཚུངས་པའི་སྤྱི་མེད་ཀྱང་རྟོག་པས་མཚུངས་པར་
གཟུང་བའི་སྤྱི་ཅི་སྟེ་མེད་དེ་ཡོད་དོ་སྙམ་ན། གཉིས་པ་དེ་དགག་པ་ལ་དངོས་དང་། དེའི་ལན་
དགག་པའོ། །དང་པོ་ནི་། དེ་ལྟར་ན་སྤྱི་དང་བྱེ་བྲག་རྫས་གཅིག་པ་ཉིད་ཉམས་པར་འགྱུར་ཏེ།
རྟོག་པས་མཚུངས་པར་གཟུང་བ་ཙམ་ཡིན་པས་སོ། །གཉིས་པ་ལ་གཉིས་ཏེ། ཁས་བླངས་
བརྗོད་པ་ནི། གལ་ཏེ་ཞེས་སོགས་སོ། །གཉིས་པ་ལན་དགག་པ་ལ། ཐལ་འགྱུར་བརྗོད་པ་
93



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
དང། ལན་དགག་པའོ། །དང་པོ་ནི། མི་འཐད་དེ་ཞེས་སོགས་སོ། ། དོན་ནི་རྟོག་
མཚུངས་པར་གཟུང་ཙམ་ཡང་སྤྱིར་མི་རུང་སྟེ། རིགས་ཀྱི་སྤྱིར་གྱུར་པ་ལ་ནི་གཅིག་ཏུ་འཛིན་
དགོས་ལ། མཚུངས་པ་ནི་དུ་མའི་དོན་ཡིན་པས་སོ། །ཇི་སྐད་དུ། འཁྲུལ་པས་དངོས་པོ་
གཅིག་ལྟར་རྟོགས། །ཞེས་དང་། ངོ་བོ་གཅིག་འདྲ་བདག་ཉིད་ཀྱིས། །ཐ་དད་པར་ནི་ཤེས་
གྱུར་ནས། །ཐ་དད་པ་ལ་སྐད་སྦྱོར་ཏེ། །ཞེས་བཤད་པ་ལྟར་རོ། །གཉིས་པ་ལན་དགག་པ་ནི།
གཅིག་ཏུ་ཞེས་པ་ནས། འགྲུབ་བོ་ཞེས་པའི་བར་གྱིས་བསྟན་པ་ལས། དོན་ནི་བློ་ལ་སྤྱི་གཅིག་
ཏུ་མ་ཤར་ན་མཚུངས་པར་འཛིན་པས་སྤྱིའི་གོ་མི་ཆོད་ཅིང་སྒྲ་འཇུག་པ་འཆོལ་བར་འགྱུར་བས་
མི་འཐད་ཅེས་པའོ། །འདིར། ཕྱོགས་རེ་འདྲ་བ་ཀུན་ལ་ཡོད། ། ཐམས་ཅད་འདྲ་བ་གང་
ནའང་མེད། །ཅེས་པ་ནི་རྣམ་རིག་པས་དོན་འདྲ་བ་འགོག་པའི་ཚེ། བདག་ཉིད་ཀུན་གྱིས་
འདྲ་ན་ནི། །ཤེས་པ་ཤེས་པ་ཉིད་མི་འགྱུར། །ཆ་འགའ་ཞིག་གིས་མཚུངས་ན་ཡང་། །ཐམས་
ཅད་ཐམས་ཅད་ཀྱིས་མྱོང་འགྱུར། །ཞེས་པའི་རིགས་པ་སྤྱི་འགོག་པ་ལའང་འདོན་པ་བསྒྱུར་བ་
ཡིན་ནོ། །
གཉིས་པ་ལུང་དང་འགལ་བ་ལ་རྩ་བ་དང་། འགྲེལ་པ་གཉིས། དང་པོ་ནི། རིགས་
པའི་ཞེས་སོགས་སོ། །གཉིས་པ་འགྲེལ་པ་ནི། རྣམ་འགྲེལ་ལས་ཞེས་པ་ནས། གསུངས་པས་
སོ་ཞེས་པའི་བར་རོ། །འདིའི་དོན་བསྟན་པ་ལ་གཉིས་ཏེ། རིགས་པའི་རྒྱལ་པོ་ཉིད་ཀྱིས་སྤྱི་
དང་དངོས་པོའི་གཞི་མཐུན་བཀག་པའི་ཚུལ་གཞུང་བཞིན་དུ་བརྗོད་པ་དང་། རྣམ་འགྲེལ་བྱེད་
པ་གཞན་གྱིས་ཀྱང་སྤྱི་དངོས་པོར་འདོད་པ་དགག་པའི་ཚུལ་བཤད་པའོ། །དང་པོ་ནི། སྤྱི་
དངོས་པོ་ཞེས་བྱ་བ་ནི་ཅུང་ཟད་ཀྱང་མེད་དེ། རྣམ་འགྲེལ་ལས། སྤྱི་ཡི་བློ་ཡང་བསླད་པ་་
ཡིན། །ཞེས་བྱ་བ་དང་། རྟོག་པ་ཤེས་པའི་ཡུལ་ཉིད་ཀྱིས། །སྒྲ་ཡི་དོན་ནི་བཏགས་པ་ཡིན། །
ཞེས་གསུངས་པ་དང་། རྣམ་ངེས་ལས། སྤྱི་ནི་དངོས་མེད་ངོ་བོ་ཡིན། །དེ་ཕྱིར་དེ་དབང་སྤྱོད་
ཡུལ་མིན། །དེས་ན་སྤྱི་ཡི་ཆོས་རྣམས་ནི། །མངོན་སུམ་མིན་པར་གྲུབ་པའི་ཕྱིར། །ཞེས་བྱ་བ་
དང་། ཕྱེད་དང་བཞི་པ་ལས། གཞན་ཡང་སྤྱི་དོན་གཞན་དུ་རྟོགས་པ་འདི་རང་གི་རྟེན་ཙམ་ལ་
ཡོད་པའམ། ནམ་མཁའ་ལ་སོགས་པ་དང་འདྲ་བར་ཐམས་ཅད་ན་ཡོད་པར་འགྱུར་གྲང་ན།
དེ་ལ་གལ་ཏེ་རང་གི་རྟེན་ཙམ་ལ་ཡོད་པར་འགྱུར་བ་དེའི་ཚེ་ས་ཕྱོགས་བུམ་པ་ལ་སོགས་པས་
སྟོང་པ་དག་ཏུ་བུམ་པ་ལ་སོགས་པ་བྱུང་བ་ན་ཡུལ་ཐ་དད་པ་ཅན་གྱི་རྫས་ལ་ཡོད་པའི་སྤྱི་དེ་ནི་ཇི་.A
སྡེ
94



༄༅ །ཚད་མ་རིགས་པའི་བཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ལྟར་དེ་དག་ལ་ཡོད་པར་འགྱུར་ཏེ། གང་གི་ཕྱིར་དེ་ནི་རྫས་སྔ་མ་ལས་སྐྱེ་བར་འགྱུར་བའི་རྫས་
ལ་མི་འགྲོ་སྟེ། བྱེད་པ་མེད་པ་ཉིད་དུ་ཁས་བླངས་པའི་ཕྱིར་རོ། །གང་གི་ཕྱིར་གཞན་ལ་གནས་
པའི་དངོས་པོ་དེ་ལས་མི་གཡོ་བ་དེ་གཉིས་ཀའི་བར་ལ་ཁྱབ་པ་མ་ཡིན་པ་དེ་ནི་ཡུལ་ཐ་དད་པའི་
དངོས་པོ་དང་ལྡན་པས་མ་ཡིན་ནོ་ཞེས་གསུངས་པ་དང་། དེས་ན་ལྷན་ཅིག་སྐྱེ་བ་དང་འཇིག་
པ་དག་དང་ཐམས་ཅད་ལ་ཐམས་ཅད་ཉེ་བར་སྦྱོར་བར་འགྱུར་རོ། །དེ་ལྟར་མ་ཡིན་ན་གཅིག་
ཅེས་བྱ་བ་ཉིད་དུ་མི་འགྱུར་བའམ་མིང་ཐ་དད་པར་ཟད་དེ་དོན་ཁས་བླངས་ནས་དེ་སྐད་དུ་
བརྗོད་པའི་ཕྱིར་རོ་ཞེས་བྱ་བ་དང་། ཡང་དེ་ལ་སྐྱེ་བ་མེད་པ་འགའ་ཞིག་ལས་འོང་བ་མེད་པ་དེ་
ལྟར་ན་བླུན་པོ་ལས་འགལ་བའི་ཁུར་སུས་འདེགས་ནུས་ཞེས་བྱ་བ་དང་། གཞན་ཡང་འདིས་མི་
རིགས་པ་ཅི་ཞིག་མངོན་པར་སྤྱད་ནས་དེ་ལྟར་དུབ་པ་མང་པོའི་སྤྱི་སྨྲས་པ་ལ་བརྟེན་པ་ཡིན་ཞེས་
གསུངས་སོ། །ཡང་ཕྱེད་དང་བཞི་པ་ལས། བློ་འདི་ཇི་ལྟར་སྣང་བ་ལྟ་བུར་སྤྱི་ཞེས་བྱ་བ་ངོ་བོར་
གྱུར་པ་ནི་ཅུང་ཟད་ཀྱང་མེད་དེ། འདི་ལྟར། གསལ་བ་རྣམས་ནི་རྗེས་མི་འགྲོ། །རྗེས་འགྲོ་
གཞན་ནི་སྣང་བ་མེད། །ཅེས་གསུངས་ཤིང་། གཏན་ཚིགས་ཐིགས་པ་ལས་ཀྱང་། དོན་བྱེད་
པ་དོན་དུ་གཉེར་བ་རྟོགས་པ་དང་ལྡན་པ་ཐམས་ཅད་ནི་ཚད་མའམ་ཚད་མ་མ་ཡིན་པ་ཚོལ་ན།
སྤྱི་ནི་དོན་བྱེད་ཅུང་ཟད་ཀྱང་མི་ནུས་ཏེ་ཞེས་དང་། རྣམ་འགྲེལ་ལས། སྤྱི་དངོས་མེད་དུ་བསྒྲུབ་
པའི་རིགས་པ་བརྒྱད་ཀྱི་མཐར། དེ་ཕྱིར་དེ་ནི་ཤེས་ཙམ་གྱིས། །དོན་བྱེད་པར་ཡང་མི་རུང་
ངོ་། །དེ་མི་རུང་ཕྱིར་རང་བཞིན་མེད་། །དེ་ནི་དངོས་མེད་མཚན་ཉིད་ཡིན། །ཞེས་གསུངས་
སོ། །གཉིས་པ་འགྲེལ་བྱེད་གཞན་གྱིས་བཤད་པའི་ཚུལ་ནི། སློབ་དཔོན་ལྷ་དབང་བློས། དེ་ནི་
དངོས་མེད་མཚན་ཉིད་ཡིན། །ཞེས་པའི་འགྲེལ་པར། མི་རུང་བ་ཉིད་ཀྱང་ཅིའི་ཕྱིར་དངོས་པོ་
མེད་པ་ཡིན་ཞེ་ན། འདི་ལྟར་དངོས་མེད་མཚན་ཉིད་ཡིན་ནོ། །འདི་ལྟ་སྟེ། དོན་བྱེད་པའི་
ནུས་པ་ཐམས་ཅད་དང་བྲལ་བ་འདི་ནི་མེད་པའི་མཚན་ཉིད་ཡིན་ནོ། །སྤྱི་ལ་ཡང་ཡོད་པ་དེ་
ལྟར་ན་དངོས་པོ་མེད་པའོ། །དེ་ལྟར་ན་སྤྱི་དངོས་པོ་མེད་པ་ཡིན་ནོ་ཞེས་བྱ་བར་གནས་སོ་ཞེས་
པ་དང་། དོན་བྱེད་པའི་ནུས་པ་ཐམས་ཅད་བྲལ་བ་ཡང་སྤྱིའི་མཚན་ཉིད་ཡིན་ནོ་ཞེས་བཤད་
ཅིང་། རིགས་ནི་དངོས་པོའི་རང་བཞིན་ཉིད་དུ་འདོད་པ་མིན་ནོ་ཞེས་ཀྱང་བཤད་དོ། །སློབ་
དཔོན་ཤཱཀྱ་བློས་ཀྱང་། དངོས་པོ་ནི་རང་གི་མཚན་ཉིད་ཡིན་ལ། ལྡོག་པ་ནི་རྣམ་པར་རྟོག་
པའི་བློས་སྒྲོ་བཏགས་པ་ཡིན་པས་ན་དངོས་པོ་མེད་པའོ་ཞེས་དང་། གང་གི་ཕྱིར་དོན་གྱི་ཐ་
95



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ
དད་པ་མེད་པར་ཡང་སྒྲའི་ཐ་དད་མི་རིགས་ཏེ། སྤྱི་དངོས་པོར་གྱུར་པ་མེད་པའི་ཕྱིར་རོ་ཞེས་
གསུངས་ཤིང་། སློབ་དཔོན་ཆོས་མཆོག་གིས་སེལ་བ་བརྟག་པར། བློ་མིན་ཕྱི་མིན་དེ་ཉིད་མ་
ཡིན་སྒྲོ་བཏགས་གང་ཉིད་བརྗོད་པ་ཡིས། ཞེས་པའི་འགྲེལ་པར། དེ་ལ་སྤྱི་ནི་མེད་པ་ཉིད་དོ་
ཞེས་ཀྱང་གསུངས་སོ། །རྒྱུན་ལས་ཀྱང་། ཉམས་པ་བདེན་པ་མ་ཡིན་པས། དོན་བྱེད་གྲུབ་པ་
མིན་ཞེ་ན། །དེ་ཡི་འཛིན་བྱེད་ཉམས་པ་འདི། །སྤྱི་ལ་མཚུངས་པར་གྱུར་པ་ཡིན། ། ཞེས་
པའི་འགྲེལ་པར། དེས་ན་སྤྱི་ནི་དོན་བྱེད་ནུས་པ་མ་ཡིན་ཏེ། ཤེས་པ་ཙམ་ལ་ཡང་ནུས་པ་མེད་
པའི་ཕྱིར་ཞེས་དང་། སློབ་དཔོན་བདེ་བྱེད་དགའ་བས། སྤྱི་ཞེས་བྱ་བ་ནི་འགའ་ཡང་མེད་ཀྱི་
ཞེས་པའི་འགྲེལ་བཤད་དུ། ཇི་ལྟར་གཞན་དག་གིས་བཏགས་པ་ལྟ་བུར་དངོས་པོར་གྱུར་
པའམ་གཞན་སེལ་བའི་ངོ་བོ་དེ་ལྟར་དགོངས་པ་གང་ཡིན་པ་དེ་ཐམས་ཅད་མེད་པའི་ཕྱིར་
འགའི་ཡང་ཞེས་བཤད་དོ་ཞེས་དང་། དེས་ན་དངོས་པོའི་གནས་པས་གཞན་སེལ་བ་སྤྱིར་
བཤད་པ་ནི་མ་ཡིན་ནོ། །དེ་དངོས་པོ་ལ་མེད་པའི་ཕྱིར་སྤྱིའི་བློ་གང་ཡིན་པ་དེ་ནི་གཞན་སེལ་
བའི་ཡུལ་ཅན་ཡིན་པས་ན་གཞན་སེལ་བ་སྤྱིའི་ངོ་བོ་ཁས་བླངས་པ་ཡིན་ནོ་ཞེས་དང། ཡང་དེ་
ཉིད་ལས། གལ་ཏེ་སྤྱིའི་དོན་དེ་ལྟ་བུ་འགའ་ཞིག་ཡོད་ན་ནི་དེ་བཞིན་དུ་བློ་ཡང་དེ་ལྟར་སྣང་
བའི་ཕྱིར། སྔོན་པོ་ལ་སོགས་པ་བཞིན་དུ་སྤྱི་དངོས་པོར་ཡོད་པར་འགྱུར་བ་ཞིག་ན། དེ་ནི་མ་
ཡིན་པས་ན་སྤྱི་མེད་པར་བརྗོད་པར་འཐད་པ་ཡིན་ནོ་ཞེས་སོགས་རྣམ་གྲངས་དུ་མར་བཤད་
ཅིང་། སློབ་དཔོན་བདག་ཉིད་ཆེན་པོ་ཀཱ་མ་ལ་ཤཱི་ལས་ཀྱང་། དེའི་ཕྱིར་སྤྱི་དངོས་པོར་གྱུར་པ་
མེད་ནའང་བུམ་པ་ལ་སོགས་པ་བརྗོད་པར་གྲུབ་པར་འགྱུར་རོ་ཞེས་དང་། དེ་ལ་སྤྱི་དངོས་པོར་
གྱུར་པ་ལ་སོགས་པའི་ཆོས་ཐ་དད་པ་མེད་ན་ཡང་། དེའི་འབྲས་བུ་མ་ཡིན་པའི་དངོས་པོ་ལས་
ཐ་དད་པ་མང་པོ་སྟེ། ཆོས་དུ་མ་སྒྲོ་བཏགས་པ་ལས་སྒྲ་དུ་མ་སྦྱོར་བ་བྱེད་དོ་ཞེས་པ་དང་། གལ་
ཏེ་ཡང་སྤྱི་དངོས་པོར་གྱུར་པ་མེད་པ་དེ་ལྟར་ན་ཡང་རིགས་མི་མཐུན་པ་ལྡོག་པའི་རང་གི་མཚན་
ཉིད་ཀྱི་རྗེས་སུ་བྱེད་པར་འགལ་བ་མེད་དོ་ཞེས་ལེགས་པར་གསུངས་སོ། །རྟོག་གེའི་གཞུང་དུ་མ་
ཟད་དབུ་མ་སྣང་བ་ལས་ཀྱང་། སྤྱི་ཡང་དངོས་པོར་ཡོད་པ་མི་སྲིད་པ་སྟེ། དེ་ནི་ཁྱད་པར་དག་
ཁོ་ན་ལ་གཞན་རྣམ་པར་དཔྱད་ནས་ཐ་སྙད་འདོགས་པའི་ཕྱིར་ཞེས་སྤྱི་དང་དངོས་པོའི་གཞི་
མཐུན་མི་སྲིད་པར་རིགས་པ་དྲི་མ་མེད་པའི་རྗེས་སུ་འབྲང་བའི་རྒྱ་གར་གྱི་པཎྜི་ཏ་ཆེན་པོ་རྣམས་
དང་། གངས་ཅན་གྱི་འཇམ་པའི་དབྱངས་ས་སྐྱ་པཎྜི་ཏ་ལ་སོགས་པ་བཞེད་པས། བོད་ཀྱི་བླུན་
96



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
བཔོ་རང་གི་བློ་ལ་ཁྱབ་པ་བསྒྲུབ་ནས་ཕྱོགས་ཀྱི་ཆོས་གཞན་གྱི་ཤེས་རབ་ལ་སྦྱོར་བ་རྣམས་ཀྱི་རྗེས་
ཟློས་ཀྱི་རི་མོ་ནག་པོ་ལ་སུ་ཡང་བདེན་པར་མ་འཛིན་ཅིག །དངོས་ཀུན་ཇི་བཞིན་ཡང་དག་
བདེན་པའི་བློས། །རྣམ་དཔྱོད་སེལ་བའི་རང་བཞིན་གསལ་གྱུར་ཏེ། །སྤྱི་དངོས་སྨྲ་བའི་མུ་
སྟེགས་རྗེས་འབྲང་རྣམས། །མ་ལུས་ཐལ་བ་བཞིན་དུ་བརླག་པར་བྱས། །བར་སྐབས་ཀྱི་
ཚིགས་སུ་བཅད་པའོ། །
གཉིས་པ་རང་གི་ལུགས་ལ། མཚམས་སྦྱར་བ་དང་། རྩ་བ་དང་། འགྲེལ་པ་གསུམ།
དང་པོ་ནི། འོ་ན་རིགས་པ་དང་ལུང་གིས་སྤྱི་དོན་ལ་ཡོད་པ་འགོག་ན་ཁྱེད་རང་འདོད་པའི་སྤྱི་
དེ་གང་། དེ་ལ་དགག་སྒྲུབ་ཇི་ལྟར་བྱེད་ཅེ་ན་ཞེས་པའོ། །གཉིས་པ་རྩ་བ་ནི། དེ་མིན་ཞེས་
སོགས་སོ། །གསུམ་པ་འགྲེལ་པའི་དོན་ནི། ཐ་དད་ལ་གཅིག་ཏུ་འཛིན་པའི་རྟོག་པ་ངོ་བོས་
འཁྲུལ་པའི་སྟོབས་ཀྱིས་དངོས་པོ་རྣམས་རིགས་མི་མཐུན་པ་ལས་ལྡོག་ཙམ་དུ་སྣང་བའི་ཆ་དེ་ནི་
གཞན་སེལ་མེད་དགག་གི་སྤྱི་ཡིན་ལ། རྟོག་ངོ་དེ་ན་ཡོད་པའི་གསལ་བ་ཐ་དད་པ་རྣམས་སེལ་
བའི་བྱེ་བྲག་ཡིན་ཞིང་། དགག་བསྒྲུབ་བྱེད་པའི་ཚེ་ཤིང་མིན་ལས་ལྡོག་ཙམ་གྱིས་གཞན་སེལ་ལ་
ཤིང་ཞེས་དོན་གྱི་སྤྱིར་འཁྲུལ། རྟོག་ངོའི་བྱེ་བྲག་ལ་དོན་རང་མཚན་གྱི་ཤིང་གི་བྱེ་བྲག་ལྟ་བུར་
འཁྲུལ་ནས་བྱེ་བྲག་འགྲུབ་པས་སྤྱི་འགྲུབ་པ་དང་། སྤྱི་ཁེགས་པས་བྱེ་བྲག་ཁེགས་པའི་རྣམ་
གཞག་བྱེད་དོ། །དེས་ན་འདིར་སྤྱི་ནི་གཉིས་ཏེ། གཞན་སེལ་མེད་དགག་གི་སྤྱི་དང་། བློ་ལ་
སྣང་བའི་སྤྱིའོ། །དང་པོ་ནི་གོང་དུ་བསྟན་པ་དེ་ཉིད་དེ། རྣམ་འགྲེལ་ལས། འཁྲུལ་པས་དངོས་
པོ་གཅིག་ལྟར་རྟོགས། །ཞེས་དང་། དངོས་རྣམས་ངོ་བོ་འགའ་ཞིག་གིས། །ཐ་དད་མིན་པ་
ལྟ་བུར་སྣང་། །ཞེས་དང་། དེའི་རང་འགྲེལ་ལས། རྣམ་པར་རྟོག་པ་ཅན་གྱི་བློ་ནི་དེ་དག་ལས་
གཞན་པ་ལྡོག་པ་ཅན་གྱི་དངོས་པོ་རྣམས་ལ་བརྟེན་ནས་སྐྱེ་བ་ན་རང་གི་བག་ཆགས་ཀྱི་རང་
བཞིན་རྗེས་སུ་བྱེད་ཅིང་། དེ་དག་གི་ངོ་བོ་ཐ་དད་པ་མི་སྣང་བར་བྱས་ནས་བདག་ཉིད་ཀྱི་རྣམ་
པ་ཐ་དད་པ་མེད་པ་ཞེན་པར་བྱས་ཏེ། དེ་དང་རྣམ་པར་ཀུན་ཏུ་སྟོན་ཏོ་ཞེས་གསུངས་པ་དང།
རྟོག་གེ་འབར་བ་ལས་ཀྱང་། རིགས་མི་མཐུན་པས་སྟོང་པ་ཉིད། །བློ་མཐུན་འཇུག་པའི་རྒྱུ་
ཡིན་ཞིང་། ། རིགས་མི་མཐུན་ལ་མཐུན་པའི་ ཕྱིར། ། སྤྱི་ཞེས་བྱ་བ་ངེས་པ་ཡིན།
གསུངས་པའང་དེ་ལ་དགོངས་ཤིང་། སློབ་དཔོན་ཀཱ་མ་ལ་ཤཱི་ལས་ཀྱང་། ཇི་སྲིད་དུ་རྣམ་པར་
རྟོག་པས་རིགས་མཐུན་པ་དང་རིགས་མི་མཐུན་པའི་དངོས་པོ་ལས་ཐ་དད་པའི་རྒྱུ་མཚན་ཅན་བ
ཞེས་
97



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
་གྱི་ལྡོག་པ་ཐ་དད་རྟོག་པར་བྱེད་ཀྱི། དོན་དམ་པར་ནི་མ་ཡིན་ནོ་ཞེས་ལེགས་པར་གསུངས་
སོ། །གཉིས་པ་བློ་ལ་སྣང་བའི་སྤྱི་ནི། རྟོག་པ་ལ་སྣང་བའི་དོན་གྱི་གཟུགས་བརྙན་ལ་དོན་དུ་
ཞེན་པའི་ཆ་དེ་ནི་སྤྱི་ཐམས་ཅད་ཀྱང་ཡིན་ནོ། །དོན་དེ་ནི་ཕྱེད་དང་བཞི་པ་ལས། དེ་བས་ན་
རྗེས་སུ་བྱེད་པ་རྣམས་ཀྱིས་བློའི་སྣང་བ་ལ་བློ་ལ་སྣང་བའི་དངོས་པོ་རྣམ་པའི་ཁྱད་པར་ཡོངས་སུ་
འཛིན་པས་ཕྱི་རོལ་ལྟ་བུར་ཀུན་ཏུ་འཕྲོ་བ་དེ་དག་ཁོ་ན་སྤྱི་ཡིན་པར་བརྗོད་དོ་ཞེས་གསུངས་
སོ། །འདིར་བློ་ལ་སྣང་བའི་སྤྱི་འཆད་པ་ན་ཁོ་ན་ཞེས་པའི་ངེས་བཟུང་གིས་ནི་སྤྱི་ཐམས་ཅད་དེ་
ཉིད་ཡིན་པའང་ཤུགས་ལ་འཕངས་སོ། །གང་དག་རྟོག་པ་ལ་སྣང་བའི་རྣམ་པ་སྤྱིར་སྨྲ་བས་ནི།
ཕྱེད་དང་བཞི་པ་ལས། ཤེས་པའི་ངོ་བོ་ཇི་ལྟར་དོན་གཞན་རྣམས་ཀྱི་སྤྱི་ཡིན་ཏེ། དེ་ནི་དེ་
རྣམས་ལ་མེད་པའི་ཕྱིར་ཞེས་པ་མ་མཐོང་བ་ཡིན་ནོ། །
གསུམ་པ་རྩོད་པ་སྤོང་བ་ལ། རྩོད་པ་དང་། ལན་གཉིས། དང་པོ་ལ་རྩ་བ་དང་།
འགྲེལ་པ་གཉིས། རྩ་བ་ནི། གལ་ཏེ་ཞེས་སོགས་སོ། །འགྲེལ་པ་ནི། དོན་རང་མཚན་ཞེས་པ་
ནས། ཞེ་ན་ཞེས་པའི་བར་ཏེ། དེ་དག་གི་དོན་ནི་སྤྱི་དོན་ལ་མེད་ན་དགག་སྒྲུབ་ཀྱི་རྣམ་གཞག་
ཐམས་ཅད་འཇིག་པར་འགྱུར་ཏེ། ཤིང་བཀག་ནས་ཤ་པ་འགོག་པའི་ཁྱབ་བྱེད་མ་དམིགས་
པའི་ ས་སོགས་མི་རུང་ངོ་ཞེས་པའོ། །གཉིས་པ་ལན་ལ་རྩེ་བ་དང་། འགྲེལ་པ་གཉིས་ལས།
དང་པོ་ནི། དོན་དང་ཞེས་སོགས་སོ། །གཉིས་པ་ནི། རྟོག་པ་ཞེས་པ་ནས། མི་བརྗོད་དོ་ཞེས་
པའི་བར་གྱིས་བསྟན་པ་ལས། དོན་ནི་དགག་སྒྲུབ་ཀྱི་རྣམ་གཞག་ལ་སོགས་པ་ནི་རང་སྤྱི་སོ་སོར་
ཕྱི་ནས་འཆད་པའི་ཚེ་མ་ཡིན་གྱི། འཁྲུལ་ནས་འཇུག་པའི་ཚེ་རང་མཚན་ཐོབ་པའི་རྣམ་གཞག་
བྱེད་པ་དེའི་ཚེ་འཇོག་པ་ཡིན་པས་སྐྱོན་མེད་དོ། །ཐོབ་ཅེས་བྱ་བ་ཡང་དགག་སྒྲུབ་ཇི་ལྟར་བྱས་
པ་ལྟར་ཞུགས་པ་ན་རང་མཚན་ཡོད་པ་ལ་ཡོད་པར་ཤེས་པ་དང་། མེད་པ་ལ་མེད་པར་ཤེས་པ་
ཡིན་གྱི། བུམ་པ་ལག་ཏུ་ཐོབ་པ་ལྟ་བུ་ནི་མ་ཡིན་ནོ། །རྩོད་པ་གཞན་ཐམས་ཅད་ནི་གཞན་
སེལ་ཤེས་ན་རང་གྲོལ་དུ་འགྱུར་བས་འདིར་མི་བརྗོད་དོ་ཞེས་གསུངས་པ་ལྟར་དོན་ལ་གནས་
།མདོར་ན་གཞུང་འདིར་སྤྱི་ཡིན་ན་དངོས་པོར་མེད་པས་ཁྱབ་ཅེས་བཤད་པ་ལྟ་བུའི་སྐབས་
ཐམས་ཅད་འཆད་པའི་ཚེ་ཁོ་ན་ལ་སྦྱར་བ་ཡིན་ཞིང་། དངོས་པོར་མེད་པ་དང། དངོས་པོ་ལ་
མེད་པ་དང་། དོན་ལ་མེད་པ་རྣམས་ཀྱང་དོན་གཅིག་པས་འཆད་འཇུག་སོ་སོར་ཕྱེ་སྟེ་རྟགས་
ཆོས་དོན་གསུམ་དང་སྤྱི་བྱེ་བྲག་དང་མཚན་མཚོན་དང་བསྒྲུབ་བྱ་སྒྲུབ་བྱེད་སོགས་རྗེས་དཔག་ང་
98



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།༢
གི་ཡུལ་གཏན་ལ་འབེབས་པའི་སྐབས་རྣམས་འཇུག་ཚེ་ཡིན་པ་ཤེས་པར་བྱས་ནས་དེའི་ཚེ།
རྫས་ལྡོག་སོ་སོར་བྱེ་བ་ཡི། །རྗེས་སུ་འཇུག་ན་ཐ་སྙད་འཇིག །ཅེས་གསུངས་པའི་དོན་དང་མི་
འགལ་བར་བྱའོ། །མཁན་ཆེན་སངས་རྒྱས་དཔལ་མན་ཆད་ཀྱི་རིགས་གཏེར་གྱི་རྗེས་སུ་འབྲང་
བ་ཕལ་མོ་ཆེ་སྒྲོས་འཆུགས་ཏེ། སྤྱི་བྱེ་བྲག་གི་ཐ་སྙད་ལ་འཇུག་པའི་ཚེ་གཞན་སེལ་རྐྱང་བུའི་ཐོག་
ནས་སྤྱིའི་མཚན་གཞི་ངོས་འཛིན་པ་འདི་བྱུང་འདུག་གོ །
གཉིས་པ་རབ་བྱེད་ཀྱི་མཇུག་བསྡུ་བ་ནི། ཐ་དད་ཅེས་སོགས་ཏེ། བྱེ་བྲག་དང་རྫས་ཐ་
དད་ཀྱི་སྤྱི་ནི་མུ་སྟེགས་འུག་ཕྲུག་པ་སྟེ་བྱེ་བྲག་པ་རྣམས་ཡིན་ལ། སྤྱི་དང་བྱེ་བྲག་རྫས་གཅིག་
ཡིན་ཞེས་མུ་སྟེགས་གྲངས་ཅན་པ་རྣམས་འདོད་དེ། སློབ་དཔོན་ཤཱཀྱ་བློས། བྱེ་བྲག་པ་རྣམས་
ཀྱི་ལྟར་ན་ནི་སྤྱི་རྟེན་ལས་ཐ་དད་པ་ཡིན་ནོ། །གྲངས་ཅན་པ་རྣམས་ཀྱི་ལྟར་ན་ནི་ཐ་མི་དད་པ་
ཡིན་ནོ་ཞེས་གསུངས་པ་ལྟར་རོ། །བོད་གངས་ཅན་པ་རྣམས་ནི་གྲངས་ཅན་དེའི་རྗེས་སུ་
འབྲངས་ནས་དངོས་པོ་གཞིར་བྱས་ཀྱི་སྤྱི་གསལ་རྫས་གཅིག་ཏུ་འདོད་ལ། སྤྱི་བྱེ་བྲག་སེལ་ངོར་
འདོད་པ་ནི་སྡེ་བདུན་མཛད་པ་མཁས་པའི་ལུགས་ཏེ། རྣམ་འགྲེལ་ལས། དེ་སྤྱི་ཁྱད་པར་ཞེས་
བྱ་བའི། །བྱེ་བྲག་འདི་ནི་བློ་དོན་ལ། །ཞེས་དང་། སློབ་དཔོན་ཤཱཀྱ་བློས། དེ་བས་ན་རྣམ་
པར་རྟོག་པ་ཅན་གྱི་མཐོང་བའི་རྟེན་སྤྱི་དངོས་པོར་གྱུར་པ་མེད་དོ་སྙམ་དུ་བསམ་པ་ཡིན་ནོ་ཞེས་
གསུངས་པ་ལྟར་རོ། །ཚུལ་གཉིས་ཤེས་བྱའི་རང་བཞིན་དག །འཆད་ཚེ་རང་སྤྱིའི་རྣམ་དབྱེ་
གཅེས། །ཐ་སྙད་མི་བསླུའི་དགག་སྒྲུབ་ལ། །འཇུག་ཚེའི་བླང་དོར་འཁྲུལ་པའི་རྒྱུ། །གཅིག་
དང་དུ་མའི་རང་བཞིན་དང་། །བྲལ་བའི་གཞན་སེལ་མེད་དགག་ཉིད། །སྤྱིར་འདོད་སེལ་བའི་
རང་བཞིན་ལ། །དགག་སྒྲུབ་བྱེད་པ་མཁས་པའི་ལུགས། །བསྡུ་བའི་ཚིགས་སུ་བཅད་པའོ། །
ཚད་མ་རིགས་པའི་གཏེར་གྱི་འགྲེལ་པའི་རྣམ་པར་བཤད་པ་རིགས་ལམ་གསལ་བའི་ཉི་མ་ལས།
སྤྱི་དང་བྱེ་བྲག་བརྟག་པའི་རབ་ཏུ་བྱེད་པ་སྟེ་གསུམ་པའོ།།
༈ གཉིས་པ་སྣང་བ་དང་ སེལ་ བའི་རྟོགས་ཚུལ་ལ་གཉིས་ཏེ། འཇུག་ཚུལ་སྤྱིར་
བསྟན་པ་དང་། སོ་སོའི་རང་བཞིན་ངེས་པར་བྱ་བའོ། །དང་པོ་ལ། གཞུང་ཁ་ཅིག་ལས།
འཛིན་སྟངས་ཀྱི་སྒོ་ནས་དབྱེ་ན་བསྒྲུབ་པ་དང་གཞན་སེལ་ལ་གཉིས་ལས་མི་འདའ་བ་དེ་བརྗོད་
ན་ཞེས་མཚམས་སྦྱར་ནས། རྟོག་མེད་སྒྲུབ་པའི་སྒོ་ནས་འཇུག །སྒྲ་རྟོག་ཐམས་ཅད་གཞན་
སེལ་ཡིན། །ཞེས་གསུངས་མོད། འདིར་གཉིས་ཏེ། རྩ་བ་དང་། འགྲེལ་པའོ། །དང་པོ་ནི།
99



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རྟོག་མེད་ཅེས་སོགས་སོ། །གཉིས་པ་ནི། སྣང་བ་ཞེས་པ་ནས། བཞིའོ་ཞེས་པའི་བར་གྱིས་
བསྟན་ཏོ། །དེ་ལ་དོན་ནི་སྤྱིར་སྣང་བ་དང་སེལ་བ་ཞེས་བྱ་བ་ནི་འཛིན་སྟངས་ཀྱི་སྒོ་ནས་མིང་དུ་
བཏགས་པ་ཡིན་པ་ལ། སྣང་བ་ནི་རྟོག་མེད་ཀྱི་ཤེས་པ་མཐའ་དག་ཡིན་ལ། སེལ་བ་ནི་སྒྲ་རྟོག་
གི་འཇུག་ཚུལ་མཐའ་དག་གོ །འདིར་སྣང་བ་ལ་ཡུལ་དང་ཡུལ་ཅན་གཉིས་སུ་དབྱེ་བ་ནི་མེད་ཀྱི།
ཡུལ་ཅན་ཉིད་ཡིན་ཏེ། རྟོག་མེད་ཀྱི་ཤེས་པ་འཁྲུལ་མ་འཁྲུལ་གཉིས་ལས་གཞན་པའི་སྣང་བའི་
དབྱེ་བ་མ་གསུངས་པས་སོ། །འོ་ན་སེལ་བ་ལ་ཡང་མཚུངས་སོ་ཞེ་ན། མི་མཚུངས་ཏེ་སེལ་བྱེད་
ལ་སེལ་བར་བཏགས་པ་དང་། གཞན་བསལ་བ་ལ་སེལ་བར་བཤད་པ་གཉིས་ཡོད་ལ། སྣང་བ་
ལ་ནི་དེ་ལྟར་མ་བསྟན་པའི་ཕྱིར། ཇི་སྐད་དུ། སྣང་བ་དངོས་པོའི་ཡུལ་ཅན་ཡིན། །ཞེས་
བཤད་པ་ལྟར་རོ། །སེལ་བ་ལ་གཉིས་ཡོད་པ་ནི། རྣམ་འགྲེལ་ལས། དེ་ཕྱིར་དེ་ལྟར་རྟག་སེལ་
བའི། །ཡུལ་ཅན་ཡིན་པར་རབ་ཏུ་བསྒྲགས། །ཞེས་པས་ཡུལ་ཅན་དང་། དེ་ཕྱིར་གཞན་སེལ་
ཡུལ་ལ་ནི། །དེ་ལྟར་ཕྱོགས་ལ་བརྗོད་པ་བསལ། །ཞེས་གསུངས་ཤིང་། བསྟན་བཅོས་མཛད་
པས་ཀྱང་། དངོས་འགལ་ བཅད་ནས་འཇུག་ པ་ནི། ། གཞན་ སེལ་ཡུལ་ཅན་ཡིན་པར་ནི
བཞེད། །ཅེས་ལེགས་པར་གསུངས་སོ། །གལ་ཏེ་དེ་ལྟར་ནའང་རིགས་པ་མཚུངས་སོ་ཞེ་ན།
མི་མཚུངས་ཏེ། བློ་ལ་མ་ལྟོས་པར་ཡུལ་ཕན་ཚུན་སེལ་བ་ཡོད་པས་ཡུལ་གྱི་སེལ་བ་འཇོག་ལ།
བློ་ལ་མ་ལྟོས་པར་ཡུལ་རང་ངོ་ནས་སྣང་བ་ཡོད་ན་དོན་རང་མཚན་སྣང་བ་ཡིན་པས་ལོང་བ་རྒྱུན་
ཆད་པར་འགྱུར་རོ་ཞེས་འོག་ནས་འབྱུང་བའི་སྐྱོན་རྣམས་འབྱུང་བས་སོ། །ཡང་དེ་ལྟར་ན་སྣང་
བའི་མཚན་ཉིད་རྟོག་མེད་ཀྱི་ཤེས་པས་མཐོང་བ་ཡིན་པས་དོན་རང་མཚན་ཐམས་ཅད་སྣང་
བར་འགྱུར་རོ་ཞེ་ན། རྟོག་མེད་ཀྱི་ཤེས་པས་མཐོང་བ་ཞེས་པ་ནི་འཛིན་སྟངས་ཉིད་ཡིན་གྱི་ཡུལ་
གཞན་མཐོང་བ་མ་ཡིན་ཏེ། གཞན་དུ་ན་རང་རིག་མངོན་སུམ་སྣང་བ་མ་ཡིན་པར་འགྱུར་བའི་
ཕྱིར་རོ། །དེས་ན་མཐོང་བྱེད་ཉིད་དོ། །ཡང་གོང་དུ་སྣང་བ་དང་སེལ་བ་འཛིན་སྟངས་ཞེས་
གཉིས་ཀ་ཡུལ་ཅན་ལ་བཤད་པ་མ་ཡིན་ནམ་ཞེ་ན། དེ་ནི་རྟོག་པ་དང་རྟོག་མེད་ཀྱིས་ཡུལ་
འཛིན་ཚུལ་ལ་སྣང་བས་འཛིན་པ་དང་སེལ་བས་འཛིན་པ་གཉིས་སུ་སྟོན་པ་ཡིན་གྱི། །སེལ་བ་
ཉིད་བློའི་འཛིན་སྟངས་སུ་སྟོན་པ་མ་ཡིན་ནོ། །ཡང་འདིར་སེལ་བས་འཇུག་པ་ལ་འཁྲུལ་མ་
འཁྲུལ་གཉིས་སུ་མ་ཕྱེ་བར། ཕྱིན་ཅི་ལོག་མ་ལོག་གཉིས་སུ་ཕྱེ་བ་ནི་སྒྲ་རྟོག་ཐམས་ཅད་འཇུག་
ཚུལ་འཁྲུལ་པ་ཡིན་པའི་རྒྱུ་མཚན་གྱིས་ཡིན་ནོ། །
100



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
བགཉིས་པ་སོ་སོའི་རང་བཞིན་ངེས་པར་བྱ་བ་ལ་གཉིས་ཏེ། སྣང་བ་དང་། སེལ་བའོ། །
དང་པོ་ལའང་གཉིས་ལས། སྣང་བ་སྤྱིའི་མཚན་ཉིད་ནི། རྟོག་མེད་ཀྱི་ཤེས་པས་མཐོང་བའོ། །
གཞུང་ཁ་ཅིག་ལས་ནི། རང་གི་མཚན་ཉིད་སྣང་བ་ནི། །བསྒྲུབ་པའི་བློ་ཞེས་མཁས་རྣམས་
འདོད། །ཅེས་གསུངས་སོ། །གཉིས་པ་སོ་སོའི་དོན་གཏན་ལ་དབབ་པ་ལ་གཉིས་ཏེ། སྣང་བ་
འཁྲུལ་པ་དང་མ་འཁྲུལ་པའོ། །དང་པོ་ལ་གཉིས་ལས། མཚན་ཉིད་ནི། རང་མཚན་མེད་པ་
མཐོང་བའོ། །གཉིས་པ་དབྱེ་ན། དབང་ཤེས་འཁྲུལ་པ་དང་། ཡིད་ཤེས་བསླད་པ་གཉིས་
སོ། །དེའང་རྣམ་ངེས་ལས། ཉེ་བར་བསླད་པ་བསླུ་བའི་ཕྱིར། མངོན་སུམ་ལྟར་སྣང་ཞེས་
གསུངས་པ་ལྟར་རོ། །གཉིས་པ་སྣང་བ་མ་འཁྲུལ་པ་ལ་གསུམ་སྟེ། མཚན་ཉིད་དང་། དབྱེ་བ་
དང་། མཚན་གཞི་ལ་མཚན་ཉིད་ངེས་པར་བསྒྲུབ་པའོ། །དང་པོ་ནི། རང་གི་མཚན་ཉིད་
ཡོད་པ་མཐོང་བའོ། །གཉིས་པ་དབྱེ་ན། རང་རིག་དང་། དོན་རིག་གཉིས་ཏེ། སྣང་མེད་ཀྱི་
རྣལ་འབྱོར་མངོན་སུམ་དང་སྣང་བཅས་རྣལ་འབྱོར་མངོན་སུམ་ནི་རིམ་པ་བཞིན་རང་རིག་དང་
དོན་རིག་ཏུ་འདུའོ། །གསུམ་པ་ལ་གསུམ་སྟེ། ཡུལ་གྱི་གནས་ལུགས། བློའི་འཛིན་སྟངས།
བློ་དོན་མཐུན་པར་བསྟན་པའོ། །དང་པོ་ལ་རྩ་བ་དང་། འགྲེལ་པ་གཉིས། རྩ་བ་ནི། དོན་ལ་
ཞེས་སོགས་སོ། །འགྲེལ་པ་ནི། བཻ་ཌཱུརྱ་ལ་སྔོན་པོ་དང་བྱས་པ་དང་མི་རྟག་པ་ལ་སོགས་པའི་
ཆོས་ཐམས་ཅད་དོན་ལ་རྫས་ཐ་དད་ལྟ་ཞོག །ལྡོག་པའང་ཐ་དད་མེད་པས་ཐ་དད་ཀྱིས་སྟོངས་
པ་དང་། སྔོན་པོའི་བྱེ་བྲག་རྣམས་ལ་སྔོ་ཙམ་གྱི་སྤྱི་གཅིག་མེད་པས་བཻ་ཌཱུརྱ་དང་ཨུཏྤལ་ལ་སོགས་
པའི་སྔོན་པོ་རྣམས་ཀྱང་ཕན་ཚུན་རྗེས་སུ་འགྲོ་བས་སྟོང་པར་གནས་སོ། ། གཞུང་འདིས་ནི་
དངོས་པོའི་གནས་ཚུལ་དཔྱིས་ཕྱིན་པར་བསྟན་པས་གཞན་སེལ་གྱི་གནད་ཕྱིན་ཅི་མ་ལོག་པར་
གོ་བའི་ཤེས་ལྡན་རྣམས་ཀྱི་ཡིད་བཞིན་གྱི་ནོར་བུ་ལྟ་བུ་ཡིན་ནོ། །གཉིས་པ་བློའི་འཛིན་སྟངས་
ལ་རྩ་བ་དང་། འགྲེལ་པ་གཉིས། རྩེ་བ་ནི། མངོན་སུམ་ཞེས་སོ། །འགྲེལ་པ་ནི། བི་ཌཱུརྱ་
མངོན་སུམ་ལ་སྣང་བ་ན་ཞེས་སོགས་ཏེ་གོ་བར་སླའོ། །གསུམ་པ་ལ་གསུམ་སྟེ། * ཇི་ལྟར་མཐུན་
པའི་ཚུལ། དེ་ཚད་མས་བསྒྲུབ་པ། དེས་ན་མངོན་སུམ་མ་ངེས་པར་བསྒྲུབ་པའོ། །དང་པོ་ལ་
རྩ་བ་དང་། འགྲེལ་པ་གཉིས། དང་པོ་ནི། ཡུལ་ལ་ཞེས་སོགས་སོ། །གཉིས་པ་ནི། ཡུལ་སྔོན་
ར་གནས་པ་ལྟར་བློ་ལའང་དེ་ལྟར་སྣང་། སྔོན་པོ་ལ་བྱས་མི་རྟག་ལྡོག་ཆོས་ཐ་དད་མེད་པ
ལྟར་བློ་ལ་ཡང་ཐ་དད་མེད་པར་སྣང་། ཡུལ་དུས་ཀྱི་དངོས་པོ་རྣམས་རྣམ་པ་ཐ་དད་དུ་གནས་.
པོར་
101



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
པ་ལྟར་བློ་ལ་ཡང་ཐ་དད་པ་ཉིད་དུ་སྣང་སྟེ། རྒྱ་ཐ་དད་ཀྱི་འབུར་བཞིན་ནོ། །དེའང་རྣམ་
འགྲེལ་ལས། དོན་གྱི་རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་ལ། །ཚད་མ་
རྣམས་ཀྱིས་བརྟག་བྱ་གང་། །མ་མཐོང་ཆ་གཞན་ཅི་ཞིག་ཡོད། །ཅེས་དང་། དམ་པའི་དོན་
གྱི་དོན་རྣམས་ནི། །རང་གིས་འདྲེ་དང་ཐ་དད་མེད། །དེ་ལ་ངོ་བོ་གཅིག་པ་དང་། །དུ་མ་བློ་
ཡིས་བསླད་པ་ཡིན། །ཞེས་གསུངས་པ་ལྟར་རོ། །
གཉིས་པ་དེ་ཚད་མས་བསྒྲུབ་པ་ལ་གསུམ་སྟེ། རྟགས་དགོད་པ། ཚུལ་བསྒྲུབ་པ། གྲུབ་
པ་ལ་མི་འཐད་པ་སྤོང་བའོ། །དང་པོ་ནི། གང་ཞེས་པ་ནས། རྟགས་སོ་ཞེས་པའི་བར་རོ། །
གཉིས་པ་ནི། ཕྱོགས་ཆོས་ཞེས་པ་ནས། ཁྱབ་བོ་ཞེས་པའི་བར་རོ། །འདི་ལྟར་བྱས་མི་རྟག་
ལྷན་ཅིག་མཐོང་བ་མིན་ཏེ། དོན་ངོ་བོ་གཅིག་ཡིན་པའི་ཕྱིར་རོ་ཞེས་གསུངས་པའི་དོན་ནི།
ལྷན་ཅིག་ལ་གཉིས་ཀྱིས་ཁྱབ་ལ། བྱས་མི་རྟག་ནི་མངོན་སུམ་གྱི་ངོ་ན་གཉིས་སུ་མི་སྣང་ངོ་ཞེས་
པའི་དོན་ཏོ། །གསུམ་པ་ལ་ཕྱོགས་ཆོས་ལ་མི་འཐད་པ་སྤོང་བ་དང་། ཁྱབ་པ་ལ་མི་འཐད་པ་
སྤོང་བའོ། །དང་པོ་ལ་གཉིས་ཏེ། རྟགས་མི་སྲིད་པ་སྤོང་བ་དང་། སྲིད་ཀྱང་མི་དགོས་པ་སྤོང་
བའོ། །དང་པོ་ནི། བྱས་པ་དང་མི་རྟག་པ་ངོ་བོ་གཅིག་པ་དེ་དོན་དམ་གྱི་གཅིག་ཡིན་ན་མི་
སྲིད་ལ། ཀུན་རྫོབ་ཀྱི་གཅིག་ཡིན་ན་སྣང་མི་སྣང་ཆ་གཉིས་མེད་པར་མ་ངེས་ཏེ། ཟླ་བའི་དཀྱིལ་
འཁོར་གྱི་འོག་སྣང་ལ་སྟེང་མི་སྣང་བ་བཞིན་ནོ་ཞེ་ན། ཀུན་རྫོབ་ཀྱི་གཅིག་ཡིན་ནོ་ཞེས་དཔལ་
ལྡན་ས་སྐྱ་པཎྜི་ཏ་གསུང་ངོ། །འདི་ལ་མཁས་པ་དག་དེ་ལྟར་གསུང་མོད། མདོ་སྡེ་པ་ལྟར་ན་
དོན་དམ་གྱི་གཅིག་ཡིན་ཏེ། རྫས་སུ་གྲུབ་ན་དོན་དམ་པ་བདེན་པ་ཡིན་པའི་ཕྱིར་ཏེ། རྣམ་
འགྲེལ་ལས། དམ་པའི་དོན་གྱི་དོན་རྣམས་ནི། །རང་གིས་འདྲེ་དང་ཐ་དད་མེད། །དེ་ལ་ངོ་
བོ་གཅིག་པ་དང་། །དུ་མའང་བློ་ཡིས་བསླད་པ་ཡིན། །ཞེས་གསུངས་པས་སོ་ཞེས་འཆད་པ་ནི་
ནོར་བ་སྟེ། འདིར་སྐྱེ་མཆེད་ཀྱི་རྫས་བསགས་པ་ལ་ཀུན་རྫོབ་ཀྱི་སྒྲ་སྦྱར་བ་ཡིན་གྱི། དོན་དམ་
མ་ཡིན་པ་ལ་ཀུན་རྫོབ་ཀྱི་སྒྲ་སྦྱར་བ་མ་ཡིན་པའི་ཕྱིར། དེ་ལྟར་མ་ཡིན་ན་གཞུང་འདི་དང་
མཐུན་པར་ཀུན་ལས་བཏུས་ཀྱི་འགྲེལ་པར། རྣམ་པར་ཤེས་པའི་ཚོགས་ལྔ་ནི་བསགས་པ་ལ་
དམིགས་པ་ཡིན་པའི་ཕྱིར་ཀུན་རྫོབ་ཏུ་ཡོད་པ་ཉིད་དམིགས་པ་ཞེས་བྱ་བ་ཁས་བླངས་ནས་ཞེས
གསུངས་པ་ཡང་འགོག་དགོས་པར་ཡང་འགྱུར་རོ། །དེས་ན་འདིར་འཇིག་རྟེན་ལ་གྲགས་པ་
དང་། བསྟན་བཅོས་ལ་གྲགས་པའི་རྫས་གཉིས་ལས། ཕྱི་མའི་དབང་དུ་བྱས་ནས་རྫས་གཅིག་
102



༄༅།།ཚད་མ་རིགས་པའི་གཏེར་སྤྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ལ་སྣང་མི་སྣང་ཆ་གཉིས་མེད་པར་བསྟན་པ་ཡིན་ནོ། །གཉིས་པ་སྲིད་ཀྱང་མི་དགོས་པ་སྤོང་བ་
ནི། གལ་ཏེ་ཞེས་པ་ནས། བསྒྲུབ་བོ་ཞེས་པའི་བར་གྱིས་བསྟན་ཏོ། །གཉིས་པ་ཁྱབ་པ་ལ་མི་
འཐད་པ་སྤོང་བ་ལ། ཡུལ་ལ་ཧ་ཅང་ཐལ་བ་དང་། ཡུལ་ཅན་ཧ་ཅང་ཐལ་བ་སྤོང་བ་གཉིས་
ལས། དང་པོ་ནི། རྫས་གཅིག་ལ་ཞེས་པ་ནས། བཞིན་ནོ་ཞེས་པའི་བར་གྱིས་བསྟན་ཏོ། །
གཉིས་པ་ནི། སྣང་མི་སྣང་ཞེས་པ་ནས། མི་མཚུངས་སོ་ཞེས་པའི་བར་གྱིས་བསྟན་ཏེ་གོ་བར་
སླའོ། །
གསུམ་པ་དེས་ན་མངོན་སུམ་མ་ངེས་པར་བསྒྲུབ་པ་ལ་གསུམ་སྟེ། མ་ངེས་པར་འགྱུར་
བའི་འཐད་པ་དངོས། དེ་ལ་མི་འཐད་པ་སྤོང་བ། སྣང་ཡུལ་ལ་སྒྲ་རྟོག་མི་འཇུག་པའི་ཚུལ་
ལོ། །དང་པོ་ལ་རྩ་བ་དང་། འགྲེལ་པ་གཉིས། རྩ་བ་ནི། དེས་ན་ཞེས་སོགས། འགྲེལ་པ་ནི།
དེ་ཡང་ཞེས་པ་ནས། ལྟར་རོ་ཞེས་པའི་བར་རོ། །དོན་ནི་མངོན་སུམ་ལ་ངེས་པ་མེད་དེ། ངེས་
པ་ནི་རྟོག་པ་ཡིན་ལ། མངོན་སུམ་ནི་རྟོག་མེད་ཡིན་པས་སོ། །དེའང་ཕྱེད་དང་བཞི་པ་ལས།
ད་ནི་ཇི་ལྟར་མ་ངེས་པ་མངོན་སུམ་གྱིས་ཀྱང་གཟུང་བ་ཡིན་ཞེ་ན། མངོན་སུམ་ནི་གང་གིའང་
ངེས་པར་བྱེད་པ་མ་ཡིན་ཏེ་ཞེས་བྱ་བ་དང་། རྣམ་ངེས་ལས་ཀྱང་། བདེ་བ་ལ་སོགས་པ་རྣམས་
ཀྱི་བདག་ཉིད་རིག་པ་བརྗོད་པ་དང་མ་འབྲེལ་བ་གང་ཡིན་པ་དེ་ནི་མངོན་སུམ་གྱི་ཚད་མ་ཡིན་ནོ་
ཞེས་དང་། གཏན་ཚིགས་ཐིགས་པ་ལས། དེ་ལ་དང་པོ་ཡུལ་ཐུན་མོང་མ་ཡིན་པ་མཐོང་བ་
གང་ཡིན་པ་ཁོ་ན་ཚད་མ་ཡིན་ནོ་ཞེས་གསུངས་པ་ལྟར་རོ། །གཞན་དག་ཀླུ་སྒྲུབ་ཀྱིས་སཱ་ལུ་ལྗང་
པའི་མདོའི་འགྲེལ་པར། མངོན་སུམ་ལས་བརླིང་བའི་ཚད་མ་ནི་ཡོད་པ་མ་ཡིན་ནོ་ཞེས་
གསུངས་པས་མངོན་སུམ་ལ་ངེས་པ་ཡོད་པར་བསྟན་ཏོ་ཞེས་ཟེར་བ་ནི་དོན་མ་ཡིན་ཏེ། དེ་ནི་
མངོན་སུམ་གྱིས་གྲུབ་པ་ལ་སུས་ཀྱང་བསྙོན་མི་ནུས་པས་དེ་ལས་བརླིང་བའི་ཚད་མ་མེད་པར་
སྟོན་པ་ཡིན་གྱི། ཡུལ་ངེས་པའི་སྒོ་ནས་བརླིང་བར་འཆད་པ་གཞུང་གི་དོན་གཏན་མ་ཡིན་
ནོ། །
གཉིས་པ་དེ་ལ་མི་འཐད་པ་སྤོང་བ་ལ་གཉིས་ལས། དང་པོ་ལུང་དང་འགལ་བ་སྤོང་བ་
ནི། དེ་ལྟར་ན་རྣམ་འགྲེལ་ལས། ཡོད་མེད་ངེས་པའི་འབྲས་ཅན་མིན། །ཕྱིར་ན་ཚད་མ་ཉིད་
མ་ཡིན། །ཞེས་བཤད་པ་དང་འགལ་ལོ་ཞེ་ན། མི་འགལ་ཏེ། འབྲས་བུ་ཅན་ནི་རྒྱུའི་དོན་ཡིན་
པས་རང་ངམ་གཞན་གང་རུང་ལས་ངེས་པ་འདྲེན་ནུས་པར་སྟོན་པ་ཡིན་ལ། དེའང་ཀུན་ཏུ་ཐ་།
103



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
9
tསྙད་པའི་ཚད་མའི་དབང་དུ་བྱས་པའོ་ཞེས་འཆད་པར་འགྱུར་རོ། །
གཉིས་པ་དངོས་སུ་མ་ངེས་ན་ཚད་མར་འགལ་བ་སྤོང་བ་ལ་གཉིས་ལས། དང་པོ་རྩོད་
པ་འགོད་པ་ནི། བོད་རྣམས་ན་རེ། གལ་ཏེ་མངོན་སུམ་ལ་ངེས་པ་མེད་ན་ཚད་མར་འགལ་ལོ་
ཞེས་ཟེར་རོ། ། གཉིས་པ་དེའི་ལན་ལ་གཉིས་ཏེ། གཞན་ལན་དགག་པ་དང་། རང་ལན་
བཏབ་པའོ། །དང་པོ་ནི། སློབ་དཔོན་གཙང་ནག་པ་ལ་སོགས་པ་ཁ་ཅིག་ན་རེ། ངེས་པ་ལ་
གཉིས་ལས་རྟོག་པས་ངེས་པ་མེད་ཀྱང་རྟོག་མེད་ཀྱིས་ངེས་པ་ཡོད་དེ། མངོན་སུམ་གྱིས་སྒྲོ་
འདོགས་གཅོད་པའི་ཕྱིར་རོ་ཞེས་ཟེར་རོ། །འདི་མི་འཐད་དེ། སྒྲོ་འདོགས་ཆོད་པ་དེ་སྣང་ཙམ་
ལ་ཟེར་ན་མངོན་སུམ་ལ་སྒྲོ་འདོགས་མི་ཆོད་པ་མི་སྲིད་པས་སྣང་ལ་མ་ངེས་པའི་མངོན་སུམ་མེད་
པར་འགྱུར་རོ། །གཞན་སེལ་གྱིས་སྒྲོ་འདོགས་ཆོད་པ་ལ་ཟེར་ན་རྗེས་དཔག་ལྟར་རྟོག་པ་ལས་
མ་འདས་སོ། །དེས་ན་མངོན་སུམ་ལ་ངེས་པའི་མིང་བཏགས་ན་རྟོག་གེའི་རྣམ་གཞག་འཇིག་
གོ །འདིར་རིགས་པའི་སྣང་བ་ལས། ཚད་མ་རྣམ་དཔྱོད་ལ་ལྟོས་ན། །མངོན་སུམ་དགག་
པའི་ཡུལ་ཅན་འགྱུར། །འདོད་ན་དོན་མཐུས་བསྐྱེད་པར་སྨྲོས། །ཞེས་གསུངས་པའི་རིགས་
པའང་བརྗོད་པར་བྱའོ། །གཉིས་པ་རང་གི་ལན་ལ་གཉིས་ཏེ། མངོན་སུམ་གྱིས་དགག་སྒྲུབ་
བྱེད་པའི་ཚུལ་དང་། ངེས་ན་མངོན་སུམ་དུ་འགལ་བའོ། །དང་པོ་ལ་གསུམ་ལས། མཚམས་
སྦྱོར་བ་ནི། འོ་ན་ཞེས་སོགས། རྩ་བ་ནི། མངོན་སུམ་ཞེས་སོགས་འགྲེལ་པ་ནི། བུམ་པ་ཞེས་
པ་ནས། གསུངས་པ་ལྟར་རོ་ཞེས་པའི་བར་རོ། །དེ་དག་གི་དོན་ནི་འདི་ལྟར་འཆད་དེ། དོན་
རང་མཚན་མངོན་སུམ་ལ་སྣང་བ་ན་མངོན་སུམ་རྫས་རིལ་པོའི་ཡུལ་ཅན་ཡིན་པས་ཀུན་ལ་ཚད་
མར་སོང་བ་ཡིན་ལ། འོན་ཀྱང་ཁ་དོག་གི་ལྡོག་པ་ལྟ་བུ་ལ་འཁྲུལ་པའི་རྒྱུ་མེད་པ་དང་། རྟོགས་
པའི་རྐྱེན་གོམས་པ་གསལ་བ་དང་། ཡིད་གཏད་པ་ཡོད་པས་རང་སྟོབས་ཀྱིས་ངེས་པ་འདྲེན་
ནུས་ལ། མི་རྟག་པའི་ལྡོག་པ་ལ་འདྲ་བ་གཞན་འབྱུང་བ་ལ་སོགས་པ་འཁྲུལ་པའི་རྒྱུ་མཚན་གྱིས་
ཟིན་པས་གཞན་སྟོབས་ཀྱིས་ངེས་པ་ལྟ་བུའི་ཁྱད་པར་ནི་ཡོད་དེ། རྣམ་འགྲེལ་ལས། མངོན་
སུམ་གྱིས་ནི་གཟུང་བ་ལ། །ཁྱད་པར་ཆ་ཤས་རྣམ་སྤངས་པ། །ཁྱད་པར་གང་ལ་རྟོགས་པ་
ཡི། །རྐྱེན་ཡོད་དེ་ནི་རྟོགས་པར་འགྱུར། །ཞེས་དང་། གཟུངས་ཆོས་མཐུན་པ་མཐོང་བ་
ལས། །ཉ་ཕྱིས་ལ་དངུལ་རྣམ་པ་ལྟར། ། གལ་ཏེ་འཁྲུལ་པའི་རྒྱུ་མཚན་གྱིས། ། ཡོན་ཏན་
གཞན་སྦྱོར་མི་བྱེད་ན། །ཞེས་དང་། དེ་ཕྱིར་དངོས་པོ་མཐོང་བ་ཡིས། །ཡོན་ཏན་མཐའ་དག་
104
.



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ལ༔མཐོང་བ་ཉིད། །འཁྲུལ་པས་ངེས་པར་མི་བྱེད་པས། །སྒྲུབ་པ་རབ་ཏུ་འཇུག་པ་ཡིན། །ཞེས་
གསུངས་པ་ལྟར་རོ། །འོ་ན་རྫས་གཅིག་ལ་མངོན་སུམ་ལ་སྣང་མི་སྣང་ཆ་གཉིས་མེད་ན། དུང་
གི་ཁ་དོག་དང་དབྱིབས་ཀྱང་རྫས་གཅིག་པས་སྣང་མི་སྣང་ཆ་གཉིས་མེད་པར་འགྱུར་ལ། །
འདོད་ན། མཚན་མོ་ལུས་ཤེས་ལ་དབྱིབས་སྣང་བའི་ཕྱིར་ཁ་དོག་ཀྱང་སྣང་བར་འགྱུར་རོ་ཞེ་ན།
མངོན་པ་བ་དག་དབྱིབས་ནི་མིག་ཤེས་དང་ཡིད་ཤེས་གཉིས་ཀའི་ཐུན་མོང་བའི་ཡུལ་ཡིན་པས་
ཁ་དོག་འཛིན་པ་ལ་དབྱིབས་འཛིན་པས་ཁྱབ་ཀྱང་། དབྱིབས་འཛིན་པ་ལ་ཁ་དོག་འཛིན་པས་
མ་ཁྱབ་ཅེས་ཟེར་རོ། །རིགས་པའི་སེང་གེ་ན་རེ། ཁ་དོག་གི་རྡུལ་ཕྲན་འདུས་པའི་དབྱིབས་ནི་
ཁ་དོག་དང་རྫས་གཅིག་པས་མིག་ཤེས་ལ་སྣང་མི་སྣང་ཆ་གཉིས་མེད་ལ། རེག་བྱའི་རྡུལ་ཕྲན་
འདུས་པའི་དབྱིབས་ནི་རེག་བྱ་དང་རྫས་གཅིག་པས་ལུས་ཤེས་ལ་སྣང་མི་སྣང་ཆ་གཉིས་མེད་པ་
ཡིན་ནོ། ཡང་ན་ལུས་ཤེས་ལ་དབྱིབས་སྣང་བ་ནི་སྒྲོ་བཏགས་པ་ཡིན་ཏེ། དབྱིབས་ནི་ཁ་དོག་
གི་རྡུལ་ལས་གྲུབ་པར་བཤད་པའི་ཕྱིར་རོ་ཞེས་གསུང་ངོ། །འདིར་དབྱིབས་ནི་རྫས་སུ་མ་གྲུབ་པ་
ཉིད་འཐད་ཅིང་། གཞུང་ལས་ཀྱང་གསུངས་ཏེ། སློབ་དཔོན་དབྱིག་གཉེན་གྱིས་ལས་གྲུབ་པའི་
རབ་ཏུ་བྱེད་པ་ལས། དེ་ལྟ་བས་ན་དབྱིབས་ཞེས་བྱ་བའི་རྫས་གཞན་ནི་མེད་ཀྱི། ཁ་དོག་ཁོ་ན་
ཡུལ་གྱི་ཁྱད་པར་ལ་གནས་པ་ལ་རིང་པོ་ལ་སོགས་པའི་བློ་དག་འབྱུང་སྟེ། དཔེར་ན་ཤིང་དང་བྱ་
དང་བྲག་ལ་སོགས་པའི་དངར་ཁ་དོག་ལ་འབྱུང་བ་ལྟ་བུ་སྟེ། ཁ་ན་མ་ཐོ་བ་མེད་པ་ཡིན་ནོ་ཞེས་
དང། དེའི་འགྲེལ་པ་པཎྜི་ཏ་བློ་བཟང་ངང་ཚུལ་གྱིས། དེའི་ཕྱིར་ཡང་རིང་པོ་ལ་སོགས་པའི་
དབྱིབས་རྫས་སུ་མེད་པ་གསལ་བར་ཤེས་པར་གྱིས་ཤིག་ཅེས་ལེགས་པར་གསུངས་པ་ཡིན་ནོ། །
གཉིས་པ་ངེས་ན་མངོན་སུམ་དུ་འགལ་བ་ལ་བཞི་སྟེ། སྔོ་ལྡོག་ངེས་པ་རྟོག་པར་བསྒྲུབ་
པ། ངེས་པས་སྒྲོ་འདོགས་གཅོད་པའི་ཚུལ། རྗེས་སུ་སྐྱེས་པའི་ངེས་ཤེས་སེལ་བར་འགྱུར་བ།
དེ་སློབ་དཔོན་གྱི་དགོངས་པ་ཡིན་པའོ། །དང་པོ་ནི། གལ་ཏེ་ཞེས་པ་ནས། གསུངས་པས་སོ་
ཞེས་པའི་བར་གྱིས་བསྟན་པ་ལས། དོན་ནི་རང་མཚན་ཆ་ཤས་སུ་མ་ཕྱེ་བ་མངོན་སུམ་གྱིས་
མཐོང་ནས་དེའི་རྗེས་སུ་བྱུང་བའི་ཤེས་པས་སྔོན་པོ་ཞེས་སྔོ་ལྡོག་སྤྱིའི་ཚུལ་དུ་ཤེས་པ་དེ་རྟོག་པ་
ཡིན་ལ། རྟོག་པ་དེས་འགལ་ཟླ་སྔོ་མིན་སྒྲོ་མ་བཏགས་པར་སྔོན་པོར་བཟུང་བ་ཉིད་ཀྱིས་སྔོ་མིན་
བཅད་པས་གཞན་སེལ་གྱི་ཡུལ་ཅན་ཡིན་ཞིང་སེལ་བ་ལ་དངོས་ཡུལ་རང་མཚན་མེད་པས་འཁྲུལ་
ནས་ཞུགས་པ་ན་འཇུག་ཡུལ་སྔོན་པོ་རང་མཚན་ཐོབ་སྟེ། ཇི་སྐད་དུ། གང་ལ་དངོས་དང་
105



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
...འབྲེལ་ཡོད་པ། །དངོས་པོ་རྙེད་པའི་རྟེན་ཡིན་ཏེ། །ཞེས་གསུངས་པ་ལྟར་རོ། །ཁ་ནང་ལྟས་
རང་རིག་ཡིན་པས་མ་འཁྲུལ་པ་ཡིན་ཏེ། མདོ་ལས། རྟོག་པའང་རང་རིག་ཉིད་དུ་འདོད།
དོན་ལ་མ་ཡིན་དེ་རྟོག་ཕྱིར། །ཞེས་དང་། རྣམ་འགྲེལ་ལས། མཐོང་བ་འགའ་ལ་ ཤེས་པ་
གང་། །སྤྱི་ཡི་དོན་ཅན་རྣམ་རྟོག་པ། །གཞན་གྱིས་ཆ་སྒྲོ་མ་བཏགས་པ། །དེ་ཙམ་སེལ་བའི་
སྤྱོད་ཡུལ་ཅན། །ཞེས་གསུངས་པས་སོ། །གཉིས་པ་ནི། གང་ལ་ཞེས་པ་ནས། གསུངས་སོ་
ཞེས་པའི་བར་གྱིས་བསྟན་ཏོ། །གསུམ་པ་ནི། གལ་ཏེ་ཞེས་པ་ནས། མ་ཡིན་ནོ་ཞེས་པའི་བར་
གྱིས་བསྟན་ཏོ། །བཞི་པ་ནི། ངེས་པ་ཞེས་པ་ནས། ཡིན་ནོ་ཞེས་པའི་བར་གྱིས་བསྟན་ཏོ། །
དེ་དག་གི་དོན་ནི་གོ་བར་སླའོ། །
གསུམ་པ་སྣང་ཡུལ་ལ་སྒྲ་རྟོག་མི་འཇུག་པའི་ཚུལ་ལ་གསུམ་སྟེ། སྣང་ན་དགག་སྒྲུབ་
གཅིག་ཆར་དུ་རྟོགས་པར་ཐལ་བ། དོན་གཅིག་གི་མིང་ཐམས་ཅད་རྣམ་གྲངས་པར་བསྟན་པ།
ལྡོག་པས་འབྱེད་ན་སེལ་བར་འགྱུར་བའོ། །དང་པོ་ནི། གལ་ཏེ་ཞེས་པ་ནས། ཁྱད་པར་མེད་
པའི་ཕྱིར་རོ་ཞེས་པའི་བར་གྱིས་བསྟན་ཏོ། །གཉིས་པ་ནི། གཅིག་ལ་ཞེས་པ་ནས། གསུངས་
སོ་ཞེས་པའི་བར་གྱིས་བསྟན་ཏོ། །གསུམ་པ་ནི། དོན་ངོ་བོ་དབྱེར་མེད་ཀྱི་ཞེས་པ་ནས། མི་
ཤེས་པར་ཟད་དོ་ཞེས་པའི་བར་གྱིས་བསྟན་པ་ལས། སྐབས་འདིའི་སྣང་བ་ཞེས་པ་ནི་གོང་དུ་
བཤད་པའི་རྟོག་མེད་ཀྱི་ཤེས་པ་མཐའ་དག་ཡིན་ལ། དེའི་ཡུལ་ནི་རང་མཚན་ཇི་སྙེད་པ་རྣམས་
ཡིན་པས། དེ་ལ་སྒྲ་རྟོག་འཇུག་ན་སྣང་སེལ་གྱི་འཇུག་པ་འཆོལ་བས་དགག་སྒྲུབ་གཅིག་ཆར་དུ་
རྟོགས་པར་འགྱུར་ཞིང་། དོན་གཅིག་ཉིད་ལ་མིང་ཐ་དད་ཀྱིས་བརྗོད་ཀྱང་མིང་གི་རྣམ་གྲངས་
སུ་འགྱུར་གྱི། ཐ་དད་ཀྱི་དོན་ཐོབ་པ་མ་ཡིན་ལ། དོན་གཅིག་ལྡོག་པ་ཐ་དད་དུ་གནས་པ་ནི་
གཞན་སེལ་གྱི་བློ་ངོར་བྱས་པ་ཡིན་ཏེ། ཇི་སྐད་དུ། སྣ་ཚོགས་ཆོས་ཀྱི་གཞིར་གྱུར་པའི། །ཆོས་
ཅན་ཞེས་བཤད་པ་ལྟར་རོ། །ལྡོག་པ་ལ་སྣང་བར་མིང་འདོགས་པ་ནི་རྟོག་གེའི་ཐ་སྙད་མི་ཤེས་
པ་ཉིད་དུ་ཟད་དོ། །གནས་ཚུལ་དེ་ལྟར་ཡིན་པ་དེའི་ཕྱིར་སྣང་ཡུལ་ལ་སྒྲ་རྟོག་མི་འཇུག་ཅེས་པ་
ཡང་ཡུལ་བཞིའི་ཟླས་ཕྱེ་བའི་སྣང་ཡུལ་དང་གཅིག་ཏུ་འཁྲུལ་པར་མི་བྱའོ། །དེ་ལྟར་ན་ཡུལ་ཅན་
སྣང་བ་དང་ཡུལ་རང་མཚན་གྱི་གནས་ཚུལ་མཐའ་ཆོད་པར་བཤད་པ་ཡིན་ནོ། །འཇིག་རྟེན་
རྒྱུན་བདུན་ཡོངས་འདུའི་དགའ་ཚལ་དུ། །སྔོན་མེད་རིགས་པའི་རོ་བརྒྱ་ལྡན་པའི་གཏེར། །
བློ་གསལ་རྐང་དྲུག་ལྡན་པའི་ཡིན་པས། །ལྟ་ངན་དྲི་ལ་ཆགས་པའི་སྤྱོད་ཡུལ་མིན། །༔
པལ་
106



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།བ
བར་སྐབས་ཀྱི་ཚིགས་སུ་བཅད་པའོ། །ཚུལ་གཉིས་སྒྲིབ་པ་མེད་པ་ཡི། །ཡང་དག་དོན་གྱི་སྤྱན་
མངའ་བ། །འཇམ་པའི་དབྱངས་དང་དེ་ཡི་སྐུ། །ས་སྐྱའི་པཎ་ཆེན་ལ་བཏུད་ནས། །དངོས་
དོན་དྲི་མ་མེད་པའི་ལམ། །རྟོག་གེའི་གསང་དོན་གསལ་བའི་སྒོ། །རང་བཟོའི་སྐྱོན་བྲལ་སྡེ་
མིག་གིས། །བདེ་བླག་ཉིད་དུ་དབྱེ་བར་བྱ། །
གཉིས་པ་སེལ་བ་ལ་གསུམ་སྟེ། མཚན་ཉིད་དང་། དེའི་རང་བཞིན་གཏན་ལ་དབབ་པ་
དང་། དེ་ལ་རྩོད་པ་སྤོང་བའོ། །དང་པོ་ནི། དངོས་འགལ་བཅད་ནས་འཇུག་པ་ནི། །གཞན་
སེལ་ཡུལ་ཅན་ཡིན་པར་བཞེད། །ཅེས་བྱ་བ་གསུངས་ཏེ། འདིས་ནི་ཡུལ་ཅན་སེལ་འཇུག་གི་
མཚན་ཉིད་དངོས་སུ་སྨོས་པའི་སྒོ་ནས་ཡུལ་སེལ་བའི་མཚན་ཉིད་ཀྱང་ཤུགས་ལ་བསྟན་པ་ཡིན་
པ་ལས། དོན་ནི་འདི་ལྟར་ཡིན་ཏེ། གང་གིས་སེལ་བ་དང་། གང་སེལ་བ་དང་། ཚུལ་ཇི་ལྟར་
དུ་སེལ་བའོ། །དང་པོ་ནི། ཆོས་གང་དང་གང་སྒྲས་བརྗོད་ཅིང་རྣམ་པར་རྟོག་པས་སེམས་པར་
བྱེད་པ་ན་དེ་དང་དེའི་དངོས་འགལ་རྣམས་སེལ་བར་བྱེད་དེ། སློབ་དཔོན་ཆོས་མཆོག་གིས།
རྟོག་བཅས་བློ་ཡིས་གང་གི་རང་བཞིན་གཞན་གྱིས་དབེན་པ་རབ་བསྟན་པ། །ཞེས་དང་།
བྲམ་ཟེས། རྣམ་དཔྱོད་ནི། ཐ་དད་དེ་ནི་རང་རྒྱུ་ལས། །བྱུང་དང་སྒྲོ་བཏགས་པ་ལས་མིན། །
གཞན་དུ་འགྱུར་བ་གསལ་བྱ་ཡིན། །ཞེས་གསུངས་ཤིང་། དོན་དེ་ཉིད་རྣམ་འགྲེལ་མཛད་པས་
ཀྱང་། དེ་དང་དེ་མིན་རྒྱུ་དོན་རྣམས། ། བདག་ཉིད་རྣམ་པར་འབྱེད་ པར་བྱེད། ། ཅེས་
གསུངས་པ་དང་མཐུན་པ་ཡིན་ནོ། །དངོས་འགལ་ཞེས་པའི་ཚིག་ཟུར་གྱིས་བྱས་པའི་སྒྲས་རྟག་
པ་གཅོད་པ་ལྟ་བུ་མ་ཡིན་པར་ཡང་བསྟན་ཏེ། ཅི་སྟེ་ན་བྱས་པ་བརྗོད་པས་རྟག་པ་མ་ཡིན་པ་གོ་
བར་འགྱུར་བ་ལས་དེ་ལྟར་མ་ཡིན་པའི་ཕྱིར་ཏེ། རྣམ་འགྲེལ་ལས། དེས་ན་ཁྱད་པར་གང་ཞིག་
ཆོས། །གང་གིས་གོ་བར་འགྱུར་བ་དེ། །དེ་ལས་གཞན་གྱིས་ནུས་མ་ཡིན། །དེས་ན་ཐ་དད་
རྣམས་པར་གནས། །ཞེས་གསུངས་པ་ལྟར་རོ། །འོ་ན་རྗེས་འགྲོ་བརྗོད་པས་ལྡོག་པ་གོ་བ་ཡང་
འགལ་ལོ་ཞེ་ན། དེ་ནི་རྗེས་འགྲོའི་སྒྲས་ལྡོག་པ་བརྗོད་པས་མ་ཡིན་གྱི། རྗེས་འགྲོ་དང་ལྡོག་པ་
གཞི་གཅིག་ལ་གོ་བར་ནུས་པའི་སྟོབས་ཀྱིས་ཡིན་ལ། བོད་རྣམས་རྟོག་པ་གཅིག་ཉིད་ཡུལ་ལ་
ལྟོས་ནས་དངོས་རྟོགས་དང་ཤུགས་རྟོགས་ཞེས་སྨྲ་བ་ཡང་གཞན་སེལ་ལ་བློ་ཁ་མ་ཕྱོགས་
པའོ། །ཡང་གཞན་སེལ་གྱི་སྐད་དོད་ཨ་སོ་ཧ་ཞེས་པ་ཡོད་ལ་དེ་བསལ་བྱ་དང་སེལ་བྱེད་གཉིས་
ཀ་ལ་འཇུག་པས། སློབ་དཔོན་ཀཱ་མ་ལ་ཤི་ལས་ཀྱང་། གཞན་སེལ་གསུམ་འཆད་པ་ན། དོན་
107



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རང་མཚན་གྱི་གཞན་སེལ་ནི་གཞན་བསལ་བར་བྱ་བས་ན་སེལ་བ་དང་། བློའི་གཞན་སེལ་དང་།
ལྡོག་པ་མེད་དགག་གི་གཞན་སེལ་སེལ་བར་བྱེད་པས་ན་གཞན་སེལ་ཞེས་བཤད་དོ། །འདི་ལ་
བོད་རྣམས་སློབ་དཔོན་བདག་ཉིད་ཆེན་པོ་ཞི་བ་འཚོ་ཡབ་སྲས་ཀྱི་དགོངས་པ་གཞན་སེལ་
གསུམ་ཀ་གཞན་སེལ་མཚན་ཉིད་པར་བཞད་དོ་སྙམ་དུ་རྟོག་པ་དེ་ནི་ཤིན་ཏུ་འཁྲུལ་ཏེ། སློབ་
དཔོན་དེ་དག་གིས་སེལ་བ་གསུམ་བཞེད་པའི་དོན་རང་མཚན་དང་མེད་དགག་ནི་སེལ་བ་
བཏགས་པ་ཉིད་དུ་བཞེད་པ་ཡིན་ཏེ། དེ་ཡང་དོན་རང་མཚན་ནི་བློས་གཞན་རྣམ་པ་པར་དཔྱད་
པའི་འབྲས་བུར་འཐོབ་པར་བྱ་བ་ཡིན་པས་བསལ་བྱ་ལ་སེལ་བའི་མིང་གིས་བཏགས་པ་ཡིན་ལ།
མེད་དགག་ནི་བློའི་སེལ་བ་རྟོག་པས་དངོས་སུ་འཇལ་བའི་ཚེ་ཤུགས་ལ་རྟོགས་པར་ནུས་པ་ཙམ་
གྱིས་གཞན་སེལ་དུ་བཤད་པའི་ཕྱིར་ཏེ། སློབ་དཔོན་ཀཱ་མ་ལ་ཤཱི་ལས། གཟུགས་བརྙན་གྱི་
མཚན་ཉིད་ཀྱི་སེལ་བ་ནི་དངོས་སུ་བསྒྲུབ་པ་བསྐྱེད་པར་བྱ་བ་ཡིན་པའི་ཕྱིར་དངོས་ཀྱི་སྒྲའི་དོན་
ཡིན་ནོ་ཞེས་བསྟན་ནས། སེལ་བ་ལྷག་མ་རྣམས་ཀྱང་སྒྲའི་དོན་ཉེ་བར་བཏགས་པར་བརྗོད་པ་
འགལ་བ་མེད་པ་ཉིད་དོ་ཞེས་དང་། བ་གླང་ལ་སོགས་པའི་གཟུགས་བརྙན་གྱིས་བདག་ཉིད་དེ་
ནི་གཞན་ཏེ་རྟ་ལ་སོགས་པའི་གཟུགས་བརྙན་གྱི་བདག་ཉིད་དེ་རང་བཞིན་མ་ཡིན་པའི་ཕྱིར་
རོ། །དེ་ལྟར་རྟོག་པ་ནི་མེད་པར་དགག་པའི་མཚན་ཉིད་ཀྱི་སེལ་བ་མེད་ན་མི་འབྱུང་བ་ཡིན་
པའི་ཕྱིར་བཏགས་ནས་སྒྲའི་དོན་ཉིད་དུ་བསྟན་ཏོ་ཞེས་དང་། རང་གི་མཚན་ཉིད་ཀྱང་
བཏགས་ནས་རང་གི་དོན་ཞེས་བྱ་བ་བསྟན་ཏེ་ཞེས་གསུངས་ཤིང་། སློབ་དཔོན་ཞི་བ་འཚོས་
ཀྱང་། སྒྲ་ལས་བྱུང་བའི་ཤེས་པ་ལ། །དགག་པ་ཙམ་འདིར་སྣང་བ་མིན། །ཞེས་མེད་དགག་
རྐྱང་བ་སེལ་བ་མ་ཡིན་པར་གསུངས་སོ། །དེ་ལྟར་མ་ཡིན་ན་སློབ་དཔོན་དེ་དག་ཉིད་ཀྱིས་
འགལ་བར་སྨྲས་པར་འགྱུར་ཏེ། སློབ་དཔོན་ཀཱ་མ་ལ་ཤཱི་ལས། དེས་ན་དོན་གྱི་གཟུགས་བརྙན་
དེ་ཉིད་སྒྲ་ལས་བྱུང་བའི་ཤེས་པ་ལ་དངོས་སུ་དེའི་བདག་ཉིད་ཀྱི་སྣང་བའི་ཕྱིར་སྒྲའི་དོན་དུ་
རིགས་ཀྱི། གཞན་ནི་མ་ཡིན་ནོ་ཞེས་གསུངས་སོ། །དེས་ན་སློབ་དཔོན་དེ་དག་གི་གཞུང་དུ་
རང་མཚན་གཞན་སེལ་དུ་བཤད་དོ་ཞེས་ཟེར་བ་ལ་སོགས་པ་རྣམས་ཀྱིས་སློབ་དཔོན་ཡབ་སྲས་
ཀྱི་གཞུང་མིག་ལམ་ཙམ་དུ་ཡང་མ་མཐོང་བ་ཡིན་ནོ། །སྔོན་དུས་ལྷ་དང་ལྷ་མིན་གྱིས། །རྒྱ་
མཚོ་བསྲུབས་པའི་ཨ་སུ་རས། །པ་སངས་སློབ་པའི་ཚོགས་ཀུན་ཉམས། །དེང་དུས་རང་
བཟོའི་དུག་ཆང་གིས། ། བློ་གྲོས་ཆུང་རྣམས་ཉམས་པར་བྱས། །ཞེས་བྱ་བ་བར་སྐབས་ཀྱི་
108



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ཚིགས་སུ་བཅད་པའོ། །གཉིས་པ་གང་གིས་སེལ་བ་ནི། །སྒྲ་དང་རྣམ་པར་རྟོག་པས་ཏེ། །
དེའང་རྣམ་པར་རྟོག་པས་དོན་དེ་བརྗོད་པར་འདོད་པས་སྒྲ་སྦྱར་བ་ན་དེ་མ་ཡིན་མི་རྟོགས་པར་
དོན་དེ་དང་དེ་རྟོགས་པ་ཙམ་ལ་སེལ་བས་འཇུག་ཅེས་བྱ་ཡི། དངོས་སུ་གཞན་རྣམ་པར་གཅོད་
པའི་འཛིན་སྟངས་དགོས་པ་ནི་མ་ཡིན་ཏེ། རྣམ་འགྲེལ་ལས། དེ་ཙམ་སེལ་བའི་སྤྱོད་ཡུལ་
ཅན། །ཞེས་དང་། གཞུང་འདི་ཉིད་ལས་ཀྱང། ཚིག་ཀུན་ངེས་བཟུང་སྙིང་པོ་ཅན། །ཞེས་
དང་། དེས་ན་སྒྲ་གཅིག་བརྗོད་ན་ཡང་། །དགག་སྒྲུབ་ནུས་པ་རྣམ་གཉིས་ཡོད། ། ཅེས་
གསུངས་སོ། །དེའང་དངོས་སུ་རྟོག་པ་ཁོ་ན་སེལ་བྱེད་ཡིན་གྱི། སྒྲ་ནི་མ་ཡིན་ཏེ། རྟོག་པ་དང་
མ་འབྲེལ་ན་འབྱུང་བའི་སྒྲས་ཀྱང་དེ་མ་ཡིན་གཅོད་པར་ཐལ་བས་སོ། །
གསུམ་པ་ཚུལ་ཇི་ལྟར་དུ་སེལ་བ་ནི། མེད་དགག་དང་མ་ཡིན་དགག་གི་འཇུག་ཚུལ་གང་
རུང་གིས་སེལ་བར་བྱེད་ལ། དེའང་བློའི་གཞན་སེལ་གྱི་ཡུལ་ཅན་རྣམས་ལ་ནི་མེད་དགག་དང་
མ་ཡིན་དགག་གཉིས་ཀའི་འཇུག་ཚུལ་གྱི་ནུས་པ་ཡོད་པ་ཡིན་ཏེ། བུམ་པའི་དོན་སྤྱི་རྟོག་པས་
ངེས་པའི་ཚེ་བུམ་པ་ངེས་པ་ནི་བསྒྲུབ་པའི་ནུས་པ་ཡིན་ལ། བུམ་མ་ཡིན་དུ་སྒྲོ་མ་བཏགས་པ་
ཉིད་དགག་པའི་ནུས་པ་ཡིན་པ་བཞིན་ནོ། །འདི་ལ་སློབ་དཔོན་ཆོས་མཆོག་ན་རེ། རྟོག་པ་ལ་
བུམ་པའི་དོན་སྤྱི་ཤར་བའི་ཚེ། རྟོག་པ་དེས་བུམ་པ་རང་མཚན་ལས་བུམ་པའི་དོན་སྤྱི་ཐ་དད་
དུ་མ་རྟོགས་པ་ཙམ་ལ་རྟོག་པ་རྣམས་རང་གི་སྣང་བ་དོན་མེད་པ་ལ་དོན་དུ་ཞེན་ནས་འཇུག་པ་
ཡིན་ནོ་ཞེས་སློབ་དཔོན་གྱིས་བཤད་པ་ཡིན་གྱི། རྟོག་པས་ནི་དོན་སྤྱི་ལ་དོན་རང་མཚན་དུ་
འཛིན་པ་ཡང་མ་ཡིན། དེ་གཉིས་གཅིག་ཏུ་བྱེད་པ་ཡང་མ་ཡིན་ཏེ། གཞན་ནི་གཞན་གྱི་རང་
བཞིན་དུ་བྱ་བར་མི་ནུས་པའི་ཕྱིར་མ་བཟུང་བའི་རང་མཚན་དང་སྤྱི་གཉིས་གཅིག་ཏུ་བྱེད་པ་
ཡང་མི་ནུས་པའི་ ཕྱིར་དང་། དོན་སྤྱི་ལ་རང་མཚན་དུ་སྒྲོ་འདོག་པ་ཡང་མ་ཡིན་ཏེ། སྒྲོ་
འདོགས་པ་ནི་མྱོང་བ་སྔོན་དུ་འགྲོ་བ་ཅན་ཡིན་ལ། རྟོག་པས་དོན་གྱི་སྤྱི་མྱོང་བ་མེད་པས་སོ། །
དེས་ན་སེལ་བས་འཇུག་པ་ནི་མེད་པར་དགག་པའི་ཡུལ་ཅན་ཁོ་ནའོ་ཞེས་གསུང་ངོ། །འདི་ཡང་
མི་འཐད་དེ། སྒྲ་དོན་རྐྱང་པ་ལ་དགག་བསྒྲུབ་བྱས་པས་རང་མཚན་དུ་གོ་བར་མི་ནུས་ཏེ། དེ་
དང་རང་མཚན་ལ་བློས་འབྲེལ་པ་ཙམ་ཡང་མེད་པའི་ཕྱིར། བུམ་པ་ཞེས་བརྗོད་པས་བ་གླང་མི་
གོ་བ་བཞིན་ནོ་ཞེས་འཆད་པར་འགྱུར་རོ། ། སློབ་དཔོན་གྱིས་ཀྱང་འཁོར་གསུམ་ཆར་ཁས་
བླངས་པས་སོ། །ཡང་རང་གིས་ཁས་བླངས་དང་འགལ་ཏེ། ཡུལ་གྱི་རྣམ་གཞག་བྱེད་པ་ན་z
A
109



༄༅༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རྟོག་པའི་ཞེན་ཡུལ་འདོད་བཞིན་དུ་འདིར་རྟོག་པའི་ཞེན་པ་མེད་པར་ཁས་བླངས་པས་སོ། །
ཡང་སྐྱེ་བོ་བློ་གྲོས་དམན་པ་དག་ཤེས་བྱ་ཐམས་ཅད་ལ་གཞན་སེལ་བས་ཁྱབ་བོ་ཞེས་ཟེར་བ་ནི།
རིགས་པའི་གཞུང་ལ་མིག་ལོང་བའོ། །ཁ་ཅིག་སློབ་དཔོན་ཤཱཀྱ་བློས་སེལ་བའི་རྟེན་དུ་གྱུར་པའི་
རང་མཚན་དང་། དེ་མིན་བཅད་ལྡོག་དང་། རྟོག་པའི་དོན་སྤྱི་སྟེ་གཞན་སེལ་གསུམ་དུ་བཞེད་
པ་སྟེ། དང་པོ་ནི་གཞན་སེལ་བའི་ངོ་བོ་ཡིན་པས་ན་སེལ་བ། གཉིས་པ་ནི་གཞན་རྣམ་པ་
གཅོད་པས་ན་སེལ་བ། གསུམ་པ་ནི་འདིས་གཞན་སེལ་བར་བྱེད་པས་གཞན་སེལ་ཏེ། དེ་ལྟར་
དུ་བཞེད་དོ་ཞེས་གསུང་ངོ། །འདི་ལ་འདི་འདྲི་སྟེ། དང་པོ་གཉིས་དེ་ལྟར་ཡིན་མོད། དོན་སྤྱི་
ལ་འདི་གཞན་སེལ་བར་བྱེད་པས་གཞན་སེལ་ཞེས་འཆད་དུ་མི་རུང་སྟེ། དོན་སྤྱིས་གཞན་སེལ་
བ་ལ་གཞན་སེལ་དུ་འདོད་ན་དོན་གྱི་གཞན་སེལ་དུ་འདོད་དགོས་ལ། དེ་ལྟར་ནི་རང་མཚན་ལ་
ཡང་འདིས་གཞན་སེལ་བར་བྱེད་པས་ན་གཞན་སེལ་ཞེས་བརྗོད་དགོས་པས་འཇུག་པ་འཆོལ་
བར་འགྱུར་རོ། །ཡང་རྟོགས་པས་སྒྲོ་བཏགས་པ་ལས་གཞན་དུ་དོན་དང་སེལ་བ་གཉིས་ཀས་
གཞན་སེལ་བར་བྱེད་པའི་སེལ་བའང་མ་ཡིན་ཏེ། གཞན་དུ་ན་འགལ་བ་བློ་ལ་མི་ལྟོས་པར་
འགྱུར་རོ། །རྣམ་འགྲེལ་ལས་ཀྱང། དེ་དངོས་སྒྲོ་བཏགས་རྟོགས་པ་ཡི། །གཞན་ལས་ལྡོག་པ་
རྟོགས་ཕྱིར་ཡང་། སྒྲ་དོན་གང་ཡིན་འདི་ཉིད་ཅེས། །བརྗོད་པ་ལ་ནི་འགལ་བ་མེད། །ཅེས་
དང་། བྲམ་ཟེས། དོན་ལ་ཤེས་པའི་བྱེད་ཡོད་པས། །དེ་ལ་ཅུང་ཟད་བྱས་པ་མེད། །ཅེས་
དང། བསྟན་བཅོས་འདི་ཉིད་ལས་སེལ་བ་འཛིན་སྟངས་སུ་བཤད་པའི་གནད་ཀྱང་འདིར་ཐུག་
གོ །ཚུལ་འདི་རྒྱ་གར་པཎ་ཆེན་དུ་མས་ཀྱང་། །མ་རྟོགས་རིགས་པའི་དེ་ཉིད་གཏིང་ཟབ་
ན། །མཁས་འདོད་ཙམ་གྱིས་ངལ་བ་ལྷུར་ལེན་པའི། །བོད་ཡུལ་བཤེས་གཉེན་རྣམས་ཀྱིས་ཇི་
ལྟར་རྟོགས། །དེ་ལྟར་མོད་ཀྱི་བློ་གྲོས་སྟོན་ཀའི་མཚོར། །འཇམ་དབྱངས་ཐུགས་རྗེའི་ཟླ་ཤེལ་
ཇི་བཞིན་དུ། །ནམ་ཡང་ངོམས་པ་མེད་པའི་བསིལ་བྱེད་ཀྱིས། །སྔོན་མེད་རིགས་པའི་རླབས་
ཕྲེང་ཅི་ཡང་གཡོ། །བར་སྐབས་ཀྱི་ཚིགས་སུ་བཅད་པའོ། །
གཉིས་པ་སེལ་བའི་རང་བཞིན་ངེས་པར་བྱ་བ་ལ་གཉིས་ཏེ། སེལ་བའི་རྣམ་གཞག་དང།
དེའི་རབ་ཏུ་དབྱེ་བའོ། །དང་པོ་ལ་གཉིས་ཏེ། ཡུལ་གྱི་གནས་ལུགས་དང་། བློའི་འཛིན་
སྟངས་སོ། །དང་པོ་ནི། བཏགས་ཕྱིར་ཞེས་པ་ནས། ཞེ་ན་ཞེས་པའི་བར་གྱིས་བསྟན་ཏེ།
དོན་ནི་སེལ་བས་འཇུག་པ་ལ་དངོས་ཡུལ་མེད་པས་དེའི་སྒོ་ནས་ཡུལ་གྱི་གནས་ལུགས་དཔྱད་དུ་
110



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མ་བགསལ་པའི་ཉི་མ།
མེད་ཀྱང་། འཇུག་ཡུལ་རང་མཚན་ལ་འཇུག་ཚུལ་གྱི་སྒོ་ནས་ཡུལ་གྱི་གནས་ལུགས་དཔྱད་པར་
ཟད་དོ་ཞེས་པའོ། །གཉིས་པ་ལ་མདོར་བསྟན་པ་དང་། རྒྱས་པར་བཤད་པའོ། །དང་པོ་ནི།
འདིའི་ལན་ལ་ཞེས་པ་ནས། བཤད་དོ་ཞེས་པའི་བར་རོ། །དོན་ནི་གོ་བར་སླའོ། །གཉིས་པ་
ལ་ཐ་དད་ལ་གཅིག་ཏུ་འཛིན་པའི་ཚུལ་དང་། གཅིག་ལ་ཐ་དད་དུ་འཛིན་པའི་ཚུལ་དང་གཉིས་
ལས། དང་པོ་ལའང་གསུམ་སྟེ། ཐ་དད་ལ་གཅིག་ཏུ་སྒྲོ་འདོགས་པའི་རྒྱུ་མཚན། སྒྲོ་འདོགས་
པའི་བློའི་རྣམ་པ། སྒྲོ་བཏགས་པའི་དགོས་པ་སྟེ་གསུམ་ལས། དང་པོ་ནི། བྱ་དང་ཞེས་པ་
ནས། གསུངས་སོ་ཞེས་པའི་བར་རོ། །གཉིས་པ་ནི། བག་ཆགས་ཞེས་པ་ནས། གསུངས་
པས་སོ་ཞེས་པའི་བར་རོ། །གསུམ་པ་ནི། ཐ་དད་ཅེས་པ་ནས། གསུངས་པ་ལྟར་རོ་ཞེས་པའི་
བར་གྱིས་བསྟན་ཏེ། དེ་དག་ནི་གཞུང་ཇི་ལྟ་བ་བཞིན་ནོ། །གཉིས་པ་ལའང་སྔ་མ་ལྟར་གསུམ་
ལས། དང་པོ་ནི། གཞན་སེལ་ཞེས་པ་ནས། གསུངས་པའོ་ཞེས་པའི་བར་རོ། །གཉིས་པ་ནི།
སྒྲ་དང་ཞེས་པ་ནས། གསུངས་པ་ལྟར་རོ་ཞེས་པའི་བར་གྱིས་བསྟན་ཏོ། ། གསུམ་པ་ ནི།
གཅིག་ལ་ཞེས་པ་ནས། ཤེས་པར་བྱའོ་ཞེས་པའི་བར་གྱིས་བསྟན་ཏོ། །འདི་དག་གི་དངོས་ལ་
གནོད་བྱེད་ཀྱི་ཚད་མ་ནི་སྤྱི་དང་ལྡོག་པ་ཐ་དད་དོན་ལ་འགོག་པའི་རིགས་པ་བཞིན་ཤེས་པར་བྱ་
བ་ཡིན་པས་འདིར་མ་སྨོས་སོ་ཞེས་པའི་དོན་ཏོ། །གཞན་ནི་གོ་བར་སླའོ། །
གཉིས་པ་གཞན་སེལ་གྱི་རབ་ཏུ་དབྱེ་བ་ལ་གསུམ་སྟེ། དབྱེ་བ་དངོས་དང་། དོན་ལ་
སེལ་བ་དགག་པ། སོ་སོའི་རྣམ་པར་གཞག་པའོ། །དང་པོ་ནི། ཡོད་དང་ཞེས་སོགས་ཏེ།
དོན་ནི་ཡོད་མེད་གཉིས་ཀྱིས་ཕྱེ་བ་གཉིས་དང་། དེ་དག་ལ་ཡུལ་ཅན་སྒྲ་བློས་ཕྱེ་ན་གཉིས་
གཉིས་ཏེ་བཞིར་འཐད་དེ། རྣམ་འགྲེལ་ལས། ཆ་ཤས་སྒྲོ་འདོགས་ཇི་སྙེད་པ། །དེ་བསལ་
ཕྱིར་ན་ངེས་པ་དང༌། །སྒྲ་ཡང་དེ་སྙེད་ཁོ་ན་ངེས། །དེ་དག་སྤྱོད་ཡུལ་ཐ་དད་ཅན། །ཞེས་
གསུངས་པས་སོ། ། གཉིས་། གཉིས་པ་ལ་གཉིས་ཏེ། དོན་ལ་གཞན་སེལ་མི་འཐད་པའི་ཚུལ་དང་
དེའི་རྒྱུ་མཚན་ནོ། །དང་པོ་ནི། གཞན་སེལ་ཞེས་སོགས་ཏེ། སློབ་དཔོན་གཙང་ནག་པ་ལ་
སོགས་པ་འགའ་ཞིག །དོན་རང་མཚན་གྱི་གཞན་སེལ་ཞེས་བྱ་བ་ཡུལ་བེམ་པོ་ཉིད་གཞན་སེལ་
མཚན་ཉིད་པར་འདོད་པ་ནི་ཆོས་ཀྱི་གྲགས་པའི་དགོངས་པ་ལ་ལོག་པ་དངོས་པོ་དང་ལྡོག་པ་
དངོས་མེད་མ་ཕྱེད་པར་ཟད་དོ། ། གཉིས་པ་ལ་གཉིས་ཏེ། སེལ་པ་སྣང་བར་འགྱུར་པ་དང་།
སྣང་བ་དང་མཚུངས་པར་ཐལ་བའོ། །དང་པོ་ནི། དོན་གྱི་ཞེས་སོགས་ཏེ། བེམ་པོའི་དོན་ལ་
111



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
གཞན་སེལ་ཡོད་ན། དེ་ཆོས་ཅན། དོན་རིག་མངོན་སུམ་གྱི་སྣང་ཡུལ་དུ་ཐལ། འདོད་ན།
སེལ་བ་ཡིན་པ་ཉམས་སོ། །གང་དག་སྐབས་འདིའི་སྣང་ཡུལ་ཞེས་པ་སྣང་ཡུལ་མཐའ་དག་ལ་
འདོད་པ་ནི་སྐབས་དོན་བརྡ་མ་འཕྲོད་པའོ། །གཉིས་པ་ནི། སྣང་བའང་ཞེས་སོགས་ཏེ། སེལ་
བ་ཡུལ་བེམ་པོའི་དོན་ལ་ཡོད་ན་སྣང་བའང་བེམ་པོའི་དོན་དུ་ཡོད་པར་མགོ་བསྒྲེའོ། །འདོད་ན།
དོན་བེམ་པོ་ཐམས་ཅད་སྣང་བ་ཡིན་པས་ལོང་བ་རྒྱུན་ཆད་པར་འགྱུར་རོ། །གལ་ཏེ་སྣང་བ་།
རྟོག་མེད་ཀྱི་འཛིན་སྟངས་ཡིན་པས་བེམ་པོའི་དོན་མེད་དོ་ཞེ་ན། སེལ་བའང་རྟོག་པའི་འཛིན་
སྟངས་ཡིན་པས་བེམ་པོའི་དོན་དུ་མེད་ཅེས་མཚུངས་ལ། འདོད་ན་ཁས་བླངས་དང་འགལ་
ལོ། །གཞན་ཡང་སེལ་བ་ཆོས་ཅན། དོན་ལ་ཡོད་པར་ཐལ། དོན་རང་མཚན་ཡིན་པས་སོ།
འདོད་ན་དངོས་པོར་འགྱུར་རོ། །གལ་ཏེ་དངོས་མེད་ལའང་ཡོད་པའི་མིང་འདོགས་སོ་ཞེ་ན།
དེ་ལྟར་ན་གཟུགས་ཅན་ལ་ནམ་མཁའ་ཡོད་ཅེས་མཚུངས་པར་འགྱུར་ཞིང་། འདོད་ན་ཡོད་
མེད་ཀྱི་ཐ་སྙད་འཆོལ་བར་འགྱུར་རོ། །འདིའི་ཊཱིཀ་བྱེད་པ་རྣམས། སེལ་བ་དོན་དམ་པར་ཡོད་
ན་སྣང་བའང་དོན་དམ་པར་ཡོད་པར་མཚུངས་ཞེས་མགོ་བསྒྲེ་བ་ནི། གཞུང་འདི་ཉིད་ལས།
སྣང་བ་དངོས་པོའི་ཡུལ་ཅན་ཡིན། །ཞེས་གསུངས་པ་དང་དངོས་སུ་འགལ་བས་གྱི་ན་འབའ་
ཞིག་གོ །དེས་ན་གཞན་སེལ་ཐམས་ཅད་བློའི་འཇུག་ཚུལ་གྱི་བྱེ་བྲག་སྒྲ་དང་རྣམ་པར་རྟོག་པའི་
བྱེད་པ་ཐ་དད་པས་ཕན་ཚུན་གཅིག་ཏུ་བསྲེ་བ་དང་ཐ་དད་དུ་འབྱེད་པར་བྱེད་པ་ཡིན་ལ། དོན་
རྣམས་ནི་རང་གི་ངོ་བོ་ཇི་ལྟར་ཡོད་པ་ལྟར་གནས་པའི་ཕྱིར་སེལ་བའི་བརྡ་མེད་པ་ཡིན་ནོ། །
གསུམ་པ་སོ་སོའི་རྣམ་གཞག་ལ་གཉིས་ལས། དང་པོ་ཡོད་པའི་སྒྲ་དང་བློ་གཉིས་འཇུག་
ཚུལ་གཅིག་པས་ཕྱོགས་གཅིག་ཏུ་བརྗོད་ན་གཉིས་ལས། མཚན་ཉིད་ནི། དངོས་པོའི་ཞེས་
སོགས་ཏེ། བློའི་ངོ་བོ་ནས་དངོས་པོར་གཟུང་བ་ཉིད་ཀྱིས་དངོས་མེད་བཅད་ཅེས་ཐ་སྙད་བྱས་
ཀྱི། སེལ་བ་ཉིད་ཀྱིས་དངོས་མེད་གཅོད་པ་མ་ཡིན་ཏེ། བྲམ་ཟེས་སེལ་བ་གྲུབ་པ་ལས། སྒྲོ་
བཏགས་ཀྱི་རང་བཞིན་གཞན་སྒྲོ་འདོགས་པས་ཐ་དད་པར་མེད་པར་བྱས་པ་དག་རྣམ་པར་
གཅོད་པར་བྱེད་པའི་ཤེས་པ་ཐ་མི་དད་པ་སེལ་བར་བྱེད་དོ་ཞེས་བཤད་པ་ལྟར་རོ། །དེས་ན་
ཡོད་པའི་སྒྲ་དང་རྣམ་པར་རྟོག་པ་ཐམས་ཅད་མེད་པ་རྣམ་པར་གཅོད་པའི་ཡུལ་ཅན་ཡིན་ནོ། །
གཉིས་པ་དབྱེ་བ་ནི། སྣང་བ་ཞེས་སོགས་ཏེ། སྣང་བ་མངོན་གྱུར་ལ་ངེས་པ་དང་། མི་སྣང་བ་
ལྐོག་གྱུར་ལ་ངེས་པའི་གཞན་སེལ་གཉིས་ལས། དང་པོ་ནི། མངོན་སུམ་གྱིས་རང་མཚན་;
112



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
བམཐོང་བའི་རྗེས་སུ་སྒྲོ་འདོགས་འཇུག་པའི་ཡུལ་རྣམས་ཏེ། རྣམ་འགྲེལ་ལས། མཐོང་བ་
འགའ་ལའང་ཤེས་པ་གང་། །སྤྱི་ཡི་དོན་ཅན་རྣམ་རྟོག་པ། །གཞན་གྱི་ཆ་སྒྲོ་མ་བཏགས་པ། །
དེ་ཙམ་སེལ་བའི་སྤྱོད་ཡུལ་ཅན། ཞེས་གསུངས་པས་སོ། །སྣང་བ་དང་སེལ་བ་གཉིས་ཐོག་མ་
མེད་པའི་བག་ཆགས་ཀྱིས་གཅིག་ཏུ་བསྲེ་བ་ཡིན་པས་མུ་སྟེགས་བྱེད་དབང་ཤེས་ལ་རྟོག་པའི་
ལོག་རྟོག་འབྱུང་བ་ཡང་དེ་ཡིན་ནོ་ཞེས་གསུངས་སོ། །གཉིས་པ་ནི། རང་མཚན་ཉིད་ཅེས་
སོགས་ཏེ། མངོན་སུམ་ལ་མི་སྣང་བ་སྒྲ་རྟོག་གིས་ངེས་པ་སྟེ། དབྱེ་ན་བདེན་མི་བདེན་མཐའ་
གཉིས་སུ་རྟོག་པ་གསུམ་གྱིས་ཕྱེ་བའི་གསུམ་མོ། །དེས་ན་རྗེས་སུ་དཔག་པའི་ཆོས་གསུམ་ཀ་
ཡང་གཞན་སེལ་ཉིད་ཡིན་ཏེ། རྣམ་འགྲེལ་ལས། དེ་ཕྱིར་དངོས་དངོས་མེད་རྟེན་ཅན། ། ཕྱི་
རོལ་རྟེན་མིན་སྒྲ་དོན་ལ། །བརྟེན་ནས་འདིར་ནི་སྒྲུབ་པ་དང་། །དགག་པ་ཐམས་ཅད་འདོད་
པ་ཡིན། །ཞེས་གསུངས་པ་ལྟར་རོ། །དེ་ལྟར་མོད་ཀྱི་རང་མཚན་མི་ཐོབ་པ་ཡང་མ་ཡིན་ཏེ།
འཁྲུལ་པའི་སྟོབས་ཀྱིས་འཇུག་པ་ན། རང་མཚན་ཉིད་ལ་སོགས་པའི་ཕྱིར་ཏེ། ཇི་སྐད་དུ།
འཁྲུལ་པས་དངོས་པོ་གཅིག་ལྟར་རྟོགས། །ཞེས་གསུངས་པ་ལྟར་རོ། །འོ་ན་འདིར། ངེས་པ་
དེ་ཡང་གཞན་སེལ་ཡིན། །ཞེས་ལྐོག་གྱུར་ལ་ངེས་པའི་སེལ་འཇུག་གི་བློ་ཐམས་ཅད་ཀྱིས་ཡུལ་
ངེས་པར་བཤད་པ་དང་། ཐེ་ཚོམ་ཡང་སེལ་འཇུག་ཏུ་བཤད་པ་འགལ་ལོ་ཞེ་ན། འདིར་ངེས་པ་
ཞེས་པ་ནི་བློས་ཡུལ་དེ་དང་དེར་རློམ་ཞིང་སྒྲས་ཀྱང་དེ་ལྟར་བརྗོད་པ་ལ་བྱས་ལ། ཐེ་ཚོམ་ཡང་
མཐའ་གཉིས་སུ་རློམ་པས་མཐའ་གཉིས་སུ་མི་སྲིད་པ་སེལ་བ་ལ་ངེས་པར་ཐ་སྙད་བཏགས་པ་
ཡིན་ཏེ། ཇི་སྐད་དུ་བདེ་བྱེད་དགའ་བས། རྣམ་ཤེས་མངོན་པར་རློམ་པ་ལ། །ངེས་པར་
བརྗོད་དེ་བདེ་སོགས་བཞིན། ། ཞེས་སེལ་བ་གྲུབ་པ་ལས་བཤད་པ་བཞིན་ནོ། ། ཀུན་ལས་
བཏུས་ལས། ཐེ་ཚོམ་ཉིད་ཕྱིར་གཞན་སེལ་མིན། །ཞེས་གསུངས་པ་ནི་ངེས་ཤེས་མཚན་ཉིད་
པ་འགོག་པའོ། །
གཉིས་པ་མེད་པ་གཞན་སེལ་བའང་སྒྲ་དང་བློ་གཉིས་འཇུག་ཚུལ་གཅིག་པས་ཕྱོགས་
གཅིག་ཏུ་བརྗོད་ན་གསུམ་ལས། དང་པོ་མཚན་ཉིད་ནི། མེད་པ་ཞེས་སོགས་སོ། །གཉིས་པ་
དབྱེ་བ་ནི། དགག་བྱ་ཞེས་སོགས་ཏེ་གོ་བར་སླའོ། །གསུམ་པ་དངོས་མེད་སྣང་ཡུལ་མ་ཡིན་པ་
ལ་གཉིས་ཏེ། སྣང་ཡུལ་དུ་མི་རུང་བའི་འཐད་པ་དང་། དེ་ལ་མི་འཐད་པ་སྤོང་བའོ། །དང་པོ་
ནི། དངོས་མེད་ཅེས་སོགས་ཏེ། དངོས་མེད་ལ་རང་གི་ངོ་བོ་གྲུབ་པ་མེད་པས་སྣང་བའི་སྒོ་བ།
113



:
༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ནས་ཤེས་པར་མི་འགྱུར་ལ། འོན་ཀྱང་དངོས་པོ་བསལ་བ་ཙམ་ལ་དངོས་མེད་ཅེས་རྟོག་པས་
གཟུང་ཞིང་སྒྲས་བརྗོད་པར་ཟད་དེ། བུམ་པ་བསལ་བ་ལ་བུམ་མེད་དང་། རི་བོང་གི་མགོར་
འབིགས་པར་ནུས་པའི་དངོས་པོ་བསལ་བ་ལ་རྭ་མེད་དང་། ཕྱི་རོལ་ན་གཟུགས་ཀྱི་གོ་བསལ་བ་
ལ་ནམ་མཁའ་ཞེས་སྒྲོ་འདོགས་པ་མ་གཏོགས་པ་དེ་དག་ལ་ངོ་བོས་གྲུབ་པ་གཅིག་ཀྱང་མེད་
དོ། །གཉིས་པ་ལའཉེས་པ་ལའང་བཞི་སྟེ། དངོས་པོ་དང་མཚུངས་པ་སྤོང་བ། ཚད་མ་དང་འགལ་བ་
སྤོང་བ། གྲགས་པ་དང་འགལ་བ་སྤོང་བ། ལུང་དང་འགལ་བ་སྤོང་བའོ། །དང་པོ་ནི། གལ་
ཏེ་ཞེས་སོགས་ཏེ། སློབ་དཔོན་གཙང་ནག་པ་ལ་སོགས་པ་ཁ་ཅིག །དངོས་མེད་རང་གི་ངོ་བོར་
གྲུབ་ལ། གལ་ཏེ་དངོས་པོའི་ངོ་བོ་མ་གྲུབ་པས་ངོ་བོ་མ་གྲུབ་ན་དངོས་པོ་ལའང་མཚུངས་སོ་
ཞེས་ཟེར་བ་ནི་རིགས་པ་མ་ཡིན་ཏེ། དངོས་པོ་ནི་རང་གི་རྒྱུ་ལས་གྲུབ་པས་དངོས་མེད་བཀག་
པ་ལ་མི་ལྟོས་པར་རང་དབང་དུ་གྲུབ་ལ། དངོས་མེད་ནི་དངོས་པོ་བཀག་པ་ལ་མ་ལྟོས་པར་གྲུབ་
པ་མེད་པས་སོ། །གཉིས་པ་ནི། རི་བོང་རྭ་སོགས་ཞེས་སོགས་ཏེ། མོ་གཤམ་གྱི་བུ་ལ་སོགས་པ་
ངོ་བོ་མེད་མོད། ནམ་མཁའ་དང་ཟླ་གཉིས་དང་དོན་སྤྱི་ལ་སོགས་པ་དེ་འཛིན་མྱོང་བའི་ཤུགས་
ལ་རྟོགས་པས་དོན་ལ་གྲུབ་པ་མ་ཡིན་ནམ་ཞེ་ན། འདུས་མ་བྱས་གསུམ་པོའང་འདུས་བྱས་
བཀག་པའི་སྒོ་ནས་ཡུལ་དུ་བྱེད་པ་ནི་གཞན་སེལ་ལས་མ་འདས་ཤིང། སེལ་བས་སྒྲོ་བཏགས་པ་
ཙམ་མ་གཏོགས་ངོ་བོས་གྲུབ་པ་ཅི་ཡང་མེད་དོ། །འདིར་ཉན་ཐོས་བྱེ་བྲག་ཏུ་སྨྲ་བ་རྣམས་ནི་
ནམ་མཁའ་དང་། སོ་སོར་བརྟགས་འགོག་དང་། སོ་སོར་བརྟགས་མིན་གྱི་འགོག་པ་སྟེ་འདུས་
མ་བྱས་གསུམ་དུ་འདོད་ལ། དེ་དག་འདུས་མ་བྱས་ཀྱང་དངོས་པོར་ནི་འདོད་དེ། སློབ་དཔོན་
ཀཱ་མ་ལ་ཤཱི་ལས། བྱེ་བྲག་ཏུ་སྨྲ་བ་གང་དག་ནམ་མཁའ་ལ་སོགས་པ་དངོས་པོར་ཡོད་པ་ཉིད་དུ་
རྟོག་པ་དེ་དག་ནི་ཁྱེད་ཅག་གི་ཕྱོགས་སུ་གླན་པར་བྱ་བ་མིན་ཏེ། ཤཱཀྱའི་སྲས་མ་ཡིན་པའི་ཕྱིར།
དེ་དག་གི་ལུགས་ཀྱི་དངོས་པོ་ནི་བཟང་པོ་མ་ཡིན་ནོ་ཞེས་གསུངས་པས་སོ། །འདིས་ནི་ཁ་ཅིག་
བྱེ་བྲག་ཏུ་སྨྲ་བས་ནམ་མཁའ་རྫས་གྲུབ་ཏུ་འདོད་ཀྱང་དངོས་པོར་མི་འདོད་དོ་ཞེས་ཟེར་བ་ཡང་
བསལ་ལོ། །ཡང་ཉན་ཐོས་མདོ་སྡེ་པ་རྣམས་ནི་འདུས་མ་བྱས་གསུམ་གྱི་སྟེང་དུ་དེ་བཞིན་ཉིད་
ཅེས་བྱ་བའི་འདུས་མ་བྱས་ཁས་བླངས་ནས་འདུས་མ་བྱས་བཞིར་བཞེད་ལ། དེ་ལ་མངོན་པ་སྨྲ་
བ་དང་། རིགས་པ་སྨྲ་བ་གཉིས་ལས། དང་པོའི་ཕྱོགས་ལ་འདུས་མ་བྱས་དང་དངོས་པོའི་གཞི་
མཐུན་སྲིད་དེ། ཀུན་ལས་བཏུས་ལས་འདུས་མ་བྱས་པའི་དངོས་པོ་བརྒྱད་བཤད་པ་བཞིན་
114



༄༅།།ཚད་མ་རིགས་པའི་གཏེར་གྱི་འགྲེལཔའི་རྣམ་བཤད་རིགས་མ་གསལ་བའི་ཉི་མ།
ནོ། །
གཉིས་པའི་ཕྱོགས་ལ་ནི་འདུས་མ་བྱས་པ་དང་དངོས་པོའི་གཞི་མཐུན་མི་སྲིད་པའི་ཕྱིར་
ཏེ། ཇི་སྐད་དུ། ནམ་མཁའ་མོ་གཤམ་བུ་དང་མཚུངས། །འགོག་པ་གཉིས་ཀྱང་ནམ་མཁའ་
བཞིན། །ཞེས་གསུངས་པ་ལྟར་རོ། །གཞུང་འདིས་ནི་མདོ་སྡེ་པའི་ལུགས་ལ་ནམ་མཁའ་ལ་
སོགས་པ་ཡོད་པར་འདོད་པ་དག་ཀྱང་ཚིག་དོན་གཉིས་ཀའི་སྒོ་ནས་ལེགས་པར་བཀག་པ་ཡིན་
ནོ། །དེ་ལྟར་ནམ་མཁའ་ལ་སོགས་པ་ཡོད་པ་མ་ཡིན་ཀྱང་། གཞན་སེལ་གྱིས་སྒྲོ་བཏགས་ནས་
འཇོག་པའི་ཚུལ་ནི་ཐ་སྙད་དུ་མི་འགལ་ལོ་ཞེས་འོག་ནས་འཆད་པར་འགྱུར་རོ། །གསུམ་པ་
གྲགས་པ་དང་འགལ་བ་སྤོང་བ་ནི། ནམ་མཁའ་ཞེས་སོགས་ཏེ། དོན་ནི་འཇིག་རྟེན་ན་ནམ་
མཁར་གྲགས་པ་དང་བསྟན་བཅོས་ལས་རྒྱན་དང་བུ་ག་ནམ་མཁའ་ཞེས་གྲགས་པ་རྣམས་ནི་
ནམ་མཁའ་མ་ཡིན་ལ། ཐོགས་བཅས་གཟུགས་ཀྱི་གོ་ཕྱེ་བ་ཙམ་ལ་ནམ་མཁའ་རློམ་པར་ཟད་དོ་
ཞེས་པས་སོ། །རྣམ་འགྲེལ་ལས། དངོས་མེད་ངོ་བོ་མེད་པའི་ཕྱིར། །ངོ་བོ་བརྗོད་པ་དཔྱད་བྱ་
ཉིད། །མ་ཡིན་སྒྲ་ནི་དེ་དག་ཉིད། །རྣམ་གཅོད་རྗོད་པར་བྱེད་པ་གྲུབ། །ཅེས་གསུངས་པ་
ལྟར་རོ། །བཞི་པ་ལུང་དང་འགལ་བ་སྤོང་བ་ནི། འདུས་མ་བྱས་ཞེས་སོགས་ཀྱིས་བསྟན་པ་
ལས། དོན་ནི་འདུས་མ་བྱས་རྣམས་ངོ་བོས་མ་གྲུབ་ན་འདུས་མ་བྱས་རྟག་པར་གསུངས་པ་དང་
འགལ་ལ། འདུས་མ་བྱས་རྟག་པ་མ་ཡིན་ན་རྟག་མི་རྟག་དངོས་འགལ་དུ་གསུངས་པ་དང་
འགལ་ཞིང་། ཆོས་ཀྱི་གྲགས་པས་ཀྱང་རྟག་པའི་དཔེ་ནམ་མཁའ་ལ་བཤད་པ་དང་འགལ་ལོ་ཞེ་
ན། སྐྱོན་མེད་དེ། བྱེ་བྲག་པ་ལ་སོགས་པའི་མུ་སྟེགས་འགའ་ཞིག་དང་། བྱེ་བྲག་ཏུ་སྨྲ་བ་ལ་
སོགས་པའི་ཉན་ཐོས་འགའ་ཞིག་ཆོས་ཐམས་ཅད་རྫས་སུ་གྲུབ་པས་ནམ་མཁའ་ལ་སོགས་པ་
ཡང་རྟག་རྫས་སུ་འདོད་མོད་ཀྱི། ཆོས་ཀྱི་གྲགས་པ་ནི་མི་རྟག་པ་ལོག་ཙམ་ལ་གཞན་སེལ་གྱིས་
སྒྲོ་བཏགས་ནས་རྟག་པར་ཐ་སྙད་བཏགས་ཀྱི། ཡོད་པའི་དོན་གྲུབ་པར་མི་བཞེད་དེ། རྣམ་
འགྲེལ་ལས། མེད་པ་རྟག་ཉིད་ག་ལ་ཡིན། །ཞེས་དང་། ཕྱེད་དང་བཞི་པ་ལས། ནམ་མཁའ་
ལ་སོགས་པ་རྟག་པ་དག་ཏུ་འདོད་པ་དག་གི་རྟོག་པ་གང་ཡིན་པ་དེའང་དེའི་རང་བཞིན་ཅན་དུ་
གྱུར་པ་མ་ཡིན་ནོ་ཞེས་གསུངས་པ་ལྟར་རོ། །ཊཱིཀ་བྱེད་པ་ཁ་ཅིག་ན་རེ། རྡུལ་ཕྲན་དང་ནམ་
མཁའ་རྟག་པར་གསུངས་པ་ལ་སོགས་པ་རང་ཉིད་མི་བཞེད་པ་དེ་དག་ཕལ་ཆེ་བ་གཞན་གྱི་
བསམ་པ་ལ་དཔེ་བརྗོད་པ་ཡིན་ནོ་ཞེས་གསུངས་ལ། དེ་ལྟར་ཡང་འགལ་བ་མེད་དེ། སློབ་
115



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
པདཔོན་ཤཱཀྱ་བློས། ཡོད་པ་ཉིད་ལ་ལྟོས་པར་མི་རིགས་ཏེ། རྟག་པ་དག་ནི་གཞན་གྱིས་ཡོད་པ་
ཉིད་དུ་ཁས་བླངས་པ་ཉིད་ཀྱི་ཕྱིར་རོ། །དེ་ནི་ཡོད་པ་མ་ཡིན་ཏེ། བྱས་པ་མ་ཡིན་པ་ལ་ཡོད་པ་
ཉིད་མི་རུང་བའི་ཕྱིར་རོ། །ཡོད་པ་ཉིད་ཐམས་ཅད་ནི་ཡུལ་དང་དུས་དང་དངོས་པོ་ལ་ངེས་པ་
ཡིན་ལ། རྒྱུ་མེད་པ་ཅན་ཉིད་ནི་དེ་ལ་ངེས་པར་མི་འགྱུར་བའི་ཕྱིར་རོ་ཞེས་བཤད་པ་ལྟར་རོ། །
རྟག་མི་རྟག་དངོས་འགལ་དུ་འགྱུར་བ་ཡང་། རྟག་པ་ཡོད་པས་མ་ཡིན་གྱི། མི་རྟག་པ་ལོག་
ཙམ་ལ་རྟག་པར་ཐ་སྙད་བཏགས་པའི་དབང་གིས་བཞག་པ་ཡིན་ནོ། །ཡང་གཞུང་འདིར་རྟག་
མི་རྟག་གཉིས་ཀ་དངོས་པོ་ལ་འཇོག་པར་གསུངས་པའང་དངོས་པོ་ལ་མ་བརྟེན་པར་དངོས་མེད་
རང་དབང་དུ་བློས་འཛིན་པར་མི་ནུས་པས། དངོས་མེད་རྒྱུ་ཡིས་མ་བསྐྱེད་པས། །དངོས་པོ་
བཀག་ནས་བློ་ངོར་གྲུབ། །ཅེས་གསུངས་པ་ཉིད་ཡིན་ཏེ། དེ་ལས་གཞན་དུ་བསྟན་བཅོས་
འདིའི་དགོངས་པ་ལ་རྟག་པ་ཡིན་ན་དངོས་པོ་ཡིན་དགོས་པས་རྟག་པའི་མཚན་གཞི་འཛིན་རྒྱུ་
མེད་དོ་ཞེས་ཟེར་བ་ནི། རྣམ་འགྲེལ་ལས། གང་གི་རང་བཞིན་འཇིག་མེད་པ། །དེ་ལ་མཁས་
རྣམས་རྟག་ཅེས་བརྗོད། །ཅེས་པའི་གཞུང་ལ་ཕྱིར་ཕྱོགས་ཤིང་། །སློབ་དཔོན་ལ་སྨོད་པའོ། །
ཅི་སྟེ་དེ་ལྟར་འདོད་ན། རྟག་མི་རྟག་བརྗོད་དུ་མེད་པའི་བདག་ཡོད་པར་འདོད་པའི་ཉན་ཐོས་
ཀྱི་ལུགས་ཇི་ལྟར་འགེགས་ལེགས་པར་སྨོས་ཤིག །གཞུང་དོན་ལེགས་པའི་ཆ་ཤས་སུན་ཕྱུང་
ནས། །རང་གི་ངན་རྟོག་བསྡུས་པའི་ཕྲེང་བ་རྣམས། །འཇམ་དབྱངས་དགེས་པའི་ལེགས་
བཤད་ལྟད་མོ་ཞེས། །ངལ་བས་བསྒྲུབས་པའི་ཀུན་རྟོག་ཨེ་མ་མཚར། །དེ་བས་བདག་ཉིད་
ལེགས་པར་འདོད་ན་ཀོ །སྔོན་རབས་མཁས་པས་བཞེད་པའི་གཞུང་བཟུང་སྟེ། །རིགས་དང་
མི་རིགས་འབྱེད་པའི་བློ་གྲོས་ཀྱིས། །དོན་ཉུང་ཚིག་མང་ལྡན་པའི་རྣམ་བཤད་ལས། །ཡིད་
ཆེས་སྤངས་པའི་ངེས་པ་རིང་དུ་བྱ། །བར་སྐབས་ཀྱི་ཚིགས་སུ་བཅད་པའོ། །ཡང་འདུས་མ་
བྱས་དེ་དག་ལ་ཡོད་པའི་དོན་མ་གྲུབ་པའི་ཚུལ་ནི་འོག་ཏུ་འཆད་པར་འགྱུར་རོ། །དབང་ཤེས་
ལྐུགས་པ་མིག་ཅན་འདྲ། ། རྟོག་པ་ལོང་བ་སྨྲ་མཁས་འདྲ། ། རང་རིག་དབང་པོ་ཚང་བ་
ཡིས། །གཉིས་པོ་དེ་ཡི་བརྡ་སྤྲོད་བྱེད། །ཅེས་གསུངས་པའི་དོན་ནི། འདི་ལྟར་སྦྱར་ན་ཡིད་ལ་
འབབ་སྟེ། དབང་ཤེས་ལྐུགས་པ་མིག་ཅན་འདྲ། །དགག་སྒྲུབ་ཐ་སྙད་མི་བརྗོད་ཕྱིར། །སྣང་
བ་ཙམ་དུ་བཏགས་པ་ཡིན། །རྟོག་པ་ལོང་བ་སྨྲ་མཁས་འདྲ། །མ་མཐོང་སོ་སོར་འབྱེད་པའི་
ཕྱིར། །སེལ་བ་ཞེས་སུ་བཏགས་པ་ཡིན། །མཐོང་རྟོགས་ཐ་སྙད་ཇི་སྙེད་ཀྱང་། །རང་རིག་
116



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
མེད་ན་མེད་པའི་ཕྱིར། །རང་རིག་དབང་པོ་ཚང་བ་ཡིས། །གཉིས་པོ་དེ་ཡི་བརྡ་སྤྲོད་བྱེད། །
ཅེས་བྱ་བ་བར་སྐབས་ཀྱི་ཚིགས་སུ་བཅད་པའི་དོན་ཏོ། །
གསུམ་པ་སེལ་བ་ལ་རྩོད་པ་སྤོང་བ་ལ་ལྔ་སྟེ། སྤྱི་མེད་ན་བརྡ་སྦྱོར་བ་མི་སྲིད་པ་སྤོང་བ།
གཞན་སེལ་ཡིན་ན་ཕན་ཚུན་བརྟེན་པར་ཐལ་བ་སྤོང་བ། གཅད་བྱ་མེད་པ་ལ་གཞན་སེལ་མི་
འཇུག་པ་སྤོང་བ། སེལ་བ་དངོས་པོར་གྲུབ་མ་གྲུབ་བརྟགས་ན་མི་འཐད་པ་སྤོང་བ། སེལ་བ་ལ་
སྤྱི་མེད་ན་གཞི་མཐུན་མི་སྲིད་པའི་རྩོད་པ་སྤོང་བའོ། ། དང་པོ་ནི། སྤྱི་མེད་ཅེས་པ་
པ་ནས།
གཞན་སེལ་གྱི་སྒྲ་མུ་བཞིར་འབྱུང་ངོ་ཞེས་པའི་བར་གྱིས་བསྟན་པ་ལས། དོན་ནི་མུ་སྟེགས་བྱེ་
བྲག་པ་ན་རེ་སྤྱི་དངོས་པོར་མ་གྲུབ་པ་ལ་དཔེ་བཞག་པའི་སྤྱི་སྒྲ་མི་སྲིད་པས་སྤྱིའི་ཐ་སྙད་ཐམས་
ཅད་རྒྱུན་ཆད་དེ། རྒྱུ་མེད་པར་འབུར་བཞིན་ནོ། །གལ་ཏེ་སྒྲ་རྣམས་བརྗོད་འདོད་ཀྱི་དབང་
གིས་སྦྱར་བ་ཡིན་པས་ཡུལ་གྱིས་ཚུར་བཞག་པ་མ་ཡིན་གྱི། བརྗོད་འདོད་ཀྱིས་ཕར་བརྗོད་པ་
ཡིན་ན་ཆོས་དང་ཆོས་ཅན་བརྗོད་པའི་སྒྲ་ལའང་ཉིད་ཅེས་པ་དང་། བ་གླང་ཞེས་པ་ཐ་དད་པར་
བརྗོད་པ་འགལ་ལོ་ཞེ་ན་སྐྱོན་མེད་དེ། །གོང་དུ། རང་མཚན་གཅིག་དང་ཐ་དད་ལ། །སེལ་
བའི་འཛིན་སྟངས་མུ་བཞི་སྲིད། །ཅེས་པ་ལྟར། འདིར་ཡང་། རང་མཚན་གཅིག་དང་ཐ་དད་
ལ། །སྒྲ་ཡི་བརྗོད་ཚུལ་མུ་བཞིར་སྲིད། །ཅེས་སྦྱར་བ་ཡིན་པས། རང་མཚན་གཅིག་ལ་ཡང་
བརྗོད་འདོད་ཀྱིས་སྒྲ་སྣ་ཚོགས་པར་སྦྱར་དུ་རུང་ལ། དེ་ཉིད་ཀྱི་ཕྱིར་དོན་ལྐོག་ཤལ་ལྟ་བུ་གཅིག་
ཉིད་ལ་བ་ལང་མ་ཡིན་པའི་ཁྱད་པར་གཞན་ཐམས་ཅད་སྤང་བའི་བརྗོད་འདོད་ཀྱིས་སྦྱོར་ན་
ཆོས་བརྗོད་པའི་སྒྲའམ། དངོས་པོ་བརྗོད་པའི་སྒྲ་དཔེར་ན་བ་གླང་ཉིད་ཅེས་བྱ་བའམ། བུམ་
པ་ཉིད་ཅེས་བྱ་བ་ལ་སོགས་པ་ལྡོག་པ་སྟོན་པར་བྱེད་པའི་སྒྲ་སྦྱོར་ལ། ཡང་ཁྱད་པར་གཞན་མི་
སྤོང་བའི་བརྗོད་འདོད་ཀྱིས་སྦྱོར་ན་ཆོས་ཅན་བརྗོད་པའི་སྒྲའམ། རྫས་བརྗོད་པའི་སྒྲ་དཔེར་ན་
བུམ་པའམ། བ་གླང་ཞེས་བྱ་བ་ལ་སོགས་པ་ལོག་པ་སྟོན་པར་བྱེད་པའི་སྒྲ་སྦྱོར་བ་ཡིན་ནོ། །དེ་
བཞིན་དུ་ལུང་ལས་དམིགས་པ་དང་རྣམ་པ་ཞེས་གྲགས་པ་དེའང་དམིགས་པ་བརྗོད་ན་ཆོས་
ཅན་བརྗོད་པའི་སྒྲ་དང་། རྣམ་པ་བརྗོད་ན་ཆོས་བརྗོད་པའི་སྒྲར་འགྱུར་བ་ཡིན་ནོ། །དེས་ན་
མུ་སྟེགས་བྱེད་སྤྱི་དང་བྱེ་བྲག་དོན་ལ་གྲུབ་པར་འདོད་པ་དག་གིས་དོན་གྱི་སྒོ་ནས་སྦྱོར་བར་
འདོད་ལ། སངས་རྒྱས་པ་ལ་ཕྱི་རོལ་ན་གྲུབ་པ་མེད་པས་སྒྲ་གཉིས་ཀ་གཞན་སེལ་གྱིས་སྒྲོ་
བཏགས་ཏེ་བརྗོད་འདོད་ཀྱིས་སྦྱོར་བར་འདོད་ཅིང་། ཁྱད་པར་གཞན་སྤོང་བ་དང་མི་སྤོང་བའི་
117



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ལསྒྲ་ཡིན་པར་ནི་སྡེ་བ་གཉིས་མཐུན་པ་ཡིན་ནོ། །བོད་ཁ་ཅིག་སྒྲའི་མི་རྟག་པ་ཁྱད་ཆོས་དང་
མི་རྟག་པའི་སྒྲ་ཁྱད་གཞི་ཡིན་པ་ལ་བསམས་ནས་དེ་དག་བརྗོད་པ་ལ་ཆོས་དང་ཆོས་ཅན་བརྗོད་
པའི་སྒྲའི་དཔེར་བརྗོད་བྱེད་པ་ནི་མཚོ་སྐྱེས་ཀྱི་སྒྲ་སྦལ་པ་ལ་འཆད་པ་ལྟར་རྣམ་པར་འཁྱམས་པ་
ཡིན་ཏེ། ཇི་སྐད་དུ། མཚོ་ལྡུམ་ལ་ནི་མཚོ་སྐྱེས་ཞེས། །རྒྱུ་མཚན་སྒོ་ནས་འདིར་མི་འཆད། །
དོན་གྱིས་རྒྱུ་མཚན་མཚུངས་ན་ཡང་། །གྲགས་པའི་སྒོ་ནས་མཚུངས་མ་ཡིན། །ཞེས་བཤད་
པས་སོ། །མདོར་ན་ཆོས་ཆོས་ཅན་ནམ་ཁྱད་པར་གཞན་སྤོང་མི་སྤོང་ལ་སོགས་པ་དགག་
ཕྱོགས་དང་སྒྲུབ་ཕྱོགས་གང་ནས་བརྗོད་ཀྱང་རུང་སྟེ། བརྗོད་འདོད་ཁོ་ནས་སྦྱར་བ་ཡིན་ནོ། །
འདི་དག་རྣམ་འགྲེལ་གྱི་གཞུང་དང་སྦྱར་ནས་འཆད་པའི་ཚུལ་ནི་འགྲེལ་པ་ཉིད་ཀྱི་སྟེང་དུ་རྟོགས་
པར་བྱའོ། །གཉིས་པ་ནི། དངོས་འགལ་ཞེས་པ་ནས། གསུངས་པ་ལྟར་རོ་ཞེས་པའི་བར་
གྱིས་བསྟན་པ་ལས། དོན་ནི་མུ་སྟེགས་རྒྱལ་དཔོག་པ་ན་རེ། གཞན་སེལ་སྨྲ་བ་ལ་ཕན་ཚུན་
བརྟེན་པའི་སྐྱོན་ཡོད་དེ། ཤིང་གོ་བ་ཤིང་མ་ཡིན་ལ་ལྟོས། ཤིང་མ་ཡིན་གོ་བ་ཤིང་ལ་ལྟོས་པས་
གང་རུང་ཞིག་རྐྱང་བུར་འཛིན་པ་མི་སྲིད་ལ། གཅིག་མ་གཟུང་ན་མཐར་གཉིས་ཀ་མི་འཛིན་
པས་ཐ་སྙད་ཐམས་ཅད་རྒྱུན་ཆད་དོ་ཞེས་ཟེར་རོ། །དེ་ཉིད་རྣམ་འགྲེལ་ལས། ཤིང་མ་ཡིན་
ལས་ལྡོག་པ་ཡིས། །ཤིང་དོན་འཛིན་ན་གཉིས་པོ་དག །ཕན་ཚུན་བརྟེན་པས་གཅིག་འཛིན་
པ། །མེད་ན་གཉིས་ཀ་མི་འཛིན་འགྱུར། །དེ་ཡི་ཕྱིར་ན་བརྡར་བཏགས་པ། །མི་སྲིད་དོ་ཞེས་
ཁ་ཅིག་སྨྲ། །ཞེས་གསུངས་པ་བཞིན་ནོ། །
དེའི་ལན་ལ་མགོ་མཚུངས་ཀྱི་ལན་དང་། རྣལ་མའི་ལན་གཉིས་ལས་པ་དང་པོ་ནི་གོ་བར་
སླ་ལ། གཉིས་པ་ནི། ཡལ་ག་སོགས་ཏེ། དོན་ནི་བརྡ་དུས་སུ་ཡལ་ག་ཡོད་མེད་ཕྱེ་ནས།
འཇུག་དུས་སུ་རྣམ་གཅད་ལ་དངོས་སུ་མ་བརྟེན་པར་ཡང་དོན་ལ་འཇུག་གོ་ཞེས་འཆད་པ་ཡིན་
ནོ། །འདི་ལ་བླ་མ་ལྡོང་སྟོན་ན་རེ། །དེ་ལྟ་ནའང་ཡལ་ག་ཅན་དུ་འཛིན་པ་ལ་དེ་མིན་གཅོད་
དགོས་ལ། དེ་མིན་གཅོད་པ་ལའང་དེ་གཟུང་དགོས་པས་བརྟེན་པའི་སྐྱོན་སོ་ན་འདུག་གོ་ཞེས་
གསུངས་མོད། སྐྱོན་དེ་ཡོད་པ་མ་ཡིན་ཏེ། དངོས་སུ་རྣམ་གཅད་ཡོད་པ་ནི་འདིར་ཡང་མི་
འདོད་ལ། ཁོང་ནས་རྣམ་གཅོད་ཡོད་པ་ནི་གཞུང་ལས་ཀྱང་གསུངས་པས་སོ། །དེས་ན་རྣམ་
འགྲེལ་ལས། དེ་ཙམ་སེལ་བའི་སྤྱོད་ཡུལ་ཅན། །ཞེས་དང་། རང་གི་ངོ་བོ་རྟོགས་འོག་ཏུ། །
སྤྱི་ཡི་རྣམ་པར་ཤེས་པ་ཐོབ། ། ཅེས་དང་། གཞུང་འདིར། ཚིག་ཀུན་ངེས་བཟུང་སྙིང་པོ་ས
118



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
པཅན། །ཞེས་གསུངས་པ་རྣམས་དོན་མཐུན་པ་ཡིན་ནོ། །གསུམ་པ་ནི། ཤེས་བྱ་ཞེས་པ་ནས།
གསུངས་པ་ལྟར་ཞེས་པའི་བར་ཏེ། དོན་ནི་གལ་ཏེ་ཚིག་ཀུན་ངེས་བཟུང་གི་སྙིང་པོ་ཅན་ཡིན་
ན། དེ་མ་ཡིན་བཅད་རྒྱུ་མེད་པ་ཤེས་བྱ་དང་ཐམས་ཅད་དང་མཐའ་དག་དང་མ་ལུས་པ་ལ་
སོགས་པའི་ཚིག་རྣམས་ལ་གཞན་སེལ་མི་སྲིད་དོ་ཞེ་ན། སྐྱོན་མེད་དེ། དེ་མ་ཡིན་དུ་སྒྲོ་
འདོགས་པའི་རྟོག་པ་ཉིད་གཅོད་པ་བྱེད་པའོ། །དེ་སྐད་དུ་ཡང། དེས་ན་ཤེས་བྱ་ལ་སོགས་
ཚིག །ཐ་སྙད་དུ་ནི་འཇོག་རྣམས་ལ། །རྣམ་པར་གཅོད་པ་འགའ་ཞིག་ཡོད། །ཅེས་གསུངས་
པ་ལྟར་རོ། །བཞི་པ་ནི། གལ་ཏེ་ཞེས་པ་ནས། བཞིན་ནོ་ཞེས་པའི་བར་གྱིས་བསྟན་པ་ལས།
དོན་ནི་ལྡོག་པའམ་གཞན་སེལ་དེ་དངོས་པོ་ཡིན་ན་སྤྱི་དངོས་པོར་འདོད་པ་ལ་བརྗོད་པའི་སྐྱོན་
མཚུངས་ལ། དངོས་མེད་ཡིན་ན་དགོས་ནུས་མེད་དོ་ཞེ་ན། འདིའི་ལན་ལ། ཁ་བ་ཅན་གྱི་
རྟོག་གེ་པར་རློམ་པ་སྔ་ཕྱི་ཕལ་མོ་ཆེ་རྣམས་ན་རེ། དངོས་མེད་ཀྱི་ལྡོག་པ་དངོས་མེད་ཡིན་ཡང་།
དངོས་པོའི་ལྡོག་པ་དངོས་པོ་ཡིན་ཏེ། དངོས་པོ་དང་དངོས་པོའི་ལྡོག་པ་དབྱེར་མེད་པ་ཡིན་
པའི་ཕྱིར་རོ་ཞེས་ཟེར་རོ། །ཡང་ཕྱི་རབས་ཀྱི་བསྡུས་པ་སྨྲ་བ་རྣམས་ནི་དངོས་པོ་ཉིད་ཀྱང་
དངོས་པོའི་ལྡོག་པ་ཡིན་ནོ་ཞེས་ཟེར་རོ། །དེ་ལ་ཚུལ་སྔ་མ་ནི་རིགས་པ་མ་ཡིན་ཏེ། སྤྱི་དངོས་
པོར་འདོད་པ་ལ་བརྗོད་པའི་སྐྱོན་རྣམས་འདོན་པར་དཀའ་བས་སོ། །ཇི་ལྟར་དཀའ་ཟེར་ན།
ཤིང་མ་ཡིན་ལས་ལྡོག་པ་དེ་དངོས་པོ་ཡིན་ན། ལོག་པའི་ཤིང་ཤ་པ་དང་རྫས་གཅིག་དང་ཐ་དད་
གང་རུང་དུ་ཐལ། འདོད་ན། རྫས་གཅིག་པའི་ཚེ་ཙནྡན་ལ་སོགས་པ་གཞན་ཤིང་མ་ཡིན་དུ་
འགྱུར་བའམ། རྫས་མི་གཅིག་པའི་ཚེ་ཤ་པ་ཤིང་མ་ཡིན་པར་འགྱུར་ཏེ། ཤིང་མ་ཡིན་ལས་ལྡོག་
པ་ལས་ཐ་དད་པའི་ཕྱིར། རྡོའི་དུམ་བུ་བཞིན་ནོ། །དེ་སྐད་དུའང་རྣམ་འགྲེལ་ལས། དེ་ཉིད་
ཕྱིར་འདི་དོན་དམ་མིན། །གཞན་དུ་དངོས་པོ་ལས་ལྡོག་པ། །དངོས་པོར་མི་འགྱུར་འདི་འདི་
ལས། །ཐ་དད་ཅེས་ནི་བརྗོད་ཕྱིར་རོ། །ཞེས་གསུངས་པ་ལྟར་རོ། །ལུགས་གཉིས་པ་ཡང་མི་
འཐད་དེ། །དེ་ལྟར་ན་དངོས་པོ་ཆོས་ཅན། རང་གི་ངོ་བོར་མ་གྲུབ་པར་ཐལ། ལྡོག་པ་ཡིན་
པས་སོ། །ཁྱབ་སྟེ། རྣམ་འགྲེལ་ལས། ལྡོག་པ་ངོ་བོ་ཉིད་མེད་ཕྱིར། །གནས་དང་མི་གནས་
རྟོག་པ་མིན། །སྤྱི་ཡི་བློ་ཡང་བསླད་པ་ཡིན། །ཞེས་དང་། པཎྜི་ཏ་བདེ་བྱེད་དགའ་བས།
དངོས་པོ་ལྡོག་པར་ཁས་ལེན་ན་དེ་ཉིད་དངོས་པོ་མེད་པ་སྟེ། གཞན་གྱིས་ཅི་ཞིག་བྱ་ཞེས་གསལ་
བར་གསུངས་པས་སོ། །དེས་ན་ལྡོག་པ་དང་སྤྱི་དངོས་པོར་ཁས་བླངས་པ་དེས་ཆོས་ཀྱི་གྲགས་
119



༄༅།  །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
པས་གང་བཀག་པ་དེ་སྙིང་ནད་ཀྱིས་ཁས་བླངས་པ་ཡིན་ནོ། །དེའི་ཕྱིར་གསུངས་པ། ཆོས་ཀྱི་
གྲགས་པའི་གཞུང་གཟུང་ནས། །བདག་ཉིད་ཆེན་པོའི་རིགས་པ་འགོག །ནགས་ལ་གནས་
པའི་སྤྲེའུ་དག །ལྗོན་པའི་ཤིང་ལ་མི་གཙང་འཐོར། །ཞེས་བར་སྐབས་ཀྱི་ཚིགས་སུ་བཅད་པ་
ཡང་གསུངས་སོ། །དེས་ན་རང་གི་ལུགས་ནི། ལྡོག་པའམ་སྤྱི་ཞེས་བྱ་བ་དངོས་པོར་གྲུབ་པ་
ཅུང་ཟད་ཀྱང་མེད་པས་གོང་དུ་བརྗོད་པའི་སྐྱོན་མེད་ལ། དེ་ལྟར་ནའང་རྟོག་པའི་ངོ་བོར་ལྡོག་
པ་མཚུངས་པའི་སྒོ་ནས་སྤྱི་གཅིག་ཏུ་འཆང་བས་དགག་སྒྲུབ་ཀྱི་ཐ་སྙད་འཇུག་པ་མི་འགལ་ཞིང་།
རྟོག་པའི་དབང་གིས་སྒྲས་བརྗོད་ཚུལ་ལའང་དེ་བསྒྲུབ་པ་དང་དེ་མིན་གཅོད་པའི་ནུས་པ་གཉིས་
ཡོད་ཀྱི། བྱ་བ་གཉིས་ནི་མེད་དེ། ཕྱེད་དང་བཞི་པ་ལས། དེ་ཉིད་ཀྱི་ཕྱིར་སྒྲ་དེ་ལས་གཞན་པ་
ལྡོག་པ་དང་། རང་གི་དོན་བརྗོད་པ་དང་བྱ་བ་གཉིས་ནི་མེད་དོ་ཞེས་གསུངས་པ་ལྟར་རོ། །འོ་
ན་ནུས་པ་གཉིས་པོ་དེས་ལོག་པ་དང་ལྡོག་པ་སྟོན་པའི་སྒྲ་གཉིས་དངོས་སུ་བྱེད་པའི་བྱེད་པ་པོར་
མི་འགྱུར་རམ་ཞེ་ན། མི་འགྱུར་ཏེ། ཆོས་ཤིང་དང་ཤིང་མིན་པ་གཉིས་ལྟ་བུ་གཅིག་ཡིན་པར་
ཡོད་པ་མི་སྲིད་པས་ལྡོག་པ་བརྗོད་པ་ཉིད་ཀྱིས་གཅིག་ཏུ་འཁྲུལ་པའི་སྟོབས་ལས་ལོག་པའི་རང་
མཚན་གོ་བར་འགྱུར་ཏེ། རྣམ་འགྲེལ་ལས། སྒྲ་གཉིས་བྱེད་པའང་མ་ཡིན་ཏེ། །ཕན་ཚུན་
ཡོད་པ་མིན་ཕྱིར་འདིར། །དངོས་མེད་དངོས་པོ་ལྡན་ཉིད་དུ། །མཐོང་བ་བློ་ཡིས་བསླད་པ་
ཡིན། །ཞེས་དང་། ཕྱེད་དང་བཞི་པ་ལས། ལྡོག་པ་མེད་པ་ཅན་གྱི་རྗེས་སུ་འགྲོ་བ་ཡང་མེད་ལ།
རྗེས་སུ་འགྲོ་བ་མེད་པ་ཅན་གྱི་ལྡོག་པ་ཡང་མེད་དོ་ཞེས་གསུངས་པ་ལྟར་རོ། །བཅོམ་ལྡན་
རིགས་པའི་རལ་གྲི་ན་རེ། དེ་ལྟར་ན་ལྡོག་པའང་དངོས་པོར་མེད་པ་ནི་མི་འཐད་དེ། དེ་ལྟར་
ན་ལོག་པའང་དངོས་མེད་དུ་འགྱུར་བས་སོ། །དེའང་ཕྱེད་དང་བཞི་པ་ལས། ལྡོག་པ་གང་ཡིན་
པ་དེ་ཉིད་ལོག་པ་ཡིན་ནོ་ཞེས་དང་། རྟོག་གེའི་ཐོ་བ་ལས། རྫས་ལྡོག་རྫས་ལས་གཞན་མིན་
ཕྱིར། །ཞེས་གསུངས་པས་སོ་ཞེས་གསུངས་པའང་དོན་མ་ཡིན་ཏེ། རྣམ་འགྲེལ་གྱི་ལུང་གི་དོན་
ནི་གཞུང་འདི་ཉིད་ལས། ལྡོག་པ་བརྗོད་པ་ཉིད་ཀྱིས་ནི། །ལོག་པའི་དངོས་པོ་གྲུབ་པར་
གསུངས། །ཞེས་པ་དང་ལེགས་པར་འགྲིག་པ་ཡིན་གྱི། དེ་ལྟར་མ་ཡིན་ན་ཁྱེད་རང་གིས་
གཞན་ལས་ལྡོག་པར་སྣང་བར་འདོད་པའི་དོན་སྤྱི་ཆོས་ཅན། ལོག་པར་ཐལ། ལྡོག་པ་ཡིན་
པས་སོ། །འདོད་ན། རང་གི་ངོ་བོ་གྲུབ་པར་ཡང་ཁས་བླངས་དགོས་པས་གྱི་ནའོ། །ཡང་སློབ་
དཔོན་ཤཱཀྱ་བློ་དང་ཆོས་མཆོག་ གིས། གཞན་ལྡོག་པ་དང་། གཞན་ལས་ལྡོག་པ་དང་།པ
༔
120



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
གཞན་ལས་ལྡོག་པར་སྣང་བའི་ལྡོག་པ་གསུམ་བཤད་པའི་དང་པོ་དངོས་མེད་དང་། ཕྱི་མ་
རྣམས་དངོས་པོ་ཞེས་སྨྲ་བ་ཡང་རིགས་པ་ཡིན་ཏེ། རང་ལྡོག་ནས་ཁས་ལེན་ན་ཕྱི་མ་རྣམས་
ཀྱང་དངོས་པོ་མ་ཡིན་ལ། གཞི་ལྡོག་ནས་ཁས་ལེན་ན་སྔ་མ་ཡང་དངོས་པོར་གྱུར་པ་ཡོད་ཅེས་
གསུངས་པས་སོ། །ལྔ་པ་ནི། ཐ་དད་ཅེས་པ་ནས། རེ་ཞིག་བཞག་གོ་ཞེས་པའི་བར་གྱིས་
བསྟན་པ་ལས། དོན་ནི་བྱེ་བྲག་པ་ལ་སོགས་པ་རྣམས་ན་རེ། སྤྱི་གཅིག་ལ་བྱེ་བྲག་རྣམས་རྫས་
གཅིག་པའམ་འདུ་བའི་འབྲེལ་པས་སྦྲེལ་བ་ཞིག་མེད་ན། ཨུཏྤལ་ལ་སྔོན་པོ་དང་། བ་གླང་
དཀར་པོ་ལ་སོགས་པ་གཞི་མཐུན་གྱི་སྒྲ་མི་སྲིད་དེ། ཨུཏྤལ་ལ་དང་སྔོན་པོ་གཅིག་ཡིན་ན་ཡང་
མཐུན་པའི་ཆོས་གཞན་མེད་ལ། ཐ་དད་ན་ཡང་མཐུན་སའི་གཞི་མེད་པའི་ཕྱིར་རོ་ཞེ་ན། སྐྱོན་
མེད་དེ། སྤྱི་སྔོན་པོ་ཙམ་དེ་ལས་བྱེ་བྲག་ཨུཏྤལ་ལ་སྔོན་པོ་རྫས་གཞན་མ་ཡིན་ཡང་། ཨུཏྤལ་ལ་
སྔོན་པོ་ཞེས་བརྗོད་པའི་ཚེ་རྟོག་པའི་ངོ་བོར་གཞི་མཐུན་སྲིད་པར་འགྱུར་ཏེ། སེལ་བའི་ངོར་
ལྡོག་པ་གཉིས་དབྱེ་ཞིང་། གཞི་མེ་ཏོག་གཅིག་ལ་བསྡུས་ཏེ། ཨུཏྤལ་ལའང་ཡིན་ལ་སྔོན་པོ་ཡང་
ཡིན་ཞེས་ལྡོག་པ་གཉིས་ཀྱིས་ཟིན་པའི་དོན་གཅིག་ཏུ་སྣང་བ་ཡོད་པའི་ཕྱིར་རོ། །དེའང་ཆོས་
ཅན་བརྗོད་པའི་བརྗོད་བྱར་གཞི་མཐུན་དང་ཁྱད་པར་དང་ཁྱད་པར་གྱི་གཞིའི་དངོས་པོར་རུང་
སྟེ། ཆོས་གཞན་འཕེན་པའི་ཕྱིར་རོ། །ཆོས་བརྗོད་པའི་སྒྲའི་བརྗོད་བྱར་མི་རུང་སྟེ། ཁྱད་པར་
གྱི་ཆོས་གཞན་སྤང་བས་བརྗོད་པའི་ཕྱིར་རོ་ཞེས་པ་ནི་རིགས་པའི་དབང་ཕྱུག་གསུམ་གྱི་བཞེད་
པའོ། །དེ་ལྟར་སྣང་བ་དང་སེལ་བའི་གནས་ཚུལ་ལེགས་པར་ཤེས་པའི་ཕན་ཡོན་ནི། བསྒྲུབ་
དང་གཞན་སེལ་རྣམ་དག་གི །མིག་དང་བློ་གྲོས་གསལ་ལྡན་པ། །རྟོག་གེ་པ་དེ་ཤེས་བྱ་ཡི། །
དེ་ཉིད་ལྟ་བ་ཀུན་མཁྱེན་འདྲ། །ཞེས་ལེགས་པར་གསུངས་པའོ། །འདིར་སྨྲས་པ། གནས་
ཚུལ་བདེན་པའི་དངོས་པོ་ལ། །ཡང་དག་དོན་མཐུན་མངོན་སུམ་འཇུག །སྣང་བ་ཙམ་གྱིས་མ་
འཁྲུལ་བའི། །བླང་དོར་བྱེད་པ་འཇིག་རྟེན་ལུགས། ། སྣང་བཏགས་སེལ་བའི་རང་བཞིན་
ལ། །དགག་སྒྲུབ་སེལ་བའི་སྒྲ་བློ་འཇུག །རྟོག་དཔྱོད་ཕྱིན་ཅི་མ་ལོག་པའི། །བླང་དོར་བྱེད་པ་
རིགས་པའི་ཚུལ། །ཚུལ་གཉིས་ཤིང་རྟ་ལ་ཞོན་ནས། །རིགས་པའི་ལམ་གྱི་རྗེས་འབྲངས་ཏེ། །
འཇིག་པའི་ཤེས་བྱའི་གནས་རྟོགས་པ། །ཀུན་མཁྱེན་ཉིད་ཅེས་མཁས་རྣམས་སྨྲ། །ཚད་མ་
རིགས་པའི་གཏེར་གྱི་འགྲེལ་པའི་རྣམ་པར་བཤད་པ་ རིགས་ལམ་གསལ་བའི་ཉི་མ་ལས།
བསྒྲུབ་པ་དང་གཞན་སེལ་གྱི་རབ་ཏུ་བྱེད་པ་སྟེ་བཞི་པའོ།། །།
121



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
༈ གསུམ་པ་བརྗོད་བྱ་དང་རྗོད་བྱེད་བརྟག་པའི་ཚུལ་ལ་གསུམ་སྟེ། གཞན་ལུགས་
དགག་པ། རང་ལུགས་བཞག་པ། རྩོད་པ་སྤོང་བའོ། །དང་པོ་ལ་གཉིས་ཏེ། རང་མཚན་
བརྗོད་བྱར་འདོད་པ་དང་། སྤྱི་བརྗོད་བྱར་འདོད་པ་དགག་པའོ། །དང་པོ་ལའང་ཕྱི་དོན་རང་
མཚན་དང་། ཤེས་པ་རང་མཚན་བརྗོད་བྱར་འདོད་པ་གཉིས་ལས། དང་པོ་ནི་བུམ་པ་ལ་
སོགས་ཞེས་པ་ནས། གསུངས་པས་སོ་ཞེས་པའི་བར་གྱིས་བསྟན་པ་ལས། དོན་ནི། མུ་སྟེགས་
བརྡ་སྤྲོད་པ་ལ་སོགས་པ་དག །རང་མཚན་བརྗོད་བྱ་ཡིན་ཏེ། བུམ་པ་འོན་ཅིག་ཅེས་བརྗོད་པ་
ན་ཆུ་སྐྱོར་བའི་བྱ་བ་བྱེད་པ་དེ་ཉིད་ལེན་པའི་ཕྱིར་རོ། །དེའང་སྒྲ་ཤེས་པའི་དོན་ལྡན་དང་། ཕྱི་
རོལ་གྱི་དོན་ལྡན་དང་། རང་གི་ངོ་བོའི་དོན་ལྡན་ཏེ་གསུམ་ཡིན་ནོ་ཞེས་ཟེར་ཏེ། ཇི་སྐད་དུ་
ཡང་བྷ་ཏྲི་ཧ་རིའི་བསྟན་བཅོས་ལས་ཀྱང་། ཤེས་དང་ལྡན་དང་ཕྱི་དོན་དང་། །རང་གི་ངོ་བོ་
ཉིད་ཀྱང་སྟེ། །དེ་དེ་སྒྲས་བརྗོད་པས་རྟོགས་པས། །སྤྱི་ནི་འབྲེལ་པར་རབ་ཏུ་གནས། །ཞེས་
བཤད་པས་སོ། །འདི་མི་འཐད་དེ། དོན་རང་མཚན་ནི་ཡུལ་དུས་རྣམ་པ་མཐའ་ཡས་པའི་ཕྱིར་
མིག་གིས་ལྟ་བ་དང་ལུས་ཀྱིས་རེག་སྟེ། འདི་བུམ་པའོ་ཞེས་འཆད་པ་པོ་དང་ཉན་པ་པོས་བརྡ་
གདགས་པར་མི་ནུས་པ་ཡིན་ཏེ། སློབ་དཔོན་ཀ་མ་ལ་ཤཱི་ལས། དེ་ལ་ཕྱི་རོལ་ནི་དོན་དམ་པར་
སྒྲ་རྣམས་ཀྱིས་བརྗོད་པ་མ་ཡིན་ཏེ། དེ་ངེས་པར་བྱེད་པའི་རྣམ་པར་རྟོག་པ་བསྐྱེད་པའི་ཕྱིར་ཉེ་
བར་བརྟགས་ནས་སྒྲའི་དོན་དུ་བརྗོད་པ་འབའ་ཞིག་ཏུ་ཟད་དོ་ཞེས་གསུངས་པས་སོ། །གལ་ཏེ་
དོན་རང་མཚན་ལ་བརྡ་ནུས་སུ་ཆུག་ན་ཡང་། ཕྱིས་ཐ་སྙད་བྱེད་པའི་ཚེ་སྔར་གྱི་རང་མཚན་དེ་
ཡུལ་དུས་རྣམ་པ་འཆོལ་བས་མི་རྙེད་དེ། རྣམ་འགྲེལ་ལས། སྒྲ་རྣམས་ཀྱིས་ནི་བརྡ་བཏགས་
སྟོན། །དེ་ནི་ཐ་སྙད་ཆེད་དུ་བྱས། །དེ་ཚེ་རང་གི་མཚན་ཉིད་མེད། །དེས་ན་དེ་ལ་བརྡ་མ་
ཡིན། ཞེས་དང་། ཁྱད་པར་རྣམས་ལ་སྒྲ་རྣམས་ནི། །འཇུག་པ་སྲིད་པ་ཡོད་མིན་ཏེ། །ཁྱད་
པར་རྗེས་འགྲོ་མེད་པས་ན། །བརྡ་འཇུག་པ་ནི་མེད་ཕྱིར་རོ། །ཞེས་དང་། ཐ་དད་པ་དག་
བསྟན་པ་ནི། །དཀའ་དང་མི་ནུས་འབྲས་མེད་ཕྱིར། །ཞེས་གསུངས་པས་སོ། ། གཞན་ཡང་
འདས་མ་འོངས་བརྗོད་བྱ་མ་ཡིན་པར་ཐལ་བ་དང་། དབང་སོགས་དགོས་མེད་དུ་ཐལ་བ་དང་།
དབང་ཡུལ་གྱི་རང་མཚན་བརྗོད་བྱ་མ་ཡིན་པར་བསྟན་པ་དང་། བརྡ་དུས་སུ་རང་མཚན་
མཐོང་ཡང་འཇུག་དུས་སུ་སྤྱི་ལ་བརྡ་སྦྱོར་བའི་ཚུལ་དང་། སྒྲ་དོན་འབྲེལ་བ་དབང་ཤེས་ཀྱིས་མི་
འཛིན་པའི་ཚུལ་དང། མཐོང་རྟོགས་གཅིག་ཏུ་འདོད་པ་དགག་པའི་ཚུལ་རྣམས་ནི་གཞུང་པ
122



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རི་ཤད་རིགས་འམ་གསལ་བའི་ཉི་མ་
ཉིད་ཀྱི་སྟེང་དུ་གསལ་བའི་ཕྱིར་འདིར་མ་སྨོས་སོ། །གཉིས་པ་ཤེས་པ་རང་མཚན་བརྗོད་བྱར་
འདོད་པའི་ཕྱོགས་སྔ་མ་ནི་གོང་དུ་བཤད་པ་དེ་ཡིན་ལ། འགོགས་པའི་ཚུལ་ཡང་སྔ་མ་དང་
མཚུངས་སོ། །
གཉིས་པ་སྤྱི་བརྗོད་བྱར་འདོད་པ་དགག་པ་ལ་གཉིས་ཏེ། དོན་སྤྱི་བརྗོད་བྱར་འདོད་པ་
དགག་པ་དང་། སྒྲ་དོན་གྱི་སྤྱི་བརྗོད་བྱར་འདོད་པ་དགག་པའོ། །དང་པོ་ནི། སྒྲ་ཡིས་ཞེས་པ་
ནས། མཚུངས་སོ་ཞེས་པའི་བར་ཏེ། མུ་སྟེགས་བྱེ་བྲག་པ་རྣམས་རང་གི་མཚན་ཉིད་ལ་སྒྲ་སྦྱོར་
ན་སྐྱོན་དེ་ཡོད་ཀྱང་། ཁོ་བོ་ཅག་རིགས་སྤྱི་བརྗོད་བྱར་འདོད་པ་ལ་སྐྱོན་མེད་དོ་སྙམ་ན།
དེའང་མ་ཡིན་ཏེ། དོན་ལ་སྤྱི་ཡོད་པ་ནི་གོང་དུ་བཀག་ཟིན་ལ། ཡོད་དུ་ཆུག་ཀྱང་སྤྱི་རྐྱང་ལ་
བརྡ་བྱས་པས་རང་མཚན་གོ་བར་མི་ནུས་ཏེ། དེ་དང་རང་མཚན་ལ་འབྲེལ་པ་མེད་པས་སོ།
ཅི་སྟེ་སྤྱི་དང་འབྲེལ་པའི་རང་མཚན་ལ་བརྡ་སྦྱོར་རོ་ཞེས་ཟེར་ནའང་གཅིག་ལ་སྦྱོར་ན་ཅིག་ཤོས་
ལ་སྦྱོར་མི་དགོས་པའི་སྐྱོན་ཡོད་ཅིང་། མཐའ་ཡས་པའི་ཕྱིར་རང་མཚན་རྐྱང་བུ་ལ་བརྡ་མི་སྦྱོར་
རོ་ཞེས་ཟེར་བ་ནི་སྤྱི་དང་འབྲེལ་པའི་རང་མཚན་ལའང་མཚུངས་ཞེས་པའོ། །གཉིས་པ་ནི།
གངས་ཅན་ཞེས་པ་ནས། གསུངས་སོ་ཞེས་པའི་བར་གྱིས་བསྟན་པ་ལས། དོན་ནི་བོད་རྣམས་
དང་། མང་པོས་བཀུར་བ་ལ་སོགས་པ་ཉན་ཐོས་དག་ན་རེ། དོན་སྤྱི་ཉིད་དངོས་ཀྱི་བརྗོད་བྱ་
ཡིན་ལ། དེའང་བོད་རྣམས་ནི་གཟུང་ཡུལ་གྱི་ངོ་བོར་འདོད་ཅིང་། སྡེ་པ་དག་ནི་ལྡན་པ་མ་
ཡིན་པའི་འདུ་བྱེད་རྫས་སུ་གྲུབ་པ་ཉིད་ཡིན་ནོ་ཞེས་ཟེར་རོ། །འདི་གཉིས་དོན་གཅིག་ཏུ་
འགྱུར་ཏེ། གཟུང་ཡུལ་ཡིན་ན་རྫས་སུ་ཡང་འགྱུར་དགོས་པས་སོ། །
གཉིས་པ་རང་གི་ལུགས་ལ། སྤྱིའི་དོན་དང་། གཞུང་གི་དོན་གཉིས་ལས། དང་པོ་ལ་
རྗོད་བྱེད་ཀྱི་སྒྲ་སྤྱིའི་མཚན་ཉིད་དང་། དབྱེ་བ་དང་། དོན་གོ་བའི་ཚུལ་ལོ། །དང་པོ་ནི། ཁ་
ཅིག་ན་རེ། སྒྲ་གང་ཞིག་རྟོག་པས་གོ་བྱ་རྗོད་བྱེད་ཀྱི་ཐབས་སུ་གྱུར་པ་ཡིན་ཏེ། །ཇི་སྐད་དུ།
སྒྲ་གང་ཞིག་གིས་བརྗོད་པ་དང་། །རྟོགས་པའི་དོན་གང་གོ་བ་སྟེ། །ཞེས་གསུངས་པས་སོ་ཞེས་
ཟེར་བ་ནི། རྟོགས་པའི་འདུ་བྱེད་སྤངས་པའི་འཕགས་པ་རྣམས་ཀྱི་རྗོད་བྱེད་ལ་མ་ཁྱབ་སྟེ། དེ་
དག་ལ་རྟོག་པ་མེད་པས་སོ། །དེས་ན་དེ་དག་གིས་བརྡ་ལས་དོན་གོ་བ་ནི་ཏིང་ངེ་འཛིན་གྱི་ཁྱད་
པར་འགའ་དང་བློའི་འཕེན་པ་ཙམ་སྟེ། ཇི་སྐད་དུ། འཕགས་པ་རྟོག་པ་བྲལ་བ་རྣམས། །
ཏིང་ངེ་འཛིན་ལས་བྱེད་པར་གསུངས། ། ཞེས་བཤད་དོ། ། རྗོད་བྱེད་སྤྱིའི་མཚན་ཉིད་ནི།
123



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ
ལ་ཤེས་བྱ་ལ་མ་རྨོངས་པར་བྱེད་པའི་གནས་པ་དང་ལྡན་ཞེས་ཆོས་ཀྱི་རྗེ་ཉིད་ཀྱིས་སྒྲ་ལ་འཇུག་པ་
ལས་བཤད་པའམ། ཡང་ན་གཞུང་འདི་ཉིད་ལས་གསུངས་པ་ལྟར་དོན་གོ་བར་བྱེད་པའི་བརྡ་
ཉིད་དོ། །གཉིས་པ་དབྱེ་བའི་ཚུལ་ནི། གཞུང་དག་ལས་ཇི་སྙེད་ཅིག་གསུངས་ཀྱང་། འཆད་
འཇུག་གི་དབང་གིས་གཉིས་དང་། མཚན་གཞིའི་དབང་གིས་ཚོགས་གསུམ་དུ་ཡོད་པ་ལས།
དང་པོ་ནི། འཆད་པའི་ཚེ་དངོས་ཀྱི་རྗོད་བྱེད་སྒྲ་སྤྱི་དང་། ཞེན་པའི་རྗོད་བྱེད་སྒྲ་རང་མཚན་
ཡིན་ནོ་ཞེས་བཤད་པར་བྱའོ། །དེའི་ཚེ་སྒྲ་རང་གི་མཚན་ཉིད་ནི་རྗོད་བྱེད་དུ་བཏགས་པ་ཙམ་
ཡིན་གྱི། མཚན་ཉིད་པ་མ་ཡིན་ཏེ། བརྗོད་བྱ་བརྗོད་པར་མི་ནུས་པའི་ཕྱིར་དང་། སྐད་ཅིག་
་ཆ་ཤས་མེད་པས་བརྗོད་པའི་ཡུལ་ཅན་མེད་པས་སོ། །དེས་ན་སྒྲ་སྤྱི་ཉིད་རྗོད་བྱེད་ཡིན་ནོ། །
དེའང་སྒྲ་སྤྱི་ཙམ་མ་ཡིན་གྱི། དོན་སྤྱི་དང་འདྲེར་རུང་གི་སྒྲ་སྤྱི་ཁྱད་པར་ཅན་ཏེ། རྐྱང་པ་ནི་
འབྲེལ་པ་མེད་པའི་ཕྱིར་རྗོད་པར་བྱེད་པ་མ་ཡིན་ནོ། །གཉིས་པ་ནི། ཡི་གེ་དང་། མིང་དང་།
ཚིག་གསུམ་སྟེ། དེ་དག་ལའང་མཚན་ཉིད་དང་། དབྱེ་བ་དང་། མཐའ་དཔྱད་པ་གསུམ་ལས།
དང་པོ་ཡི་གེའི་མཚན་ཉིད་ནི། དོན་གྱི་ངོ་བོ་དང་ཁྱད་པར་གང་ཡང་མི་སྟོན་པའི་སྒྲ་སྤྱི་སྣང་བ་
ཞེས་བྱ་སྟེ། ཇི་སྐད་དུ། དངོས་སུ་བརྗོད་འདོད་མི་སྟོན་ཅིང་། །བརྗོད་པ་ཀུན་གྱི་གཞིར་གྱུར་
པ། །ཡི་གེ་ཞེས་བཤད་ཅེས་གསུངས་པ་ལྟར་རོ། །དེ་ལྟར་ན་ཡི་གེ་རེ་རེའི་ངེས་བརྗོད་ལས་ཨ་
དང་ཀ་ལ་སོགས་པ་ལས་འཇམ་དཔལ་དང་ཚངས་པ་ལ་སོགས་པར་བཤད་པ་དང། བོད་
ལའང་ཁ་དང་ན་ལ་སོགས་པ་ཡི་གེ་རེ་རེས་མིང་དུ་འགྱུར་བ་མཐོང་བས་མ་ངེས་སོ་ཞེ་ན། མི་
འགལ་ཏེ། དོན་ནི་རྣམ་དབྱེའམ་བརྗོད་འདོད་ཀྱི་སྒོ་ནས་གོ་བ་ཡིན་གྱི། ཡི་གེའི་ལྡོག་པས་གོ་
བ་མ་ཡིན་པས་སྔ་མ་ནི་ཡི་གེའི་ལྡོག་པ་ནས་དོན་མི་སྟོན་པ་ལ་འདོད་པ་ཡིན་ནོ། །ཡང་ཁ་ཅིག་
ཀ་ལ་སོགས་པའི་ཡི་གེ་རྣམས་གཟུགས་སུ་གྲུབ་ཅེས་འདོད་པ་དང་། ལ་ལ་ཀ་ལ་སོགས་པའི་
རང་མཚན་ཡིན་ནོ་ཞེས་ཟེར་བ་ནི་མ་ཡིན་ཏེ། གཟུགས་སུ་གྲུབ་ན་གླེགས་བམ་གྱི་ནང་དུ་སྒྲའི་
ཅ་ཅོ་རྒྱུན་མི་འཆད་པར་འབྱུང་བར་འགྱུར་ལ། རང་མཚན་ཡིན་ན་རིང་ཐུང་གི་དབྱེ་བ་ལ་
སོགས་པ་མི་འཐད་པར་འགྱུར་བས་སོ། །དེས་ན་ཆོས་རྗེ་ཉིད་ཀྱིས་རྣམ་བཤད་བྱིས་པ་ལ་ཕན་
པ་ལས་སྒྲ་སྣང་ཞེས་པས་དོན་སྤྱི་ཙམ་མིན་པ་བསྟན་ཏོ། །གསལ་བར་སྣང་ཞེས་པས་མི་གསལ་
བའི་སྒྲ་སྤྱི་ཙམ་སེལ། དོན་མི་སྟོན་པའི་སྒྲ་སྤྱི་ཞེས་བརྗོད་པས་མིང་དང་ཚིག་གི་རྗེས་སུ་སྐྱེས་
པའི་སྒྲ་སྤྱི་གཅོད་པ་ཡིན་ནོ་ཞེས་གསུངས་པ་ཉིད་འཐད་དོ། །ཡང་སྒྲ་ལ་འཇུག་པ་ལས་ཡི་གེའི་་སྒྲ་
:
124



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
མམཚན་ཉིད་སྟོན་པ་ན་སྒྲ་གང་ཞིག་འབྲུར་ཆགས་པ་ཞེས་གསུངས་པ་ནི་རྟོགས་པས་དབྱིབས་ཀྱི་
བཀོད་པ་འཛིན་པ་ལ་དགོངས་པ་ཡིན་གྱི། གཟུགས་སུ་འཆད་པ་ནི་དོན་མ་ཡིན་ཏེ། སྔ་མ་དང་
འགལ་བར་འགྱུར་པས་སོ། །དབུས་པ་བློ་གསལ་ན་རེ། མཚན་ཉིད་སྔ་མ་ནི་མི་འཐད་དེ། ཡི་
གེ་རྒྱུ་མེད་དུ་འགྱུར་བ་དང་། མིང་གི་རྒྱུ་མ་ཡིན་པར་འགྱུར་བ་དང་། རྟོག་པ་རང་མཚན་མི་
སྣང་ཞིང་གསལ་སྣང་ཡོད་པ་དང་འགལ་བས་སོ་ཞེས་ཟེར་བ་ནི་མ་བརྟགས་པ་སྟེ། འཇུག་དུས་
ཀྱི་བླང་དོར་ཐམས་ཅད་གཞན་སེལ་གྱིས་བྱེད་པས་སེལ་བའི་རྒྱུ་འབྲས་ཇི་ལྟར་འགལ། དེ་ལྟར་
མ་ཡིན་ན་རྟགས་སྤྱིར་བཤད་པ་དང་འབྲས་བུའི་གཏན་ཚིགས་ཀྱང་འགལ་བར་མཚུངས་སོ། །
རྟོག་པ་ལ་གསལ་སྣང་གཏན་མེད་པ་ཡང་མ་ཡིན་ཏེ། གསལ་བའི་སྒྲ་ཆེས་གོམས་པ་ལའང་
འཇུག་པའི་ཕྱིར་རོ། །དཔེར་ན་མདོ་ལས། དགེ་སློང་དེ་ཐོས་བསམ་གྱི་ཤེས་རབ་ཀྱིས་མཁས་
པ་གསལ་བ་ཡིད་གཞུངས་པ་ཞིག་ཏུ་འགྱུར་རོ་ཞེས་གསུངས་པ་བཞིན་ནོ། །
ཡི་གེའི་རྒྱུ་ནི་ཐུན་མོང་དང་། ཐུན་མོང་མ་ཡིན་པ་གཉིས་ལས། དང་པོ་ནི། སློབ་
དཔོན་ཆོས་མཆོག་གིས་ངག་གི་དོན་སྣང་བའི་སེལ་བ་ལས། བརྗོད་འདོད་སྐྱེ་ལ། དེ་ལས་
གནས་དང་བྱེད་པ་ཕྲད་ཅིང་། དེ་ལས་སྒྲ་སྐྱེའོ་ཞེས་གསུངས་ལ། ཐུན་མོང་མ་ཡིན་པའི་རྒྱུ་ནི།
སློབ་དཔོན་ཙཎྜ་གོ་མིས་ཡི་གེའི་མདོ་ལས། གནས་དང་བྱེད་པ་དང་རྩོལ་བ་རྣམས་ལས་ཡི་གེ་
རྣམས་སྐྱེའོ་ཞེས་རྒྱུ་གསུམ་དུ་གསུངས་པའོ། །ཡང་སྨྲ་སྒོ་ལས། གནས་རྣམས་དང་ནི་བྱེད་པ་
དང་། །རྣམ་པར་རྟོག་དང་རླུང་གཉིས་དང་། །ང་རོ་གསལ་བྱེད་སྣང་བྱ་ཡིས། །ངག་གི་འདུ་
བྱེད་ཀུན་ཏུ་བསྐྱེད། །ཅེས་བརྗོད་འདོད་ཀྱི་དབང་གིས་ཡ་བ་ཏ་ཞེས་བྱ་བའི་རླུང་གཡོས་ཏེ་
གནས་དང་བྱེད་པ་ཕྲད་པར་བྱེད་ལ། དེ་ནི་ཤ་ས་ཞེས་བྱ་བའི་རླུང་ལ་ཞོན་ནས་སྒྲ་ཐམས་ཅད་
འབྱུང་ངོ་ཞེས་གསུངས་པ་ལྟར་ཡིན་ཞིང་། སོ་སོའི་རྐྱེན་རྣམས་ནི་ཙཎྜ་གོ་མིའི་ཡི་གེའི་མདོ་
དང་། སྨྲ་སྒོ་ལ་སོགས་པར་བལྟའོ། །གཉིས་པ་དབྱེ་བ་ནི། ཚུལ་དུ་མར་འགྱུར་ཡང་། ཀཱ་ལ་
པ་ལས་དབྱངས་བཅུ་བཞི་དང་། གསལ་བྱེད་སུམ་ཅུ་གསུངས་ཤིང། རིན་ཆེན་འབྱུང་གནས་
ལས། གསལ་བྱེད་རྣམས་ནི་སུམ་ཅུ་བདུན། །འདིར་ནི་དབྱངས་ཡིག་ཉི་ཤུ་གཉིས། – །འདི་
རྣམས་ཡི་གེ་ལྔ་བཅུ་དགུ། །ཞེས་གསུངས་པ་ཉིད་ཡིན་ལ། དུས་ཀྱི་འཁོར་ལོར། ཨ་ཨི་ཨུ་རྀ་ལཾ་
ཞེས་པ་དབྱངས་ཐུང་ངུ་ལྔ་དང་། ཨཱ་ཨཱི་ཨཱུ་རཱལཾ་ཞེས་པ་རིང་པོ་ལྔ་དང་། ཨ་ཨེ་ཨོ་ཨར་ཨལ་ཞེས་
པ་ཡོན་ཏན་གྱི་ཡི་གེ་ལྔ་དང་། ཨཱ་ཨེ་ཨོ་ཨཱར་ཨཱལ་ཞེས་པ་འཕེལ་པའི་ཡི་གེ་ལྔ་དང་། ཧ་ཡ་ར་ཝ་
125



།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བ།ལ་ཞེས་པ་ལྔ་དང་། ཧཱ་ཡཱ་རཱ་ཝཱ་ལཱ་ཞེས་དབྱངས་སུམ་ཅུ་སོགས་གསུངས་པ་ནི་སྤྱི་སྐད་དང་མི་
མཐུན་པས་རྣམ་བཤད་གཞན་དུ་གོ་བར་བྱའོ། །གང་ཡང་ཡི་གེ་ལ་ལུས་དང་ཡན་ལག་གི་དབྱེ་
བ་བྱེད་པ་ལ་སྒྲའི་བཤད་པ་གཟུགས་ཀྱི་སྟེང་དུ་བྱེད་པ་མི་འཐད་དོ་ཞེས་སུན་འབྱིན་པས་ནི། ཌ་
མ་རུའི་རྣམ་པ་ཅན་གྱི་ཡི་གེ་དང་། གླང་པོ་ཆེའི་བུམ་པའི་རྣམ་པ་ཅན་གྱི་ཡི་གེ་ལ་སོགས་པ་རིན་
ཆེན་འབྱུང་གནས་སོགས་ལས་བཤད་པ་ཡང་འགོག་དགོས་ཤིང་། ཡི་གེ་འབྲུར་ཆགས་པ་མེད་
ན། མཚན་བརྗོད་ལས། ཨ་ནི་ཡིག་འབྲུ་ཀུན་གྱི་མཆོག །ཅེས་བྱ་བ་དང་། སྟོང་པ་ཆེན་པོ་ཡི་
གེ་ལྔ། །ཐིག་ལེ་སྟོང་པ་ཡི་གེ་བརྒྱ། །ཞེས་བྱ་བ་ལ་སོགས་པའི་བཤད་པ་རྣམས་ཀྱང་འགོག་པར་
འགྱུར་རོ། །ཡང་རིགས་པའི་རལ་གྲིས་རྗེ་བཙུན་ས་སྐྱ་པའི་བཤད་པ་དག་ལ་སྡང་བའི་ཕྱིར་ཡི་
གེ་ལ་ཕོ་མོ་མ་ནིང་གི་དབྱེ་བ་མི་འཐད་དོ་ཞེས་ཟེར་བའང་ཤིན་ཏུ་མི་འཐད་དེ། སྨྲ་སྒོ་ལས།
གནས་ཀྱི་ཡི་གེ་སུམ་ཅུ་བཞི། །མ་ནིང་ཕོ་ཞེས་གྲགས་པ་སྟེ། །ཞེས་གསུངས་པ་དང་། སློབ་
དཔོན་འཇམ་དཔལ་གྲགས་པས་ཏིང་ངེ་འཛིན་རྒྱལ་པོའི་འགྲེལ་པ་ལས། ཚིག་རབ་ཏུ་འབྱེད་པ་
ནི་སུ་ས་དང་ཏི་ངན་ཏིའི་དབྱེ་བས་མིང་གི་ཚོགས་དང་ཚིག་གི་ཚོགས་དང་ཡི་གེའི་ཚོགས་ཕོ་དང་
མོ་དང་མ་ནིང་ལ་སོགས་པ་འཇིག་རྟེན་གྱི་ཐ་སྙད་ཀྱི་དབྱེ་བས་ཐ་དད་པའི་རྣམ་གྲངས་དུ་མ་
ཡོངས་སུ་ཤེས་པའོ་ཞེས་བྱ་བ་རྣམས་གཏན་མ་མཐོང་བར་ཟད་པས་སོ། །ཁ་ཅིག་ཡི་གེ་རྣམས་
རྗོད་བྱེད་གཏན་མ་ཡིན་ཞེས་ཟེར་ཞིང་། རྗོད་བྱེད་ཀྱི་མཚན་ཉིད་བརྗོད་བྱ་གོ་བྱེད་དུ་། རྣམ་
འགྲེལ་ལས། ཡི་གེ་དོན་མེད་ཅན་གྱུར་ཅིང་། །ཞེས་པའི་ཤུགས་ཀྱིས་འགྲུབ་བོ་ཅེས་གསུངས་
པ་ནི་རང་ཉིད་ལ་རང་ཉིད་ཀྱིས་སྐྱོན་དགོད་པའོ། །
གཉིས་པ་མིང་ལའང་གཉིས་ལས། མཚན་ཉིད་ནི། དོན་གྱི་ངོ་བོ་ཙམ་སྟོན་པའི་སྒྲ་སྤྱི་
སྣང་བ་སྟེ། ཇི་སྐད་དུ། ཡི་གེ་འདུས་པའི་བདག་ཉིད་ཅན། །དོན་གྱི་ངོ་བོ་བརྡ་སྤྲོད་པ། །
མིང་ཡིན་ཞེས་བཤད་པ་ལྟར་རོ། །ཡང་རྣམ་པར་དབྱེ་བའམ་བརྗོད་འདོད་ཀྱི་དོན་གྱི་ངོ་བོ་ལ་
བརྡ་མི་སྤྲོད་ན་ཡི་གེ་འདུས་པ་ཙམ་གྱིས་མིང་དུ་མི་འགྱུར་ཏེ། དོན་མི་སྟོན་པའི་ཡི་གེ་འདུས་
པའང་མིང་དུ་ཐལ་བས་སོ་ཞེས་གསུང་ངོ་། །དེའི་རྒྱུར་ཡི་གེ་དགོས་པ་ནི། རྒྱུན་ལས་ཀྱང་
གང་གིས་རྣམ་ཆ་འདུས་པ་ཡིས། །དོན་གྱི་ངོ་བོ་བརྗོད་བྱེད་ན། །རྣམ་ཆ་མང་ངམ་ཉུང་གྱུར་
ཀྱང་། །དེ་ནི་མིང་ཞེས་རབ་ཏུ་བརྗོད། །ཅེས་གསུངས་སོ། །དབྱེ་བ་ནི། དངོས་མིང་དང་།
བཏགས་མིང་གཉིས་སོ། །གསུམ་པ་ཚིག་ལའང་གཉིས་ལས། མཚན་ཉིད་ནི། དོན་གྱི་ཁྱད་4
7
126



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
བཔར་སྟོན་པའི་སྒྲ་སྤྱི་སྣང་བ་སྟེ། ཀ་བ་རིང་པོའམ་བུམ་པ་རིང་པོའོ་ཞེས་བརྗོད་པ་ལྟ་བུ་མིང་དུ་
འདུས་པའོ། །དེ་སྐད་དུའང་། དེ་ཡི་ཁྱད་པར་དག་སྟོན་པ་ཚིག་ཅེས་རབ་ཏུ་བཤད། །ཅེས་
དང་། རྒྱན་ལས། གལ་ཏེ་མིང་གཉིས་འདུས་པའམ། །འོན་ཏེ་མང་པོ་འདུས་ཀྱང་རུང་། །
དེ་དག་ཁྱད་པར་བརྗོད་བྱེད་ན། ། ཚིག་ཅེས་རབ་ཏུ་བརྗོད་པ་སྟེ། །ཞེས་གསུངས་པ་ལྟར་
རོ། །དོན་གྱི་ཁྱད་པར་མི་སྟོན་ན་མིང་འདུས་པ་ཙམ་གྱིས་ཚིག་ཏུ་མི་འགྱུར་ཏེ། ཁྱད་པར་མི་
སྟོན་པའི་མིང་རྐྱང་མང་དུ་འདུས་པའང་ཚིག་ཏུ་ཐལ་བས་སོ། །ཚིག་དེ་དག་ཕན་ཚུན་སྦྱར་བ་
ལས་བརྗོད་བྱའི་དོན་དང་འབྲེལ་པ་གོ་བར་བྱེད་པ་ལ་ངག་ཅེས་བྱ་ལ། ངག་འདུས་པ་ལས་
བརྗོད་བྱ་ཕྱོགས་རེ་སྟོན་པ་ལ་རབ་བྱེད་དང་། ཕྱོགས་འགའ་ཞིག་སྟོན་པ་ལ་ལེའུ་དང་། དེ་
ལས་ཆོས་ཀྱི་ཕུང་པོའི་བར་དུ་རྗོད་བྱེད་ཀྱི་ཚོགས་འགྲུབ་པར་བྱེད་པར་གསུངས་སོ། །
གཉིས་པ་དབྱེ་ན་བཅུ་གཉིས་ཏེ། ཇི་སྐད་དུ། འབྲུ་མང་པོ་དང་ཚིག་སྡུད་དང་། །ཁྱད་
པར་དག་དང་ཡན་ལག་དང་། །གཞི་དང་གཞི་གཅིག་བསྡུ་བ་དང་། །གཞི་མཐུན་པ་དང་དེ་
སྐྱེས་བུ། ། ཟླ་དབྱེ་བ་དང་ཕྱོགས་ཙམ་མོ། །ཞེས་བཤད་པ་ལྟར་རོ། །དེ་དག་གི་རྣམ་པར་
གཞག་པ་ནི་འདིར་དགོས་པ་ཆུང་བའི་ཕྱིར་མི་འཆད་ལ། སྒྲའི་བསྟན་བཅོས་རྣམས་སུ་རྒྱས་
པར་བཙལ་བར་བྱའོ། །ཡང་འདིར་ཆོས་རྗེ་བླ་མ་ལ་སོགས་པ་དག །རྗོད་བྱེད་ལ་ནང་གི་རྗོད་
བྱེད་དང་སྒྲའི་རྗོད་བྱེད་གཉིས་སུ་འབྱེད་ཅིང་། ཕྱི་མ་ནི་མིང་ཚིག་གཉིས་དང་། དང་པོ་ནི་ངོ་
ཤེས་པའི་རྟོག་པ་ལ་འཆད་ལ། དེའི་རྒྱུ་མཚན། སློབ་དཔོན་ཐར་པ་འབྱུང་གནས་ཀྱིས་རྟོག་
གེའི་སྐད་ལས། ནང་གི་བརྗོད་པའི་རྣམ་པ་ནི་རྟོག་པ་སྟེ། དཔེར་ན་རྣམ་པར་ཤེས་པ་དང་
ལྡན་པའི་སྐྱེས་བུས་འདི་བུམ་པའོ་ཞེས་པའི་རྟོག་པ་བཞིན་ནོ། །བྱིས་པ་དང་ལྐུགས་པ་དང་
དུད་འགྲོ་ལ་སོགས་པ་རྣམས་ཀྱིས་ནང་གི་བརྗོད་པའི་རྣམ་པ་ལྷུར་བྱེད་པའི་ངོ་བོའི་རྟོག་པའོ་
ཞེས་བཤད་པས་སོ་ཞེས་གསུང་པ་ནི་གཞུང་གི་དོན་མ་ཡིན་ཏེ། གཞུང་དེ་དག་གིས་ནི་བརྗོད་
འདོད་ལ་བརྗོད་པར་བཏགས་པ་ཡིན་གྱི། རྗོད་བྱེད་མཚན་ཉིད་པར་སྟོན་པ་མ་ཡིན་ཏེ།
གཞན་དུ་ན་རྟོག་པ་དེའི་ཡུལ་ཉིད་རྟོག་པ་དེའི་བརྗོད་བྱར་ཁས་བླང་དགོས་པས་སྒྲ་དང་བློའི་
སེལ་བའི་འཇུག་ཚུལ་འཆོལ་བར་འགྱུར་རོ། །རྣམ་འགྲེལ་ལས་ཡིད་ཀྱི་བཟླས་པ་བཤད་པ་ ནི་
བཟླས་པ་ཉིད་ཡིད་ལ་བསམ་པས་བརྗོད་འདོད་ཀྱི་འབྲས་བུ་འགྲུབ་པ་ལ་དགོངས་ཀྱི། ཡིད་ཀྱི་
བཟླས་པ་ལས་དོན་གྲུབ་པ་སྒྲའི་ནུས་པར་སྟོན་པ་མ་ཡིན་ནོ། །གསུམ་པ་དོན་གོ་བའི་ཚུལ་ནི།
127



༄༅ །།དཔལ་ལྡན་ས་སྐྱ་པའི་གསུང་རབ་གྲྭ་གས་ཆེན་བཅོ་བརྒྱུད་ལས།： པོད་བཅུ་དྲུག་པ།
རྟོག་པ་ལ་སྒྲ་སྤྱི་ཤར་ཏེ་བརྗོད་འདོད་ཀྱིས་བུམ་པ་ཞེས་སོགས་མིང་དོན་གཅིག་ཏུ་འཁྲུལ་ནས་
བརྡ་སྦྱོར་ལ། དེ་ལྟར་འཁྲུལ་པའི་སྟོབས་ཀྱིས་སྒྲ་དོན་དང་རང་མཚན་སོ་སོར་མ་ཕྱེ་བར་དོན་
རང་མཚན་ཉིད་བླང་དོར་ལ་འཇུག་པ་ཡིན་ནོ། །གསུམ་པ་དེ་དག་གི་དོན་ལ་དཔྱད་པ་ལ།
རྗོད་བྱེད་ངོས་གཟུང་བ། ཚོགས་གསུམ་དོན་ལ་གྲུབ་པར་འདོད་པ་དགག་པའོ། །དང་པོ་ལ།
དངོས་དོན་གོ་བར་བྱེད་པའི་རྗོད་བྱེད་དང་། བརྗོད་འདོད་ཀྱི་སྟོབས་ཙམ་གྱིས་དོན་གོ་བར་
བྱེད་པའི་རྗོད་བྱེད་གཉིས་ལས། དང་པོ་ནི་མིང་ཚིག་གཉིས་དང་། གཉིས་པ་ནི་ཡི་གེའོ། །
ཡང་ན་བརྗོད་པའི་རྒྱུ་བྱེད་པས་རྗོད་བྱེད་དུ་བསྟན་ཏེ། མཁས་པ་འཇུག་སྒོ་ལས། དངོས་སུ་
བརྗོད་འདོད་མི་སྟོན་ཅིང་། བརྗོད་པ་ཀུན་གྱི་གཞིར་གྱུར་པ། །ཞེས་གསུངས་པའང་དེ་ལ
དགོངས་སོ། །ཡང་ཕྱེད་དང་བཞི་པ་ལས། རྗོད་པར་བྱེད་པ་ནི་ཚིག་གི་ཡན་ལག་གིས་དེ་དང་
ལྡན་པར་གྱུར་ན་ཡི་གེ་དག་ཡོད་དུ་ཟིན་ཀྱང་རྗོད་པར་བྱེད་པ་མ་ཡིན་ནོ་ཞེས་གསུངས་པ་ནི་དོན་
དམ་པར་རྗོད་བྱེད་ཡིན་པ་འགོག་པའོ། །དེས་ན་རྗོད་བྱེད་ཀྱི་སྒྲ་ནི་སྒྲ་སྤྱི་ཉིད་ལ་བྱ་ལ། སྒྲ་སྤྱི་
ཞེས་བྱ་བ་ཡང་དོན་གང་དང་གང་བརྗོད་པར་འདོད་པའི་རྟོག་པ་ལ་དོན་དེ་ལ་སྦྱོར་རྒྱུའི་སྒྲ་དེའི་
རྣམ་པ་ཤར་བ་ཅན་གྱི་སྤྱི་ལ་བྱའོ། །ཡང་ཉན་ཐོས་བྱེ་བྲག་ཏུ་སྨྲ་བ་རྣམས་ནི་མིང་སོགས་དེ་དག་
ལྡན་མིན་འདུ་བྱེད་དུ་འདོད་ཅིང་། མངོན་པ་སྨྲ་བའི་མདོ་སྡེ་པ་རྣམས་ནི་གཟུགས་ཀྱི་ཕུང་
།རྣམ་རིག་པ་རྣམས་ནི་སེམས་ཀྱི་ངོ་བོར་འདོད་པ་ཡིན་ནོ། །
གཉིས་པ་ནི། ཁ་ཅིག་མིང་ཚིག་ལ་སོགས་པ་འདི་དག་སྒྲ་རང་གི་མཚན་ཉིད་ཡིན་ནོ་
ཞེས་ཟེར་བ་ནི་ཤིན་ཏུ་མི་འཐད་དེ། རྣམ་འགྲེལ་ལས། ཚིག་སོགས་ཀུན་བཏགས་དངོས་མེད་
ལ། །དངོས་པོ་ཡི་ནི་འབྲེལ་པ་འདི། ། ཇི་ལྟ་བུར་ནི་འཇུག་པར་འགྱུར། །ཞེས་པའི་རང་
འགྲེལ་ལས། དེ་བས་ན་ཡི་གེ་རྣམས་རྗོད་པར་བྱེད་པ་ཉིད་མ་ཡིན་ན་ཚིག་ལ་སོགས་པ་རྗོད་
པར་བྱེད་པར་འགྱུར་རོ་སྙམ་ན། དེ་ནི་ཅིར་ཡང་མི་རུང་སྟེ། ཐ་དད་པ་དང་ཐ་དད་པ་མེད་པ་
འགལ་བའི་ཕྱིར་རོ། །དེ་བས་ན་དབང་པོའི་རྣམ་པར་ཤེས་པ་ཁྱད་པར་ཅན་གྱི་རྗེས་སུ་འཇུག་
པའི་རིགས་མཐུན་པའི་བག་ཆགས་ཀྱིས་ཉེ་བར་ལེན་པ་ཅན་གྱི་རྣམ་པར་རྟོག་པ་ལ་སྣང་བའི་
ཚིག་དང་ངག་ནི་འཁྲུལ་པ་ཡིན་ནོ་ཞེས་གསུངས་པ་ལྟར་རོ། །མཁས་པ་ཁ་ཅིག །ཡི་གེ་དོན་
དམ་པར་འགྲུབ་པ་འགོག་པ་ན་ཡི་གེ་དེ་རྣམས་རེ་རེ་ལའང་རང་གི་ཆ་ཤས་སྐད་ཅིག་མང་པོ་ཡོད་
ལ། དེ་རྣམས་དང་རྫས་དེ་ཉིད་དང་གཞན་དུ་མ་གྲུབ་པའི་ཕྱིར་རོ་ཞེས་གསུང་པ་ནི་མི་བདེ་སྟེ།བ
ཡ
128



༽ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
མིང་ཚིག་སོགས་འདི་དག་ནི་སྐད་ཅིག་གི་ཆ་ཤས་བསགས་པ་ལ་མི་འཇོག་གི །དབང་ཤེས་ཀྱི་
རྗེས་སུ་སྐྱེས་པའི་རྣམ་རྟོག་གི་སྣང་ངོ་ནས་འཇོག་པར་བཤད་མ་ཐག་པའི་ལུང་གིས་གྲུབ་པའི་
ཕྱིར་དང་། གཞན་དུ་ན་སྐད་ཅིག་ལ་ཆ་ཤས་མེད་པས་བརྟག་པ་བྱེད་པ་དོན་མེད་པའི་ཕྱིར་
རོ། །དེས་ན་འཆད་པའི་ཚེ་སྒྲ་སྤྱི་ཉིད་དངོས་ཀྱི་རྗོད་བྱེད་དང་། དོན་སྤྱི་དངོས་ཀྱི་བརྗོད་བྱ་
ཡིན་ལ། །དངོས་ཀྱི་བརྗོད་བྱ་དོན་དམ་པར་མ་གྲུབ་པ་ལྟར་རྗོད་བྱེད་ཀྱང་དོན་དམ་པར་གྲུབ་
པ་མེད་དེ། སློབ་དཔོན་ཀཱ་མ་ལ་ཤཱི་ལས། འདི་སྙམ་དུ་གལ་ཏེ། ཡང་དེ་ལ་དངོས་པོར་གྱུར་
པའི་བརྗོད་བྱ་མེད་མོད། རྗོད་པར་བྱེད་པ་ནི་སྐད་ཅིག་ལ་སོགས་པའི་སྒྲ་རང་གི་མཚན་ཉིད་
ཡོད་པ་ཉིད་དོ་སྙམ་དུ་སེམས་ན། དེའི་ཕྱིར་སྒྲའི་ཞེས་བྱ་བ་ལ་སོགས་པ་སྨོས་ཏེ། དངོས་པོ་
ཐམས་ཅད་ལ་ཁྱབ་པའི་སྐད་ཅིག་མ་འཇིག་པར་བསྒྲུབས་ཟིན་པའི་ཕྱིར་སྒྲ་རང་གི་མཚན་ཉིད་
རྗོད་པར་བྱེད་པ་ཉིད་དུ་རིགས་པ་མ་ཡིན་ཏེ། སྐད་ཅིག་འཇིག་པ་ཉིད་ཀྱིས་དེ་ལ་བརྡ་བྱེད་པ་
མི་སྲིད་པའི་ཕྱིར་དང་། ཐ་སྙད་ཀྱི་དུས་སུ་མི་འགྲོ་བའི་ཕྱིར་རོ་ཞེས་བསྟན་ཟིན་ཏོ་ཞེས་གསུངས་
པས་སོ། །དེའི་ཕྱིར་གཞུང་འདི་ཉིད་ལས་ཀྱང་། དེ་ཕྱིར་སེལ་བ་ཡུལ་མེད་ཅེས། །ཤེས་ན་
བརྗོད་བྱ་རྗོད་བྱེད་མེད། །ཅེས་ལེགས་པར་གསུངས་སོ། །གཞུང་འདིའི་རྗེས་འབྲང་དུ་རློམ་པ་
ཕལ་མོ་ཆེ་བུམ་པ་ཞེས་བརྗོད་པའི་སྒྲ་རང་མཚན་དུ་བསམས་ནས་བུམ་པའི་དོན་སྤྱི་དེའི་དངོས་
ཀྱི་བརྗོད་བྱའོ་ཞེས་ཟེར་བ་ནི་བསྟན་བཅོས་མ་མཐོང་བར་བོད་ཀྱི་སློབ་དཔོན་ངན་པའི་ཁའི་
ཟེགས་མཐུས་པའོ། །མདོར་ན་གཞུང་འདིའི་ལུགས་ལ་འཇུག་པའི་ཚེ། བུམ་པ་ཞེས་བརྗོད་
པའི་སྒྲ་ཙམ་དང་བུམ་པ་ཉིད་བརྗོད་བྱ་རྗོད་བྱེད་དུ་ཁས་ལོང་ལ། འཆད་པའི་ཚེ་སྒྲ་སྤྱི་དངོས་ཀྱི་
རྗོད་བྱེད་དང་། དོན་སྤྱི་དངོས་ཀྱི་བརྗོད་བྱ་དང་། རང་མཚན་གཉིས་ཞེན་པའི་བརྗོད་བྱ་རྗོད་
བྱེད་ཅེས་སོ་སོར་ཕྱེས་ཤིག ། དམ་པའི་དོན་ལ་འཇུག་པ་ན། ། སྒྲ་དོན་འབྲེལ་པ་མེད་པར་
གནས། །རྣམ་རྟོག་རྗེས་སུ་འབྲེལ་པ་ལས། །རང་སྤྱི་གཉིས་སུ་འཁྲུལ་པ་ཡི། །བླང་དོར་བྱེད་
པ་འཇིག་རྟེན་ལུགས། །བསྡུ་བའི་ཚིགས་སུ་བཅད་པའོ། །
གཉིས་པ་གཞུང་གི་དོན་ལ་གསུམ་སྟེ། མཚན་ཉིད་དང་རབ་ཏུ་དབྱེ་བ་དང་། དེའི་
དོན་གཏན་ལ་ཕབ་པའོ། །དང་པོ་ནི། བརྡ་ལས་ཞེས་སོགས་སོ། །གཉིས་པ་ནི། འཆད་དང་
ཞེས་སོགས་སོ། །གསུམ་པ་ལ་གསུམ་སྟེ། སྒྲའི་དངོས་ཀྱི་བརྗོད་བྱ་མེད་པར་བསྒྲུབ་པ། གཞི་
མེད་ལ་འཁྲུལ་ནས་བརྡ་སྦྱོར་བའི་ཚུལ། འཁྲུལ་པ་ལ་སྦྱར་བས་རང་མཚན་གོ་བའི་འཐད་
129



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ་
པའོ། །དང་པོ་ནི། དོན་དང་ཞེས་པ་ནས། གསུངས་པས་སོ་ཞེས་པའི་བར་རོ། །གཉིས་པ་
ནི། རྟོགས་པ་ཞེས་པ་ནས། བརྗོད་དོ་ཞེས་པའི་བར་རོ། །གསུམ་པ་ནི། འཁྲུལ་པའི་ཞེས་པ་
ནས། ཞེན་པའི་བརྗོད་བྱ་འཇུག་ཡུལ་ཉིད་ཡིན་ནོ་ཞེས་པའི་བར་གྱིས་བསྟན་ཏོ། །དེ་དག་གི་
དོན་ནི་གོ་སླ་བས་གཞུང་ཉིད་ཀྱི་སྟེང་དུ་རྟོགས་པར་བྱའོ། །གསུམ་པ་རྩོད་པ་སྤོང་བ་ལ་ལྔ་སྟེ།
སྤྱི་བརྗོད་བྱར་འདོད་པ་དང་མཚུངས་པ་སྤོང་བ། ཤེས་པ་རང་མཚན་བརྗོད་བྱར་འདོད་པ་དང་
མཚུངས་པ་སྤོང་བ། སེལ་བ་ལ་བརྡ་སྦྱོར་ན་མི་ལྡན་པའི་འདུ་བྱེད་དང་མཚུངས་པ་སྤོང་བ།
བརྗོད་བྱ་མེད་ན་ཐ་སྙད་རྒྱུན་ཆད་པར་འགྱུར་བ་སྤོང་བ། ཆད་བྱས་ཀྱི་འབྲེལ་པས་གོ་བས་
འཁྲུལ་པའི་འབྲེལ་པ་མི་དགོས་པའི་རྩོད་པ་སྤོང་བའོ། །དང་པོ་ནི། སྒྲ་དོན་ཞེས་པ་ནས།
རྟོག་བྲལ་དུ་འགྱུར་རོ་ཞེས་པའི་བར་གྱིས་བསྟན་པ་ལས། དོན་ནི་དོན་སྤྱི་དོན་དམ་པར་བརྗོད་
བྱར་མ་གྲུབ་ཀྱང་། རྟོག་པའི་ངོ་བོར་སྤྱི་གཅིག་ཏུ་འཁྲུལ་ནས་ཐ་སྙད་བྱེད་ལ། མུ་སྟེགས་
འདོད་པའི་སྤྱི་ནི་ཤེས་པ་མ་འཁྲུལ་པའི་ངོར་དངོས་པོར་འདོད་པས་མི་མཚུངས་སོ་ཞེས་པའོ། །
གཞུང་ཁ་ཅིག་ལས། རྟོག་པའི་གཟུགས་བརྙན་ཤེས་པ་ཡིན། ། ཕྱི་རོལ་དོན་དུ་གཟུང་བ་
འཁྲུལ། །འོན་ཀྱང་རང་མཚན་རྟོག་པ་ནི། ། སྤྱི་དང་ཁྱད་པར་མེད་ཅེ་ན། ། ཞེས་རྩོད་པ་
བཀོད་ནས། དེའི་ལན་དུ། རྟོག་པའི་གཟུགས་བརྙན་ཤེས་པ་ཉིད། །ཡིན་ཕྱིར་དེ་ནི་ནང་ན་
གནས། །དེ་ལ་ཕྱིར་གཟུང་གཞན་ལས་བཟློག །འཁྲུལ་པ་ཡིན་ཕྱིར་དོན་ལ་མེད། །སྤྱི་ནི་
དངོས་པོར་རློམ་པའི་ཕྱིར། །དེས་ན་དེ་དག་ག་ལ་མཚུངས་། །ཞེས་གསུངས་སོ། །གཞན་ནི་
གོ་བར་སླའོ། །གཉིས་པ་ནི། ཤེས་པ་ཞེས་པ་ནས། གསུངས་སོ་ཞེས་པའི་བར་ཏེ། དོན་ནི་
རྟོག་པའི་གཟུགས་བརྙན་དོན་སྤྱི་ཉིད་ལ་བརྡ་སྦྱོར་གྱི། གཟུགས་བརྙན་སྣང་བའི་ཤེས་པ་
བརྗོད་བྱར་མི་འདོད་པས་སྐྱོན་མེད་ཅེས་པའོ། ། གཞུང་ཁ་ཅིག་ལས། གལ་ཏེ་རྟོག་པའི་
གཟུགས་བརྙན་ལ། ། དངོས་ཀྱི་བརྗོད་བྱར་འདོད་ན་ནི། ། དེ་ ཤེས་པ་ལས་ གཞན་མིན་
པས། །ཤེས་པ་བརྗོད་བྱར་འགྱུར་ཞེ་ན། ། ཞེས་རྩོད་པ་བཀོད་ནས། ལན་དུ། དོན་གྱི་
གཟུགས་བརྙན་རིག་པ་ཡི། །ཤེས་པའི་ཆ་ནི་བརྗོད་བྱ་མིན། །ཤེས་པ་འཁྲུལ་པས་གཞན་སེལ་
ལ། །ཡུལ་དུ་བཟུང་བས་ཉེས་པ་མེད། །ཅེས་གསུངས་སོ། །གསུམ་པ་ནི། སེལ་བ་ཞེས་པ་
ནས། ག་ལ་མཚུངས་ཞེས་པའི་བར་གྱིས་བསྟན་སྟེ། དོན་ནི་དོན་སྤྱི་ལྡན་མིན་འདུ་བྱེད་རྫས་
གྲུབ་པར་འདོད་ན་སྐྱོན་མཚུངས་མོད། ཁོ་བོ་ཅག་དོན་སྤྱི་དངོས་པོར་མི་འདོད་པར་སྐྱོན་མེད་
130



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
tཅེས་འཆད་པའོ། །གཞུང་འགའ་ཞིག་ལས། གཞན་སེལ་རྟོག་པས་སྦྱར་བ་ཡིན། །རྟོག་པའི་
སྣང་ཡུལ་དོན་སྤྱི་ཡིན། ། དེ་ལ་སྦྱོར་ན་མི་ལྡན་པའི། །འདུ་བྱེད་ཉིད་དང་མཚུངས་ཤེ་ན།
ཞེས་རྩོད་པ་བཀོད་ནས། ལན་དུ། དོན་སྤྱི་གལ་ཏེ་རྫས་གྲུབ་ན། །མི་ལྡན་འདུ་བྱེད་སྐྱོན་
མཚུངས་མོད། །དོན་སྤྱི་སེལ་བ་དངོས་མེད་ལ། ། ངོ་བོ་མེད་པས་ག་ལ་མཚུངས། །ཞེས་
གསུངས་སོ། །འོ་ན་རྣམ་འགྲེལ་ལས། གལ་ཏེ་སྤྱི་ཡང་ཤེས་ངོ་བོའི། །དོན་ཉིད་ཡིན་ན་ཐལ
བར་འགྱུར། །ཞེས་པའི་ལན་དུ། དེ་ལྟར་འདོད་ཕྱིར་སྐྱོན་ཡོད་མིན། །ཞེས་སྤྱི་ཤེས་པར་
གསུངས་པ་དང་འགལ་ལོ་ཞེ་ན། སྐྱོན་མེད་དེ། དེ་ནི་སྤྱི་འཛིན་གྱི་རྟོག་པ་ལ་སྤྱི་བཏགས་པ་
ཡིན་ལ། འདིར་རྟོག་པས་བཏགས་པའི་ཡུལ་དོན་ལ་མ་གྲུབ་པ་ལ་སྤྱིར་བཤད་པས་སོ།
འདིས་ནི་བྲམ་ཟེ་ཆེན་པོས། དེ་ལྟར་ཤེས་པའི་རྣམ་པ་ཉིད། །སྤྱི་ཞེས་བྱ་བ་བརྗོད་པ་ཡིན།
ཞེས་གསུངས་པའང་བཀག་གོ །བཞི་པ་ནི། བརྗོད་བྱ་ཞེས་པ་ནས། ག་ལ་འཆད་ཅེས་པའི་
བར་ཏེ། དོན་ནི་དོན་དམ་པར་བརྗོད་བྱ་རྗོད་བྱེད་གཉིས་ཀ་མ་གྲུབ་ཀྱང་། ཐ་སྙད་འཁྲུལ་པའི་
སྒོ་ནས་བླང་དོར་ལ་འཇུག་པས་འཇིག་རྟེན་གྱི་ཐ་སྙད་རྒྱུན་ཆད་པ་མེད་ཅེས་པའོ། །གཞུང་
འགའ་ཞིག་ལས་ནི། དམ་པའི་དོན་དུ་བརྗོད་བྱ་དང་། །རྗོད་བྱེད་གཉིས་ཀ་མེད་པ་ལ།
འཁྲུལ་པའི་འབྲེལ་པ་ལ་སོགས་པ། །ཡིན་པས་ཐ་སྙད་རྒྱུན་ཆད་འགྱུར། །ཞེ་ན་ཞེས་རྩོད་པ་
བཀོད་ནས། ལན་དུ། སྣང་ཞེན་གཅིག་ཏུ་འཁྲུལ་ན་ཡང་། །འཇུག་ཡུལ་ཐོབ་པ་འགལ་བ་
མེད། །རྗེས་དཔག་རང་ཡུལ་འཁྲུལ་ན་ཡང་། །འཇུག་ཡུལ་ཚད་མར་འགྱུར་ལ་ལྟོས། །ཞེས་
གསུངས་སོ། །ལྔ་པ་ནི། ཆད་བྱས་ཞེས་པ་ནས། གསུངས་པས་སོ་ཞེས་པའི་བར་ཏེ། དོན་ནི་
རྟོག་པ་འཁྲུལ་པས་ཐ་སྙད་མ་བཏགས་ན་གང་ལྟར་ཡང་བརྡ་སྦྱོར་བ་མི་སྲིད་ལ། དེས་ན་ཚུ་
རོལ་མཐོང་བའི་འཇིག་རྟེན་པ་དག་གི་ཐ་སྙད་རྒྱུན་ཆད་པར་འགྱུར་རོ་ཞེ་ན་ཞེས་རྩོད་པ་བཀོད་
ནས། སྒྱུ་མའི་མཁན་པོ་དག་འཇིག་རྟེན་པ་རྣམས་སྒྱུ་མའི་དོན་ལ་གཞུག་པའི་ཕྱིར་སྔགས་ཀྱིས་
འཁྲུལ་དུ་འཇུག་པར་ལྟར། དོན་སྤྱི་དང་རང་མཚན་གཉིས་གཅིག་ཏུ་བསྲེས་ནས་བརྡ་ཆད་ཀྱི་
སྔགས་ཀྱིས་འཁྲུལ་དུ་འཇུག་ལ། དེ་ལྟར་འཁྲུལ་པའི་སྟོབས་ཀྱིས་དོན་རང་མཚན་ཉིད་བླང་
དོར་ལ་འཇུག་པ་ནི་ཚུ་རོལ་མཐོང་བ་རྣམས་ཀྱི་རྣམ་པར་ཐར་པ་ཡིན་ནོ་ཞེས་གསུངས་སོ། །དེ་
སྐད་དུའང་སློབ་དཔོན་ཕྱོགས་ཀྱི་གླང་པོས། ངོ་བོ་ལྡོག་པ་ཐ་དད་དག །འཇིག་རྟེན་ལམ་ལ་
གནས་ནས་ནི། །ཤེས་པའི་དབང་དང་མངོན་བརྗོད་པ། །བྱིས་དང་མཁས་ལ་འདྲ་བ་ཡིན། །
131



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཞེས་དུས་གསུམ་བརྟག་པ་ལས་གསུངས་ལ། རྣམ་འགྲེལ་ལས་ཀྱང་། དེ་དངོས་སྒྲོ་བཏགས་
རྟོག་པ་ཡིས། ། གཞན་ལས་ལྡོག་པ་རྟོག་ཕྱིར་ཡང་། །སྒྲ་དོན་གང་ཡིན་འདི་ཉིད་ཅེས།
བརྗོད་པ་ལ་ནི་འགལ་བ་མེད། །ཅེས་དང་། ཤེས་པ་སྒྲ་ཡི་ངེས་སྤྲུལ་པ། །དེ་དག་ལོག་པར་
སྣང་བ་ཉིད། །དོན་གྱི་ཆ་ལ་འདི་རྗེས་འགྲོ། །དེ་ལྟར་མཉན་པ་གཞན་སེལ་བྱེད། །ཅེས་
གསུངས་ཤིང་། འདིར་ཡང་གསུངས་པ། སྒྲ་ཡི་དངོས་ཀྱི་བརྗོད་བྱ་མེད་། །ཞེན་པའི་བརྗོད་བྱ་
རང་མཚན་ཉིད། །འབྲེལ་པ་འཁྲུལ་པས་བྱས་ན་ཡང་། །འཇུག་པའི་སྐྱེས་བུ་བསླུ་བ་མེད། །
ཅེས་བསྡུ་བའི་ཚིགས་སུ་བཅད་པར་བཤད་དོ། །ཚད་མ་རིགས་པའི་གཏེར་གྱི་འགྲེལ་པའི་རྣམ་
པར་བཤད་པ་རིགས་ལམ་གསལ་བའི་ཉི་མ་ལས། བརྗོད་བྱ་དང་རྗོད་བྱེད་བརྟག་པའི་རབ་ཏུ་
བྱེད་པ་སྟེ་ལྔ་པའོ།། །།
༈ བཞི་པ་འབྲེལ་ པ་ དང་ འགལ་བའི་ རྟོགས་ཚུལ་ ལ། འབྲེལ་དགོད་པ་དང་།
དོན་དངོས་བཤད་པའོ། །དང་པོ་ནི། དགག་དང་ཞེས་སོགས་ཏེ། ཚད་མ་ཡིན་མ་ཡིན་ཞེས་
བྱ་བ་ལ་སོགས་པ་དཔྱོད་པ་ཐམས་ཅད་འགལ་འབྲེལ་ལྟོས་པའི་ཕྱིར་ཐོག་མར་དེ་གཏན་ལ་
དབབ་པའོ། །གཉིས་པ་ལ་གཉིས་ལས། ཐོག་མར་འབྲེལ་པ་དཔྱད་པ་ལ་གསུམ་སྟེ། དོན་ལ་
འབྲེལ་པ་དགག་པ། བློ་ངོར་འབྲེལ་པ་བསྒྲུབ་པ། འབྲེལ་པ་བསྒྲུབ་པའི་ཚད་མའོ། །དང་པོ་ལ་
གཉིས་ཏེ། སྤྱིར་དགག་པ་དང་། སོ་སོར་དགག་པའོ། །དང་པོ་ནི། ཆོས་གཉིས་ཞེས་པ་ནས།
དེ་ཡིན་ནོ་ཞེས་པའི་བར་གྱིས་བསྟན་པ་ལས། དོན་ནི་དོན་དམ་པར་འབྲེལ་པ་གཏན་མེད་དེ།
ཤེས་བྱ་ཐམས་ཅད་དངོས་པོ་དང་དངོས་མེད་གཉིས་ལས་གཞན་མི་སྲིད་ལ། དེ་དག་གཉིས་ཀ་
ལ་དོན་དམ་པར་འབྲེལ་པ་མི་སྲིད་པས་སོ། །འདི་ལ་གཉིས་ཏེ། དངོས་པོ་ལ་དོན་དམ་པར་
འབྲེལ་པ་དགག་པ། དངོས་མེད་ལ་དོན་དམ་པར་འབྲེལ་པ་དགག་པའོ། །དང་པོ་ནི། དངོས་
པོ་ལ་རང་གཞན་གཉིས་སུ་ཁ་ཚོན་ཆོད་ཅིང་། རང་ཡིན་ན་གཞན་དང་མ་འདྲེས། གཞན་ཡིན་
ན་རང་དང་མ་འདྲེས་པས་བར་ན་ཕུང་པོ་གསུམ་པ་མེད་ཅིང། ཆོས་དུ་མ་གཅིག་ཏུ་འདྲེས་པ་
དང་། རྐྱང་པ་རེ་རེ་ལ་འབྲེལ་པ་མེད་པས་སོ། །ཇི་སྐད་དུ་ཕྱོགས་ཀྱི་གླང་པོས་འབྲེལ་བརྟག་
ལས། གཞན་དབང་ཁོ་ནར་འབྲེལ་པ་ནི། ། གྲུབ་ན་གཞན་དབང་ཅི་ཞིག་ཡིན། །དེ་ཕྱིར་
དངོས་པོ་ཐམས་ཅད་ཀྱི། །འབྲེལ་པ་ཡང་དག་ཏུ་ན་མེད། །ཅེས་གསུངས་པས་སོ།
གཉིས་པ་ནི། སློབ་དཔོན་གཙང་ནག་པ་ལ་སོགས་པ་ཁ་ཅིག་ན་རེ། འབྲེལ་པ་དོན་བ
132



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
དམ་པར་གྲུབ་པ་ནི་གཉིས་ཏེ། དངོས་འབྲེལ་དང་། བཟློག་འབྲེལ་ལོ། །དངོས་འབྲེལ་ལ་
གཉིས་ཏེ། དངོས་པོ་ལ་གནས་པ་དང་། དངོས་མེད་ལ་གནས་པའོ། །དངོས་མེད་ལ་དངོས་
འབྲེལ་མི་སྲིད་ན་གཅིག་དང་དུ་བྲལ་ལ་སོགས་པ་རྟགས་ཆོས་མེད་དགག་གི་རྟགས་ཁ་ཅིག་ལ་
འབྲེལ་པ་གཏན་མེད་པར་ཐལ། དངོས་མེད་ཡིན་པས་དངོས་འབྲེལ་མེད་ལ། དགག་བྱ་མི་
སྲིད་པས་བཟློག་འབྲེལ་ཡང་མེད་པས་སོ་ཞེས་གསུང་ངོ་། །འདི་མི་འཐད་དེ། འབྲེལ་པ་དོན་
དམ་པར་གྲུབ་པ་ཁྱེད་ལྟར་ན་བདག་གཅིག་པས་འབྲེལ་ན་རང་བཞིན་གྱི་དངོས་པོ་དང་། དེ་
ལས་བྱུང་བས་འབྲེལ་པ་ན་འབྲས་བུའི་དངོས་པོར་འགྱུར་ཏེ། དོན་དམ་པའི་འབྲེལ་པ་ཡིན་
པས་སོ། །འདིར་དངོས་མེད་ལ་བཟློག་འབྲེལ་གྱི་ཟླས་ཕྱེ་བའི་དངོས་འབྲེལ་གྲུབ་པ་བཀག་པ་
ཡིན་གྱི། ཕྱོགས་སྔ་མས་འབྲེལ་པ་དངོས་པོར་ཁས་བླངས་པ་མ་ཡིན་ནོ། །དེས་ན་གཞུང་ཁ་
ཅིག་ལས་དགག་བྱའི་རྒྱུ་དང་རང་བཞིན་ཁེགས་ན། འབྲས་བུ་དང་ཁྱབ་བྱེད་འགོག་པ་ཙམ་
ཡིན་པས་འདི་ལ་དངོས་འབྲེལ་ཅི་ཞིག་དགོས་ཞེས་གསུངས་པ་ལྟར་ཟུངས་ཤིག །ཅི་སྟེ་འབྲེལ་
པ་གཉིས་ལས་གཞན་པའི་དངོས་འབྲེལ་ཞིག་འདོད་ན་འབྲས་རང་གི་གཏན་ཚིགས་འབྲེལ་པ་ཁོ་
ནའི་དབང་གིས་བཞག་པ་ཅིར་འགྱུར་ལེགས་པར་སོམས་ཤིག །ཡང་འབྲེལ་པ་སྤྱིའི་མཚན་ཉིད་
ལ་བརྟགས་ནའང་དོན་དམ་པར་མ་གྲུབ་སྟེ། སངས་རྒྱས་པ་དང་ཕྱི་རོལ་པ་གཉིས་ཀས་
གང་ཆོས་གཞན་མི་འདོར་བ་ཞེས་འབྲེལ་པའི་མཚན་ཉིད་དང་། སམ་བྷནྡྷ་ཞེས་ཡང་དག་པར་
བཅིངས་པའམ། པྲ་ཏི་བནྡྷ་ཞེས་སོ་སོར་བཅིངས་ཤིང་གཉིས་ཕན་ཚུན་མི་གཏོང་བ་འབྲེལ་པའི་
མཚན་ཉིད་དང་སྒྲ་དོན་དུ་འདོད་ལ། དེ་དག་ཀྱང་དོན་དམ་པར་མ་གྲུབ་སྟེ། དངོས་པོ་དང་
དངོས་མེད་ལ་ཕན་ཚུན་ཡང་དག་པར་བཅིངས་པའམ་མི་གཏོང་བ་མེད་པས་སོ། །གལ་ཏེ་སྒྲ་
དོན་མི་གྲུབ་མོད། མཚན་ཉིད་གྲུབ་བོ་ཞེ་ན། གྲུབ་མཐའ་སྨྲ་བ་བཞི་ཀ་བདེན་གཉིས་ཀྱི་མིང་
དོན་དང་མཚན་ཉིད་གཅིག་ཏུ་འདོད་པ་ལྟར་འབྲེལ་པའི་འང་མིང་དོན་དང་མཚན་ཉིད་གཅིག་
པའི་སྐབས་ཡིན་ནོ། །བཅོམ་ལྡན་འདས་ཀྱིས་ཀྱང་རྒྱལ་བ་སྐྱེད་མའི་མདོ་ལས། ཆོས་ཐམས་
ཅད་འབྲེལ་པ་མེད་པ་ཞེས་ལེགས་པར་གསུངས་སོ། །ཁ་ཅིག་ཕྱིར་རོལ་པ་དང་ཐུན་མོང་གི་
འབྲེལ་པའི་མཚན་ཉིད་ནི་གོང་དུ་བསྟན་པ་དེ་ཉིད་ཡིན་ལ། སངས་རྒྱས་པའི་ཐུན་མོང་མ་ཡིན་
པ་ནི་ཆོས་གང་ཆོས་གཞན་ལ་མི་འཁྲུལ་བའོ་ཞེས་གསུངས་པ་ནི་མི་འཐད་དེ། དེ་ལྟར་ན་འོག་
ཏུ་འགོག་པའི་འབྲེལ་པ་ལྡན་འདུ་སོགས་ཀྱང་འབྲེལ་པ་མཚན་ཉིད་པར་འགྱུར་ཏེ། དེ་དག་༔
ཀས་ཆོས་
133



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
འང་སྤྱི་མཚན་དེ་ཡོད་པས་སོ། །གལ་ཏེ་མེད་ན། མཚན་ཉིད་སྔ་མ་དེ་ཆོས་ཅན། ཁྱོད་ཕྱི་
རོལ་པ་དང་སངས་རྒྱས་པ་གཉིས་ཀས་འབྲེལ་པ་སྤྱིའི་མཚན་ཉིད་དུ་ཁས་བླང་བྱ་མ་ཡིན་པར་
ཐལ། ཕྱི་རོལ་པ་འདོད་པའི་འབྲེལ་པ་རྣམས་ལ་ཁྱོད་ཀྱིས་མ་ཁྱབ་པའི་ཕྱིར་རོ། །ཡང་སངས་
རྒྱས་པས་ཆོས་གང་ཆོས་གཞན་མི་འདོར་བ་ཙམ་གྱིས་འབྲེལ་པའི་གོ་ཆོད་པར་མི་འདོད་ན་ནི་
མཚན་ཉིད་དུ་འཇོག་པ་འགལ་ཞིང་། མཚན་ཉིད་དེ་ཕྱི་རོལ་པའི་ཐུན་མོང་མ་ཡིན་པར་འགྱུར་
བས་སྤྱི་མཚན་དུ་ཁས་ལེན་པའང་འགལ་ལ། གོ་ཆོད་ན་མཚན་ཉིད་ཕྱི་མ་འཇོག་པ་དགོས་པ་
མེད་པར་ཡང་འགྱུར་རོ། །སྤྱི་མཚན་གྱི་དོན་འབྲེལ་པའི་སྒྲ་བཤད་པ་ལ་གོ་ན་དགག་སྒྲུབ་འདི་
རྣམས་དོན་མེད་དོ། །འབྲེལ་པ་གཉིས་དོན་དམ་པར་བཀག་པའི་དགོས་པ་ནི། གང་ཟག་དང་
ཆོས་ཀྱི་བདག་གཉིས་མེད་པར་གྲུབ་པའི་ཆེད་དོ་ཞེས་སློབ་དཔོན་དག་གསུང་སྟེ། འབྲེལ་བརྟག་
རྗེས་འབྲང་དུ། གང་གིས་འབྲེལ་པ་སྤངས་གྱུར་པས། །འགྲོ་བ་བདག་དང་བདག་གི་མིན། །
གཟུང་འཛིན་མེད་པ་ཅན་གསུང་པས། །ཞེས་བཤད་པ་ལྟར་རོ། །
གཉིས་པ་སོ་སོར་དགག་པ་ལ་གསུམ་ལས། དང་པོ་བདག་གཅིག་པའི་འབྲེལ་པ་དགག་
པ་ནི། བདག་གཅིག་ཅེས་པ་ནས། ཁྱད་པར་མེད་དོ་ཞེས་པའི་བར་ཏེ། འདི་དག་གི་སྐབས་
སུ་བོད་རྣམས་རྫས་ལྡོག་བདག་གཅིག་པར་འདོད་པ་དང་། གྲངས་ཅན་པས་རང་བཞིན་དང་
ཡོན་ཏོན་དོན་གྱི་སྟེང་ན་བདག་གཅིག་པར་འདོད་པ་མིང་བསྒྱུར་བ་མ་གཏོགས་པ་དོན་ལ་ཁྱད་
པར་ཅི་ཡང་མེད་པས་སྤྱོད་འཇུག་གི་གྲངས་ཅན་འགོག་པའི་སྐབས་སུ། གཅིག་ལ་རང་བཞིན་
གསུམ་ཉིད་ནི། །རིགས་མིན་དེས་ན་དེ་ཡོད་མིན། །དེ་བཞིན་ཡོན་ཏན་ཡོད་མིན་ཏེ། །དེ་
ཡང་སོ་སོར་རྣམ་གསུམ་ཕྱིར། །ཡོན་ཏན་མེད་ན་སྒྲ་ཚོགས་ཀྱང་། །ཡོད་ཉིད་ཤིན་ཏུ་རྒྱང་རིང་
འགྱུར། །ཞེས་གསུངས་པ་རྣམས་འདོན་པ་བསྒྱུར་ཏེ་དགག་པར་བྱའོ། །གཞན་ནི་གོ་བར་
སླའོ། །
གཉིས་པ་དེ་ལས་བྱུང་བའི་འབྲེལ་པ་དོན་ལ་དགག་པ་ལ། རྒྱུ་འབྲས་ཀྱི་རྫས་ལ་འབྲེལ་པ་
དགག་པ་དང་། རིགས་ལ་འབྲེལ་པ་དགག་པ་གཉིས་ལས། དང་པོ་ལ་གསུམ་སྟེ། རྒྱུ་འབྲས་
རིམ་གྱིས་པ་ལ་དགག་པ། རྐྱང་བ་ལ་དགག་པ། ལྟོས་པ་ལ་དགག་པའོ། །དང་པོ་ལ་གཉིས་
ལས། སྔ་ཕྱི་མི་འཐད་པ་ནི། སྔ་ཕྱི་ཞེས་པ་ནས། བཤད་དོ་ཞེས་པའི་བར་རོ། །དོན་ནི་དུས་
མཉམ་པ་ལ་དེ་བྱུང་གི་འབྲེལ་པ་མི་སྲིད་ལ། དུས་མི་མཉམ་པ་ལ་ནི་གཅིག་དངོས་པོར་ཡོད་པའི་
134



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
2ཚེ་གཅིག་དངོས་པོར་མེད་པས་དེ་བྱུང་མི་འཐད་ཅེས་པ་སྟེ། འབྲེལ་བརྟག་ལས། རྒྱུ་དང་
འབྲས་བུའི་དངོས་པོ་ཡང་། །དེ་གཉིས་ལྷན་ཅིག་མི་གནས་པས། །གཉིས་ལ་གནས་པ་ཇི་ལྟར་
འགྲུབ། །གཉིས་ལ་མི་གནས་ཇི་ལྟར་འབྲེལ། །ཞེས་གསུངས་ལ། དེ་ཉིད་འགྲེལ་པ་བྱེད་པ་སྟེ་
སློབ་དཔོན་ལྷ་དབང་བློས་མཛད་པའི་འགྲེལ་པ་ལས། བློས་སྦྲེལ་ཏེ་འབྲེལ་ན་ནི་རྣམ་པར་རྟོག་
པས་བསྐྱེད་པར་འགྱུར་རོ། །རྒྱུའམ་འབྲས་བུས་རིམ་གྱིས་འབྲེལ་པར་གནས་སོ་ཞེ་ན། དེའང་
མི་རིགས་ཏེ་ཞེས་གསུངས་ཤིང། སློབ་དཔོན་དུལ་བ་ལྷས་ཀྱང་། དེ་སྟེ་ཡང་འདི་སྐད་དུ། ཅི་
སྟེ་རྒྱུའི་ཚེ་ན་འབྲས་བུ་མེད་དུ་ཟིན་ཀྱང་འོན་ཀྱང་བློས་སྦྲེལ་ཏེ་འབྲེལ་པ་ཡོད་པར་འགྱུར་རོ། །
དེ་བཞིན་དུ་འབྲས་བུའི་ཚེ་ན་རྒྱུ་དྲངས་ཏེ་གནས་པར་འགྱུར་རོ། །དེ་ལྟར་ན་འབྲེལ་པ་ནི་
གཉིས་ལ་གནས་པར་འགྱུར་རོ་ཞེ་ན། དེའི་ཕྱིར་བློས་སྦྲེལ་ཏེ་འབྲེལ་ན་ནི་རྣམ་པར་རྟོག་པས་
བསྐྱེད་པར་འགྱུར་རོ་ཞེས་བྱ་བ་སྨོས་ཏེ་ཞེས་གསུངས་པས་སོ། །འདིར་འགྲེལ་པ་རྣམས་སུ་
འགྲེལ་པའི་ལུང་དྲངས་པ་ནི་ཡི་གེ་ཅུང་ཟད་ཉམས་པ་སྟེ། བཤད་མ་ཐག་པ་ལས་རྟོགས་པ
འགྱུར་རོ། །གཉིས་པ་བར་གྱི་སྦྱོར་འབྲེལ་མི་འཐད་པ་ནི། འགག་པ་ཞེས་པ་ནས། གསུངས་
པ་ལྟར་རོ་ཞེས་པའི་བར་རོ། །དེའི་དོན་ནི་གོ་བར་སླའོ། །གཉིས་པ་ནི། གལ་ཏེ་ཞེས་པ་ནས།
གསུངས་པས་སོ་ཞེས་པའི་བར་རོ། །
གསུམ་པ་ལ་གཉིས་ལས། ཕན་འདོགས་པ་ལ་འབྲེལ་པ་དགག་པ་ནི། རྒྱུ་འབྲས་ཞེས་
སོགས་སོ། །མེད་ན་མི་འབྱུང་བའི་འབྲེལ་པ་དགག་པ་ནི། མེད་ན་ཞེས་སོགས་སོ། །གཉིས་
ནི། རང་གི་མཚན་ཉིད་ཅེས་པ་ནས། བཤད་ཟིན་ཏོ་ཞེས་པའི་བར་གྱིས་བསྟན་ཏེ། །དེ་དག་
གི་དོན་ནི་གོ་བར་སླའོ། །གསུམ་པ་ལ་མདོར་བསྟན་པ་དང་། རྒྱས་པར་བཤད་པ་ལ་གཉིས་
ལས། དང་པོ་ནི། འདིས་ནི། ཞེས་སོགས་ཤློ་ཀ་གཅིག་སྟེ། འདོད་ཚུལ་འདི་རྣམས་མུ་སྟེགས་
བྱེ་བྲག་པའི་འདོད་པ་ཡིན་པས་རྒྱས་པར་ནི་དེ་དག་གི་འདོད་ཚུལ་འགོག་པའི་གཞུང་ལུགས་
ཆེན་པོ་རྣམས་སུ་བལྟ་བར་བྱ་ཞིང་། ཕྱོགས་ཙམ་ཞིག་བསྡུས་ཏེ་བསྟན་པ་ནི་གཞུང་ཉིད་ཀྱི་སྟེང་
དུ་རྟོགས་པར་བྱའོ། །གཉིས་པ་ནི། འཁར་གཞོང་ལ་ནི་ཞེས་པ་ནས། ཤེས་པར་བྱའོ་ཞེས་
པའི་བར་ཏེ། དོན་ནི་མུ་སྟེགས་བྱེད་དང་བོད་རྣམས་ཀྱིས་བཏགས་པའི་འབྲེལ་པ་དོན་ལ་མེད་
པས་ཆོས་ཐམས་ཅད་སྐད་ཅིག་གིས་འཇིག་པའི་ཕྱིར་བྱ་བ་མེད་དེ། བྱ་བ་བྱེད་པ་ལ་གནས་
དགོས་པའི་ཕྱིར་རོ། །དེ་ཡང་རྣམ་འགྲེལ་ལས། བྱ་བས་ཕན་ཐོགས་ལྟོས་གསལ་བྱེད། །ཡིན་པ
135



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུལ་ག་པ།
ན་འགྱུར་མེད་ལྟོས་པ་མེད། །འདི་ནི་ཕུལ་བྱུང་ཡོད་ན་ཡང་། སྐད་ཅིག་ཉིད་ཕྱིར་བྱ་གང་
ལས། །ཞེས་དང་། ལུང་ཕྲན་ཚེགས་ལས་ཀྱང་བྲམ་ཟེ་རྒྱ་ཤུག་གི་དབང་དུ་བྱས་ནས། འདི་ན་
བདག་དང་སེམས་ཅན་མེད། །བྱེད་པ་པོ་ནི་མ་དམིགས་སོ། །ཞེས་བྱ་བ་དང་། བཅོམ་ལྡན་
འདས་མ་ལས་ཆོས་ཐམས་ཅད་བྱེད་པ་མེད་པ་ཞེས་གསུངས་པ་སྟེ་རིགས་པས་བསྒྲུབས་པ་ཡིན་
ནོ། །དེས་ན་འབྲེལ་པར་སྒྲོ་བཏགས་པ་ཐམས་ཅད་ཀྱང་རྫས་ཐ་མི་དད་ན་བདག་གཅིག་པ་
ལས་མ་འདས་ཤིང་། རྫས་ཐ་དད་ལ་ཕན་འདོགས་ན་དེ་ལས་བྱུང་བ་ཡིན་ལ། ཕན་མི་
འདོགས་ན་འབྲེལ་པ་མེད་པར་ཤེས་པར་བྱའོ། །
གཉིས་པ་བློ་ངོར་འབྲེལ་པ་བསྒྲུབ་པ་ལ་གཉིས་ཏེ། བློས་ཇི་ལྟར་སྦྲེལ་བའི་ཚུལ་དང་།
དེ་ལ་རྩོད་པ་སྤོང་བའོ། །དང་པོ་ལ་རྩ་བ་ནི། རྣམ་རྟོག་ཅེས་སོགས་ཏེ། གཞུང་ཁ་ཅིག་ལས་
ནི། དོན་ལ་འབྲེལ་པ་མེད་ན་ཡང་། །མེད་ན་མི་འབྱུང་ངེས་པ་ནི། ། རྟོག་པས་སྦྲེལ་བའི་
གཞན་སེལ་གྱིས། །འཇུག་ཡུལ་བསྒྲུབ་ལ་བསླུ་བ་མེད། །ཅེས་གསུངསསོ། །འགྲེལ་པའི་དོན་
ནི་དོན་དམ་པར་འབྲེལ་པ་མ་གྲུབ་ཀྱང་། དོན་གཅིག་ལྡོག་པ་ཐ་དད་དུ་འབྱེད་པའི་བློ་ངོར་
བདག་གཅིག་པའི་འབྲེལ་པ་དང་། སྔ་ཕྱི་ཕྲུགས་གསུམ་ལ་སོགས་པས་སྦྲེལ་བའི་བློ་ངོར་དེ་བྱུང་
གི་འབྲེལ་པ་གྲུབ་ལ། དེ་དག་ཀྱང་བློའི་ཆོས་རང་དག་རབས་རྒྱུ་མཚན་མེད་པར་དབྱེ་བསྡུ་བྱེད་
པ་དང་སྔ་ཕྱི་བསྡེབས་པ་མ་ཡིན་གྱི། སྒྲ་རྟོག་གི་ཡུལ་ཐ་དད་པ་འཇིག་རྟེན་ལ་གྲགས་པའི་ཐ་
སྙད་ལ་བརྟེན་ནས་བྱས་པ་མི་འགལ་ཏེ། རྣམ་འགྲེལ་ལས། མིང་དོན་གང་ལྡན་ཕན་ཚུན་
དུ། །ཐ་དད་པ་འདི་ས་བོན་ཡིན། །ཞེས་དང་། འཇིག་རྟེན་ཇི་ལྟར་གྲགས་དེ་ལ། །དེ་བཞིན་
ཁོ་ནར་བརྟེན་ནས་ནི། །བསྒྲུབ་བྱ་སྒྲུབ་པ་ཀུན་བཞག་པ། །དམ་པའི་དོན་ལ་གཞུག་བྱའི་
ཕྱིར། །མཁས་པ་རྣམས་ཀྱིས་བྱས་པ་ཡིན། །ཞེས་བཤད་པ་ལྟར་རོ། །འབྲེལ་པ་དེ་དག་བློས་
བཏགས་པར་ཡང་། ཕྱོགས་ཀྱི་གླང་པོས། མངོན་སུམ་མི་དམིགས་པ་དག་ལས། །རྒྱུ་དང་
འབྲས་བུའི་དངོས་པོའམ། །འབྲེལ་པའི་དོན་བཞིན་ཡང་དག་དོན། །སྟོན་པའི་རྣམ་རྟོག་ལོག་
པ་ཡིན། །ཞེས་དང་། རྣམ་ངེས་ལས་ཀྱང་། དོན་དམ་པར་ནི་ཡོད་པ་ལའང་ཆོས་དང་
ཅན་གྱི་དངོས་པོ་འགའ་ཡང་ཡོད་པ་མ་ཡིན་ཏེ། འབྲེལ་པ་འདི་དག་ནི་བློས་བཀོད་པ་འབའ་
ཞིག་ཏུ་ཟད་དོ་ཞེས་རྣམ་འགྲེལ་དུ་བཤད་ཟིན་ཏོ་ཞེས་དང་། རྣམ་འགྲེལ་ལས་བཤད་པ་ཡང་།
དངོས་པོས་ངོ་བོ་ཐ་དད་ཕྱིར། །འབྲེལ་པ་རྟོག་པས་བྱས་པ་ཡིན། ། ཞེས་གསུངས་སོ། །.
ཆོས་
136



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
་དགག་རྟགས་ལ་ཡང་དངོས་འབྲེལ་མེད་ཀྱང་བཟློག་པ་ལ་སེལ་པའི་བདག་གཅིག་དང་། དེ་
བྱུང་གང་རུང་གིས་འབྲེལ་པ་ཡོད་དེ། རྣམ་ངེས་ལས། འབྲེལ་པ་བློ་ཡིས་བྱས་པ་ནི། མེད་པ་
ལའང་གང་གིས་འགོག །ཅེས་གསུངས་པས་སོ། །གཉིས་པ་རྩོད་པ་སྤོང་བ་ནི། བྱས་དང་
ཞེས་པ་ནས། ཤེས་པར་འགྱུར་རོ་ཞེས་པའི་བར་ཏེ། དོན་ནི་བདག་གཅིག་པ་དང་དེ་བྱུང་གི་
འབྲེལ་པ་འཆད་པ་ན། རིགས་ཐིགས་ལས། འབྲེལ་པ་དེའང་དངོས་སུ་ན་བསྒྲུབ་པར་བྱ་བའི་
དོན་གྱི་རང་བཞིན་ཡིན་པའི་ཕྱིར་རོ་ཞེས་དང་། བསྒྲུབ་པར་བྱ་བའི་དོན་ལས་བྱུང་བའི་ཕྱིར་
ཞེས་གསུངས་པ་ཡང་བློ་ ཕྱིན་ཅི་ལོག་གི་ངོ་བོ་མ་ཡིན་གྱི། བློ་ཆོས་དོན་མཐུན་གྱིས་ཇི་ལྟར་
བརྟགས་པ་ལྟར་འཇུག་ཡུལ་ཐོབ་ཏུ་རུང་བས་འབྲེལ་པར་བཞག་ཅེས་པས་སོ། །དེས་ན་མེད་ན་
མི་འབྱུང་བའི་འབྲེལ་པ་ཞེས་གསུངས་པ་དེའང་དེ་ལྟ་བུ་ལ་དགོངས་པ་ཡིན་ཏེ། རྣམ་འགྲེལ་
ལས། རྣམ་བརྟགས་འབྲེལ་ལ་ཉེས་འདི་མེད། །ཅེས་གསུངས་པ་ལྟར་རོ། །དགག་རྟགས་ཀྱི་
འབྲེལ་པ་ལ་རྩོད་པ་སྤོང་བ་ནི་དེ་ཉིད་ཀྱིས་ཤེས་པར་འགྱུར་རོ། །
གསུམ་པ་འབྲེལ་པ་སྒྲུབ་བྱེད་གྱི་ཚད་མ་ལ་གསུམ་སྟེ། མཚན་ཉིད་བསྒྲུབ་པ། མཚན་
གཞི་ངོས་གཟུང་བ། དེ་དག་གང་གིས་ངེས་པའི་ཚུལ་ལོ། །དང་པོ་ལ་གཉིས་ལས། བདག་
གཅིག་པའི་འབྲེལ་པ་སྒྲུབ་བྱེད་ལ། མཚམས་སྦྱོར་བ། རྩ་བ། འགྲེལ་པ་དང་གསུམ། དང་པོ་
ནི། ལྡོག་པ་ཐ་དད་དོན་ལ་གཅིག་ཏུ་ཡོད་པ་ཚད་མ་གང་གིས་འགྲུབ་ཅེ་ན་ཞེས་པའོ། །གཉིས་
པ་ནི། མཚན་ཉིད་ཅེས་སོགས་སོ། །གསུམ་པ་ནི། ནོག་ལྐོག་ཤལ་དང་ཞེས་སོགས་ཏེ་གོ་བར་
སླའོ། །གཉིས་པ་དོན་བསྒྲུབ་ཀྱི་འབྲེལ་པ་ལ། མཚམས་སྦྱར་བ་ནི། བྱས་ཡོད་དང་ཞེས་
སོགས་ཏེ། དོན་དངོས་ནི། གང་ཡོད་ཅེས་པ་ནས། ཡུལ་ཐ་དད་པ་ཡིན་ནོ་ཞེས་པའི་བར་
གྱིས་བསྟན་ཏོ། །འདི་ལ་གསུམ་སྟེ། རྩ་བའི་རྟགས་དགོད་པ། སྦྱོར་བའི་དོན་ངེས་པར་བྱ་བ།
རྟགས་ཀྱི་རིགས་ངོས་གཟུང་བའོ། །དང་པོ་ནི། གང་ཡོད་ཅེས་པ་ནས། རྟགས་སོ་ཞེས་པའི་
བར་རོ། །འདིར་སཾ་ཀྲྀ་ཏའི་སྐད་ལ། ཛད། སད། ཏད། ཀླུ། ཎི་ཀ་ཛད་ཐ། ཛ་ལ་དྷ་ར།
སནྟས་ཙ། ས ་ས་ཏ་ཞེས་པ་ཡོད་པས། གཞུང་ཀུན་ལས་ཀྱང་། གང་ཡོད་པ་དེ་སྐད་ཅིག་གིས་
འཇིག་སྟེ། བུམ་པ་བཞིན་སྒྲ་ཡང་ཡོད་དོ་ཞེས་བྱ་ཤས་དག་བཀོད་པ་ཡིན་ཏེ། རིགས་ཐིགས་
ལས། དེ་བཞིན་དུ་རང་བཞིན་གྱི་གཏན་ཚིགས་ཀྱི་སྦྱོར་བ་ལས། གང་ཡོད་པ་དེ་ཐམས་ཅད་ནི་
མི་རྟག་པ་སྟེ། དཔེར་ན་བུམ་པ་ལ་སོགས་པ་ལྟ་བུའོ་ཞེས་བྱ་བ་ནི་རང་བཞིན་དག་པའི་སྦྱོར་
137



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བའོ་ཞེས་དང་། གཏན་ཚིགས་ཐིགས་པར། སྦྱོར་བ་ནི་རྣམ་པ་གཉིས་ཏེ། ཆོས་མཐུན་པ་ཉིད་
ཅན་དང་། ཆོས་མི་མཐུན་པ་གཉིས་སོ། །དཔེར་ན་གང་ཡོད་པ་དེ་ཐམས་ཅད་ནི་སྐད་ཅིག་མ་
སྟེ། དཔེར་ན་བུམ་པ་ལ་སོགས་པ་ལྟ་བུའོ་ཞེས་བྱ་བ་དང་། རྩོད་པའི་རིགས་པ་ལས་ཀྱང་།
དཔེར་ན་སྒྲ་ནི་བརྗོད་པའམ་བྱས་པ་ཡིན་ལ། དེ་ལྟ་བུ་གང་ཡིན་པ་དེ་ཐམས་ཅད་ནི་མི་རྟག་པ་
ཡིན་ཏེ། དཔེར་ན་བུམ་པ་ལ་སོགས་པ་ལྟ་བུའོ་ཞེས་དཔལ་ལྡན་གྲགས་པའི་གཞུང་དུ་གསལ་
བར་གསུངས་ལ། དོན་དེ་ཉིད་ཐུགས་ལ་བཞག་ནས། མཁྱེན་རབ་ཀྱི་དབང་ཕྱུག་ཉིད་ཀྱིས།
ཡོད་ན་མི་རྟག་གིས་ཁྱབ་པར། ། ཆོས་ཀྱི་གྲགས་པས་ལེགས་པར་གསུངས། ། ཞེས་བཤད་
དོ། །འདིར་འདིའི་མཐའ་དཔྱད་པ་ལ་གསུམ་སྟེ། ཕྱོགས་སྔ་མའི་ལུགས་དགོད་པ། རང་གི་
ལུགས་ལ་སྒྲུབ་བྱེད་དགོད་པ། རྩོད་པ་སྤོང་བའོ། །དང་པོ་ནི། བོད་སྔ་རབས་པ་སློབ་དཔོན་
གཙང་ནག་པ་ལ་སོགས་པ་འགའ་དང་། ཕྱི་རབས་པ་ཕལ་མོ་ཆེ་ན་རེ། ཡོད་པ་ནི་གཉིས་ཏེ།
དངོས་པོར་ཡོད་པ་དང་། དངོས་པོར་མེད་པའོ། །དང་པོ་ནི་དངོས་པོ་མཐའ་དག་ཡིན་ལ།
གཉིས་པ་ནི་འདུས་མ་བྱས་གསུམ་དང་དེ་བཞིན་ཉིད་དང་དོན་སྤྱི་ལ་སོགས་པ་ཡིན་ནོ་ཞེས་ཟེར་
རོ། །ཡང་ཁ་ཅིག་ཡོད་པ་ཙམ་ལ་མི་རྟག་པས་ཁྱབ་ན་སྐྱོན་དུ་མ་འབྱུང་བས། ཡོད་པ་ཁྱད་པར་ལུ
བ་ཞེས་དང༌། ཡོད་པ་ཉིད་ཅེས་པའི་ཚིག་གི་ལྷག་མ་སྦྱར་ནས་བདག་ཉིད་ཆེན་པོའི་དགོངས་པ་
ཁས་ལེན་པར་བྱེད་དོ། །འདི་དག་ནི་རིགས་པའི་གཞུང་དང་མི་མཐུན་པས། གཉིས་པ་རང་
གི་ལུགས་ནི། སྤྱིར་རྒྱ་གར་གྱི་སྐད་ལ་བྷ་ཝ་ཞེས་བྱ་བ་གཅིག་ལས་མེད་པ་ལས། ལོ་ཙཱ་བའི་
འགྱུར་གྱི་བྱེ་བྲག་གིས་ཡོད་པ་དང་དངོས་པོ་ལ་སོགས་པ་རྣམ་གྲངས་པར་བསྒྱུར་ཞིང་། དངོས་
མེད་ལ་ཡོད་པའི་དོན་ཡང་མ་གྲུབ་སྟེ། ཡོད་པ་ནི་དོན་བྱེད་ནུས་པར་བཤད་པས་སོ། །དེས་ན་
སྒྲ་འཇུག་ཙམ་གྱི་ཐ་སྙད་ཀྱིས་ཡོད་པ་དང་། དོན་གྱི་ཡོད་པ་གཉིས་ལས། དང་པོ་ནི་དངོས་
མེད་ལའང་ཡོད་པའི་ཐ་སྙད་བཏགས་པ་རྣམས་ཡིན་ལ། དེ་དག་ལ་ནི་དོན་བྱེད་ནུས་པ་མེད་
པས་ཡོད་པའི་དོན་མ་གྲུབ་པའི་ཕྱིར་ཡོད་པ་བཏགས་པ་བའོ། །གཉིས་པ་ནི་དངོས་པོ་ཐམས་
ཅད་དེ་དོན་བྱེད་ནུས་པའོ། །
འདིའི་རྒྱུ་མཚན་ཡང་ཆོས་རྗེ་ཉིད་ཀྱིས་མཛད་པའི་དྲིས་ལན་ལས། དཔལ་ལྡན་ཆོས་ཀྱི་
གྲགས་པས་རྟོག་གེའི་སྐབས་སུ། དོན་དམ་དོན་བྱེད་ནུས་པ་གང་། །དེ་འདིར་དོན་དམ་ཡོད་
པ་ཡིན། །གཞན་ནི་ཀུན་རྫོབ་ཡོད་པ་སྟེ། །དེ་དག་དང་སྤྱིའི་མཚན་ཉིད་བཤད། །ཅེས་དོན་རོ
rr
138



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
བྱེད་ནུས་པ་ལ་དོན་དམ་དུ་ཡོད་པ་དང་། དོན་བྱེད་མི་ནུས་པ་ལ་ཀུན་རྫོབ་ཏུ་ཡོད་པའི་རྣམ་
བཤད་མཛད་ལ། ཡང་། འཇིག་ལས་འབྲས་དང་ཡོད་ཉིད་བཞིན། །ཞེས་སྒྲ་འཇིག་པར་སྒྲུབ་
པ་ལ་དོན་གྱིས་ཡོད་པ་ཉིད་རྟགས་སུ་ བཀོད་པ་མཛད། དེ་ ཕྱིར་དངོས་དངོས་མེད་རྟེན་
ཅན། །ཕྱི་རོལ་རྟེན་མིན་སྒྲ་དོན་ལ། །བརྟེན་ནས་འདིར་ནི་སྒྲུབ་པ་དང་། །དགག་པ་ཐམས་
ཅད་འདོད་པ་ཡིན། །དེ་ཡང་སྒྲ་འཇུག་པ་ཉིད་ལས། ཡོད་ཅེས་ཐ་སྙད་བརྟེན་པར་འདོད། །
ཅེས་དང་། དེ་ཉིད་ནི། མེད་པ་མ་ཡིན་སྒྲ་སྦྱོར་ཕྱིར། །ཞེས་སྒྲ་དོན་ལ་ཡོད་པའི་ཐ་སྙད་མཛད་
པ་དང་། ཡང་། དེ་ལ་དམིགས་རུང་རྣམས་ཀྱི་ནི། །ཡོད་པར་དམིགས་པ་ལས་མ་ཡིན། །
ཞེས་ཚད་མས་དམིགས་པ་ཡོད་པའི་མཚན་ཉིད་དུ་གསུངས་སོ། །དེ་དག་གི་དོན་ཡང་འདི་ཡིན་
ཏེ། འདིར་ནི་ཡོད་པ་རྣམ་གཉིས་ཏེ། །དོན་དང་ཐ་སྙད་དག་གིས་སོ། །དོན་གྱིས་ཡོད་པ་བྱ་
བ་བྱེད། །ཐ་སྙད་ཡོད་པ་དགག་སྒྲུབ་རྟེན། །ཞེས་གསུངས་པས་སོ། །འདིར་དོན་ཞེས་པ་
ཡང་ཐ་སྙད་ཀྱི་ཟླས་ཕྱེད་པའི་དོན་ལ་བྱའོ། །ཐ་སྙད་དུ་ཡོད་པས་ནི་ཡོད་པའི་གོ་མི་ཆོད་དེ།
ཆོད་ན་གཏན་ཚིགས་སྔ་མ་ངེས་པར་འགྱུར་བའི་སྐྱོན་འབྱུང་བས་སོ། །དེས་ན་དངོས་མེད་ལ་
ཡོད་པའི་མིང་བཏགས་པ་མི་འགོག་མོད། ཡོད་པའི་དོན་མ་གྲུབ་པས་ཡོད་པ་མཐའ་དག་ལ་ནི་
མི་རྟག་པས་ཁྱབ་པ་གཞུང་རྣམས་ལས་བཤད་དེ། ཆོས་ཀྱི་གྲགས་པ་ཉིད་ཀྱིས་ཀྱང་སྔར་བཤད་
པ་ལྟར་གསུངས་པ། རྩོད་པའི་རིགས་པ་ལས། ཡོད་པ་ཉིད་ཀྱི་མཚན་ཉིད་ནི་དོན་བྱེད་ནུས་པ་
ཡིན་ལ། དེ་ལས་བཟློག་པའི་ཕྱིར་མེད་པ་ཁོ་ནར་འགྱུར་ཏེ་ཞེས་དང་། གཏན་ཚིགས་ཐིགས་པ་
ལས། དེ་ལྟ་བས་ན་གང་གི་བདག་ཉིད་ཡིན་པ་ནི་ཡོད་པ་ཙམ་གྱིས་དེ་ལྟ་བུར་འགྱུར་གྱི། གྱུར་
ནས་ཀྱང་དེའི་དངོས་པོར་བྱ་བའི་ཕྱིར་གཞན་གྱི་མངོན་པར་འདུ་བྱ་བ་ལ་ལྟོས་པ་ནི་མ་ཡིན་ནོ་
ཞེས་གསུངས་སོ། །འདིས་ནི་ཡོད་པ་ཙམ་ལ་མི་རྟག་པས་ཁྱབ་པར་བཤད་པ་མེད་དོ་ཞེས་ཟེར་
བ་དང་། ཡོད་པ་ལ་ཁྱད་པར་སྦྱོར་བ་ལ་སོགས་པ་མཐའ་དག་གཏིང་ནས་ཉམས་པར་བྱས་
སོ། །སྡེ་བདུན་གྱི་འགྲེལ་པ་རྣམས་ལས་ཀྱང་དོན་འདི་ཉིད་འབྱུང་སྟེ། རྒྱན་ལས། ཡོད་པའི་
མཚན་ཉིད་ནི་དོན་བྱེད་ནུས་པ་ཡིན་པའི་ཕྱིར་སྣང་བ་ཙམ་གྱིས་ཡོད་པའི་ཐ་སྙད་དུ་འགྱུར་བ་མ་
ཡིན་ཏེ། སྐྲ་ཤད་ལ་སོགས་པ་སྣང་བ་ཡིན་ཡང་མེད་པར་ངེས་པའི་ཕྱིར་རོ་ཞེས་དང་། སློབ་
དཔོན་ཞི་བ་འཚོས། གང་ཕྱིར་ནུས་པ་ཀུན་མཚན་ཉིད། །ནུས་པའི་མཚན་ཉིད་དངོས་ཉིད་
འདི། །ཅི་སྟེ་ཁས་ལེན་མི་བྱེད་ན། གལ་ཏེ་དེ་ལྟར་གཞན་དག་གིས། །དངོས་པོའི་མཚན་
139



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
.
་
།ཉིད་གཞན་སྤོང་གིས། །ཞེས་དང་། དེ་ཉིད་ཀྱི་འགྲེལ་པར་རྒྱལ་བ་གཉིས་པ་ཀཱ་མ་ལ་ཤི་ལས།
དོན་བྱེད་པར་ནུས་པ་ལོག་ན་དེ་དག་གི་ཡོད་པ་དེ་ཁས་བླང་བར་མི་བྱ་སྟེ། ཡོད་པའི་མཚན་
ཉིད་ནི་དོན་བྱེད་ནུས་པ་ཡིན་པའི་ཕྱིར་རོ་ཞེས་བྱ་བའི་ཐབས་འདིས་དེ་དག་མེད་པ་ཉིད་དུ་
བསྟན་ཏོ་ཞེས་དང་། བྲམ་ཟེ་ཆེན་པོས། དེས་ན་དམིགས་པ་མེད་པ་ཞེས་བྱ་བ་འདི་ནི་གཞལ་
བྱ་མ་ཡིན་ལ། དོན་དངོས་པོ་མེད་པ་ཡང་གཞལ་བྱ་མ་ཡིན་ཞེས་དང་། མེད་པ་གང་ཡིན་པ་དེ་
ཡང་དེ་མེད་པ་ནི་ཚད་མ་བསྐྱེད་པའམ་ཡོད་དོ་ཞེས་གཞལ་བར་བྱ་བ་མ་ཡིན་ནོ་ཞེས་གསུངས་པ་
དང་། གཞུང་ལུགས་ཆེན་པོ་གཞན་དག་ལས་ཀྱང་དེ་ཁོ་ན་ལྟར་གསུངས་ཏེ། རྟོག་གེ་འབར་བ་
ལས། ཡོད་ཕྱིར་སྒྲ་ནི་མི་རྟག་སྟེ། །ཅིའི་ཕྱིར་བྱ་བ་གཞན་མི་བཟུང་། །སྒྲ་ནི་ཆོས་ཅན་ནོ། །
མི་རྟག་པ་ཉིད་ནི་ཆོས་སོ། །ཡོད་པའི་ཕྱིར་ཞེས་བྱ་བ་གཏན་ཚིགས་ཏེ། གང་ཡོད་པ་དེ་ནི་མི་
རྟག་སྟེ། དཔེར་ན་འགྲོ་བ་དང་བཙོ་བླག་ལ་སོགས་པའི་བྱ་བ་བཞིན་ནོ་ཞེས་བཤད་པ་དང་།
ལང་ཀར་གཤེགས་པའི་འགྲེལ་པར་སློབ་དཔོན་པདྨའི་རྩ་ལག་གིས། རྟག་པ་མ་སྐྱེས་པས་ན་
ཡོད་པར་མི་གཟུང་སྟེ། མོ་གཤམ་གྱི་བུ་ལ་སོགས་པ་བཞིན་བས་ན་གང་ཟག་ལ་བདག་མེད་དོ་
ཞེས་དང་། པཎྜི་ཏ་ཛྙཱ་ན་ཤཱིས། གང་ཡོད་དེ་ཀུན་སྐད་ཅིག་མ། །གློག་གི་འཁོར་ལོ་འདྲ་བ་
སྟེ། །ཞེས་དང་། པཎྜི་ཏ་ཐུབ་དབང་ཟླ་བའི་དེ་ཁོ་ན་ཉིད་ཀྱི་མན་ངག་ལས་ཀྱང་། མ་སྐྱེས་
གྱུར་ཀྱང་ཡོད་ན་ནི། །དེ་ཚེ་ནམ་མཁའི་མེ་ཏོག་ཡོད། །མིན་ཏེ་སྐྱེས་ན་ཕུང་པོ་ལྟར། །སྐྱེ་དང་
འཇིག་པར་ཐལ་བར་འགྱུར། །ཞེས་གསུངས་ཤིང་། སློབ་དཔོན་ཨཱརྱ་དེ་བས། ནམ་མཁའ་མོ་
གཤམ་བུ་དང་མཚུངས། །འགོག་པ་གཉིས་ཀྱང་ནམ་མཁའ་བཞིན། ། ཞེས་འདུས་མ་བྱས་
གསུམ་ཡོད་པ་བཀག་ཅིང་། སློབ་དཔོན་བློ་གྲོས་བརྟན་པས་ཕུང་པོ་ལྔའི་རབ་བྱེད་ཀྱི་འགྲེལ་
པར། གོ་སྐབས་འབྱེད་པར་བྱེད་པ་ནི་གཟུགས་ཅན་གྱི་ཆོས་ཀྱིས་བྱེད་ལ། ནམ་མཁའ་ལ་ནི་
གཟུགས་མེད་པས་གོ་སྐབས་མེད་པ་དང་ཞེས་ནམ་མཁའ་གཟུགས་ཅན་སྐྱེ་བའི་གོ་མ་བཀག་པ་
ཙམ་ལས་གོ་འབྱེད་པ་ཡང་མེད་པར་བཤད་པས་སོ། །འདི་དག་ནི་ཕྱོགས་ཙམ་སྟེ། ཞིབ་ཏུ་
སྐལ་བ་དང་ལྡན་པའི་བློ་གྲོས་ཅན་རྣམས་ཀྱིས་དྲི་མ་མེད་པའི་ཆོས་རྣམས་བལྟས་ན་ངེས་པ་རྙེད་
པར་འགྱུར་རོ། །
གསུམ་པ་རྩོད་པ་སྤོང་བ་ནི། མུ་སྟེགས་གྲངས་ཅན་པ་ན་རེ། ཡོད་ཙམ་མི་རྟག་པའི་
སྒྲུབ་བྱེད་ཡིན་ན། གཙོ་བོའི་སྒྲ་དོན་གྱི་སྟེང་དུ་ཡོད་ཙམ་བསྒྲུབ་བྱར་ཡང་མཚུངས་ལ། ཡོད་1
།།
140



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ཙམ་བསྒྲུབ་བྱ་ཡིན་ན་ཁྱད་པར་བསྒྲུབ་བྱར་བཟུང་དགོས་པས་བསྒྲུབ་བྱ་ལས་ཉམས་པའི་སྐྱོན་
ཡོད་དེ། ཁྱད་པར་ནི་རྗེས་འགྲོ་མེད་པའི་ཕྱིར་རོ་ཞེས་རྩོད་པ་ན། འོ་ན་ཡོད་པ་གཏན་ཚིགས་
ཡིན་ནའང་ཁྱད་པར་གཏན་ཚིགས་སུ་འགྱུར་བས་གཏན་ཚིགས་དག་ལས་ཉམས་པའི་སྐྱོན་
མཚུངས་སོ་ཞེས་ཟེར་ཏེ། ཇི་སྐད་དུ་རྣམ་འགྲེལ་ལས། གལ་ཏེ་གཏན་ཚིགས་ཡོད་རང་
བཞིན། །ཡོད་པ་ཇི་ལྟར་བསྒྲུབ་བྱ་མིན། །ཁྱད་པར་རྗེས་འགྲོ་མེད་པ་ནི། ། གཏན་ཚིགས་
བསྒྲུབ་བྱ་དག་ལས་ཉམས། །ཞེས་བཤད་པ་ལྟར་རོ། །ལན་ནི་ཡོད་པ་བསྒྲུབ་བྱར་བྱས་ན་
དགོས་ནུས་མེད་པ་དང་། གཏན་ཚིགས་སུ་བྱེད་ན་ངེས་པ་མེད་པ་དང་། སྒྲུབ་བྱེད་མེད་པས་
ཡོད་ཙམ་བསྒྲུབ་བྱ་མ་ཡིན་པར་འཐད་དོ་ཞེས་བསྟན་པ་ཡིན་ཏེ། རྣམ་འགྲེལ་ལས། ཡོད་པའི་
ཁྱད་པར་ཙམ་དུ་ནི། །བསྒྲུབ་བྱ་སྤྱི་ཡི་ཆོས་ཅན་ལ། ། དོན་འགའ་ཞིག་ ཀྱང་འགྲུབ་ མི་
འགྱུར། །ཞེས་དང་། དེ་ཡི་ཁྱད་པར་གཟུང་མེད་པར། །དངོས་པོ་ཙམ་ནི་བསྒྲུབ་པ་ན། །དེ་
ཙམ་ཁྱབ་བྱེད་བསྒྲུབ་བྱ་ཡི། །རྗེས་སུ་འགྲོ་བ་ཉམས་པ་མེད། །ཅེས་དང་། མ་གྲུབ་པ་ལ་ཡོད་
ཆོས་མེད། །གཉིས་ཀ་ལ་བརྟེན་འཁྲུལ་པ་ཅན། །མེད་པའི་ཆོས་ནི་འགལ་ཡིན་ན། །ཡོད་དེ་
ཇི་ལྟར་བསྒྲུབ་བྱར་འགྱུར། །ཞེས་གསུངས་པ་ལྟར་རོ། །འདིར་ཉིད་ཅེས་པ་ནི་ཏ་ཞེས་པའི་ངོ་
བོའི་རྐྱེན་ཡིན་པས་ཙམ་ཞེས་པ་དང་དོན་གཅིག་ཏུ་བསྟན་ཏེ། ཕྱེད་དང་བཞི་པ་ལས། འགའ་
ཞིག་ཏུ་ལྟོས་པ་མེད་པར་སྤྱིར་བརྗོད་པར་བྱ་སྟེ། དཔེར་ན་མི་རྟག་པ་ཁོ་ན་ཉིད་ལ་ཡོད་པ་ཉིད་
ལྟ་བུ་ཞེས་གསལ་བར་བཤད་པས་སོ། །ཁོ་ནའི་སྒྲ་ངེས་གཟུང་ཡིན་པ་ལྟར་ཙམ་ཞེས་པ་དང་
པ
ཉིད་ཅེས་པའང་ངེས་གཟུང་དུ་བསྟན་ཏོ། །དེ་ལྟ་ན་ཡང་ཡོད་ཉིད་ཅེས་རྐྱང་པར་བརྗོད་པ་
གཞན་ལྡན་རྣམ་གཅོད་དུ་མི་འགྱུར་ཏེ། དེ་ཁོ་ན་ཉིད་བཞིན་ནོ། །གང་དག་ཡོད་པ་ཉིད་ཅེས་
སྦྱར་བ་ལ་མི་རྟག་པས་ཁྱབ་ཅིང་། ཡོད་ཙམ་ལ་དེས་མ་ཁྱབ་པོ་ཞེས་ཟེར་བ་ལ་ནི་མི་རྟག་པ་ཉིད་
ལ་དངོས་པོས་ཁྱབ་ཀྱང་། མི་རྟག་པ་ཙམ་ལ་དེས་མ་ཁྱབ་བོ་ཞེས་མཚུངས་པར་འགྱུར་རོ། །
འདིར་རྒོལ་བ་གཉིས་ཀ་དོན་གྱིས་དགག་སྒྲུབ་བྱེད་པའི་སྐབས་ཡིན་པས་ཡོད་པའི་ཕྱིར་ཞེས་
བརྗོད་པ་ཙམ་གྱིས་ཕ་རོལ་པོས་ཀྱང་དོན་གྱིས་ཡོད་པ་ལ་གོ་ནས་མི་རྟག་པར་ངེས་ནུས་པའི་
དབང་དུ་བྱས་ཀྱི། དེ་ལྟ་བུ་མ་ཡིན་པའི་སྐབས་སུ་དོན་གྱིས་ཡོད་པ་དང་དངོས་པོར་ཡོད་པ་
བཀོད་ཀྱང་རུང་ཞིང་། དངོས་མེད་འགའ་ཞིག་ལ་ཡོད་པའི་ཐ་སྙད་ཁས་བླངས་ཀྱང་ཆོག་གོ །
གཉིས་པ་སྦྱོར་བའི་དོན་ངེས་པར་བྱ་བ་ལ་གསུམ་ལས། ཆོས་ཅན་སྒྲ་ནི། རིག་བྱེད་ཀྱི་༔
141



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
དེ། བྱས་པ་ནི་རྒྱུ་སྒྲ་ལ་སོགས་པ་ཕྱིར་རྒོལ་གྱིས་རྟག་པར་ཁས་བླངས་པའི་སྒྲ་དོན་ལ་རང་མཚན་དུ་འཁྲུལ་པའོ་
ཞེས་པའོ། །བསྒྲུབ་བྱའི་ཆོས་ནི། སྐད་ཅིག་མ་ཞེས་སོགས་སོ། །གཏན་ཚིགས་ཀྱི་དོན་ལ་བཞི་
ལས། དང་པོ་རྟགས་ཀྱི་ངོ་བོ་ངོས་གཟུང་བ་ནི། ཡོད་པའམ་ཞེས་པ་ནས། འགྲུབ་བོ་ཞེས་
པའི་བར་རོ། །གཉིས་པ་དེ་ལ་གཞན་གྱིས་བརྟགས་པ་དགག་པ་ནི། བོད་ཁ་ཅིག་ཅེས་པ་ནས།
ཅི་ཞིག་ཞུགས་ཞེས་པའི་བར་གྱིས་བསྟན་པ་ལས། དོན་ནི་སློབ་དཔོན་གཙང་ནག་པ་ལ་སོགས་
པ་ཡོད་པའི་དོན་དོན་བྱེད་ནུས་པ་ལ་མི་འདོད་པར་སྒྲོ་མ་བཏགས་ཀྱི་རྣམ་པ་ཡིན་ནོ་ཞེས་ཟེར་
ཞིང་། ལྟོས་པའི་དོན་ཕྱིས་དོན་བྱེད་པ་ལ་ལྟོས་ནས་འཇོག་པ་ནི་མི་འཐད་དེ། །
རྐྱེན་གང་གིས་བྱས་ཞེས་བྱེད་པ་པོ་ལ་ལྟོས་ལ། ཡོད་ཅེས་བརྗོད་ན་རྒྱུ་རྐྱེན་ལ་མ་ལྟོས་ཀྱང་ཡོད་
པར་རློམ་པའི་ཕྱིར་ལྟོས་མི་ལྟོས་སུ་བཤད་པའི་ཕྱིར་ཏེ། པཎྜི་ཏ་ཛྷཱ་ན་ཤྲཱིས་རྣམ་ངེས་ཀྱི་ཊཱིཀ་
ལས། ཡོད་པ་ཞེས་བྱ་བ་རྒྱུ་མེད་པ་ཅན་མ་ཡིན་པའི་ཕྱིར་རྒྱུའི་དོན་གྱིས་དོན་འཕེན་མོད་ཀྱི།
དེ་ནི་དོན་གྱིས་འཕངས་ཀྱི་སྒྲས་མི་བརྗོད་པའི་ཕྱིར་རོ། །བྱེ་བྲག་ལ་མི་ལྟོས་པ་ཞེས་བརྗོད་དོ་
ཞེས་བཤད་པས་སོ། །མཚན་ཉིད་ངེས་པ་ལྟོས་པ་ལ་བྱེད་ན་གཏན་ཚིགས་ཐམས་ཅད་ཀྱང་
ལྟོས་པར་འགྱུར་རོ། །དངོས་པོའི་མཚན་ཉིད་སྒྲོ་མ་བཏགས་ཀྱི་རྣམ་པ་ལ་བྱེད་ན་དངོས་པོའི་
རྣམ་པ་དངོས་པོའི་མཚན་ཉིད་དུ་འགྱུར་ཏེ། དངོས་མེད་ཀྱི་རྣམ་པ་ནི་སྒྲོ་བཏགས་ཡིན་པས་
སོ། །ཡོང་བོད་ཕལ་ཆེར་དངོས་མེད་ཀྱང་ཡོད་པར་འདོད་པ་དེ་དག་ལ་ནི་གོང་དུ་བཤད་པའི་
ལུང་རྣམས་དང་། ཡོད་པས་ནི་མི་རྟག་པ་བསྒྲུབ་པ་མ་ངེས་པར་འགྱུར་བ་དང་། རྟགས་འགོད་
པ་ནའང་། དངོས་པོའི་ཡོད་པ་ཡིན་པའི་ཕྱིར། ཞེས་འགོད་དགོས་པར་འགྱུར་རོ། །ཆོས་ཀྱི་
གྲགས་པའི་རིགས་པ་དྲི་མ་མེད་པ་ལ་ངན་རྟོག་གི་རྙོག་པ་འདི་ཙམ་ཞིག་སློང་བ་བླུན་པོ་དེ་དག་
གི་སྙིང་དུ་ཅི་ཞིག་ཞུགས། ལྟོགས་འགོད་ཞུགས་སམ་སྙམ་དུ་དགོངས་པའོ། །གསུམ་པ་རང་
གི་ལུགས་ནི། ཡོད་པའི་མཚན་ཉིད་དོན་བྱེད་ནུས་པ་ཞེས་ཆོས་གྱི་གྲགས་པས་གསུངས་པ་དེ་
ཉིད་དོ། །བཞི་པ་དེ་ཉིད་ལ་མི་འཐད་པ་སྤོང་བ་ནི། འོ་ན་སེམས་སམ་ཕྱི་རོལ་གྱི་དངོས་པོ་རྒྱུན་
འགག་ཁ་མའི་ཐ་མའི་སྐད་ཅིག་དོན་བྱེད་མི་ནུས་པའི་ཕྱིར་དངོས་མེད་དུ་ཐལ་ལོ་ཞེ་ན། དེ་
དག་ཀྱང་རྐྱེན་དང་མ་ཕྲད་པ་ཡིན་གྱི། འཕྲད་ན་དོན་བྱེད་ནུས་སོ་ཞེས་ཆོས་ཀྱི་རྒྱལ་པོས་གསུང་
པ་ནི། སློབ་དཔོན་ཆོས་མཆོག་གིས། ཉེར་ལེན་གྱི་སྒོ་ནས་དོན་བྱེད་མི་ནུས་ཀྱང་། རྐྱེན་གྱི་སྒོ་
ནས་དོན་བྱེད་ནུས་སོ་ཞེས་གསུངས་པ་དང་མཐུན་ནོ། །སྔོན་ཆད་གཞན་བློ་མཛེས་མའི་ཟུར་
142



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
འསྟེགས་ཀྱིས། ། བློ་ཆུང་འཁྲུལ་པར་བྱེད་པའི་གྱ་གྱུ་འགས། ། འཇམ་མགོན་བཞེད་པའི་ལམ་
བཟང་སྤངས་པའི་ཕྱིར། །ཕྱོགས་ཙམ་འདི་ཞེས་ལྐུགས་པའི་བརྡ་སྟོན་ཉིད། །དེ་བས་དེ་ཕྱིར་
གཞུང་དོན་ཇི་བཞིན་དུ། །གསལ་བར་འཆད་བྱེད་ལུང་རིགས་མེ་ལོང་འདི། །དད་ལྡན་བློ་ཡི་
དགའ་བ་འཕེལ་ཕྱིར་དང་། །གཞན་དག་ཁེངས་པའི་རི་བོ་འཇོམས་ཕྱིར་བྱས། །བར་སྐབས་
ཀྱི་ཚིགས་སུ་བཅད་པའོ། །
གསུམ་པ་རྟགས་དེ་མ་ངེས་པ་སྤོང་བ་ལ་གཉིས། ལྟོས་མེད་དང་། གནོད་པ་ཅན་གྱི་
གཏན་ཚིགས་སོ། །དང་པོ་ལ་མདོར་བསྟན་པ་དང་། རྒྱས་པར་བཤད་པ་གཉིས། དང་པོ་ནི།
སྐྱེས་པ་ཞེས་པ་ནས། གསུངས་པ་ལྟར་རོ་ཞེས་པའི་བར་རོ། །གཉིས་པ་ལ་གཉིས་ཏེ། རྟགས་
དགོད་པ་དང་། དེ་ལ་གནོད་པ་སྤོང་བའོ། །དང་པོ་ནི། ངོ་བོ་གང་ཞེས་སོགས་སོ། །
གཉིས་པ་ལ་གསུམ་སྟེ། མ་གྲུབ་པ་སྤོང་བ། མ་ངེས་པ་སྤོང་བ། ཧ་ཅང་ཐལ་བ་སྤོང་
བའོ། །དང་པོ་ནི། འཇིག་པ་ཞེས་པ་ནས། དོན་གཅིག་གོ་ཞེས་པའི་བར་གྱིས་བསྟན་ཏོ། །
རིགས་པ་འདི་དག་ནི་གཙོ་བོར་རྣམ་འགྲེལ་ལས་གསུངས་པ་རྣམས་བརྗོད་པ་ཡིན་ལ། གཏན་
ཚིགས་ཐིགས་པ་ལས་ཀྱང་། དངོས་པོ་དགག་པའི་ངོ་བོ་ཉིད་གཅིག་ཡིན་ན་ནི་དངོས་པོ་མི་བྱེད་
ཅེས་བྱ་བར་འགྱུར་རོ། །དེ་ལྟར་ན་བྱེད་པ་པོ་མ་ཡིན་པ་ནི་རྒྱུ་མ་ཡིན་ལ། འཇིག་པའི་རྒྱུ་
འགའ་ཡང་མེད་དོ་ཞེས་གསུངས་སོ། །གཞན་ནི་གཞུང་དུ་གསལ་ལོ། །གཉིས་པ་ནི། ཚོགས་
པ་ཞེས་པ་ནས། གྲུབ་བོ་ཞེས་པའི་བར་གྱིས་བསྟན་ལ། འདི་དག་ནི་རྣམ་པར་ངེས་པ་ལས་
གསུངས་པའི་རིགས་པ་སྟེ། སྦྱོར་བའི་འགོད་ཚུལ་འདི་ལས་གཞན་དུ་བྱས་པ་དག་ནི་སྐྱོན་ཅན་
འབའ་ཞིག་གོ །དེ་སྐད་དུ་ཡང་རྣམ་ངེས་ལས། ཇི་ལྟར་ལྟོས་པ་མེད་པ་ཡིན་ཏེ། གང་གི་ཕྱིར་
དེ་དག་ལ་ནི་སཱ་ལུའི་ས་བོན་གྱིས་དེ་སྐྱེད་པར་བྱེད་པའི་རང་གི་ངོ་བོ་གང་ཡིན་པ་དེ་ཉིད་མེད་
པའི་ཕྱིར་དེའི་རང་གི་ངོ་བོ་ལ་ལྟོས་པ་ཡིན་ནོ་ཞེས་གསུངས་པ་ལྟར་རོ། །གསུམ་པ་ནི། དངོས་
འགལ་ཞེས་པ་ནས། གསུངས་པ་ལྟར་རོ་ཞེས་པའི་བར་གྱིས་བསྟན་ཏེ། གཞུང་ཉིད་ཀྱི་སྟེང་དུ་
རྟོགས་པར་བྱའོ། །གཉིས་པ་གནོད་པ་ཅན་གྱི་གཏན་ཚིགས་ལ་ཕྱོགས་སྔ་མ་དང་། དེ་དགག་
པའོ། །དང་པོ་ནི། བྱ་རོག་ཅེས་པ་ནས། ཟེར་རོ་ཞེས་པའི་བར་གྱིས་བསྟན་པ་ལས། དོན་གྱི་
མུ་སྟེགས་དབང་ཕྱུག་པ་ལ་སོགས་པ་ཁ་ཅིག །བྱ་རོག་ཕལ་ཆེ་བ་ནག་པོ་ཡིན་ཡང་བརྒྱ་ལམ་དུ་
དཀར་པོ་སྲིད་པ་ལྟར། དངོས་པོའི་ནུས་པ་སྣ་ཚོགས་པས་བུམ་པ་ལ་སོགས་པ་ཕལ་ཆེར་མི་རྟག་
143



༄༅།།དཔལ་ལྡན་ས་སྐྱ་པའི་གསུང་རབ་གྲུབ་དུས་ཆེན་བཅོ་བརྒྱད་ལས། པོད་བཅུ་དྲུག་པ།
ཀྱང་དབང་ཕྱུག་ལ་སོགས་པ་རྟག་པར་སྐྱེའོ། །དེའི་ཕྱིར་བུམ་པ་ལ་སོགས་པ་དག་ལ་ལྟོས་མེད་
ཀྱི་རྟགས་གྲུབ་ཀྱང་། དབང་ཕྱུག་ལ་སོགས་པ་ལ་མ་ངེས་སོ་ཞེས་ཟེར་རོ། །གཉིས་པ་དེ་དགག་
པ་ལ། བརྟགས་ན་མི་འཐོད་པ། ཡོད་པ་ལ་མི་རྟག་པའི་ལྡོག་ཁྱབ་རྟགས་ཀྱིས་བསྒྲུབ་པ།
གཏན་ཚིགས་ཀྱི་དོན་བསམ་པའོ། །དང་པོ་ནི། རྟག་ངེས་ཞེས་སོགས་ཏེ། གཞུང་ཁ་ཅིག་ལ་
ནི། རྟག་པའི་དཔེ་དེས་དོན་བྱེད་དམ། །འོན་ཏེ་དོན་བྱེད་ནུས་མ་ཡིན། །གལ་ཏེ་དོན་བྱེད་
མི་ནུས་ན། །དངོས་མེད་ཡིན་ཕྱིར་དོན་ལ་མཐུན། །ཞེས་པའང་སྣང་ངོ་། །
གཉིས་པ་ལ་གསུམ་སྟེ། རྟགས་དགོད་པ། སྦྱོར་བའི་དོན་ངོས་བཟུང་བ། རྟགས་ཀྱི་
རིགས་ངོས་གཟུང་བའོ། །དང་པོ་ནི། གང་གང་ཞེས་སོགས་ཏེ། དོན་ནི། རྟག་པ་ཆོས་ཅན།
དངོས་པོར་མེད་དེ། དོན་བྱེད་པའི་ནུས་པས་སྟོང་པའི་ཕྱིར། དཔེར་ན་ནམ་མཁའ་བཞིན་
ཞེས་པའོ། །བླ་མ་ལྡོང་སྟོན་ན་རེ། འདི་རང་རྒྱུད་ཀྱི་གཏན་ཚིགས་སུ་སྨྲ་བ་ནི་མི་འཐད་དེ།
རྟག་པ་དངོས་པོར་མེད་པས་ཆོས་ཅན་ཚད་མ་གཉིས་ཀས་མ་གྲུབ་པས་རྟགས་མི་འགྲུབ་ལ།
དེས་ན་ཁྱབ་པའང་ག་ལ་འགྲུབ། དེས་ན་འདི་ནི་ཐལ་འགྱུར་གྱིས་བརྟགས་ནས་བཀག་གོ་ཞེས་
གསུངས་ལ། འགྲེལ་པ་ཁ་ཅིག་ལས་ཀྱང་། གང་རིམ་དང་ཅིག་ཆར་གྱི་དོན་བྱེད་པ་མི་རྟག་སྟེ།་བ
བུམ་པ་བཞིན། དབང་ཕྱུག་རྟག་པ་ཡང་དོན་བྱེད་པར་ཁྱེད་རང་གིས་ཁས་བླངས་སོ། །ཞེས་བྱ་
བ་ཆོས་མཐུན་པ་ཅན་ཉིད་ཅན་ནམ། ཡང་གང་དོན་བྱེད་པས་སྟོང་པ་དེ་ཡོད་པའམ་བྱས་པས་
སྟོང་སྟེ། ནམ་མཁའ་བཞིན། དབང་ཕྱུག་ལ་སོགས་པའང་རྟག་པར་ཁྱེད་ཀྱིས་ཁས་བླངས་སོ་
ཞེས་བྱ་བ་ཆོས་མི་མཐུན་པ་ཅན་གྱི་སྦྱོར་བའི་སྒོ་ནས་མི་མཐུན་ཕྱོགས་རྟག་པ་ལ་རྟགས་བྱས་
པའམ། ཡོད་པ་འགོག་པ་གནོད་པ་ཅན་གྱི་གཏན་ཚིགས་སོ་ཞེས་གསུངས་སོ། །དེ་ལྟར་མོད་
ཀྱི་གཞུང་འདིར་རང་རྒྱུད་ཀྱི་གཏན་ཚིགས་སུ་གསུངས་སོ། །
གཉིས་པ་སྦྱོར་བའི་དོན་ངོས་གཟུང་བ་ལ་གསུམ་སྟེ། ཆོས་ཅན་དང་། བསྒྲུབ་བྱ་དང་།
གཏན་ཚིགས་སོ། །དང་པོ་ལ་གཉིས་པ་ལས་རང་གི་ལུགས་ནི། ཆོས་ཅན་རྟག་པའི་གཞན་སེལ་
ཡིན། །ཞེས་པ་སྟེ། མི་རྟག་པ་ལོག་ཙམ་ལ་རྟག་པར་སྒྲོ་བཏགས་ནས་དེ་ཉིད་ལ་རྟག་པའི་
གཞན་སེལ་ཞེས་འཆད་ཀྱི། རྟག་པ་ཞེས་བྱ་བའི་ཆོས་རང་རྒྱུད་དུ་གྲུབ་པ་མི་འདོད་དོ། །ཁ་
ཅིག་དབང་ཕྱུག་ཆོས་ཅན་དུ་འཛིན་པ་དང། གཞན་དག་དབང་ཕྱུག་གི་གཞན་སེལ་ཆོས་ཅན་
དུ་འཛིན་པ་ལ་སོགས་པ་ལ་ནི་ཕྱོགས་ཆོས་མ་གྲུབ་པ་དང་། ཆོས་ཅན་ཕ་རོལ་པོས་ཁས་མི་ལེན་མོ
144



༄༅ །།ཚད་མ་རིགས་པའི་མགཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ་
པས་གནོད་པའི་ཕྱིར་དོར་བར་བྱའོ། །དེས་ན་སེལ་བའི་ངོ་བོར་རྟག་པ་ཙམ་ཞིག་ཆོས་ཅན་དུ་
འཛིན་ཅེས་པ་སྟེ། མཁའ་བཞིན་རྟག་པའང་བྱེད་པས་སྟོང་། །ཞེས་གསུངས་པས་སོ། །
གཞུང་ཁ་ཅིག་ལས། ཆོས་ཅན་སྐད་ཅིག་གིས་སྟོང་པ། །དེ་ལ་རྟག་པ་འཁྲུལ་པ་ཡིན། །ཞེས་
པ་ལྟར་ན་འཁྲུལ་གཞི་མེད་དོ། །གཉིས་པ་གཞན་ཀྱིས་བརྟགས་པ་དགག་པ་ནི། བོད་འགའ་
ཞིག་ཅེས་སོགས་ཏེ། དོན་ནི་ཁ་ཅིག་འཇིག་པ་ཁེགས་ཙམ་ཆོས་ཅན་ཡིན་ཞིང་། དེ་ཉིད་རྟག་
པ་ཡང་ཡིན་ལ། ཤེས་བྱར་ཡང་གྲུབ་བོ་ཞེས་ཟེར་བ་དང་། སློབ་དཔོན་ཆ་པ་སྒྲ་དོན་རྐྱང་པ་
ཆོས་ཅན་ཡིན་ནོ་ཞེས་ཟེར་བ་ཡང་མི་འཐད་དེ། རྟག་པ་ཞེས་བྱ་བར་རང་རྒྱུད་དུ་གྲུབ་པ་མེད་
པ་བཤད་ཟིན་ལ། སྒྲ་དོན་རྐྱང་པ་ལ་དགག་སྒྲུབ་བྱས་པས་རང་མཚན་ལ་མ་འབྲེལ་པའི་སྐྱོན་ན
ཡོད་དོ་ཞེས་པའོ། །འདིས་སྒྲ་དོན་རྐྱང་པ་ཆོས་ཅན་ཡིན་པ་བཀག་པས་ཁ་ཅིག་དབང་ཕྱུག་གི་
གཞན་སེལ་ཆོས་ཅན་ཡིན་ཟེར་བའང་བཀག་གོ །གཉིས་པ་ནི། དངོས་པོ་ཞེས་སོགས་ཏེ།
བསྒྲུབ་བྱའི་ཆོས་ནི། གང་གང་བྱེད་མིན་དེ་དངོས་མེད། །ཅེས་ངག་ཏུ་བརྗོད་པའི་དངོས་མེད་
ཅེས་པ་དེ་མ་ཡིན་མོད་ཀྱི། དོན་གྱིས་གོ་བ་བྱས་པའམ་ཡོད་པས་སྟོང་པའི་མེད་དགག་ཉིད་ཡིན་
ནོ། །གསུམ་པ་ལ་གཉིས་ཏེ། ཕྱོགས་ཆོས་དང་། ཁྱབ་པ་བསྒྲུབ་པའོ། །དང་པོ་ལ་གསུམ་སྟེ།
གཞན་ལུགས་དགག་པ། རང་ལུགས་བརྗོད་པ། རྩོད་པ་སྤོང་བའོ། །དང་པོ་ནི། ཕྱོགས་
ཆོས་ཞེས་པ་ནས། ཁེགས་པའི་ཕྱིར་རོ་ཞེས་པའི་བར་གྱིས་བསྟན་པ་ལས། དོན་ནི་ལོ་ཙཱ་བ་
ཆེན་པོས་རྟགས་འདིའི་ཕྱོགས་ཆོས་མངོན་སུམ་གྱིས་གྲུབ་པར་བཞེད་པ་དང་། སློབ་དཔོན་
གཙང་ནག་པས་རང་རིག་གི་ཤུགས་ལ་གྲུབ་བོ་ཞེས་གསུངས་པ་ལ་སོགས་པ་ནི་རིམ་པ་བཞིན་མི་
འཐད་དེ། དགག་པ་བྱེད་པ་ལ་དགག་བྱ་ལ་དམིགས་པའི་ཚད་མ་སྐྱེ་བས་མ་ཁྱབ་པའི་ཕྱིར་
དང་། མུ་སྟེགས་བྱེད་ལ་རྟག་པ་བྱེད་པ་པོ་ཡིན་པའི་ལོག་རྟོག་སྐྱེ་མི་སྲིད་པར་ཐལ་བའི་ཕྱིར་
རོ། །ཅི་སྟེ་གྲུབ་ཀྱང་མ་ངེས་སོ་ཞེ་ན། མངོན་སུམ་ཚད་མ་ཐམས་ཅད་ངེས་པའི་བདག་ཉིད་དུ་
འདོད་པ་ཁྱོད་རང་གི་ལུགས་དང་འགལ་བ་ཉིད་ཡིན་པས་རང་ཉིད་ལ་གནོད་དོ། །
གཉིས་པ་རང་གི་ལུགས་ལ་རྩ་བ་དང། འགྲེལ་པ་གཉིས། དང་པོ་ནི། དེས་ན་ཞེས་
སོགས་སོ། །གཉིས་པ་འགྲེལ་པ་ལ་གཉིས་ཏེ། རྟགས་དགོད་པ། ཚུལ་བསྒྲུབ་པའོ། །དང་པོ་
ནི། གང་ཞེས་སོགས་སོ། །གཉིས་པ་ནི། མཐའ་གཞན་ཞེས་པ་ནས། གསུངས་པས་སོ་ཞེས་
པའི་བར་གྱིས་བསྟན་ཏོ། །གསུམ་པ་རྩོད་པ་སྤོང་བ་ནི། རང་བཞིན་ཞེས་པ་ནས། མི་དགོས་
145



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
༩སོ་ཞེས་པའོ། །གཉིས་པ་ཁྱབ་པ་བསྒྲུབ་པ་ནི། དོན་བྱེད་ཅེས་སོགས་སོ། །གསུམ་པ་རྟགས་ཀྱི་
རིགས་ངོས་གཟུང་བ་ནི། ཡོད་པའམ་ཞེས་པ་ནས། ཡུལ་ཐ་དད་པ་ཡིན་ནོ་ཞེས་པའི་བར་གྱིས་
བསྟན་ཏོ། །དེ་དག་གི་དོན་གོ་བར་སླའོ། །གཉིས་པ་དེ་ལས་བྱུང་བའི་འབྲེལ་པ་ངེས་པར་ས་པར་བྱེད་
པ་ལ་གསུམ་སྟེ། ག
གཞན་ལུགས་དགག་པ་དང་། རང་ལུགས་བཞག་པ་དང་། རྩོད་པ་སྤོང་
བའོ། །དང་པོ་ནི། རྒྱུ་འབྲས་ཞེས་པ་ནས། མི་དགོས་སོ་ཞེས་པའི་བར་གྱིས་བསྟན་པ་ལས།
དོན་ནི་པཎྜི་ཏ་འགའ་ཞིག་རྒྱུ་འབྲས་ཕྱུགས་ལྔས་ངེས་པར་བྱེད་དེ། དང་པོ་རྒྱུ་འབྲས་གཉིས་ཀ་
མ་དམིགས། དེ་ནས་རྒྱུ་དམིགས། དེ་ནས་འབྲས་བུ་དམིགས། དེ་ནས་རྒྱུ་ལོག་པས་རྒྱུ་མ་
དམིགས། དེ་ནས་འབྲས་བུ་ལོག་པས་འབྲས་བུ་མ་དམིགས་པ་དང་ལྔའོ་ཞེས་ཟེར་རོ། །འདི་
མི་འཐད་དེ། གནས་སྐབས་ཙམ་གྱི་རྗེས་སུ་འགྲོ་ལྡོག་རྔ་སྒྲ་དང་ཉི་མའི་འོད་ཟེར་ལའང་ཡོད་ལ།
རང་བཞིན་གྱི་རྗེས་སུ་འགྲོ་ལྡོག་ནི་ཕྲུགས་གསུམ་ཉིད་དུ་འདུས་པའོ། །ཇི་སྐད་དུ་ཛྙཱ་ན་ཤྲཱི་མི་
ཏྲས། མངོན་སུམ་དང་ནི་མི་དམིགས་པའི། །དབྱེ་བ་གསུམ་གྱིས་ཡང་དག་འགྲུབ། །རྒྱུ་དང་
འབྲས་བུའི་བདག་ཉིད་ནི། །ཁ་ཅིག་རྣམ་པ་ལྔ་ཡིས་སྨྲ། །གལ་ཏེ་སྔ་མའི་མི་དམིགས་པས། །
གཞན་དང་འབྲེལ་པ་ལ་སོགས་པ། །གཅོད་པ་མེད་ན་དེ་ཅི་ཞིག །གཅོད་ན་ཕྱི་མས་ཅི་ཞིག་
བྱ། །ཞེས་གསུངས་པ་ལྟར་རོ། །སྟོད་ལུང་རྒྱ་དམར་བ་ལ་སོགས་པ་འགའ་ཞིག །དང་པོ་རྒྱུ་
འབྲས་གཉིས་ཀ་མཐོང་བ། དེ་ནས་རྒྱུ་མ་མཐོང་བ། དེ་ནས་འབྲས་བུ་མ་མཐོང་བ་སྟེ་ཚད་མ་
གསུམ་གྱིས་ངེས་སོ་ཞེས་ཟེར་བ་མི་འཐད་དེ། རྒྱུ་འབྲས་གཉིས་དུས་གཅིག་ཏུ་མཐོང་བ་མི་སྲིད་
ལ། རེས་འཇོག་ཏུ་མཐོང་ན་མཐོང་བ་གཉིས་དང་མ་མཐོང་བ་གཉིས་ཏེ་བཞིར་འགྱུར་བས་
སོ། །དེའང་གནས་སྐབས་ཙམ་མ་ཡིན་པར་རང་བཞིན་ངེས་པ་ལ་མཐོང་མ་མཐོང་གཉིས་ཀྱིས་
ངེས་པ་ནི་འགལ་བ་མེད་དེ། །ཆོས་ཀྱི་གྲགས་པས་ཀྱང་། རྟག་ལ་ལྟོས་པ་མེད་པའི་ཕྱིར། །
ནུས་པ་ཉིད་ཀྱང་རྟོགས་པར་དཀའ། །ཞེས་ཡོད་ན་ཡོད་པའི་རྗེས་འགྲོ་ཙམ་གྱིས་མི་འགྲུབ་པར་
ལོག་ན་ལོག་པའི་ལྡོག་པ་ཉིད་དགོས་པར་གསུངས་པའི་ཕྱིར་རོ། །འདི་ལ་སློབ་དཔོན་གཙང་
ནག་པ་ན་རེ། འདིས་མི་ངེས་ཏེ། ལྡོག་པ་ངེས་པའི་ཚད་མ་གསུམ་གྱིས་དུ་བ་སྐྱེ་བར་མ་གྲུབ་
པར་མེ་ལས་སྐྱེ་བ་མི་འགྲུབ་ལ། དེ་མ་ཡིན་པ་ལ་སྐྱེ་བ་ཁེགས་པ་ཙམ་གྱིས་དེ་ལས་སྐྱེ་བ་མི་
འགྲུབ་སྟེ། དུ་བའི་སྒྲ་དོན་མེ་མ་ཡིན་ལས་སྐྱེ་བ་ཁེགས་པས་མེ་ལས་སྐྱེ་བ་མི་འགྲུབ་པ་བཞིན་ནོ་
ཞེས་གསུངས་པའང་མི་འཐད་དེ། དུ་བའི་སྒྲ་དོན་དངོས་མེད་ཡིན་པས་དཔེ་མི་མཚུངས་ལ།
146



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
དངོས་པོ་ཡིན་ན་སྔ་མ་ཉིད་འཐད་པས་སོ། །ཡང་སློབ་དཔོན་གཉལ་པ་ལ་སོགས་པ་འགའ་
ཞིག །མེ་ལས་དུ་བ་སྐྱེ་བ་མངོན་སུམ་གྱིས་གྲུབ་པས་རྒྱུ་འབྲས་ངེས་བྱེད་གཞན་མི་དགོས་སོ་
ཞེས་ཟེར་བའང་མི་འཐད་དེ། མེ་དུ་དུས་མཉམ་དུ་མཐོང་བ་ནི་རྒྱུ་འབྲས་མ་ཡིན་ལ། སྔ་ཕྱི་
མཐོང་ནས་རྒྱུ་འབྲས་སུ་ངེས་པ་ནི་ཕྲུགས་གསུམ་ལས་མ་འདས་ཤིང་། དུ་བ་སྐྱེ་བ་མཐོང་བ་ནི་
དུ་བ་རྐྱང་པ་ཡིན་གྱི་མེ་ལ་ལྟོས་མི་དགོས་སོ། །
གཉིས་པ་རང་གི་ལུགས་ལ་གསུམ་སྟེ། རྒྱུ་འབྲས་སྤྱིའི་མཚན་ཉིད། དེ་ངེས་པར་བྱེད་
པའི་ཚད་མ་དེ་ལ་རྩོད་པ་སྤོང་བའོ། །དང་པོ་ནི། རྒྱུ་འབྲས་ཞེས་སོགས་ཏེ། དོན་ནི་རྒྱུ་འབྲས་
གཉིས་ལ་ལ་གཞི་གཅིག་གི་སྟེང་དུ་སྤྱི་མཚན་མེད་པས་སོ་སོར་ཕྱེ་ན་རྒྱུའི་མཚན་ཉིད་ནི་ཕན་
འདོགས་བྱེད་དེ། རྣམ་འགྲེལ་ལས། ཕན་འདོགས་གང་ཡིན་བསྐྱེད་པ་ཡིན། །ཞེས་བཤད་པ་
ལྟར་རོ། ། དེས་ན་ཁུ་བྱུག་དང་ཁུག་རྟ་ལ་སོགས་པ་རྗེ་ཁོལ་གྱི་འབྲེལ་པ་དང་། ངུར་པ་ཕོ་མོ་
ལ་སོགས་པ་ལ་ཁྱོ་ཤུག་གི་འབྲེལ་པ་ཞེས་བཏགས་པའང་ཕན་འདོགས་པའི་ཆ་ནས་རྒྱུ་འབྲས་ཀྱི་
འབྲེལ་པ་ལས་མ་འདས་ཏེ། སློབ་དཔོན་དབྱིག་གཉེན་གྱིས་རྗེ་བོའམ་བདག་པོ་ནི་དབང་བྱེད་
པས་རྒྱུ་ཡིན་ལ། ཁོལ་པོ་བདག་གི་བ་འབྲེལ་བུར་བཤད་པའོ། །དབྱེ་ན་དུས་ཀྱི་དབང་གིས་
དངོས་རྒྱུ་དང༌། བརྒྱུད་རྒྱུ་གཉིས་པོའམ། ཕན་འདོགས་ཚུལ་གྱི་སྒོ་ནས་ཉེར་ལེན་དང་། ལྷན་
ཅིག་བྱེད་རྐྱེན་གཉིས་ལས། དང་པོ་ནི་འབྲས་བུའི་ངོ་བོ་ལ་ཕན་འདོགས་བྱེད་ཡིན་ལ། གཉིས་
པ་ནི་འབྲས་བུའི་ཁྱད་པར་ལ་ཕན་འདོགས་བྱེད་དོ། །དེས་ན་ས་བོན་གྱི་མཚན་ཉིད་ཀྱང་རྐྱེན་
དང་ཕྲད་ན་འབྲས་བུ་མྱུ་གུ་བསྐྱེད་ནུས་ལ་བྱའོ། །ཁ་ཅིག་རྐྱེན་དང་ཕྲད་ན་ཞེས་མི་སྦྱོར་བ་
འདོད་པ་མི་འཐད་དེ། ས་བོན་རྐྱང་པ་ལ་ནུས་པ་མེད་པས་སོ། །དེའི་ཕྱིར་རྐྱེན་དང་ཕྲད་མི་
རུང་གི་ས་བོན་ལྟ་བུ་ནི་མྱུ་གུའི་རྒྱུ་གཏན་མ་ཡིན་པར་ཤེས་པར་བྱའོ། །གང་དག་རྒྱུ་ལ་ཉེར་ལེན་
ཁོ་ནས་ཁྱབ་པར་འདོད་པ་ནི། གཏན་ཚིགས་ཐིགས་པའི་འགྲེལ་པར། དོན་གཅིག་བྱེད་པའི་
རྒྱུ་གང་ཡིན་པ་དེ་ཁོ་ན་ལྷན་ཅིག་བྱེད་པ་ཉིད་དངོས་ཡིན་ནོ་ཞེས་དང་། རྒྱུ་ལ་ལྷན་ཅིག་བྱེད་
པའི་ཐ་སྙད་འདོགས་ཀྱི། རྒྱུ་མ་ཡིན་པ་ལ་ནི་མ་ཡིན་ནོ་ཞེས་གསུངས་པ་མ་མཐོང་བར་ཟད་
དོ། །རྒྱུ་གཉིས་ཀས་ཀྱང་འབྲས་བུ་བསྐྱེད་པ་ཚོགས་པ་ལ་རག་ལས་ཀྱི། རྒྱུའི་རིགས་ཙམ་གྱིས་
རྒྱུ་བྱེད་པར་མ་ངེས་ཏེ། རྣམ་འགྲེལ་ལས། དེ་ཕྱིར་སོ་སོར་གང་ནུས་མེད། །ཚོགས་ན་ཡོན་
ཏན་སྲིད་གྱུར་པ། །དེ་དག་རྒྱུ་ཡིན་ཞེས་གསུངས་པ་ལྟར་རོ། །འབྲས་བུའི་མཚན་ཉིད་ནི་ཆོས་པ
།
147



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
གཞན་གྱིས་ཕན་བཏགས་པ་སྟེ། གཏན་ཚིགས་ཐིགས་པ་ལས། ཇི་ལྟར་འབྲས་བུ་ནི་ཕན་ཚུན་
ཕན་བཏགས་པའི་ལྷན་ཅིག་པ་ལས་རབ་ཏུ་སྐྱེ་བ་ཡིན་ལ་ཞེས་གསུངས་པ་ལྟར་རོ། །དབྱེ་ན་
འབྲས་བུའི་ངོ་བོ་དང་། ཁྱད་པར་གཉིས་སམ། དངོས་དང་བརྒྱུད་པའི་འབྲས་བུ་གཉིས་སུ་
དབྱེ་བའོ། །
གཉིས་པ་རྒྱུ་འབྲས་ངེས་པར་བྱེད་པའི་ཚད་མ་ལ། གཞུང་སྔ་མའི་ལུགས་དགོད་པ་དང་།
གཞུང་འདི་ཉིད་ཀྱི་དོན་བཤད་པའོ། །དང་པོ་ནི། རྒྱུ་འབྲས་ངེས་པར་བྱེད་པ་ནི། །མཐོང་
དང་མ་མཐོང་གཉིས་ཀྱིས་ལེན། །རྒྱུ་འབྲས་གཉིས་ལ་འབྲེལ་པ་དོན་ལ་མེད་པས་ཡུལ་ཅན་གྱི་
འབྲེལ་པ་རྟོགས་པའི་སྒོ་ནས་ཡུལ་གྱི་འབྲེལ་པ་སྟོན་ཏེ། འབྲེལ་པ་བརྟག་པ་ལས། མཐོང་དང་
མ་མཐོང་མ་རྟོགས་པར། །འབྲས་བུའི་བློ་ནི་མི་སྲིད་ཕྱིར། །ཞེས་གསུངས་པས་སོ།ངས་པས་སོ། །མཐོང་
བ་དང་མ་མཐོང་བས་རྒྱུ་འབྲས་སུ་འཇོག་པ་དེའང་རྒྱུ་འབྲས་རེ་རེའི་སྟེང་ན་ཐ་སྙད་ཀྱི་ཡུལ་དུ་ཐ་
དད་པར་སྟོན་པ་མ་གཏོགས་པ་དོན་ལ་ངོ་བོ་གཅིག་ཏུ་ཡོད་དེ། དཔེར་ན་དཀར་ཟལ་ནོག་ལྐོག་
ཤལ་ཀྱིས་བ་གླང་དུ་མཚོན་པ་བཞིན་དུ། མེ་ཡོད་ན་དུ་བ་ཡོད་ལ། མེ་མེད་ན་དུ་བ་མེད་ཅེས་
པའི་སྟེང་དུ་རྗེས་སུ་འགྲོ་ལྡོག་གི་རྒྱུར་འཇོག་ལ། དུ་བའི་སྟེང་དུ་དུ་བ་འདི་མེ་ཡོད་ན་ཡོད་ལ།
མེད་ན་མེད་ཅེས་རྗེས་སུ་འགྲོ་ལྡོག་གི་སྒོ་ནས་འབྲས་བུར་འཇོག་པ་ཡིན་ཏེ། འབྲེལ་པ་བརྟག་པ་
དེ་ཡོད་ཡོད་ཕྱིར་དེ་འབྲས་རྟོགས། །གང་ཡང་རྗེས་སུ་སྨྲ་བ་ནི། །བརྡ་ཡི་ཡུལ་དུ་དེ་
བརྗོད་དེ། །ལྐོག་ཤལ་སོགས་ལས་གླང་རྟོགས་བཞིན། །ཞེས་གསུངས་པ་ལྟར་རོ། །དེས་ན་
མཐོང་བ་དང་མ་མཐོང་བ་གཉིས་ཀྱིས་རྒྱུ་འབྲས་སུ་འཇོག་མོད་ཀྱི། ཚིག་གི་ཕྲེང་བ་དེ་འཇིག་
རྟེན་རྣམས་ཀྱིས་དཔྱོད་སླ་བའི་ཕྱིར་རྒྱུ་དང་འབྲས་བུ་བསྡུས་ནས་བཀོད་པ་ཡིན་ཏེ། འབྲེལ་པ་
བརྟག་པ་ལས། འདི་ལས་འབྲས་བུ་སོགས་བྲལ་ཡང་། །སླ་བར་བྱ་ཕྱིར་རྣམ་པར་བཀོད། །
ཅེས་གསུངས་པ་ལྟར་རོ། །དེ་ལྟ་བུའི་རྒྱུ་འབྲས་ཀྱི་འབྲེལ་པ་བློ་ངོར་གྲུབ་པ་ཡང་། འབྲེལ་པ་
བརྟག་པ་ལས། གང་ཞིག་མཐོང་ན་མ་མཐོང་མཐོང་། །དེ་མ་མཐོང་ན་མ་མཐོང་བ། །
འབྲས་བུ་ཡིན་པ་ཉིད་དུ་ནི། །སྟོན་པའི་སྐྱེ་བོ་མེད་ཀྱང་ཤེས། །ཞེས་གསུངས་པ་ལ་བརྟེན་ནས་
ཊཱིཀ་བྱེད་པ་དག་གིས་རྒྱུ་འབྲས་ཕྲུགས་གསུམ་མམ་ལྔས་ངེས་པར་བྱེད་དོ་ཟེར། འདི་དག་
གཏན་ལ་དབབ་ན། ཕྲུགས་ལྔས་ངེས་པར་བྱས་ཀྱང་རུང་། །རང་བཞིན་ངེས་བྱེད་ཕྲུགས་
གསུམ་ཡིན། །ཞེས་གསུངས་སོ། །འདི་འགྲེལ་པ་གཞན་ན་མེད་ཀྱང་ཤིན་ཏུ་ལེགས་པ་ཡིན་ལས།
148



NINA
༄༅༅ །ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ནོ། །གཉིས་པ་ནི། དེ་ཡང་ཞེས་པ་ནས། གསུམ་གྱིས་གྲུབ་བོ་ཞེས་པའི་བར་གྱིས་བསྟན་པ་
ལས། དེ་བཞིན་དུ་གནས་སྐབས་ཀྱི་འབྲེལ་པ་ངེས་བྱེད་དང་། རང་བཞིན་སྤྱིའི་འབྲེལ་པ་ངེས་
བྱེད་དང་། རྒྱུ་འབྲས་རྫས་ཀྱི་འབྲེལ་པ་ངེས་བྱེད་དང་གསུམ་ལས། དང་པོ་ནི། ངེས་བྱེད་ཚད་
མི་དགོས་ཤིང་ཕྱུགས་ལྔས་ངེས་པར་བྱེད་པ་སོགས་ཀྱང་མི་འགལ་ལོ། ། གཉིས་པ་ནི། རྒྱུ་
འབྲས་ཀྱི་རང་བཞིན་ངེས་པ་ལ་རྗེས་སུ་འགྲོ་ལྡོག་གཉིས་ཀྱིས་ངེས་པར་བྱེད་དགོས་པས་བསྡུ་ན་
གཉིས་སམ། སོ་སོར་དབྱེ་ན་རྒྱུའི་སྟེང་དུ་རྗེས་སུ་འགྲོ་ལྡོག་གཉིས། འབྲས་བུའི་སྟེང་དུ་རྗེས་སུ་
འགྲོ་ལྡོག་གཉིས་ཏེ་བཞིས་ངེས་པར་བྱེད་ལ། ངེས་བྱེད་ཀྱང་ཚད་མའོ། ། གསུམ་པ་ནི། ས་
ཕྱོགས་དག་པ་བར་མེ་དུ་གཉིས་ཀ་མ་དམིགས་པར་མཐོང་བ། དེ་ནས་མེ་མཐོང་བ། དེ་ནས་
དུ་བ་མཐོང་སྟེ། ད་ལྟར་གྱི་དུ་བ་འདི་སྔར་གྱི་མེ་མེད་ན་མི་འབྱུང་ཞེས་མ་དམིགས་པ་སྔོན་དུ་
འགྲོ་བའི་ཕྲུགས་གསུམ་མམ། ཡང་ན་དང་པོ་འབྲས་བུ་སྐྱེ་བ་མཐོང་། དེ་ནས་རྒྱུ་མ་མཐོང་།
དེ་ནས་འབྲས་བུ་མ་མཐོང་བ་སྟེ། དམིགས་པ་སྔོན་དུ་འགྲོ་བའི་ཕྲུགས་གསུམ་གྱིས་ངེས་པར་
བྱེད་དོ། །འདི་ནི་སྔོན་མཐའ་མ་ངེས་པ་ལ་འཇུག་པ་སྟེ། འབྲས་བུའི་སྔོན་དུ་རྒྱུ་མ་མཐོང་བས་
།སྔ་མ་ནི་ཕྱི་མཐའ་མ་ངེས་པ་ལ་འཇུག་པ་སྟེ། རྒྱུའི་རྗེས་སུ་འབྲས་བུ་སྐྱེ་བ་རིམ་པ་བཞིན་
མ་མཐོང་བས་སོ། །
གཉིས་ཀ་ལྟར་ཡང་ཕྲུགས་གསུམ་ཡིན་ནོ། །སློབ་དཔོན་གྱིས། གང་ཞིག་མཐོང་ན་མ་
མཐོང་མཐོང་། །དེ་མ་མཐོང་ན་མ་མཐོང་བ། །འབྲས་བུ་ཡིན་པ་ཉིད་དུ་ནི། །སྟོན་པའི་སྐྱེ་བོ་
མེད་ཀྱང་ཤེས། །ཞེས་རྗེས་སུ་འགྲོ་ལྡོག་གཉིས་ཀ་གསུངས་པ་ནི་གཉིས་ཀ་ལ་དགོངས་པ་ཡིན་
ནོ། །མདོར་ན། གནས་སྐབས་ཕྲུགས་ལྔས་ངེས་ཀྱང་རུང་། །རང་བཞིན་ངེས་བྱེད་ཕུགས་
གཉིས་པ། །རྒྱུ་འབྲས་རྫས་ཀྱི་འབྲེལ་པ་ནི། །ཕྲུགས་གསུམ་ཉིད་ཀྱིས་ངེས་ཞེས་གསུངས། །
ཕྲུགས་གཉིས་སོ་སོར་སྦྱར་བ་ནི། །ཕུགས་བདུན་བཤད་ཀྱང་འགལ་བ་མེད། །ཅེས་བྱ་བར་
རྟོགས་པར་བྱའོ། །ཡང་སེམས་དང་ལྗོན་ཤིང་ངམ་ཡུལ་དང་རྣམ་ཤེས་ལ་སོགས་པ་རྒྱུ་འབྲས་
ཕྲུགས་གསུམ་གྱིས་ངེས་མི་ནུས་པ་རྣམས་ལ། འགའ་ཞིག་སྔ་ཕྱི་ལྟོས་པས་འགྲུབ་ཅེས་ཟེར་མོད།
རྗེས་སུ་འགྲོ་ལྡོག་གཉིས་ཀྱིས་རིགས་གཅིག་ངེས་པས་གཞན་དེ་དག་གི་རྒྱུ་འབྲས་ཀྱང་ངེས་ཏེ།
རྣམ་འགྲེལ་ལས། རིགས་གང་གང་ལ་འགྲུབ་པ་སྟེ། །ཁྱད་པར་མེད་དེ་མེ་ཤིང་བཞིན། །རྒྱུ་མ་
མཐོང་བ་ཅན་གཞན་ཡང་། །དེ་ལས་འགྲུབ་པ་ཡང་དག་ཤེས། །ཞེས་གསུངས་པ་ལྟར་རོ། །
149



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རྒྱུ་འབྲས་རྫས་ཀྱིས་འབྲེལ་པ་ལ་ཕྲུགས་གསུམ་སྦྱར་བས་ནི་རྒྱུ་གཞན་དང་རྒྱུ་མེད་ལས་སྐྱེ་བ་
དང་། རང་གི་རྒྱུ་ལས་མི་སྐྱེ་བ་སྟེ། རྒྱུའི་མཐའ་གཉིས་བཀག་པའི་སྒོ་ནས་འབྲས་བུའི་ལྡོག་པ་
དང་རྒྱུའི་ལྡོག་པ་ངེས་པར་བྱེད་པའོ། །རྣམ་དཔྱོད་སྐྱེད་ཚལ་བརྒྱན་པ་ལས་བྱུང་བའི། །དོན་
གྱི་བརྩེ་ལྡན་གེ་སར་སྙིང་པོ་ཅན། ། བློ་གསལ་བུང་བ་དགའ་བའི་དྲི་འབྱུང་བའི། །ལེགས་
བཤད་འདི་ནི་དམ་པ་རྣམས་ལ་འབུལ། །བར་སྐབས་ཀྱི་ཚིགས་སུ་བཅད་པའོ། །
གསུམ་པ་རྩོད་པ་སྤོང་བ་ལ། མདོར་བསྟན་པ་ནི། མཚན་ཉིད་ཅེས་སོགས་ཚིག་རྐང་
གཉིས་སོ། །གཉིས་པ་རྒྱས་པར་བཤད་པ་ལ་གསུམ་ལས། དང་པོ་མཚན་ཉིད་མ་གྲུབ་པ་དང་
ཧ་ཅང་ཐལ་བ་གཉིས་ནི་སྔར་མ་དམིགས་པས་ཞེས་པ་ནས། མ་ཞུགས་སོ་ཞེས་པའི་བར་ཏེ་གོ་
བར་སླའོ། །
གསུམ་པ་གཞན་དུ་འཁྲུལ་པ་སྤོང་བ་ལ་གཉིས་ཏེ། རྒྱུ་མ་ཡིན་ལས་མི་སྐྱེ་བར་བསྟན་པ།
སྐྱེ་ན་སྔ་ཕྱིའི་རྒྱུ་འབྲས་སུ་གྲུབ་པའོ། །དང་པོ་ལ་གཉིས་ཏེ། རྒྱུ་མ་ཡིན་ལས་སྐྱེ་བར་འདོད་པ་
དགག་པ་དང་། བཀག་པ་ལ་མི་འཐད་པ་སྤོང་བའོ། ། དང་པོ་ནི། མེ་མིན་ཞེས་པ་ནས།
གཏན་ཚིགས་སོ་ཞེས་པའི་བར་གྱིས་བསྟན་པ་ལས། དོན་ནི་གལ་ཏེ་མེ་མ་ཡིན་པ་བརྒྱ་བྱིན་གྱི་
སྤྱི་བོ་ལས་དུ་བ་དང་། ས་བོན་མ་ཡིན་པ་བ་གླང་གི་ལྕི་བ་ལས་ཨུཏྤལ་ལ་འབྱུང་བ་དང་། ལུག་
གི་རྭ་ལས་རྩ་དྲུར་བ་སྐྱེ་བ་དང་། ཡང་བ་གླང་གི་སྤུ་དང་ལུག་གི་བལ་ལས་ཀྱང་རྩ་དྲུར་བ་འབྱུང་
བ་དང་། རྭ་ལས་སྒྲིག་མ་འབྱུང་བ་ལ་སོགས་པ་མཐོང་བས་མ་ངེས་སོ་ཞེ་ན། དེ་ནི་འདྲ་བ་ཙམ་
གྱིས་བཏགས་པར་ཟད་ཀྱི། དོན་ལ་ནི་མ་ཡིན་ཏེ། གལ་ཏེ་ཡིན་ན་བརྒྱ་བྱིན་གྱི་སྤྱི་བོ་ཉིད་མེར་
འགྱུར་བ་དང་། དེ་མེ་མ་ཡིན་ན་དེ་ལས་དུ་བ་མི་འབྱུང་བར་ཐལ་བ་སོགས་ཀྱིས་གནོད་པའི་
ཕྱིར། རྣམ་འགྲེལ་ལས། གལ་ཏེ་བརྒྱ་བྱིན་སྤྱི་བོའི་མེ། །རང་བཞིན་ཡིན་ན་དེ་ཉིད་མེ། །
འོན་ཏེ་དེ་མའི་རང་བཞིན་མིན། ། ཇི་ལྟར་དེ་ལས་དུ་བ་འབྱུང་། །དུ་བའི་རྒྱུ་ཡི་རང་བཞིན་
མེ། །འོན་ཏེ་མེ་ཡི་རང་བཞིན་མིན། །ཇི་ལྟར་དེ་ལས་དུ་བ་འབྱུང་། །དུ་བ་དུ་བའི་རྒྱུ་མིན་
ལས། །འབྱུང་ན་དེ་ནི་རྒྱུ་མེད་འགྱུར། །ཞེས་གསུངས་པ་ལྟར་རོ། །བརྒྱ་བྱིན་གྱི་སྤྱི་བོ་ཞེས་པ་
ནི་གྲོག་མཁར་ཏེ། དེའང་གྲོག་མོའི་བྲུན་ཡིན་པར་རྟོག་གེ་འབར་བ་ལས་བཤད་དེ། དེ་ཡང་
བསགས་ཕྱིར་གྲོག་མཁར་བཞིན། །ཞེས་པའི་འགྲེལ་པར། གྲོག་མཁར་བཞིན་ཞེས་བྱ་བ་ནི་
གྲོག་མའི་བྲུན་བཞིན་ཞེས་བྱ་བའི་ཐ་ཚིག་གོ་ཞེས་བཤད་དོ། །དེས་ན་གྲོག་མཁར་གྱི་དུ་བ་དང་
150



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམི་གསལ་བའི་ཉི་མ།
ལྕི་བའི་ཨུཏྤལ་ལ་སོགས་པ་མིང་དེར་བཏགས་ཀྱང་། ཁ་དོག་དང་ནུས་པ་ད་ང་རོ་ལ་སོགས་པ་སོ་
སོར་ཕྱེ་ན་མི་འདྲ་བས་ཨུཏྤལ་ལ་སོགས་པ་མ་ཡིན་ཏེ། དེ་དག་གི་རྒྱུ་ལས་མ་བྱུང་བའི་ཕྱིར་
རོ། །ཇི་སྐད་དུ་རྣམ་ངེས་པ། ཤིན་ཏུ་རྣམ་པར་ཕྱེ་བའི་འབྲས་བུ་རྣམས་ནི་རྒྱུ་ལ་འཁྲུལ་པ་མེད་
དོ་ཞེས་དང་། རྟོག་གེ་འབར་བ་ལས། རྒྱུ་དེ་དག་ཐམས་ཅད་ནི་རིགས་མཐུན་པ་ཉིད་ཡིན་ཏེ།
དེའི་ནུས་པ་ཡོད་པའི་ཕྱིར་རོ། །གལ་ཏེ་ནུས་པས་སྟོང་པའི་དངོས་པོ་ཐམས་ཅད་ལས་ཀྱང་
འབྲས་བུ་མི་མཐུན་པ་འབྱུང་བར་འགྱུར་ན་ནི། མེ་ཤེལ་ལས་ཀྱང་ཆུ་འབྱུང་བ་དང་། ཆུ་ཤེལ་
ལས་ཀྱང་མེ་འབྱུང་བར་འགྱུར་བར་རིགས་སོ་ཞེས་བཤད་ཅིང་། སློབ་དཔོན་ཀླུ་སྒྲུབ་ཀྱིས་སཱ་ལུ་
ལྗང་པའི་འགྲེལ་པར། རིགས་པ་སྨྲ་བའི་རྒྱུ་དང་ནི། །རྒྱུ་མཐུན་འདྲ་བ་ཉིད་དུ་འདོད། །རྟག་
ལས་འབྲས་བུ་རྟག་རིགས་ཏེ། །མི་རྟག་ལས་ཀྱང་མི་རྟག་ཉིད། །ཅེས་དང་། ཆོས་དབྱིངས་རྟ
བསྟོད་པར། དེ་བཞིན་ས་བོན་ཐམས་ཅད་ལས། །རྒྱུ་དང་འདྲ་བའི་འབྲས་བུ་འབྱུང་། །ཞེས་
གསུངས་པ་ཡིན་ནོ། །དེས་ན་གོང་དུ་བཤད་པའི་རྟགས་འདི་ནི་འབྲས་བུའི་གནོད་པ་ཅན་གྱི་
གཏན་ཚིགས་སོ་ཞེས་བྱ་བར་ཤེས་པར་བྱའོ། །གཉིས་པ་ནི། གལ་ཏེ་ཞེས་སོགས་ཏེ། 
རྒྱུ་མ་
ཡིན་པ་ལས་གྲུབ་པས་དེའི་འབྲས་བུ་མིན་ན། རྡོ་གཙུབས་པའི་མེ་མེ་མ་ཡིན་པར་འགྱུར་ཏེ།
བུད་ཤིང་ལས་མ་བྱུང་བས་སོ། །བུད་ཤིང་ལས་མ་བྱུང་ཡང་མེ་ཡིན་ན། བརྒྱ་བྱིན་གྱི་སྤྱི་བོའི་
དེའང་མེ་ལས་མ་བྱུང་ཡང་དུ་བར་མཚུངས་སོ་ཞེ་ན། མི་མཚུངས་ཏེ། རྡོ་དང་བུད་ཤིང་ལ་
སོགས་པ་ནི་མེའི་ཉེར་ལེན་གྱི་རྒྱུ་མ་ཡིན་གྱི་རྐྱེན་ཙམ་ཡིན་ལ། མེའི་ཉེར་ལེན་ནི་མེའི་རྡུལ་ཕྲན་
ཉིད་ཡིན་པས་སོ། །ཇི་སྐད་དུ། ཚོགས་པ་རྣམ་པར་འཇོག་པ་ཡི། །རྒྱུ་ནི་ཚོགས་པ་ཅན་ཡིན་
པས། །ཞེས་བཤད་པ་ལྟར་རོ། །འདི་ལ་སློབ་དཔོན་འུ་ཡུག་པ་ན་རེ། མེ་དང་ཤིང་སོགས་དུ་
རྒྱུ་མིན། །དུ་རྒྱུ་དུ་བའི་རྡུལ་ཕྲན་ཡིན། །རྡུལ་ཕྲན་གཅིག་ཏུ་སྡུད་པའི་རྒྱུ། །མེ་ཤིང་སོགས་
ཡིན་དབང་པོ་བཞིན། །ཞེས་བརྗོད་ན་མཚུངས་སོ་ཞེས་གསུངས་པ་ནི། མི་མཚུངས་ཏེ། སའི་
རྡུལ་ཕྲན་བསྡུས་ཙམ་གྱིས། །དུ་བར་འགྱུར་ན་ཧ་ཅང་ཐལ། །མེ་རྡུལ་བསྡུས་པས་མེར་འགྱུར་
བ། །ཐལ་བ་མེད་དེ་རྟ་གདོང་བཞིན། །འབྱུང་འགྱུར་འབྱུང་བའི་ཉེར་ལེན་ཅན། །ཡིན་ཕྱིར་
རང་བཞིན་ལྟོས་པ་མེད་། །འབྱུང་བཞི་རང་དབང་གྲུབ་པའི་ཕྱིར། །ཉེར་ལེན་རིགས་འདྲ་ཉིད་
ལ་ལྟོས། །གཞན་དུ་བུད་ཤིང་མེ་ཡི་ནི། །རྒྱུ་མཚན་རྟེན་ཞེས་གསུངས་པ་མཐོང་། །ཞེས་བྱ་སྟེ།
ཐེག་པ་ཆེན་པོ་རྒྱུད་བླ་མའི་འགྲེལ་པར་འཕགས་པ་ཐོགས་མེད་ཀྱིས་བུད་ཤིང་མེའི་རྟེན་ཙམ་དུ་
151



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
གསུངས་པ་ཡིན་ནོ། །གལ་ཏེ་ཡང་བརྒྱ་བྱིན་གྱི་སྤྱི་བོའི་རྫས་དེ་མིང་ཡང་དུ་བར་གྲགས་ལ།
རྣམ་པའང་དུ་བ་དང་འདྲའོ་ཞེ་ན། མིང་འདྲ་བ་ཙམ་ལ་སྒྲོ་བཏགས་པ་ཡིན་གྱི། རྣམ་པ་སྔོ་ལ་
འཕྱུར་ཙམ་དུ་འདྲ་ཡང་། མཚུལ་དུ་དཀུ་བ་དང་སྔོ་ཚུལ་དང་འཕྱུར་ཚུལ་མི་འདྲའོ། །ངོ་བོ་མི་
འདྲ་ཡང་བློས་སྤུ་རིས་མི་ཟིན་ནོ་ཞེ་ན། ངོ་བོ་མི་འདྲ་བས་ཆོག་མོད། སྤུ་རིས་མི་ཟིན་པ་བློའི་
སྐྱོན་ཡིན་གྱི། དོན་གྱི་སྐྱོན་མ་ཡིན་ནོ། །བློ་སྐྱོན་ཐམས་ཅད་དོན་སྐྱོན་ལ་སྦྱོར་ན་གསེར་དང་ར་
གན་དང་མི་དང་ཐོ་ཡོར་ལ་སོགས་པའང་སྤུ་རིས་མི་ཟིན་པའི་བླུན་པོ་ཡོད་པས་ཐམས་ཅད་ངེས་
པར་མི་ནུས་སོ། །དེའང་རྣམ་འགྲེལ་ལས། ཐ་དད་དངོས་ལ་རབ་གྲུབ་པ། །སྒྲ་མཚུངས་པས་
ཐ་དད་མེད་ཕྱིར། །རྗེས་དཔོག་རིགས་པ་མ་ཡིན་ཏེ། །སྐྱ་བའི་རྫས་ལ་མེ་བཞིན་ནོ། །ཞེས་
གསུངས་པ་ལྟར་རོ། །དེས་ན་མིང་གཅིག་ཀྱང་དོན་མི་གཅིག་སྟེ། འཆི་བའི་སྒྲ་ཤིང་སྐམ་པ་
དང་མེ་རྣལ་བ་ལ་ཡང་འཇུག་མོད། སངས་རྒྱས་པས་ཤི་བ་མཚན་ཉིད་པ་རྣམ་ཤེས་ཀྱི་རྟེན་དང་
ཚེ་ལ་སོགས་པ་འགགས་པ་ལ་ཟེར་གྱི། བསྐམས་པ་ལ་མི་ཟེར་བ་བཞིན་ནོ། །དེ་ཉིད་རྒྱུན་
མཛད་པས། རྣམ་ཤེས་ལ་སོགས་འགགས་པ་ལ། །འཆི་བར་སངས་རྒྱས་པས་རྟོགས་པ། །
གང་ལ་ཤིང་ལ་རྣམ་ཤེས་སོགས། །མ་གྲུབ་དེ་ལ་འཆི་དེ་མེད། །ཅེས་གསུངས་པ་ལྟར་རོ།
གཉིས་པ་ནི། ཡང་ན་ཞེས་པ་ནས། འཁྲུལ་པ་ཡིན་ནོ་ཞེས་པའི་བར་ཏེ། དོན་ནི་དང་པོའི་རྒྱུ་
འབྲས་དང་། ཕྱིས་ཀྱི་རྒྱུ་འབྲས་གཉིས་ལས། དང་པོ་ལ་རིགས་མི་མཐུན་པ་ཡོད་ཅིང་། ཕྱི་མ་
ལ་མེད་ཅེས་པའོ། །གཏན་ཚིགས་ཐིགས་པ་ལས། ཤ་ལུ་ཀ་ཞེས་གསུངས་པ་ནི། ། ཨུཏྤལ་ལ་
སོགས་པ་མེ་ཏོག་རྣམས་ཀྱི་རྩ་བ་ལ་ཟེར་བར་ཚིག་གི་གཏེར་ལས་བཤད་དོ། །
… གཉིས་པ་འབྲེལ་པའི་མཚན་གཞི་ངོས་གཟུང་བ་ནི། རང་མཚན་ཞེས་པ་ནས། བཤད་
ཟིན་ཏོ་ཞེས་པའི་བར་གྱི་བསྟན་ཏེ། དོན་ནི་གོ་བར་སླའོ། །གསུམ་པ་འབྲེལ་པ་ངེས་ཚུལ་ལ།
ཕྱོགས་རེས་ངེས་པ་གཞན་གྱི་ལུགས་དང་། གཉིས་ཀ་དགོས་པ་རང་གི་ལུགས་སོ། །དང་པོ་ལ་
གཉིས་ཏེ། དཔྱོད་པས་ངེས་པའི་ལུགས་དང་། ཚད་མས་ངེས་པའི་ལུགས་སོ། །དང་པོ་ནི།
བདེ་བྱེད་དགའ་བ་ཞེས་པ་ནས། གསལ་ལོ་ཞེས་པའི་བར་གྱིས་བསྟན་པ་ལ། དོན་ནི་ཁ་ཆེ་
བདེ་བྱེད་དགའ་བས་དཔྱོད་པས་འབྲེལ་པ་ངེས་པར་བཞེད་དེ། དེ་ཉིད་ཀྱིས་མཛད་པའི་འབྲེལ་
པ་བརྟག་པ་ལས། དེ་ཕྱིར་འདི་ནི་གང་དུ་ཡང་། །ཚད་མའི་རྩ་ལ་བརྟེན་མིན་ཏེ། །ཆོས་
གཞན་བདག་ཉིད་ཅན་ཆོས་ལས། །རྣམ་པར་དཔྱོད་པས་ངེས་པ་ཡིན། །ཞེས་གསུངས་པས་པ;
152



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
zསོ། །དཔྱོད་པ་དེའི་མཚན་ཉིད་ཀྱང་འགལ་འབྲེལ་གྱི་རྩ་བ་ལ་བརྟེན་ནས། སྔར་མ་རྟོགས་
པའི་སྤྱིའི་རྣམ་པ་ལ་མཐའ་གཞན་དུ་འཛིན་པའི་དོགས་པ་སེལ་བ་ཞེས་བྱ་བ་སྟེ། དེ་སྐད་
དུའང་། ཛ་ཡ་ཨ་ནནྟས་རྟོག་གེའི་ཐོ་བ་ལས། སོ་སོར་ངེས་པའི་ཡུལ་ཅན་ལས། །སྤྱི་ལ་
དམིགས་པའི་བློ་སྐྱེ་བ། །དེ་ནི་དཔྱོད་པ་ཡིན་པར་འདོད། །ཅེས་དང་། ལོ་ཙཱ་བ་ཆེན་པོས་
རྣམ་ངེས་ཀྱི་ཊཱིཀ་ལས། འཇུག་ཡུལ་ངེས་པ་མ་རྟོགས་པས། །ཚད་མའི་མཚན་ཉིད་མེད་ཀྱང་
བློ། །འབྲེལ་པའི་རྩ་བ་ལ་བརྟེན་ནས། །རྣམ་གཞན་དོགས་འགོག་ཡིད་ཆེས་རྒྱུ། །ཞེས་
གསུངས་ལ། འདིའི་དོན་ནི་དཔྱོད་པའི་བློ་འདིས་འཇུག་ཡུལ་ངེས་པའི་ཚུལ་གྱིས་མ་་མ་རྟོགས་
པས་ཚད་མའི་མཚན་ཉིད་མེད་ཀྱང་འབྲེལ་པའི་རྩ་བ་ལ་བརྟེན་ནས་རྣམ་པ་གཞན་དུ་དོགས་པ་
འགོག་པའི་ཕྱིར་ཡིད་ཆེས་པའི་འབྲེལ་པ་ངེས་པའི་རྒྱུ་བྱེད་ཅེས་པའོ། །འདིར་ལུང་དྲངས་པ་
ཕལ་ཆེར་ལ། བླ་ཞེས་དང་གཞག་ཞིག་ཅེས་བྲིས་པ་ནི་ཡི་གེ་མ་དག་པར་ཤེས་པར་བྱའོ། །དོན་
འདི་ལ་དཔྱོད་པ་ཁས་ལེན་པ་རྣམས་ཀྱིས་ཚད་མས་འབྲེལ་པ་ངེས་པ་ལ་སྐྱོན་བརྗོད་པ་ན། རྟོག་
གེའི་ཐོ་བ་ལས། རང་གི་མཚན་ཉིད་ཡུལ་ཅན་ཕྱིར། །ཁྱབ་པ་མངོན་སུམ་གྱིས་མི་གྲུབ། །ཚད་
མ་ཡིན་ཕྱིར་རྗེས་དཔག་ནི། །ཡུལ་དུས་སྤྱི་ལ་འཇལ་མི་བྱེད། །གང་ཞིག་སྤྱི་ཡི་ཡུལ་ཅན་
མིན། །དེ་ཡི་ཁྱབ་པ་ཇི་ལྟར་གྲུབ། །ཅེས་ཟེར་རོ། ། གཞན་ནི་གོ་བར་སླའོ། །གཉིས་པ་ནི།
ཉི་འོག་ཅེས་པ་ནས། གསུངས་སོ་ཞེས་པའི་བར་གྱིས་བསྟན་ཏེ། དེ་དག་གི་དོན་ཡང་གོ་བ་
ཟད་དོ། །གཉིས་པ་ནི། ཚད་མའི་ཞེས་པ་ནས། གསུངས་པ་ཡིན་ནོ་ཞེས་པའི་བར་ཏེ། ཚད་
མའི་རྗེས་སུ་བྱུང་བའི་ངེས་པ་རྟོག་དཔྱོད་ཀྱི་ངོ་བོས་འབྲེལ་པ་ངེས་པར་བྱེད་དེ། དཔྱོད་པ་རྐྱང་
པ་ལ་གཞན་སེལ་ཕྱིན་ཅི་ལོག་སྲིད་ལ། རྟོག་དཔྱོད་མེད་ན་ཚད་མ་རྐྱང་བུས་འཇུག་ལྡོག་ངེས་མི་
ནུས་སོ། ། འདི་ ལ་ དགོངས་ནས་ རྣམ་འགྲེལ་ ལས། འཁྲུལ་ པས་ དངོས་ པོ་ གཅིག་ལྟར་
རྟོགས། །ཞེས་དང་། གཏན་ཚིགས་ཐིགས་པ་ལས། དཔྱོད་པ་ནི་དོན་བྱེད་པར་རུང་བའི་
ཡུལ་ཅན་ཡིན་པའི་ཕྱིར་རོ་ཞེས་གསུངས་པ་ཡིན་ནོ། །གསུམ་པ་ནི། འོ་ན་ཞེས་སོགས་ཏེ་གོ་
བར་སླའོ། །རབ་བྱེད་ཀྱི་མཇུག་སྡུད་པ་ནི། དངོས་པོའི་ཞེས་སོགས་ཏེ། དོན་ནི་ཆོས་གཉིས་
འབྲེལ་པ་མི་སྲིད་ཕྱིར། །དངོས་པོའི་དོན་ལ་འབྲེལ་པ་མེད། །རྣམ་རྟོག་ཡུལ་ལ་འཇིག་རྟེན་
གྱིས། །འབྲེལ་པ་གཉིས་ཀ་སྒྲོ་བཏགས་ཡིན། །རྟགས་དཔྱོད་ངེས་པའི་བདག་ཉིད་ཀྱིས། །སྒྲ་
ཡི་དོན་ལ་ལ་རང་མཚན་དུ། །འཁྲུལ་པས་འབྲེལ་པའི་རྟོག་པ་སྐྱེ། ། ཞེས་བྱའོ། ། བསྡུ་བའི་བ
153



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཚིགས་སུ་བཅད་པའོ། །ཚད་མ་རིགས་པའི་གཏེར་གྱི་འགྲེལ་པའི་རྣམ་པར་བཤད་པ་རིགས་
ལམ་གསལ་བའི་ཉི་མ་ལས། འབྲེལ་པ་བརྟག་པའི་རབ་ཏུ་བྱེད་པ་སྟེ་དྲུག་པའོ།། །།
༈ གཉིས་པ་འགལ་བའི་དོན་ངེས་པར་བྱ་བ་ལ། འགལ་བ་སྤྱིའི་མཚན་ཉིད་དང་།
མཚན་གཞིའི་རབ་ཏུ་དབྱེ་བ་གཉིས། དང་པོ་ནི། ཆོས་གང་ཞེས་སོགས་ཏེ། འགལ་བའི་
མཚན་ཉིད་ནི། ཆོས་གང་ཞིག་ཆོས་གཞན་ལ་གནོད་པར་བྱེད་པ་ཞེས་བྱ་སྟེ། གནོད་པ་མི་བྱེད་
ན་འགལ་བའི་དོན་མི་འགྲུབ་པའི་ཕྱིར་རོ། །དེ་སྐད་དུའང་རྩོད་རིགས་ལས། དོན་འགལ་བ་
དེའང་གཉིས་ལ་བརྟེན་པའི་ཕྱིར་གཉིས་ཀ་ཡང་ཕན་ཚུན་གནོད་བྱེད་ཡིན་ཏེ། དོན་གཅིག་
ཡོད་ན་དོན་གཞན་མེད་པའི་ཕྱིར་རོ་ཞེས་གསུངས་པ་ལྟར་རོ། །འདིས་ནི་སློབ་དཔོན་ཆ་པ་ལ་
སོགས་པའི་བོད་རྣམས་འགལ་བའི་མཚན་ཉིད་ཆོས་གང་ཆོས་གཞན་གྱིས་དབེན་པ་ཞེས་ཟེར་
བའང་བསལ་ཏེ། རྣམ་ངེས་ལས། དེ་ཕྱིར་བསྒྲུབ་པར་བྱ་བ་ལ་གནོད་པར་བྱེད་པ་ཁོ་ན་འགལ་
བ་ཡིན་ནོ་ཞེས་དང་། སློབ་དཔོན་ལྷ་དབང་བློས། རྒྱུ་དང་འབྲས་བུའི་དངོས་པོ་ཡིན་པའི་ཕྱིར་
ཞེས་གསུངས་པ་ལྟར་རོ། །གཉིས་པ་ལ། མདོར་བསྟན་པ་དང་། རྒྱས་པར་བཤད་པ་གཉིས་
ལས། དང་པོ་ནི། འགལ་བའི་ཡུལ་གཉིས་དངོས་པོར་ཡོད་པ་དང་མེད་པའི་དབྱེ་བས་གཉིས་
སུ་སྟོན་པ་སྟེ། འགལ་ཟླ་ཞེས་སོགས་སོ། །དེའང་རིགས་ཐིགས་ལས། འགལ་བ་དང་
འཆད་པ་ན་དངོས་པོ་རྣམས་ཀྱི་འགལ་བ་ནི་གཉིས་ཏེ་ཞེས་གསུངས་པ་ལས་ཤེས་སོ། །བོད་
རྣམས་ཕན་ཚུན་སྤངས་འགལ་གྱི་ནང་དུ་ལྷན་ཅིག་མི་གནས་འགལ་འདུས་སོ་ཞེས་ཟེར་བའང་
མི་འཐད་དེ། སློབ་དཔོན་ཆོས་མཆོག་གིས་རིགས་ཐིགས་ཀྱི་འགྲེལ་པར། འགལ་བ་གཉིས་ཀྱི་
བྱེད་པ་ཐ་དད་པ་ཡིན་ཏེ། གཅིག་གིས་ནི་གྲང་བ་དང་དྲོ་བའི་རེག་པ་དག་བཞིན་དུ་གཅིག་པ་
དག་འགེགས་པར་བྱེད་ལ། གཞན་གྱིས་ནི་ལྷན་ཅིག་ཏུ་གནས་པའོ། །ཡུལ་ཡང་ཐ་དད་པ་
ཡིན་ཏེ། ཕན་ཚུན་སྤངས་པ་ནི་དངོས་པོ་དང་དངོས་པོ་མེད་པ་མཐའ་དག་མ་ཡིན་ལ། དངོས་
པོ་འབའ་ཞིག་ལ་ཡིན་ནོ། །དེ་བས་ན་བྱེད་པ་ཐ་དད་པ་དང་ཡུལ་ཐ་དད་པ་དང་དེའི་ཕྱིར་དེ་
གཉིས་གཅིག་གི་ནང་དུ་གཅིག་འདུས་པ་མེད་དོ་ཞེས་བཤད་པས་སོ།
གཉིས་པ་རྒྱས་པར་བཤད་པ་ལ་གཉིས་ལས། དང་པོ་ལ་བཞི་སྟེ། ལྷན་ཅིག་མི་གནས་
པའི་མཚན་ཉིད། འགལ་བ་གནས་པའི་ཡུལ། གནོད་བྱ་ལྡོག་པའི་དུས། འགལ་བ་ངེས་བྱེད་
ཀྱི་ཚད་མའོ། །མཚན་ཉིད་ལའང་གསུམ་ལས། གཞན་ལུགས་དགག་པ་ནི། ལྷན་ཅིག་སོགས་བསྔོ་
154



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ཏེ། དོན་ནི་ལོ་ཙཱ་བ་ཆེན་པོས་ལྷན་ཅིག་མི་གནས་འགལ་གྱི་མཚན་ཉིད་དངོས་པོ་གཉིས་ལ་
གནས་པའི་ཆོས་གནོད་བྱ་གནོད་བྱེད་ཅེས་གསུངས་པ་མི་འཐད་དེ། གནོད་བྱ་གནོད་བྱེད་
ཚོགས་པའི་སྤྱི་གཅིག་མི་སྲིད་ལ། ཡ་གྱལ་འགོད་ན་མ་ཁྱབ་ཅིང་། གནོད་བྱེད་ཅེས་བྱ་བ་འཇིག་
པར་བྱེད་པ་ལ་ཟེར་ན་འཇིག་པ་ལ་རྒྱུ་མི་དགོས་པས་གནོད་པའི་ཕྱིར་རོ། །འདིར་མཁས་པ་དག
།སྐད་གཉིས་སྨྲ་པའི་དབང་པོ་དེ་སྐད་གསུང་མོད་ནའང་། དངོས་པོ་ལས་གྱུར་པའི་གནོད་བྱ་
གནོད་བྱེད་དུ་གྱུར་པ་ཞེས་བྱས་ན་མཐའ་ཐམས་ཅད་བསལ་ཏེ། འགལ་བ་གཉིས་ལ་གནས་ཀྱི།
ཡ་གྱལ་རེ་རེ་ལ་འགལ་བ་མེད་པའི་ཕྱིར་ཞེས་གསུངས་པ་ནི་ལེགས་པ་མ་ཡིན་ཏེ། འདིར་འགལ་
བ་གཉིས་ལ་གནས་པ་འགོག་པ་མ་ཡིན་གྱི། དངོས་པོ་གང་གི་སྟེང་དུ་ཡང་གནོད་བྱ་གནོད་བྱེད་
གཉིས་གཅིག་ཏུ་གཟུང་རྒྱུ་མེད་པ་འགོག་པ་ཡིན་ལ། གཞན་དུ་ན་གནོད་བྱ་གནོད་བྱེད་དུ་
འགྱུར་པ་ཞེས་པའི་མཚན་གཞི་ངོས་ཟུངས་ཤིག །ཚ་གྲང་གཉིས་སོ་ཞེ་ན། དེ་གཉིས་ཆོས་ཅན།ངོ
གནོད་བྱ་མ་ཡིན་པར་ཐལ། གནོད་བྱེད་ཡིན་པའི་ ཕྱིར། གསུམ་ཆར་དངོས་འགལ་ཁས་
བླངས་པའི་ཕྱིར་རོ། ། གཉིས་པ་རང་གི་ལུགས་ནི། དེས་ན་ཞེས་སོགས་ཏེ། གནོད་བྱའི་
མཚན་ཉིད་ནི། གནོད་བྱེད་ཀྱི་རྒྱུ་མ་གཏུགས་པ་འབྱུང་བ་ཅན་གཞན་ཡོད་ན་ནུས་མེད་དུ་སྐྱེ་
བའོ། །གནོད་བྱེད་ཀྱི་མཚན་ཉིད་ནི། རྒྱུ་མ་གཏུགས་པར་འབྱུང་བ་ཅན་དེ་ནུས་མེད་དུ་སྐྱེད་
བྱེད་དོ། །དེའང་རྣམ་ངེས་ལས། རྒྱུ་མ་གཏུགས་པར་འབྱུང་བ་ཅན་གཞན་ཡོད་ན་མེད་པའི་
ཕྱིར་འགལ་བར་རྟོགས་ལ། དེའང་མི་དམིགས་པ་ལས་ཡིན་ནོ་ཞེས་གསུངས་པ་ལྟར་རོ། །དེས་
ན་ཚ་རེག་གིས་གྲང་རེག་འགོག་པའི་ཚེ་གྲང་རེག་གི་རྒྱུན་འགོག་པར་བྱེད་པའི་ཆ་ནས་འགལ་བ་
ཡིན་གྱི། ཚ་རེག་སྐད་ཅིག་མ་དང་པོ་འདིས་གྲང་རེག་སྐད་ཅིག་མ་གཉིས་པ་ནུས་མེད་དུ་བསྐྱེད་
པའི་ཆ་ནས་ནི་ཚ་རེག་སྐད་ཅིག་མ་དང་པོ་ཉིད་གྲང་རེག་ནུས་མེད་ཀྱི་ལྷན་ཅིག་བྱེད་རྐྱེན་ཡིན་
པས་རྒྱུ་འབྲས་ཡིན་གྱི་འགལ་བར་མི་འགྱུར་བས་སོ། །འོ་ན་དེ་གཉིས་གནོད་བྱ་གནོད་བྱེད་དུ་
ཇི་ལྟར་འགྱུར་ཞེ་ན། དེའང་ཚ་རེག་སྐད་ཅིག་མ་དང་པོས་གྲང་རེག་སྐད་ཅིག་མ་གཉིས་པ་སྐད་
ཅིག་གཞན་དང་མཚམས་སྦྱོར་མི་ནུས་པའི་ཆ་ནས་གནོད་བྱེད་ཅེས་བསྟན་པ་ཡིན་ལ། དེ་ཡང་
རང་གི་རྒྱུན་ལ་ལྟོས་ནས་བྱེད་པ་ཡིན་གྱི། རང་གི་སྐད་ཅིག་ལ་གནོད་བྱེད་དུ་མི་འཇོག་ལ། དེ་
ལྟ་ན་ཡང་གནོད་བྱེད་ཀྱི་རིགས་རྒྱུན་འཇོག་པ་ཡང་སྐད་ཅིག་ལ་ལྟོས་པས་གནོད་བྱེད་ཅེས་
བཏགས་པ་ཡིན་ཏེ། གཞུང་འདི་ཉིད་ལས། དེས་ན་གནོད་བྱ་གནོད་བྱེད་གཉིས། །རྒྱུ་འབྲས་
155



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱད་ལས། པོད་བཅུ་དྲུག་པ་
༔བཞིན་དུ་ཐ་དད་ཡིན། །ཞེས་གསུངས་པ་ཡིན་ནོ། །མདོར་ན་རྒྱུན་ལྷན་ཅིག་མི་གནས་འགལ་
ཞེས་པའི་དོན་ཡང་ཚ་རེག་དང་གྲང་རེག་གནོད་བྱ་གནོད་བྱེད་ཡིན་པ་ཙམ་ལ་བྱ་ཡི། དེའི་སྐད་
ཅིག་རྣམས་གནོད་བྱ་གནོད་བྱེད་དུ་མི་རུང་སྟེ། སློབ་དཔོན་ཆོས་མཆོག་གིས། དེ་ལྟར་ན་དོན་
དམ་པར་སྐད་ཅིག་མ་འདི་གཉིས་འགལ་བ་མ་ཡིན་ཡང་ཞེས་བཤད་པ་ལྟར་རོ། ། དེས་ན་
གནོད་བྱེད་དུ་འཇོག་པའི་སྐད་ཅིག་ལ་གནོད་བྱེད་དུ་བཏགས་པ་དང་། གནོད་བྱེད་དངོས་
གཉིས་ཤན་མ་ཕྱེད་པར་ཆོས་ཀྱི་རྒྱལ་པོས་གསུངས་པའི་རྣམ་གཞག་འདི་དག་ནི་འགལ་བའོ་
སྙམ་དུ་སེམས་པའི་བཤེས་གཉེན་གྱི་མིང་ཅན་སྒྱུ་མ་མཁན་གྱི་བརྟུལ་ཞུགས་འཛིན་པ་དེ་དག་ནི།
གསལ་བྱེད་པའི་བཞད་གད་ཀྱི་ཟོལ་གྱིས་རང་ལ་རང་གིས་ཡང་ནས་ཡང་དུ་མགོ་རྨོངས་པར་
བྱེད་པའི་ཅོ་འདྲི་བ་ཡིན་ནོ། །
གསུམ་པ་རྩོད་པ་སྤོང་བ་ལ་གཉིས་ལས། དང་པོ་མ་ཁྱབ་པ་སྤོང་བ་ནི། གལ་ཏེ་ནུས་
མེད་དུ་སྐྱེ་བ་ལ་དང་པོ་ཕྲད་དགོས་པ་ལ། སྣང་མུན་གཉིས་ཕྲད་པ་མེད་དོ་ཞེ་ན། མི་འགལ་ཏེ།
སྣང་བ་སྐད་ཅིག་མ་གསུམ་གྱིས་མུན་པ་སྐད་ཅིག་མ་གསུམ་འགོག་པ་ན། མུན་པའི་སྐད་ཅིག་སྔ་
མས་སྣང་བ་དང་ཉེ་བའི་མུན་པའི་སྐད་ཅིག་མ་གཉིས་པ་བསྐྱེད་པའི་ཚེ། སྣང་བའི་སྐད་ཅིག་མ་
སྔ་མས་མུན་པ་འཇོམས་པ་ལ་ཉེ་བའི་སྣང་བའི་སྐད་ཅིག་མ་ཕྱི་མ་བསྐྱེད་ལ། དེ་ནས་སྣང་བ་
དང་ཉེ་བའི་མུན་པ་ལ་རང་གི་སྐད་ཅིག་ཕྱི་མ་བསྐྱེད་པའི་ནུས་མེད་དུ་བྱས་ལ། མུན་པ་ནུས་
མེད་འགག་པ་ཉིད་སྣང་བ་སྐྱེས་པ་ཡིན་པས་སྐྱེ་འགག་དུས་མཉམ་སྟེ། སྲང་མདའི་མཐོ་དམན་
བཞིན་ནོ། །གཉིས་པ་ཁྱབ་ཆེས་པ་སྤོང་བ་ནི། ནུས་མེད་དུ་བསྐྱེད་པ་གནོད་བྱེད་ཡིན་ན། སཱ་
ལུའི་ས་བོན་ཆོས་ཅན། ནས་ཀྱི་མྱུ་གུ་ལ་གནོད་བྱེད་དུ་ཐལ། དེ་བསྐྱེད་པའི་ནུས་མེད་ཡིན་
པས་སོ་ཞེ་ན། ནུས་མེད་དུ་བསྐྱེད་པ་ཙམ་མ་ཡིན་གྱི། གནོད་བྱེད་མེད་ན་རྒྱུན་མ་གཏུགས་
པར་འབྱུང་བ་ལས། དེ་ཡོད་པའི་སྟོབས་ཀྱིས་རྒྱུན་ནུས་མེད་དུ་བསྐྱེད་པ་ལ་གནོད་བྱེད་དུ་
འདོད་ལ། ནས་ཀྱི་མྱུ་གུ་མི་སྐྱེ་བ་ལ་ནི་སཱ་ལུའི་ས་བོན་མ་ཚང་བ་ལ་ལྟོས་མི་དགོས་པས་སྐྱོན་མེད་
དོ། །ཡང་ཉེར་ལེན་གྱི་རྒྱུ་ལ་ཁྱབ་ཆེས་ཏེ། ཚ་རེག་དང་ཕྲད་པའི་གྲང་རེག་གིས་གྲང་རེག་ཕྱི་མ་
བསྐྱེད་པ་ལྟར། གྲང་རེག་ཕྱི་མ་དེ་དང་རྫས་གཅིག་པའི་ནུས་མེད་ཀྱི་ཆ་ཡང་གྲང་རེག་སྔ་མས་
མི་བསྐྱེད་ན། གྲང་རེག་སྔ་མ་ཆོས་ཅན། གྲང་རེག་ཕྱི་མ་ལ་ལྟོས་ཏེ་ཆ་ཤས་ཀྱི་སྐྱེད་བྱེད་དུ་ཐལ།
སྐད་ཅིག་མ་ཕྱི་མའི་ཆ་ཤས་བསྐྱེད་ཅིང་། དེ་དང་རྫས་གཅིག་པའི་ནུས་མེད་ཀྱི་ཆ་ཤས་མི་
.
156



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
བསྐྱེད་པས་སོ། །གལ་ཏེ་བསྐྱེད་ན། གྲང་རེག་སྔ་མ་ཆོས་ཅན། གྲང་རེག་ཕྱི་མ་ལ་གནོད་བྱེད་
དུ་ཐལ། གྲང་རེག་ཕྱི་མ་ནུས་མེད་དུ་བསྐྱེད་པས་སོ་ཞེ་ན། ནུས་མེད་དུ་བསྐྱེད་པས་གནོད་
བྱེད་དུ་མི་འགྱུར་ཞེས་བསྟན་ཟིན་ལ། གྲང་རེག་སྔ་མས་ཕྱི་མའི་ནུས་མེད་བསྐྱེད་པ་ནི་ཚ་རེག་
གི་སྟོབས་ཡིན་གྱི་རང་གི་སྟོབས་མ་ཡིན་ནོ། །
གཉིས་པ་ལ་གཉིས་ཏེ། འགལ་བ་ངོས་གཟུང་བ་དང་། དེ་ལ་རྩོད་པ་སྤོང་བའོ། །དང་
པོ་ནི། ལྷན་ཅིག་ཅེས་པ་ནས། ཡིན་ནོ་ཞེས་པའི་བར་རོ། །གཉིས་པ་ནི། སྐད་ཅིག་ཅེས་པ་
ནས། ཉམས་སོ་ཞེས་པའི་བར་ཏེ། དེ་དག་གི་དོན་ནི་གོ་བར་སླའོ། །གསུམ་པ་ལ་གསུམ་སྟེ།
དང་པོ་གཞན་གྱི་ལུགས་ནི། ལ་ལ་ཞེས་པ་ནས། ཡ་མཚན་ནོ་ཞེས་པའི་བར་ཏེ། དོན་ནི་སློབ་
དཔོན་བཟོད་པ་དང༌། སློབ་དཔོན་ཆ་པ་ལ་སོགས་པ་འགའ་ཞིག ། སྤང་བྱ་དང་གཉེན་པོ་
གཉིས་ད་ལྟ་ནས་རྡོ་རྗེ་ལྟ་བུའི་ཏིང་འཛིན་གྱི་བར་དུ་བསྐལ་པ་དཔག་ཏུ་མེད་པར་གནོད་བྱ་དང་
གནོད་བྱེད་དུ་འགྲོགས་སོ་ཞེས་ཟེར་བ་དང་། ལ་ལ་དག་བྱ་རྫོགས་ཀྱི་སྐད་ཅིག་མ་གསུམ་ལ་
སྤང་བྱ་ལྡོག་གོ་ཞེས་ཟེར་བ་ནི་ཧ་ཅང་ཐལ་ཏེ། འདི་ལྟར། ཡུན་རིང་འགྲོགས་པའི་ལྷན་ཅིག་
ཏུ། །མི་གནས་པ་དེ་ངོ་མཚར་ཆེ། །བསྐལ་པ་དཔག་ཏུ་མེད་པར་འགྲོགས་པའི་ལྷན་ཅིག་མི་
གནས་པ་དེ་བློ་གྲོས་ནམ་མཁའ་དང་མཉམ་པ་ཁྱེད་ལྟ་བུ་ལས་གཞན་སུས་གོ་ཤིན་ཏུ་ཡ་མཚན་
ནོ། །འདིར་ཡང་ལྷ་རྣམས་དགའ་བར་བྱེད་པའི་རྟོགས་བརྗོད་འགོད་པར་རིགས་སོ། །གཉིས་
པ་རང་གི་ལུགས་ནི། ཕྲད་དང་ཞེས་སོགས་ཏེ། གཞུང་འགའ་ཞིག་ལས་ནི། སྤང་བྱའི་ཆེ་
འབྲིང་ཇི་སྙེད་དང་། །གཉེན་པོའི་ཆེ་འབྲིང་ཇི་སྙེད་པ། །དེ་དག་རང་སར་འགལ་བའི་ཕྱིར། །
འགྲོགས་པ་མེད་དེ་སྣང་མུན་བཞིན། །ཞེས་འདོན་པར་བྱེད་དོ། །དོན་ནི་དོན་གྱི་འགལ་བ་
རྣམས་སྐད་ཅིག་དང་པོ་ལ་ཕྲད། གཉིས་པ་ལ་ནུས་མེད་དུ་བསྐྱེད། གསུམ་པ་ལ་གནོད་བྱ་
འགག་པ་དང་གནོད་བྱེད་སྐྱེས་པ་གཉིས་དུས་མཉམ་པ་འདིའང་མྱུར་བའི་དབང་དུ་བྱས་ཀྱི།
བུལ་བ་ལ་ནི་མཚམས་བཟུང་དུ་མེད་ཅེས་སློབ་དཔོན་ཆོས་མཆོག་གསུང་ངོ་། །ངེས་ཤེས་དང་
སྒྲོ་འདོགས་ལ་སོགས་པ་བློའི་ཆོས་ལྷན་ཅིག་མི་གནས་འགལ་རྣམས་ནི། སྤང་གཉེན་མངོན་
གྱུར་བ་ནི་སྐད་ཅིག་དང་པོ་ལ་ཕྲད་པ་མི་སྲིད་པས་གཉེན་པོ་ཡོད་པ་ན་སྤང་བྱ་སྐྱེ་མ་ནུས་པ་ཉིད་
ལ་ལྷན་ཅིག་མི་གནས་པ་ཞེས་བརྗོད་ལ། བར་ཆད་མེད་ལམ་གྱིས་སྤང་བྱའི་ས་བོན་སྤོང་བ་ལྟ་
བུ་ལ་ནི་སྐད་ཅིག་མ་གསུམ་ལ་འགོག་པའི་རྣམ་གཞག་ཀྱང་བྱར་རུང་ངོ། །རྣམ་པར་སྤྲོས་པས་
157



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
དེཆོག་གོ།
གསུམ་པ་རྩོད་པ་སྤོང་བ་ལ་གཉིས་ཏེ། དོན་གྱི་འགལ་བ་ལ་རྩོད་པ་སྤོང་བ་དང་། བློའི་
འགལ་བ་ལ་རྩོད་པ་སྤོང་བའོ། །དང་པོ་ལ་གཉིས་ཏེ། ཆ་ཡོད་མེད་བརྟགས་ན་མི་འཐད་པ་
སྤོང་བ་དང་། ནུས་པ་ཐོགས་མེད་ལ་བརྟགས་ན་མི་འཐད་པ་སྤོང་བའོ། །དང་པོ་ནི། སྐད་
ཅིག་ཅེས་པ་ནས། འདས་པ་ཡིན་ནོ་ཞེས་པའི་བར་ཏེ། དོན་ནི་སྐད་ཅིག་དུས་ལ་ལྟོས་པས་ཆ་
མེད་ཡིན་ཞིང་། ཆ་མེད་ཀྱི་སྐད་ཅིག་ལས་སྐད་ཅིག་གཞན་སྐྱེ་བའི་ཕྱིར་རྒྱུན་བརྩམ་པ་ལ་དེའི་
ཕྱིར་སྐད་ཅིག་གསུམ་ལ་ཆ་ཤས་མེད་ཀྱང་གནོད་བྱ་ལྡོག་པ་འཐད་ཅེས་པའོ། །གང་དག་ཆོས་ཀྱི་
གྲགས་པའི་རྣམ་གཞག་ཁས་ལེན་བཞིན་དུ་སྐད་ཅིག་ཆ་ཤས་ཅན་དུ་འདོད་པ་ནི་རིགས་པའི་རྭ་
བ་ལས་འདས་པའོ། །གཉིས་པ་ནི། གྲང་རེག་ཅེས་པ་ནས། བཞིན་ནོ་ཞེས་པའི་བར་རོ། །རྗེ
རྩོད་པ་སྤོང་བ་གཉིས་པ་ནི། སྤང་བྱའི་ཞེས་པ་ནས། ཡིན་ནོ་ཞེས་པའི་བར་རོ། །བཞི་པ་ལ་
གསུམ་སྟེ། དོན་ལ་འགལ་བ་དགག་པ། བློ་ངོར་འགལ་བ་བསྒྲུབ་པ། རྩོད་པ་སྤོང་བའོ། །
དང་པོ་ནི། འབྲེལ་པ་ཞེས་སོགས་དང་། གཉིས་པ་ནི། སྣང་བ་ཞེས་སོགས་དང་། གསུམ་པ་
ནི། གྲང་རེག་ཅེས་སོགས་ཀྱིས་བསྟན་ཏེ། དེ་དག་གི་དོན་གོ་བར་སླའོ། །གཉིས་པ་ཕན་ཚུན་
སྤང་འགལ་ལ། གཞན་ལུགས་དགག་པ་དང་། རང་ལུགས་བཞག་པའོ། །དང་པོ་ལ་གཉིས་
ཏེ། ཕྱོགས་སྔ་མ་དང་། དེ་དགག་པའོ། །དང་པོ་ནི། ཆོས་གང་ཞེས་པ་ནས། ཟེར་རོ་ཞེས་
པའི་བར་ཏེ། དོན་ནི་བོད་རྣམས་ཆོས་ཐ་དད་པ་ཐམས་ཅད་འགལ་བ་ཡིན་ལ། དེའང་ཕན་
ཚུན་སྤང་འགལ་ཡིན་ཞིང་། དེ་དག་ལ་དབྱེ་ན་གཉིས་ལས་ཕྱེ་བ་དྲུག་ཏུ་ཡོད་དོ་ཞེས་ཟེར་རོ། །
གཉིས་པ་དགག་པ་ལ་གསུམ་སྟེ། ཧ་ཅང་ཐལ་བ་དང་། སྣང་རུང་མ་དམིགས་པ་དོན་
མེད་དུ་ཐལ་བ་དང་། ཐ་དད་ལ་འགལ་བར་གསུངས་པའི་དགོངས་པ་བཤད་པའོ། །དང་པོ་
ནི། ཆོས་གཞན་ཞེས་སོགས་ཏེ། ཐ་དད་པ་ཐམས་ཅད་འགལ་བ་ཡིན་ན་སྨྲ་བ་དང་ཐམས་ཅད་
མཁྱེན་པ་ལ་སོགས་ཐམས་ཅད་ཀྱང་འགལ་བར་འགྱུར་ལ། འདོད་ན། གཞུང་དང་འགལ་བའི་
ཚུལ་གོང་དུ་བརྗོད་ཟིན་ཏོ། །གཉིས་པ་ནི། ཐ་དད་ཅེས་སོགས་ཏེ། །ཐ་དད་ཀྱི་ཆོས་ཐམས་
ཅད་ཕན་ཚུན་གཅིག་གི་ངོ་བོ་གཅིག་ཡིན་པར་གཞན་སེལ་གྱིས་མི་ཁེགས་པར་འགལ་བ་
དམིགས་ཀྱི་རྟགས་སྦྱོར་དགོས་པར་འགྱུར་རོ་ཞེས་པའོ། །གསུམ་པ་ནི། ཐ་དད་ཅེས་སོགས་ཏེ་
གོ་སླའོ། ། དང་།
158



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
བ
འ།གཉིས་པ་རང་གི་ལུགས་ལ་གསུམ་སྟེ། གཅིག་དང་ཐ་དད་ཀྱི་རྣམ་གཞག །ཐ་དད་ལ་
འགལ་འབྲེལ་དུ་འཇོག་པའི་ཚུལ། དེ་ལ་རྩོད་པ་སྤོང་བའོ། །དང་པོ་ནི། རྒྱུ་དང་ཞེས་སོགས་
ཏེ། དོན་ནི་རྒྱུ་ཐ་དད་ཀྱིས་བསྐྱེད་པ་ལས་རྫས་ཐ་དང་། རྒྱུ་ཐ་མི་དད་ཀྱིས་བསྐྱེད་པ་ལ་རྫས་
གཅིག་ཏུ་འཇོག་པའམ། ཤེས་པ་མ་འཁྲུལ་པ་ལ་ཐ་དད་དང་གཅིག་ཏུ་ཤར་བའི་སྒོ་ནས་དངོས་
པོ་རྣམས་ཀྱི་གཅིག་དང་ཐ་དད་པའི་རྣམ་གཞག་བྱེད་དེ། རྣམ་འགྲེལ་ལས། དེ་མཚུངས་པ་
པ་སྐྱེས་པ་དེ། །བློ་ལས་ཐ་དད་གང་ལས་ཡིན། །ཞེས་གསུངས་པ་ལྟར་རོ། །གཉིས་པ་ནི།
ཐ་དད་ཅེས་སོགས་ཏེ། དོན་ནི་ཆོས་ཐ་དད་ཕན་འདོགས་ན་འབྲེལ་པ། གནོད་པ་བྱེད་ན་
འགལ་བ། གཉིས་ཀ་མ་ཡིན་ན་ཐ་དད་པ་ཙམ་མོ་ཞེས་བྱའོ། །གསུམ་པ་ལ་གསུམ་སྟེ། དངོས་
འགལ་དང་། བརྒྱུད་འགལ་དང་། རྩོད་པ་སྤོང་བའོ། །དང་པོ་ནི། རང་མིན་ཞེས་སོགས་ཏེ།
རིགས་ཐིགས་ལས། གཅིག་གིས་གཅིག་སྤངས་ཏེ་གནས་པའི་མཚན་ཉིད་ཁོ་ན་སྟེ་ཞེས་དང་།
རྣམ་འགྲེལ་ལས། ཕན་ཚུན་ཐ་དད་གྲུབ་ཕྱིར་ཏེ། །རྟག་དངོས་དང་ནི་འཇིག་པ་བཞིན། །
ཞེས་དང་། སློབ་དཔོན་ཆོས་མཆོག་གིས། ལོག་པ་དེས་གནས་པའི་མཚན་ཉིད་དེ། ངོ་བོ་
ཉིད་གང་ཡིན་པ་དེ་དག་ནི་ཕན་ཚུན་སྤངས་ཏེ་གནས་པའི་མཚན་ཉིད་ཁོ་ན་ལས་འགལ་བ་ཡིན་
ཏེ་ཞེས་དང་། ཕན་ཚུན་སྤངས་ཏེ་གནས་པའི་ངོ་བོ་གང་ཡིན་པ་དེ་ཐམས་ཅད་ནི་གཅིག་པ་
བཀག་པ་ཉིད་ཡིན་པས་ཞེས་གསུངས་པ་ལྟར་རོ། ། གཉིས་པ་ནི། བརྒྱུད་འགལ་ཞེས་སོགས་
ཏེ་གོ་བར་སླའོ། །གསུམ་པ་ནི། སྔོ་སོགས་ཞེས་སོགས་ཏེ། དོན་ནི་སྔོ་སེར་ལ་སོགས་པ་གཅིག་
ཏུ་གྲུབ་པས་གཅིག་ཡིན་པ་མི་ཁེགས་ཏེ། དངོས་འགལ་དང་དེས་ཁྱད་པར་དུ་བྱས་པའི་བརྒྱུད་
འགལ་གཉིས་ཀ་མ་ཡིན་པའི་ཕྱིར་ཞེ་ན། སྐྱོན་མེད་དེ། དེ་དག་ཕན་ཚུན་སྤངས་པ་ཙམ་ཡིན་
གྱི། དངོས་འགལ་མ་ཡིན་ལ། ཕན་ཚུན་ཡིན་པ་ནི་སྣང་རུང་མ་དམིགས་པས་ཁེགས་ལ།
སྤངས་འགལ་ནི་དགག་བྱ་སྣང་དུ་རུང་བའི་སར་འགལ་དམིགས་ཀྱི་སྦྱོར་བས་འགོག་པའི་ཕྱིར་
འགལ་ཟླ་དངོས་པོར་གྲུབ་པས་ན། ལྷན་ཅིག་མི་གནས་དངོས་པོ་གཉིས། །ཡ་གྱལ་དངོས་
པོར་མ་གྲུབ་པས། །ཕན་ཚུན་སྤངས་འགལ་གཅིག་པ་བཀྲོག ། དེ་ཡིན་དེ་མ་ཡིན་གྱིས་
འགོག །ཕན་ཚུན་སྤངས་པའི་དངོས་པོ་གཉིས། །ཡིན་པ་སྣང་རུང་མེད་པས་ཁེགས། །བསྡུ་
བའི་ཚིགས་སུ་བཅད་པའི་དོན་ཏོ། །འདིར་གཞུང་ཁ་ཅིག་ལས་ནི། དགག་དང་སྒྲུབ་པར་
འདོད་པ་ཡི། །མཁས་པ་རྣམས་ཀྱིས་འགལ་འབྲེལ་བརྟག །དེ་ཡི་རྩ་བ་གཞན་སེལ་ཡིན། །
159



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། ་པོད་བཅུ་དྲུག་པ།
16
4
La
ལ
བདེས་ན་གཞན་སེལ་མཁས་པར་བྱ། །ཞེས་གསུངས་སོ། །ཚད་མ་རིགས་པའི་གཏེར་གྱི་འགྲེལ་
པའི་རྣམ་པར་བཤད་པ་རིགས་ལམ་གསལ་བའི་ཉི་མ་ལས། འགལ་བ་བརྟག་པའི་རབ་ཏུ་བྱེད་
པ་སྟེ་བདུན་པའོ།། །།
༈ མཁྱེན་རབ་དཔག་མེད་འོད་ཀྱི་དྲྭ་བ་ཅན། །ཕས་རྒོལ་རྟོག་གེའི་ཟླ་མདངས་འཕྲོག་བྱེད་
ཅིང་། །རང་སྡེའི་པད་ཚལ་སྐྱོང་བའི་གཉེན་གཅིག་པུ། །སྨྲ་བའི་ཉི་མ་འཇམ་མགོན་བླ་མར་
འདུད། །ད་ནི་གཉིས་པ་ཤེས་བྱེད་ཚད་མའི་རང་བཞིན་ངེས་པར་བྱ་བ་ལ་གཉིས་
ཏེ། མཚན་ཉིད་ཀྱི་རྣམ་གཞག་དང་། མཚན་གཞི་སོ་སོའི་དོན་གཏན་ལ་ཕབ་པའོ། །དང་པོ་
ལ་གསུམ་སྟེ། སྤྱིར་མཚན་མཚོན་གཞི་གསུམ་གྱི་རང་བཞིན། བྱེ་བྲག་ཏུ་ཚད་མའི་རང་བཞིན་
ངེས་པར་བྱ་བ། མཚན་ཉིད་ཀྱིས་མཚོན་པའི་དོན་གཏན་ལ་ཕབ་པའོ། །དང་པོ་ལ་གསུམ་སྟེ།
ཤེས་བྱ་ལ་ཆོས་གསུམ་གྱིས་ཁྱབ་པ་བསྒྲུབ་པ། ཁྱབ་བྱེད་ཆོས་གསུམ་གྱི་རང་བཞིན་ངེས་པར་བྱ་།
བ། ཆོས་གསུམ་སོ་སོའི་རྣམ་གཞག་གོ །དང་པོ་ནི། ཤེས་བྱ་ཞེས་སོགས་ཏེ། དོན་ནི་ཤེས་བྱ་
ཐམས་ཅད་ལ་མཚན་ཉིད་དང་། མཚོན་བྱ་དང་། མཚན་གཞི་གསུམ་པོ་གང་རུང་གིས་བློ་རྟོག་
པའི་ངོ་བོར་ཁྱབ་པ་རང་རིག་གིས་གྲུབ་སྟེ། ཤེས་བྱའི་རྣམ་པ་བློ་ལ་འཆར་བ་ན་མཚན་ཉིད་
གཞན་དང་མི་འདྲ་བའི་རྣམ་པ་ཅན་དང༌། མཚོན་བྱ་སྒྲ་བློ་མ་འཁྲུལ་བས་ཞེན་རུང་དང་།
མཚན་གཞི་གཞི་དང་བཅས་པ་གང་རུང་དུ་འཆར་བའི་ཕྱིར། འདིར་མ་འཁྲུལ་པ་ཞེས་སྨོས་
པས་ཀྱང་འཛིན་སྟངས་དོན་མཐུན་གྱི་རྟོག་པ་ཐམས་ཅད་འཇུག་ཡུལ་ལ་མ་འཁྲུལ་པར་བསྟན་
ཏོ། །ཡང་ཤེས་བྱ་མཐའ་དག་ལ་ཆོས་གསུམ་གྱི་ཁྱབ་ཅེས་པའང་རྟོག་པའི་ངོ་བོར་གསུམ་པོ་
གང་རུང་གི་རྣམ་པ་ཅན་དུ་འཆར་བ་ལ་བྱ་ཡི། རང་མཚན་རྣམས་ནི་ཆོས་གསུམ་པོ་གང་ཡང་
མ་ཡིན་ཏེ། འདི་ཉིད་ལས། དེས་ན་སྣང་བའི་ལྡོག་པ་ནི། ཆོས་གསུམ་ཉིད་ཡིན་ཞེས་དང་།
དེ་ཉིད་ཀྱི་འགྲེལ་པར། བ་གླང་གི་རང་མཚན་སྣང་བ་རྟོག་མེད་ཀྱི་ཡུལ་ཡིན་པས་མཚན་མཚོན་
གྱི་ཐ་སྙད་མི་འཐད་དེ་ཞེས་གསུངས་སོ། །
གཉིས་པ་ལ་གསུམ་སྟེ། ངོ་བོ་ངོས་གཟུང་བ། དེར་འཇོག་པའི་འཐད་པ། སོ་སོའི་
མཚན་ཉིད་བཤད་པའོ། །དང་པོ་ནི། མཚན་ཉིད་ཅེས་སོགས་ཏེ། འདི་ལ་སྤྱིའི་དོན་ནི་འདི་
ལྟར་གོ་བར་བྱ་སྟེ། སྤྱིར་སཾ་ཀྲྀ་ཏའི་སྐད་ལ་ལཀྟ་ཞེས་པ་གཅིག་མཚན་ཉིད་དང་། མཚོན་བྱ་
དང་། མཚན་གཞི་གསུམ་ཀ་ལ་འཇུག་པས་སྐབས་དང་སྦྱར་ནས་བསྟན་པ་ཡིན་ལ། དེ་ཡང་བ
རྒྱ
160



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
མཚན་ཉིད་ནི་མཚོན་པར་བྱེད་པས་ན་མཚན་ཉིད་ཅེས་གོ་བྱེད་ལ་བསྟན་ལ། རྣམ་འགྲེལ་ལས།
བྱ་བ་སྒྲུབ་པར་བྱེད་ཅེས་ཏེ། །ལས་ཀུན་གྱི་ནི་སྒྲུབ་བྱེད་དག །ཐམས་ཅད་མ་ཡིན་གང་ལས་
འབྲས། །གང་ཡིན་དེས་ནི་དེ་སྒྲུབ་བྱེད། ། ཅེས་པ་ལྟ་བུ་མཚོན་བྱེད་ལ་བཞག་ པ་ དང་།
འཕགས་པ་བྱམས་པས། གང་གིས་མཚོན་ཏེ་མཚན་ཉིད་དུ། །ཤེས་བྱ་ཞེས་པ་ལྟར་བུ་མཚོན་
པར་བྱ་བའི་གོ་བྱ་ལ་མཚན་ཉིད་དུ་བཤད་པ་དང་། ཡང་སློབ་དཔོན་ཆོས་ཀྱི་བཤེས་གཉེན་གྱིས།
རང་གི་མཚན་ཉིད་དང་། སྤྱིའི་མཚན་ཉིད། རྣམ་པར་དབྱེ་བའི་མཚན་ཉིད་དེ་གསུམ་ཞེས་
བཤད་པ་ལ། དང་པོ་ནི་དངོས་པོ་རྣམས་ཀྱི་རང་གི་ངོ་བོ། གཉིས་པ་ནི་རང་གཞན་གཉིས་ཀ་
ལ་ཐུན་མོང་དུ་ཡོད་པ་མི་རྟག་པ་ལྟ་བུ། གསུམ་པ་ནི་དངོས་པོ་རྣམས་ཀྱི་སྟེང་དུ་མཐུན་དངོས་
དང་། གཞན་དངོས་ལས་ལྡོག་པའི་ལྡོག་པ་སོ་སོར་སྒྲོ་བཏགས་པ་རྣམས་སོ། །ཡང་གཞུང་
ལས། རིགས་མི་མཐུན་སེལ་བའི་མཚན་ཉིད། ལྡོག་པ་སེལ་བའི་མཚན་ཉིད་དང་། གཉིས་
ཀའི་མཚན་ཉིད་དང་གསུམ་བཤད་པ་ནི་གཙོ་བོར་རང་གི་མཚན་ཉིད་ཀྱི་དབང་དུ་བྱས་ལ།
དེའང་རེ་རེས་མཚན་ཉིད་ཡོངས་སུ་རྫོགས་པ་དང་མཚན་ཉིད་གཞན་གྱི་ཡན་ལག་ཏུ་འགྱུར་བ་
ཅི་རིགས་པར་ཡོད་དོ། །ཡང་གཞུང་འགའ་ལས། མཚོན་བྱ་དང་མཚན་གཞི་གཅིག་ཏུ་བྱས་པ་
ཡང་ཡོད་དེ། སློབ་དཔོན་ཆོས་མཆོག་གིས། མངོན་སུམ་ཞེས་བྱ་བ་ནི་མཚན་ཉིད་རྗེས་སུ་
བརྗོད་པའོ་ཞེས་དང་། ཛ་ཡ་ཨ་ནནྟས། མཚན་གཞི་ནི་མཚན་ཉིད་གྱི་སྒོ་ནས་མཚོན་པར་བྱེད་
པའི་དངོས་པོའོ་ཞེས་དང་། བྲམ་ཟེ་ཨ་ཙ་ཏྲས། གཏན་ཚིགས་ཞེས་བྱ་བས་ནི་མཚན་ཉིད་
བསྟན་ཏོ་ཞེས་བཤད་པ་ལྟར་རོ། །འདིར་ནི་གོ་བྱེད་ཉིད་ལ་མཚན་ཉིད་དུ་གསུངས་ཏེ། སློབ་
དཔོན་ཆོས་མཆོག་གི་འགྲེལ་པ་འཐད་ལྡན་ལས། རང་བཞིན་གང་གི་བདག་ཉིད་མཚོན་པར་
བྱེད་པ་དེ་ནི་རང་གི་མཚན་ཉིད་དོ་ཞེས་དང་། པཎྜི་ཏ་རྒྱལ་བའི་དབང་པོ་བློ་གྲོས་ཀྱིས།
མཚན་ཉིད་ཞེས་བྱ་བ་ནི་གང་དོན་གཞན་ལ་ལྡོག་པའི་ངོ་བོས་མཚོན་པར་བྱ་བ་རྟོགས་པར་བྱེད་
པ་ཡིན་ལ་ཞེས་གསུངས་པ་དང་མཐུན་ནོ། །མཚོན་བྱ་ནི་འདི་གོ་བར་བྱ་བ་རྣམ་གཞག་གི་
འབྲས་བུ་སྟེ། ཆོས་རྣམས་དཔེས་བསྟན་པར་བྱ་བའི་ཆ་ནས་འདྲ་བ་དང་། སྒྲས་བསྟན་པར་བྱ་
བའི་ཆ་ནས་བརྗོད་བྱ་དང་། རྟགས་ཀྱི་བསྟན་པར་བྱ་བའི་ཆ་ནས་བསྒྲུབ་བྱ་དང་། སྣང་བས་
བསྟན་པར་བྱ་བའི་ཆ་ནས་གསལ་བྱ་དང་། མཚན་ཉིད་ཀྱི་བསྟན་པར་བྱ་བའི་ཆ་ནས་མཚོན་
བྱར་བཞག་པས་སོ་ཞེས་སྔོན་གྱི་སློབ་དཔོན་དག་གསུང་ངོ༌། །མཚན་གཞི་ནི་འདི་ལ་དོན་གོ་ཏུ
161



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ལ
༔བར་བྱ་བའི་རྟེན་ཏེ། མཚན་མཚོན་གྱི་རྒྱུ་མཚན་ཚོལ་བའི་གཞི་བྱེད་པའོ། །
གསུམ་པོ་འདིའང་དོན་རང་མཚན་གྱི་ཆ་ནས་མི་འགྱུར་རོ། །གཞན་སེལ་ཉིད་ཡིན་ནོ་
ཞེས་འཇམ་དབྱངས་བླ་མ་བཞེད་ལ། ཁ་ཆེའི་རྟོག་གེ་པ་ཆེན་པོ་བདེ་བྱེད་དགའ་བ་ན་རེ། ཆོས་
གཅིག་ཉིད་དོན་གྱི་རྣམ་པར་ཤར་བའི་བློས་ཡུལ་དུ་བྱས་པའི་ཆ་ནས་མཚན་ཉིད་དང་། ཐ་སྙད་
སྒྲའི་རྣམ་པ་ཤར་བའི་བློས་ཡུལ་དུ་བྱས་པའི་ཆ་ནས་མཚོན་བྱ་ཉིད་དུ་བཞེད་དོ། །ཆོས་གཉིས་
རྟོགས་པའི་གཞིར་རུང་བའི་ཆ་ནས་མཚན་གཞིར་བཞེད་དོ་ཞེས་གྲགས་པ་ལ། འདི་ནི་བཞེད་
པ་ལྟར་ན་རིགས་པ་མ་ཡིན་ཏེ། དེ་གསུམ་གྱི་གཞི་མཐུན་མི་སྲིད་པས་དེ་ལྟར་ན་ཆོས་གཅིག་ལ་
དེ་གསུམ་གྱི་གཞི་མཐུན་མི་སྲིད་པ་དང་། མཚོན་བྱ་ཉིད་ཀྱང་དོན་གྱི་རྣམ་པ་ཤར་བའི་ཆ་ནས་
མཚན་ཉིད་དུ་ཁས་ལེན་དགོས་ལ། དེ་ལྟར་ན་དེའི་ཆ་ནས་གང་གི་མཚན་ཉིད་དུ་ཁས་ལེན་
དྲིས་པའི་ཚེ་དེ་ཉིད་ཀྱི་མཚན་ཉིད་དུ་ཁས་ལེན་དགོས་པས་བཞད་གད་དུ་འགྱུར་རོ། །སློབ་
དཔོན་ཤཱཀྱ་བློ་མཐུན་དངོས་དང་གཞན་དངོས་ལས་ལྡོག་པ་གཉིས་བརྗོད་པའི་སྒྲ་དང་། ལོག་
པ་བརྗོད་པའི་སྒྲ་རང་མཚན་གསུམ་ཆོས་གསུམ་དུ་སྒྲོ་འདོགས་པའི་རྒྱུ་མཚན་ཡིན་ནོ་ཞེས་
གསུངས་པའང་དཔྱད་པར་བྱ་སྟེ། དེ་དག་ལ་བརྟེན་ནས་ཆོས་གསུམ་རང་དབང་དུ་སྒྲོ་འདོགས་
ནུས་ན་ཆོས་གསུམ་གྱི་ཐ་སྙད་མི་ཤེས་པའི་རྨོངས་པས་ཀྱང་དེ་དག་ངེས་པར་འགྱུར་ལ། མི་ནུས་
ན་རྒྱུ་མཚན་གཞན་ཚོལ་དགོས་སོ། །གཉིས་པ་གཞུང་གི་དོན་ནི་གོ་བར་སླའོ། །
གསུམ་པ་ལ་གསུམ་སྟེ། མཚན་ཉིད་དང་། མཚོན་བྱ་དང་། མཚན་གཞི་བཤད་
པའོ། །དང་པོ་ལའང་གསུམ་སྟེ། མཚན་ཉིད་ལ་མཚན་ཉིད་མི་དགོས་པར་རྟོག་པ་དགག་པ།
དགོས་པའི་མཚན་ཉིད་བཞག་པ། དེའི་བསལ་བྱ་སྐྱོན་ཅན་གྱི་དབྱེ་བའོ། །དང་པོ་ལའང་
གསུམ་སྟེ། གཞན་ལུགས་དགག་པ་དང་། རང་ལུགས་བཞག་པ་དང་། རྩོད་པ་སྤོང་བའོ། །
དང་པོ་ལ་གཉིས་ཏེ། ཁས་བླངས་བརྗོད་པ་དང། དེ་དགག་པའོ། །དེའི་དང་པོ་ལ་གཉིས་ཏེ།
མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། མཚན་ཉིད་ཅེས་པ་ནས། ཟེར་
རོ་ཞེས་པའི་བར་རོ། །གཉིས་པ་ནི། འདི་ལ་ཞེས་པ་ནས། ཞེས་ཟེར་རོ་ཞེས་པའི་བར་གྱིས་
བསྟན་ཏོ། །དེ་དག་གི་དོན་ནི་བོད་སྔ་རབས་པ་འགའ་ཞིག །མཚན་ཉིད་ལ་མཚན་ཉིད་
གཞན་མི་དགོས་ཏེ། མཚན་ཉིད་རྫས་ཡོད་ཡིན་པས་སོ་ཞེས་གསུང་པ་དང་། སློབ་དཔོན་ཆ་པ་
མཚན་ཉིད་ཀྱི་ཐ་སྙད་ལ་མཚན་ཉིད་གཞན་དགོས་ཀྱང་དོན་ལ་མི་དགོས་ཞེས་གསུངས་པ་དང་།།
།
:༩
162



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་པ།སལ་བའི་ཉི་མ།
བསློབ་དཔོན་གཙང་ནག་པ་དང་། དེའི་ རྗེས་འབྲང་མཚུར་སྟོན་གཞོན་ནུ་སེང་གེ་ སོགས།
མཚན་ཉིད་ཀྱི་དོན་དང་ཐ་སྙད་གཉིས་ཀ་ཐུག་མེད་དུ་འདོད་ཅིང་། དཔེར་ན་དུ་བ་ཆོས་ཅན།
ལ་མེ་ལྡན་དུ་བསྒྲུབ་པའི་གཏན་ཚིགས་ཀྱི་ཐ་སྙད་བྱར་རུང་སྟེ། དེ་བསྒྲུབ་པ་ལ་ལྟོས་ནས་ཚུལ་
གསུམ་ཚང་ཕྱིར། ཚུལ་གསུམ་ཚང་བ་ཆོས་ཅན། དུ་བ་གཏན་ཚིགས་སུ་བསྒྲུབ་པའི་གཏན་
ཚིགས་ཀྱི་ཐ་སྙད་བྱར་རུང་སྟེ། དེ་ལ་ལྟོས་ནས་ཚུལ་གསུམ་གཉིས་པ་ཚང་བའི་ཕྱིར་རོ། །ཚུལ་
གསུམ་གཉིས་པ་ཆོས་ཅན། ཚུལ་གསུམ་དང་པོ་གཏན་ཚིགས་སུ་བསྒྲུབ་པ་ལ་ལྟོས་ནས་གཏན་
ཚིགས་ཀྱི་ཐ་སྙད་བྱར་རུང་སྟེ། དེ་ལ་ལྟོས་ནས་ཚུལ་གསུམ་གསུམ་པ་ཚང་བའི་ཕྱིར་ཞེས་བྱ་བ་
ལ་སོགས་པ་འགྱུར་བསྒྲེས་ནས་བློས་སྤུ་རིས་ཟིན་ཅིང་སྒྲས་བརྗོད་པ་མ་འཁྲུལ་ན་བསྐལ་པར་
བརྗོད་ཀྱང་མི་འཛད་དོ་ཞེས་གསུང་ངོ་། །དེ་དག་གི་འདོད་པ་ཞིབ་ཏུ་ནི་གཞུང་ཉིད་ཀྱི་སྟེང་དུ་
ཤེས་དགོས་ལ། དེའང་ཕལ་ཆེ་བས་ཕྱོགས་སྔ་མའི་འདོད་པ་མ་ཤེས་པར་གཞུང་འདི་རྣམས་ལ་
མགོ་རྨོངས་པར་སྣང་བས་འདིར་ཕྱོགས་སྔ་སྨྲ་བ་རྣམས་ཀྱི་ས་མཚམས་སོ་སོར་ཕྱེ་ནས་གཞུང་
དང་སྦྱར་བར་བྱའོ། །དེ་ལ་འདིར་སྨོས་པའི་ཕྱོགས་སྔ་མའི་ཚིག་ཇི་ལྟ་བ་བཞིན་མཚུར་སྟོན་
གཞོན་ནུ་སེང་གེའི་ཚད་མ་ཤེས་རབ་སྒྲོན་མེ་ན་ཡོད་ལ། དེའང་ལྡོག་པ་གཅིག་ཆོད་དུ་འདོད་
པའི་ལུགས་ཞེས་སྨོས་པ་རྣམས་ནི་སློབ་དཔོན་ཆ་པ་རྟགས་དང་མཚན་ཉིད་ཀྱི་དོན་ཐུག་མེད་དུ་
ཡོད་པར་བཞེད་པའི་ལུགས་སྐྱོར་བ་ཡིན་ཞིང་། ལྡོག་མཚུངས་སུ་འདོད་པ་རྣམས་ཞེས་པ་ནི་
ཐུག་མེད་དུ་འདོད་པ་སློབ་དཔོན་གཙང་ནག་པ་རང་གི་ལུགས་འཆད་པ་ཡིན་ནོ། །དེ་ཡང་འདི་
ལྟར། འགའ་ཞིག་ཅེས་པ་ནས། འདོད་དོ་ཞེས་པའི་བར་ནི་ལྡོག་མཚུངས་རང་གི་ལུགས་
སོ། །དེ་ལྟ་ན་ཞེས་པ་ནས། ཅེ་ན་ཞེས་པའི་བར་ནི་སྔ་རབས་པ་གཅིག་ཆད་དུ་འདོད་པའི་
དགོངས་པ་བཀོད་པའོ། ། ཁྱོད་ཉིད་ཅེས་པ་ནས། མི་བཟོད་ཅེས་པའི་བར་གྱིས་ནི་ལྡོག་
མཚུངས་རང་གིས་ལན་བཏབ་པའོ། །དེ་ལྟར་ན་ཞེས་པ་ནས། མི་མཚུངས་སོ་ཞེས་པའི་བར་
ནི་ལྡོག་མཚུངས་སུ་འདོད་པ་ལ་གྲུབ་པ་གྲུབ་ཆོས་ཐ་དད་མེད་པའི་སྐྱོན་སྤོང་བའོ། །དེ་ལྟ་ན་
ཞེས་པ་ནས། དགོས་པ་ཉིད་དོ་ཞེས་པའི་བར་ནི་ལྡོག་མཚུངས་སུ་འདོད་པ་ལ་རྩ་བའི་མཚན་
ཉིད་མ་ངེས་པའི་སྐྱོན་སྤོང་བའོ། །དང་པོ་ཞེས་པ་ནས། ཟེར་རོ་ཞེས་པའི་བར་ནི་ཆ་པའི་
ལུགས་སོ། །འདི་ལ་ཞེས་པ་ནས། ཐུག་མེད་དུ་ཐལ་བ་འདོད་དོ་ཞེས་པའི་བར་ནི་སློབ་དཔོན་
ཆ་པ་ལྡོག་པ་གཅིག་ཆད་དུ་འདོད་པ་ལ་ལྡོག་མཚུངས་སུ་འདོད་པ་གཙང་ནག་པས་སྐྱོན་བརྗོད་
163



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
དེ་ཐུག་མེད་དུ་བསྒྲུབ་པའི་ཚུལ་བསྟན་པའོ། །
གཉིས་པ་དགག་པ་ལ་གཉིས་ཏེ། རྩ་བའི་མཚན་ཉིད་ངེས་མི་སྲིད་པས་མཚན་ཉིད་
དགོས་མེད་དུ་ཐལ་བ་དང་། བྱེ་བྲག་ཏུ་ཐ་སྙད་མཚན་ཉིད་དུ་འདོད་པ་དགག་པའོ། །དང་པོ་
ནི། འདི་མི་འཐད་དེ་ཞེས་པ་ནས། འགྱུར་རོ་ཞེས་པའི་བར་རོ། །གཉིས་པ་ནི། བྱེ་བྲག་ཏུ་
ཞེས་པ་ནས། མ་གསུངས་སོ་ཞེས་པའི་བར་ཏེ། མདོར་ན་མཚན་ཉིད་ཐུག་མེད་དང་ཐ་སྙད་
ཐུག་མེད་འདི་དག་འབྲས་ཆན་ཟ་བ་ལ་ས་བོན་གྱི་ཕྱི་མོ་ཚོལ་བ་ལྟར་དོན་མེད་པར་དགོངས་ནས་
སྡེ་བདུན་གྱི་གཞུང་གང་ནས་ཀྱང་མ་གསུངས་སོ་ཞེས་གསུངས་པ་ལྟར་དོན་ལ་གནས་སོ། །
གཉིས་པ་རང་གི་ལུགས་ནི། བརྡ་དོན་ཞེས་པ་ནས། ཤེས་པར་སླའོ་ཞེས་པའི་བར་ཏེ། དོན་
ནི་གཏན་ཚིགས་དང་མཚན་ཉིད་དུ་མཚོན་པ་ལ་སྦྱོར་བ་གཉིས་གཉིས་ཀྱིས་བརྡ་དོན་འབྲེལ་
པར་གོ་ནུས་པས་སྦྱོར་བ་གསུམ་པ་བཀོད་ཀྱང་ཡང་དག་ཏུ་མི་འགྱུར་རོ་ཞེས་པའོ། །འདིར་
ཕྱོགས་གླང་གསར་མ་ན་རེ། གཉིས་ཀ་སྦྱོར་བ་གསུམ་པར་ཐུག་པས་བཞི་པ་ཕན་ཆད་དགོས་
ནུས་མེད་གསུང་ཡང་། ཡང་དག་གི་སྦྱོར་བ་གཉིས་ལས་མེད་དེ། འདི་ལྟར་བ་གླིང་ཡིན་ཏེ།
དེའི་བརྡ་བྱས་པའི་ཕྱིར་ཞེས་པ་ལ་རྟགས་ཡང་དག་མེད་པ་དང་། མཚན་ཉིད་ཀྱི་ཐ་སྙད་དུ་
མཚོན་པ་ལ་མཚན་ཉིད་ཀྱི་བརྡ་བྱས་པ་ཞེས་པ་མཚན་ཉིད་ཡང་དག་ཏུ་མི་རུང་ཞིང་། རུང་ན་
བ་གླང་ལ་མཚན་ཉིད་ལྐོག་ཤལ་མི་དགོས་པར་འགྱུར་ཏེ། བ་གླང་གི་བརྡ་བྱས་པ་ཞེས་པས་ཆོག་
པའི་ཕྱིར་རོ། །དེས་ན་གསུམ་པར་ཐུག་པའི་དགོངས་པ་དབུལ་པོ་ཆེས་ཐུག་ཟེར་བ་ལྟར།
གསུམ་པར་ཟད་པས་ཡང་དག་མེད། །ཅེས་པའོ་ཞེས་གསུངས་པའི་དོན་དེ་ལྟར་དུ་གནས་མོད་
རྟགས་སྦྱོར་གྱི་འགོད་ཚུལ་གཞུང་ནས་བཤད་པ་མཐོང་བ་ཞིག་ཡིན་ན་དོགས་པ་དེ་ལྟ་བུ་སྐྱེ་
མི་སྲིད་དེ། སྦྱོར་བ་སྔོན་དུ་བཏང་ནས་བརྡ་དྲན་བློ་ཡུལ་དུ་འཕེན་པ་ལ་སྒྲུབ་ངག་སྦྱོར་བ་རིགས་
པའི་ཚུལ་ཡིན་པས་སོ། །གཞན་ནི་གོ་བར་སླའོ། །གསུམ་པ་ནི། ཚུལ་གསུམ་ཞེས་སོགས་ཏེ།
དོན་ནི་སྔ་མ་དེ་དག་ན་རེ། ཚུལ་གསུམ་ལ་ཚུལ་གསུམ་མ་ཚང་ཚུལ་གསུམ་གཏན་ཚིགས་མ་
ཡིན་པར་འགྱུར་ལ། ཚང་ན་དེ་ཉིད་ཚུལ་གསུམ་གཉིས་པ་ཡིན་པས་ཁྱེད་ལ་ཡང་ཐུག་མེད་དུ་
འགྱུར་རོ་ཞེ་ན། སྐྱོན་མེད་དེ། དུ་བའི་སྟེང་ན་དུ་བ་ལས་གཞན་པའི་ཚུལ་གསུམ་ཡོད་ན་དེ་
ཚུལ་གསུམ་གཉིས་པར་འགྱུར་གྱི། ཁོ་བོ་ཅག་དུ་བ་ཉིད་བློས་ཚུལ་གསུམ་ཚང་བར་གཟུང་བ་མ་
གཏོགས་པ་དུ་བའི་སྟེང་དུ་ཚུལ་གསུམ་ཚང་བ་གཞན་མི་འདོད་པས་སོ། །འདི་ལྟ་བུ་ནི་གདུང་མ
རྒྱུ
164



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།བ
བའདེགས་ཀྱི་དོན་བྱེད་ནུས་པ་ལ་དེ་གཞན་མེད་ན་དེ་ཉིད་ཀ་བ་མ་ཡིན་པར་འགྱུར་རོ་ཞེས་ཁས་
ལེན་པ་ཡིན་པས། ཀ་བ་གཅིག་ལ་ཀ་བ་གྲངས་མེད་པ་སྔོན་སངས་རྒྱས་ཀྱིས་གཟིགས་པ་མེད་པ་
ཁས་བླངས་པས་གྲངས་ཅན་ལས་ཀྱང་ཆེས་དམན་པའོ། །གཞན་ནི་གོ་བར་སླའོ། །
གཉིས་པ་དགོས་པའི་མཚན་ཉིད་བཞག་པ་ལ་གཉིས་ལས། གཞན་གྱི་ལུགས་དགག་པ་
ནི། ལ་ལ་ཞེས་སོགས་ཏེ། ལོ་ཙཱ་བ་ཆེན་པོ་དང་ཆ་གཙང་གི་ལུགས་རིམ་པ་ལྟར་འགོག་པའོ། །
གཉིས་པ་རང་གི་ལུགས་ནི། དངོས་འགལ་ཞེས་སོགས་ཏེ། ཆོས་གང་ཞིག་དངོས་འགལ་རྣམ་
པར་གཅོད་པའི་དོན་ལྡོག་ཏུ་གྲུབ་པ་སྟེ། དངོས་འགལ་ནི་མཚོན་བྱ་མ་ཡིན་པའོ། །དེ་རྣམ་
པར་གཅོད་པ་ནི་མཚོན་བྱའོ། །དེའི་དོན་ལྡོག་ནི་གཞན་དང་མི་འདྲ་བའི་རྣམ་པ་ཅན་ཏེ།
དེར་གྲུབ་པ་ནི་དེར་གོ་བ་ལ་བྱའོ། །མཚན་ཉིད་དུ་འཇོག་པ་ལ་མཚོན་བྱའི་དངོས་འགལ་གཅོད་
དགོས་པ་འདི་ནི་སློབ་དཔོན་རྒྱལ་དབང་བློ་ཡང་བཞེད་པ་ཡིན་ཏེ། ཇི་སྐད་དུ། མཚན་ཉིད་
ཅེས་བྱ་བ་ནི་གང་དོན་གཞན་ལྡོག་པའི་ངོ་བོས་མཚོན་པར་བྱ་བ་རྟོགས་པར་བྱེད་པ་ཡིན་ལ་ཞེས་
དང་། རྣམ་པར་གཅད་པར་བྱ་བ་མེད་པའི་ཕྱིར་བརྗོད་པར་འདོད་པའི་གྲངས་གཅིག་པ་ཉིད་
ཀྱང་མཚན་ཉིད་གཞན་དུ་བརྗོད་པར་བྱ་བ་མ་ཡིན་ནོ་ཞེས་གསུངས་ལ། དེའི་ཤུགས་ཀྱིས་རྣམ་
གཅོད་ཡོད་ན་མཚན་ཉིད་ཡིན་ཞེས་བསྟན་པའོ། །གསུམ་པ་བསལ་བྱ་སྐྱོན་ཅན་གྱི་གྲངས་ངེས་
ལ་གསུམ་སྟེ། གཞན་ལུགས་དགག་པ་དང་། རང་ལུགས་བཞག་པ། རྩོད་པ་སྤོང་བའོ། །
དང་པོ་ནི། མཚན་ཉིད་ཅེས་པ་ནས། སྤྲོས་པ་དང་བཅས་ནས་གསུང་ངོ་ཞེས་པའི་བར་ཏེ་
གཞུང་ཉིད་ཀྱི་སྟེང་དུ་གོ་བར་ཟད་དོ། །དེ་དགག་པ་ལ་གཉིས་ཏེ། རིགས་པས་མི་འཐད་པ་
དང་། གཞུང་གི་དགོངས་པ་མ་ཡིན་པའོ། །དང་པོ་ནི། སྦྱོར་བ་ཞེས་སོགས་ཏེ། དོན་ནི་གལ་
ཏེ་མཚན་ཉིད་ཀྱི་སྐྱོན་འདི་དག་སྦྱོར་བ་བཀོད་པ་ལ་བརྩི་ན་དོན་ལྡོག་གཞན་འགྱུར་སྐྱོན་དུ་མི་
འཐད་དེ། སྟོང་ཉིད་ཆོས་ཅན། མེད་དགག་ཡིན་ཏེ། བསྒྲུབ་ཆོས་དོར་བའི་ཕྱིར་ཞེས་བཀོད་
པ་ན་ཁྱེད་ཡང་དག་ཏུ་འདོད་ཀྱང་། དོན་ལྡོག་གཞན་འགྱུར་དུ་ཐལ་ཏེ། སྒྲུབ་ཆོས་དོར་བ་མེད་
དགག་གི་ཐ་སྙད་ལ་མི་སྲིད་པའི་ཕྱིར་ཏེ། མེད་དགག་གི་ཐ་སྙད་མེད་དགག་མ་ཡིན་པར་ཁྱེད་
རང་འདོད་པའི་ཕྱིར་རོ། །གལ་ཏེ་ཕྱོགས་གཉིས་པ་ལྟར་རོ་ཞེ་ན། མཚན་གཞི་ལ་ནི་མི་གནས་
པ་མི་དགོས་ཏེ། བ་གླང་གི་མཚན་ཉིད་ནོག་ལྐོག་ཤལ་དང་། མེད་དགག་གི་མཚན་ཉིད་སྒྲུབ་
ཆོས་དོར་བ་ཞེས་མཚན་གཞི་མ་བཟུང་བར་བཀོད་ན་ཡང་སྐྱོན་མེད་ཡིན་པའི་ཕྱིར་རོ། །ཡང་༥
165



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། ་པོད་བཅུ་དྲུག་པ།
རང་གི་ཁས་བླངས་སྔ་ཕྱི་འགལ་བའི་སྐྱོན་ཡང་ཡོད་དོ། །གཉིས་པ་ནི། འདི་དག་སྐྱོན་དུ་
འཐད་ན་ནི། མཁས་པའི་གཙུག་རྒྱན་ཅིས་མི་བཞེད། །ཅེས་སོགས་ཏེ། སྐྱོན་གསུམ་པོ་འདི་
དག་མཚན་ཉིད་ཀྱི་སྐྱོན་ཡིན་ན། མཁས་པའི་གཙུག་གི་ནོར་བུ་གཉིས་པོས་ཀུན་ལ་བཏུས་དང་
སྡེ་བདུན་དུ་ཅིའི་ཕྱིར་མི་གསུང་། དེས་ན་ཐ་སྙད་དེ་དག་རྣམ་པར་འཁྱམས་པ་ཡིན་ཞེས་
དགོངས་པའོ། །རྒྱུ་མཚན་མེད་ན་འཆོལ་བ་དང་། །ཐུག་མེད་ཡིན་ན་ངེས་མི་ནུས། །ལུང་
རིགས་གཉིས་ཀྱིས་གནོད་པའི་ཕྱིར། །སྐྱོན་གསུམ་མཁས་པའི་དགོངས་པ་མིན། །བསྡུ་བའི་
ཚིགས་སུ་བཅད་པའོ། །
གཉིས་པ་རང་གི་ལུགས་ནི། མ་ཁྱབ་ཅེས་སོགས་དེ། དོན་ནི་མཚན་ཉིད་ཀྱི་སྐྱོན་
ཐམས་ཅད་མ་ཁྱབ་ཁྱབ་ཆེས་མི་སྲིད་གསུམ་དུ་འདུས་པ་ཡིན་ཏེ། སློབ་དཔོན་གྱིས་བསྒྲུབ་བྱའི་
མཚན་ཉིད་ཀྱི་རྣམ་གཅོད་འཆད་པའི་སྐབས་སུ། བདག་ཉིད་ཚིག་ཕྲད་ངོ་བོའི་སྒྲ། །མ་བསལ་
བ་དང་བཅས་པ་རྣམས། །ལྡོག་པ་སེལ་བར་བྱེད་པ་ཡིན། །ཞེས་གསུངས་པས་ཁྱབ་ཆེས་པ་
གཅོད་ཅིང་། འདོད་སྒྲས་མ་ཁྱབ་སེལ་བར་བྱེད། །ཅེས་གསུངས་པས་མ་ཁྱབ་པ་གཅོད་ལ།
བསྒྲུབ་བྱར་ཁས་བླངས་ཕྱོགས་མཚན་ཉིད། །དེ་རྣམས་ལ་ནི་ཕྱོགས་ཉིད་མེད། ། བསལ་བ་
གནོད་དང་ལྷག་མ་ལ། །མཚན་ཉིད་འཇུག་པ་མེད་ཕྱིར་རོ། །ཞེས་པས་མི་སྲིད་པ་གཅོད་པར་
གསུངས་པའི་ཕྱིར་རོ། །འདིར་ཁ་ཅིག །བསྒྲུབ་བྱའི་མཚན་ཉིད་ཀྱི་སྐབས་སུ་དེ་ལྟར་བསྟན་
མོད། མཚན་ཉིད་ཀྱི་སྤྱི་སྐྱོན་གསུམ་པོ་དེ་ཡིན་པར་མ་བསྟན་ཏོ་སྙམ་ན། དེའང་ལེགས་པར་
བཤད་དེ། སློབ་དཔོན་བདག་ཉིད་ཆེན་པོ་ཀཱ་མ་ལ་ཤི་ལས་དེ་ཁོ་ན་ཉིད་བསྡུས་པའི་འགྲེལ་པར།
སངས་རྒྱས་པའི་མཚན་ཉིད་ནི་གསལ་བའི་མཚན་ཉིད་དེ། གསལ་བའི་མཚན་ཉིད་ནི་མི་སྲིད་
པ་དང་། མ་ཁྱབ་པ་དང༌། ཧ་ཅང་ཁྱབ་པའི་སྐྱོན་དང་བྲལ་བའི་ཕྱིར་རོ་ཞེས་གསལ་བར་བཤད་
པས་སོ། །འདི་ཙམ་གསལ་བར་བཤད་པ་ལའང་ད་དུང་ཡིད་མི་ཆེས་ན་མུན་ཁུང་དུ་ཞུགས་ལ་
ཟས་ཆོད་ཅིག །མཚན་ཉིད་དོན་གྱི་རྣམ་གཅོད་ཐམས་ཅད་གསུམ་དུ་འདུས་པ་ལྟར་སྒྲ་ཐམས་
ཅད་ཀྱང་མི་ལྡན་རྣམ་གཅོད་དང་། གཞན་ལྡན་རྣམ་གཅོད་དང་། མ་འབྲེལ་རྣམ་གཅོད་དང་
གསུམ་དུ་འདུས་ལ་གསུམ་པོའི་དཔེ་ནི་རིམ་པ་ལྟར་སྲིད་སྒྲུབ་འཕོང་སྐྱེན་ཞེས་དང་། སྔོན་པོ་
ཨུཏྤལ་ལ་ཡོད་པ་ཁོ་ནའོ་ཞེས་པ་ལྟ་བའོ། །མ་འབྲེལ་རྣམ་གཅོད་ཀྱི་དཔེ། རྣམ་ངེས་ལས་ནི་
དཔེར་ན་ནག་པ་འཕང་སྐྱེན་ནོ་ཞེས་བྱ་བ་ལྟ་བུར་མ་འབྲེལ་བར་རྣམ་པར་གཅོད་པས་ཁྱད་པར་Val
166



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།པ
དུ་བྱས་པའི་ཕྱིར་ཞེས་གསུངས་ལ། པཎྜི་ཏ་སུ་བྷ་ཤི་ཀཱི་རྟིས་སྨྲ་བ་ཐམས་ཅད་ལ་འཇུག་པ་ལས་
ནི་སྔ་མ་ཉིད་ལ་བཤད་དེ། ཇི་སྐད་དུ། སྔོན་པོ་ཨུཏྤལ་ལ་ཡོད་པ་ཁོ་ན་ཞེས་བརྗོད་ན། སྔོན་པོ་
ཨུཏྤལ་ལ་ཡོད་པ་ངེས་པར་བསྟན་ནས་མེད་པ་དང་མ་འབྲེལ་པ་གཅོད་དེ། དེ་བཞིན་དུ་ཐ་དད་
པ་ངག་ལ་ཡང་བརྗོད་དོ་ཞེས་གསུངས་པས་སོ། །དེས་ན་བོད་རྣམས་ཀྱིས་ཆོས་ཀྱི་གྲགས་པའི་
རྣམ་གཞག་བདེ་བ་པོར་ནས། རང་ཉིད་ཀྱིས་མི་དགོས་པ་བློས་བཏགས་ནས་སྦྱར་བ་འདི་ནི་
འཁྲུལ་པར་འགྱུར་ལ། ཅུང་ཟད་མ་འཁྲུལ་དུ་ཟིན་ཡང་མཁས་པ་རྣམས་ལ་མ་གྲགས་པས་མི་
བདེ་སྟེ། ཀླ་ཀློའི་སྐད་ཀྱིས་སྒྲ་འཆད་པ་བཞིན་ནོ་ཞེས་མཁྱེན་རབ་ཀྱི་དབང་ཕྱུག་པཎྜི་ཏ་ཆེན་པོ་
གསུང་ངོ་། །དོན་བཞིན་སྟོན་ལ་དོན་མེད་གསར་བུ་འགས། །མ་གྲགས་གྲགས་པར་འཆོས་
པའི་གནད་རིག་ནས། །ཆོས་ཀྱི་རྩེ་བ་ཆོས་བཞིན་འཆད་ཤེས་པའི། །ལེགས་ལམ་འདི་ནི་
ལེགས་བཤད་འདི་ཡི་དྲིན། །བར་སྐབས་ཀྱི་ཚིགས་སུ་བཅད་པའོ། །དེ་ལྟ་བུའི་སྐྱོན་གསུམ་པོ་
དེ་དག་ལའང་སོ་སོའི་མཚན་ཉིད་དང་། དབྱེ་བ་གཉིས་གཉིས་ཀྱི་སྒོ་ནས་འཆད་པ་ནི། མ་
ཁྱབ་པའི་མཚན་ཉིད་ནི་ཞེས་པ་ནས། དོན་ལྡོག་ཐ་དད་པར་འགྱུར་རོ་ཞེས་པའི་བར་གྱིས་
བསྟན་ལ། འདིར་གཞུང་ཕལ་མོ་ཆེར། མ་ཁྱབ་པའི་མཚན་ཉིད་འཆད་པ་ན། མཚན་ཉིད་དུ་
བཀོད་པ་གང་ཞིག་མཚན་གཞིའི་ཕྱོགས་གཅིག་ལ་མ་གྲུབ་པ་ཞེས་གསུངས་ཀྱང་། མཚོན་
འདོད་ཀྱི་ཕྱོགས་གཅིག་ལ་མ་གྲུབ་པ་ཞེས་སྦྱར་ན་འཐད་པར་སེམས་སོ། ། གཞན་ནི་གོ་བར་
སླའོ། །གསུམ་པ་ལ་རྩོད་པ་དང་། ལན་གཉིས་ཏེ། མཚན་གཞིར་ཞེས་པ་ནས། ཁེགས་སོ་
ཞེས་པའི་བར་གྱིས་བསྟན་ཏེ། དོན་ནི་མཚན་ཉིད་ཀྱི་སྐྱོན་འདི་དག་མཚན་གཞིར་བཀོད་པ་ལ་
བརྩི་ཡང་མཚན་ཉིད་ཀྱི་སྟེང་དུ་ཁྱབ་མ་ཁྱབ་གཅོད་པ་མ་ཡིན་གྱི། མཚན་གཞིའི་སྟེང་དུ་མཚོན་
བྱ་མཚོན་ཚུལ་ལ་བརྩི་བ་ཡིན་ནོ་ཞེས་བྱ་བ་དང་། ལྐོག་ཤལ་ལ་ལྐོག་ཤལ་རང་མི་སྲིད་པར་མ་
གྲུབ་ལ། ལྐོག་ཤལ་གཉིས་པ་སོགས་གཞན་མི་སྲིད་པའི་ཕྱིར་ཐ་སྙད་གཉིས་པ་སོགས་གཞན་མི་
སྲིད་པར་ཐལ་བ་ནི་འདོད་ལ། དེས་ན་སྐྱོན་ཕྱི་མ་ཡང་མེད་ཅེས་པའོ། །མདོར་བསྡུ་ན་མཚན་
ཉིད་མི་སྲིད་པའི་གཞི་ལ་མཚོན་བྱ་ལྡན་མི་སྲིད་དོ། །གཞན་དུ་ན། བ་གླང་གི་ཐ་སྙད་ཆོས་
ཅན། བ་གླང་མ་ཡིན་པར་ཐལ། ལྐོག་ཤལ་མི་སྲིད་པའི་ཕྱིར་རོ། །ཀྱེ་མ་འདི་ལྟ་བུའི་གནས་མ་
ཡིན་པ་འདི་ཙམ་ལ་ཡང་བློ་གྲོས་འཁྲུག་པར་གྱུར་པ་འདི་ཅི་ལས་བྱུང་བ་རྟག་དགོས་སོ། །
གཞན་ནི་གོ་བར་སླའོ། །མ
167



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
མ
Qགཉིས་པ་མཚོན་བྱ་ལའང་གསུམ་ལས། དང་པོ་གཞན་གྱི་ལུགས་དགག་པ་ནི། ཁ་ཅིག་
ཅེས་པ་ནས། གསུངས་པའོ་ཞེས་པའི་བར་ཏེ། དོན་ནི་སློབ་དཔོན་གཙང་ནག་པ་མཚན་
མཚོན་རྫས་གཅིག་ཏུ་བཞེད་ཅིང་། ཐ་སྙད་ཉིད་མཚོན་བྱའི་མཚན་གཞི་ཡིན་ནོ་ཞེས་གསུང་པ་
ནི་མི་འཐད་དེ། མཚོན་བྱ་ཞེས་བྱ་བ་ནི་མཚན་ཉིད་མཐོང་བ་སྔོན་དུ་སོང་ནས་བརྡ་བཏགས་
པའི་རྗེས་སུ་ཐ་སྙད་ལ་འཇུག་པའི་བློ་ལ་སྣང་བའི་མིང་སྤྱི་ཡིན་པས་དབང་ཤེས་རྟོག་བཅས་སུ་
འགྱུར་བའི་ཕྱིར་དང་། བརྡའི་དུས་སུ་མཚན་ཉིད་རྒྱུ་མཚན་དུ་བྱས་ནས་མཚོན་བྱའི་ཐ་སྙད་
བཏགས་པ་དེ་ཕྱིས་ཐ་སྙད་ཀྱི་དུས་སུ་དྲན་པ་བྱས་ནས་གཟོད་ཐ་སྙད་ལ་འཇུག་པར་གསུངས་
པའི་ཕྱིར་རོ། །མདོར་ན་མཚོན་བྱ་ནི་མཚན་ཉིད་མཐོང་ནས་བརྡ་འདོགས་པའི་དུས་ཉིད་དུ་
གྲུབ་ལ། ཐ་སྙད་ནི་དེ་ཕྱིན་ཆད་ཀྱི་ལུས་ངག་གི་བླང་དོར་ཐམས་ཅད་ལ་ཡང་འཇུག་པས་སོ། །
ཇི་སྐད་དུ་རྣམ་འགྲེལ་ལས། གྲགས་པ་བརྡ་ཡི་རྗེས་འགྲོ་བ། །དེ་ཡང་བརྗོད་འདོད་རྗེས་འགྲོ་
ཅན། །ཐ་སྙད་དོན་དུ་བྱས་པ་སྟེ། །སྡེབ་སྦྱོར་མིང་དང་སྒྲ་ཆ་བཞིན། །ཞེས་གསུངས་པས་
སོ། །གཉིས་པ་རང་གི་ལུགས་ནི། རྒྱུ་མཚན་ཞེས་སོགས་ཏེ། དོན་ནི་དང་པོར་མཚན་ཉིད་
མཐོང་བ་ལ་བརྟེན་ནས་དོན་གྱི་རྣམ་པ་བློ་ལ་འཆར་ལ། དེའི་རྗེས་སུ་མིང་ཀུན་སློང་གི་རྟོག་པ་
ལས་མིང་སྤྱི་ཤར་ནས་འདི་བ་གླང་ངོ་ཞེས་སོགས་འདོགས་པ་ནི་བརྡ་དུས་ཡིན་ཞིང་། དེའི་ཚེ་བློ་
ངོ་དེ་ན་ཡོད་པའི་རིགས་ཀྱི་སྒྲ་མཚན་ཉིད་ལ་ལྟོས་པ་རྒྱུ་མཚན་ཅན་གྱི་མིང་སྤྱི་བ་གླང་ཞེས་བྱ་བ་
ལ་སོགས་པ་ཁྱད་པར་ནི་དེ་ཉིད་མཚོན་བྱ་ཡིན་ཏེ། རྣམ་འགྲེལ་ལས། རྒྱུ་མཚན་ཅན་གྱི་སྒྲ་
ཤེས་གྲུབ། །ཅེས་དང་། མཁས་པ་འཇུག་པའི་སྒོ་ལས། དོན་ལ་དམིགས་ན་མཚོན་བྱ་སྟེ། །
དེ་ཡི་དོན་ལྡོག་མཚན་ཉིད་ཡིན། །ཡལ་ག་དང་ནོག་ལ་སོགས་པའི་མཚན་ཉིད་ལ་དམིགས་
ནས་བརྡ་བཏགས་པ་ནི་རིགས་ཀྱི་སྒྲའོ། །དེ་ཉིད་མཚོན་བྱ་ཡིན་ཏེ། དཔེར་ན་ཤིང་དང་བ་
གླང་ལ་སོགས་པ་ལྟ་བུའོ་ཞེས་གསུངས་པས་སོ། །འོ་ན་མཚོན་བྱ་ཉིད་ཀྱང་ཐ་སྙད་ཡིན་པས་
སྔར་ཐ་སྙད་མཚོན་བྱའི་མཚན་གཞིར་འདོད་པ་བཀག་པ་དང་འགལ་ལོ་ཞེ་ན། མི་འགལ་ཏེ།
མཚོན་བྱ་ཉིད་ཐ་སྙད་ཡིན་ཡང་ཐ་སྙད་དང་པོ་བཏགས་པ་ལ་བརྡ་དུས་དང་། དེ་ལ་བརྟེན་ནས་
ཕྱིས་བླང་དོར་ལ་འཇུག་པའི་ཐ་སྙད་ཀྱི་དུས་ཞེས་བཏགས་པའི་ཕྱིར་རོ། །མཚོན་བྱ་ཐ་སྙད་ཡིན་
པ། ཡང་སློབ་དཔོན་ཆོས་མཆོག་གིས། གང་ལ་གང་གི་ཐ་སྙད་ཀྱི་རྒྱུ་མཚན་ཡོད་པ་པ་དེ་ལ་ནི་
དེའི་ཐ་སྙད་དུ་བྱ་བ་ཡིན་ཏེ་ཞེས་དང་། རྣམ་ངེས་ལས། ཡུལ་གྲུབ་པས་ཡུལ་ཅན་ཤེས་པ་དང་།
168



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་འི་རྣམ་བཤད་རིགས་འམ་གསལ་བའི་ཉི་མ།
སྒྲ་དང་སྒྲ་ཐ་སྙད་དག་ལ་རྟོགས་པའམ་སྒྲུབ་པར་བྱེད་པ་མ་ཡིན་ཏེ། ཡུལ་རབ་ཏུ་བསྟན་པས་
བརྡ་ལ་འཇུག་པའི་ཕྱིར་རོ་ཞེས་གསུངས་པ་ལས་ཤེས་སོ། །གང་དག་མཚོན་བྱའི་མཚན་གཞི་
འཛིན་པ་ན། བ་གླང་ཞེས་པའམ་ཤིང་ཞེས་པ་ལྟ་བུ་ཉིད་མཚན་ཉིད་དོན་ལ་ལྟོས་པའི་མིང་ངམ་
མཚོན་བྱ་ཡིན་པ་མ་གོ་བར་མཚོན་སྦྱོར་སྣ་ཚོགས་པར་འགོད་པར་བྱེད་པ་ནི་གཞུང་གི་དོན་མ་
ཡིན་པར་གཞུང་ཉིད་དཔང་པོར་བྱས་ན་ཤེས་སོ། །མཚོན་བྱ་དེ་ཡང་ཐ་སྙད་རང་དབང་བ་མ་
ཡིན་གྱི། མཚན་ཉིད་མཐོང་བ་ལས་བཏགས་པས་ན་བཏགས་ཡོད་ཅེས་བྱ་སྟེ། སློབ་དཔོན་
ཆོས་མཆོག་གིས། ཐ་སྙད་དུ་རུང་བ་ཉིད་ཀྱང་བཏགས་པ་ཡིན་གྱི། དངོས་པོ་ནི་མ་ཡིན་ནོ་
ཞེས་གསུངས་པ་ལྟར་རོ། །གསུམ་པ་ནི། མཚན་མཚོན་ཞེས་སོགས་ཏེ་གོ་བར་སླའོ། །གསུམ་
པ་མཚན་གཞི་ནི། མཚན་ཉིད་ཅེས་སོགས་ཏེ་དེ་དག་ཀྱང་གོ་སླའོ། །
གསུམ་པ་ཆོས་གསུམ་སོ་སོའི་རྣམ་གཞག་ལ་གསུམ་སྟེ། རང་ལྡོག་ངོས་གཟུང་བ། ཇི་
ལྟར་འབྲེལ་པའི་ཚུལ། མཚན་ཉིད་དང་འབྲེལ་ནས་སོ་སོར་མཚོན་པའི་རྣམ་གཞག་གོ །དང་
པོ་ནི། འགའ་ཞིག་ཅེས་པ་ནས། མེད་དགག་ཡིན་ན་ཞེས་པའི་བར་རོ། ། གཉིས་པ་ནི།
འཁྲུལ་པ་ཞེས་པ་ནས། གསུངས་པ་ལྟར་རོ་ཞེས་པའི་བར་རོ། །དེ་དག་གི་དོན་གོ་བར་
སླའོ། །གསུམ་པ་ལ་གཉིས་ཏེ། ཇི་ལྟར་མཚོན་པའི་ཚུལ་དང་། ཕན་ཚུན་ངེས་པའི་རྣམ་
གཞག་གོ །དང་པོ་ནི། གསུམ་མོ་ཞེས་པ་ནས། ཕྱིར་རོ་ཞེས་པའི་བར་ཏེ། དོན་ནི་མཚན་
མཚོན་གཞི་གསུམ་པོ་དེ་ལ་ནོག་སོགས་འདུས་པ་མཚན་གཞི་མཚན་ཉིད་ཀྱི་ཐ་སྙད་བྱར་རུང་
དང༌། བྱེ་བྲག་ཏུ་བ་གླང་གི་ཐ་སྙད་བྱར་རུང་གི་མཚན་ཉིད་ཀྱི་ཐ་སྙད་བྱར་རུང་སྟེ། དངོས་
འགལ་གཅོད་པའི་ཚུལ་གྱིས་དོན་ལྡོག་ཏུ་གྲུབ་པའི་ཕྱིར་དང་། བ་གླང་གི་ཐ་སྙད་བྱར་རུང་གི་
དངོས་འགལ་གཅོད་པའི་ཚུལ་གྱིས་དོན་ལྡོག་ཏུ་གྲུབ་པའི་ཕྱིར་རོ། །དེ་བཞིན་དུ་གཞན་གཉིས་
ལའང་འགྲེའོ། །ཡང་དཀར་ཟལ་མཚན་ཉིད་ཙམ་མ་ཡིན་པར་མཚོན་པ་ལ་འཁྲུལ་པའི་སྐབས་
སྲིད་ལ། ལྐོག་ཤལ་དང་བ་གླང་གི་ཐ་སྙད་གཉིས་མཚན་གཞི་མ་ཡིན་པར་མཚོན་མི་ནུས་པས་
བཟློག་པ་གྲུབ་པའི་ཕྱེད་དང་གཉིས་སྐྱོན་ཅན་དང་། ཕྱེད་དང་ལྔ་སྐྱོན་མེད་ཡིན་ནོ། །འདི་ལ་
ཕྱོགས་གླང་གསར་མ་ན་རེ། ལེགས་པར་བརྟགས་ན་ལྐོག་ཤལ་དང་དཀར་ཟལ་མཚོན་བྱ་མ་
ཡིན་པར་ཡང་མཚོན་མི་ནུས་ཏེ། དོན་ལྡོག་སོ་སོར་ཡོད་པས་སོ་ཞེས་ཟེར་བ་ནི་མ་བརྟགས་པ་
སྟེ། རང་གི་ངོ་བོ་མི་འདྲ་བ་ཡོད་པས་དོན་ལྡོག་ཐ་དད་དུ་འགྱུར་ན་མཚན་ཉིད་ཐུག་མེད་དུ་བ
པ
169



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
འདོད་པ་ཇི་ལྟར་འགེགས། ཐུག་མེད་ནི་བློས་སྒྲོ་བཏགས་པ་ཙམ་ཡིན་པས་ངོ་བོ་མི་འདྲ་བ་མ་
ཡིན་ནོ་ཞེ་ན། བློས་སྒྲོ་མ་བཏགས་པར་མཚན་ཉིད་གང་ལའང་ཐ་དད་པ་མེད་པས་ཐམས་ཅད་
དུ་མཚུངས་སོ། །གསུམ་པ་རྩོད་པ་སྤོང་བ་ནི། སྦྱོར་བ་ཞེས་པ་ནས། བཤད་ཟིན་ཏོ་ཞེས་པའི་
བར་ཏེ། དོན་ནི་དཀར་ཟལ་དང་བ་གླང་གི་ཐ་སྙད་ལ་དངོས་འགལ་གཅོད་པའི་དོན་ལྡོག་ཏུ་
གྲུབ་པའི་དོན་གྱིས་ཁྱབ་ལ། དེ་དག་དེ་དང་གཅིག་མ་ཡིན་པས་རང་ལྡོག་ཐ་དད་པའི་ཕྱིར་སྐྱོན་
དང་པོ་མེད་ལ། དེ་བཞིན་དུ་མཚོན་བྱ་མ་ཡིན་པའི་ཐ་སྙད་མཚོན་བྱ་ཡིན་ཡང་མཚོན་བྱ་དང་
གཅིག་མ་ཡིན་པས་སྐྱོན་མེད་ལ། ནོག་ལྐོག་ཤལ་གྱི་དོན་ལྡོག་ལ་མཚོན་བྱའི་མཚན་ཉིད་མི་
ཁེགས་པས་ཐ་སྙད་རྒྱུན་ཆད་པ་མེད་ལ། ལྐོག་ཤལ་ཉིད་མཚོན་བྱ་དང་གཅིག་མ་ཡིན་པས་རང་
ལྡོག་ལ་ཁེགས་པའི་ཕྱིར་ཁྱབ་ཆེས་པའི་སྐྱོན་ཡང་མེད་དོ། །དེ་བཞིན་དུ་དངོས་འགལ་གཞི་
མཚོན་དུ་ཐལ་བའི་སྐྱོན་གང་ཡང་མེད་དེ། རང་ལྡོག་དངོས་འགལ་ལ་གཞི་ལྡོག་འགལ་བ་མེད་
པ་སྐྱོན་མ་ཡིན་པའི་ཕྱིར་རོ། །དེས་ན་འགལ་བར་མངོན་ལ་མི་འགལ་བ་དང་། མཚུངས་
མངོན་ལ་མི་མཚུངས་པའི་སྦྱོར་བ་དུ་མ་ཡོད་ཅེས་འཆད་པ་ཡིན་ནོ། །གཞན་ནི་གོ་བར་སླའོ། །
གཉིས་པ་ཇི་ལྟར་ངེས་པའི་རྣམ་གཞག་ལ་གསུམ་སྟེ། རྣམ་གཞག་སྤྱིར་བརྗོད་པ།
གཞན་གྱིས་བཏགས་པ་དགག་པ། མིང་དོན་ལྡོག་པའི་རྩོད་པ་སྤོང་བའོ། ། དང་ པོ་ནི།
མཚན་མཚོན་ཞེས་སོགས་དང། གཉིས་པ་ནི། མཚན་མཚོན་དོན་ལ་གཅིག་དང་ཞེས་སོགས་
དང་། གསུམ་པ་ནི། དེ་དག་ཅེས་པ་ནས། མིང་ལ་མི་རྩོད་དོ་ཞེས་པའི་བར་ཏེ་དེ་དག་གི་དོན་
གོ་བར་སླའོ། །གཉིས་པ་བྱེ་བྲག་ཏུ་ཚད་མའི་མཚན་ཉིད་ངེས་པར་བྱ་བ་ལ་གཉིས་ཏེ། མཚན་
ཉིད་ངོས་གཟུང་བ་དང་། དེས་སྒྲོ་འདོགས་ཇི་ལྟར་གཅོད་པའི་ཚུལ་ལོ། །དང་པོ་ལ་གསུམ་
ལས། གཞན་གྱི་འདོད་པ་དགག་པ་ནི། །མི་བསླུ་ཞེས་པ་ནས། མི་སྲིད་པའི་ཕྱིར་རོ་ཞེས་པའི་
བར་ཏེ། དོན་ནི་སློབ་དཔོན་ལྷ་དབང་བློ་ན་རེ། མཚོན་བྱ་ཚད་མ་ནི་མི་བསླུ་བ་དང་མ་ཤེས་
དོན་གསལ་གང་ཡང་རུང་བས་མཚོན་ནུས་ཞེས་གསུངས་ཏེ། དེ་ཉིད་ཀྱི་འགྲེལ་པར། དེ་ལྟར་
ཚད་མའི་མཚན་ཉིད་མི་བསླུ་བ་གཅིག་བཤད་དོ། །མ་ཤེས་དོན་གྱི་གསལ་བྱེད་ཀྱང་། གཞན་
མཚན་ཉིད་གཉིས་པ་ཡིན་ནོ། །ཞེས་བཤད་པས་སོ། །གང་དག་འདིས་མཚན་ཉིད་ཀྱི་ཟུར་།
གཉིས་པ་བསྟན་གྱི། མཚན་ཉིད་ཡོངས་སུ་རྫོགས་པ་གཉིས་བཞེད་པ་ཡིན་ནོ་ཞེས་ཟེར་བ་དེ་ནི་
རྫུན་འབའ་ཞིག་ཡིན་ཏེ། དེ་ཉིད་ཀྱི་འགྲེལ་པར། མངོན་པར་གསལ་བར་བྱེད་པའི་ཤེས་པ་.
170



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉིམ།
གྱི
.ཡང་ཚད་མ་ཡིན་ནོ། །དོན་བྱེད་པ་མི་བསླུ་པ་ཉིད་ཀྱི་ཕྱིར་དེ་དང་དེ་རྟོགས་པར་བྱའོ་ཞེས་
གཉིས་ཀ་དོན་གཅིག་ཏུ་བཤད་ཅིང་། ཟུར་ཐ་དད་པ་ཡིན་ན་རྣམ་གཅད་ཐ་དད་པ་དགོས་པས་
སོ། །ཡང་སློབ་དཔོན་རྒྱུན་མཛད་པ་ན་རེ། དོན་དམ་པའི་ཚད་མའི་མཚན་ཉིད་ནི་མ་ཤེས་
དོན་གསལ་ཡིན་ལ། ཐ་སྙད་པའི་ཚད་མའི་མཚན་ཉིད་ནི་དོན་གསལ་དང་མི་བསླུ་བ་ཚོགས་པ་
ཡིན་ཏེ། བཅད་པའི་དོན་ཐོབ་པ་ཡིན་པའི་ཕྱིར་རོ་ཞེས་གསུངས་ཏེ། དེ་ཉིད་ཀྱི་འགྲེལ་པར།
འདི་ནི་དོན་དམ་པའི་ཚད་མའི་མཚན་ཉིད་ཡིན་ལ། སྔ་མ་ནི་ཐ་སྙད་པ་ཡིན་ནོ་ཞེས་གསུངས་
སོ། །ལུང་འདིས་ནི་རྒྱན་མཛད་པས་མི་བསླུ་བ་དང་། མ་ཤེས་དོན་གསལ་ཚད་མ་གཉིས་ཀྱི་
མཚན་ཉིད་སོ་སོར་ངེས་པར་བཞེད་པ་གསལ་བར་བསྟན་ལ། ཐ་སྙད་པའི་ཚད་མའི་མཚན་
ཉིད་ལ་གཉིས་ཚོགས་བཞེད་ལ། ཐ་སྙད་པའི་ཚད་མ་ཆོས་ཅན། དོན་དམ་པའི་ཚད་མར་ཐལ།
མ་ཤེས་དོན་གསལ་གྱི་རིག་པ་ཡིན་པའི་ཕྱིར་རོ། །མ་གྲུབ་ན་དེར་ཐལ། ཐ་སྙད་པའི་ཚད་མ་
ཡིན་པའི་ཕྱིར་ཞེས་འཁོར་གསུམ་གཅིག་དང་། འདོད་ན། མིན་པར་ཐལ། བཅད་དོན་ཐོབ་
པ་ཡོད་པའི་ཕྱིར་ཞེས་བརྗོད་ན་འཁོར་གསུམ་གཅིག་སྟེ། འཁོར་གསུམ་གཉིས་ཕྱོགས་གཅིག་
ཏུ་ཁས་བླངས་པར་འགྱུར་བས་བརྟག་དགོས་ཤིང་། རྒྱུན་གྱི་འགྲེལ་བཤད་ལས་སློབ་དཔོན་ཡ་
མ་བྲིས། དེ་ལྟར་མི་བསླུ་བ་ཉིད་ཀུན་ཏུ་ཐ་སྙད་པ་དང་དོན་དམ་པའི་ཚད་མ་དག་གི་སྤྱིའི་
མཚན་ཉིད་ཡིན་ནོ་ཞེས་གནས་སོ་ཞེས་མི་བསླུ་བ་ཉིད་སྤྱིའི་མཚན་ཉིད་དུ་བཞེད་པར་ཡང་
བསྟན་པས་ལེགས་པར་དཔྱོད་ཅིང་། ཡང་སློབ་དཔོན་ཆོས་མཆོག་ན་རེ། རྣམ་ངེས་ལས།
འདི་དག་གི་དོན་ཡོངས་སུ་བཅད་ནས་འཇུག་པ་ན་དོན་བྱ་བ་ལ་བསླུ་བ་མེད་པའི་ཕྱིར་རོ་ཞེས་བྱ་
བའི་གཞུང་ལ་བརྟེན་ནས་མི་བསླུ་བ་ཁྱད་པར་གསུམ་ལྡན་པ་བཞེད་དོ། ། ཇི་སྐད་དུ་ཚད་མ་
བརྟགས་པ་ལས། དོན་བྱེད་མི་བསླུ་བ་ཡིན་ཏེ། དེ་ནུས་ཐོབ་བྱེད་ཚད་མར་འདོད། །འཇུག་
ཡུལ་བླང་དོར་བྱ་བའོ། །ཞེས་གསུངས་པ་ལྟར་རོ། །ཡང་བྲམ་ཟེའི་རྗེས་སུ་འབྲང་བ་རྣམས་ནི་
བདེན་པའི་དོན་རྟོགས་ཆོས་གསུམ་ལྡན་ཞེས་བཞེད་ལ། དེ་ལ་ངོ་བོའི་ཁྱད་པར་ནི་ལྡོག་ཕྱོགས་
ཀྱི་སྒྲོ་འདོགས་སེལ་བ་ཙམ་ཡིན་གྱི། ཚད་མས་དགག་སྒྲུབ་བྱེད་པ་ནི་མ་ཡིན་ཏེ། ཇི་སྐད་དུ་
བྲམ་ཟེས་མཛད་པའི་སེལ་བ་གྲུབ་པ་ལས། དོན་ལ་ཤེས་པའི་བྱེད་ཡོད་པས། །དེ་ལ་ཅུང་ཟད་
བྱས་པ་མེད། །ཅེས་གསུངས་པ་ལྟར་རོ། །ཡུལ་གྱི་ཁྱད་པར་སྤུར་མ་རྟོགས་པ་དང་། འཛིན་
སྟངས་ཀྱི་ཁྱད་པར་ནི་དོན་ལ་མི་འཁྲུལ་བའོ་ཞེས་གསུངས་སོ། །ཡང་ཕྱིར་བས་ཀྱི་རྟོག་གེ་པ་>
171



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ་
ma
མཕལ་མོ་ཆེ་ནི། གསར་དུ་མི་བསླུ་བའི་རིགས་པ་ཚད་མའི་མཚན་ཉིད་དུ་བཞེད་ལ། ལ་ལ་ནི་
དཔྱད་ཅིང་དཔྱད་པ་ལྟར་གྱི་འཇུག་ཡུལ་ལ་གསར་དུ་མི་བསླུ་བའི་རིག་པ་ཞེས་གསུང་ངོ༌། །དེ་
དག་ལ་མི་འཐད་པའི་ཆ་དགག་ན། སྔ་རབས་པ་འགོག་བྱེད་གཞུང་ལས་བཤད་པའི་ཚུལ་དང་།
ཕྱི་རབས་པ་འགོག་བྱེད་ཀྱི་རིགས་པ་རང་ཉིད་ཀྱིས་ཁ་བསྐང་བའོ། །དང་པོ་ནི། མཚན་ཉིད་
ཅེས་པ་ནས། མི་སྲིད་པའི་ཕྱིར་རོ་ཞེས་པའི་བར་ཏེ། དོན་ནི་སློབ་དཔོན་ལྷ་དབང་བློ་མཚན་
ཉིད་གཉིས་སུ་བཞེད་པའང་མི་འཐད་དེ། མཚོན་བྱ་ཡང་གཉིས་སུ་འགྲོ་བས་སོ། །དེ་ལ་མཚོན་
བྱ་གཅིག་ལ་མཚན་ཉིད་དུ་མ་མི་སྲིད་པར་གོང་དུ། མཚན་མཚོན་གྲངས་མཉམ་ངོ་བོ་གཅིག །
ཅེས་བཤད་ཟིན་ཏོ། །དེ་ལྟར་ན་བསྒྲུབ་བྱ་གཅིག་ལ་རྟགས་དུ་མ་མི་རུང་བར་ཡང་མཚུངས་སོ་
ཞེ་ན། མི་མཚུངས་ཏེ། མཚོན་བྱ་ཞེས་བྱ་བ་དོན་ལྡོག་རྒྱུ་མཚན་དུ་བྱས་པའི་སྒྲ་ཡིན་གྱི། དོན་
ལྡོག་རྒྱུ་མཚན་དུ་མ་བྱས་ན་མིང་མཐུན་པ་ཙམ་གྱིས་མཚོན་བྱར་མི་འགྱུར་ལ། བསྒྲུབ་བྱ་ནི་གང་ནི
ལ་འབྲེལ་པ་ཡོད་པས་བསྒྲུབ་ཀྱི། རྟགས་ཀྱིས་བཞག་བྱ་མ་ཡིན་པའི་ཕྱིར་རོ། །དེ་ལྟར་མོད་ཀྱི་
རྩོད་པའི་སྐབས་སུ་ནི་བསྒྲུབ་བྱ་གཅིག་ལ་རྟགས་དུ་མ་མི་སྦྱོར་ཏེ། ཇི་སྐད་དུ་བསྒྲུབ་བྱ་གཅིག་ལ་
རྟགས་མང་པོ། །འཇུག་ཀྱང་རྩོད་ན་མང་པོ་མིན། །ཞེས་གསུངས་སོ། །འོ་ན་བསྒྲུབ་བྱའི་
མཚན་ཉིད་གཉིས་བསྟན་པས་སྔ་མ་ལ་གནོད་དོ་ཞེ་ན། དེ་ཡང་རྣམ་གཅད་དང་ཡོངས་གཅོད་
ལ་ལྟོས་པས་མཚོན་བྱ་ཡང་གཉིས་ཉིད་དོ། །ཡང་རྒྱུན་མཛད་པའི་ལུང་དེ་ལྟར་ནའང། ཚད་
མ་སྤྱིའི་མཚན་ཉིད་ཅི་ཡིན་ཞེས་དྲིས་ན། སོ་སོའི་མཚན་ཉིད་འདི་ཡིན་ཞེས་བརྗོད་པ་མ་འབྲེལ་
པ་དང་། སྤྱི་མཚན་གཅིག་མེད་ན་མཚོན་བྱ་གཅིག་ཀྱང་མེད་པར་འགྱུར་བས་མི་འཐད་དོ། །
ཡང་སློབ་དཔོན་ཆོས་མཆོག་མ་ཁྱབ་པ་གཅོད་པར་གཞན་ནས་ཁ་བསྐངས་པ་མི་འཐད་དེ། སྔ་
མ་སྐྱོན་ཅན་དུ་འགྱུར་བ་བཟློག་མི་ནུས་ལ། བདེན་པའི་དོན་རྟོགས་ཚད་མའི་བྱེད་པ་ཡིན་གྱི།
མཚན་ཉིད་མ་ཡིན་ཞེས་གསུངས་ན་གཞུང་གི་དགོངས་པ་མ་ཡིན་ཏེ། དོན་བདེན་པ་རྟོགས་པ་
དང་དོན་བདེན་པ་ལ་མི་བསླུ་བ་དོན་གཅིག་པས་སོ། །འདིས་ནི་བསྟན་བཅོས་འདིའི་དགོངས་
པ་ལ་མི་བསླུ་བའི་དོན་རྟོགས་པ་ལ་མི་འདོད་པ་དག་ལ་ཚངས་པའི་ཐོག་ཕབས་པ་ཡིན་ནོ། །
ཡང་འགའ་ཞིག་སློབ་དཔོན་ཆོས་མཆོག་གིས་མ་ཁྱབ་པ་གཅོད་པ་གཞན་ནས་ཁ་བསྐངས་པ་
མེད་པས་ཕྱོགས་སྔ་མ་མ་ལོངས་པའོ་ཞེ་ན། དེ་ནི་ཆོས་མཆོག་གི་བཞེད་པ་བོད་ཀྱིས་བླངས་པ་
ལྟར་བྲིས་པ་ཡིན་གྱི། བསྟན་བཅོས་མཛད་པ་རང་ཉིད་ཀྱིས་ཆོས་མཆོག་གི་བཞེད་པར་
172



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
པ་རྨི་
རདགོངས་པ་མ་ཡིན་ཏེ། འགྲེལ་པ་ལས། མ་ཁྱབ་གཅོད་པ་གཞན་ཡང་ཁ་བསྐང་ངོ་ཞེས་
གསུངས་ན་མི་འཐད་དེ་ཞེས་བཤད་པས་སོ། །བྲམ་ཟེ་ཆེན་པོའི་ལུགས་ལའང་ཚད་མ་ལ་བདེན་
པའི་དོན་རྟོགས་འདོད་པ་སྐྱོན་མེད་མོད། ཡུལ་གྱི་ཁྱད་པར་སྔར་མ་རྟོགས་པ་ཞེས་པ་རྣམ་
གཅད་མེད་པས་མི་དགོས་ཏེ། འཛིན་སྟངས་དོན་ལ་མི་འཁྲུལ་ན་རྟོགས་ཟིན་ལ་འཇུག་
སྲིད་པས་སོ། །འདིས་ནི་བསྟན་བཅོས་འདིའི་རྗེས་འབྲང་དུ་རློམ་པ་དག་ཚད་མའི་མཚན་ཉིད་
ཀྱི་ཟུར་དུ་གསར་ཞེས་སྦྱོར་བ་དག་གི་རེ་ཐག་བཅད་དོ། །ངོ་བོའི་ཁྱད་པར་སྒྲོ་འདོགས་གཅོད་
པས་ཀྱང་མངོན་སུམ་ལ་མ་ཁྱབ་ལ། དོན་བདེན་པའི་གོ་བ་དོན་ཇི་ལྟར་མཐོང་བ་ལ་བྱེད་ན་
དོན་དངོས་མཐོང་བ་ལ་བྱེད་དགོས་པས་མངོན་སུམ་ལ་མ་ཁྱབ་བོ། །གཉིས་པ་ཕྱི་རབས་པའི་
ལུགས་དགག་པ་ལ། ལུགས་དང་པོ་མི་འཐད་དེ། གསར་དུ་ཞེས་བྱ་བའི་དོན་རང་གི་དུས་སུ་
མི་བསླུ་བ་ལ་འདོད་དམ་ཤེས་པ་སྔ་མས་མ་བཟུང་བའི་དོན་འཛིན་པ་ལ་བྱེད། དང་པོ་ལྟར་ན་
ཁྱེད་རང་ལྟར་ན་མངོན་སུམ་གྱི་རྗེས་ཀྱི་ངེས་ཤེས་ཀྱང་ཚད་མར་འགྱུར་ལ། གཉིས་པ་ལྟར་ན་
ཚད་མིན་གྱི་བློ་ལ་དོན་ལ་མི་བསླུ་བ་ཞེས་བྱ་བ་སྟོན་ཅིག །མངོན་སུམ་གྱི་རྗེས་ཀྱི་ངེས་ཤེས་དང་
རྟགས་འཛིན་གྱི་སེམས་ལ་སོགས་པའོ་ཞེ་ན། མ་ཡིན་ཏེ། དེ་དག་ལ་བརྟེན་ནས་དོན་ཐོབ་པ་
ནི་ཡུལ་གྱི་ནུས་པས་མ་བསླུས་པ་ཡིན་གྱི། བློ་ལ་མི་བསླུ་བའི་ནུས་པ་ཡོད་པ་མ་ཡིན་པའི་ཕྱིར་
རོ། །དེ་ཡང་རྣམ་འགྲེལ་ལས། བརྒྱུད་པ་ཡི་ནི་དངོས་པོ་ལ། །འབྲེལ་ཕྱིར་དེར་སྣང་བ་ཡིས་
ནི། །སྟོང་ཡང་སླུ་བྱེད་ཉིད་མ་ཡིན། །ཞེས་གསུངས་པས་སོ། །ཡང་པྲ་མ་ཎ་ཞེས་པ་དང་པོ་
དང་རབ་དང་སོ་སོ་དང་ཚད་མ་ལ་སོགས་པ་ལ་ལྷན་ཅིག་ཏུ་འཇུག་པས་ཚད་མ་ཞེས་པའི་སྒྲ་དོན་
ལས་གསར་རྟོགས་ལོགས་སུ་གོ་བར་བྱ་བ་མ་ཡིན་ནོ། ། ལུགས་གཉིས་པའང་མི་འཐད་དེ།
མངོན་སུམ་གྱི་དོན་ལ་དཔྱད་པ་མེད་པས་ཚད་མིན་དུ་འགྱུར་བ་དང་། དཔྱད་པའི་དོན་སྣང་བ་
ཙམ་ལ་བྱེད་ན་མངོན་སུམ་གྱི་ཡུལ་སྐད་ཅིག་མ་ཉིད་ཡིན་པས་དཔྱད་པ་ལྟར་གྱི་ཡུལ་ཐོབ་པ་མི་
སྲིད་དེ། སྣང་ཡུལ་སྐད་ཅིག་མ་དང་། ཐོབ་ཡུལ་རྒྱུན་ལ་འདོད་པས་སོ། །ཡང་མི་བསླུ་བའི་
དོན་འཇུག་ཡུལ་ཐོབ་པ་འབའ་ཞིག་ལ་འདོད་པའང་མི་འཐད་དེ། འདིར་མི་བསླུ་བའི་ཚུལ་
གསུམ་ཡོད་པ་ལས་ཡུལ་གྱི་མི་བསླུ་བ་ཡུལ་རང་མཚན་ཐོབ་པ་ལ་བྱེད་ཀྱང་། ཡུལ་ཅན་གྱི་མི་
བསླུ་བ་དོན་རྟོགས་པ་ཉིད་དེ། སློབ་དཔོན་ལྷ་དབང་བློས། ཚད་མས་ཡོངས་སུ་ངེས་པའི་དོན་
གྱིས་བསྒྲུབ་པར་བྱ་བའི་དོན་རྟོགས་པར་བྱེད་པའོ་ཞེས་གསུངས་པ་ལྟར་རོ། །རྒྱས་པར་འོག་ཏུ་(
པ
173



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
::འཆད་དོ། །
གཉིས་པ་རང་གི་ལུགས་ནི། མི་བསླུ་བ་ཞེས་པ་ནས། དོན་མཐུན་ནོ་ཞེས་པའི་བར་ཏེ།
དོན་ནི་སློབ་དཔོན་ཕྱོགས་ཀྱི་གླང་པོའི་གཞུང་གི་ཆ་འགའ་ཞིག་ཏུ་མ་ཤེས་དོན་གསལ་དུ་
གསུངས་ལ། འགའ་ཞིག་ཏུ་མི་བསླུ་བར་ཡང་གསུངས་པ་ལ། དཔལ་ལྡན་ཆོས་ཀྱི་གྲགས་པས་
དེ་གཉིས་དགོངས་པ་གཅིག་ཏུ་མཛད་ནས་བློ་དེ་དོན་ལ་མི་བསླུ་བའི་ནུས་པ་ཉིད་ལ་བཞེད་པ་
ཡིན་ཏེ། རྣམ་ངེས་ལས། དངོས་པོའི་ཡུལ་ཅན་ཉིད་ནི་ཚད་མ་ཡིན་ཏེ། ཚད་མའི་མཚན་ཉིད་
ནི་མི་བསླུ་བ་ཡིན་པའི་ཕྱིར་རོ། །དེ་ནི་གལ་ཏེ་རང་གི་ཡུལ་གནོད་པ་མེད་ན་ཡོད་པ་དང་མེད་པ་
ལ་དེའི་ངོ་བོར་འཇོག་པ་ཡིན་ནོ་ཞེས་གསུངས་པས་སོ། །ནུས་པ་ཞེས་པའི་ཚིག་གིས་ནི་དོན་
ཐོབ་ངེས་གཅོད་དེ། སློབ་དཔོན་ཀཱ་མ་ལ་ཤཱི་ལས། མི་བསླུ་བ་ཉིད་ཀྱི་ཤེས་པ་དེ་ཡང་དོན་ཐོབ་
པར་ནུས་པའི་མཚན་ཉིད་ཡིན་གྱི། ཐོབ་པ་ཉིད་ནི་མ་ཡིན་ཏེ། གེགས་ལ་སོགས་པ་སྲིད་པའི་
ཕྱིར་རོ་ཞེས་གསུངས་པ་ལྟར་རོ། །མི་བསླུ་བ་དེ་ཡང་གསུམ་སྟེ། གང་མི་བསླུ་བ། གང་ལ་མི་
བསླུ། ཇི་ལྟར་མི་བསླུ་བའོ། །དང་པོ་ནི། ཤེས་པ་འཛིན་སྟངས་མ་འཁྲུལ་བས་དོན་ཇི་ལྟར་
གནས་པ་ལྟར་ཡོད་པ་ལ་ཡོད་པར་ཤེས། མེད་པ་ལ་མེད་པར་ཤེས་པ་ཉིད་དེ། སློབ་དཔོན་ལྷ་
དབང་བློས། ཤེས་པ་མི་བསླུ་བ་ནི་ཡུལ་ཅན་གྱི་ཆོས་ཡིན་ནོ། །དེ་གང་ལ་ཡོད་པ་དེ་ནི་བསླུ་བ་
མེད་པ་ཅན་གྱི་ཤེས་པའོ་ཞེས་གསུངས་པ་ལྟར་རོ། །གཉིས་པ་ནི། རང་མཚན་ཡོད་པར་
འཇལ་ནི་འཇུག་ཡུལ་དོན་བྱེད་ནུས་པ་ལ་མི་བསླུ། རང་མཚན་མེད་པར་འཇལ་ན་དོན་བྱེད་མི་
ནུས་པ་ཉིད་ལ་མི་བསླུ་སྟེ། སློབ་དཔོན་ལྷ་དབང་བློས། དོན་གྱི་རང་བཞིན་ནུས་པ་གྲུབ་པས་ཇི་
ལྟར་འདོད་པའི་དོན་དེ་ལྟ་བུའི་ངོ་བོ་མི་བསླུ་བའི་ཡུལ་གྱི་ཆོས་དང་ཞེས་བཤད་པ་ལྟར་རོ། །
འདིས་ནི་དངོས་མེད་འཇལ་བའི་ཚད་མ་རྣམས་ཀྱི་འཇུག་ཡུལ་དངོས་མེད་ཡིན་པ་འཐད་པའི་
ཚུལ་དང་། སློབ་དཔོན་ལྷ་དབང་བློའི་དགོངས་པ་ལ་ནམ་མཁའ་དངོས་མེད་ཀྱི་ཤེས་རྣམ་རྗེས་
དཔག་གི་འཇུག་ཡུལ་ཡིན་ནོ་ཞེས་འདོད་པ་དག་མི་འཐད་པའི་ཚུལ་ཕྱོགས་གཅིག་ཏུ་བསྟན་ཏེ།
ཡུལ་གྱི་མི་བསླུ་བ་ལ་དོན་བྱེད་ནུས་མི་ནུས་གཉིས་བཤད་པས། དོན་བྱེད་མི་ནུས་པ་དངོས་མེད་
འཇལ་བའི་རྟགས་ཀྱི་བསྒྲུབ་བྱ་ལས་འོས་མེད་པའི་ཕྱིར་དང་། ཤེས་རྣམ་ཉིད་འཇུག་ཡུལ་ཡིན་
པ་ནི། སློབ་དཔོན་ལྷ་དབང་བློས། ཇི་ལྟར་འདོད་པའི་དོན་དེ་ལྟ་བུའི་ངོ་བོ་མི་བསླུ་བ་ཞེས་
པའི་ཚིག་གིས་བཀག་པའི་ཕྱིར་རོ། །གསུམ་པ་ནི། དོན་རང་མཚན་ལ་ཞུགས་ན་རང་མཚན་
174



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ཐོབ་པ་ལ་མི་བསླུ། ཐོབ་བྱའི་དངོས་ཡུལ་རང་མཚན་མེད་པས་དེ་ལ་མི་འཇུག་ན་རང་མཚན་
ལྡོག་པ་པོ་རང་མཚན་མེད་པ་ལ་མེད་པར་ཤེས་པ་ཉིད་ཕུགས་ཀྱིས་རང་མཚན་ལ་མི་བསླུ་བ་ཡིན་
ཏེ། རང་མཚན་རྣམ་གཅད་ཀྱི་སྒོ་ནས་རྟོགས་པས་སོ། །དེས་ན་ཚད་མ་ཡིན་ན་རང་མཚན་ལ་
མི་བསླུ་དགོས་ཀྱང་། ཡུལ་གྱི་མི་བསླུ་བ་ལ་དངོས་པོར་ཡོད་མེད་གཉིས་ཀ་བཤད་པས་ཚད་མའི་
འཇུག་ཡུལ་ལ་རང་མཚན་གྱིས་མ་ཁྱབ་པ་གཞུང་གི་དགོངས་པ་ཡིན་ལ། དེ་ལྟར་བྱས་ན་འོག་
ནས་འབྱུང་བའི་རྩོད་པ་རྣམས་ཀྱང་རང་གྲོལ་དུ་འགྱུར་རོ། །མདོར་བསྡུ་ན་མི་བསླུ་བ་དང་མ་
ཤེས་དོན་གསལ་གཉིས་ཀ་ཡང་དོན་བདེན་པའམ་རང་མཚན་རྟོགས་པའི་བློར་དོན་མཐུན་པ་
ཡིན་ཏེ། ཕྱེད་དང་བཞི་པ་ལས། ཡོངས་སུ་གཅོད་པར་ནུས་པའི་ཡུལ་མ་ལུས་པ་རྣམ་པར་དག་
པ་ནི་མི་བསླུ་བའོ་ཞེས་གསུངས་ལ། དོན་མ་རྟོགས་པར་ཡུལ་མ་ལུས་པ་རྣམ་པར་དག་པ་མེད་
པའི་ཕྱིར་རོ། །འདིས་ཀྱང་མི་བསླུ་བའི་དོན་རྟོགས་པ་གསལ་བར་བཤད་དོ། །
གསུམ་པ་རྩོད་པ་སྤོང་བ་ལ་གཉིས། མ་ཁྱབ་པ་དང་། ཁྱབ་ཆེས་པ་སྤོང་བའོ། ། དེ་
གཉིས་ནི་དངོས་མེད་ཅེས་པ་ནས། བཀག་པར་ཟད་དོ་ཞེས་པའི་བར་གྱིས་བསྟན་ཏེ། དོན་ནི་
དངོས་མེད་འཇལ་བའི་ཚད་མས་ཀྱང་ཆོས་ཅན་དངོས་པོར་མེད་ཅེས་འཇལ་བའི་སྒོ་ནས་དངོས་
པོ་ལ་རེག་པའི་ཕྱིར་ཉེས་པ་མེད་ལ། དུང་སེར་སྣང་གི་ཤེས་པ་ནི་མི་བསླུ་བ་ཉིད་མ་ཡིན་ཏེ།
རྣམ་ངེས་ལས། ཉེ་བར་བསླད་པ་བསླུ་བའི་ཕྱིར་མངོན་སུམ་ལྟར་སྣང་ཞེས་གསུངས་པས་སོ། །
ཕྱིས་ཀྱི་དཀར་པོ་ལ་མི་བསླུའོ་སྙམ་ན། དེ་ནི་སེར་འཛིན་ལ་སོགས་པས་མ་བསླུས་པ་མ་ཡིན་གྱི།
ཤེས་པ་གཞན་གྱིས་མ་བསླུས་པ་ཡིན་ནོ་ཞེས་རྗེ་བཙུན་འཇམ་པའི་དབྱངས་གསུང་པ་ལ། ངན་
རྟོག་ཅན་ཁ་ཅིག་ན་རེ། དེ་ལྟར་ན་གཞན་ངེས་ཀྱི་ཚད་མ་ལའང་མཚུངས་སོ་ཞེས་སེམས་པ་པ་ནི་
རང་གི་བློས་ཕྱོགས་མ་གོ་བར་མཁས་པ་སྔ་མའི་ལེགས་བཤད་ལ་ཕྲག་དོག་པ་ཙམ་སྟེ། གཞན་
ངེས་ལ་རང་ཉིད་མི་བསླུ་བའི་ནུས་པ་ཡོད་པས་ཤེས་པ་ཕྱི་མས་དོན་ཐོབ་ཀྱང་རང་གི་ནུས་པ་ཡིན་
ལ། སེར་འཛིན་ལ་ནི་རང་ཉིད་མི་བསླུ་བའི་ནུས་པ་མེད་པས་སོ། །དེ་ཙམ་གྱིས་ཀྱང་དོན་མི་གོ་
ན་རེ་ཞིག་རིགས་པ་སྨྲ་བའི་སྤྲོས་པ་ཆོད་ཅིག །དོན་མེད་རྟོག་གེ་བབ་ཅོལ་འདི་འདྲ་བ། །དོན་
ལྡན་གཏམ་གྱི་འཇུག་པར་མ་གསུངས་ཀྱང་། །དོན་བཞིན་འཆད་པོ་ཡིན་ཞེས་སྒྱུ་མའི་ཚིག །
དོན་ལྡན་ཚད་མ་འགོག་པའི་ཟོལ་འདི་མཚར། །བར་སྐབས་ཀྱི་ཚིགས་སུ་བཅད་པའོ། །ཡང་
བོད་རྣམས་སློབ་དཔོན་ཆོས་མཆོག་གིས། དོན་ཐོབ་པའི་ནུས་པ་ཞེས་པས་དངོས་མེད་འཇལ་
175



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པཅོ་བརྒྱུད་ལས། པོད་བཅུ་དྲུས་པ།
བའི་ཚད་མ་ལ་མ་ཁྱབ་པོ་ཞེས་ཟེར་བ་ནི་བདེན་པའི་དོན་རྟོགས་ལའང་མཚུངས་ཤིང་སློབ་
དཔོན་ཀྱི་དགོངས་པ་མ་ཡིན་ནོ། །
གཉིས་པ་ཚད་མས་སྒྲོ་འདོགས་གཅོད་པའི་ཚུལ་ལ་གཉིས་ཏེ། ཇི་ལྟར་ངེས་པའི་ཚུལ་
དང་། རྩོད་པ་སྤོང་བའོ། །དང་པོ་ནི། ཚད་མའི་ཞེས་པ་ནས། ཡིན་ནོ་ཞེས་པའི་བར་ཏེ།
དོན་ནི་ཀུན་ཏུ་ཐ་སྙད་པའི་ཚད་མའི་སྟོབས་ཀྱིས་འཇུག་ལྡོག་བྱེད་པ་ན་ངེས་ཤེས་འདྲེན་དགོས་
ཞེས་པ་ཡིན་ལ། ཚད་མ་ཡིན་ཀྱང་གློ་བུར་བའི་རྗེས་དཔག་ལྟ་བུས་སྒྲོ་འདོགས་མ་བཅད་དོ་སྙམ་
ན། མ་ཡིན་ཏེ། ས་ཕྱོགས་རྐྱང་པ་མེ་མེད་གཞན་དང་འདྲ་བར་འཛིན་པ་ལས་དུ་བ་མཐོང་
བའི་ཚེ་ལོག་རྟོག་དེ་ཉིད་བསལ་བའི་ཕྱིར། །རྗེས་དཔག་དེའི་བསལ་བྱ་ནི་ལོག་རྟོག་ཅེས་ཕྱེད་
དང་བཞི་པ་ལས་གསུངས་ཏེ། དེ་ཉིད་ལས། མ་རྟོགས་པ་ངེས་པར་འགྱུར་བ་ནི་ཕྱིན་ཅི་ལོག་
སྔོན་དུ་འགྲོ་བ་ཅན་ཁོ་ན་ཡིན་པར་མ་ངེས་པ་མ་ཡིན་ནམ། དཔེར་ན་དུ་བ་གློ་བུར་བ་ལས་མེར་
རྟོགས་པ་ལྟ་བུ་སྟེ། དེ་ལ་ནི་མ་ཡིན་པར་སྒྲོ་འདོགས་པ་མི་སྲིད་དོ། །དེ་བས་ན་ཐམས་ཅད་ལ་
རྣམ་པར་གཅོད་པར་བྱེད་པ་མ་ཡིན་ནོ་ཞེ་ན། འདི་ལ་ཆོས་ཅན་རྟོགས་ན་ཐ་མི་དད་པའི་ཕྱིར་
ཏེ། ཐམས་ཅད་རྟོགས་པར་འགྱུར་རོ་ཞེས་ལན་གདབ་པས་ཤེས་པར་ནུས་སོ། །གཉིས་པ་ནི།
ངེས་པ་ཞེས་པ་ནས། གང་གིས་བཟློག་ཅེས་པའི་བར་ཏེ། །གཞུང་ཇི་ལྟ་བ་བཞིན་ཡིན་པས་གོ་
བར་སླའོ། །
གསུམ་པ་མཚན་ཉིད་ཀྱིས་མཚན་པའི་དོན་གཏན་ལ་དབབ་པ་ལ་བཞི་སྟེ། མཚོན་བྱའི་
རབ་ཏུ་དབྱེ་བ། མཚན་གཞི་ལ་ལོག་རྟོག་དགག་པ། མཚན་གཞི་ལ་མཚན་ཉིད་ངེས་པར་བྱེད་
པའི་ཚད་མ། དེས་དགག་སྒྲུབ་ཇི་ལྟར་བྱེད་པའི་ཚུལ་ལོ། །དང་པོ་ལ་བཞི་སྟེ། དབྱེ་བའི་གཞི།
དབྱེ་བའི་དོན། གྲངས་ངེས་པ། སྒྲའི་དོན་ཏོ། །དང་པོ་ལ་གཞན་ལུགས་དགག་པ་དང་།
རང་གི་འདོད་པ་བརྗོད་པ་གཉིས་རིམ་པ་བཞིན། ཚད་མ་ཞེས་པ་ནས། གསུངས་པ་ཡིན་ཞེས་
པའི་བར་གྱིས་བསྟན་ལ། དོན་ནི་དྷརྨཱ་ཨུཏྟ་ར་ཞེས་པའི་ཡང་དག་པའི་ཤེས་པ་དེ་ཙམ་དབྱེ་
གཞིར་མི་བྱེད་པ་ནི། རྣམ་ངེས་ལས། ཡང་དག་པའི་ཤེས་པ་དེ་ནི་རྣམ་པ་གཉིས་ཉིད་དེ་ཞེས་
པའི་ངེས་བཟུང་གིས་བཀག་ལ། དེས་ན་སྔ་མ་དེ་ཙམ་ཞེས་པའོ། །འདིར་འགྲེལ་པ་དག་ལས་
ལུང་འདྲེན་པ་ན། ཉིད་ཅེས་པའི་ངེས་བཟུང་གི་ཚིག་ཆད་པར་སྣང་བས་གཞུང་ན་ཡོད་པ་ལྟར་
ཅིས་ཀྱང་སྦྱར་དགོས་སོ། །གཉིས་པ་ནི། དབྱེ་ན་ཞེས་པ་ནས། ག་ལ་མཚུངས་ཞེས་པའི་བར་
176



དp j།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ
་ཏེ། དོན་ནི་ཚད་མ་གཉིས་གཅིག་པ་བཀག་པར་སློབ་དཔོན་ཛྙཱ་ན་ཤྲཱི་བཞེད་ཅེས་གྲགས་པ་
སོགས་བཀག་ནས། ཚད་མ་གཉིས་ཡུལ་ལ་ལྟོས་ནས་ཐ་དད་དང་། ངོ་བོ་ལ་ལྟོས་ནས་རྫས་
གཅིག་ཏུ་སྟོན་པ་ཡིན་ལ། དེའི་རྒྱུ་མཚན་ཡང་སློབ་དཔོན་ཕྱོགས་ཀྱི་གླང་པོས། མངོན་སུམ་
དང་རྗེས་སུ་དཔག་པ་གཉིས་ཀྱི་ཡུལ་ནི་ཐ་དད་པ་སྟེ། དེའི་རྣམ་པ་དང་བྱེ་བྲག་གི་སྒོ་ནས་སོ་
ཞེས་དང་། རྟོག་པའང་རང་རིག་ཉིད་དུ་འདོད། །ཅེས་གསུངས་པ་ཡིན་ནོ། ། གཞན་ནི་གོ་
བར་སླའོ། །གསུམ་པ་ནི། གཞལ་བྱ་སོགས་ཏེ་གོ་བར་ཟད་དོ། །བཞི་པ་ནི། མིང་ལ་ཞེས་པ་
ནས། རྗེས་དཔག་གོ་ཞེས་པའི་བར་ཏེ། དོན་ནི་མིང་ལ་བཤད་འཇུག་གཉིས་ལས་ཕྱེ་བའི་
གཞིར་ཡོད་ཅིང་། བཤད་འཇུག་འགལ་བའི་སྒྲ་ནི་བྱིའུ་ཏིལ་འཐུང་ངམ་བྱ་ལུག་རྫི་མ་ལྟ་
བུའོ། །མི་འགལ་བ་ནི་ཐམས་ཅད་མཁྱེན་པ་ལྟ་བུའོ། །འགལ་ཞིང་མི་འགལ་བ་ནི་འགལ་འདུ་
མུ་གསུམ་སྟེ། དཔེར་ན་མཚོ་སྐྱེས་ཀྱི་སྒྲ་མཚོ་ལས་སྐྱེས་པའི་པདྨ་ལ་བཤད་འཇུག་གཉིས། སྐམ་
ལས་སྐྱེས་པའི་པདྨ་ལ་འཇུག་པ་འབའ་ཞིག་དང་། མཚོ་ལས་སྐྱེས་པའི་སྲོག་ཆགས་ལ་བཤད་པ་
འབའ་ཞིག་ཡོད་པ་ལྟ་བུའོ། །འདིར་འཇུག་པའི་དོན་ནི་གྲགས་མ་གྲགས་ལ་བྱས་ཏེ། སྒྲའི་
བསྟན་བཅོས་ལས། མཚོ་ལྡུམ་ལ་ནི་མཚོ་སྐྱེས་ཞེས། །རྒྱུ་མཚན་སྒོ་ནས་འདིར་མི་བརྩོད། །
དོན་གྱི་རྒྱུ་མཚན་མཚུངས་ན་ཡང་། །གྲགས་པའི་སྒོ་ནས་མཚུངས་མ་ཡིན། །ཞེས་གསུངས་པ་
ལྟར་རོ། །སྐབས་འདིར་མངོན་སུམ་གྱི་སྒྲ་ལ་པྲ་ཏི་ཞེས་པའི་ཉེར་བསྒྱུར་དང་། ཨཀྵ་ཞེས་པ་
ཡོད་པ་ལ། པྲ་ཏི་ནི་སོ་སོ། ཨཀྟ་ནི་དབང་པོ་ཡིན་ཞིང། དེ་ལྟར་བྱས་པ་ལ། སྒྲའི་མདོ་ཀཱ་ལ་པ་
ལས། ཨིའི་ཡི་གེ་འདྲ་བའི་ཡི་གེས་ཡིན་པ་ལ་ཡ་སྟེ། ཕ་རོལ་དབྱི་བ་ཡང་མ་ཡིན་ནོ་ཞེས་པས་
ཏིའི་སྲོག་ཡིག་ཨི་ཡ་རུ་བསྒྱུར་ལ། གསལ་བྱེད་དབྱངས་མེད་པ་ཕ་རོལ་གྱི་ཡི་གེར་དྲང་ངོ་ཞེས་
པའི་མདོས། ཨཀཱའི་ཨ་ཡིག་སྲོག་ཏུ་སྦྱར་ཞིང་། ཏ་དང་ཡ་བརྩེགས་པས་པྲ་ཏེ་ཀཱ་ཞེས་པ་
འགྲུབ་ལ། དེ་ནི་དབང་བརྟེན་ཅེས་བྱ་བར་འགྱུར་བས་བཤད་ན་དབང་པོ་ལ་བརྟེན་པ་ཞེས་བྱ་
ལ། འཇུག་པ་ནི་དོན་རང་མཚན་འཛིན་པའི་ཤེས་པ་ཐམས་ཅད་ལ་འཇུག་གོ །དེ་ནི་མཚོ་སྐྱེས་
ལྟར་མུ་གསུམ་པ་ཡིན་ཏེ། མངོན་སུམ་དང་པོ་གཉིས་ལ་བཤད་འཇུག་གཉིས་ཀ་ཡོད་ཅིང་།
གཞན་གཉིས་ལ་འཇུག་པ་འབའ་ཞིག་ཡོད་ལ། དབང་ཤེས་འཁྲུལ་པ་རྣམས་ལ་བཤད་པ་འབའ་
ཞིག་ཡོད་པའི་ཕྱིར་རོ། །འདིས་ནི་རང་རིག་མངོན་སུམ་དང་རྣལ་འབྱོར་མངོན་སུམ་ལ་བདག་
རྐྱེན་དབང་པོ་མེད་པར་བསྟན་ཅིང། དབང་པོ་གཟུགས་ཅན་ཉིད་དབང་ཤེས་འཁྲུལ་པའི་A
177



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བདག་རྐྱེན་དུ་བཤད་ལ། སློབ་དཔོན་བདག་ཉིད་ཆེན་པོ་ཀ་མ་ལ་ཤཱི་ལ་ནི། ཟླ་བ་གཅིག་གི་
བདག་པོ་ཙམ་གྱིས་ཟླ་བ་གཉིས་ཀྱི་རྣམ་པའི་རྗེས་སུ་གསལ་བར་སྣང་བ་ཞེས་ཡུལ་ཟླ་བ་གཅིག་
ཉིད་དབང་ཤེས་འཁྲུལ་པ་དེའི་བདག་རྐྱེན་དུ་བཞེད་དོ། །རྗེས་དཔག་གི་སྒྲ་དོན་ནི་ཨ་ནུ་མ་ཎ་
ཞེས་པ་ཡོད་པ་ལ། ཨ་ནུ་ཞེས་པའི་ཉེར་བསྒྱུར་ནི་དོན་དུ་མ་ལ་འཇུག་ཀྱང་། མ་ཎ་ཞེས་བྱ་བའི་
སྒྲའི་ཁམས་དང་འཕྲད་པས་རྗེས་དཔག་ཅེས་བྱ་སྟེ། རྟགས་མཐོང་འབྲེལ་བ་དྲན་པའི་རྗེས་སུ་
སྤྱིའི་ཚུལ་གྱིས་དོན་དཔོགས་པས་རྗེས་དཔག་ཅེས་བྱའོ། །
གཉིས་པ་མཚན་གཞི་ལ་ལོག་རྟོག་དགག་པ་ལ་གཉིས་ཏེ། མངོན་སུམ་དང་། རྗེས་
དཔག་ལ་དགག་པའོ། །དང་པོ་ལ་གསུམ་སྟེ། མངོན་སུམ་མ་ཡིན་པ་ལ་ཡིན་པར་རྟོག་པ་
དགག་པ་དང་། མངོན་སུམ་ཡིན་པ་ལ་མ་ཡིན་པར་རྟོག་པ་དགག་པ། ཡིན་མིན་མཚུངས་
པར་རྟོག་པ་དགག་པའོ། །དང་པོ་ནི། ཡུལ་དུས་ཞེས་པ་ནས། འགལ་ལོ་ཞེས་པའི་བར་ཏེ།
དོན་ནི་སློབ་དཔོན་རྒྱུན་མཛད་པས། ནོར་བུའི་འོད་ལ་ནོར་བུར་འཛིན་པ་མངོན་སུམ་ཡིན་ཏེ།
བཅད་པའི་དོན་ཐོབ་པའི་ཕྱིར་རོ་ཞེས་གསུངས་ལ། ཡང་ན་རྗེས་དཔག་ཀྱང་ཡིན་པར་བཞེད་
དེ། རྒྱན་ལས། དེའི་ཕྱིར་ནོར་བུའི་འོད་ལ་ནི། །ནོར་བུར་ཤེས་པའི་ཤེས་པ་ནི། །དེ་ཉིད་དུ་
ན་མངོན་སུམ་མམ། །ཡང་ན་རྗེས་དཔག་ཉིད་ཀྱིས་བྱ། །ཞེས་གསུངས་པ་ལྟར་རོ། ། སློབ་
དཔོན་དུལ་བ་ལྷས། ནམ་གུང་ལ་ཉིན་ཕྱེད་དུ་འཁྲུལ་པའི་རྨི་ལམ་གྱི་ཤེས་པ་ཉིན་ཕྱེད་ཀྱི་བུ་ལ་
མངོན་སུམ་ཚད་མ་ཡིན་ཞེས་གསུངས་པ་དང་། ལོ་ཙཱ་བ་ཆེན་པོ་དུང་སེར་སྣང་གི་དབང་ཤེས་ཁ་
དོག་ལ་འཁྲུལ་ཡང་དབྱིབས་ལ་ཚད་མར་བཞེད་པ་དང་། ཡང་ལོ་ཙཱ་བ་ཆེན་པོ་ཁ་དོག་འཛིན་
པའི་མངོན་སུམ་རེག་བྱ་ལ་ཚད་མ་ཡིན་ནོ་ཞེས་གསུངས་པ་ནི། རིམ་པ་བཞིན་མི་འཐད་པ་ཡིན་
ཏེ། ནོར་བུ་རང་མཚན་དང་། ཉིན་ཕྱེད་ཀྱི་བུ་དང་། དུང་གི་དབྱིབས་རྣམས་ཀྱིས་རྣམ་པ་མ་
གཏད་པའི་ཕྱིར་དེ་ལ་མངོན་སུམ་ཚད་མར་མི་འཐད་ལ། བྱེ་བྲག་ཏུ་ཁ་དོག་འཛིན་པ་རེག་བྱ་
ལ་མངོན་སུམ་ཚད་མར་འདོད་པ་ཤིན་ཏུ་མི་འཐད་དེ། སྐྱེ་མཆེད་ཀྱི་རྫས་གཞན་ལ་སྐྱེ་མཆེད་
ཀྱི་རྫས་གཞན་འཛིན་པའི་ཤེས་པ་ཚད་མ་ཡིན་ན་དབང་པོ་དུ་མ་དོན་མེད་པར་འགྱུར་ཏེ། ཀུན་
ལས་བཏུས་ལས། དབང་གཞན་དོན་མེད་འགྱུར་ཕྱིར་རོ། །ཞེས་པའི་འགྲེལ་པར། གལ་ཏེ་
དབང་པོ་གཞན་གྱི་ཡུལ་ལ་ཡང་དབང་པོ་གཞན་གྱིས་འཛིན་ནུས་པར་འདོད་ན་ནི། གཟུགས་
ལ་སོགས་པ་ལ་དབང་པོ་དུ་མ་བཏོགས་པ་དོན་མེད་པར་འགྱུར་རོ་ཞེས་དང་། དབང་པོ་གཞན་..
178



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།༄༅
༔གྱི་ཡུལ་ཉིད་ནི་གཟུགས་ལས་ཐ་དད་པའི་རེག་བྱ་ལྟ་བུ་སྟེ། དེ་མིག་གིས་གང་ཅི་ཞིག་གཟུང་
ཞེས་དང་། དབང་པོའི་བློ་རྣམས་ནི་རང་གི་དོན་ཙམ་འཛིན་པར་བྱེད་པ་ཡིན་པའི་ཕྱིར་ཁྱད་
པར་རྣམས་དང་ལྷན་ཅིག་ཏུ་སྦྱོར་བ་ནི་མི་འཐད་དོ་ཞེས་གསུངས་པས་སོ། །ཀྭ་ཡེ་རྟོག་གེ་པ་
དག་གཞུང་འདི་རྣམས་སློབ་དཔོན་ཕྱོགས་ཀྱི་གླང་པོས་གསུངས་པ་མ་ཡིན་ནམ། ད་དུང་
དུའང་མངོན་ཞེན་གྱི་མིག་མི་གསལ་བ་འདི་ཅི་ཞིག །དེ་བས་ན་ང་རྒྱལ་གྱི་ཞྭ་ཕུད་ལ་ཕྱོགས་
འདིར་ཞུགས་ན་ལེགས་སོ། །འདིར་སྨྲས་པ། ལན་བརྒྱར་རློམ་པའི་ཆང་གིས་ཀུན་འཁྲུལ་
པའི། །མིག་དམར་མྱོས་པའི་བོད་ཡུལ་གླང་པོའི་ཁྱུ། །སྒྲུབ་དང་སུན་འབྱིན་རྣམ་དཔྱོད་གདོང་
ལྔ་པ། །པཎ་ཆེན་གཞུང་གི་རྩལ་ལྡན་སེང་གེས་བཅོམ། ། བར་སྐབས་ཀྱི་ཚིགས་སུ་བཅད་
པའོ། །དེས་ན་ཁ་དོག་ལས་ཚོགས་པ་གཅིག་པའི་རེག་བྱ་རྟོགས་པ་ནི་རྒྱུ་ཆོས་རྗེས་དཔག་སྟེ།
རྣམ་འགྲེལ་ལས། ཚོགས་པ་གཅིག་ལ་རག་ལས་པའི། །གཟུགས་ལ་སོགས་པ་རོས་རྟོགས་
པ། །རྒྱུ་ཆོས་རྗེས་སུ་དཔག་པ་སྟེ། །དུ་བས་བུད་ཤིང་འགྱུར་བ་བཞིན། །ཞེས་གསུངས་པ་
ལྟར་རོ། །སློབ་དཔོན་ཤཱཀྱ་བློ་ཡང་འདི་རྗེས་དཔག་ཡིན་ཏེ། ལྐོག་ཏུ་གྱུར་པའི་དོན་གཞན་
འབྲེལ་པ་ལས་རྟོགས་པའི་ཕྱིར་རོ་ཞེས་གསུང་ངོ༌། །གཞན་ནི་གོ་བར་སླའོ། ། གཉིས་པ་ནི།
རྟོག་པ་ཞེས་སོགས་ཏེ་དེ་དག་ཀྱང་གོ་བར་སླའོ། །གཉིས་པ་ནི། ནོར་བུའི་ཞེས་པ་ནས། ཅི་
ཞིག་བྱ་ཞེས་པའི་བར་ཏེ། གཞུང་ཇི་ལྟ་བ་བཞིན་དུ་ཤེས་པར་བྱའོ། །
གསུམ་པ་མཚན་གཞི་ལ་མཚན་ཉིད་ངེས་པར་བྱེད་པའི་ཚད་མ་ལ་དྲི་བ་དང་། ལན་
གཉིས་ལས། དང་པོ་ནི། ཚད་མ་ཞེས་སོགས་ཀྱིས་བསྟན་ལ། གཉིས་པ་ལན་ནི། ལ་ལ་ཞེས་
པ་ནས། བཤད་ཟིན་ཏོ་ཞེས་པའི་བར་གྱིས་བསྟན་པ་ལས། དོན་གྱི་ཀུ་མ་རི་ལི་ན་རེ། རང་ཁོ་
ན་ལས་ངེས་སོ་ཞེས་ཟེར་ཏེ། ཇི་སྐད་དུ། ཚད་མ་ཐམས་ཅད་རང་ཉིད་ཀྱིས། །ཚད་མ་ཉིད་
ཅེས་གཟུང་བ་ཡིན། །རང་ཉིད་ནུས་པ་མེད་ན་ནི། །གཞན་གྱིས་བྱ་བར་མི་ནུས་སོ། །ཞེས་
སློབ་དཔོན་ཀཱ་ལ་ཤཱི་ལས་དྲངས་སོ། །ཡང་པཎྜི་ཏ་ཆེན་པོ་དགེ་བསྙེན་བདེ་བྱེད་དགའ་བ་ནི་
གཞན་ཁོ་ན་ལས་ངེས་པར་བཞེད་དེ། འབྲེལ་པ་བརྟག་པ་ལས། ཚད་མ་ལས་དོན་གྲུབ་ན་ཡང་
ཚད་མ་དེ་ཉིད་ལས་མ་ཡིན་ཞེས་གསུངས་པས་སོ། །དེ་དག་ནི་སློབ་དཔོན་གྱི་དགོངས་པ་མ་
ཡིན་ཏེ། རྣམ་འགྲེལ་ལས། རང་ལས་རང་གི་ངོ་བོས་རྟོགས། ། ཐ་སྙད་ལས་ནི་ཚད་མ་
ཉིད། །ཅེས་དང་། མངོན་སུམ་གྱིས་ནི་གཟུང་བ་ལའང་། །ཁྱད་པར་ཆ་ཤས་རྣམ་སྤངས་1
179
....



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
པ། །ཁྱད་པར་གང་ལ་རྟོགས་པ་ཡིས། །རྐྱེན་ཡོད་དེ་ནི་རྟོགས་པར་འགྱུར། །ཞེས་པ་དང་
འགལ་བའོ། །དེས་ན་གཉིས་ཀ་ཡོད་པ་ལས། རེ་ཞིག་དོན་བྱེད་སྣང་གི་མངོན་སུམ་དང་
གོམས་པ་ཅན་དང་། རང་རིག་དང་། རྗེས་དཔག་སྟེ་བཞི་ནི་རང་ལས་ངེས་པ་ཡིན་ཏེ། སློབ་
དཔོན་བདག་ཉིད་ཆེན་པོ་ཀཱ་མ་ལ་ཤཱི་ལས། དཔེར་ན་རང་རིག་པའི་མངོན་སུམ་དང་རྣལ་
འབྱོར་པའི་ཤེས་པ་དང་། དོན་བྱེད་པའི་ཤེས་པ་དང་། རྗེས་སུ་དཔག་པ་དང་། གོམས་པ་
དང་ལྡན་པའི་མངོན་སུམ་ལྟ་བུ་སྟེ། དེ་ནི་འཁྲུལ་པའི་རྒྱུ་སྤངས་པའི་ཕྱིར་གོམས་པའི་སྟོབས་
ཀྱིས་རང་ཉིད་ལས་ངེས་པ་ཡིན་ནོ་ཞེས་གསུངས་སོ། །ལུང་འདིས་རྣལ་འབྱོར་མངོན་སུམ་རང་།
ངེས་སུ་བསྟན་པ་ནི་རྟོག་པའི་འདུ་བྱེད་མ་སྤངས་པའི་འཕགས་པ་རྣམས་རང་བཞིན་དུ་གནས་
པ་ན་ཐ་མལ་པ་དང་འདྲ་བས་དེར་འཇུག་ལྡོག་བྱེད་པ་ལ་དགོངས་སོ། །ཡང་མངོན་སུམ་དང་
པོ་པ་དང་ཡིད་མ་གཏད་དང་འཁྲུལ་རྒྱུ་ཅན་རྣམས་ནི་གཞན་ལས་ངེས་ཏེ། སློབ་དཔོན་ཀཱ་མ་ལ་
ཤཱི་ལས། ཅུང་ཟད་ཅིག་ནི་གཞན་ལས་ཏེ། རྩོད་པའི་གཞིར་གྱུར་པའི་སྐུལ་བར་བྱེད་པ་ལས་
བྱུང་བའི་ཤེས་པ་དང་འཁྲུལ་པའི་རྒྱུ་མཚན་མ་སྤངས་པའི་མངོན་སུམ་ལྟ་བུ་སྟེ། གོམས་པ་དང་
དོན་བྱེད་པའི་ཤེས་པ་དག་ལ་མ་མཐོང་བའི་ཕྱིར་རོ་ཞེས་བཤད་པས་སོ། །སྐུལ་བྱེད་ལས་བྱུང་
བའི་ཤེས་པ་ནི་མཐོ་རིས་འདོད་པས་མཆོད་སྦྱིན་བྱའོ་ཞེས་པ་ལྟ་བུ་འཇུག་ལྡོག་ལ་སྐུལ་བར་བྱེད་
པའི་ངག་ལས་བྱུང་བའི་བློ་ལ་ཟེར་རོ། །དོན་འདི་ནི་སློབ་དཔོན་ཤཱཀྱ་བློ་ཡང་བཞེད་དེ། དེ་
ཉིད་ཀྱིས་ནོར་བུ་གཟུགས་བྱས་ལ་སོགས་ལ། །རེ་ཞིག་ཤེས་པ་རྗེས་དཔག་ལས། །འབྱུང་མིན་
གཞན་རྣམས་ལ་བརྗོད་མེད། །གོམས་པ་ཉིད་ལས་སྐྱེ་བར་འགྱུར། །ཞེས་བཤད་པ་ལྟར་རོ། །
ཡང་སྣང་བ་རང་ལས་རེས་དང་། བདེན་པའི་ཆ་གཞན་ལས་ངེས་ཞེས་བྱ་བའི་ཐ་སྙད་འདི་དག་
ནི་སློབ་དཔོན་ཆོས་མཆོག་གིས་བཤད་པ་ལྟར་བསྟན་པ་ཡིན་ནོ། །གཞན་ནི་གོ་བར་སླའོ། །
བཞི་པ་དགག་སྒྲུབ་ཇི་ལྟར་བྱེད་པའི་ཚུལ་ལ་གཉིས་ཏེ། དགག་སྒྲུབ་སྤྱིའི་རྣམ་གཞག་དང་།
དེས་དོན་རྟོགས་པའི་ཚུལ་ལོ། །དང་པོ་ནི། སྣང་བ་ཞེས་པ་ནས། གསུངས་པ་བཞིན་ནོ་ཞེས་
པའི་བར་རོ། །འདིར་གཞུང་ཁ་ཅིག་ལས། དེ་ལྟར་ཚད་མའི་སྟོབས་ཉིད་ལས། །བླང་དོར་
ངེས་པ་ལ་འཇུག་པས། །དེ་ཡི་རང་བཞིན་ཤེས་པ་ཡི། །དགག་དང་སྒྲུབ་པ་བཤད་པར་བྱ། །
ཞེས་གསུངས་སོ། །དེ་ལ་འདིར་བསྒྲུབ་སེལ་གཉིས་སུ་ཕྱེ་བ་ན་བསྒྲུབ་པ་རང་མཚན་ཡིན་ལ།
དགག་སྒྲུབ་གཉིས་སུ་ཕྱེ་བ་ན་སྒྲུབ་པ་ཡང་སྤྱི་མཚན་ཡིན་པས། སེལ་བ་ལ་ནི་དགག་སྒྲུབ་ས
180



༄༅།།ཚད་མ་རིགས་པའི་ས་གཏེར་སྤྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
གཉིས། །ཞེས་གསུངས་སོ། དེས་ན་བསྒྲུབ་པ་ལ་སྣང་བའི་བསྒྲུབ་པ་དང་སེལ་བའི་བསྒྲུབ་པ་
གཉིས་ཡོད་པ་ལས་སྐབས་འདིར་སེལ་བའི་བསྒྲུབ་པ་འཆད་དོ། །དེ་ལ་དབྱེ་ན། མེད་དགག་
དང་། །མ་ཡིན་དགག་གཉིས་ལས། མཚན་ཉིད་ནི། སློབ་དཔོན་གཙང་ནག་པ་བསྒྲུབ་ཆོས་
དོར་མ་དོར་ཞེས་གསུངས་པ་མི་འཐད་དེ། མངོན་སུམ་ཡང་མ་ཡིན་དགག་ཏུ་ཐལ། བསྒྲུབ་
པའི་ཆོས་ཤེས་བྱ་མ་དོར་བས་སོ། །འདོད་ན། སེལ་བའི་བསྒྲུབ་པར་ཐལ་ཏེ། མ་ཡིན་དགག་
ཡིན་པས་སོ། །དེའང་རྣམ་འགྲེལ་ལས། དགག་དང་སྒྲུབ་པ་མ་གཏོགས་པ། །སྒྲ་ལས་བྱུང་
བའི་ཐ་སྙད་གཞན། །ཡོད་མིན་ཞེས་གསུངས་པ་ལྟར་རོ། །དེས་ན་མ་ཡིན་དགག་ནི་དགག་
སྒྲུབ་ཚོགས་པ་ཡིན་པས་དགག་པ་དང་སྒྲུབ་པའི་ཆ་གཉིས་ཀ་ཡོད་དེ། རྣམ་ངེས་ལས། མ་ཡིན་
པར་དགག་པ་གཅིག་པུ་ནི་དགག་པའི་ཡུལ་མ་ཡིན་ནོ། །འོ་ན་ཅི་ཡིན་ཞེ་ན། མེད་པར་དགག་
པ་ཡང་ཡིན་ལ་ཞེས་གསུངས་པ་ལྟར་རོ། །རང་གི་ལུགས་ནི་མེད་དགག་དང་མ་ཡིན་དགག་གི་
མཚན་ཉིད་རིམ་པ་བཞིན། དགག་བྱ་བཅད་ནས་ཆོས་གཞན་འཕེན་པ་དང་མི་འཕེན་པ་ཞེས་
བྱ་སྟེ། སློབ་དཔོན་པ་བྱ་ཀ་རས། ཅིའི་ཕྱིར་མེད་པར་དགག་པ་དང་མ་ཡིན་པར་དགག་པ་ཞེས་
བྱ། དེ་གཉིས་ཀྱི་བྱེ་བྲག་ཇི་ལྟ་བུ་ཞེ་ན། མ་ཡིན་པར་དགག་པ་ནི་དངོས་པོའི་ངོ་བོ་ཉིད་དགག་
པས་དེ་དང་འདྲ་བ་དེ་ལས་གཞན་པའི་དངོས་པོའི་ངོ་བོ་ཉིད་སྒྲུབ་པར་བྱེད་པ་སྟེ། དཔེར་ན་
འདི་བྲམ་ཟེ་མ་ཡིན་ནོ་ཞེས་དགག་པས། བྲམ་ཟེ་དེ་འདྲ་བ་དེ་ལས་གཞན་བྲམ་ཟེ་མ་ཡིན་པ་
དཀའ་ཐུབ་དང་ཐོས་པ་ལ་སོགས་པས་དམན་པའི་དམངས་རིགས་ཡིན་པར་བསྒྲུབ་པ་ལྟ་
བུའོ། །མེད་པར་དགག་པ་ནི་དངོས་པོའི་ངོ་བོ་ཉིད་ཙམ་ཞིག་འགོག་པར་ཟད་ཀྱི། དེ་དང་དེ་
འདྲ་བ་དེ་མ་ཡིན་པ་གཞན་གྱི་དངོས་པོ་སྒྲུབ་པར་མི་བྱེད་པ་སྟེ། དཔེར་ན་བྲམ་ཟེ་ཆང་བཏུང་
བར་མི་བྱའོ་ཞེས་བྱ་བ་དེ་ཙམ་ཞིག་འགོག་པར་ཟད་ཀྱི། དེ་ལས་གཞན་པའི་བཏུང་བ་བཏུང་ངོ་
ཞེས་མི་བརྗོད་པ་ལྟ་བུའོ་ཞེས་གསུངས་པ་ལྟ་བུའོ། །འགའ་ཞིག་མེད་ཚིག་འབྱར་མ་འབྱར་ཞེས་
འདོད་པ་ནི་སྒྲའི་ཐ་སྙད་ལ་རྨོངས་པ་སྟེ། དཔལ་ལྡན་ས་སྐྱ་པཎྜི་ཏས་སྒྲའི་བསྟན་བཅོས་ལས།
འགའ་ཞིག་འགོག་པ་བསྒྲུབ་པའི་ཚིག །ལ་ལ་བསྒྲུབ་པ་དགག་སྒྲ་ཅན། །ཞེས་ཅི་སྟེ་ཡོད།
ཅིའི་ཕྱིར་ཤེས་ཞེས་པ་ལྟ་བུ་དགག་པ་སྒྲུབ་སྒྲ་ཅན་དང་། ཅི་སྟེ་མེད་ཅིའི་ཕྱིར་མི་ཤེས་ཞེས་པ་ལྟ་
བུ་སྒྲུབ་པ་དགག་སྒྲ་ཅན་ཡོད་པར་གསུངས་པས་སོ། །དེ་དག་གི་དབྱེ་བ་ནི། སྨྲ་སྒོ་ལས་མ་ཡིན་
དགག་བཅུ་བཞི། མེད་དགག་བཅུ་གཅིག་ཏུ་བཤད་ལ། ལྡོག་བསྡུས་ལས་དགག་པའི་དབྱེ་བ་
181



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རྒྱས་པར་ཕྱེ་ན་ཉི་ཤུ་རྩ་ལྔ་དང་། བསྡུ་ན་བརྒྱད་ནས་གཉིས་ཀྱི་བར་དུ་ཡོད་པར་བསྟན་ཏེ། དེ་
ཉིད་ལས། མེད་དང་གཞན་དང་འདྲ་བ་དང༌། །དམན་དང་ཞུམ་དང་ཞན་པ་དང་། །ཕྲད་
དང་ཉུང་དང་མྱུར་བ་དང་། །ཆུང་དང་ལྷག་མ་མེད་པ་དང། །འགའ་ལས་མཐའ་དག་མ་ཡིན་
དང་། །མི་མཐུན་གཉེན་པོ་བྲལ་བ་ཡི། །རྣམ་གྲངས་རྩ་ལྔར་བཤད་པ་ཡིན། །དེ་ལས་ཅུང་
ཟད་བསྡུ་བ་ནི། །བརྒྱད་ནས་གཉིས་ཀྱི་བར་དུ་སྟེ། །ཞེས་གསུངས་པ་ལྟར་རོ། །མཚན་ཉིད་
ཀྱང་འདི་དང་མཐུན་པར། །མེད་པ་ཡོད་པ་མི་བསྒྲུབ་སྟེ། །མ་ཡིན་པ་ནི་ཡིན་པ་བསྒྲུབ། །
ཅེས་གསུངས་པས་སོ། ། གཞུང་འདི་ཉིད་ལས་ནི་དགག་སྒྲུབ་ཀྱི་དབྱེ་བ་བརྒྱད་དུ་བཤད་དེ།
འོག་ནས་འཆད་པར་འགྱུར་རོ། །གཞན་ནི་གོ་བར་སླའོ། །
གཉིས་པ་ལ་གསུམ་ལས། དང་པོ་གཞན་ལུགས་དགག་པ་ནི། ཁ་ཅིག་ཅེས་པ་ནས།
ཤེས་པར་བྱའོ་ཞེས་པའི་བར་ཏེ། དོན་ནི་བོད་རྣམས་དོན་དེ་ཉིད་ཀྱི་རྣམ་པ་སྣང་བའི་སྒོ་ནས་སྒྲོ་
འདོགས་གཅོད་པ་དངོས་རྟོགས་ཚད་མ་དང་། དོན་གཞན་གྱི་རྣམ་པ་སྣང་བའི་སྒོ་ནས་སྒྲོ་
འདོགས་གཅོད་པ་ཤུགས་རྟོགས་ཚད་མའི་མཚན་ཉིད་དུ་འདོད་པ་ལ། རྗེས་དཔག་ཤུགས་
རྟོགས་ཉིད་དུ་འགྱུར། །མིན་ན་ཚད་མ་གསུམ་པར་འགྱུར། །ཞེས་གསུངས་ཏེ། རྗེས་དཔག་
ཆོས་ཅན། དངོས་ཡུལ་ལ་ཤུགས་རྟོགས་སུ་ཐལ། དེ་ལ་དོན་གཞན་གྱི་རྣམ་པ་སྣང་བའི་སྒོ་ནས་
སྒྲོ་འདོགས་གཅོད་པའི་ཕྱིར་ཏེ། ཇི་སྐད་དུ། དེ་ནི་རང་གཞན་ངོ་བོ་ཡིས། །རྟོགས་ཕྱིར་ཞེས་
བཤད་པ་ལྟར་རོ། །གཞུང་འགའ་ཞིག་ལས་ནི། རྗེས་དཔག་ཤུགས་རྟོགས་ཉིད་དུ་འགྱུར། །
མིན་ན་ཚད་མ་གསུམ་པར་འགྱུར། །ཡང་ན་མངོན་སུམ་རྗེས་དཔག་གི །ཁྱད་པར་ཉིད་ལ་
བཏགས་པར་ཟད། །ཅེས་འདོན་ནོ། ། མདོར་བསྡུ་ན་མངོན་སུམ་ ཐམས་ཅད་ཀྱིས་ཡུལ་
དངོས་སུ་རྟོགས་ལ། རྟོག་པ་རྣམས་ཀྱིས་ནི་ཤུགས་ལས་རྟོགས་པའང་ཡོད་ལ། མངོན་སུམ་
གྱིས་ཀྱང་རང་གི་བྱེད་པས་ཤུགས་ལ་རྟོགས་པ་ལྟ་བུའི་ཐ་སྙད་བྱེད་པ་ནི་མི་འགལ་ལོ། །འདིར་
དངོས་སུ་རྟོགས་ཞེས་བྱ་བ་ཡང་སྤྱིའི་རྣམ་པ་མི་སྣང་བ་ལ་བྱ་ཡི། རྣམ་མེད་དུ་རྟོགས་པའི་དོན་
ནི་མ་ཡིན་ནོ། །གཉིས་པ་རང་གི་ལུགས་ལ་གཉིས་ཏེ། སྒྲུབ་པའི་རྟོགས་ཚུལ་དང་། དགག་
པའི་རྟོགས་ཚུལ་གཉིས་ཡོད་པ་ལས། དེ་དག་ནི། དོན་དང་ཞེས་པ་ནས། གཞན་མེད་པའི་
ཕྱིར་རོ་ཞེས་པའི་བར་གྱིས་བསྟན་ཏེ། དོན་ནི་གཞུང་ཇི་ལྟ་བ་བཞིན་ཤེས་པར་བྱའོ། །གསུམ་
པ་རྩོད་པ་སྤོང་བ་ནི། ཐུགས་ལས་ཞེས་སོགས་ཏེ། སློབ་དཔོན་གྱིས་གཞུང་གི་ཆ་འགར་ཤུགས་
182



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ཀྱིས་དོན་གོ་ཡང་ཉེ་བར་བཏགས་པ་ཙམ་གྱིས་ཡི་གེ་ཉམས་པས་བསྒྲུབ་དཀའ་བ་ཡོངས་སུ་
སྤངས་པ་ཡིན་ནོ་ཞེས་དང་། དོན་གྱི་གོ་བ་ཅིག་ཤོས་ལ། །དྲན་པ་ཡང་དག་སྐྱེ་བར་འགྱུར། །
ཞེས་གསུངས་པ་དང་འགལ་ལོ་ཞེ་ན། དེ་ནི་མངོན་སུམ་གྱི་བྱེད་པའམ་ཚུལ་གསུམ་གོམས་པ་
ལས་གློ་བུར་བའི་རྗེས་དཔག་སྐྱེས་པ་ལ་དགོངས་ཏེ། རྣམ་ངེས་ལས། རང་གིས་གྲུབ་པ་མ་
ཡིན་པ་ཐམས་ཅད་ནི་བདག་ཉིད་དང་འབྲེལ་བའི་སྒྲུབ་པར་བྱེད་པ་མི་འཁྲུལ་པ་གཞན་ལ་སྟོན་
པའི་ཕྱིར། མངོན་སུམ་མ་ཡིན་པའི་ཚད་མ་ནི་རྗེས་སུ་དཔག་པ་ལས་གཞན་ཡོད་པ་མིན་ནོ་ཞེས་
གསུངས་པ་ལྟར་རོ། །ཆོས་གསུམ་ཤེས་བྱའི་རང་བཞིན་དང་། ། ཡང་དག་ཤེས་པའི་མཚན་
ཉིད་དང་། ། སོ་ སོའི་ འདོད་ ཚུལ་འཁྲུལ་པ་རྣམས། ། བཀག་ ཅིང་ དགག་ སྒྲུབ་ རྒྱས་པར་
བཤད། །བསྡུ་བའི་ཚིག་སུ་བཅད་པའོ། །ཚད་མ་རིགས་པའི་གཏེར་གྱི་འགྲེལ་པའི་རྣམ་པར་
བཤད་པ་རིགས་ལམ་གསལ་བའི་ཉི་མ་ལས། མཚན་ཉིད་བརྟག་པའི་རབ་ཏུ་བྱེད་པ་སྟེ་བརྒྱད་
པའོ།། །།
༈ གཉིས་པ་མཚན་གཞི་སོ་སོའི་དོན་ལ་གཉིས་ཏེ། མངོན་ སུམ་ དང་རྗེས་སུ་དཔག་
པའོ། །དང་པོ་ལ་གསུམ་སྟེ། མངོན་སུམ་ཡང་དག་དང་། བཟློག་ཕྱོགས་མངོན་སུམ་ལྟར་
སྣང་དང་། ཚད་མ་དང་འབྲས་བུའོ། །དང་པོ་ལ་གསུམ་སྟེ། མཚན་ཉིད་དང་། མཚོན་བྱའི་
དབྱེ་བ་དང་། མཚན་ཉིད་སོ་སོའི་དོན་ནོ། །དེའི་དང་པོ་ལ་གཉིས་ལས། གཞན་ལུགས་
དགག་པ་ནི། མྱོང་བས་ཞེས་སོགས་ཏེ། དོན་ནི་བོད་རྣམས་མངོན་སུམ་དང་མངོན་སུམ་ཚད་
མ་ཐ་དད་དུ་ཕྱེ་ནས་འདོད་པ་ནི་མི་འཐད་དོ་ཞེས་བཤད་ཟིན་ཏོ། །གཉིས་པ་རང་འདོད་པ་ནི།
མངོན་སུམ་ཞེས་པ་ནས་། སྨོས་པ་ཡིན་ནོ་ཞེས་པའི་བར་ཏེ། དེའི་དོན་ལ་མཚན་ཉིད་དངོས་
དང་། ཟུར་གཉིས་ཀྱི་དོན་སོ་སོར་དཔྱད་པའོ། །དང་པོ་ནི་རྟོག་པ་དང་བྲལ་ཞིང་མ་འཁྲུལ་
པའི་རིག་པ་སྟེ། རྣམ་ངེས་ལ། འཁྲུལ་པས་མ་བསྐྱེད་ཅིང་རྣམ་པར་རྟོག་པ་མེད་པའི་ཤེས་པ་
ནི་མངོན་སུམ་མོ་ཞེས་དང་། རྒྱལ་བ་གཉིས་པ་ཀཱ་མ་ལ་ཤི་ལས་ཀྱང་། དེ་ཉིད་ཀྱི་ཕྱིར་མཁས་པ་
རྣམས་ཀྱིས། མངོན་སུམ་རྟོག་བྲལ་མ་འཁྲུལ་བའི། །ཞེས་བྱ་བ་རིག་པའི་རྗེས་སུ་འགྲོ་བ་འདི་
མངོན་སུམ་གྱི་མཚན་ཉིད་དུ་བརྗོད་པར་བྱེད་དོ་ཞེས་གསུངས་པས་སོ། །གཉིས་པ་ལ་རྟོག་པ
ནི་ལུང་ལས་གྲགས་པ། ཡང་དག་མ་ཡིན་ཀུན་རྟོག་ནི། །སེམས་དང་སེམས་བྱུང་ཁམས་
གསུམ་པ། །ཞེས་ཡང་དག་པ་མ་ཡིན་པའི་ཀུན་རྟོག་དང་། རྟོག་དང་དཔྱོད་པ་རྩིང་ཞིབ་་
183



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
4ཉིད། །ཅེས་རྩིང་བར་འཇུག་པའི་རྣམ་པ་ཅན་དང་། སྒྲ་དོན་འཛིན་པའི་རྟོག་པ་སྟེ་གསུམ་
ཡོད་པ་ལས། སྔ་མ་གཉིས་ཙམ་མིན་གྱི་སྒྲ་དོན་འཛིན་པ་སྟེ། རྣམ་འགྲེལ་ལས། ཤེས་གང་
གང་ལས་སྒྲ་དོན་འཛིན། །དེ་ནི་དེ་ལ་རྟོག་པར་བརྗོད། །ཅེས་དང་། རྣམ་ངེས་ལས་ཀྱང་།
རྟོག་པ་ནི་བརྗོད་པ་དང་འདྲེར་རུང་བ་སྣང་བའི་ཤེས་པའོ་ཞེས་གསུངས་པ་ལྟར་རོ། ། སློབ་
དཔོན་ཆ་པ་དོན་སྤྱི་འཛིན་པ་ཞེས་བརྗོད་ཀྱང་དེ་ཉིད་ལས་མ་འདས་སོ། །དེ་ལ་སློབ་དཔོན་
གཙང་ནག་པ་ན་རེ། དོན་སྤྱི་འཛིན་པ་ཞེས་བརྗོད་ན་མུ་སྟེགས་དབང་ཤེས་རྟོག་བཅས་སུ་
འདོད་པ་ལ་མ་ཁྱབ་པོ་ཞེས་ཟེར་མོད། དེ་ལྟར་ན་སྒྲ་དོན་འཛིན་པས་ཀྱང་བརྡལ་མ་བྱུང་བའི་
རྟོག་པ་ལ་མ་ཁྱབ་པར་མཚུངས་སོ། །སློབ་དཔོན་གཉལ་པ་བརྡ་ལ་མ་བྱང་བའི་རྟོག་པ་བསྡུ་
བའི་ཕྱིར་བརྗོད་པ་སྒྲ་དང་འདྲེར་རུང་འཛིན་པ་ཞེས་ཟེར་ནའང་། འདྲེས་པ་འཛིན་པ་ལ་མ་
ཁྱབ་བོ། །གལ་ཏེ་ཀ་བ་ལ་ཡལ་ག་ལོ་འདབ་དངོས་སུ་མེད་ཀྱང་དེ་དང་ལྡན་པའི་རིགས་ཡིན་
པས་ཤིང་དུ་འཇོག་པ་ལྟར་འདྲེར་རུང་འཛིན་པ་མཚན་ཉིད་ཀྱི་རིགས་ལ་འཇོག་པས་མི་འགལ་
ལོ་ཞེ་ན། དེ་ལྟར་ན་གང་ལྟར་བྱས་ཀྱང་རིགས་གཅིག་པས་འགལ་བ་མེད་དོ། །བྲལ་བའི་དོན་
ནི་རྟོག་པའི་རྫས་ལ་བྱས་ན་རྟོག་པ་མྱོང་བའི་རང་རིག་རྟོག་བྲལ་མ་ཡིན་པར་འགྱུར་ལ། རྟོག་
པའི་ལྡོག་པ་ལ་བྱས་ན་རྗེས་དཔག་ཀྱང་རྟོག་བྲལ་དུ་འགྱུར་བས། འདིར་རྟོག་བྲལ་གྱི་དོན་རང་
ལྡོག་ལ་རྟོག་པའི་མཚན་ཉིད་མི་བརྟེན་པ་ཡིན་ནོ། །དེའི་དོན་ཡང་མངོན་སུམ་རང་ཉིད་སྒྲ་
དོན་འཛིན་པ་མ་ཡིན་པ་ཉིད་དེ། རྣམ་འགྲེལ་ལས། རང་གི་ངོ་བོ་སྒྲ་དོན་མིན། །ཞེས་དང།
སློབ་དཔོན་ཛེ་ཏ་རིས། དེ་ལ་མངོན་སུམ་ནི་རྟོག་པ་དང་བྲལ་ཞིང་མ་འཁྲུལ་བའོ། །ཤེས་པ་
རྟོག་པ་རང་ཉིད་དང་བྲལ་བ་སྟེ། ཡེངས་པ་དང་འཁྲུལ་བ་སྤང་ངོ་ཞེས་གསུངས་པ་ལྟར་རོ། །
མ་འཁྲུལ་བའི་དོན་ནི། སློབ་དཔོན་དུལ་བ་ལྷས་ནི་རྣམ་རིག་པའི་གྲུབ་མཐའ་ལྟར་མི་བསླུ་བ་ལ་
འདོད་པ་དང་། བྲམ་ཟེ་ཆེན་པོ་ཡུལ་བདེན་པ་དང་ལྡན་པ་ལ་འདོད་པ་དང་། གཙང་ནག་པ་
གཟུང་ཡུལ་མ་འཁྲུལ་བ་ལ་འདོད་པ་ནི་སློབ་དཔོན་གྱི་དགོངས་པ་མ་ཡིན་ཏེ། རིམ་པ་ལྟར་མི་སླུ་
བ་ཙམ་རྗེས་དཔག་གི་འཇུག་ཡུལ་ལའང་ཡོད་པས་མངོན་སུམ་དུ་ཐལ་བ་དང་། ཡུལ་བདེན་པ་
བརྟགས་ན་སྙིང་པོ་མེད་ལ། གཟུང་ཡུལ་རང་རིག་དང་རྣལ་འབྱོར་མངོན་སུམ་ལ་མ་ཁྱབ་པའི་
ཕྱིར་རོ། །དེས་ན་མ་འཁྲུལ་བའི་དོན་ནི་འཕྲལ་གྱི་འཁྲུལ་རྒྱུ་དང་བྲལ་བ་སྟེ། རྣམ་ངེས་ལས་
རབ་རིབ་དང་མྱུར་དུ་བསྐོར་བ་དང་གྲུར་ཞུགས་པ་དང་འཁྲུག་པ་ལ་སོགས་པས་འཁྲུལ་པར་མ་
184



།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
བསྐྱེད་པ་ཞེས་གསུངས་པ་དང་། སློབ་དཔོན་ཛེ་ཏ་རིས་ཀྱང་དེ་དང་མཐུན་པར་གསུངས་པ་
ཡིན་ནོ། །འདི་ལ་གཉིས་ཀ་རིགས་མི་མཐུན་སེལ་བའི་མཚན་ཉིད་དུ་དགོས་སམ་ཞེ་ན། ལོ་ཙཱ་
བ་དང་དུལ་བ་ལྷ་ལ་སོགས་པ་ཁ་ཅིག་གཉིས་ཀ་ཡིན་ནོ་ཞེས་ཟེར་བ་ནི་འཁྲུལ་པའི་དོན་མ་ཤེས་
པར་ཟད་ལ། དེས་ན་རང་གི་ལུགས་ནི། ཡང་དག་པར་ན་རྟོག་པ་ཐམས་ཅད་འཁྲུལ་པ་ཡིན་
པས་མ་འཁྲུལ་བ་ཞེས་བརྗོད་པ་ཉིད་ཀྱིས་རྟོག་བྲལ་དུའང་འགྲུབ་སྟེ། བྱིས་པ་འཇུག་པའི་རྟོག་
གེ་ལས། དངོས་པོ་མངོན་དུ་བྱེད་པ་ངེས་པས་རྟོག་པ་དང་འཁྲུལ་པ་དག་ལས་ལྡོག་པར་འགྱུར་
བའི་རྟོག་པ་དང་བྲལ་ཞིང་། མ་འཁྲུལ་པར་ཡང་ངེས་པར་བཞག་གོ་ཞེས་གསུངས་པ་ལྟར་
རོ། །འདིར་ཡང་དག་པར་ཞེས་སྨོས་པ་ནི་གཟུང་ཡུལ་ལ་ལྟོས་ནས་རྟོག་པ་ལ་མ་འཁྲུལ་བ་མེད་
པར་སྟོན་པའོ། །ཁ་ཅིག་མཁྱེན་རབ་དབང་ཕྱུག་གི་བཞེད་དགོངས་རྗེས་དཔག་ཀྱང་འཇུག་
ཡུལ་ལ་འཁྲུལ་པ་ཟིན་ཟེར་བ་ནི་གཞུང་འདི་ཉིད་མ་མཐོང་བའི་ཕོ་ཚོད་དེ། འདི་ཉིད་ལས། ཁ་
ཅིག་འཇུག་ཡུལ་མ་འཁྲུལ་བས་ཀྱང་མ་འཁྲུལ་བའི་གོ་ཆོད་པས། རྗེས་དཔག་ཀྱང་མ་འཁྲུལ་བ་
ཡིན་ནམ་སྙམ་པའི་ལོག་རྟོག་བཟློག་པའི་ཕྱིར་རྟོག་བྲལ་སྨོས་པ་ཡིན་ནོ་ཞེས་གསུངས་པའི་
འཇུག་ཡུལ་ལ་མ་འཁྲུལ་བ་ལ་མ་འཁྲུལ་བའི་གོ་མི་ཆོད་པ་དེ་ངོས་གཟུང་རྒྱུ་མེད་པར་འད་པར་འགྱུར་བའི་
ཕྱིར་དང་། རྗེས་དཔག་འཇུག་ཡུལ་ལ་ཕྱིན་ཅི་ལོག་ཏུ་ཐལ་བ་དང་། འདོད་ན། འཇུག་ཡུལ་
ལ་ཡང་དག་པའི་ཤེས་པ་མ་ཡིན་པར་ཐལ་བའི་སྐྱོན་ཡོད་པ་དང་། གོང་དུ་རི་བོང་གི་རྭ་དངོས་
མེད་དུ་རྟོགས་པའི་རྗེས་དཔག་ཞེན་ཡུལ་ལ་མ་འཁྲུལ་བར་བཤད་པ་དང་། ཚད་མའི་མཚན་
ཉིད་འཆད་པ་ན་ཤེས་པ་མ་འཁྲུལ་བས་དོན་ཇི་ལྟར་གནས་པ་ལྟར། ཡོད་པ་ལ་ཡོད་པར་ད་ཤེས།
མེད་པ་ལ་མེད་པར་ཤེས་པ་དེ་ཉིད་མི་བསླུ་བའོ་ཞེས་མི་བསླུ་བའི་དོན་མ་འཁྲུལ་བར་གསུངས་པ་
ལ་སོགས་པ་ཐམས་ཅད་དང་འགལ་བའི་སྐྱོན་ཡོད་པའི་ཕྱིར་རོ། །མདོར་བསྡུ་ན་ཡུལ་དེ་ལ་ཚད་
མ་ཡིན་ན་དེ་ཉིད་ལ་མ་འཁྲུལ་བ་ཡང་ཡིན་དགོས་ལ། དེས་མ་འཁྲུལ་བའི་གོ་མི་ཆོད་དོ། །མ་
འཁྲུལ་བ་ཙམ་གྱིས་རྟོག་བྲལ་དུ་འགྲུབ་ཅེས་པ་ནི་ཡང་དག་པའི་དོན་རང་མཚན་ལ་དགོངས་པ་
ཡིན་ནོ། །
གཉིས་པ་ནི། མ་འཁྲུལ་བ་དེ་ཞེས་པ་ནས། དགོངས་པ་ཡིན་ནོ་ཞེས་པའི་བར་ཏེ།
དོན་ནི་མངོན་སུམ་ལ་དབྱེ་ན། དབང་པོའི་མངོན་སུམ་དང་། ཡིད་ཀྱི་མངོན་སུམ་དང་།
རང་རིག་མངོན་སུམ་དང་། རྣལ་འབྱོར་མངོན་སུམ་སྟེ་བཞིར་ཡོད་ལ། དེ་དག་ཡུལ་ལ་ལྟོས་
185
......
...



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ནས་ཐ་དད། ཡུལ་ཅན་ལ་ལྟོས་ནས་རང་རིག་ཏུ་གཅིག་པའོ། །མངོན་སུམ་དེ་དག་ལ་ཡུལ་
གྱིས་དབྱེ་ན། ཡུལ་གཞན་མཐོང་བ་དོན་རིག་གཉིས། རང་མཐོང་བ་རང་རིག །རང་གཞན་
མེད་པར་མཐོང་བ་རྣལ་འབྱོར་མངོན་སུམ་མོ། །རྟེན་གྱིས་དབྱེ་ན། དབང་པོ་ལ་བརྟེན་པ་དོན་
རིག་གཉིས། སེམས་དང་སེམས་ལས་བྱུང་བའི་ཤེས་པ་གཞན་དབང་ལ་བརྟེན་ནས་སྐྱེས་པ་ལ་
དེ་ཉིད་རིག་པར་སྐྱེས་པའི་རང་རིག་དང་། ཏིང་ངེ་འཛིན་ལ་བརྟེན་པའི་རྣལ་འབྱོར་མངོན་
སུམ་མོ། །འདིར་གཞན་དབང་ལ་བརྟེན་ཅེས་པས་ཀྱང་རང་རིག་ལ་བདག་རྐྱེན་ལ་སོགས་པ་
མེད་པར་བསྟན་ཏོ། །གང་ཟག་གིས་དབྱེ་ན། སོ་སོའི་སྐྱེ་བོའི་མངོན་སུམ་དང་། འཕགས་
པའི་མངོན་སུམ་གཉིས་སོ། །མངོན་སུམ་གྱི་གྲངས་ངེས་ནི། མདོ་སྡེ་པའི་ལུགས་ལ་བཞི། བྱེ་
བྲག་ཏུ་སྨྲ་བའི་ལུགས་ལ་གསུམ། རྣམ་རིག་པའི་ལུགས་ལ་གཉིས་སུ་ངེས་སོ། །མདོ་སྡེ་པའི་
ལུགས་ལ་མངོན་སུམ་བཞིར་ངེས་པ་འདི་ལོག་རྟོག་ལ་ལྟོས་པའི་གྲངས་ངེས་ཡིན་པར་སློབ་
དཔོན་ཆོས་མཆོག་བཞེད་དེ། དེ་ཉིད་ཀྱིས། གང་གི་ཕྱིར་བྱེ་བྲག་ཏུ་སྨྲ་བ་རྣམས་ཀྱི་དབང་པོ་
ཉིད་ལྟ་བ་པོ་ཡིན་པ་དང་། སློབ་དཔོན་གྱི་ལུགས་ལ་བརྟེན་པའི་ཡིད་ཀྱི་མངོན་སུམ་བཀོད་པ་
ལ་གཞན་གྱི་སྐྱོན་བརྗོད་པ་དང་། ཁ་ཅིག་རང་རིག་པ་དང་རྣལ་འབྱོར་པའི་ཤེས་པ་ཁས་མི་ལེན་
པ་དེའི་ཕྱིར་ལོག་པར་རྟོག་པ་འདི་ཐམས་ཅད་བསལ་བའི་དོན་དུ་མངོན་སུམ་རྣམ་པ་བཞི་རྟོག་
པ་དང་བྲལ་ཞིང་མ་འཁྲུལ་བའི་མཚན་ཉིད་དང་བཅས་པ་བཤད་དོ་ཞེས་གསུངས་པ་ལྟར་རོ། །
འདི་དང་མཐུན་པ་ཚད་མ་ཤེས་རབ་སྒྲོན་མེ་ལས་ཀྱང་བཤད་ལ། དངོས་པོའི་གྲངས་ངེས་ཡིན་
ན་སོ་སོ་སྐྱེ་བོའི་གཞན་སེམས་ཤེས་པ་དེར་མ་འདུས་པའི་སྐྱོན་ཡོད་ཅེས་གསུང་ངོ་། །དེ་ལ་
གཞུང་འདིར་ནི། འོ་ན་སོ་སོ་སྐྱེ་བོས་གཞན་གྱི་སེམས་ཤེས་པ་མངོན་སུམ་གཞན་ཡིན་ནོ་ཞེ་ན།
གཟུང་འཛིན་ལས་གྲོལ་བའི་ཕྱིར་རང་གི་སེམས་ཀྱི་སྣང་བ་ཉིད་དེ་ལྟར་གསལ་བས་རང་རིག་པ།
ལས་མ་འདས་སོ་ཞེས་གསུངས་སོ་ཞེས་པའི་ལན་མཛད་ལ། མཆན་རྙིང་པ་དག་ལས་ཁ་ཆེའི་
པཎྜི་ཏ་ཤཱཀྱ་ཤྲཱི་བྷ་དྲ་གསུང་ཞེས་བྲིས་མོད། འདི་ནི་རྒྱུད་གཞན་གྲུབ་པ་ལས་དཔལ་ལྡན་གྲགས་
པ་ཉིད་ཀྱིས་གསུངས་ཞེས་དགོངས་པ་སྟེ། རྒྱུད་གཞན་གྲུབ་པ་ལས། རྣལ་འབྱོར་པ་གཟུང་བ་
དང་འཛིན་པ་མ་སྤངས་པའི་གཞན་གྱི་སེམས་ཤེས་པའང་ཐ་སྙད་ལ་མི་བསླུ་བ་ཉིད་ཀྱིས་
གཟུགས་ལ་མཐོང་བ་བཞིན་དུ་ཚད་མ་ཡིན་ནོ། །རྣལ་འབྱོར་གྱི་སྟོབས་ཀྱིས་དེ་དག་ལ་ཤེས་པ་
གཞན་གྱི་སེམས་ཤེས་པའི་བྱེ་བྲག་རྗེས་སུ་བྱེད་པ་གསལ་བར་སྣང་བ་འབྱུང་བར་འགྱུར་ཏེ།༩
186



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ལས་དང་ལྷ་ལ་སོགས་པས་བྱིན་གྱིས་བརླབས་པའི་རྨི་ལམ་བཞིན་ནོ། །དེ་དག་ཉིད་ལའང་
གཞན་གྱི་ཡུལ་ཅན་ཉིད་ཀྱི་ཤེས་པ་འབྱུང་བ་ནི་མ་ཡིན་གྱི། དེ་དག་ཀྱང་རང་རང་གི་སེམས་སྣང་
བ་དེ་དང་མཚུངས་པ་ཁོ་ནའི་ཤེས་པ་ལ་གཞན་གྱི་སེམས་ཤེས་པ་ཞེས་བྱ་བ་ཉེ་བར་གཟུང་ནས་
ཐ་སྙད་འདོགས་སོ་ཞེས་ལེགས་པར་གསུངས་པས་སོ། །དེས་ན་དངོས་པོའི་གྲངས་ངེས་ཉིད་དེ་
རྗེ་བཙུན་ འཇམ་པའི་དབྱངས་ས་སྐྱ་པཎྜི་ཏའི་བཞེད་པ་སྟེ། མཐར་ཐུག་པའི་དོན་ནོ། །
གསུམ་པ་ལ་བཞི་ལས། ཐོག་མར་དབང་པོའི་མངོན་སུམ་ལ་གསུམ་སྟེ། མཚན་ཉིད་
དང་། དབང་པོ་ལས་སྐྱེས་པར་བསྒྲུབ་པ་དང་། སྒྲ་དོན་ངེས་པར་བྱ་བའོ། །དང་པོ་ནི། ཕྱེ་
ནས་ཞེས་སོགས་ཏེ་གོ་བར་སླའོ། །གཉིས་པ་ནི། དབང་པོ་ཞེས་སོགས་ཏེ། འདི་ལ་དབང་
པོའི་མངོན་སུམ་གྱི་བདག་རྐྱེན་ངོས་གཟུང་ཞིང་། ཞར་ལ་དམིགས་རྐྱེན་ཡང་དཔྱད་པར་བྱ་སྟེ།
དེ་ལ་བྱེ་བྲག་ཏུ་སྨྲ་བ་ནི་དབང་པོ་གཟུགས་ཅན་ནི་འབྱུང་བ་ལས་གྱུར་པ་ནང་གི་རྡུལ་དང་བ་
ཡིན་ནོ་ཞེས་ཟེར་རོ། །བཙུན་པ་སངས་རྒྱས་ལྷ་ན་རེ། འབྱུང་བའི་ངོ་བོ་ཡིན་ནོ་ཞེས་ཟེར་
རོ། །རྣལ་འབྱོར་སྤྱོད་པ་རྣམས་ན་རེ། རྣམ་པར་ཤེས་པའི་ངོ་བོ་ཉིད་ཡིན་ནོ་ཞེས་ཟེར་རོ། །
དབུ་མ་པ་རྣམས་ན་རེ། ཀུན་རྫོབ་ཏུ་ཡོད་པའི་ངོ་བོ་ཉིད་ཙམ་ཡིན་ནོ་ཞེས་ཟེར་རོ། །མུ་སྟེགས་
གྲངས་ཅན་པ་དག་ན་རེ། ངའོ་སྙམ་པའི་བློའི་ངོ་བོ་ཉིད་ཡིན་ནོ་ཞེས་ཟེར་རོ། །དེ་ལྟ་བུའི་
དབང་པོ་གཟུགས་ཅན་ནི་མི་འགྲུབ་མོད་ཀྱི། འོན་ཀྱང་མདོ་སྡེ་པ་ལྟར་ན་རྟེན་གཟུགས་ཅན་
འདི་དག་ལ་ཡོད་པའི་ཡུལ་ལྔ་འཛིན་པར་ནུས་པའི་རྫས་ཤིག་ཡིན་ལ། སེམས་ཙམ་པ་ལྟར་ན་
ཡུལ་ལྔ་འཛིན་པའི་ཀུན་གཞིའི་རྣམ་པར་ཤེས་པའི་ནུས་པ་སྟེ། རྣམ་འགྲེལ་ལས། ཤེས་བསྐྱེད་
ནུས་པ་ཐ་དད་ཕྱིར། །ཞེས་དང་། དམིགས་བརྟག་ལས། ལྷན་ཅིག་བྱེད་དབང་ནུས་པ་ཡི། །
ངོ་བོ་གང་ཡིན་དབང་པོའང་ཡིན། །ཞེས་དང༌། ཟླ་བ་གྲགས་པས་ཀྱང་། རང་གི་རྣམ་ཤེས་
རྟེན་གྱི་ནུས་དེ་ལ། །དབང་པོ་གཟུགས་ཅན་མིག་ཅེས་བྱ་བར་རྟོག །ཅེས་དང་། དོན་དེ་ཉིད་
འཕགས་པ་ཐོགས་མེད་ཀྱིས་བསྡུ་བ་ལས། དེ་ལ་རྟེན་བྱེད་པ་ནི་ཀུན་གཞིའི་རྣམ་པར་ཤེས་པས་
ཟིན་པའི་དབང་པོ་གཟུགས་ཅན་རྣམས་ལ་བརྟེན་ནས་རྣམ་པར་ཤེས་པའི་ཚོགས་ལྔ་པོ་དག་
འབྱུང་བར་འགྱུར་གྱི། མ་ཟིན་པ་དག་ལས་ནི་མ་ཡིན་ནོ་ཞེས་གསུངས་པ་ལྟར་རོ། །འདིས་ནི་
རྣལ་འབྱོར་མངོན་སུམ་གྱི་སྐབས་སུ་ནུས་པ་ཀུན་གཞི་རྣམ་ཤེས་སེམས་ཀྱི་ཁྱད་པར་ཡིན་ཞེས་
གསུངས་པའང་གསལ་བར་བྱས་སོ། ། སྐབས་འདིར་ནུས་པ་ཉིད་བདག་རྐྱེན་དུ་སྟོན་པའི་
187



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
:::དབང་གིས་དམིགས་བརྟག་གི་ལུང་དྲངས་པ་ཡིན་གྱི། སྐབས་མ་ཡིན་པར་འཁྲུལ་པར་མི་
བྱའོ། །དམིགས་པའི་རྐྱེན་ནི་རྡུལ་ཕྲན་ཁྱད་པར་ཅན་ནམ་བསགས་རྡུལ་ཞེས་བྱ་བ་སྐྱེ་མཆེད་ཀྱི་
རྫས་ཏེ། ཟླ་མེད་ཀྱི་ཕྲ་རྡུལ་གྱིས་ནི་རྣམ་པ་གཏོད་པར་མི་ནུས་པས་སོ། །ཁ་ཅིག་རྡུལ་ཕྲན་ཁྱད་
པར་ཅན་དང་རྡུལ་ཕྲན་སོ་སོ་ཡུལ་དང་དམིགས་རྐྱེན་ཐ་དད་དུ་འཐད་དེ། ཕྱོགས་ཀྱི་གླང་པོས།
དབང་པོ་རྣམ་པར་རིག་པའི་རྒྱུ། །ཕྲ་རབ་རྡུལ་དག་ཡིན་མོད་ཀྱི། །དེ་མི་སྣང་ཕྱིར་དེ་ཡུལ་
ནི། །རྡུལ་ཕྲན་མ་ཡིན་དབང་པོ་བཞིན། །ཞེས་བཤད་པས་སོ་ཞེས་ཟེར་བ་ནི་མི་འཐད་དེ། དེ་
ནི་རྡུལ་ཕྲ་རབ་རྣམས་དབང་ཤེས་ཀྱི་ཡུལ་དུ་བྱས་ཀྱང་རྗེས་སུ་སྐྱེས་པའི་ཤེས་པས་འདི་སྔོན་པོའོ་
ཞེས་སོགས་རགས་པའི་ལྡོག་པ་ནས་ཡུལ་གྱི་ཐ་སྙད་བྱེད་ཀྱི། རྡུལ་ཕྲན་སོ་སོ་ནས་ངེས་པར་མི་
ནུས་པས་ཡུལ་གྱི་ཐ་སྙད་མི་བྱེད་པ་ལ་དགོངས་པ་ཡིན་ཏེ། མཁས་པ་རྣམས་ཀྱི་གཙུག་གི་ནོར་
བུ་པདྨོའི་ངང་ཚུལ་གྱིས། རྡུལ་ཕྲ་རབ་རྣམས་དབང་པོ་ལ་སོགས་པ་ལས་འདས་པའི་ཕྱིར་
གཟུགས་ལ་སོགས་པ་རྣམས་མི་དམིགས་པར་ཐལ་བར་འགྱུར་བ་ཡང་མ་ཡིན་ཏེ། ཁྱད་པར་
ཅན་རྣམས་དབང་པོའི་ཡུལ་དུ་ཁས་བླངས་པས་དབང་པོ་ལས་འདས་པ་མ་གྲུབ་པའི་ཕྱིར་རོ་
ཞེས་གསུངས་ལ། དོན་དེ་ཉིད་གཞུང་འདི་ཉིད་ལས། དབང་ཤེས་ཀྱི་ཡུལ་རྡུལ་ཕྲ་རབ་ཡིན་
ཡང་དེར་མི་སྣང་བས་ཡུལ་དུ་མི་འཇོག་པ་བཞིན་ནོ་ཞེས་གསུངས་ཤིང་། རྣམ་འགྲེལ་ལས།
ཁྱད་པར་ཅན་རྣམས་ནི། དབང་ཡུལ་ཞེས་གསུངས་པའི་དགོངས་པ་དཔྱིས་ཕྱིན་པའོ། །
གཞན་ཟེར་ཚུལ་མང་དག་ཡོད་ཀྱང་རྣ་བར་མི་འབབ་བོ། །གསུམ་པ་ནི། མངོན་སུམ་ཞེས་
སོགས་ཏེ་གོ་བར་སླའོ། །
གཉིས་པ་ཡིད་ཀྱི་མངོན་སུམ་ལ། དགོངས་པ་ངོས་གཟུང་བ་དང་། དོན་གཏན་ལ་
དབབ་པའོ། །དང་པོ་ནི། བཅོམ་ལྡན་འདས་ཀྱིས་གླང་པོ་ཆེའི་གཟིགས་སྟངས་ཀྱིས་ཕྱི་རོལ་གྱི་
དོན་ལ་དཔྱོད་པའི་དགོངས་པ་མདོ་སྡེ་པའི་རྗེས་སུ་འབྲངས་ནས། གཟུགས་ཤེས་པ་ནི་རྣམ་པ་
གཉིས་ཏེ། མིག་དང་ཡིད་དོ་ཞེས་གསུངས་པ་དེའི་རྗེས་སུ་འབྲངས་ནས་ཕྱོགས་ཀྱི་གླང་པོས་
ཀུན་ལས་བཏུས་སུ། ཡིད་ཀྱང་དོན་དང་ཞེས་གསུངས་པའོ། །འདིས་ནི་འགའ་ཞིག་རང་རིག་
ཡིད་ཀྱི་མངོན་སུམ་དུ་འདོད་པའང་བསལ་ལོ། །གཉིས་པ་ལ་གསུམ་སྟེ། ངོ་བོ་ངོས་གཟུང་བ།
རང་བཞིན་གཏན་ལ་དབབ་པ། རྩོད་པ་སྤོང་བའོ། །དང་པོ་ལ་གཉིས་ཏེ། མཚན་ཉིད་དང་།
མཚན་གཞི་ངོས་གཟུང་བའོ། །དང་པོ་ནི། ཡུལ་དང་ཞེས་སོགས་ཏེ། དོན་ནི་རང་གི་བདག་
188



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
རྐྱེན་ཡིད་ཀྱི་དབང་པོ་ལ་བརྟེན་པའི་ཤེས་པ་མ་འཁྲུལ་བའོ། །དེ་ཉིད་ཚད་མའང་ཡིན་ནོ་ཞེས་
པའོ། །གཉིས་པ་ནི། རྣམ་ངེས་ལས་ཞེས་སོགས་སོ། །དོན་ནི་ཐོག་མར་དབང་པོའི་ཤེས་པ་
གཅིག་སྐྱེས་ནས། དེའི་རྗེས་སུ་རིགས་མི་འདྲ་ཡིད་ཀྱི་མངོན་སུམ་དབང་ཤེས་ཕྱི་མ་དང་དུས་
མཚུངས་སུ་སྐྱེ་བ་དེའི་རྐྱེན་གསུམ་ངོས་གཟུང་བར་བྱ་སྟེ། དེ་ལ་སློབ་དཔོན་སྔ་མ་རྣམས་ཀྱིས་
བཞེད་པའི་རྣམ་གྲངས་བཀོད་པ་དང་། རང་གི་ལུགས་བསྟན་པའོ། །དང་པོ་ལ་འུ་ཡུག་པ་ན་
རེ། ཡིད་ཀྱི་མངོན་སུམ་གྱི་བདག་རྐྱེན་ནི་ཡིད་ཀྱང་ཞེས་པས་བསྟན་ལ། དེའང་སྔ་མ་དེ་ཉིད་
ཡིད་ཤེས་ཕྱི་མ་ཡུལ་འཛིན་ནུས་སུ་བསྐྱེད་པའི་ཆ་ནས་བདག་རྐྱེན་དང་། རང་འགགས་མ་ཐག་
ཡིད་མངོན་བསྐྱེད་པའི་ཆ་ནས་ཡིད་མངོན་གྱི་དེ་མ་ཐག་རྐྱེན་དུ་འགྱུར་ལ། མཛོད་ལས། དྲུག་
པོ་འགགས་མ་ཐག་པ་ཡི། །རྣམ་ཤེས་གང་ཡིན་དེ་ཡིད་དོ། །ཞེས་པ་ནི་འདིར་སྦྱར་དུ་མི་རུང་
སྟེ། དབང་ཤེས་འགགས་ན་དེ་མ་ཐག་རྐྱེན་མེད་ལ། མ་འགགས་ན་བདག་རྐྱེན་ཡིད་ཀྱི་དབང་
པོ་མེད་པས་དེ་དག་ཚོགས་པ་མི་སྲིད་པའི་ ཕྱིར་རོ་ཞེས་གསུངས། འདིར་མདོ་སྡེ་དགོངས་
འགྲེལ་གྱི་འགྲེལ་ཆེན་ལས། ཉན་ཐོས་ཀྱི་ལྟ་བའི་ཚུལ་གྱིས་ན་རྣམ་པར་ཤེས་པ་དྲུག་འདས་མ་
ཐག་པ་ལ་ཡིད་ཀྱི་དབང་པོ་ཞེས་ཟེར་ཏེ། ཐེག་པ་ཆེན་པོའི་ཚུལ་གྱིས་ན་ཡིད་ཀྱི་དབང་པོ་ནི་དེ་
ལ་མི་བྱ་ཡི། ཉོན་མོངས་པའི་ཡིད་ལ་བྱ་སྟེ་ཞེས་གསུངས་པའང་སྣང་ངོ་། །སྡེ་བདུན་གསལ་
བའི་རྒྱུན་ལས། དབང་མངོན་དང་ཡིད་མངོན་གཉིས་ཀའི་ཉེར་ལེན་གྱི་རྒྱུ་ནི་དབང་ཤེས་སྔ་
མའི་ངོ་བོ་རིག་ཙམ་ཡིན་ལ། དེ་ཉིད་ལ་ཡིད་བྱེད་སྔ་མ་ཞེས་ཀྱང་བྱའོ། །བདག་རྐྱེན་ནི་ཐ་དད་
དེ། དབང་མངོན་གྱི་བདག་རྐྱེན་ནི་དབང་པོ་གཟུགས་ཅན་ཡིན་ལ། ཡིད་མངོན་གྱི་བདག་
རྐྱེན་ནི་ཤེས་པའི་ཁྱད་པར་དབང་ཤེས་སྔ་མ་འགག་ཁ་མ་དེ་ཉིད་ཡིན་ཞིང་། དེ་ཉིད་དྲུག་པོ་
འདས་མ་ཐག་པའི་ཡིད་དུའང་འདོད་ཅེས་གསུངས་ཏེ། དབང་པོའི་ཤེས་པའི་ངོ་བོ་དང་། །
ཁྱད་པར་རྒྱུ་དང་བདག་རྐྱེན་ཏེ། །དེ་དང་དུས་མཚུངས་གཟུགས་སོགས་ནི། །དམིགས་པའི་
རྐྱེན་དུ་གཞུང་ལས་བཤད། །ཅེས་བྲིས་སོ། །ཡང་བློ་གྲོས་མཚུངས་མེད་དང་མཁས་པ་གཞན་
དག་ན་རེ། མཛོད་ལས་བཤད་པ་ནི་འདིར་མི་རུང་ལ། འདིར་ནི་དབང་ཤེས་སྔ་མ་ཉིད་ཡིད་
མངོན་གྱི་བདག་རྐྱེན་ཡིད་པ་འཐད་ཅེས་གསུངས་ཤིང་། དེ་ཉིད་རྣམ་བཤད་ལས། ཡང་ན་
ཡིད་ཀྱི་མངོན་སུམ་གྱི། །བདག་རྐྱེན་དབང་པོ་ཡིད་ཤེས་ཏེ། །དེ་ཉིད་ཀུན་ཚེ་དབང་ཤེས་
ཀྱི། །དེ་མ་ཐག་རྐྱེན་ཡིན་པར་འདོད། །དེས་ན་དེ་མ་ཐག་རྐྱེན་ཡང་། །ཐ་དད་འཇུག་
189



༄༅།།དཔལ་ལྡན་ས་སྐྱ་པའི་གསུང་རབ་གྲལ་དུས་ཆེན་བཅོ་བརྒྱུད་ལས། པོད་བཅུ་དྲུག་པ།
མཚུངས་ཡིད་གཅིག་ལས། །དྲུག་སྐྱེས་ཡིད་ཤེས་ནུས་ཉམས་ན། །དབང་ཤེས་གཞན་སྐྱེ་མ་
མཐོང་ཕྱིར། །ཞེས་བཤད་དོ། །
གཉིས་པ་ལ་རང་ཉིད་འདོད་པ་ནི། མཛོད་ལས། དྲུག་པོ་འགགས་མ་ཐག་པ་ཡི། །
རྣམ་ཤེས་གང་ཡིན་དེ་ཡིད་དོ། །ཞེས་དབང་ཤེས་སྔ་མ་ནི་རང་དུས་སུ་ཡུལ་གྱི་རྣམ་པ་ཅན་དུ་
སྐྱེས་པ་ཙམ་ལས་ཡིད་ཤེས་ཀྱི་རྟེན་མི་བྱེད་ལ། འགགས་མ་ཐག་པར་ཡིད་ཤེས་བསྐྱེད་པས་དེའི་
རྟེན་དུ་འཇོག་ཅིང་། དེ་ལྟར་འགགས་མ་ཐག་པ་ལ་ཡིད་དབང་དུ་བཞག་པས་ཁམས་བཅོ་
བརྒྱད་འགྲུབ་པའི་དགོས་པ་ཡོད་དེ། ལུང་ལས། དྲུག་པའི་རྟེན་གྱིས་རབ་སྒྲུབ་ཕྱིར། །ཁམས་
ནི་བཅོ་བརྒྱད་དག་ཏུ་འདོད། །ཅེས་གསུངས་པ་ལྟར་རོ། །དེས་ན་དབང་ཤེས་གཅིག་ཉིད་
འགགས་མ་ཐག་པའི་ཆ་ནས་ཡིད་དབང་དང། ཡུལ་འཛིན་གྱི་ཆ་ནས་དབང་ཤེས་ཕྱི་མའི་ཉེར་
ལེན་གྱི་རྒྱུར་འཇོག་པ་དགོངས་པ་ཡིན་ཏེ། མཛོད་འགྲེལ་ལས། དཔེར་ན་བུ་དེ་ཉིད་གཞན་གྱི་
ཕར་འགྱུར་བ་དང་། འབྲས་བུ་དེ་ཉིད་གཞན་གྱི་ས་བོན་ཡིན་པ་ལྟ་བུའོ་ཞེས་བཤད་པ་དང་།
བྱེ་བཤད་ལས། རྣམ་པར་ཤེས་པའི་ཁམས་དྲུག་པོ་དེ་དག་ནི་འགགས་མ་ཐག་པ་ལ་ཡིད་ཀྱི་
ཁམས་ཞེས་བྱའོ་ཞེས་དང། ས་མང་པོ་པར། ཡིད་གང་ཞེ་ན། མིག་གི་རྣམ་པར་ཤེས་པའི་སྔ་
རོལ་དུ་འདས་མ་ཐག་པའི་རྣམ་པར་ཤེས་པའོ་ཞེས་དང་། སློབ་དཔོན་ཆོས་མཆོག་གིས།
ཁམས་དྲུག་པོ་དེ་དག་ཉིད་གང་འདས་མ་ཐག་པ་ཕྱི་མ་སྐྱེད་པར་བྱེད་པ་དེ་ཉིད་ནི་ཡིད་ཅེས་
བརྗོད་པའོ་ཞེས་པ་ལྟར་རོ། །ཡང་འགགས་མ་ཐག་པ་ལ་བདག་རྐྱེན་དུ་བསྟན་པ་འདི་ཡང་
དབང་ཤེས་སྔ་མ་རང་དུས་སུ་ཡིད་ཤེས་ཀྱི་བདག་པོ་བྱེད་པའི་ནུས་པ་ཡོད་ཀྱང་། བདག་རྐྱེན་གྱི་
ཐ་སྙད་འཇོག་པ་འགགས་པ་ལ་ལྟོས་པས་བཞག་པ་ཡིན་ནོ། །གནད་འདི་མ་རྟོགས་པར་སློབ་
དཔོན་སྔ་མ་རྣམས་ཀྱི་ཟེར་ཚུལ་དེ་བྱུང་བར་མངོན་ནོ། །དེས་ན་འདི་ལྟར་སྦྱར་ཏེ། དབང་
ཤེས་ཉིད་གཅིག་དུས་མཉམ་ལ། །ལྟོས་ནས་ཐ་སྙད་རྣམ་གཉིས་བསྟན། །བདག་པོའི་ནུས་པ་
སྔར་ཡོད་ཀྱང་། །གྲགས་པས་མ་བསྟན་རྒྱུ་འབྲས་བཞིན། །ཞེས་བྱའོ། །འགྲེལ་པ་དག་ལས་
ཉེར་ལེན་གྱི་རྒྱུ་ནི་དབང་པོའི་ཤེས་པ་ཡུལ་ལ་གཏོད་པའི་ཡིད་ཀྱི་དབང་པོའི་ཡུལ་གྱི་སྐད་ཅིག་
གཉིས་པ་འཛིན་པར་བསྐྱེད་པའི་ཡིད་ཉིད་དོ་ཞེས་བཤད་པ་ནི་དབང་ཤེས་སྔ་མའི་ངོ་བོ་རིག་
ཙམ་ལས་གཞན་དུ་མི་བསམ་མོ། །
གཉིས་པ་རང་བཞིན་གཏན་ལ་དབབ་པ་ལ་གསུམ་སྟེ། སྐྱེ་བའི་ཚུལ། ཚད་མར་འགྱུར་་
190



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
SANA
WA
བའི་འཐད་པ། སྐྱེ་བའི་གནས་སྐབས་དཔྱད་པའོ། ། དང་པོ་ནི། གལ་ཏེ་ཞེས་པ་ནས།
བཞིན་ནོ་ཞེས་པའི་བར་རོ། །དོན་ནི་དབང་པོའི་མངོན་སུམ་ལྔ་འགགས་པའི་རྗེས་སུ་ཡིད་
མངོན་ལྔ་མི་སྐྱེ་ན་རྒྱུའི་ཁྱད་པར་ལས་འབྲས་བུའི་ཁྱད་པར་མི་སྐྱེ་བར་འགྱུར་ལ། སྐྱེ་ན་གང་
ཟག་གི་རྒྱུད་དུ་མར་འགྱུར་རོ་ཞེ་ན། སྐྱེ་ཡང་རྒྱུད་དུ་མར་མི་འགྱུར་ཏེ། རང་རིག་ཏུ་གཅིག་ཏུ་
བས་སོ་ཞེས་པའོ། །གཉིས་པ་ནི། འཁྲུལ་པ་མེད་ཅེས་པ་ནས། མ་ནུས་པ་ཡིན་ནོ་ཞེས་པའི་
བར་ཏེ། དོན་ནི་ཡིད་ཀྱི་མངོན་སུམ་དེ་ལའང་མཚན་ཉིད་ཞུགས་པའི་ཕྱིར་ཚད་མ་ཡིན་ལ།
འོན་ཀྱང་དབང་ཤེས་བཞིན་དུ་བདག་རྐྱེན་ལ་སྔ་ཕྱི་མཚམས་སྦྱར་བའི་སྟོབས་ཀྱིས་སྐྱེ་བ་མ་ཡིན་
པས། རྒྱུན་མེད་པའི་ཕྱིར་རང་ལས་ངེས་མི་ནུས་སོ། །ཡིད་མངོན་གྱི་བདག་རྐྱེན་སྔ་ཕྱིའི་
མཚམས་སྦྱོར་བ་ཡོད་ན། དབང་ཤེས་སྔ་མ་འགགས་མ་ཐག་པ་ལས་དབང་ཤེས་སྔ་མ་འགགས་
མ་ཐག་པ་གཞན་སྐྱེ་བར་འགྱུར་རོ་ཞེས་པའོ། །དོན་འདི་ལ་རིགས་པའི་སེང་གེ་ན་རེ། ཡུལ་
སྐད་ཅིག་ལས་མེད་པ་ལ་ཡུལ་ཅན་གྱི་བློ་རྒྱུན་དུ་འཇུག་པ་མེད་པའི་ཕྱིར་ཡིད་མངོན་ལ་རྒྱུན་མེད་
པ་ཡིན་ཞེས་གསུངས་ལ། ལྷོ་པ་ཀུན་མཁྱེན་ནི། ཤེས་རྫས་ཉེར་ལེན་ཁོ་ན་ཡི། །རྗེས་སུ་འཇུག་
ཕྱིར་རིགས་རྒྱུན་བསྐྱེད། ། རྐྱེན་གྱི་རྗེས་སུ་བྱེད་པའི་ ཕྱིར། ། ཤེས་པའི་ཁྱད་པར་དེ་ལྟར་
མིན། །ཞེས་གསུངས་ཏེ། དོན་འདི་ཆོས་ཀྱི་རྗེའི་དགོངས་པ་དང་མཐུན་པར་རྟོགས་སོ། །
གང་དག་གཞུང་འདིའི་ཡིག་སྒྲོས་གཞན་འཆུགས་པ་ཡིན་གྱི། ཆོས་རྗེ་ཉིད་ཀྱི་དགོངས་པ་མ
ཡིན་པར་གསལ་ལོ་ཞེས་ཟེར་བ་དེ་དག་གིས་ནི་རང་གི་བློ་ལ་མ་དྲན་པ་ཙམ་རྒྱུ་མཚན་དུ་བྱས་པ་
ཡིན་ཏེ། གཞན་འཆུགས་པའི་ཤེས་བྱེད་འགོད་དགོས་པའི་ཕྱིར་དང་། གཞན་དུ་ན་རང་
གཞུང་དུ་ཁས་ལེན་པ་དག་གི་རྒྱུ་མཚན་ལའང་ཚངས་པས་དམོད་པ་མ་དོར་བའི་ཕྱིར་རོ། །
གསུམ་པ་ནི། འོ་ན་ཞེས་པ་ནས། འགྱུར་རོ་ཞེས་པའི་བར་ཏེ། འདི་དག་གི་དོན་ལ་རྒྱུན་
མཛད་པ་དབང་ཡིད་སྤེལ་མར་སྐྱེ་བར་བཞེད་པ་དང་། སློབ་དཔོན་ཆོས་མཆོག་རྒྱུན་གྱི་མཐར་
སྐྱེ་བར་བཞེད་པ་སོགས་ལ་གནོད་བྱེད་བཀོད་ནས་བྲམ་ཟེའི་རྗེས་སུ་འབྲངས་ཏེ། དབང་ཤེས་
སྐད་ཅིག་དང་པོས་དབང་མངོན་སྐད་ཅིག་གཉིས་པ་དང་ཡིད་མངོན་སྐད་ཅིག་དང་པོ་ལྷན་ཅིག་
ཏུ་བསྐྱེད་པ་ནི་དོན་རིག་གི་འགྲོས་གཉིས་ཡིན་ལ། དེ་གཉིས་ཀ་ཡང་རང་རིག་ཏུ་རིགས་གཅིག་
པས་རང་རིག་གི་འགྲོས་ཏེ་འགྲོས་གསུམ་མོ། །ལྷོ་པ་ཀུན་མཁྱེན་རང་རིག་ཏུ་རྫས་གཅིག་པས་
འགྲོས་གསུམ་ཡིན་གྱི་རིགས་གཅིག་པས་ནི་མ་ཡིན་ཏེ། འགྲོས་བཞིའམ་གཉིས་སུ་ཐལ་བས་སོ་
191



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ་
ཞེས་གསུངས་པ་ནི་གཞུང་གི་དགོངས་པ་མ་ཡིན་ཏེ། རང་རིག་གི་ལྡོག་པ་ལས་རིགས་ཐ་དད་དུ་
བྱ་བ་མེད་ལ། དོན་རིག་གི་ལྡོག་པ་ལས་དབྱེར་ཡོད་པས་སོ། །གནད་འདི་གོ་བར་གྱིས་ཤིག །
སྤེལ་མར་སྐྱེ་བའི་འདོད་ཚུལ་འདི་ཉིད་རྒྱུན་ན་བཀོད་པ་མེད་ཅེས་སྔ་མ་རྣམས་གསུང་ལ། འོན་
ཀྱང་རྒྱན་ལས། འོ་ན་དུས་གཅིག་ཏུ་རྣམ་པ་གཉིས་ཐོབ་པར་འགྱུར་རོ་ཞེ་ན། འདི་རྣམ་པ་
གཉིས་པ་ཉིད་ཡིན་ནམ། འོ་ན་གཅིག་ཏུ་ཞེས་པར་ཇི་ལྟར་འགྱུར་ཞེ་ན། རབ་རིབ་ཅན་གྱིས་
ཟླ་བ་གཉིས་མཐོང་བའི་ཚུལ་དུ་སྐྱོན་མེད་དོ་ཞེས་དང་། ཡིད་ཀྱི་རྣམ་པར་ཤེས་པའི་དོན་ནི་
དབང་པོའི་རྣམ་པར་ཤེས་པ་དང་དུས་མཚུངས་པ་མ་ཡིན་ཏེ། དེ་ཡང་ཡིད་ཀྱི་རྣམ་པར་ཤེས་པ་
ལས་དུས་སྔ་མ་ཡིན་པའི་ཕྱིར་རོ་ཞེས་པས་བསྟན་ཏོ་སྙམ་མོ། །ཡང་ཁ་ཅིག་འགྲོས་གསུམ་དུ་སྐྱེ་
བ་མཐའ་གཅིག་ཏུ་ཁས་བླངས་ན་ཆོས་མཆོག་ལ་བརྗོད་པའི་སྐྱོན་རང་ལ་མཚུངས་ཞེས་གསུང་
པ་ནི་ཆོས་མཆོག་གིས་གྲངས་མི་མཉམ་པར་སྐྱེ་བ་ལ་འདིར་སྐྱོན་བརྗོད་པའི་གནད་མ་དགོངས་
པའོ། །ཡང་ཡུལ་གྱི་འགྲོས་བཅད་ན་རང་རིག་ལ་ཡུལ་གཞན་མེད་པས་འགྲོས་ལྔར་འགྱུར་ཞེས་
གསུང་པ་ནི། འབྲས་བུའི་སྒོ་ནས་རྒྱུའི་སྟེང་དུ་མིང་བཏགས་པ་ཡིན་གྱི། ཡུལ་རང་གི་འགྲོས་
བཅད་དུ་མེད་དེ། ཡུལ་ཐུན་མོང་བ་གཅིག་ཉིད་འཛིན་པའི་ཕྱིར་དང་། ཡིད་ལ་བྱེད་པའི་
འགྲོས་ཀྱང་དེ་དང་འདྲ་སྟེ། ཡིད་བྱེད་གཅིག་ལས་སྐྱེས་པའི་ཕྱིར་རོ་ཞེས་ལྷོ་པ་ཀུན་མཁྱེན་
གསུངས་པ་ལྟར་འཐད་ལ། འོན་ཀྱང་ལྡོག་པའི་སྒོ་ནས་འགྲོས་ལྔ་དང་བདུན་ཡང་འགལ་བ་
མེད་དོ། །
གསུམ་པ་རྩོད་པ་སྤོང་བ་ནི། རྣ་བ་མ་ཕུག་པ་ན་རེ་ཞེས་པ་ནས། གསུངས་པས་སོ་ཞེས་
པའི་བར་ཏེ་གོ་བར་སླའོ། །གསུམ་པ་རང་རིག་པའི་མངོན་སུམ་ནི། རང་རིག་ཅེས་སོགས་ཏེ།
དོན་ནི་རང་རིག་པ་ཞེས་བྱ་བ་ཤེས་པ་རང་གི་ངོ་བོ་གསལ་བར་སྐྱེས་པ་ཙམ་ཡིན་ལ། དེ་ནི་ཚད་
མ་ཡང་ཡིན་ཞིང་ཤེས་པ་ཐམས་ཅད་ལ་ཡང་དེ་ཉིད་ཀྱིས་ཁྱབ་པས། གོང་དུ། ཤེས་པའི་སྒོ་ནས་
རང་རིག་གཅིག །ཅེས་གསུངས་པ་ལྟར་ཡིན་ཏེ། རིགས་ཐིགས་ལས། རང་རིག་མངོན་སུམ་
སྟོན་པ་ན། སེམས་དང་སེམས་ལས་བྱུང་བ་ཐམས་ཅད་ཀྱང་རང་རིག་པའོ་ཞེས་བཤད་ལྟར་
རོ། །རྒྱན་ལས། རང་རིག་པའི་མངོན་སུམ་གྱིས་ནི་ཚད་མ་དང་ཚད་མ་མ་ཡིན་པའི་རྣམ་པར་
དབྱེ་བ་སྟོན་པར་བྱེད་པ་ཡང་མ་ཡིན་ཏེ། ཤེས་པ་ཐམས་ཅད་ལ་རང་རིག་པ་ཡོད་པའི་ཕྱིར་རོ་
ཞེས་གསུངས་པས་ཀྱང་སྔ་མ་དང་མཐུན་པར་ཤེས་པ་ཐམས་ཅད་ལ་ཡོད་པའི་རང་གསལ་བའི་
192



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མ་གསལ་བའི་ཉི་མ།
ཆ་ལ་རང་རིག་ཏུ་བསྟན་པ་ཡིན་ལ། མདོར་བསྡུ་ན་ཤེས་པ་ཐམས་ཅད་ལ་བེམ་པོ་ལས་ལོག་
ནས་རང་གསལ་བའི་ངོ་བོར་སྐྱེས་པ་དེས་ཁྱབ་པའི་ཕྱིར་རང་རིག་པས་ཁྱབ་ཅེས་བཤད་པ་ཡིན་
གྱི། ཤེས་པ་ཡིན་ན་རང་རིག་གི་ལྡོག་པར་ཁས་ལེན་དགོས་པ་ལ་དེས་ཁྱབ་པའི་དོན་གཏན་མ་
ཡིན་ནོ། །དེ་ལྟར་རང་རིག་པའི་འཇོག་བྱེད་དེ་ཙམ་ལས་མེད་པའི་ཕྱིར། དབུ་མ་རྒྱན་ལས་
སློབ་དཔོན་ཞི་བ་འཚོས། རྣམ་ཤེས་བེམ་པོའི་རང་བཞིན་ལས། །བཟློག་པར་རབ་ཏུ་སྐྱེ་བ་
སྟེ། །བེམ་མིན་རང་བཞིན་གང་ཡིན་པ། །དེ་འདིར་བདག་ཉིད་རིག་པ་ཡིན། །ཞེས་གསུངས་
པས་སོ། །རང་རིག་ལ་ཡུལ་མེད་ཅེས་པའང་རང་གི་ངོ་བོ་རིག་པ་ཡུལ་གཞན་ལ་མ་ལྟོས་པར་
སྐྱེས་པའི་ཕྱིར་དང་། རིག་ཙམ་དུ་གནས་པའི་ཕྱིར་འཐད་པ་ཡིན་ནོ། ། རང་བཞིན་འོད་
གསལ་རྟོག་མེད་པ། ། ཀུན་ཁྱབ་ཆོས་སྐུའི་རང་བཞིན་ཅན། །སྲིད་ལ་མི་གནས་བདེ་བའི་
རྒྱུ། །རང་རིག་ཉིད་ཅེས་མཁས་རྣམས་བཞེད། །བསྡུ་བའི་ཚིགས་སུ་བཅད་པའོ། །རང་རིག་
གི་རྩོད་སྤོང་དང་། རང་རིག་མི་འདོད་པའི་ལུགས་འགེགས་པ་རྣམས་ནི་གོ་བར་སླའོ། །
བཞི་པ་རྣལ་འབྱོར་མངོན་སུམ་ཡང་། མདོ་ལས། ཆོས་རྣམས་ལ་ཆོས་ཀྱི་མིག་རྡུལ་མེད་
ཅིང་དྲི་མ་དང་བྲལ་བ་རྣམ་པར་དག་ཅེས་གསུངས་པ་དང་། ཀུན་ལས་བཏུས་ལས། རྣལ་
འབྱོར་རྣམས་ཀྱིས་བླ་མས་བསྟན། །མ་འདྲེས་པ་ཡི་དོན་ཙམ་མཐོང་། །ཞེས་གསུངས་པ་དང་།
རྣམ་འགྲེལ་ལས། རྣལ་འབྱོར་ཤེས་པ་སྔར་བཤད་པ། །དེ་དག་གི་དེ་བསྒོམ་བྱུང་ཡིན། །ཞེས་
གསུངས་པའོ། །དོན་གཏན་ལ་དབབ་ན་གསུམ་སྟེ། རང་བཞིན་ངོས་གཟུང་བ། ཡུལ་ལ་ཚད་
མར་གྱུར་པའི་ཚུལ། དེ་སྒྲུབ་བྱེད་ཀྱི་ཚད་མའོ། །དང་པོ་ལ་གསུམ་སྟེ། མཚན་ཉིད་དང་།
དབྱེ་བ་དང་། རྒྱུ་བསམ་པའོ། །དང་པོ་ནི། ཕྱེ་ནས་ཞེས་སོགས་ཏེ། དོན་ནི་བསྒོམ་པ་ལས་
ཤེས་པ་མ་འཁྲུལ་པ་ནི་རྣལ་འབྱོར་མངོན་སུམ་གྱི་མཚན་ཉིད་དེ། རིགས་ཐིགས་ལས། ཡང་
དག་པའི་དོན་བསྒོམ་པའི་རབ་ཀྱི་མཐའ་ལས་བྱུང་བ་རྣལ་འབྱོར་པའི་ཤེས་པའོ་ཞེས་གསུངས་པ་
ལྟར་རོ། །རབ་ཀྱི་མཐའ་ནི་སྦྱོར་ལམ་ཆོས་མཆོག་གོ་ཞེས་སློབ་དཔོན་དུལ་བ་ལྷ་བཞེད་ལ།
འདིར་ནི་འཕགས་པ་མ་ཡིན་པ་ལ་རྣལ་འབྱོར་མངོན་སུམ་མི་བཞེད་ལ། དེས་ན་རབ་ཀྱི་མཐའ་
ནི་མཐོང་བའི་ལམ་ཐོབ་པ་ལ་བྱའོ། །གཉིས་པ་དབྱེ་བ་ནི། འཕགས་པ་ཞེས་པ་ནས། རྟོགས་
སོ་ཞེས་པའི་བར་ཏེ། དོན་ནི་རྣལ་འབྱོར་མངོན་སུམ་ལ་རྟེན་གྱི་སྒོ་ནས་དབྱེ་ན། འཕགས་པ་
གསུམ་གྱི་མངོན་སུམ་གསུམ་དང་། དེ་དག་ལ་སློབ་མི་སློབ་ཀྱི་སྒོ་ནས་ཉན་ཐོས་ལ་སློབ་མི་སློབ་
193



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
...ཀྱི་མངོན་སུམ་གཉིས། རང་རྒྱལ་མི་སློབ་པ་ཁོ་ནའི་མངོན་སུམ། ཐེག་ཆེན་སློབ་མི་སློབ་ཀྱི་
མངོན་སུམ་གཉིས་ཏེ་ལྔའོ། །འདིར་འདི་དཔྱད་དེ། རང་སངས་རྒྱུས་ལ་སློབ་པ་མེད་པའི་རྒྱུ་
མཚན་ནི་གང་། རྟོགས་པའི་ཁྱད་པར་ནི་ཇི་ལྟ་བུ་ཞེ་ན། རང་སངས་རྒྱས་ལ་སློབ་པ་མེད་དེ།
རང་བྱང་ཆུབ་མངོན་དུ་མ་བྱས་པར་རང་སངས་རྒྱས་ཀྱི་མིང་དོན་མེད་ལ། བྱས་ནས་ནི་སློབ་
པར་མི་འགྱུར་བས་སོ། །ཡང་ལམ་བགྲོད་ཚུལ་ཡང་བསམ་གཏན་བཞི་པའི་རབ་མཐའ་ལ་
བརྟེན་ནས་གཅིག་ཅར་དུ་བགྲོད་པས་སློབ་པའི་མངོན་སུམ་མེད་པར་གསུངས་ལ། འདི་ནི་
བསེ་རུ་ལྟ་བུའི་དབང་དུ་བྱས་པའོ། །དེ་ལྟར་མི་སློབ་པ་ཁོ་ནས་ཁྱབ་པའི་རྒྱུ་མཚན་ཡང་།
དགོངས་འགྲེལ་གྱི་འགྲེལ་ཆེན་ལས། རང་སངས་རྒྱས་ལ་ངེས་འབྱེད་ཆ་མཐུན་ཙམ་སྔོན་དུ་སོང་
ནས་རང་བྱང་ཆུབ་ཐོབ་པ་དང་། མཐོང་སྒོམ་དང་ངེས་འབྱེད་ཆ་མཐུན་གཉིས་ཀ་སྔོན་དུ་སོང་
ནས་རང་བྱང་ཆུབ་ཐོབ་པ་དང་། ངེས་འབྱེད་ཆ་མཐུན་དང་མཐོང་སྒོམ་གང་ཡང་སྔོན་དུ་མ་
སོང་བར་རང་བྱང་ཆུབ་ཐོབ་པ་སྟེ་གསུམ་བཤད་ལ། དང་པོ་གཉིས་ནི་སློབ་པའི་རྟེན་འཛིན་པ་
ན་ཉན་ཐོས་ཉིད་ཡིན། ཕྱི་མས་ནི་འཕགས་པའི་སློབ་ལམ་ཐོབ་མ་མྱོང་བའི་བར་རོ། །དེ་སྐད་
དུ་ཡང་དེ་ཉིད་ལས། རང་སངས་རྒྱས་མ་ངེས་པའི་རིགས་ཅན་དང་། རང་སངས་རྒྱས་ཀྱི་ཐེག་
པ་མངོན་པར་རྟོགས་པའི་རིགས་ཅན་གྱིས་རང་བྱང་ཆུབ་ཐོབ་པ་ནི་རྣམ་པ་གསུམ་སྟེ། ངེས་
པར་འབྱེད་པའི་ཆ་དང་མཐུན་པ་ཐོབ་པ་སྔོན་དུ་བཏང་བ་དང་། སྔོན་དུ་མ་བཏང་བའོ། །དེ་
ལ་ངེས་པར་འབྱེད་པའི་ཆ་དང་མཐུན་པ་ཐོབ་པ་སྔོན་དུ་བཏང་བ་ནི། དང་པོར་རང་བྱང་ཆུབ་
ཀྱི་ཐེག་པར་སེམས་བསྐྱེད་ནས་ངེས་པར་འབྱེད་པའི་ཆ་དང་མཐུན་པའི་དགེ་བའི་རྩ་བ་བཞི་
ཐོབ་པ་ལ་བརྟེན་ནས་སློབ་པའི་ས་བདུན་པོ་གང་ཡང་མི་ཐོབ་པར་ཐལ་བྱུང་དུ་མི་སློབ་པའི་ས་
རང་བྱང་ཆུབ་ཀྱི་འབྲས་བུ་ཉིད་ཐོབ་པ་སྟེ། དེ་ལ་ནི་འཇིག་རྟེན་པའི་ས་དང་མི་སློབ་པའི་ས་ནི་
ཡོད་ལ། སློབ་པའི་ས་ནི་མེད་པ་ཡིན་ནོ། །
མངོན་པར་རྟོགས་པ་སྔོན་དུ་བཏང་བ་ནི། དང་པོར་རང་བྱང་ཆུབ་ཀྱི་ཐེག་པར་སེམས་
བསྐྱེད་ནས་ངེས་པར་འབྱེད་པའི་ཆ་དང་མཐུན་པའི་དགེ་བའི་རྩ་བ་བཞི་ཡང་ཐོབ། སློབ་པའི་
ས་བདུན་པོ་དག་མངོན་པར་རྟོགས་པ་ཡང་ཐོབ་པ་ལ་བརྟེན་ནས་མི་སློབ་པའི་ས་རང་བྱང་ཆུབ་
ཀྱི་འབྲས་བུ་ཉིད་ཐོབ་པ་སྟེ། དེ་ལ་ནི་འཇིག་རྟེན་པའི་ས་དང་སློབ་པའི་ས་དང་མི་སློབ་པའི་ས་
གསུམ་ཆར་ཡོད་པ་ཡིན་ནོ། །སྔོན་དུ་མ་བཏང་བ་ནི། དང་པོར་རང་བྱང་ཆུབ་ཀྱི་ཐེག་པར་.:13:
194



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་པ།སལ་བའི་ཉི་མ།
།སེམས་བསྐྱེད་ནས་ཐར་ཆ་དང་མཐུན་པའི་དགེ་བའི་རྩ་བ་དེ་ཉིད་ལ་བརྟེན་ནས་བསྐལ་པ་
བརྒྱར་ཚོགས་བསགས་ཏེ། ངེས་པར་འབྱེད་པའི་ཆ་དང་མཐུན་པ་ཡང་མི་ཐོབ། སློབ་པའི་ས་
ཡང་མི་ཐོབ་པར་ཐལ་བྱུང་དུ་མི་སློབ་པའི་ས་རང་བྱང་ཆུབ་ཀྱི་འབྲས་བུ་ཉིད་ཐོབ་པ་སྟེ། དེ་ནི་
འཇིག་རྟེན་པའི་ས་ཐར་པའི་ཆ་དང་མཐུན་པའི་དགེ་བའི་རྩ་བ་དང་མི་སློབ་པའི་ས་ནི་ཡོད་ལ།
འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པ་དང་སློབ་པའི་ས་ནི་མེད་པའོ་ཞེས་
གསུངས་པ་ལྟར་རོ། །འགྲེལ་པ་འདི་ཐམས་ཅད་མཁྱེན་པ་བུ་སྟོན་གྱིས་ཐོགས་མེད་ཀྱིས་མ་
མཛད་པར་བཞེད་ཀྱང་། རྒྱན་མཁན་པོས་དགོངས་འགྲེལ་གྱི་འགྲེལ་པར་འདི་ཉིད་ཀྱི་ལུང་
དྲངས་སོ། །ཡང་གྲུབ་མཐའི་བྱེ་བྲག་འགའ་ཞིག་རང་སངས་རྒྱས་ལ་སློབ་པའི་འཕགས་པ་
འདོད་པ་དེ་དག་གི་ལྟར་ན། ཉན་ཐོས་དང་ཐེག་ཆེན་འཕགས་པ་གང་རུང་ལས་མ་འདས་ཏེ།
རྟོགས་བྱ་གང་ཟག་གི་བདག་མེད་དང་འབྲས་བུ་མྱང་འདས་གཉིས་སུ་གཅིག་པའི་ཕྱིར། ཉན་
ཐོས་ཞེས་སློབ་དཔོན་ལེགས་ལྡན་འབྱེད་བཞེད་དེ། རྟོག་གེ་འབར་བ་ལས། གང་ཟག་ལས་
བདག་མེད་ཙམ་གོམས་པར་བྱས་ནས་འབྲས་བུ་སྔོན་ལ་འདོད་པས་ཁྱད་པར་ཐོབ་པ་མེད་དེ།
ཉན་ཐོས་དང་རང་སངས་རྒྱས་བཞིན་ནོ་ཞེས་གསུངས་པའི་ཕྱིར་དང་། སྙིང་རྗེ་ཆེན་པོ་དང་
རྫོགས་བྱང་དང་བསྔོ་བ་སོགས་ཁས་ལེན་པས། ཤཱནྟི་པ་དང་མི་ཏྲི་པ་སོགས་ཀྱིས་ཐེག་ཆེན་དུ་
བཞེད་པར་ཡང་གསལ་བའི་ཕྱིར་རོ། །ཡང་སོ་སོའི་གྲུབ་མཐའ་དང་བསྟུན་ན། ཉན་ཐོས་ཤར་
གྱི་རི་བོའི་སྡེ་དང་། །ནུབ་ཀྱི་རི་བོའི་སྡེ་པ་ལ་སོགས་པ་འགའ་ཞིག །བྱང་ཆུབ་སེམས་དཔའ་ནི་
འཁོར་བ་ལས་གྲོལ་བ་མེད་ལ། དེ་ཉིད་ཀྱི་ཕྱིར་དེ་ལ་འཕགས་པ་མེད་པས་རྣལ་འབྱོར་མངོན་
སུམ་མི་འདོད་ལ། དབུ་མ་ཐལ་འགྱུར་བ་འགའ་ཞིག །ཉན་ཐོས་ལ་ཆོས་ཀྱི་བདག་མེད་མཐོང་
བ་མེད་པས་རྣལ་འབྱོར་མངོན་སུམ་མཚན་ཉིད་པ་མི་འདོད་དེ། རྣལ་འབྱོར་མངོན་སུམ་ནི་
ཡང་དག་པའི་དོན་མཐོང་བ་ཡིན་ལ། དེ་ལ་དེ་མེད་པས་སོ། །གཉིས་པ་ནི། བྱང་ས་ལས།
རང་སངས་རྒྱས་ནི་ཉན་ཐོས་ཇི་ལྟ་བ་བཞིན་དུ་རིག་པར་བྱ་སྟེ། ཉན་ཐོས་རྣམས་དང་ལམ་གྱི་
རང་བཞིན་མཚུངས་པའི་ཕྱིར་རོ་ཞེས་ཉན་ཐོས་ཀྱི་རྟོགས་རིགས་དང་མཚུངས་པར་བཤད་ལ།
འོན་ཀྱང་རྒྱན་ལས། གཟུང་དོན་རྟོག་པ་སྤོང་ཕྱིར་དང་། །ཞེས་གསུངས་པས། གཟུང་རྟོག་
སྤངས་པའི་རྣམ་པར་ཐར་པ་ཅུང་ཟད་ཅིག་ཡོད་པར་སློབ་དཔོན་སེང་གེ་བཟང་པོས་བཤད་པ་
ལྟར། བདག་མེད་ཕྱེད་དང་གཉིས་རྟོགས་པའི་རྣམ་གཞག་བྱམས་ཆོས་རྗེས་འབྲང་རྣམས་ཀྱི་
195



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་པ་ཅོ་བརྒྱད་པ་ལས། པོད་བཅུ་དྲུག་པ།
ལུགས་ལ་ཡོད་དོ། །ཀླུ་སྒྲུབ་རྗེས་འབྲང་གི་ལུགས་ལའང་རྣམ་གཞག་འདི་མེད་པ་ནི་མ་ཡིན་ཏེ།
སློབ་དཔོན་དཔའ་བོས་དོན་དམ་བྱང་ཆུབ་སེམས་བསྒོམ་པའི་མན་ངག་རིན་པོ་ཆེའི་སྒྲོན་མེ་
ལས། ཁ་ཅིག་ཤེས་རབ་རྩལ་གྱིས་ནི། །གཟུང་བ་སྟོང་པར་རབ་ཤེས་ནས། །འཛིན་པ་རྫས་སུ་
གྲུབ་པ་ལྟར། །ཞེས་བཤད་པས་སོ། །ཡང་རྗེ་བཙུན་ས་སྐྱ་པ་རྣམས་ཀྱིས་རང་སངས་རྒྱས་དང་
སེམས་ཙམ་ལྟ་བ་མཚུངས་པར་བཞེད་ཅེས་ཕྱོགས་སྔ་བརྗོད་ནས། འཛིན་པ་བདེན་སྨྲའི་རང་
རྒྱལ་དང་། ། གཟུང་འཛིན་གཉིས་མེད་དོན་དམ་དུ། །འདོད་པའི་སེམས་ཙམ་གྲུབ་པའི་
མཐའ། །མཚུངས་པར་སྨྲ་བའི་མཁས་པ་མཚར། །ཞེས་བུ་སྟོན་གསུང་བ་ནི་ཕྱོགས་སྔ་མ་མ་
དགོངས་པ་ཡིན་པར་ཡང་གསལ་ལ། ཅི་སྟེ་དེ་ལྟར་ཡིན་པ་དེའི་ཚེ་གཟུང་བ་ཕྱི་རོལ་གྱི་དོན་མ་
གྲུབ་པར་འདོད་པའི་ཆ་ནས་སེམས་ཙམ་དང་མི་མཚུངས་པ་ཅི་ཡང་མེད་ལ། གཟུང་བར་སྣང་
བའི་ཤེས་རྣམ་རྣམ་བརྫུན་པས་བདེན་པར་མི་འདོད་པས་སེམས་ཙམ་དང་མི་མཚུངས་ན་རྣམ་
བདེན་པས་སེམས་ཙམ་པར་ཇི་ལྟར་འགྱུར་སྨྱོས་ཤིག །དེས་ན། གཟུང་འཛིན་བདེན་པའི་
རྣམ་གཞག་ནི། །ཕྱི་རོལ་དོན་དུ་སྨྲ་བའི་ལུགས། །དོན་མེད་གཟུང་བའི་རྣམ་པ་ནི། །བདེན་
སྨྲ་རང་རྒྱལ་རྣམ་བདེན་ལུགས། །གཉིས་མེད་གསལ་རིག་སྟོང་པའི་སྒོར། །རྣམ་མེད་ལས་
གཞན་གསུངས་པར་མེད། །བསྡུ་བའི་ཚིགས་སུ་བཅད་པའོ། །རྣལ་འབྱོར་མངོན་སུམ་ལ་ངོ་
བོའི་སྒོ་ནས་སྣང་བཅས་དང། སྣང་མེད་ཀྱི་རྣལ་འབྱོར་མངོན་སུམ་གཉིས་ལས་ཕྱེ་བའི་བཅུར་
ཡོད་ལ། དེ་དག་ལ་ཉན་ཐོས་ཀྱི་སྣང་བཅས་ལ་བསམ་གཏན་གྱི་དངོས་གཞི་ཐོབ་པ་རྣམས་ལ་
མངོན་པར་ཤེས་པ་འཆར་ལ། མ་ཐོབ་ན་མི་འཆར་ཞིང་། མི་སློབ་པའི་སྣང་བཅས་ཀྱིས་ནི་སྟོང་
གཉིས་མཐོང་བར་འདོད་དོ། །བྱང་ཆུབ་སེམས་དཔའི་སྣང་བཅས་ཀྱི་རྣལ་འབྱོར་མངོན་སུམ་
གྱིས་མཐོང་ཚུལ་ནི། མདོ་སྡེ་ས་བཅུ་པ་ལས། ས་དང་པོས་འཇིག་རྟེན་གྱི་ཁམས་བརྒྱ། གཉིས་
པས་སྟོང་། གསུམ་པས་འབུམ། བཞི་པས་བྱེ་བ་ཕྲག་བརྒྱ་ལྔ་པས་བྱེ་བ་ཕྲག་སྟོང་། དྲུག་པས་
བྱེ་བ་ཕྲག་སྟོང་ཕྲག་བཅུ་གཅིག །བདུན་པས་བྱེ་བ་ཕྲག་འབུམ། བརྒྱུད་པས་སྟོང་གསུམ་
འབུམ་ཕྲག་གཅིག་གི་རྡུལ་ཕྲན་གྱི་གྲངས་དང་མཉམ་པའི་སངས་རྒྱས་ཀྱི་ཞིང་མཐོང་ངོ་། །དགུ་
པས་སྟོང་ཕྲག་གྲངས་མེད་འབུམ་ཕྲག་བཅུའི་རྡུལ་ཕྲན་གྱི་གྲངས་དང་མཉམ་པའི་སངས་རྒྱས་ཀྱི་
ཞིང་མཐོང་། བཅུ་པ་ལ་སྟོང་ཕྲག་བྱེ་བ་གྲངས་མེད་འབུམ་ཕྲག་བཅུའི་རྡུལ་ཕྲན་གྱི་གྲངས་དང་
མཉམ་པའི་སངས་རྒྱས་ཀྱི་ཞིང་མཐོང་བར་མདོ་སྡེ་ས་བཅུ་པ་ལས་བཤད་པ་ལྟར་ཤེས་པར་།
1
A
196



སྩ༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མ་གསལ་བའི་ཉི་མ།
བྱའོ། །སྣང་མེད་ཀྱིས་མཐོང་ཚུལ་ནི། སློབ་དཔོན་གྱིས་མདོ་སྡེ་པའི་རྗེས་སུ་འབྲངས་ནས།
རྣམ་འགྲེལ་ལས། བདེན་པ་བཞི་ལ་གཏོན་པ་དང་། །བདེ་དང་ང་དང་ང་ཡིར་སོགས། །
ལེགས་སྒོམ་ཡང་དག་ལྟ་བ་ཡིས། །སྲེད་པ་རྗེས་འབྲངས་བཅས་འཇོམས་བྱེད། །ཅེས་བདེན་
པ་བཞིའི་ཆོས་ཉིད་མཐོང་བ་ལ་རྣལ་འབྱོར་མངོན་སུམ་དུ་མཛད་ལ། དེ་ཡང་ཉན་ཐོས་ཀྱིས་
གང་ཟག་གི་བདག་མེད་པ་ཙམ། རང་སངས་རྒྱས་ཀྱིས་བདག་མེད་ཕྱེད་དང་གཉིས། བྱང་
ཆུབ་སེམས་དཔས་གཉིས་ཀ །སངས་རྒྱས་ཀྱིས་ནི་བག་ཆགས་སྤངས་པའི་ཚུལ་གྱིས་གཉིས་ཀ་
རྟོགས་པའོ། །
གསུམ་པ་ལ་གསུམ་སྟེ། ཡེ་ཤེས་ཀྱི་རྒྱུ། མཐར་ཕྱིན་པའི་དུས། ཐབས་ལ་ལྟོས་ནས་
འབྲས་བུའི་ཁྱད་པར་སྟོན་པའོ། །དང་པོ་ནི། ཐབས་དང་ཞེས་སོགས་ཏེ། དོན་ནི་ཐབས་
ཀྱིས་ཉེར་ལེན་གྱི་རྒྱུ་བྱས། ཤེས་རབ་ཀྱིས་ལྷན་ཅིག་བྱེད་རྐྱེན་བྱས་པ་ལ་བརྟེན་ནས་ཇི་སྙེད་པ་
གཟིགས་པའི་ཡེ་ཤེས་དང་། ཤེས་རབ་ཀྱིས་ཉེར་ལེན་དང་ཐབས་ཀྱིས་རྐྱེན་བྱས་པ་ལ་ཇི་ལྟ་བ་
གཟིགས་པའི་ཡེ་ ཤེས་འབྱུང་ཞེས་པ་སྟེ། མདོ་སྡེ་རྒྱན་ལས། ཇི་ལྟར་མདུད་པའི་བྱེ་བྲག་
གིས། །གོས་ལ་མཚོན་བཀྲ་མི་བཀྲ་བ། །དེ་བཞིན་འཕེན་པའི་དབང་གིས་ན། །གྲོལ་བའི་ཡེ་
ཤེས་བཀྲ་མི་བཀྲ། །ཞེས་དང་། འགའ་ཡིས་ཆོས་ཀུན་བདག་མེད་པ། །གོམས་པས་དེ་ཡི་
བདག་ཉིད་དུ། །འགྱུར་ཏེ་དངོས་པོ་མཐོང་བ་བཞིན། །ཞེས་གསུངས་པ་ལྟར་རོ། །ལུང་འདི་
འགྲེལ་པ་དག་ལས་རྣམ་འགྲེལ་ལས་ཞེས་གསུངས་ཀྱང་། སློབ་དཔོན་དཔལ་སྦས་ཀྱིས་མཛད་
པའི་དེ་ཁོ་ན་ཉིད་ལ་འཇུག་པ་ལས་བཤད་ཅེས་ཊཱི་ཀ་བྱེད་རྣམས་ཟེར་བ་ལྟར་དོན་ལ་གནས་
སོ། །འགྲེལ་པ་འགའ་ཞིག་ལས་ནི་ཁུངས་མ་སྨོས་པའང་སྣང་ངོ། །གཉིས་པ་ནི། ཚེ་གསུམ་
ཞེས་པ་ནས། འདོད་དོ་ཞེས་པའི་བར་ཏེ་གོ་བར་སླའོ། །གསུམ་པ་ནི། ཐབས་ཞེས་པ་ནས།
མ་ཡིན་ནམ་ཞེ་ན་ཞེས་པའི་བར་ཏེ་གོ་བར་སླའོ། །གཉིས་པ་ཚད་མར་འགྱུར་ཚུལ་ལ་གསུམ་
ལས། དང་པོ་གཉིས་ནི་གཅད་ཤེས་ཞེས་པ་ནས། གསུངས་སོ་ཞེས་པའི་བར་ཏེ་གོ་བར་
སླའོ། །
གསུམ་པ་དུས་གསུམ་མཁྱེན་པའི་ཡེ་ཤེས་དཔྱད་པ་ལ། འོ་ན་ཞེས་པ་ནས། ཟད་དོ་
ཞེས་པའི་བར་ཏེ། དོན་ནི་སངས་རྒྱས་ཀྱིས་འདས་མ་འོངས་མི་མཁྱེན་ན་ཐམས་ཅད་མཁྱེན་
པར་མི་འགྱུར་ལ། མཁྱེན་ན་སྣང་ནས་མཁྱེན་ན་དུས་གསུམ་རྫས་གྲུབ་ཏུ་འགྱུར་ལ། མི་སྣང་
197
MAN



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བན་མངོན་སུམ་གྱི་སྤྱན་དུ་མི་རུང་ངོ་ཞེ་ན། དེའི་ལན་ལ་འཐད་པའི་དོན་ནི་སངས་རྒྱས་ཀྱིས་
མཁྱེན་པའི་ཚུལ་ནི་བསམ་གྱིས་མི་ཁྱབ་པའི་ཕྱིར་སོ་སོ་སྐྱེ་བོའི་བློས་དཔག་པར་མི་ནུས་སོ། །དེ་
ལྟར་མོད་ཀྱི་ལུང་ལ་བརྟེན་ནས་གཅིག་ཆར་དུ་མཁྱེན་ཏོ་ཞེས་འཆད་པར་འགྱུར་རོ། །དོན་འདི་
ལ་པཎྜི་ཏ་ཁ་ཅིག་ན་རེ། དེ་ཉིད་དེ་ཡི་ཡེ་ཤེས་ལ། །མི་གཙང་རོ་སོགས་སྣང་མི་འགྱུར། །རིག་
པར་མི་འགྱུར་བདག་ཉིད་ཕྱིར། །མི་འགྲུབ་ཟླ་བ་གསུམ་གཟུགས་བཞིན། །ཞེས་སངས་རྒྱས་
ཀྱི་ཡེ་ཤེས་ལ་མ་དག་པ་མི་སྣང་བར་བཞེད་ལ། བྲམ་ཟེ་ཆེན་པོ་ན་རེ། ཕྱི་རོལ་གྱི་དོན་མི་མཁྱེན་
ཀྱང་གཞན་སེམས་མཁྱེན་ཞེས་གསུངས་ལ། སློབ་དཔོན་དུལ་བའི་ལྷ་ལ་སོགས་པ་དག །ཡེ་
ཤེས་བཞི་ལས་མེ་ལོང་ཡེ་ཤེས་དང་མཉམ་ཉིད་ཡེ་ཤེས་ཀྱིས་ཀུན་རྫོབ་མི་མཁྱེན་ཀྱང་། སོར་རྟོག་
ཡེ་ཤེས་དང་བྱ་གྲུབ་ཡེ་ཤེས་ཀྱིས་མཁྱེན་ཞེས་གསུངས་ཏེ། ཇི་སྐད་དུ། རྣམ་རྟོག་རྗེས་སུ་འབྲེལ་
བའི་བདག །དག་པའི་འཇིག་རྟེན་ཡེ་ཤེས་ཀྱིས། །དེ་བཞིན་དུ་ནི་ཡུལ་མེད་ཀྱང་། །ཕྱིས་ཀྱང་
རྗེས་སུ་ཤེས་པ་ཡིན། །ཞེས་བཤད་པ་ལྟར་རོ། །ཀུན་རྫོབ་སྣང་བའི་ཡེ་ཤེས་དེ་དག་ཀྱང་པཎྜི་ཏ་
ཁ་ཅིག་རྟོག་བཅས་སུ་འདོད་དེ། དཔལ་སྦས་ཀྱིས། ། སེམས་ཅན་རྣམས་ཀྱི་དོན་འགྲུབ་
ཐབས། །རྣམ་རྟོག་ཡེ་ཤེས་མངའ་བས་ན། །ཞེས་བཤད་པ་ལྟར་རོ། །གཞན་དག་རྟོག་པ་
མེད་པར་འདོད་དེ། །ཀུན་རྟོག་རླུང་གིས་མ་བསྐྱོད་ཀྱང་། །ཐུབ་པས་འཇིག་རྟེན་ཐམས་ཅད་
ཀྱི། །དོན་ནི་ཕུན་སུམ་ཚོགས་པ་མཛད། །ཅེས་བཤད་པ་ལྟར་རོ། །བོད་ཁ་ཅིག་ད་ལྟར་བའི་
ཤུགས་ལས་འདས་མ་འོངས་རྟོགས་ཟེར་ལ། སློབ་དཔོན་གཙང་ནག་པ་ན་རེ། འདས་མ་
འོངས་ཀྱི་རྣམ་པ་སྣང་ནས་རྟོགས་ཞེས་གསུངས་སོ། །ཡང་ཐལ་འགྱུར་བར་རློམ་པ་རྨོངས་པ་ཁ་
ཅིག་སངས་རྒྱས་ལ་ཡེ་ཤེས་མེད་པའི་ཕྱིར་དུས་གསུམ་མཁྱེན་པ་མེད་དོ་ཞེས་ཟེར་རོ། །དེ་དག་
ནི་ལུང་རིགས་དང་འགལ་བས་ཁྲོན་པའི་རུས་སྦལ་གྱི་རྣམ་པར་ཐར་པ་སྟོན་པར་ཟད་དོ། །མི་
འཐད་པའི་ཚུལ་གཞན་དུ་བཤད་ཟིན་ཏོ། །དེས་ན་གནས་གྱུར་པའི་ཚུལ་གྱིས་ཤེས་བྱ་ཐམས་
ཅད་མཁྱེན་པར་བཤད་ལ། གནས་གྱུར་པའི་དོན་ཡང་སྐབས་འདིར་མ་དག་པའི་སྣང་བ་
ཐམས་ཅད་ལོག་ཅིང་ནུབ་ནས་དག་པའི་སྣང་བ་ཁོ་ནར་ཤར་བ་ལ་བྱའོ། །
གསུམ་པ་དེ་སྒྲུབ་བྱེད་ཀྱི་ཚད་མ་ལ་གསུམ། ངོ་བོ་བསྒྲུབ་པ། མཚན་ཉིད་བསྒྲུབ་པ།།
གྲུབ་པའི་དོན་ལ་མི་འཐད་པ་སྤོང་བའོ། ། དང་པོ་ལ་གཉིས་ལས། འདས་པ་བསྒྲུབ་པ་ནི།
ཚིག་གིས་ཞེས་སོགས་སོ། །མ་འོངས་པ་བསྒྲུབ་པ་ལ་གཉིས་ཏེ། རྟགས་དགོད་པ་ནི། གོམས་བ
198



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མ་གསལ་བའི་ཉི་མ།
2པ་ཞེས་སོགས་སོ། །གཉིས་པ་ཚུལ་བསྒྲུབ་པ་ལ་གཉིས་ཏེ། ཕྱོགས་ཆོས་དང་། ཁྱབ་པ་བསྒྲུབ་
པའོ། །དང་པོ་ལ་གསུམ་སྟེ། རྟེན་བརྟན་པ། གོམས་པ་ལས་ངང་གིས་ཁྱད་པར་དུ་འགྱུར་བ།
དེ་བསྒོམ་པའོ། །དང་པོ་ལ་གཉིས་ལས། གཞན་ལུགས་དགག་པ་ནི། འདི་ལ་ཞེས་པ་ནས།
དཔེ་ཉིད་མ་ཡིན་ནོ་ཞེས་པའི་བར་ཏེ་གོ་བར་ཟད་དོ། །གཉིས་པ་ལ་གཉིས་ལས། འདས་པའི་
སེམས་ཐུག་མེད་དུ་བསྒྲུབ་པ། མ་འོངས་པའི་སེམས་ཐུག་མེད་དུ་བསྒྲུབ་པའོ། །དང་པོ་ནི།
སེམས་ལ་ཞེས་པ་ནས། གསུངས་པ་ལྟར་རོ་ཞེས་པའི་བར་རོ། །དེ་དག་གི་དོན་ནི་གཞུང་ཉིད་
ཀྱིས་ཤེས་པར་ནུས་སོ། །
གཉིས་པ་མ་འོངས་པ་བསྒྲུབ་པ་ལ་གཉིས། བདག་འཛིན་དང་བཅས་པའི་གསལ་བ་
ཐུག་མེད་དུ་བསྒྲུབ་པ་དང་། བདག་འཛིན་མེད་པའི་གསལ་བ་ཐུག་མེད་དུ་བསྒྲུབ་པའོ། །དང་
པོ་ལ་གསུམ་སྟེ། རྟགས་དགོད་པ། ཚུལ་བསྒྲུབ་པ། དོན་གཏན་ལ་དབབ་པའོ། །དང་པོ་
གཉིས་ནི་རྒྱུ་ཚོགས་ཞེས་པ་ནས། རྟོགས་པ་ཉིད་དོ་ཞེས་པའི་བར་ཏེ་གོ་བར་ཟད་དོ། །གསུམ་
པ་ནི། ལས་དང་ཞེས་པ་ནས། དོན་མེད་པར་འགྱུར་རོ་ཞེས་པའི་བར་གྱིས་བསྟན་པ་ལས།
དོན་ནི་འཁོར་བའི་འཇུག་ལྡོག་ཤེས་དགོས་པས་དེ་གཏན་ལ་དབབ་པ་ལ་གསུམ་སྟེ། གཞན་
ལུགས་དགག །རང་ལུགས་བརྗོད། རྩོད་པ་སྤོང་བའོ། །དང་པོ་ནི། མུ་སྟེགས་གཅེར་བུ་པ་
འགའ་ཞིག །འཁོར་བར་སྐྱེ་བའི་རྒྱུ་ལས་དང་ལུས་གཉིས་ཀ་ཡིན་ལ། དེས་ན་གང་རུང་ལ་
གནོད་པ་བྱས་པས་ཀྱང་སྐྱེ་བ་བཟློག་སྟེ། ས་བོན་ཡོད་ཀྱང་ཆུ་ལུད་བཟློག་ན་མྱུ་གུ་མི་བསྐྱེད་པ་
བཞིན་ནོ། །དེས་ན་དཀའ་ཐུབ་ཀྱིས་ལས་ཟད་ན་ཡང་སྲིད་མི་ལེན་པས། དེའི་ཕྱིར་འཇུག་
ངོགས་སུ་ཁྲུས་དང་གཙང་སྦྲའི་བརྟུལ་ཞུགས་དང་ལུས་ལ་མེ་ལྔ་བསྟེན་པ་ལ་སོགས་པ་བྱེད་དོ་
ཞེས་ཟེར་རོ། ། དེ་སྐད་དུའང་རྣམ་འགྲེལ་ལས། ཁྲུས་ལས་ཆོས་འདོད་དང་ནི་རིག་སྨྲས་
དྲེགས། །སྡིག་པ་གཞོམ་ཕྱིར་གདུང་བ་རྩོམ་ཞེས་པ། །བླུན་པོ་ཤེས་རབ་འཆལ་བའི་རྟགས་ལྔ་
ཡིན། །ཞེས་བཤད་པ་ལྟར་རོ། །དེ་དག་ནི་མི་འཐད་དེ། ལས་མཐའ་ཡས་པས་སྤོང་བར་མི་
ནུས་ཏེ། ཤེས་བྱ་བཞིན་ནོ། །མ་རིག་པ་ལས་བྱུང་བའི་སྲེད་པ་མ་སྤངས་ན་ལས་དང་ལུས་
དཀའ་ཐུབ་ཀྱིས་སྤངས་ཀྱང་མི་ཕན་ཏེ། ཕྱིས་སྐྱེ་བའི་ཕྱིར་རོ། །རྒྱུ་བདག་སྲིད་སྤངས་ན་ལས་
དང་ལུས་མ་སྤངས་ཀྱང་བུད་ཤིང་ཟད་པའི་མེ་ལྟར་ཡང་སྲིད་མི་ལེན་པས་ལུས་ཀྱི་དཀའ་ཐུབ་
དགོས་པ་མེད་དེ། རྣམ་འགྲེལ་ལས། ལས་དང་ལུས་ངག་སྤོང་མིན་ཏེ། །གཉེན་པོ་དག་ནི་འ
199



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
མེད་ཕྱིར་དང་། །ནུས་མེད་ཕྱིར་རོ་སྲེད་པ་ནི། །ཡོད་ན་སླར་ཡང་བྱུང་ཕྱིར་རོ། །ཞེས་དང་།
དོན་དེ་ཉིད་གཞུང་འདིར། མི་ནུས་མི་ཕན་མི་དགོས་པས། །ལས་དང་ལུས་འཛད་ལམ་མ་
ཡིན། །ཞེས་གསུངས་སོ། །
གཉིས་པ་རང་གི་ལུགས་ལ་གཉིས་ཏེ། འཁོར་བར་སྐྱེ་བའི་རྒྱུ་ངོས་གཟུང་བ། དེའི་
གཉེན་པོ་དཔྱད་པའོ། །དང་པོ་ནི། སྐྱེ་རྒྱུ་ཞེས་པ་ནས། གསུངས་པས་སོ་ཞེས་པའི་བར་ཏེ།
དོན་ནི་འཁོར་བར་སྐྱེ་བའི་རྒྱུ་བདག་ཏུ་འཛིན་པ་ཡིན་ལ། དེ་ཡོད་ན་བདག་གི་བར་འཛིན་པ་
འབྱུང་ཞིང་། དེ་ལས་ཆགས་སྡང་གཏི་མུག་གསུམ་སྐྱེས་ཏེ་ལས་བསགས་ནས་ཀུན་གཞིའི་སྟེང་
དུ་བག་ཆགས་འཇོག་པར་བྱེད་ལ། ལས་ཀྱི་བག་ཆགས་དེ་ཉིད་སྲེད་ལེན་གྱིས་གསོས་བཏབ་
ནས་ལས་ནུས་པ་མཐུ་ཅན་དུ་བྱས་ཏེ་ཡང་སྲིད་དུ་སྐྱེ་ལ། དེ་ཡང་ལས་དགེ་བ་ཞིག་ཡིན་ན་ནི་
མཐོ་རིས་གསུམ་དང་། མི་དགེ་བ་ཡིན་ན་ངན་སོང་གསུམ་དང་། མི་གཡོ་བའི་ལས་ཡིན་ན་
ཁམས་གོང་མར་སྐྱེ་བར་བྱེད་ལ། རྣམ་པར་ཤེས་པ་མའི་མངལ་དུ་ཉིང་མཚམས་སྦྱར་བའི་སྐྱེ་བ་
དེ་ཉིད་ལས་མིང་གཟུགས་དང་སྐྱེ་མཆེད་དྲུག་དང་རེག་པ་དང་ཚོར་བ་རྣམས་རིམས་པར་གྲུབ་
པར་བྱེད་ལ། དེ་ལས་རྒ་ཤི་དང་མྱ་ངན་དང་སྨྲེ་སྔགས་འདོན་པ་དང་ཡིད་མི་བདེ་བ་ལ་སོགས་པ་
སྡུག་བསྔལ་གྱི་ཕུང་པོ་སྣ་ཚོགས་པ་འབྱུང་ལ། ཡང་དེར་མ་རིག་པས་ལས་བསགས་པ་ལས་སྐྱེ་བ་
གཞན་དང་གཞན་དུ་འཁོར་བའི་རྒྱ་མཚོ་གཏིང་མཐའ་མེད་པར་འཁོར་ཞིང་སྐྱེ་བར་བྱེད་དེ།
སློབ་དཔོན་འཕགས་པས། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་
ཡོད། །ངར་འཛིན་ཡོད་ན་ཡང་ལས་ཏེ། །ལས་ལས་ཡང་ནི་སྐྱེ་བ་ཡིན། །ཞེས་དང་། རྣམ་
འགྲེལ་ལས། བདག་ཡོད་ན་ནི་གཞན་དུ་ཤེས། །བདག་གཞན་ཆ་ལས་འཛིན་དང་སྡང་། །དེ་
དག་དང་ནི་ཡོངས་འགྲེལ་ལས། །ཉེས་པ་ཐམས་ཅད་འབྱུང་བར་འགྱུར། །ཞེས་དང་། དེས་
ན་བདག་ལ་མངོན་ཆགས་པ། །དེ་སྲིད་དེ་ནི་འཁོར་བར་འགྱུར། །ཞེས་བྱ་བ་དང་། ཆགས་
བྲལ་མིན་དང་སྲེད་ལྡན་དང་། །རྩོམ་པ་ཀུན་ལ་བརྟེན་པ་ནི། །ཉོན་མོངས་ལས་ལས་གྲོལ་མ་
ཡིན། །དེ་འདྲ་འཁོར་བ་པ་ཞེས་བྱ། །ཞེས་པ་དང་། བཤེས་པའི་སྤྲིང་ཡིག་ལས། ཉོན་མོངས་
པ་ལས་ལས་ཏེ་ལས་ལས་ཀྱང་། །སྐྱེ་བ་ཀུན་ཏུ་འབྱུང་བར་ཐུབ་པས་གསུངས། །ཞེས་བཤད་པ་
ལྟར་རོ། །དེས་ན་སེམས་ཙམ་གྱིས་སེམས་ཕྱི་མ་བསྐྱེད་པ་ནི་སེམས་སྔ་མ་ལས་རྒྱུ་གཞན་ལ་མི་
ལྟོས་སོ། །བྱེ་བྲག་ཏུ་དབང་ཤེས་དང་དབང་པོ་གཟུགས་ཅན་སྐྱེ་བའི་རྒྱུ་དཔྱད་པ་ནི་གཟུགས་
200



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
་ཅན་གྱི་གནས་སུ་སྐྱེ་བའི་དབང་དུ་བྱས་པ་སྟེ། བཤད་སྦྱར་ལས། དེ་ལ་དབང་པོ་གཟུགས་ཅན་
ཐམས་ཅད་ཉེ་བར་ལེན་པ་བྱེད་པ་ཉིད་ནི་འདོད་པ་དང་གཟུགས་ཀྱི་ཁམས་དག་ཏུ་ཡིན་པར་
རིག་པར་བྱ་སྟེ་ཞེས་བཤད་པ་ལྟར་རོ། །འདིས་གཟུགས་མེད་ན་དབང་པོ་གཟུགས་ཅན་ཡོད་
པར་འདོད་པའང་བསལ་ལོ། །འོ་ན་གཟུགས་མེད་པ་ནས་འདོད་པར་སྐྱེ་བའི་ཚེ་དབང་པོ་ལྔའི་
ཉེར་ལེན་གང་གིས་བྱེད་ཅེ་ན། བྱེ་བྲག་ཏུ་སྨྲ་བ་དག་ལ་ལུགས་གཞན་ཡོད་ཀྱང་། མདོ་སྡེ་པས་
ཡིད་ཤེས་ཀྱི་སྟེང་གི་དབང་པོ་ལྔའི་སྣང་གི་བག་ཆགས་དང་། རྣམ་རིག་པས་ཀུན་གཞིའི་ནུས་པ་
ལ་འདོད་པ་ཉིད་འཐད་དོ། །གཞན་ནི་གོ་བར་སླའོ། །སྲིད་པའི་འཁོར་ལོ་ཆ་ལྔ་པ། །མ་རིག་
ལ་སོགས་འཁྲུལ་འཁོར་གྱིས། །ཀུན་ཚེ་འཁོར་བའི་སྡུག་བསྔལ་རྒྱུར། །སྐྱེ་བ་སྐྱེ་བ་ཉིད་ལས་
བྱུང་། །བསྡུ་བའི་ཚིགས་སུ་བཅད་པའོ། །
གཉིས་པ་གཉེན་པོ་ལ་གཉིས་ཏེ། ཕྱོགས་རེ་མགོ་གནོན་དང་། མཐའ་དག་དཔྱིས་
འབྱིན་ནོ། །དང་པོ་ནི། བྱམས་སོགས་ཞེས་པ་ནས། གསུངས་སོ་ཞེས་པའི་བར་རོ།
།
གཉིས་པ་ནི། བདག་མེད་ཅེས་པ་ནས། འཆད་པ་ཡིན་ནོ་ཞེས་པའི་བར་ཏེ་གོ་བར་སླའོ། །
གསུམ་པ་རྩོད་པ་སྤོང་བ་ལ་གཉིས་ཏེ། སྐྱེ་རྒྱུ་དང་། གཉེན་པོ་ལ་རྩོད་པ་སྤོང་བའོ། །དང་པོ་
ནི། གལ་ཏེ་ཞེས་པ་ནས། གསུངས་པས་སོ་ཞེས་པའི་བར་ཏེ་གཞུང་བཞིན་ནོ། །གཉིས་པ་ལ་
གཉིས་ཏེ། ལམ་དང་པོ་མྱ་ངན་ལས་འདས་པར་ཐལ་བ་དང་། མྱ་ངན་ལས་འདས་ནས་རྟེན་
མི་བརྟན་པར་ཐལ་བ་སྤོང་བའོ། །དང་པོ་ནི། མ་རིག་པ་དང་ཞེས་པ་ནས། རྒྱུན་ཆད་པ་ཡིན་
ནོ་ཞེས་པའི་བར་ཏེ། དོན་ནི་མ་རིག་པ་དང་བྲལ་བས་སྐྱེ་བ་མི་ལེན་ན་རྒྱུན་ཞུགས་ཐོབ་ནས་སྐྱེ་
བ་མི་ལེན་པར་འགྱུར་རོ་ཞེ་ན། སྐྱོན་མེད་དེ། དེས་མ་རིག་པ་ཀུན་བཏགས་སྤངས་ཀྱང་ལྷན་
སྐྱེས་མ་སྤངས་པས་དེས་སྐྱེ་བའི་རྒྱུ་བྱེད་པའི་ཕྱིར་ཏེ། རྣམ་འགྲེལ་ལས། ལྷན་ཅིག་སྐྱེས་པ་མ་
སྤངས་ཕྱིར། །སྤངས་ན་སྲིད་པ་ག་ལ་ཡོད། །ཅེས་བཤད་པས་སོ། །འོ་ན་དགྲ་བཅོམ་པས་
ལྷན་སྐྱེས་ཀྱི་བདག་མ་སྤངས་ཀྱང་ཡང་སྲིད་མི་ལེན་དང་། ས་བརྒྱད་པ་ནས་ལྷན་སྐྱེས་ཀྱི་བདག་
སྤངས་ཀྱང་ཡང་སྲིད་ལེན་པ་འགལ་ལོ་ཞེ་ན། འདི་ལ་གྲུབ་མཐའ་སྨྲ་བ་དག་ལན་སོ་སོར་
འདེབས་ཏེ། ཀུན་ལས་བཏུས་ཀྱི་རྗེས་འབྲང་དག་ནི་དགྲ་བཅོམ་པས་ལྷན་སྐྱེས་ཀྱི་བདག་མ་
སྤངས་ཀྱང་ལྷན་ཅིག་བྱེད་རྐྱེན་སྲེད་པ་མེད་པས་འཕེན་མི་ནུས་ཏེ། ལྟག་ཆུ་ཆད་པའི་རྫིང་བུ་
བཞིན་ནོ་ཞེས་ཟེར་ལ། སློབ་དཔོན་ཞི་བ་ལྷས་སྤྱོད་འཇུག་ལས། སྲིད་འདི་ཉོན་མོངས་ཅན་
201



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
མིན་ཡང་། །ཀུན་རྨོངས་བཞིན་དུ་ཅི་སྟེ་མེད། །ཅེས་སྲེད་པ་ཉོན་མོངས་ཅན་སྤངས་ཀྱང་ཉོན་
མོངས་ཅན་མ་ཡིན་པའི་སྲེད་པ་ཡོད་ལ། དེ་རང་ངམ་གཞན་གྱིས་སད་ནས་བྱང་ཆུབ་སེམས་
དཔའི་སྤྱོད་པ་ལ་འཇུག་ཅེས་གསུངས་ལ། ཉན་ཐོས་སྡེ་པ་འགའ་ཞིག་སོ་སོར་བརྟགས་མིན་གྱི་
འགོག་པས་བདག་སྤངས་པས་ཡང་སྲིད་མི་ལེན་ཞེས་ཟེར་བ་དང་། འགའ་ཞིག་བརྟགས་
འགོག་གིས་བདག་སྤངས་པས་ཡང་སྲིད་མི་ལེན་ཞེས་འདོད་པ་ཡོད་ལ། སློབ་དཔོན་ནི་དགྲ་
བཅོམ་པས་ཉེར་ལེན་ལྷན་སྐྱེས་ཀྱི་བདག་དང་རྐྱེན་སྲེད་པ་ཟད་པས་ཡང་སྲིད་མི་ལེན་པར་
བཞེད་དེ། རྣམ་འགྲེལ་ལས། སྲིད་པའི་སྲེད་ལས་རྣམ་བརྒལ་བ། །ལས་གཞན་འཕེན་ནུས་མ་
ཡིན་ཏེ། །ལྷན་ཅིག་བྱེད་པ་ཟད་ཕྱིར་རོ། །ཞེས་གསུངས་པ་ལྟར་རོ། །ཡང་སློབ་དཔོན་ཀླུ་
སྒྲུབ་ནི་ས་བརྒྱད་པ་ནས་ལྷན་སྐྱེས་ཀྱི་བདག་སྤངས་ཀྱང་། སྙིང་རྗེས་ཡང་སྲིད་ལེན་པར་བཞེད་
དེ། རིན་ཆེན་ཕྲེང་བ་ལས། དེ་ནི་སྙིང་རྗེ་འབའ་ཞིག་གིས། །བྱང་ཆུབ་བར་དུ་སྲིད་མཚམས་
སྦྱོར། །ཞེས་བཤད་པས་སོ། །འཕགས་པ་ཐོགས་མེད་ལ་སོགས་པ་ཁ་ཅིག་ལྷན་སྐྱེས་ཀྱི་བདག་
རྒྱུན་མཐའི་བར་དུ་ཡོད་ཅིང་། དེ་ཉིད་མ་རིག་པའི་བག་ཆགས་ཡིན་པས་ཡང་སྲིད་ལེན་པའི་
རྒྱུར་བཞེད་དོ། །དཔལ་ལྡན་གྲགས་པའི་དགོངས་པ་ནི། བྱང་ཆུབ་སེམས་དཔའ་རྣམས་སྙིང་
རྗེ་གཙོ་བོར་གྱུར་པའི་ལས་ཅུང་ཟད་དང་བཅས་ཏེ་སྐྱེ་བ་ལེན་ལ། ཉན་ཐོས་ནི་ལས་གཙོ་བོར་
གྱུར་པའི་སྙིང་རྗེ་ཅུང་ཟད་དང་བཅས་ཏེ་སྐྱེ་བ་ལེན་པར་བཞེད་དེ། རྣམ་འགྲེལ་ལས། འདོད་
ཆགས་བྲལ་བའི་གནས་པ་ནི། །བརྩེ་བའམ་ཡང་ན་ལས་ཀྱིས་ཡིན། །ཞེས་དང་། རྣམ་བཤད་
རིག་པར་མདོའི་ལུང་དྲངས་པ་ལས། འཆི་ལ་དགའ་བར་མི་བྱ་ཞིང་། །གསོན་པ་ལ་ཡང་
དགའ་མི་བྱ། ། དཔེར་ན་དབང་པོའི་གླང་པོ་བཞིན། ། ཁོ་བོ་དུས་ལ་སྡོད་པ་ཡིན། ། ཞེས་
གསུངས་པ་ལྟར་རོ། །གལ་ཏེ་སྙིང་རྗེ་ཡོད་ན་དེ་ཉིད་འདོད་ཆགས་ཡིན་ནོ་ཞེ་ན། འདམ་ལས་
གསེར་ལེན་པ་དང་འབུ་ལེན་པའི་འཇུག་ཚུལ་བཞིན་བསམ་པ་ཁྱད་པར་ཆེ་སྟེ། ཕྱེད་དང་བཞི་
པ་ལས། འདོད་ཆགས་ནི་སེམས་ཀྱི་མངོན་པར་ཞེན་པ། རྟག་པ་དང་བདེ་བ་དང་བདག་དང་
བདག་གིར་ལྟ་བས་འཕངས་པ་ཟག་པ་དང་བཅས་པའི་ཆོས་ཀྱི་ཡུལ་ཅན་ཡིན་པར་སྨྲའོ། །སྙིང་
རྗེ་ལ་སོགས་པ་ནི་དེ་ལྟ་བུ་མ་ཡིན་ཏེ། གཞན་དུ་ཡང་སྲིད་པའི་ཕྱིར་རོ་ཞེས་བཤད་པ་ལྟར་
རོ། །གཉིས་པ་ནི། ལྷན་སྐྱེས་ཀྱི་ཞེས་པ་ནས། དོན་མེད་པར་འགྱུར་རོ་ཞེས་པའི་བར་ཏེ་གོ་
བར་ཟད་དོ། །གཉིས་པ་གསལ་བ་ཙམ་རྟེན་བརྟན་པར་བསྒྲུབ་པ་ནི། གསལ་བ་ཞེས་པ་ནས།.:
202



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
འདིར་མི་འཐད་དོ་ཞེས་པའི་བར་རོ། །རང་གིས་ཁྱད་པར་དུ་འགྱུར་བ་དང། དེ་བསྒོམ་པ་ནི།
གཉིས་པ་ཞེས་པ་ནས། རང་རིག་གིས་གྲུབ་བོ་ཞེས་པའི་བར་ཏེ་གོ་བར་སླའོ། །གཉིས་པ་ཁྱབ་
པ་བསྒྲུབ་པ་ནི། འཇིག་ཚོགས་ཞེས་པ་ནས། གསུངས་པ་ལྟར་རོ་ཞེས་པའི་བར་རོ། །
གསུམ་པ་རྩོད་པ་སྤོང་བ་ལ་གཉིས་ཏེ། སྤངས་པ་ཕུན་སུམ་ཚོགས་པའི་མི་འཐད་པ་སྤོང་
བ། ཡེ་ཤེས་ཕུན་སུམ་ཚོགས་པའི་མི་འཐད་པ་སྤོང་བའོ། །དང་པོ་ནི། མི་ནུས་ཞེས་པ་ནས།
གསུངས་པ་ལྟར་རོ་ཞེས་པའི་བར་རོ། །གཉིས་པ་ལ་གཉིས་ཏེ། གོམས་པ་མི་འཐད་པ་དང་།
ཐམས་ཅད་མཁྱེན་པ་མི་འཐད་པ་སྤོང་བའོ། ། དང་པོ་ནི། མཆོངས་དང་ཞེས་པ་ནས།
གསུངས་པ་ལྟར་རོ་ཞེས་པའི་བར་ཏེ་གོ་བར་ཟད་དོ། །གཉིས་པ་ནི། སྟོང་ཉིད་ཅེས་པ་ནས།
བཤད་ཟིན་ཏོ་ཞེས་པའི་བར་ཏེ། དོན་ནི་མུ་སྟེགས་ཆད་ལྟ་བ་ཁ་ཅིག །ཐམས་ཅད་མཁྱེན་པ་
ཞེས་བྱ་བ་མི་སྲིད་དེ། ཤེས་བྱ་མཐའ་ཡས་པས་ཤེས་པར་མི་ནུས་པའི་ཕྱིར་ཏེ། ནམ་མཁའི་
མཐའ་དང་སེམས་ཅན་གྱི་གྲངས་བཞིན་ནོ། །དེ་དག་མི་ཤེས་ན་ཐམས་ཅད་མཁྱེན་པར་མི་
འགྱུར་ལ། ཤེས་ན་ལོག་ཤེས་ཅན་དུ་འགྱུར་ཏེ། ཤེས་བྱ་མ་ཡིན་པ་ཤེས་པའི་ཕྱིར་རོ་ཞེས་ཟེར་
ཏེ། རང་གི་གཞུང་ལས། ཤེས་བྱ་མཐའ་ཡས་ཀུན་ཤེས་མིན། །ཤེས་བྱེད་གཞན་ཡོད་ཐུག་པ་
མེད། །གཅིག་གིས་རྒྱུ་དང་མི་རྒྱུ་བ། །ཐམས་ཅད་ཤེས་པར་བྱ་མི་ནུས། །སྦྱོར་བ་དམིགས་སུ་
མེད་པའི་ཕྱིར། །བསྟན་བཅོས་ཀུན་ཤེས་ག་ལ་སྲིད། །རིག་བྱེད་དག་ནི་ཐམས་ཅད་ཀྱིས། །
བཟློག་པ་གང་དག་མི་སྲིད་ཅིང་། །འཇིག་རྟེན་དག་ན་མི་རྣམས་དང་། །མུ་སྟེགས་བྱེད་ལ་
ཀུན་མཁྱེན་མེད། །ཅེས་བཤད་པ་ལྟར་རོ། །ཚུལ་དེ་ནི་རིགས་པ་མ་ཡིན་ཏེ། དགོས་པའི་
དོན་ཀུན་ཤེས་པའི་ཐམས་ཅད་མཁྱེན་པ་ནི་བདེན་བཞིའི་བླང་དོར་ཕྱིན་ཅི་མ་ལོག་པ་ཤེས་པས་
གྲུབ་ལ། ཤེས་བྱ་ཀུན་མཁྱེན་པ་ནི་རྗེས་དཔག་གིས་གྲུབ་བོ། །ཤེས་བྱ་ཀུན་མཁྱེན་པའི་ཚུལ་
ཡང་གསུངས་པ། བསྐལ་པའི་བར་ དུ་ བརྗོད་ གྱུར་ ཡང་། ། མེ་ལོང་ནང་ དུ་ གཅིག་ཆར་
འཆར། །དེ་བཞིན་ཤེས་བྱ་མཐའ་མེད་པ། །མཁྱེན་པའི་སྐད་ཅིག་གཅིག་གིས་མཁྱེན། །ཅེས་
པ་སྟེ། རྡོ་རྗེ་སྙིང་འགྲེལ་ལས། མེ་ལོང་དང་ནི་པྲ་ཏི་སེ་ན་དང་འདྲ་དུས་གསུམ་ཡང་དག་རིག་
བྱེད་འདི། །ཞེས་པྲ་སེ་ན་དབབ་པའི་དཔེས་ཐམས་ཅད་མཁྱེན་པའི་ཡེ་ཤེས་བཤད་པ་བཞིན་
ནོ། །
གཉིས་པ་ལོག་ཕྱོགས་མངོན་སུམ་ལྟར་སྣང་བཤད་པ་ལ་གཉིས་ལས། མཚན་ཉིད་ནི།
203



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
འཁྲུལ་པའི་ཞེས་སོགས་ཀྱིས་བསྟན་ལ། དབྱེ་བ་ནི། དེ་ལ་ཞེས་སོགས་ཏེ། རྟོག་པ་དང་རྟོག་
མེད་ཀྱི་མངོན་སུམ་ལྟར་སྣང་གཉིས་དང་། དེ་ལས་ཕྱེ་བ་བརྡ་རྟེན་ཅན་དང་། དོན་གཞན་
གྱིས་སྒྲོ་འདོགས་པ་དང་། ལྐོག་ཏུ་གྱུར་པའི་དོན་ཅན་གྱི་རྟོག་པ་སྟེ་གསུམ་དང་། ལོག་རྟོག་ལ་
ལྟོས་ཏེ་དྲུག་ཏུ་ཡང་ཕྱེའོ་ཞེས་པའི་དོན་ཏོ། ། གསུམ་པ་ཚད་མའི་འབྲས་བུ་དཔྱད་པ་ལ།
མངོན་སུམ་དང་། རྗེས་དཔག་གི་ཚད་འབྲས་གཉིས་སོ། ། དང་པོ་ལ་གསུམ་སྟེ། གཞན་
ལུགས་དགག་པ། རང་ལུགས་བཞག་པ། དེ་གྲུབ་མཐའ་བཞི་དང་སྦྱར་བའོ། །དང་པོ་ནི་ལྟ་
དང་ཞེས་པ་ནས། མི་འཐད་པའི་ཕྱིར་རོ་ཞེས་པའི་བར་ཏེ། འདོད་ཚུལ་དང་པོ་གསུམ་ནི་སློབ་
དཔོན་ཕྱོགས་ཀྱི་གླང་པོས་ཀུན་ལས་བཏུས་ཀྱི་འགྲེལ་པར་བཤད་ལ། འདོད་ཚུལ་ཕྱི་མ་བྱེ་བྲག་
ཏུ་སྨྲ་བའི་འདོད་པ་ཡིན་པར་བོད་རྣམས་འཆད་ཀྱང་ རྒྱ་གཞུང་ན་དངོས་སུ་བཀོད་པ་མེད་
ཅེས་བློ་གྲོས་མཚུངས་མེད་ཟེར་རོ། །གཉིས་པ་ནི། དེས་ན་ཞེས་པ་ནས། གསུངས་སོ་ཞེས་
པའི་བར་ཏེ། ཚད་འབྲས་གཉིས་རྣམ་པར་གཞག་འཇོག་ཡིན་ལ། དེ་ཡང་ཐ་སྙད་དུ་སྒྲོ་
བཏགས་ནས་ཡིན་གྱི། དོན་དམ་པར་ནི་མ་ཡིན་ཞེས་པའི་དོན་ཏོ། །
གསུམ་པ་ལ་ཚད་འབྲས་དངོས་དང་། དེ་ལས་འཕྲོས་པའི་དོན་དཔྱད་པ་གཉིས། དང་
པོ་ལ་གཉིས་ཏེ། རང་རིག་གི་ཚད་འབྲས་དང་། གཟུང་འཛིན་དོན་རིག་གི་ཚད་འབྲས་གཉིས་
སོ། །དང་པོ་ནི། དེ་ལ་ཞེས་སོགས་ཏེ། གྲུབ་མཐའ་སྨྲ་བ་ཕལ་ཆེར་རང་རིག་གི་ཚད་འབྲས་
འཇོག་ཚུལ་མཐུན་ལ། ཕལ་ཆེར་ཞེས་པའི་སྒྲས་བྱེ་བྲག་ཏུ་སྨྲ་བ་རང་རིག་མི་འདོད་པས་དེའི་
ལུགས་ནི་མ་གཏོགས་སོ་ཞེས་བསྟན་པའོ། །དཔེར་ན་འདོད་ཆགས་སོགས་མྱོང་བཞིན། །དེ་
བདག་ཡུལ་དུ་བཞག་པ་ན། །གཞལ་བྱ་འཇལ་བྱེད་འབྲས་གནས་པ། །འདི་ནི་ཀུན་ལ་སྦྱར་
བར་བྱ། །ཞེས་བཤད་པ་ལྟར་རོ། །གཉིས་པ་ནི། འོན་ཀྱང་ཞེས་པ་ནས། མ་ཤེས་པར་ཟད་
དོ་ཞེས་པའི་བར་ཏེ། དེ་དག་གི་དོན་ནི་འདིར་དབང་པོའི་མངོན་སུམ་ལ་གཟུང་འཛིན་གྱི་ཚད་
འབྲས་སྦྱར་ནས་བསྟན་པ་ཅི་ཞེ་ན། དེ་ནི་གཟུང་འཛིན་བདེན་པའི་ལོག་རྟོག་འགོག་པ་ཡིན་ལ།
རང་རིག་ལ་གཟུང་བ་མ་གྲུབ་པ་དང་། ཡིད་ཀྱི་མངོན་སུམ་ལ་གཟུང་འཛིན་དུ་མི་རྟོག་པ་དང་།
རྣལ་འབྱོར་གྱི་མངོན་སུམ་ལ་གཟུང་འཛིན་དུ་མ་གྲུབ་པས་གཟུང་འཛིན་གྱི་ཚད་འབྲས་མ་
བརྩིས་པ་ཡིན་ཞེས་ཆོས་ཀྱི་རྗེའི་གསུང་སྒྲོས་ལ་འབྱུང་བར་སློབ་དཔོན་སྔ་མ་རྣམས་གསུང་
ངོ། །དེ་ལ་བྱེ་བྲག་ཏུ་སྨྲ་བ་རྣམས་ནི་གཟུགས་ལ་སོགས་པ་ཐུག་ཕྲད་དུ་སྣང་བའི་དོན་དངོས་
204



༧༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
གཞལ་བྱ། དོན་མཐོང་བ་ཚད་མ། དོན་རྟོགས་མཚན་ཉིད་པའི་ཐ་སྙད་འབྲས་བུར་སྨྲ་བས་
གཞལ་བྱ་དང་ཚད་འབྲས་ཐ་དད་དུས་མཉམ་པར་འདོད་ལ། མདོ་སྡེ་པས་དོན་ལྐོག་ན་མོ་སྟེ།
ཤེས་པའི་སྐད་ཅིག་སྔ་ལོགས་ཀྱི་དོན་གཞལ་བྱ། དེ་དང་འདྲ་བར་སྐྱེས་པའི་ཤེས་པ་ཚད་མ།
དོན་རྟོགས་བཏགས་པ་བའི་ཐ་སྙད་འབྲས་བུར་འདོད་པས་གཞལ་བྱ་དང་ཚད་འབྲས་དུས་དང་
ངོ་བོ་ཐ་དད་དུ་འདོད་དོ། །འདིར་ཁ་ཅིག་མདོ་སྡེ་པས་སྔོ་སྣང་དབང་ཤེས་ཀྱི་སྔོན་པོ་མ་རྟོགས་
པར་འདོད་པ་དག་གིས་ནི་དེ་དེ་ལ་ཚད་མིན་དུ་ཁས་ལེན་དགོས་ཤིང་། རྣམ་རིག་དང་ཁྱད་མེད་
དུ་འགྱུར་བས་གྱི་ནའོ་ཞེས་བཤད་ཟིན་ཏོ། །ཅི་སྟེ་དོན་རྟོགས་པའི་སྒྲུབ་བྱེད་མ་དཔྱད་པའི་
སྐབས་སུ་བཤད་པ་དེ་ཉིད་དཔྱད་པའི་སྐབས་སུ་མ་རྟོགས་པའི་སྒྲུབ་བྱེད་ཡིན་པར་བསྟན་ཏོ་ཞེ་
ན། དེ་ལྟར་ན་མདོ་སྡེ་པས་དཔྱད་པའི་ཚེ་དོན་རང་མཚན་ཚད་མས་མ་གྲུབ་པས་མདོ་སྡེ་པའི་
ལུགས་ལ་ཐ་སྙད་སློབ་དཔོན་ལ་སྨད་པའོ། །སེམས་ཙམ་པའི་ལུགས་ལ་རྣམ་བདེན་བརྫུན་
གཉིས་ལས། གཉིས་ཀ་ལྟར་ཡང་བློ་འཁྲུལ་པའི་ངོ་བོར་ཚད་འབྲས་ཀྱི་རྣམ་པར་གཞག་པ་བྱེད་
ཀྱི། དོན་དམ་པར་ནི་མ་ཡིན་ཏེ། རྣམ་འགྲེལ་ལས། གཟུང་བ་འཛིན་པ་རིག་པ་དག །ཡོད་
པ་མིན་ཡང་གཞལ་བྱ་དང་། །འཇལ་བྱེད་འབྲས་བུར་གནས་པ་འདི། །ཇི་ལྟར་སྣང་བ་བཞིན་
དུ་བྱས། །ཞེས་གསུངས་པ་ལྟར་རོ། །དེ་ལ་རྣམ་བཅས་པ་དག་ནི། གཟུང་བར་སྣང་བའི་རྣམ་
པ་རང་རིག་གཞལ་བྱ། དེ་འཛིན་པར་སྣང་བའི་ཤེས་པ་ཚད་མ། རང་རིག་མཚན་ཉིད་པ་
འབྲས་བུར་འདོད་པས་གཞལ་བྱ་དང་ཚད་འབྲས་བདེ་སྡུག་མྱོང་བ་ལྟར་དུས་དང་ངོ་བོ་གཅིག་
ཏུ་འདོད་དོ། །རྣམ་འགྲེལ་ལས། དེ་ཡི་མྱོང་བ་བགད་ཉིད་དེ། །ཞེས་དང་། རྟོག་གེའི་སྐད་
ལས། ལུས་དང་ཡུལ་ཐམས་ཅད་ཀྱི་དངོས་པོར་རབ་ཏུ་གྲགས་པ་འདི་ནི་རྣམ་པར་ཤེས་པ་ཁོ་ན་
ཡིན་ཞིང་། དེའང་རང་རིག་པའོ་ཞེས་གསུངས་པ་ལྟར་རོ། །དེ་ལྟར་འདོད་པ་དེ་ལ་ཡང་བློ་
གཅིག་ལ་སྣ་ཚོགས་སུ་སྣང་བ་ཤེས་པ་གཅིག་གི་ངོ་བོར་བདེན་པར་འདོད་པའི་སྣ་ཚོགས་གཉིས་
མེད་པ་དང་། གཟུང་འཛིན་གྲངས་མཉམ་དུ་སྨྲ་བ་དང་། གཟུང་བ་དང་འཛིན་པའི་ཆ་གཉིས་
ཐ་དད་དུ་བདེན་པར་སྨྲ་བའི་ལུགས་དང་གསུམ་སྟེ། སློབ་དཔོན་ཤཱཀྱ་བློས། སེམས་སྣ་ཚོགས་
སུ་སྣང་བ་གང་ཡིན་པ་དེ་ཉམས་སུ་མྱོང་བའི་ངོ་བོ་རྣམ་པར་ཤེས་པའི་བདག་ཉིད་དུ་གྱུར་པ་ཇི་
སྐད་དུ་བཤད་པའི་རྣམ་པ་གཅིག་ཏུ་འགྱུར་གྱི་ཞེས་དང་། དབུ་མ་བདེན་གཉིས་ལས། ཅི་སྟེ་
རྣམ་པའི་གྲངས་བཞིན་དུ། །རྣམ་པར་ཤེས་པ་ཁས་ལེན་ན། །ཞེས་དང་། པཎྜི་ཏ་ཙནྡྲ་ཧ་བ
པ
བ
205



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རིས་དབུ་མ་རིན་ཆེན་ཕྲེང་བ་ལས། རྣམ་པ་སྒོང་ཞབས་ལྟ་བུར་ནི། །སྨྲ་བའི་སེམས་ཙམ་རྣམ་
བདེན་པ། །བྱེ་བྲག་སྨྲ་དང་ཆོས་མཚུངས་ཏེ། །ཞེས་བཤད་པ་ལྟར་རོ། །རྣམ་བདེན་པ་དེ་
དག་གིས་ཀྱང་གཟུང་བར་སྣང་བའི་རྣམ་པ་ཙམ་དང་། དེ་འཛིན་པའི་ཤེས་པ་བདེན་པར་
འདོད་ཀྱང་། གཟུང་འཛིན་ཀུན་བཏགས་གཉིས་ནི་བདེན་པར་མི་འདོད་དེ། གཟུང་འཛིན་
ཀུན་བཏགས་ནི་རྟོག་པས་གཟུང་འཛིན་ཐ་དད་དུ་སྒྲོ་བཏགས་པ་ལྟར་གྱི་དངོས་པོ་གཉིས་ཡིན་
ལ། རྣམ་པར་ཤེས་པའི་ངོ་བོ་ནི་བཏགས་པ་ལྟར་གྱིས་དབེན་པའི་ཕྱིར། རྟོག་གེའི་སྐད་ལས་
རྣམ་བདེན་པའི་འདོད་པ་འཆད་པ་ན། བཏགས་པ་ནི་གཟུང་བ་དང་འཛིན་པའི་དངོས་པོར་
སྒྲོ་འདོགས་པར་བྱེད་དོ། །དེའི་ཕྱིར་ཀུན་ཏུ་བཏགས་པའི་གཟུང་བ་དང་འཛིན་པའི་དངོས་པོ་
དང་བྲལ་བའི་རྣམ་པར་ཤེས་པ་ནི་བདེན་པའོ་ཞེས་བཤད་པ་ལྟར་རོ། །རྣམ་བརྫུན་པ་རྣམས་
ནི། དོན་དུ་སྣང་བའི་གཟུང་རྣམ་སྒྲོ་བཏགས་གཞལ་བྱ། དེ་འཛིན་པའི་ཤེས་པ་ཚད་མ། རང་
རིག་བཏགས་པ་བའི་ཐ་སྙད་འབྲས་བུར་འདོད་པས་གཞལ་བྱ་དང་ཚད་འབྲས་གཉིས་སྐྲ་སོགས་
སྣང་བ་ལྟར་གཅིག་པ་བཀག་པར་འདོད་དེ། དོན་དུ་སྣང་བ་དེ་ཉིད་ཤེས་པའི་ངོ་བོ་ཡང་མ་གྲུབ་
ལ། ཕྱི་རོལ་གྱི་དོན་དུ་ཡང་མ་གྲུབ་ཀྱི། སྒྲོ་བཏགས་པ་ཙམ་དུ་འདོད་པའི་ཕྱིར་རོ། །ཇི་སྐད་དུ་
རྟོག་གེའི་སྐད་ལས། གཞན་རྣམས་ནི་རྣམ་པར་རྟོག་པའི་མཚན་མ་མཐའ་དག་དང་བྲལ་བ་
ཤེལ་དག་པ་ལྟ་བུའམ། སྟོན་ཀ་དྲི་མ་མེད་པའི་ཉིན་ཕྱེད་ཀྱི་ནམ་མཁའ་ལྟ་བུ་དངོས་པོའི་རྣམ་
པར་ཤེས་པའོ་ཞེས་སེམས་པར་བྱེད་དེ། རྣམ་པ་འདི་རྣམས་ནི་དེ་བཞིན་མ་ཡིན་པ་ཁོ་ནར་མ་
རིག་པས་བསྟན་པ་རབ་ཏུ་གསལ་བ་སྟེ། དེའི་ཕྱིར་གཟུང་བ་ཞེས་བྱ་བ་ཡོད་པ་མ་ཡིན་པ་ཁོ་
ནའོ། །རྣམ་པ་ཐམས་ཅད་དུ་དེ་མེད་པའི་ཕྱིར་དེ་ལ་ལྟོས་པས་གང་རྣམ་པར་ཤེས་པའི་འཛིན་
པ་དེ་ཡང་ཡོད་པ་མ་ཡིན་ནོ་ཞེས་གཟུང་འཛིན་ཀུན་བཏགས་གཉིས་བཀག་ཅིང་གཟུང་བར་སྣང་
བ་ཙམ་དང་དེ་ལ་ལྟོས་པའི་འཛིན་པ་ཉིད་ཀྱང་འཁྲུལ་པར་བཤད་ལ། གཉིས་མེད་ཀྱི་ཤེས་པ་
རང་རིག་འོད་གསལ་དེ་ཉིད་དེ་ཁོ་ནར་བསྟན་ལ། སློབ་དཔོན་ཤཱཀྱ་བློས་ཀྱང་། འདི་ལྟར་དེའི་
སྔོན་པོ་དང་སེར་པོ་ལ་སོགས་པ་ཕྱི་དང་ནང་ན་ཡོད་པ་མ་ཡིན་ནོ། །ཕྱི་ནང་ན་མེད་པ་ཉིད་ཀྱི་
ཕྱིར་རི་བོང་གི་རྭ་དང་འདྲ་བ་ཡིན་ནོ་ཞེས་དང་། རྣམ་པར་ཤེས་པ་ལས་ཕྱི་རོལ་བཞིན་སྔོན་པོ་
ལ་སོགས་པར་སྣང་བ་གང་ཡིན་པ་དེ་གཅིག་དང་དུ་མར་དཔྱད་མི་བཟོད་པ་ཉིད་ཀྱི་ཕྱིར་དེ་ཁོ་ན་
ཉིད་མ་ཡིན་ནོ་ཞེས་གསུངས་པ་ལྟར་རོ། །དེས་ན་འཛིན་པའི་རྣམ་པས་གཟུང་བའི་རྣམ་པ་ལ་
206



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ་
དམིགས་པ་ཙམ་ཡོད་ཀྱང་མྱོང་བྱ་མ་ཡིན་པའི་ཕྱིར་དེ་ལ་རང་རིག་པ་བཏགས་པའོ། །དེ་ལྟར་
གྲུབ་མཐའ་བཞི་ལས་སློབ་དཔོན་ནི་ཕྱི་རོལ་གྱི་དོན་ཁས་ལེན་པ་ན་མདོ་སྡེ་པ་ལྟར་མཛད་ལ།
ཤེས་བྱ་ནང་ལ་འཇུག་པ་ན་རྣམ་མེད་ཞལ་གྱིས་བཞེས་ཏེ། སློབ་དཔོན་ཕྱོགས་ཀྱི་གླང་པོས།
གང་ཚེ་སྣང་བ་དེ་གཞལ་བྱ། །ཚད་མ་དང་ནི་དེ་ཡི་འབྲས། །འཛིན་རྣམ་རིག་པ་དེ་ཡི་ཕྱིར། །
དེ་གསུམ་ཐ་དད་དུ་མ་བྱས། །ཞེས་པའི་དོན་འཆད་པ་ན། གཟུང་འཛིན་རིག་གསུམ་དོན་ལ་
མ་གྲུབ་ཀྱང་འཁྲུལ་ངོར་འཇོག་པའི་ཚུལ་དང༌། དེ་ལ་རྣམ་བདེན་པ་དག་སྣང་བ་ལྟར་ཤེས་པ་
གཅིག་གི་ངོ་བོར་བདེན་པར་འདོད་པ་འགོག་པའི་ཚུལ་དང་། དོན་ལ་བརྟེན་པའི་རྩོད་པའི་
ཡལ་ག་མ་ལུས་པ་བཅད་ནས་དེའི་རྩ་བ་གཅད་པའི་ཕྱིར། གང་གིས་དངོས་པོ་རྣམ་དཔྱད་
པ། །དེ་ཉིད་དུ་ན་དེ་དངོས་མེད། །གང་གི་ཕྱིར་ན་དེ་དག་ལ། །གཅིག་དང་དུ་མའི་རང་
བཞིན་མེད། །ཅེས་གཟུང་འཛིན་གྱི་སྤྲོས་པ་མ་ལུས་པ་བཀག་ནས་ཤུགས་ཀྱིས། །སེམས་ཙམ་
ལས་ནི་བཟླས་ནས་ཀྱང་། །སྣང་བ་མེད་ལ་རབ་ཏུ་སྦྱར། །ཞེས་བཤད་པ་ལྟར་རང་རིག་འོད་
གསལ་ཉིད་གནས་ལུགས་སུ་བཤད་པ་དང་། དོན་འདི་ཉིད་རྣམ་བརྫུན་གྱི་ལུགས་ཡིན་པར་
ཡང་། སློབ་དཔོན་ལྷ་དབང་བློས། རྣམ་པ་དེ་དོན་དམ་པར་འདོད་པ་གང་ཡིན་པ་དེ་ལ་སྐྱོན་
འདི་ཡོད་ཀྱི། ང་ལ་ནི་མ་ཡིན་ཏེ། དེ་ལྟར་མི་འདོད་པ་ཉིད་ཀྱི་ཕྱིར་རོ་ཞེས་བསྟན་པའི་ཕྱིར་རོ་
ཞེས་སྨོས་ནས། ཇི་ལྟ་ཇི་ལྟར་དོན་བསམ་པ། །ཞེས་པ་ནས། ཕྱི་རོལ་དཔྱོད་ལ་འཇུག་པར་
མཛད། །ཅེས་པའི་བར་གྱི་རྣམ་གཞག་གསལ་བར་མཛད་པ་ཡིན་ནོ། །རྒྱུན་མཛད་པ་རྗེས་
འབྲང་རྣམས་ནི་ངོ་བོ་ཉིད་མེད་པའི་དབུ་མའི་དོན་དུ་འཆད་དེ། རྒྱུན་ལས། དངོས་རྣམས་ཐ་
དད་གནས་པ་འདི། །ཞེས་པའི་མཚམས་སྦྱར་དུ། ད་ནི་དབུ་མ་པ་དང་། རྣལ་འབྱོར་སྤྱོད་པ་
དང་། ཕྱི་རོལ་གྱི་དོན་ཡོད་པར་སྨྲ་བའི་ལུགས་ཀྱི་སྟོང་པ་ཉིད་ཀྱི་དོན་སྟོན་པར་བྱེད་དོ་ཞེས་
གསུངས་པ་ལྟར་རོ། །དེ་ལྟར་མོད་ཀྱི་འདིར་ནི་སྔ་མ་ཉིད་གཟུང་སྟེ། གཉིས་མེད་ཀྱི་ཤེས་པ་
འགོག་བྱེད་ཀྱི་རིགས་པ་མ་བཤད་པའི་ཕྱིར་རོ། །ཡང་མདོ་སེམས་གཉིས་ཀ་ལྟར་ཡང་དོན་དམ་
པར་རང་རིག་ཚད་འབྲས་ཡིན་ཏེ། རྣམ་འགྲེལ་ལས། རང་གི་ངོ་བོ་དཔྱོད་པ་ན། །རང་རིག་
འབྲས་བུ་ཡིན་པར་བཤད། །ཅེས་གསུངས་པས་སོ། །ཐ་སྙད་ཀུན་རྫོབ་ཏུ་མདོ་སྡེ་པ་ལྟར་ན་
དོན་རིག་ཚད་འབྲས་ཡིན་ཏེ། རྣམ་འགྲེལ་ལས། དོན་འཇོག་དེ་ཡི་བདག་ཉིད་ཕྱིར། །རང་
རིག་ཡིན་ཡང་དོན་རིག་འདོད། །ཅེས་གསུངས་པ་ལྟར་རོ། ། འདིར་འགྲེལ་པ་དག་ལས།
207



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བ
བམདོ་སྡེ་པ་ལྟར་ན་ཞེས་པའི་ཚིག་ཆད་པས་འཁྲུལ་གཞི་བསྐྱེད་ནས་སེམས་ཙམ་པས་ཀྱང་ཐ་སྙད་
དུ་ཕྱི་དོན་ཁས་བླངས་སོ་ཞེས་ཟེར་བ་དག་བྱུང་ངོ། །དེ་ནི་མ་ཡིན་ཏེ། དེ་ལྟར་ན་བཤད་མ་
ཐག་པའི་ལུང་དེ་ཉིད་སེམས་ཙམ་ལ་སྦྱོར་དགོས་ལ། དེ་མདོ་སེམས་གཉིས་ཀའི་ཐུན་མོང་བར་
ཁས་བླངས་ན། གོང་དུ་འོན་ཀྱང་དོན་རིག་ཚད་འབྲས་ནི་མི་མཚུངས་ཏེ་ཞེས་དངོས་སུ་བཤད་
པ་དང་དངོས་འགལ་དུ་འགྱུར་ཏེ། མདོ་སེམས་ཀྱི་དོན་རིག་ཚད་འབྲས་ཐུན་མོང་བ་ཡིན་པས་
སོ། །དེས་ན་མདོ་སེམས་གཉིས་ཆར་གྱིས་དོན་དམ་པར་རང་རིག་ཚད་འབྲས་ཁས་ལེན་ལ།
ཐ་སྙད་ཀྱི་འདོད་ཚུལ་ལ་མདོ་སྡེ་པ་ནི་ཕྱི་དོན་ལ་བརྟེན་ནས་བློ་ཚུལ་གཉིས་པ་འདོད་པས་དོན་
གཞལ་བྱར་བྱས་པའི་དོན་རིག་ཚད་འབྲས་འདོད་ལོ། རྣམ་རིག་པ་ནི་ཕྱི་རོལ་གྱི་དོན་ལ་མི་ལྟོས་
པར་བློ་ཚུལ་གཉིས་པ་འདོད་པས་དོན་གཞལ་བྱར་མི་བྱེད་པས། བག་ཆགས་ཀྱི་དབང་གིས་
དོན་དུ་སྣང་བའི་སྒྲོ་བཏགས་གཞལ་བྱར་བྱས་པའི་དོན་རིག་ཚད་འབྲས་ཁས་ལེན་པ་ཡིན་ཏེ།
རྣམ་འགྲེལ་ལས། ཕྱི་རོལ་དོན་ལ་བརྟེན་ནས་ནི། །ཚུལ་གཉིས་བརྗོད་ཡིན་ཞེས་དང་། ཕྱི་
རོལ་དོན་ལྟོས་མ་ཡིན་ནོ། །དེ་ཕྱིར་གཅིག་ལའང་ཚུལ་གཉིས་ཡོད། །ཅེས་བཤད་པ་དང་།
གཞུང་འདི་ཉིད་ལས། གང་ལྟར་ཡང་བློ་ཚུལ་གཉིས་པ་ཡིན་ཏེ་ཞེས་གསུངས་པའི་དོན་དཔྱིས་
ཕྱིན་པ་ཡིན་ཏེ། སྡེ་བདུན་གསལ་བའི་རྒྱུན་ལས། མདོ་སྡེ་པ་དང་སེམས་ཙམ་པའི། །དོན་
རིག་ཚད་འབྲས་ཁྱད་པར་ནི། །དོན་དང་བག་ཆགས་གཉིས་ཀྱིས་འབྱེད། །ཅེས་གསུངས་
པའང་དོན་འདི་ལ་དགོངས་སོ། །འཇམ་དབྱངས་བླ་མའི་མཁྱེན་རབ་ཉི་འོད་ཀྱིས། །ལེགས་
པར་ཕྱེ་བའི་གཞུང་དོན་གེ་སར་རྩེར། །རྣམ་དཔྱོད་རྐང་དྲུག་ལྡན་པའི་ཟློས་གར་གྱིས། །སྔོན་
མེད་སྦྲང་རྩི་མྱོང་བའང་ཨེ་མ་མཚར། །བར་སྐབས་ཀྱི་ཚིགས་སུ་བཅད་པའོ། །
གཉིས་པ་འཕྲོས་པའི་དོན་དཔྱད་པ་ལ། མདོ་སེམས་ཀྱི་ཁྱད་པར། རྣམ་བདེན་བརྫུན་
གྱི་ཁྱད་པར། དེ་དག་ཤེས་པའི་ཕྱིར་ངོ་བོ་ཉིད་གསུམ་གྱི་རྣམ་པར་གཞག་པའོ། །དང་པོ་ལ་ཁ་
ཅིག་སྣང་བ་སེམས་སུ་ཁས་ལེན་པས་སེམས་ཙམ་པ་དང་། མི་ལེན་པས་དོན་སྨྲ་བའོ་ཞེས་ཟེར་
བ་ནི་མི་འཐད་དེ། མདོ་སྡེ་པས་ཀྱང་གཟུང་རྣམ་ཤེས་པར་ཁས་ལེན་པས་སྣང་བ་སེམས་སུ་ངེས་
པར་ཁས་ལེན་པའི་ཕྱིར་རོ། །ཡང་རྣམ་བརྫུན་པ་སེམས་ཙམ་པ་མ་ཡིན་པར་འགྱུར་ཏེ། སྣང་
བ་སེམས་སུ་མི་འདོད་པའི་ཕྱིར་རོ། །ཡང་ཁ་ཅིག་མདོ་སེམས་གཉིས་ཀས་ཕྱི་རོལ་གྱི་དོན་ཁས་
ལེན་ཞེས་ཟེར་བ་ནི་གཞུང་གི་དོན་གཏན་མ་ཡིན་ཏེ། སེམས་ཙམ་ཞེས་པའི་ཙམ་གྱི་སྒྲས་ཕྱི་
208



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
རོལ་གྱི་དོན་འགོག་པར་ཉི་ཤུ་པའི་འགྲེལ་པ་ལས་བཤད་པའི་ཕྱིར་དང་། དོན་ཁས་ལེན་ན་དོན་
སྨྲ་བ་ཉིད་དུ་འགྱུར་བའི་ཕྱིར། ཡང་འགའ་ཞིག་སེམས་ཙམ་གྱིས་ཕྱིའི་དོན་མི་འདོད་པ་ནི་
བདེན་མོད་ཀྱི། སྔོ་སོགས་མཐའ་དག་ཀྱང་མེད་པར་འདོད་དོ་ཞེས་ཟེར་བ་དེ་དག་ཀྱང་སོ་སོར་
མ་ཕྱེད་པ་ཡིན་ཏེ། རྣམ་བརྫུན་པས་སྔོ་སོགས་དོན་དང་ཤེས་པ་གང་དུ་ཡང་མི་འདོད་པས་རི་
བོང་གི་རྭ་དང་འདྲ་བར་བཤད་མོད་ཀྱི། རྣམ་བདེན་པས་སྔོ་སོགས་ཤེས་པའི་ངོ་བོར་ཁས་ལེན་
པ་ལ་འགལ་བ་ཅི་ཞིག་ཡོད་དེ། སློབ་དཔོན་དཔའ་བོས་རྣམ་བདེན་པའི་འདོད་པ་འཆད་པ་ན།
ཁ་ཅིག་ཆོས་ཀུན་རང་རིག་ལུས། །སྣ་ཚོགས་བཏགས་པས་རྣམ་པར་དབེན། །དཔེར་ན་རྨི་
ལམ་ཉམས་མྱོང་བཞིན། །ཞེས་གཟུང་འཛིན་ཀུན་བཏགས་ཀྱིས་དབེན་པའི་འཛིན་པས་གཟུང་
བ་ཉམས་སུ་མྱོང་བ་ཡོད་པར་བཤད་པའི་ཕྱིར་དང། སློབ་དཔོན་ཤཱནྟི་པས་རྣམ་རིག་གྲུབ་པ་
ལས། གང་ཞིག་གང་གིས་རྟོགས་པ་དེ་ནི་དེ་ལས་ཐ་དད་པ་མིན་ཏེ། དཔེར་ན་རྟོགས་པར་
བྱེད་པའི་རང་གི་ངོ་བོ་བཞིན་ནོ། །དཀར་པོ་དང་གླུ་དང་དྲི་ཞིམ་པོ་དང་མངར་བ་དང་རྩུབ་པ་
ལ་སོགས་པ་འདི་དག་ཀྱང་ཤེས་པ་དེའི་རྟོགས་བྱ་ཡིན་པའི་ཕྱིར་ཞེས་བྱ་བ་ནི་རང་བཞིན་གྱི་
གཏན་ཚིགས་སོ་ཞེས་དང་། རྟགས་དེའི་ཆོས་ཅན་ངོས་འཛིན་པ་ན། འདི་དག་ཅེས་སྨོས་པས་
ནི་ད་ལྟར་རྟོགས་པ་ཉིད་ཀྱི་དཀར་པོ་ལ་སོགས་པ་ཆོས་ཅན་དུ་བྱས་པའི་ཕྱིར་རོ་ཞེས་དཀར་
སོགས་ཉིད་ཆོས་ཅན་དུ་བཟུང་བའི་ཕྱིར་རོ། །ཡང་སྔོན་པོ་ཉིད་དེའི་ལུགས་ལ་ཤེས་པ་ཡིན་པར་
མི་འགལ་བའི་ཚུལ་ནི། བྲམ་ཟེ་ཆེན་པོས། གལ་ཏེ་ཇི་ལྟར་རགས་པའི་རང་བཞིན་ཉིད་གཅིག་
མི་སྲིད་ཀྱང་། རྣམ་པར་རིག་པ་ཙམ་ལ་ཤེས་པའི་རང་བཞིན་དུ་མི་འགལ་བ་དེ་བཞིན་དུ་ཞེས་
རགས་པ་ཕྱི་དོན་དུ་མ་གྲུབ་ཀྱང་རྣམ་བདེན་པས་ཤེས་པར་འདོད་པ་དང་། ཡང་དེ་ཉིད་ལས།
ཕྱི་རོལ་གྱི་དོན་དུ་སྨྲ་བའི་ཕྱི་རོལ་བཞིན་དུ་ཤེས་པ་ཉིད་ལ་ཡང་སྔོན་པོ་འགལ་བ་མེད་པའི་ཕྱིར་རོ་
ཞེས་སྔོ་སོགས་ཤེས་པའི་ངོ་བོར་བཤད་ལ། དེ་ལྟར་མིན་ན་རྣམ་བདེན་པས་གཟུང་འཛིན་ཀུན་
བརྟགས་འགོག་གི །གཟུང་འཛིན་ཙམ་མི་འགོག་པ་དང། རྣམ་བརྫུན་པས་གཉིས་ཀ་འགོག་
པའི་རྣམ་དབྱེ་མཐའ་དག་ནུབ་པར་འགྱུར་རོ། །དེས་ན་ཕྱི་རོལ་གྱི་དོན་ནི་སེམས་ཙམ་པ་
མཐའ་དག་མི་འདོད་ལ། སྔོ་སོགས་ནི་རྣམ་བདེན་པས་ཤེས་པའི་ངོ་བོར་འདོད་ལ། རྣམ་
བརྫུན་པས་ནི་སྔོ་སོགས་སུ་སྣང་བ་ཙམ་མ་གཏོགས་སྔོན་པོའི་ངོ་བོར་གྲུབ་པར་མི་འདོད་དོ།
སྣང་བ་ཡང་དེའི་ངོ་བོར་གྲུབ་པ་ཡང་མ་ཡིན་ཏེ། རབ་རིབ་ཅན་རྣམས་ཀྱིས་སྐྲ་ཤད་མཐོང་བ་༩།
.
209



༄༅།།དཔལ་ལྡན་ས་སྐྱ་པའི་གསུང་རང་པ་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
༔བཞིན་ནོ། །གཉིས་པ་ནི། རྣམ་བདེན་པ་རྣམས་ཀྱིས་གཟུང་བའི་རྣམ་པ་ཤེས་པའི་ངོ་བོར་
བདེན་པར་འདོད་ཅིང་། རྣམ་བརྫུན་པས་ནི་གཟུང་བའི་རྣམ་པ་ཕྱི་རོལ་གྱི་དོན་དང་འདྲ་བར་
ཐ་སྙད་དུ་མེད་པ་མ་ཡིན་ཡང་། དོན་ལ་དོན་ཤེས་གང་གི་ངོ་བོར་ཡང་མ་གྲུབ་སྟེ། སེམས་ཀྱི་
རང་བཞིན་གདོད་ནས་གཉིས་སུ་སྣང་བའི་དྲི་མས་དབེན་པའི་ཕྱིར་རོ། །དེའི་ཕྱིར་གཟུང་
འཛིན་དུ་སྣང་བའི་ཤེས་པ་ཐམས་ཅད་དོན་དམ་པར་མ་གྲུབ་ཅེས་འདོད་དོ། ། དེ་ལ་ཡང་
སངས་རྒྱས་ཀྱི་སར་གཟུང་འཛིན་གྱི་དྲི་མ་ཡོད་པར་འདོད་པ་དང་མེད་པར་འདོད་པ་ལ་རྣམ་
བརྫུན་དྲི་བཅས་དང་དྲི་མེད་ཅེས་གྲགས་སོ། །
གསུམ་པ་ངོ་བོ་ཉིད་གསུམ་གྱི་རྣམ་པར་གཞག་པ་ལ་གསུམ་ལས། དང་པོ་ཀུན་བརྟགས་
ནི། བཏགས་པའི་ཆོས་གང་རྫས་སུ་མ་གྲུབ་པ་སྟེ། སུམ་ཅུ་པ་ལས། རྣམ་པར་རྟོག་པ་གང་
དག་གིས། །དངོས་པོ་གང་དང་གང་བཏེགས་པ། །དེ་ཉིད་ཀུན་ཏུ་བཏགས་པ་ཡི། །ངོ་བོ་
ཡིན་ཏེ་དེ་མེད་དོ། །ཞེས་དང་། དབུས་མཐའི་འགྲེལ་བཤད་ལས། དེ་ནི་རྫས་སུ་མེད་ལ་ཐ་
སྙད་དུ་ཡོད་པས་ངོ་བོ་ཉིད་ཅེས་བྱའོ་ཞེས་བཤད་པ་ལྟར་རོ། །དེའི་དབྱེ་བ་ནི། གཏན་ལ་
དབབ་པ་བསྡུ་བ་ལས། སྒྲོ་འདོགས་ཚུལ་གྱི་དབང་གིས་མངོན་པར་འདུ་བྱེད་པས་འཛིན་པ་
དང་། མིང་གི་བརྡས་འཛིན་པ་གཉིས་སུ་གསུངས་ལ། དང་པོ་ནི་ཆགས་ཁྲོའི་འདུ་བྱེད་དང་།བྱ
འཕྲད་བྲལ་གྱི་འདུ་བྱེད་དང་། བཏང་སྙོམས་ཀྱི་འདུ་བྱེད་གསུམ་གྱིས་ཕྱེད་དུ་སྒྲོ་བཏགས་པ་
ཡིན་ལ། གཉིས་པ་ནི། བྱེ་བྲག་མི་ཤེས་པ་དང་། བྱེ་བྲག་ཕྱེ་ནས་སྒྲོ་བཏགས་པ་གཉིས་སུ་
བཤད་དོ། །དེ་ལྟར་ན་དོན་ཤེས་གང་ཡིན་ཡང་རུང་སྟེ་ཀུན་རྟོག་གིས་ཐ་སྙད་དུ་བྱས་པ་རྟོག་པ་
དེའི་དངོས་ཡུལ་མཐའ་དག་ཀུན་བཏགས་པའོ། །གཞན་དབང་ནི་རྟེན་ཅིང་འབྲེལ་བར་འབྱུང་
བའི་དངོས་པོའི་ངོ་བོ་སྟེ། གཏན་ལ་དབབ་པ་བསྡུ་བ་ལས། གཞན་གྱི་དབང་གི་ངོ་བོ་ཉིད་གང་
ཞེ་ན། རྟེན་ཅིང་འབྲེལ་པར་འབྱུང་བའི་ངོ་བོ་ཉིད་གང་ཡིན་པའོ་ཞེས་དང་། བློ་བརྟན་གྱིས།
བཏགས་མིན་རྐྱེན་ལས་སྐྱེས་པ་དང་། །རྣམ་པ་ཀུན་ཏུ་བརྗོད་མེད་པ། །གཞན་གྱི་དབང་གི་ངོ་
བོ་ཉིད། །འཇིག་རྟེན་དག་པའི་སྤྱོད་ཡུལ་ལོ། །ཞེས་གསུངས་པ་ལྟར་རོ། །གཞན་དབང་གི་
ངོ་བོ་ཀུན་རྟོག་ཏུ་བཤད་པ་ནི་གཟུང་འཛིན་གྱི་དྲི་མ་ལ་དགོངས་པ་ཡིན་ནོ། །དེས་ན་གཞན་
དབང་ནི་གཉིས་ཏེ། བཏགས་པ་མ་ཡིན་པ་རྐྱེན་ལས་སྐྱེས་པ་ཙམ་དང་། གཉིས་སུ་སྣང་བས་
བསྡུས་པ་གཉིས་སོ། །དེ་གཉིས་ལ་གཏན་ལ་དབབ་པ་བསྡུ་བ་ལས། ཀུན་བཏགས་ལ་མངོན་
210



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མ་ལ།སལ་པའི་ཉི་མ་
པར་ཞེན་པས་ཀུན་ནས་བསླང་བ་དང་། ཀུན་བཏགས་མངོན་པར་ཞེན་པ་མེད་པས་ཀུན་ནས་
བསླང་བ་ཞེས་པའི་མིང་གིས་གསུངས་སོ། །ཡང་དེ་དག་ལ་མ་དག་གཞན་དབང་དང་། དག་
པ་གཞན་དབང་ཞེས་ཀྱང་བྱ་སྟེ། འགྲེལ་པ་ཤེས་རབ་སྒྲོན་མེ་ལས། ཐོག་མ་མེད་པའི་དུས་ཀྱི་
ཁམས། །ས་བོན་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང་། །མྱ་ངན་འདས་པ་
ཐོབ་པར་འགྱུར། །ཞེས་གསུངས་པས་དེ་ནི་གཞན་གྱི་དབང་ཡིན་པར་འདོད་དེ། དེ་ཡང་དག་
ན་ནི་ཆོས་ཀྱི་དབྱིངས་ཞེས་བྱ་བ་ལ། མ་དག་ནི་ཉོན་མོངས་པ་ཅན་ཞེས་བྱའོ་ཞེས་གཞན་དབང་
ལ་དག་པ་དང་མ་དག་གཞན་དབང་གཉིས་སུ་གསལ་བར་བཤད་པས་དེ་ལྟར་བཤད་པ་མེད་
ཅེས་ཟེར་བ་ནི་གྱི་ན་འབའ་ཞིག་ཏུ་ངེས་སོ། །འོ་ན་དེ་ལྟར་ན་སོ་སོ་སྐྱེ་བོ་དག་ལའང་དག་པའི་
གཞན་དབང་ཡོད་པར་འགྱུར་རོ་ཞེ་ན། ཡོད་པ་ཉིད་དེ། ཤེས་པ་སྐད་ཅིག་མ་རྐྱེན་ལས་སྐྱེ་བ་
ཉིད་དེར་འདོད་པས་སོ། །དེ་ལྟར་མོད་ཀྱི་སྒྲོ་མ་བཏགས་པར་རྐྱེན་ལས་སྐྱེས་པ་ཙམ་དུ་མི་སྣང་
བའི་ཀུན་ཏུ་རྟོག་པའི་བློའི་ངོས་ནས་དག་པའི་གཞན་དབང་སྣང་བ་ཞེས་མི་བྱའོ། །འོ་ན་
གཞན་དབང་དེ་ཡང་དག་པ་མ་ཡིན་པའི་ཀུན་རྟོག་མ་ཡིན་པར་འགྱུར་རོ་ཞེ་ན། འདོད་པ་ཉིད་
དེ། མ་དྲོས་པ་ཡིས་ཞུས་པ་ལས། །གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་
བཞིན་ཡོད་མ་ཡིན། ། རྐྱེན་ལ་རག་ལས་གང་དེ་སྟོང་པ་ཉིད། །ཅེས་དང་། བསྡུ་བ་ལས།
གལ་ཏེ་གཞན་གྱི་དབང་གི་ངོ་བོ་ཉིད་ཡང་དག་པའི་ཤེས་པས་བསྡུས་པ་ཡང་ཡིན་ན། དེས་ན་
གཞན་གྱི་དབང་གི་ངོ་བོ་ཉིད་ནི་ཀུན་བཏགས་པའི་ངོ་བོ་ཉིད་ལ་མངོན་པར་ཞེན་པ་ལ་བརྟེན་
ནས་ཤེས་པར་འགྱུར་རོ་ཞེས་གང་སྨྲས་པ་དེ་ཅི་ལྟ་བུ་ཞེ་ན། སྨྲས་པ། དེ་ནི་ཀུན་ནས་ཉོན་
མོངས་པར་འགྱུར་བའི་ངོ་བོ་ཉིད་ལ་བསམས་པ་ཡིན་གྱི། རྣམ་པར་བྱང་བར་གྱུར་པ་ལ་ནི་མ་
ཡིན་ཏེ། རྣམ་པར་བྱང་བར་གྱུར་པ་ནི་དེ་ལ་མངོན་པར་མ་ཞེན་པ་ལ་བརྟེན་ནས་ཤེས་པར་
འགྱུར་བ་ཡིན་པར་རིག་པར་བྱའོ་ཞེས་ཀུན་ནས་ཉོན་མོངས་པ་ལས་གྱུར་པའི་གཞན་དབང་
ཀུན་བཏགས་སྒྲོ་འདོགས་བྱེད་ཀྱི་ཤེས་པ་ཡིན་ཡང་། རྣམ་བྱང་ལས་གྱུར་པའི་གཞན་དབང་ནི་
ཤེས་པ་སྐད་ཅིག་མ་ལ་བཤད་པའི་ཕྱིར་རོ། །དེ་ལ་གཞན་དག་ན་རེ། ཤེས་པ་སྐད་ཅིག་མ་དེ་
ཉིད་ཀྱི་ངོ་བོ་ཡོངས་སུ་གྲུབ་པ་དང་། གཞན་དབང་གཉིས་ཀ་ཡིན་ཏེ། རྗེས་ཐོབ་ལ་སྐྱེ་འགག་
ཏུ་སྣང་བའི་ཆ་ནས་གཞན་དབང་དང་། མཉམ་བཞག་ལ་སྐྱེ་བ་མེད་པ་ནམ་མཁའི་དཀྱིལ་ལྟར་
སྣང་བའི་ཆ་ནས་ཡོངས་གྲུབ་ཏུ་བཞག་སྟེ། རྣམ་པར་མི་རྟོག་པ་ལ་འཇུག་པའི་གཟུངས་ལས།
211



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
རྗེས་ལ་ཐོབ་པའི་ཡེ་ཤེས་ཀྱིས་ནི་ཆོས་ཐམས་ཅད་སྒྱུ་མ་དང་སྨིག་རྒྱུ་དང་རྨི་ལམ་དང་མིག་ཡོར་
དང་བྲག་ཆ་དང་ཆུ་ཟླ་དང་སྤྲུལ་པ་དང་མཚུངས་པར་མཐོང་ངོ་། །མཉམ་བཞག་གི་ཆོས་ཐམས་
ཅད་ནམ་མཁའི་དཀྱིལ་ལྟ་བུར་མཐོང་ངོ་ཞེས་གསུངས་པ་ལྟར་རོ། །དེས་ན་རྣམ་རིག་གི་
ལུགས་ལ་རྗེས་ཐོབ་ཀྱི་ངོས་ནས་ཆོས་ཐམས་ཅད་གཞན་དབང་གི་ཤེས་པ་སྐད་ཅིག་ཙམ་དུ་སྣང་
བ་དེ་ཉིད་མཉམ་པར་གཞག་པའི་ངོས་ནས་སྐྱེ་མེད་ནམ་མཁའ་ལྟ་བུར་མཐོང་བས། རྗེས་ཐོབ་
སྣང་བཅས་དང་། མཉམ་གཞག་སྣང་མེད་ཅེས་བྱ་ལ། སངས་རྒྱས་ཀྱི་སར་ཡང་རྗེས་ཐོབ་ཀྱི་ཡེ་
ཤེས་ལ་དག་པ་གཞན་དབང་གི་སྣང་བ་ཚད་མེད་པ་མངའ་ཞིང་། མཉམ་གཞག་ཡེ་ཤེས་ལ་སྐྱེ་
འགག་གི་སྣང་བ་དང་བྲལ་བ་ནམ་མཁའ་ལྟར་གནས་པ་ཉིད་འདོད་དོ་ཞེས་ཟེར་བས་ནི་དོན་
འདི་དག་མཐར་མ་ཕྱིན་ཏེ། སྤྱིར་ངོ་བོ་ཉིད་གསུམ་ཀ་ཡང་། དབུས་མཐའ་ལས། བཏགས་པ་
དང་ནི་ཤེས་པ་དང་། །དེ་བཞིན་བརྗོད་པ་རགས་པ་ཡིན། །ཞེས་དང་པོ་བཏགས་པའི་ཀུན་
རྫོབ། གཉིས་པ་ཤེས་པའི་ཀུན་རྫོབ། གསུམ་པ་བརྗོད་པའི་ཀུན་རྫོབ་ཅེས་ཀུན་རྫོབ་ཀྱི་སྒྲ་སྦྱར་
ལ། གཉིས་ཀྱི་དངོས་པོས་སྟོང་པའི་ཆོས་ཉིད་དེ་བཞིན་ཉིད་ཀུན་རྫོབ་དང་ཐ་དད་ན་ཀུན་རྫོབ་
ཀྱི་ཆོས་ཉིད་མ་ཡིན་པར་ཐལ་པ་ལ་སོགས་པའི་སྐྱོན་བཞི་དགོངས་འགྲེལ་ལས་བཤད་པའི་ཕྱིར་
རོ། །འོ་ན་བདེན་གཉིས་ངོ་བོ་གཅིག་པ་ལའང་སྐྱོན་བཞི་གསུངས་པ་མིན་ནམ་ཞེ་ན། དེ་ནི་ཐ་
དད་གཏན་མེད་ཀྱི་གཅིག་ཏུ་འདོད་པ་ལ་སྐྱོན་བརྗོད་པའོ་ཞེས་རྗེ་བཙུན་རིན་པོ་ཆེ་གྲགས་པའི་
ཞབས་ཀྱིས་བཤད་པས་ཁོ་བོ་ཅག་ཀྱང་དེ་ཉིད་ཁས་ལེན་ནོ། །དེས་ན་རྣམ་རིག་པ་དག་གིས་
ཀྱང་བདེན་གཉིས་ངོ་བོ་དབྱེར་མེད་ཀྱི་གཅིག་ཡིན་ཀྱང་ལྡོག་པ་ཐ་དད་དུ་འདོད་དེ། རྗེས་ཐོབ་
ཀྱིས་སྐྱེ་འགག་ཏུ་སྣང་ཆ་ནས་གཞན་དབང་ངམ་ཀུན་རྫོབ་ཏུ་འདོད། མཉམ་གཞག་གིས་
གཟུང་འཛིན་མེད་པར་རྟོགས་པའི་ཆ་ནས་ཡོངས་སུ་གྲུབ་བམ་དོན་དམ་པ་ཡིན་པའི་ཕྱིར་རོ། །
དོན་འདི་ཉིད་རྣལ་འབྱོར་གྱི་དབང་ཕྱུག་བི གློ་པས་ཀྱང་ཐ་སྙད་དཔྱོད་པའི་སྐབས་སུ། གཞན་
དབང་རྟེན་འབྲེལ་དེ་ཁོ་ན་ཉིད་རྒྱ་མཚོའི་དོན་དང་མ་བྲལ་བ་ཞེས་གསུངས་སོ། །རྣམ་འགྲེལ་
ལས། ངེད་ཀྱི་དེ་ཡང་རྐྱེན་ལས་སྐྱེས། །དེ་ཡང་བདག་མེད་ལྟ་རྟེན་ཡིན། །ཞེས་པས་ཀྱང་ཀུན་
རྫོབ་དང་དོན་དམ་རྟེན་བརྟེན་པར་བཞེད་དོ། །ངོ་བོ་ཉིད་མེད་པར་སྨྲ་བས་ནི་བདེན་པ་གཉིས་
ངོ་བོ་གཅིག་པར་མི་འདོད་དེ། དོན་དམ་པ་ལ་ངོ་བོ་མ་གྲུབ་པའི་ཕྱིར་རོ། །གལ་ཏེ་ངོ་བོ་ཞེས་
པ་སྣང་བ་ཙམ་ལ་འདོད་ན་ནི་འགལ་བ་མེད་དོ། །
212



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
གསུམ་པ་ཡོངས་གྲུབ་ནི་གཟུང་འཛིན་གྱིས་སྟོང་པའི་ཆོས་ཉིད་དེ། སུམ་ཅུ་པ་ལས།
གྲུབ་ནི་དེ་ལ་ སྔ་མ་པ། ། གཉིས་པོ་མེད་ པར་གྱུར་པའོ། ། ཞེས་ དང་། བློ་བརྟན་ གྱིས།
བཏགས་པའི་ངོ་བོ་ཉིད་ཀྱིས་དེ། །ཤིན་ཏུ་སྟོང་ཉིད་གང་ཡིན་པ། །ཡོངས་སུ་གྲུབ་པའི་ངོ་བོ་
དེ། །མི་རྟོག་ཡེ་ཤེས་སྤྱོད་ཡུལ་ལོ། །ཞེས་བཤད་པ་ལྟར་རོ། །དེའང་གཉིས་མེད་པའི་མེད་
པར་དགག་པ་ཙམ་མ་ཡིན་གྱི། གཞན་གྱི་ངོ་བོས་ཡོངས་སུ་དག་པའི་མ་ཡིན་པར་དགག་པ་སྟེ།
རྣམ་འགྲེལ་ལས། དེ་ཕྱིར་གཉིས་སྟོང་གང་ཡིན་པ། །དེ་ནི་དེ་ཡི་བདག་ཉིད་ཡིན། །ཞེས་
གསུངས་པ་ལྟར་རོ། །དེས་ན་རྣམ་རིག་པའི་ལུགས་ཀྱི་ཆོས་ཉིད་ནི་རང་བཞིན་གྱིས་སྟོང་པ་
ཉིད་ཡིན་པས་གཉིས་མེད་པའི་ཞེས་པ་བློ་སྣང་གི་བྲལ་ཆའི་མེད་དགག་དང་། དངོས་པོ་ཞེས་པ་
དགག་གཞིའི་གཞན་དབང་དང་མ་ནོར་པ་གནད་ཀྱི་དོན་ནོ། ། དབྱེ་ན་འགྱུར་མེད་དང་།
ཕྱིན་ཅི་མ་ལོག་པའི་ཡོངས་གྲུབ་གཉིས་པོ་གཞུང་ལས་བཤད་དོ། །འདིར་འདི་ཙམ་ཞིག་མ་
བཤད་ན་སེམས་ཙམ་གྱི་གྲུབ་མཐའི་ཕྱོགས་ཙམ་ཡང་མ་རྟོགས་པར་བྱུང་རྒྱལ་དུ་ཅི་བྱུང་བྱུང་གི་
ཕོ་ཚོད་འཐབ་པ་མཐོང་བས་དེ་བསལ་བའི་ཕྱིར་ཅུང་ཟད་དཔྱད་པའོ། །དོན་དུ་སྣང་བ་ཇི་སྙེད་
པ། །བག་ཆགས་ཉིད་ལས་བྱུང་བ་ཡིན། །དེ་ལ་མིང་དང་ཐ་སྙད་ཀྱིས། །སྒྲོ་འདོགས་སྤྱོད་
ཡུལ་ཀུན་བརྟགས་ཉིད། །འདོགས་བྱེད་གཞན་དབང་གཟུང་འཛིན་གྱི། །རྣམ་རྟོག་ཉིད་ཡིན་
སྐྱེ་འགག་ཏུ། །སྣང་ཆའི་རྟེན་འབྱུང་དག་པ་ཉིད། །གཟུང་འཛིན་གཉིས་མེད་ཡེ་ཤེས་ལ། །
སྐྱེ་མེད་གསལ་སྣང་ཡོངས་གྲུབ་བོ། །བསྡུ་བའི་ཚིགས་སུ་བཅད་པའོ། །གཉིས་པ་རྗེས་དཔག་
གི་ཚད་འབྲས་ལ་གཉིས་ཏེ། དོན་རིག་པའི་ལུགས་དང་། རྣམ་རིག་པའི་ལུགས་སོ། །དང་པོ་
ནི། མེའི་ཞེས་པ་ནས། ཡིན་ནོ་ཞེས་པའི་བར་རོ། །གཉིས་པ་ནི། ཁ་ཅིག་ཅེས་པ་ནས།
གསུངས་པ་ལྟར་རོ་ཞེས་པའི་བར་ཏེ། གཞུང་ཇི་ལྟ་བ་བཞིན་ཡིན་པས་དེ་དག་གི་དོན་གོ་བར་
སླའོ། །ཚད་མ་རིགས་པའི་གཏེར་གྱི་འགྲེལ་པའི་རྣམ་པར་བཤད་པ་རིགས་ལམ་གསལ་བའི་ཉི་
མ་ལས། མངོན་སུམ་བརྟག་པའི་རབ་ཏུ་བྱེད་པ་སྟེ་དགུ་པའོ།། །།
གཉིས་པ་རྗེས་དཔག་བཤད་ པ་ ལ། མདོར་བསྟན་པ་དང་། རྒྱས་པར་བཤད་
པའོ། །དང་པོ་ནི། རྗེས་དཔག་རྣམ་གཉིས་ཞེས་དང་། འགྲེལ་པར་རྗེས་དཔག་རྣམ་པ་
གཉིས་ཏེ། རང་གི་དོན་དང་། གཞན་གྱི་དོན་ནོ་ཞེས་པ་སྟེ་གོ་བར་ཟད་དོ། །གཉིས་པ་རྒྱས་
པར་བཤད་པ་ལ། རང་དོན་རྗེས་དཔག་བཤད་པ་དང་། གཞན་དོན་རྗེས་དཔག་བཤད་
213



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ན?པའོ། །དང་པོ་ལ་གཉིས་ཏེ། མཚན་ཉིད་དང་། རང་བཞིན་ངེས་པར་བྱ་བའོ། །དང་པོ་ནི།
ཚུལ་གསུམ་པའི་རྟགས་ལས་གཞལ་བྱ་རྟོགས་པ་སྟེ། རིགས་ཐིགས་ལས། རྗེས་སུ་དཔག་པར་
བྱ་བ་ཚུལ་གསུམ་པའི་རྟགས་ལས་ཤེས་པ་གང་ཡིན་པའོ་ཞེས་དང་། སློབ་དཔོན་ཕྱོགས་ཀྱི་གླང་
པོས། རང་དོན་ནི་ཚུལ་གསུམ་པའི་རྟགས་ལས་དོན་མཐོང་ཡིན་ཞེས་བྱ་བ་དང་། རྟོག་གེའི་
སྐད་ལས། ཚུལ་གསུམ་དང་ལྡན་པའི་རྟགས་ལས་རྗེས་སུ་དཔག་པར་བྱ་བ་ལྐོག་ཏུ་གྱུར་པའི་
ཡུལ་རྟོགས་པ་པོའི་གང་ཤེས་པ་སྐྱེ་བ་དེ་རང་དོན་རྗེས་སུ་དཔག་པའོ་ཞེས་བཤད་པ་ལྟར་རོ། །
འདིར་ཁ་ཅིག །རྟགས་འཛིན་ཉམས་སུ་མྱོང་བའི་རང་རིག་གིས་མ་ངེས་ཏེ། ཚུལ་གསུམ་པའི་
རྟགས་ལ་བརྟེན་ནས་ཚད་མ་ཡིན་པས་སོ་ཞེས་ཟེར་བའི་སྐྱོན་མེད་དེ། ཚད་མར་སོང་བའི་
གཞལ་བྱ་དེ་ཉིད་རྟགས་ལ་བརྟེན་ནས་རྟོགས་པ་ལ་ཚུལ་གསུམ་གྱི་རྟགས་ལ་བརྟེན་ནས་གཞལ་
བྱ་རྟོགས་པ་ཞེས་གསུངས་ཀྱི། རང་གི་གཞལ་བྱ་རྟོགས་པ་ལ་ཚུལ་གསུམ་ཚང་བའི་རྟགས་ལ་
བརྟེན་དགོས་པ་ཙམ་དོན་མ་ཡིན་པའི་ཕྱིར་རོ། །མངོན་སུམ་དུ་སོང་བའི་ཡུལ་གཏན་ཚིགས་ལ་
རག་ལས་ཞེས་ཟེར་བ་ནི་ཚད་མ་གཉིས་ཀྱི་གཞལ་བྱ་འཁྲུགས་པའོ། །ཅི་སྟེ་དེ་ཚད་མར་འགྱུར་
བ་དེ་ལ་ལྟོས་དགོས་པ་ཙམ་གྱིས་དེ་ལྟར་འཇོག་ན། ཤེས་བྱའི་རྟགས་ལས་གཞལ་བྱ་རྟོགས་པ་
ཚད་མ་ཡིན་ཞེས་བརྗོད་ནའང་མཚུངས་སོ། །ཡང་བོད་རྣམས་རྗེས་དཔག་ཚད་མ་ལ་མཚན་
ཉིད་ལོགས་པར་འདོད་པའང་མི་དགོས་ཏེ། རྣམ་གཅད་མེད་པའི་ཕྱིར་རོ། །འདིར་གཞུང་ཁ་
ཅིག་ལས། ཚུལ་གསུམ་པོ་དེ་གང་ཡིན་ཞེ་ན་ཞེས་མཚམས་སྦྱར་ནས། ཕྱོགས་ཆོས་རྗེས་འགྲོ་
ལྡོག་པ་ནི། ཚུལ་གསུམ་ཉིད་ཡིན་དེ་ལྡན་རྟགས། །ཞེས་བྲིས་པའང་སྣང་ངོ། ། 1
གཉིས་པ་ལ་གཉིས་ཏེ། གང་གིས་རྟོགས་པའི་རྟགས། དེས་རྟོགས་པའི་བསྒྲུབ་
བྱའོ། །དང་པོ་ལ་གཉིས་ཏེ། རྟགས་ཀྱི་ལྟོས་གཞི་ངོས་གཟུང་བ། དེ་ལ་ལྟོས་པའི་རབ་ཏུ་དབྱེ་
བའོ། །དང་པོ་ལ་གསུམ་སྟེ། ཚུལ་དང་པོའི་ལྟོས་གཞི་ཕྱོགས། རྗེས་སུ་འགྲོ་ལྡོག་གི་ལྟོས་གཞི་
མཐུན་ཕྱོགས་དང་མི་མཐུན་ཕྱོགས། དེ་དག་ལྟོས་གཞིར་འཇོག་པའི་འཐད་པའོ། །དང་པོ་ལ་
གཉིས་ཏེ། རྗེས་སུ་དཔག་བྱའི་སྒྲ་དོན་བསམ་པ། སྐབས་སུ་བབ་པ་དོན་གྱི་ཁྱད་པར་ངེས་པར་
བྱའོ། །དེའི་དང་པོ་ལ་གསུམ་སྟེ། རྗེས་སུ་དཔག་པའི་སྒྲ་འཇུག་པའི་ཡུལ་ངོས་གཟུང་བ།
གང་དུ་འཇུག་པའི་གནས་སྐབས་ཀྱི་ངེས་པ། ཇི་ལྟར་འཇུག་པའི་སྒྲའི་མཚན་ཉིད་དོ། །དང་
པོ་གཉིས་ནི་ཕྱོགས་ནི་ཞེས་པ་ནས། བཤད་པའི་ཕྱིར་ཞེས་པའི་བར་གྱིས་བསྟན་པ་ལས། དོན་:
214



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ནི་ཕྱོགས་ཞེས་པའི་སྒྲ་དེ་ཤེས་འདོད་ཆོས་ཅན་དང་བསྒྲུབ་བྱའི་ཆོས་དང་། ཚོགས་དོན་གསུམ་
ལ་འཇུག་པར་གཞུང་དག་ལས་གསུངས་ལ། དེ་ལས་གཞན་ལ་མི་འཇུག་སྟེ། དེ་ལྟར་མ་གྲགས་
པས་སོ། །ཁྱབ་སྟེ། སྒྲའི་དོན་ངེས་པ་ལ་གྲགས་པ་ཚད་མ་ཡིན་པའི་ཕྱིར་རོ། །རྣམ་འགྲེལ་
ལས། དེ་ལྟར་གྲགས་དང་ནུས་པ་དང་། །སྒྲ་ནི་བརྗོད་འདོད་རྗེས་འབྲང་ཕྱིར། །ཞེས་བཤད་
པ་ལྟར་རོ། །འོ་ན་ཕྱོགས་ཞེས་བརྗོད་པ་ན་གསུམ་པོ་གང་ལ་འཇུག་འཆོལ་བར་འགྱུར་རོ་ཞེ་ན།
སྐྱོན་མེད་དེ། སྒྲ་ཐམས་ཅད་སྐབས་སྟོབས་ཀྱིས་གོ་བས་གཏན་ཚིགས་གཏན་ལ་འབེབས་ན་
ཆོས་ཅན་ལ་འཇུག །ཁྱབ་པའི་སྐབས་སུ་ཆོས་ལ་འཇུག །བསྒྲུབ་བྱའི་སྐབས་སུ་ཚོགས་དོན་ལ་
འཇུག་པའི་ཕྱིར་ཏེ། དཔེར་ན། སེན་དྷ་པ་འོན་ཅེས་བརྗོད་པའི་ཚེ་སྐབས་ཀྱིས་ཚྭ་དང་ཆུ་དང་
རྟ་དང་རལ་གྲི་སོགས་ལ་འཇུག་པ་མི་འཆོལ་བ་བཞིན་ནོ། །དེ་ལ་གཏན་ཚིགས་ཀྱི་མཚན་ཉིད་
གཏན་ལ་འབེབས་པའི་སྐབས་ཞེས་བྱ་བ། ལོ་ཙཱ་བ་ཆེན་པོ་ན་རེ། མཚན་ཉིད་ཚུལ་གསུམ་
དང་། མཚོན་བྱ་གཏན་ཚིགས་ཀྱི་འབྲེལ་པ་ངེས་པར་བྱེད་པ་ལ་ཟེར་གྱི། ཚུལ་དང་པོ་ལ་ནི་མ་
ཡིན་ཏེ། རྟགས་ཀྱི་སྒྲ་དེ་ཁོ་ན་ལ་ཉེ་རྒྱུ་མེད་པའི་ཕྱིར་རོ་ཞེས་གསུང་པ་མི་འཐད་དེ། དེ་ལྟར་ན་
ཁྱབ་པའི་མཚན་ཉིད་ཀྱང་གཏན་ཚིགས་ཀྱི་སྐབས་ཡིན་པས་འཇུག་པ་འཆོལ་བར་འགྱུར་ལ།
གཏན་ཚིགས་ཀྱི་སྒྲ་ཚུལ་དང་པོ་ཁོ་ན་མི་ཉེ་བ་ཡང་མ་གྲུབ་སྟེ། ཚུལ་དང་པོ་གྲུབ་མ་གྲུབ་ལ་ཟ
གཏན་ཚིགས་གྲུབ་མ་གྲུབ་ཅེས་ཟེར་བས་གྲགས་པས་ཉེ་བའི་ཕྱིར་དང་། རྟགས་སུ་འགོད་བྱའི་
ངོ་བོ་ཡིན་པས་དངོས་དབང་གིས་ཉེ་བའི་ཕྱིར་དང་། རྟགས་ཞེས་པ་ནི་རྗེས་དཔག་གི་དངོས་ཀྱི་
རྒྱུ་མ་ཡིན་ཏེ། དྲན་པས་བར་དུ་ཆོད་པའི་ཕྱིར་ཞེས་ཀུན་ལས་བཏུས་ནས་ཕྱོགས་འཛིན་པ་ལ་
རྟགས་འཛིན་དུ་བཤད་པས་ལུང་གིས་ཉེ་བའི་ ཕྱིར་དང་། འདིར་ཚུལ་དང་པོ་གཏན་ལ་
འབེབས་པའི་སྐབས་ཡིན་པས་སྐབས་ཀྱིས་ཉེ་བའི་ཕྱིར་རོ་ཞེས་བྱ་བའི་དོན་ཏོ། །
གསུམ་པ་ལ། དངོས་མིང་དང་བཏགས་མིང་གི་ཁྱད་པར། དངོས་དང་བཏགས་ཆོས་
བསམ་པའོ། །དང་པོ་ནི། བརྗོད་པར་ཞེས་པ་ནས། བཤད་པ་ལྟར་རོ་ཞེས་པའི་བར་ཏེ།
དོན་ནི་དོན་ལ་ངོ་བོས་གྲུབ་པའི་མིང་གང་ཡང་མེད་མོད་ཀྱི། འོན་ཀྱང་དགོས་པ་དང་རྒྱུ་མཚན་
གཞན་ལ་མ་ལྟོས་པར་ཐོག་མར་བརྡ་སྦྱར་བ་དངོས་མིང་ཡིན་ཞིང་། དེས་དོན་གོ་བ་ན་དེ་ཉིད་
ཀྱི་རྣམ་པ་འཆར་ལ། དགོས་པ་དང་རྒྱུ་མཚན་གཞན་ལ་ལྟོས་ནས་གཞན་གྱི་མིང་གཞན་ལ་སྦྱར་
བ་ནི་བཏགས་མིང་ཡིན་ལ། དེས་དོན་གོ་བ་ན་ཡང་གཞན་ལ་ལྟོས་ནས་རྣམ་པར་འཆར་རོ། །
215



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
གཞུང་ཁ་ཅིག་ལས་ནི། དོན་གང་བརྗོད་པར་འདོད་པའི་མིང། །དང་པོར་སྦྱར་བ་དངོས་མིང་
ཡིན། །རྒྱུ་མཚན་སོགས་ལས་དེ་མཚུངས་པར། །གཞན་ལ་སྦྱར་བ་བཏགས་མིང་ཡིན། །
དངོས་མིང་ལ་ནི་བརྗོད་འདོད་ཙམ། །རྒྱུ་མཚན་ཉིད་ཡིན་དེ་ཉིད་གོ །བཏགས་པ་ལ་ནི་འདྲ་
བ་དང་། །འབྲེལ་བའི་རྒྱུ་མཚན་གཞན་ལ་ལྟོས། །ཞེས་བཀོད་པའང་སྣང་ངོ་། །དེ་ལ་ཁ་ཅིག་
དེ་གཉིས་ཀྱི་ཁྱད་པར་ནི་འདོད་རྒྱལ་དང་རྗེས་བསྒྲུབ་ཁོ་ནར་འདོད་པ་ཡིན་ཏེ། དེ་ལྟར་ན་བྲམ་
ཟེའི་ཁྱེའུ་ལ་སེང་གེ་ཞེས་བཏགས་པའང་དངོས་མིང་དུ་འགྱུར་ཏེ། འདོད་རྒྱལ་གྱི་མིང་ཡིན་པས་
སོ། །དེའང་སྨྲ་སྒོ་ལས། དེ་ལ་བརྟེན་པ་རྗེས་བསྒྲུབ་པ། །འདོད་རྒྱལ་དོན་ལྡན་གཉིས་སུ་
འདོད། །ཅེས་རྗེས་བསྒྲུབ་ལའང་འདོད་རྒྱལ་དང་དོན་ལྡན་གཉིས་དང། དོན་ལྡན་ལས་
དངོས་མིང་གསུམ་དང་བཏགས་མིང་ལྔར་དབྱེ་བ་ལ་སོགས་རྒྱས་པར་བཤད་པ་ལྟར་རོ། །དེས་
ན་སྔ་མ་ཡིན་ཏེ། རྣམ་འགྲེལ་ལས། འཁྲུལ་མེད་ཅན་ཤེས་དང་པོ་ཡི། །བརྡ་ཡི་སྤྱོད་ཡུལ་གོང་
ཡིན་དངོས། །ཞེས་དང་། འཁྲུལ་རྟོག་ཅན་གཞན་ཕལ་པ་ཡིན། །ཞེས་གསུངས་པ། མུ་
སྟེགས་བརྡ་སྤྲོད་པའི་སྟོན་པ་བྷ་ཏྲི་ཧ་རས་ཀྱང་། བླུན་པོ་ལ་ནི་བ་གླང་ཞེས། །རྗེས་འབྲེལ་རྒྱུ་
མཚན་འགའ་ལས་འདོད། ། དོན་ཙམ་ཕྱིན་ཅི་ལོག་འགྱུར་ཞིང་། ། སྒྲ་ནི་རང་གི་དོན་ལ་
གནས། །ཞེས་བཤད་པ་ལྟར་རོ། །གཉིས་པ་ལ་གཉིས་ཏེ། ཚོགས་དོན་ལ་དངོས་ཆོས་བསམ་
པ། ཡ་གྱལ་གཉིས་ལ་བཏགས་ཆོས་བསམ་པའོ། །དང་པོ་ནི། ཚོགས་དོན་ཞེས་སོགས་ཏེ་གོ་
བར་སླའོ། །
གཉིས་པ་ལ་འདོགས་པའི་རྒྱུ་མཚན། བཏགས་པའི་དགོས་པ། དངོས་ལ་གནོད་བྱེད་
དེ། དང་པོ་ནི། བཏགས་པ་ཞེས་པ་ནས། བཞིན་ནོ་ཞེས་པའི་བར་ཏེ། ཕྱོགས་རེ་ཡིན་པའི་
རྒྱུ་མཚན་གྱིས་བཏགས་ཞེས་པའོ། །གཉིས་པ་ནི། དགོས་པ་མེད་པར་གཞན་གྱི་མིང་གཞན་ལ་
འདོགས་པར་མི་འཐད་དེ། སྒྲ་པ་དག་གིས། དགོས་པ་མེད་པར་གཙོ་བོ་ཡི། །སྒྲ་དོན་ལས་
འདས་འདོད་མ་ཡིན། །ཞེས་བཤད་པ་ལྟར་རོ་ཞེ་ན། ལན་ལ་གསུམ་སྟེ། ཆོས་ལ་ཕྱོགས་ཀྱིས་
བཏགས་པའི་དགོས་པ་དང་། ཆོས་ཅན་ལ་ཕྱོགས་ཀྱིས་བཏགས་པའི་དགོས་པ། བཏགས་པ་
ལ་མ་བཏགས་པའི་ཕྱོགས་དང་མཚུངས་པའི་རྩོད་པ་སྤོང་བའོ། །དང་པོ་ནི། ཆོས་ལ་ཞེས་
སོགས་ཏེ། དོན་ནི། གཏན་ཚིགས་ཆོས་ཀྱི་རྗེས་འགྲོ་བ། ། ཞེས་བརྗོད་ན། འགལ་བའི་
གཏན་ཚིགས་ལའང་མི་མཐུན་ཕྱོགས་ཀྱི་ཆོས་ལ་རྗེས་འགྲོ་ཡོད་པས་རྟགས་ཡང་དག་ཡོད་དམ་.
216



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འདིམ་གསལ་བའི་ཉི་མ།
སྙམ་པའི་ལོག་རྟོག་སྐྱེ་བས་དེ་སྤང་བའི་ཕྱིར། གཏན་ཚིགས་བསྒྲུབ་བྱའི་རྗེས་འགྲོ་བ། །ཞེས་
གསུངས་ལ། འགའ་ཞིག་ཏུ། གཏན་ཚིགས་ཉིད་དང་འབྲེལ་པ་དང་། །བསྒྲུབ་བྱ་བརྗོད་བྱ་
གཞན་རྣམས་སྤངས། །ཞེས་སྡེབ་སྦྱོར་གྱི་ངོ་བོར་ཡང་སྦྱར་རོ། །གཉིས་པ་ནི། ཆོས་ཅན་ཞེས་
སོགས་ཏེ། དོན་ནི་ཆོས་ཅན་གྱི་ཆོས་ཞེས་བརྗོད་ན་ཚུལ་དང་པོ་ལ་མི་གོ་བར་མཐུན་དཔེ་ཆོས་
ཅན་ནམ་མི་མཐུན་དཔེ་ཆོས་ཅན་ལ་ཡོད་པའང་ཚུལ་དང་པོ་ཡིན་ནམ་སྙམ་པའི་ལོག་རྟོག་སྐྱེ་ལ།
དེ་སྐྱེས་ན་རྟགས་ཀྱི་ངོ་བོ་མ་གྲུབ་པ་ལའང་ཚུལ་གསུམ་ཚང་བས་ཡང་དག་ཡིན་ནམ་སྙམ་པའི་
ལོག་རྟོག་སྐྱེ་ལ། དེ་བསལ་བའི་ཕྱིར་ཤེས་འདོད་ལ་ཡོད་པའི་ཚུལ་དང་པོ་ལ་ཕྱོགས་ཞེས་
བཏགས་ཏེ། རྣམ་ངེས་ལས། ཕྱོགས་ནི་ཆོས་ཅན་ནོ། ། དགོས་པ་མེད་པའི་ཕྱིར་ཉེ་བར་
བཏགས་པར་མི་བྱའོ་ཞེས་ན། མ་ཡིན་ཏེ། ཆོས་ཅན་ཐམས་ཅད་ཀྱི་ཆོས་དགག་པའི་དོན་གྱི་
ཕྱིར་རོ་ཞེས་གསུངས་པ་ལྟར་རོ། །དེ་ལ་སློབ་དཔོན་དབང་ཕྱུག་སྡེ་ན་རེ། ཆོས་ཅན་ལ་ཡོད་པ་
ཚུལ་དང་པོ་ཞེས་བརྗོད་ཀྱང་མཐུན་དཔེ་ལ་མི་གོ་སྟེ། མཐུན་ཕྱོགས་ལ་ཡོད་ཅེས་བྱ་བའམ་ཆོས་
ཕྱོགས་དེའི་ཆས་ཁྱབ་པ་ཞེས་བརྗོད་པས་མཐུན་དཔེ་ལ་ཡོད་པ་བསྟན་པ་དེའི་ཕྱིར། ཆོས་ཅན་
གྱི་ཆོས་ཞེས་བརྗོད་ན་ཚུལ་དང་པོ་ཉིད་གོ་བར་འགྱུར་རོ་ཞེ་ན། དེ་ལྟར་ན་རྩོད་པ་བརྒྱུད་པས་
ཡུན་རིང་དུ་འགོར་ཏེ། དེ་ཆོས་ཁྱབ་ཅེས་པས་མཐུན་དཔེ་ལ་ཡོད་པ་བསྟན་ཟིན་ལ། ཆོས་ཅན་
གྱི་སྒྲ་ཤེས་འདོད་ཆོས་ཅན་ལ་ཟེར་རོ་ཞེས་བཤད་དགོས་པས་སོ། །དེ་ལྟར་མ་ཡིན་ན་གྲུབ་
བཞིན་དུ་བསྣན་པ་ཡིན་ནམ་སྙམ་དུ་དོགས་པ་སྐྱེའོ། །གལ་ཏེ་ཆོས་ཅན་གྱི་སྒྲ་རྩོད་གཞི་ཡིན་
ཞེས་ལན་གཉིས་པ་བཤད་པས་གོ་བ་མ་ཡིན་ནམ་ཞེ་ན། གོ་མོད། ལན་གཅིག་གིས་གོ་བ་ལ་
གཉིས་བརྗོད་པ་ཉིད་མི་མཁས་པ་ཡིན་ཏེ། སེན་མོས་ཆོད་པ་ལ་སྟུ་རེ་ལེན་པ་བཞིན་ནོ། །གལ་
ཏེ་དངོས་མིང་ནས་བརྗོད་ན་གོ་བདེ་མོད། ཁར་ཟན་འཛུད་པ་ལ་ལྟག་པ་བསྐོར་ཅི་དགོས་སྙམ་
ན། དངོས་མིང་ནས་བརྗོད་ན་དོན་གོ་ཡང་། ཀུན་ལས་བཏུས་ལས། ཕྱོགས་ཆོས་མཐུན་
ཕྱོགས་ཡོད་མེད་དང་། །ཞེས་བྱ་བ་ལ་སོགས་པའི་ཚིག་ལེའུར་བྱས་པ་མི་འགྲིག་པས་མཁས་པ་
རྣམས་ཀྱིས་བཏང་སྙོམས་སུ་མཛད་དེ། གཏན་ཚིགས་ཐིགས་པ་ལས། ཤུགས་ཀྱིས་དོན་གོ་
ཡང་ཉེ་བར་བཏགས་པ་ཙམ་ཡང་ཡི་གེ་མཉམ་པས་སྒྲུབ་དཀའ་བ་ཡོངས་སུ་སྤངས་པ་ཡིན་ནོ་
ཞེས་གསུངས་ལ། སྡེབ་སྦྱོར་གྱི་བསྟན་བཅོས་ལས་ཀྱང་། ཡི་གེ་ཉམས་པ་སླའི། སྡེབ་སྦྱོར་
ཉམས་པ་དེ་ལྟར་མ་ཡིན་ནོ་ཞེས་དང་། གཏན་ཚིགས་ཐིགས་པའི་གཞུང་གི་དོན་ནི། བཏགས་
217



༄༅།།དཔལ་ལྡན་ས་སྐུ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ་་
མིང་གིས་བརྗོད་ན་ཚུལ་གསུམ་བརྗོད་པ་ལ་ཡི་གེ་མཉམ་པོར་ཡོད་ལ། དངོས་མིང་གིས་བརྗོད་
ན་མི་མཉམ་མོ་ཞེས་པའོ། །གསུམ་པ་བཏགས་པ་ལ་མ་བཏགས་པའི་ཕྱོགས་དང་མཚུངས་པའི་
རྩོད་པ་སྤོང་བ་ནི། ཕྱོགས་དང་ཞེས་པ་ནས། ཆོས་ཅན་ཉིད་ཡིན་ནོ་ཞེས་པའི་བར་ཏེ། དོན་
ནི་པཎྜི་ཏ་སུརྱ་ཐོང་པོ་ན་རེ། ཚིག་བརྗོད་བདེ་མེད། འོན་ཀྱང་དོན་ལ་ལོག་རྟོག་མི་ཁེགས་ཏེ།
ཆོས་ཅན་གྱི་སྒྲ་གསུམ་ལ་འཇུག་པ་ལྟར་ཕྱོགས་ཀྱི་སྒྲ་གསུམ་ལ་འཇུག་པས་ཕྱོགས་ཆོས་ཞེས་
བརྗོད་ནའང་ལོག་རྟོག་སྔ་མ་བཞིན་དུ་སྐྱེ་བར་མཚུངས་སོ་ཞེ་ན། མི་མཚུངས་ཏེ། ཕྱོགས་ཞེས་
པ་སྤྱི་སྒྲ་ཡིན་ཡང་། ཆོས་ཞེས་པའི་ཚིག་འབྲེལ་པ་ན་སྤྱི་ལ་མི་འཇུག་པར། བྱེ་བྲག་ཚུལ་དང་པོ་
ཉིད་ལ་འཇུག་སྟེ། དཔེར་ན་ལག་པ་ཞེས་སྤྱི་སྒྲ་ཡིན་ཡང་། ལྡན་ཅེས་པའི་ཚིག་དང་འབྲེལ་པ་
ན་གླང་པོ་ཆེ་ཁོ་ན་ལ་འཇུག་པ་བཞིན་ནོ། །ཆོས་ཅན་གྱི་སྒྲ་དེ་དང་མི་མཚུངས་ཏེ། ཆོས་ཅན་
ཞེས་བྱ་བ་སྤྱི་སྒྲ་ཡིན་ཡང་། ཆོས་ཞེས་བྱ་བའི་ཚིག་དང་འབྲེལ་པས་ཤེས་འདོད་ཁོ་ན་ལ་འཇུག་
པའི་ངེས་པ་མེད་དེ། དཔེར་ན་མགོ་བོ་ཞེས་པའི་སྒྲ་ལྡན་པའི་ཚིག་དང་འབྲེལ་ཡང་བྱེ་བྲག་ལ་
འཇུག་པའི་ངེས་པ་མེད་པ་བཞིན་ནོ། །དེ་ལྟར་ཡིན་པའི་རྒྱུ་མཚན་ཡང་གྲགས་མ་གྲགས་ཉིད་
ཡིན་ཏེ། སྒྲའི་བསྟན་བཅོས་ལས། མཚོ་ལྡུམ་ལ་ནི་མཚོ་སྐྱེས་ཞེས། །རྒྱུ་མཚན་སྒོ་ནས་འདིར་
མི་བརྩོད། །དོན་གྱི་རྒྱུ་མཚན་མཚུངས་ན་ཡང་། །གྲགས་པའི་སྒོ་ནས་མཚུངས་པ་མིན། །
ཞེས་བཤད་ལ། རྣམ་འགྲེལ་ལས་ཀྱང་། འགྲོ་བའི་ཕྱིར་དང་ལག་ལྡན་ཕྱིར། །རྭ་ཅན་གླང་པོ་
ཞེས་སྒྲུབ་བྱེད། །འདི་ཡི་སྒྲ་ཡི་བརྗོད་བྱ་ནི། །གྲགས་པས་ཡིན་གྱི་བརྗོད་འདོད་མིན། །ཞེས་
བཤད་པ་ལྟར་རོ། །སྒྲ་དོན་གྲགས་པའི་རྗེས་འབྲང་ཕྱིར། །ཆོས་དང་འབྲེལ་བའི་ཕྱོགས་ཀྱི་
སྒྲ། །རྩོད་གཞི་ཉིད་ཡིན་ལག་ལྡན་བཞིན། །ཆོས་དང་འབྲེལ་ཡང་ཆོས་ཅན་སྒྲས། །ངེས་པར་
མི་ནུས་མགོ་ལྡན་བཞིན། །བསྡུ་བའི་ཚིགས་སུ་བཅད་པའོ། །གཞན་ནི་གོ་བར་སླའོ། །
གསུམ་པ་དངོས་ལ་གནོད་བྱེད་ནི། ཆོས་དང་ཞེས་སོགས་སོ། །གཉིས་པ་སྐབས་སུ་
བབ་པ་དོན་གྱི་ཁྱད་པར་ངེས་པར་བྱ་བ་ནི། འདོད་པའི་ཞེས་པ་ནས། ཡིན་ནོ་ཞེས་པའི་བར་
གྱིས་བསྟན་པ་ལས། དོན་ནི་འདོད་ཅེས་པའི་སྒྲ་བྱ་བྱེད་ལས་གསུམ་ལ་འཇུག་པ་ལས། ལས་སུ་
བྱ་བ་ལ་འཇུག་པ་ཤེས་འདོད་ཆོས་ཅན་མ་ཡིན་ཏེ། རྟགས་ཡང་དག་གི་མཐུན་དཔེ་ཐམས་ཅད་
ཀྱང་བསྒྲུབ་བྱའི་ཆོས་དང་ལྡན་པའི་ཕྱིར་དང་། འགལ་བའི་གཏན་ཚིགས་ཀྱི་རྩོད་གཞི་
ཁྱབ་སྟེ། དེ་བསྒྲུབ་བྱའི་ཆོས་དང་མི་ལྡན་པས་ལས་སུ་བྱ་བའི་དོན་མ་ཚང་བའི་ཕྱིར་རོ། །བྱེད་@
ཙམ་མ་
218



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
པ་པོའང་བྱ་བར་གྱུར་པ་ཤེས་འདོད་དང་ལྡན་བཞིན་པའི་བློའང་མ་ཡིན་ཏེ། རྟགས་ཡང་དག་
གི་མཐུན་དཔེ་ཐམས་ཅད་དང་། གློ་བུར་བའི་རྗེས་དཔག་དང་། འགལ་མ་གྲུབ་ཀྱི་རྟགས་ཀྱི་
རྩོད་གཞི་ལ་ཤེས་འདོད་དང་ལྡན་བཞིན་པ་མེད་པའི་ཕྱིར་རོ། །ཁ་ཅིག་བསྒྲུབ་བྱའི་ཆོས་ལ་ཚད་
མས་གྲུབ་བསལ་མེད་པའི་གཞི་ཡིན་ནོ་ཞེས་ཟེར་བའང་ཚད་མས་གྲུབ་བསལ་མེད་པ་ཙམ་
སྐབས་སུ་མ་བབ་པས་སྒྲ་མི་སྙན་གྱི་ཁང་བཟང་ལ་སོགས་པ་ལ་ཁྱབ་ཆེས་པས་མ་ཡིན་ནོ། །དེས་
ན་ཚད་མས་གྲུབ་བསལ་མེད་ལ་དཔྱད་གཞིར་བཟུང་བ་ཞིག་ཤེས་འདོད་ཆོས་ཅན་ཡིན་ལ།
ཡང་རང་དོན་ལ་ནི་རྒོལ་བ་དང་། གཞན་དོན་ལ་ནི་ཕྱིར་རྒོལ་གྱིས་བཟུང་བའོ། །ཡང་གཏན་
ཚིགས་ལྟར་སྣང་གསུམ་ཀ་ལའང་དཔག་གཞིར་བཟུང་བའི་ཤེས་འདོད་ཆོས་ཅན་འཇུག་སྲིད་ན་
འཛིན་ཚུལ་ནི་ཚད་མིན་གྱི་བློ་གསུམ་གྱིས་རིམ་པར་འཛིན་ལ། གློ་བུར་བའི་རྗེས་དཔག་གིས་སྒྲོ་
འདོགས་གཅོད་པ་ན་བསལ་བྱ་སྒྲོ་འདོགས་མ་རྟོགས་པ་ཡིན་ཡང་། ལོག་རྟོག་ཉིད་དུ་རྣམ་
འགྲེལ་ཕྱེད་དང་བཞི་པ་ལས་བཤད་དོ་ཞེས་གོང་དུ་བསྟན་ཟིན་ཏོ། །ཤེས་འདོད་ལ་རྟགས་
མངོན་སུམ་མམ་རྗེས་དཔག་གིས་གྲུབ་པ་ནི་ཚུལ་དང་པོ་ཕྱོགས་ཆོས་ཞེས་བྱ་སྟེ། ཕྱེད་དང་བཞི་
པ་ལས། དེ་ལ་མངོན་སུམ་མམ་རྗེས་སུ་དཔག་པ་ཡོད་པར་མཐོང་བའོ་ཞེས་བཤད་པ་ལྟར་
རོ། །
གཉིས་པ་རྗེས་སུ་འགྲོ་ལྡོག་གི་ལྟོས་གཞི་མཐུན་ཕྱོགས་མི་མཐུན་ཕྱོགས་ལ་གསུམ་སྟེ།
གཞན་ལུགས་དགག་པ། རང་ལུགས་བཞག་པ། རྩོད་པ་སྤོང་བའོ། །དང་པོ་ལ་གསུམ་སྟེ།
ཕྱོགས་སྔ་དགོད་པ། དེ་དགག་པ། རྩོད་པ་སྤོང་བའོ། །དང་པོ་ནི། བསྒྲུབ་བྱའི་ཞེས་པ་ནས།
ཞེས་ཟེར་རོ་ཞེས་པའི་བར་ཏེ། སློབ་དཔོན་གཙང་ནག་པ་ལ་སོགས་པའི་བོད་དག །སློབ་
དཔོན་ཤཱནྟི་པའི་ནང་གི་ཁྱབ་པ་ལས། བསྒྲུབ་བྱའི་ཆོས་ལྡན་མི་ལྡན་ལ། །མཐུན་ཕྱོགས་མི་
མཐུན་ཕྱོགས་སུ་འདོད། །དེ་ལ་གཏན་ཚིགས་ཡོད་མེད་ནི། །གང་ཡིན་དེ་རུ་བཟུང་བར་
བྱ། །ཞེས་གསུངས་པའི་རྗེས་སུ་འབྲངས་ནས་བསྒྲུབ་བྱའི་ཆོས་དང་ལྡན་པ་ཐམས་ཅད་མཐུན་
ཕྱོགས། མི་ལྡན་པ་ཐམས་ཅད་མི་མཐུན་ཕྱོགས་ཡིན་པས་ཤེས་བྱ་ཐམས་ཅད་སྦྱོར་བ་བསྐོར་
གཅིག་གིས་ཕྱོགས་གཉིས་སུ་ཁ་ཚོན་ཆོད་ཅེས་གསུངས་པ་སྟེ། གཞུང་ཉིད་ན་གསལ་ལོ།
གཉིས་པ་དེ་དགག་པ་ལ་གསུམ་སྟེ། ཕྱོགས་གཉིས་སུ་ཁ་ཚོན་ཆོད་པ་མི་འཐད། རྫས་
ལྡོག་ཕྱེ་སྟེ་བསྒྲུབ་པ་མི་འཐད། རང་ལྡོག་ལ་བརྟེན་ཏེ་བསྒྲུབ་པ་མི་འཐད་པའོ། །དང་པོ་ལ་9
219



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ན༌གཉིས་ཏེ། ཕྱོགས་གཉིས་སུ་ཁ་ཚོན་མ་ཆོད་པ་དང་། བཅད་ན་རྣམ་གཞག་འཇིག་པའོ། །
དང་པོ་ནི། རྫས་ལྡོག་ཅེས་པ་ནས། ཕུང་པོ་གསུམ་པ་ཉིད་ཡིན་ནོ་ཞེས་པའི་བར་གྱིས་བསྟན་
ལ། གཉིས་པ་ལ་རིགས་པ་བཞི་ཡོད་པ་ནི་རིམ་པ་བཞིན། དོན་ལ་ཞེས་སོགས་དང་། ཤེས་
འདོད་ཅེས་སོགས་དང་། ལྟོས་གཞི་ཞེས་སོགས་དང་། མཐུན་ཕྱོགས་ཞེས་སོགས་ཀྱིས་བཤད་
པ་ལས་གཞན་ནི་གོ་བར་སླ་ལ། བསྒྲུབ་བྱའི་ཆོས་མི་མཐུན་ཕྱོགས་སུ་འགྱུར་ཏེ། རང་ཉིད་རང་
ལ་ལྡན་པ་མི་སྲིད་པའི་ཕྱིར་རོ་ཞེས་པའི་ལན་དུ། ཚོགས་དོན་མཐུན་ཕྱོགས་ཉིད་ཡིན་ན། །དེ་
ཡི་ཡན་ལག་དེ་ལྡན་ཉིད། །ཅེས་པ་ནི་ལོ་ཙཱ་ཆེན་པོས་རྣམ་ངེས་ཀྱི་ཊཱིཀ་ལས་བཤད་པ་ཡིན་པས་
བསྟན་བཅོས་མཛད་པ་པོའི་གཞུང་དུ་ནོར་བར་མི་བྱ་ལ། རྣམ་ངེས་ལས། རྣམ་པར་བཏགས་
པ་དང་གཅིག་ཏུ་སོ་སོར་ངེས་པ་འགལ་བའི་ཕྱིར་རོ་ཞེས་གསུངས་པའི་དོན་ནི། སློབ་དཔོན་
ཆོས་མཆོག་གིས། འདི་ལྟར་དེ་ནི་ཕྱོགས་ཁོ་ན་ཡིན་གྱི། གང་ཡང་རུང་བ་ནི་མ་ཡིན་ནོ། །
ཕྱོགས་ཡིན་ན་ཇི་ལྟར་གང་ཡང་རུང་བ་མ་ཡིན་ཞེ་ན། རྣམ་པར་བཏགས་པ་དང་གཅིག་ཏུ་སོ་
སོར་ངེས་པ་འགལ་བའི་ཕྱིར་རོ། །གང་གི་ཕྱིར་ངེས་པ་ནི་གཉིས་པ་མེད་པའི་ཕྱིར་དང་། རྣམ་
པར་བཏགས་པ་ནི་གཉིས་ཡོད་པའི་ཕྱིར་རོ་ཞེས་གསུངས་ལ། དོན་ནི་སྒྲ་ཆོས་ཅན། ཕྱོགས་
དང་མཐུན་ཕྱོགས་གང་རུང་གི་རྟགས་གྲུབ་པར་ཐལ། ཕྱོགས་དང་མཐུན་ཕྱོགས་གཉིས་ཀ་
སྲིད་པ་མི་འགལ་བའི་ཕྱིར། འདོད་པར་མི་ནུས་ཏེ། རྣམ་པར་བཏགས་པ་དང་གཅིག་ཏུ་ངེས་
པ་འགལ་བའི་ཕྱིར་རོ་ཞེས་པའོ། །གཞན་ནི་གོ་བར་སླའོ། །གཉིས་པ་ནི། རྫས་ལྡོག་ཅེས་པ་
ནས། མི་ཤེས་པར་ཟད་དོ་ཞེས་པའི་བར་རོ། །གསུམ་པ་ནི། རང་ལྡོག་ཅེས་པ་ནས། རྣམ་
པར་འཁྱམས་པ་ཡིན་ནོ་ཞེས་པའི་བར་ཏེ་གོ་བར་ཟད་དོ། །
གཉིས་པ་རང་གི་ལུགས་ལ་གཉིས་ཏེ། གང་ལྟོས་པའི་རྗེས་སུ་འགྲོ་ལྡོག་དང་། ལྟོས་
གཞི་ངོས་གཟུང་བའོ། །དང་པོ་ནི། རྟགས་དང་ཞེས་སོགས་སོ། ། གཉིས་པ་ལ་གསུམ་སྟེ།
མཐུན་ཕྱོགས་མི་མཐུན་ཕྱོགས་དཔྱད་པ། ། རྟགས་ཀྱི་དགག་སྒྲུབ་ཀྱི་ཡུལ་ངོས་གཟུང་བ།
གཞན་སེལ་གྱི་དགག་སྒྲུབ་ཀྱི་དབྱེ་བའོ། །དང་པོ་ལ་གསུམ་ལས། མཚན་ཉིད་ནི། ཕྱོགས་
དང་ཞེས་སོགས་ཏེ། ཤེས་འདོད་ཆོས་ཅན་དང་། བསྒྲུབ་བྱའི་ཆོས་ཀྱི་དོན་མཐུན་པར་ངེས་
པས་ཏེ། རྣམ་ངེས་ལས། མཐུན་པའི་ཕྱོགས་ནི་བསྒྲུབ་པར་བྱ་བའི་ཆོས་ཀྱི་སྤྱིས་དོན་མཐུན་
པའོ། །དེ་མེད་པ་ནི་མི་མཐུན་པའི་ཕྱོགས་སོ་ཞེས་བཤད་པ་ལྟར་རོ། །འདི་ནི་སྔར་རྒོལ་གྱིས་བ
A
.:
220



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ཕྱིར་རྒོལ་གྱི་ངོར་སྟོན་པའི་དབང་དུ་བྱས་པ་སྟེ། འོག་རྩོད་ལན་གྱི་སྐབས་སུ་འབྱུང་ངོ་། །
འདིར་ལན་དངོས་ནི་ཚང་མང་དུ་དུ་བ་མེ་དང་འབྲེལ་པར་ངེས་ནས་ལ་ལ་དུ་བས་བསྒྲུབ་པ་ན་
མཐུན་དཔེ་མཐུན་ཕྱོགས་ཀྱི་ཐ་སྙད་དུ་འཇོག་གོ །དེས་ན་དུ་བ་དང་མེའི་འབྲེལ་པ་གྲུབ་པའི་
ཚང་མང་འདི་དང་ལ་གཉིས་མེ་དང་ལྡན་པར་འགྱུར་རོ་ཞེས་རྒོལ་བས་བསྒྲུབས་ནས་ཕྱིར་རྒོལ་
ལ་སྟོན་པའི་ཕྱིར་འགལ་བ་མེད་དོ་ཞེས་གསུངས་པས་སོ། །ཐུན་མོང་དུ་ནི་བསྒྲུབ་བྱའི་ཆོས་དང་
ལྡན་པར་ངེས་མ་ངེས་ཞེས་བྱ་ཡི། ཆོས་ཅན་དང་ཆོས་ཡོད་དུ་མཚུངས་པར་ངེས་པ་ཞེས་མི་བྱ་
སྟེ། འཐད་ལྡན་ལས། དེས་ན་བསྒྲུབ་པར་བྱ་བའི་ཆོས་ཀྱི་སྤྱི་ཞེས་པ་ནི་ཚིག་རྣམ་པར་མི་སྦྱོར་
གྱི། འོན་ཀྱང་བསྒྲུབ་པར་བྱ་བའི་ཆོས་ཉིད་སྤྱི་ཡིན་ཏེ་ཞེས་དྲུག་པའི་སྒྲ་མི་སྦྱོར་བའི་ཚུལ་དང་།
མཚུངས་པའི་དོན་ཡང་མཐུན་པ་ནི་དཔེ་བྱས་པ་ཡིན་ནོ་ཞེས་རྒོལ་བས་མཚུངས་པར་བཟུང་བ་
ལ་བཤད་ལ། འགྲེལ་པ་འདི་ཉིད་ལས་ཀྱང་། དེ་བཞིན་དུ་སྒྲ་མི་རྟག་པར་བསྒྲུབ་པ་ནའང་མི་
རྟག་པ་དང་ལྡན་པར་ངེས་པ་མཐུན་ཕྱོགས། མི་ལྡན་པར་ངེས་པ་མི་མཐུན་ཕྱོགས་ཞེས་གསལ་
བར་གསུངས་སོ། །ཡང་འདི་ལ་བླ་མ་ལྡོང་སྟོན་ན་རེ། ཆོས་ཅན་དང་བསྒྲུབ་བྱའི་ཆོས་ཀྱི་སྤྱིས་
དོན་མཐུན་པར་ཙམ་མཐུན་ཕྱོགས་མི་མཐུན་ཕྱོགས་ཀྱི་མཚན་ཉིད་དུ་བྱས་ན་ཕྱོགས་དང་
རྟགས་གཉིས་མཐུན་ཕྱོགས་སུ་འགྱུར་བས་ཕྱོགས་དང་རྟགས་ལས་གཞན་ན་ཆོས་དང་ཡོད་མེད་
མཐུན་དང་མི་མཐུན་ཕྱོགས། ཞེས་གསུངས་སོ། །འདི་ཡང་དཔྱད་པར་བྱ་སྟེ། མཐུན་དཔེར་
འཛིན་པ་ལ་དེ་ཉིད་ཀྱི་སྟེང་དུ་ཁྱབ་པ་ངེས་པར་ནུས་ལ། གཞན་དུ་མི་ནུས་པ་ཞིག་དགོས་པས་
མཐུན་དཔེ་དང་མི་མཐུན་དཔེ་ལས་གཞན་དུ་བསྒྲུབ་བྱའི་ཆོས་ཡོད་མེད་དུ་དང་པོར་ངེས་པ་མི་
སྲིད་པའི་ཕྱིར་རོ། །མཐུན་ཡུལ་ནི་ཤེས་འདོད་ཆོས་ཅན་ཡིན་ལ། ཁྱུང་དང་ལོ་ཙཱ་བས་སྒྲ་དོན་
དང་རང་མཚན་སོ་སོར་ཕྱེ་ནས་ལན་འདེབས་པ་ནི་གཞན་སེལ་མ་མཁྱེན་པར་ཟད་དོ། །གསུམ་
པ་རྩོད་པ་སྤོང་བ་ནི། འདི་ལ་ཞེས་པ་ནས། དེ་ཡིན་ནོ་ཞེས་པའི་བར་ཏེ། དོན་ནི་ཁྱབ་པ་
བསྒྲུབ་པའི་དུས་སུ་བསྒྲུབ་བྱ་གྲུབ་པར་འགྱུར་ཏེ། རྗེས་ཁྱབ་ངེས་པ་ལ་ནི་དེའི་ལྟོས་གཞི་མཐུན་
ཕྱོགས་ངེས་དགོས་ལ། དེ་ངེས་པ་ལ་ཆོས་ཅན་དང་ཆོས་ཡོད་དུ་མཐུན་པ་ངེས་དགོས་པའི་ཕྱིར་
རོ་ཞེས་ཟེར་བ་དང་། སྒྲ་དང་རྟག་པ་མཚུངས་པ་མི་སྲིད་པའི་ཕྱིར་མ་ངེས་དང་པོ་འགལ་བར་
ཐལ་ལོ་ཞེས་པ་དང་། ཡང་དག་གི་རྩོད་གཞི་རང་དང་མི་འདྲ་བའི་ཕྱིར་མི་མཐུན་ཕྱོགས་སུ་
འགྱུར་རོ་ཞེས་ཟེར་བ་རྣམས་ཀྱི་ལན་ནི་རིམ་པ་ལྟར་འདེབས་པར་བྱེད་དེ། དེ་ལ་རྩོད་པ་དང་
221



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
པོའི་ལན་ནི། རིགས་པའི་སེང་གེ་ན་རེ། ཁྱབ་པ་གྲུབ་པའི་དུས་སུ་བསྒྲུབ་བྱ་གྲུབ་པར་ཐལ་བ་
ནི་འདོད་དེ། གཏན་ཚིགས་ཀྱི་ནུས་ཡུལ་དུ་གྲུབ་པའི་ཕྱིར་རོ། །འོན་ཀྱང་ཚད་མས་གྲུབ་པ་ནི་
མ་ཡིན་ནོ་ཞེས་གསུངས་སོ། །བླ་མ་ལྡོང་སྟོན་ན་རེ། ཆོས་ལ་ཡོད་པར་ངེས་པ་དང་མཐུན་པ་མ་
ཡིན་གྱི་ཕྱོགས་ལ་ཡོད་པར་དམ་བཅའ་ཙམ་དང་མཐུན་པས་སྐྱོན་མེད་ཅེས་གསུངས་ལ། དེ་
དག་ཀྱང་མི་འཐད་པ་མེད་མོད་ཀྱི། ཁོ་བོས་ནི་རྒོལ་བས་བསྒྲུབས་ནས་ཕྱིར་རྒོལ་ལ་སྟོན་པའི་
དབང་དུ་བྱས་པའི་ཕྱིར་འགལ་བ་མེད་དོ་ཞེས་བཤད་ཟིན་ཏོ། །འབྲེལ་པ་ངེས་པར་བྱེད་པ་
།
ན། །དཔེ་ལ་མཐུན་ཕྱོགས་ཐ་སྙད་མཛད། །དེ་ལ་ཕྱོགས་དང་ཆོས་ཀྱི་སྤྱིས། །མཚུངས་པར་
སྟོན་ཕྱིར་འགལ་བ་མེད། །ཅེས་བྱའོ། །སྐྱོན་གཉིས་པའང་མེད་དེ། སེལ་བས་སྒྲོ་བཏགས་
ནས་དམ་བཅའ་བ་ཡོད་ལ། བློ་ངོ་དེ་དང་མཐུན་པའི་ནམ་མཁའ་ལ་སོགས་པ་སྲིད་པས་མ་ངེས་
པར་འགྱུར་གྱི་འགལ་བར་ཇི་ལྟར་འགྱུར། དམ་བཅའི་དབང་གིས་སྒྲ་ཙམ་དང་། །མཁའ་
སོགས་རྟག་མཚུངས་གཞན་དག་ལའང། །གཞལ་བྱ་ཁྱབ་ཕྱིར་མ་ངེས་ཉིད། །ཅེས་བྱའོ། །
སྐྱོན་གསུམ་པའང་མེད་དེ། །རྩོད་གཞི་ནི་ཆོས་ཅན་དང་ཆོས་ཡོད་དུ་མཐུན་པར་ངེས་པ་མ་
ཡིན་ཡང་མི་མཐུན་པར་ངེས་པ་མ་ཡིན་ཏེ། དེ་གཉིས་དངོས་འགལ་མ་ཡིན་པས་ཕུང་པོ་གསུམ་
པར་གནས་པའི་ཕྱིར་རོ། །ཕྱོགས་གཉིས་དངོས་འགལ་མ་ཡིན་ཕྱིར། །མཐུན་ཡུལ་ཕྱོགས་སུ་
ཐལ་བ་མེད། ། མཐུན་ཕྱོགས་ ཉིད་ཡོད་ངོས་བཟུང་གིས། ། ཆོས་ཅན་འགོག་པ་མིན་
ལྟོས། །ཞེས་བྱའོ། །གཉིས་པ་ནི། རྫས་ནི་ཞེས་པ་ནས། གཞན་ནོ་ཞེས་པའི་བར་རོ། །
གསུམ་པ་ནི། ཡོད་མེད་ཅེས་པ་ནས། འགྱུར་རོ་ཞེས་པའི་བར་གྱིས་བསྟན་ཏེ་དེ་དག་གི་དོན་
གོ་བར་སླའོ། །
གསུམ་པ་རྩོད་པ་སྤོང་བ་ལ་གཉིས་ཏེ། རིགས་པས་མི་འཐད་པ་སྤོང་བ་དང་། ལུང་
དང་འགལ་བ་སྤོང་བའོ། །དང་པོ་ལ་གཉིས་ལས། ཕྱོགས་གཉིས་སུ་བཅད་ནས་མི་འཐད་པ་
སྤོང་བ་ནི། དུ་བའི་ཞེས་པ་ནས། འགལ་བ་མེད་ཅེས་པའི་བར་ཏེ་གོ་བར་སླའོ། །གཉིས་པ་
རྟགས་དང་དགག་བྱ་ལ་བརྟགས་ན་མི་འཐད་པ་སྤོང་བ་ནི། ལྡོག་འགོག་ཅེས་པ་ནས། འགྱུར་
བ་ཡིན་ནོ་ཞེས་པའི་བར་ཏེ། དོན་ནི་ཁ་ཅིག་ན་རེ། རྟགས་དགག་བྱའི་ཆོས་ལྡན་ལས་ལྡོག་ན།
སྟོང་ཉིད་མེད་དགག་ཏུ་བསྒྲུབ་པའི་རྟགས་དགག་བྱ་བཀག་ཤུལ་དུ་བསྒྲུབ་པ་མི་འཕེན་པ་དེ་
ཆོས་མེད་དགག་གི་ཐ་སྙད་ལས་ལྡོག་པར་ཐལ། ཆོས་མེད་དགག་གི་ཐ་སྙད་དེ་དགག་བྱའི་ཆོས་
222



༄༅།།ཚད་མ་རིགས་པའི་གཏེར་སྤྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
ལྡན་ཡིན་པའི་ཕྱིར། འདོད་ན་ཆོས་ལ་མི་འཇུག་པས་རྟགས་རྗེས་འགྲོ་མེད་པར་འགྱུར་རོ། །
གལ་ཏེ་རྟགས་དགག་བྱའི་ཆོས་ལས་ལྡོག་ན་མེད་དགག་གི་ཐ་སྙད་བྱ་རུང་མ་ཡིན་པར་བསྒྲུབ་
པའི་རྟགས་དགག་བྱ་བཀག་ནས་ཆོས་གཞན་འཕེན་པ་འདི་ཆོས་ཅན་ལས་ལྡོག་པར་ཐལ་ཏེ།
ཆོས་ཅན་དེ་ཉིད་དགག་བྱའི་ཆོས་ཡིན་པས་སོ། །འདོད་ན། རྟགས་མ་གྲུབ་པར་འགྱུར་ཏེ།
ཆོས་ཅན་ལ་མི་འཇུག་པའི་ཕྱིར་རོ། །ཡང་རྟགས་ཀྱི་དགག་བྱའི་ཆོས་ལྡན་འགོག་ན་སྔར་གྱི་
རྟགས་དེས་མེད་དགག་གི་ཐ་སྙད་འགོག་པར་འགྱུར་ལ། འདོད་ན། ཆོས་འགོག་པའི་འགལ་
བར་འགྱུར་རོ། །དགག་བྱའི་ཆོས་འགོག་ན་སྔར་གྱི་འགལ་ཁྱབ་དམིགས་པའི་རྟགས་དེས་ཆོས་
ཅན་འགོག་པར་ཐལ་ཏེ། ཆོས་ཅན་དེ་ཉིད་དགག་བྱའི་ཆོས་ཡིན་པའི་ཕྱིར་རོ། །འདོད་ན།
ཆོས་འགོག་པའི་འགལ་བར་འགྱུར་རོ། །ཡང་སྟོང་ཉིད་མེད་དགག་ཏུ་བསྒྲུབས་པ་ན་ཆོས་མེད་
དགག་གི་ཐ་སྙད་མཐུན་ཕྱོགས་ཡིན་ན་དེའི་རང་ལྡོག་སྒྲུབ་ཆོས་དོར་བ་བརྟེན་པར་ཐལ་ལ། མི་
མཐུན་ཕྱོགས་ཡིན་ན་དེ་ལ་རྟགས་ཞུགས་ན་ལྡོག་པ་མ་གྲུབ་ཅིང་། མ་ཞུགས་ན་རྗེས་འགྲོ་མེད་
པར་འགྱུར་རོ། །ཡང་ཚུལ་གསུམ་ཚང་བས་བྱས་པ་སྒྲ་མི་རྟག་སྒྲུབ་ཀྱི་རྟགས་སུ་བསྒྲུབ་པ་ན་
ཚུལ་གསུམ་དེ་མཐུན་ཕྱོགས་ཡིན་ན་དེ་ལ་སྒྲ་མི་རྟག་སྒྲུབ་ཀྱི་ཚུལ་གསུམ་ཚང་བར་ཐལ་ལ།
མཐུན་ཕྱོགས་ཡིན་ན་མཚན་ཉིད་ལ་མཚོན་བྱ་མི་སྲིད་པར་འགྱུར་རོ་ཞེ་ན། དེའི་ལན་ལ་གཉིས་
ཏེ། གཞན་གྱི་ལན་ནི། ཁ་ཅིག་ཆོས་ལྡན་ལས་ལྡོག་ཀྱང་རྗེས་འགྲོ་མེད་པར་མི་འགྱུར་ཏེ།ཟླ
ཤེས་འདོད་ལ་འགོད་ཚུལ་ལྟར་ཆོས་ལྡན་ལ་འཇུག་པས་སོ་ཞེས་ཟེར་བ་དང་། དེ་བཞིན་དུ་མེད་
དགག་གི་ཐ་སྙད་མི་མཐུན་ཕྱོགས་ཡིན་པས་བསྒྲུབ་ཆོས་དོར་བ་མི་འཇུག་མོད་ཀྱི་རྗེས་འགྲོ་མེད་
པར་མི་འགྱུར་ཏེ། ཆོས་ལྡན་གྱི་གཞི་ལ་འཇུག་པས་སོ་ཞེས་སོགས་ཀྱི་ལན་འདེབས་པ་ནི་རིགས་
པ་མ་ཡིན་ཏེ། བསྒྲུབ་ཆོས་དོར་བ་ཆོས་མེད་དགག་གི་ཐ་སྙད་ལས་ལྡོག་ན་མེད་དགག་གི་ཐ་
སྙད་ཀྱི་མཚན་ཉིད་མ་ཡིན་པར་འགྱུར་ཏེ། ནོག་ལྐོག་ཤལ་རྟ་ལས་ལྡོག་པས་རྟའི་མཚན་ཉིད་མ་
ཡིན་པ་བཞིན་ནོ། །འོ་ན་དངོས་འགལ་གཅོད་པའི་དོན་ལྡོག་ཀྱང་མཚན་ཉིད་ཀྱི་ཐ་སྙད་ལས་
ལྡོག་པས་མཚན་ཉིད་ཀྱི་ཐ་སྙད་མ་ཡིན་པར་འགྱུར་རོ་ཞེ་ན། མི་མཚུངས་ཏེ། དེའི་ཚེ་མཚན་
ཉིད་ཀྱི་ཐ་སྙད་མི་མཐུན་ཕྱོགས་ཡིན་ན་དེ་ཡོད་པའི་སར་རྟགས་མི་དགོས་ཀྱང་། ཁོ་བོ་ཅག་དེ་
མི་མཐུན་ཕྱོགས་སུ་ཁས་མི་ལེན་ཅིང་། དངོས་འགལ་གཅོད་པའི་རང་ལྡོག་ལ་མཚན་ཉིད་ཀྱི་ཐ་
སྙད་ཁེགས་ཀྱང་དོན་ལྡོག་ལ་མི་ཁེགས་པར་འདོད་དོ། །ཡང་གཏན་ཚིགས་སྔ་མ་དཔེ་རང་གི་
223



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཆོས་འགོག་པ་ན་འགལ་བ་བཞིན་དུ་རྟགས་ཡང་དག་མ་ཡིན་པར་འགྱུར་རོ། །
ཡང་དེའི་བསྒྲུབ་ཆོས་མཐུན་ཕྱོགས་ཡིན་ན་ཡང་དག་གི་དོན་གསུམ་མཐུན་ཕྱོགས་སུ་
འདོད་པ་དང་འགལ་ཞིང་། བསྒྲུབ་བྱའི་ཆོས་ལ་ཡེ་མི་འཇུག་པའི་རྟགས་ཡང་དག་མི་སྲིད་དེ།
ཐ་ནའང་ཕྱོགས་གཅིག་ལ་འཇུག་པའི་ཕྱིར་རོ། །གལ་ཏེ་རང་གི་ཆོས་ལྡན་འགོག །འགལ་བ་
བཞིན་དུ་ཡང་དག་མིན། །ཐ་སྙད་མི་མཐུན་ཕྱོགས་ཡིན་ན། །དེར་རྟགས་ཉིད་ལ་ཡང་དག་
འགལ། །ཐ་སྙད་བསྒྲུབ་པར་འདོད་པ་ན། །དགག་སྒྲུབ་ངོ་བོ་གཅིག་ཏུ་འགྱུར། །དེ་མཐར་
དངོས་པོ་དངོས་མེད་ཀྱང་། །གཅིག་འགྱུར་ཚུལ་གཞན་མེད་ཕྱིར་རོ། །དེ་ཕྱིར་དགག་སྒྲུབ་ཐ་
སྙད་ཀུན། །གཏན་ཚིགས་དགག་བྱ་ལས་ལྡོག་པར། །གཅོད་མིན་རང་གི་དགག་གཞི་ལ། །
དགག་ཆོས་རིག་པས་ལྡོག་བྱེད་ཡིན། །མེད་ཅེས་བྱ་བའི་ཐ་སྙད་ཀུན། །མེད་པ་གཞན་སེལ་
ཉིད་ཡིན་ཕྱིར། །དེ་ལ་རང་མིན་ལས་ལྡོག་པའི། །ངོ་བོར་འདོད་པ་བཞད་གད་གནས། །བསྡུ་
བའི་ཚིགས་སུ་བཅད་པའོ། །
གཉིས་པ་ལུང་དང་འགལ་བ་སྤོང་བ་ནི། རྣམ་ངེས་ལས་ཞེས་སོགས་ཏེ། སྔ་རབས་པ་
དག་ཕྱོགས་གཉིས་སུ་མ་ངེས་པར་འདོད་པ་དེ་ལྟར་ན། རྣམ་ངེས་ལས། བསྒྲུབ་པར་བྱ་བའི་
ཆོས་ལ་ཐེ་ཚོམ་ཟ་བའང་མི་མཐུན་པའི་ཕྱོགས་མ་ཡིན་པར་འགྱུར་ཏེ་ཞེས་པ་དང་འགལ་ལོ་ཞེ་ན།
མི་འགལ་ཏེ། དེ་ནི་མུ་སྟེགས་འགའ་ཞིག་དགག་སྒྲུབ་དོན་ལ་བྱེད་པ་ལ་བསྒྲུབ་བྱའི་ཆོས་ཀྱིས་
སྟོང་མི་སྟོང་དོན་ལ་དངོས་འགལ་དུ་འདོད་པ་དང་། བློ་ངོར་ཐེ་ཚོམ་ཟ་བ་དོན་ལ་མི་མཐུན་
ཕྱོགས་སུ་འདོད་པས་དེ་དག་འགལ་བར་དགོངས་ནས་ཐལ་བར་བརྗོད་པ་ཡིན་ནོ། །ཡང་ཕྱི་
རབས་པ་ཁ་ཅིག་ན་རེ། རྣམ་འགྲེལ་ལས། གཅིག་ལ་ངེས་པར་གྲུབ་ན་ནི། །གཞན་ལས་ལྡོག་
པ་གྲུབ་པར་འགྱུར། །ཞེས་དང༌། གལ་ཏེ་གཏན་ཚིགས་མཐུན་ཕྱོགས་ནས། །ལྡོག་མེད་དེ་
རྒྱུས་རྗེས་འགྲོ་ཅན། །ཞེས་དང་། སློབ་དཔོན་ལྷ་དབང་བློས། འདི་ལྟར་ཕན་ཚུན་སྤངས་ཏེ་
གནས་པའི་མཚན་ཉིད་ཀྱི་ཕྱོགས་གཉིས་པོ་ལས་ཆོས་གཅིག་གི་ཡུལ་མ་ཡིན་པ་དེ་གཞན་གྱི་ཡུལ་
ཡིན་ནོ་ཞེས་དང་། སློབ་དཔོན་ཆོས་མཆོག་གིས། མཐུན་པའི་ཕྱོགས་ཀྱིས་སྟོང་པའི་དོན་
ཐམས་ཅད་ནི་མི་མཐུན་པའི་ཕྱོགས་སོ་ཞེས་དང་། མཐུན་པའི་ཕྱོགས་ཀྱི་སྒྲས་བརྗོད་པར་བྱ་བ་
མ་ཡིན་པ་གང་ཇི་སྙེད་པ་དེ་ཐམས་ཅད་མི་མཐུན་ཕྱོགས་ཡིན་ཞེས་གསུངས་པ་དང་འགལ་ལོ་ཞེ་
ན། མི་འགལ་ཏེ། དོན་ལ་ཕུང་གསུམ་སེལ་བར་གནས་པ་ལ་དགོངས་ནསས་དེ་དག་གསུངས་ལ།ཟླས
224



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགསད་རེགས་འམ་ཡསལ་བའི་ཉི་མ།
འགའ་ཞིག་ནི་གཞན་པས་མི་མཐུན་ཕྱོགས་ལ་དགོངས་ནས་ཀྱང་དེ་ལྟར་གསུངས་པ་ཡིན་ནོ། །
དེས་ན་དོན་ལ་ཕུང་གསུམ་སེལ་བར་གནས་ཤིང་། བློ་ངོར་ཕུང་གསུམ་མི་སེལ་བ་ཉིད་དེ།
རྣམ་ངེས་ལས། དེའི་ཕྱིར་ཆོས་རྣམས་ཀྱི་འཇུག་པ་དང་ལྡོག་པ་ཕྱོགས་རྣམ་པར་གཞག་པ་ལ་མི་
ལྟོས་པ་དེ་དག་ནི་ཕན་ཚུན་སྤངས་ཏེ་གནས་པའི་མཚན་ཉིད་ཡིན་པས་ཞེས་པས་ནི་དོན་ལ་ཕུང་
གསུམ་སེལ་ཚུལ་བསྟན་ལ། ཕུང་པོ་གསུམ་པ་ལྡོག་པར་བྱེད་པ་མ་ཡིན་ནོ་ཞེས་པས་ནི་བློ་ངོར་
ཕུང་གསུམ་ཡོད་པའི་ཚུལ་བསྟན་པ་ཡིན་ནོ། །འདིར་གཞུང་དག་ལས་ལུང་འདྲེན་པ་ན། ཕུང་
པོ་གསུམ་པོ་ལྡོག་པར་བྱེད་པ་ཡིན་ནོ་ཞེས་དྲངས་པ་ནི་ཡི་གེ་མ་དག་པའོ། །འོན་ཀྱང་བྱས་པས་
སྒྲ་མི་རྟག་པར་བསྒྲུབ་པ་ན། མི་རྟག་པར་མ་ངེས་པའི་མི་རྟག་པ་དང་། རྟག་པར་མ་ངེས་པའི་
རྟག་པ་སྲིད་ན་བྱས་ན་མི་རྟག་པས་ཁྱབ་པ་དང་། རྟག་ན་མ་བྱས་པས་ཁྱབ་པ་ངེས་པའང་སྒྲུབ་
དཀའ་བས་གཞུང་འདི་ཉིད་ཀྱི་དགོངས་པ་ལ་སྤུ་རིས་ཇི་ལྟར་འབྱེད་དཔྱད་པར་བྱའོ། །གསུམ་
པ་དེ་དག་ལྟོས་གཞིར་འཇོག་པའི་རྒྱུ་མཚན་ནི། ཇི་སྙེད་ཅེས་སོགས་ཏེ་དེ་དག་གི་དོན་ནི་གོ་
བར་སླའོ། །།
གཉིས་པ་དེ་ལ་ལྟོས་པའི་རྟགས་ཀྱི་རབ་ཏུ་དབྱེ་བ་ལ་གསུམ་སྟེ། ཡང་དག་དང་། ལྟར་
སྣང་དང་། དེ་དག་གི་ངེས་པ་བསམ་པའོ། །དང་པོ་ལ་གསུམ་སྟེ། མཚན་ཉིད་དང། མཚན་
གཞི་ངོས་གཟུང་བ་དང་། མཚོན་བྱའི་རབ་ཏུ་དབྱེ་བའོ། །དང་པོ་ལ་གཉིས་ཏེ། མཚན་ཉིད་
ངོས་གཟུང་བ་དང་། དེ་མཚན་ཉིད་དུ་ཇི་ལྟར་འགྲོ་བའི་ཚུལ་ལོ། །དང་པོ་ནི། ཚུལ་གཅིག་
ཅེས་པ་ནས། དོན་གཅིག་གོ་ཞེས་པའི་བར་ཏེ། དོན་ནི་མུ་སྟེགས་སྣོད་ཀྱི་རྗེས་རྟགས་ཀྱི་ཚུལ་
གཅིག་ཏུ་འདོད་པ་དང་། ཁ་ཅིག་གཉིས་འདོད་པ་དང་། རིགས་པ་ཅན་པ་རྟགས་ཀྱི་ཚུལ་
བཞིར་འདོད་པ་དང་། ཡང་རིགས་པ་ཅན་པའི་བྱེ་བྲག་འགའ་ཞིག་ཚུལ་ལྔར་འདོད་པ་དང་།
སློབ་དཔོན་དབང་ཕྱུག་སྡེས་རྟོགས་ཀྱི་ཚུལ་དྲུག་ཏུ་འདོད་པ་ལ་སོགས་པ་བཀག་ནས་ཚུལ་
གསུམ་པ་ཉིད་འཚམ་སྟེ། རྗེས་སུ་འགྲོ་ལྡོག་གཉིས་སུ་ངེས་ཤིང་། ཚད་མ་གཉིས་མེད་ན་འབྲེལ་
པ་མི་འགྲུབ་ལ། རྗེས་སུ་འགྲོ་ལྡོག་གཉིས་གྲུབ་ན་ཚུལ་གསུམ་དུ་གྲུབ་པའི་ཕྱིར་རོ། །དེས་ན་
ཕྱོགས་ཆོས་དེ་ཆས་ཁྱབ་པ་དང་། ཕྱོགས་ཆོས་དང་འབྲེལ་པ་གྲུབ་པ་དང་། ཚུལ་གསུམ་ངེས་
པ་རྣམས་དོན་གཅིག་གོ །
གཉིས་པ་ནི། ངེས་རུང་ཞེས་པ་ནས། རྣམ་གཞག་ཡིན་ནོ་ཞེས་པའི་བར་ཏེ། དོན་ནི་::
225



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བོད་སྔ་རབས་པ་དག །གཏན་ཚིགས་ཡང་དག་ལ་ཚུལ་གསུམ་ངེས་པ་མི་དགོས་ཀྱི། ངེས་རུང་
ཙམ་གྱིས་ཆོག་གོ་ཞེས་གསུངས་པ་ནི་གཞུང་གི་དོན་མ་ཡིན་ཏེ། རྣམ་ངེས་ལས། རང་ཉིད་
དམ་དེའི་གཞི་ལ་ཐེ་ཚོམ་ཟ་བ་ན་མ་གྲུབ་པ་ཡིན་ཏེ་ཞེས་དང་། ཚུལ་གསུམ་མ་གྲུབ་ཐེ་ཚོམ་
ཟ། །རྟོགས་པ་པོ་ཡི་སྒྲུབ་བྱེད་མིན། །ཞེས་བཤད་པས་སོ། །དེས་ན་ཚུལ་གསུམ་ཚད་མའི་
སྟོབས་ཀྱིས་ངེས་པ་ཉིད་གོ་བྱེད་ཀྱི་གཏན་ཚིགས་ཡིན་ཏེ། རྣམ་ངེས་ལས། ཚུལ་གསུམ་པོ་དེ་
ནི། རྗེས་དཔག་བྱ་དང་དེ་མཚུངས་ལ། །ཡོད་དང་མེད་ལ་མེད་པར་ནི། །ངེས་པ་ཞེས་དང་།
དོན་དེ་ཉིད་རྣམ་འགྲེལ་ལས་ཀྱང་། ངེས་པ་བརྗོད་པ་མཛད་པ་ཡིན། །ཞེས་གསུངས་ཤིང་།
འཐད་ལྡན་ལས་ཀྱང་། དེའི་ཕྱིར་ངེས་པ་གཏན་ལ་ཕེབས་པའི་དུ་བ་ཁོ་ན་ལས་མེ་རྟོགས་པར་
འགྱུར་རོ་ཞེས་བཤད་པ་ལྟར་རོ། །ཚུལ་གསུམ་པོ་དེ་ཡང་གཏན་ཚིགས་གཅིག་ཉིད་མཐུན་དཔེ་
ལ་རྗེས་སུ་འགྲོ་བའི་ཆ་ནས་རྗེས་འགྲོ། མི་མཐུན་ཕྱོགས་ལས་ལྡོག་པའི་ཆ་ནས་ལྡོག་འགྲོ།
ཆོས་ཅན་ལ་མཐོང་བའི་ཆ་ནས་ཕྱོགས་ཆོས་ཏེ་ཚུལ་གསུམ་པ་ཅན་དུ་བློས་འཛིན་པ་ཡིན་པས་
གཏན་ཚིགས་ནི་ཁྱད་གཞི་ཡིན་ལ། ཚུལ་གསུམ་ནི་ཁྱད་ཆོས་ཡིན་ཏེ། རྣམ་འགྲེལ་ལས།
གཏན་ཚིགས་ཀྱི་ནི་ཚུལ་གསུམ་ལའང་། །ཞེས་དང༌། མཁྱེན་རབ་ཀྱི་དབང་ཕྱུག་ཉིད་ཀྱིས་
ཀྱང་། ཚུལ་གསུམ་དུ་བ་ཁོ་ནའི་ཆོས། །ཞེས་བཤད་ལ། བྲམ་ཟེ་ཨ་ར་ཙ་ཏྲས་ཀྱང་གཏན་
ཚིགས་ཐིགས་པའི་འགྲེལ་པར། ཇི་ལྟར་འདི་དག་རྣམ་གཞག་ཅེ་ན། ལྡོག་པས་བྱས་པ་ཐ་དད་
པ་ལ་བརྟེན་པས། དེ་ལྟ་ནའང་ཚུལ་ཐ་དད་པ་འདི་ཉིད་ལྡོག་པ་ཐ་དད་པ་ཡིན་དུ་ཟིན་ཀྱང་
དོན་དམ་པར་ཐ་དད་པ་མེད་དེ། རྟགས་གཅིག་ལ་ཚུལ་གསུམ་དུ་བརྗོད་དོ་ཞེས་གསུངས་པ་
ལྟར་རོ། །གང་དག་ལུང་འདི་དག་ལ་བརྟེན་ནས་བྱས་པ་ཉིད་ཚུལ་གསུམ་དུ་སྨྲ་བ་ནི། གཏན་
ཚིགས་ཐིགས་པ་ལས། གཉིས་པ་དང་དོན་གཅིག་པ་ནི་མ་ཡིན་ནོ་ཞེས་པའི་གཞུང་ལ་དོན་མ་
རྙེད་པའོ། །འདི་དག་ཀྱང་གོ་བྱེད་ཀྱི་དབང་དུ་བྱས་ཀྱི་གཏན་ཚིགས་ཙམ་ལ་ནི་མ་ཡིན་ནོ། །
རྟགས་ལས་རྟགས་འཛིན་སྐྱེ་བའི་ཚུལ་ནི། རྟགས་སུ་བཟུང་བ་དུ་བ་དང་བྱས་པ་ལ་སོགས་པ་
རང་མཚན་ལས་སྐྱེ་ཡི། གཞན་སེལ་གྱི་ཡུལ་ངེས་པའི་བདག་ཉིད་ཅན་ལས་ནི་མི་སྐྱེ་སྟེ། དོན་
ལ་དངོས་པོར་མེད་པས་སོ། །རྟགས་འཛིན་གྱི་ངོ་བོ་ཡང་ཕྱོགས་ཆོས་ངེས་པའི་བློ་དེ་ཉིད་ཡིན་
གྱི། ཁྱབ་པ་འཛིན་པ་སོགས་ནི་མ་ཡིན་ཏེ། དེའི་རྒྱུ་རྟགས་སུ་འགོད་བྱ་ཡིན་པས་སོ། །རྩོད་
སྤོང་གཞན་རྣམས་ནི་གཞུང་ཉིད་ཀྱི་སྟེང་དུ་རྟོགས་པར་སླའོ། ། གཉིས་པ་ལ་གསུམ་ལས།
226



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མ་གསལ་བའི་ཉི་མ།
༔
གཞན་ལུགས་དགག་པ་ནི། ཁ་ཅིག་ཅེས་པ་ནས། མ་ཤེས་པར་ཟད་དོ་ཞེས་པའི་བར་ཏེ།
དོན་ནི་སྟོད་ལུང་རྒྱ་དམར་བ་ལ་སོགས་པ་དག །ལའི་དུ་བ་ལ་སོགས་པ་རྩོད་གཞི་ཆོས་ཅན་
གྱིས་ཁྱད་པར་དུ་བྱས་པ་རྟགས་ཀྱི་མཚན་གཞིར་འཛིན་པ་ནི་མི་འཐད་དེ། མིན་ལྡན་རྣམ་
གཅོད་ཀྱིས་ཁྱད་པར་དུ་བྱས་ན་ལའི་དུ་བ་ཞེས་ཁྱད་པར་སྦྱོར་མི་དགོས་ལ། གཞན་ལྡན་རྣམ་
གཅོད་ཀྱིས་ཁྱད་པར་དུ་བྱས་ན་ཆོས་ལ་རྗེས་འགྲོ་མེད་པའི་སྐྱོན་ཡོད་པས་སོ། །འདིར་གཞུང་
དག་ལས། ཆོས་དང་བསྒྲུབ་བྱ་དེ་དང་འདྲ། །ཞེས་པ་ནི་ཡི་གེ་མ་དག་པས། བསྒྲུབ་བྱའི་ཆོས་
ཀྱང་དེ་དང་འདྲ། །ཞེས་འབྱུང་བ་དག་གོ་ཞེས་བློ་གྲོས་མཚུངས་མེད་གསུང་ངོ། །རང་ལུགས་
ནི། ཡུལ་དུས་རྣམ་པས་ཁྱད་པར་དུ་མ་བྱས་པའི་དུ་བ་ཙམ་དང་། བྱས་པ་ཙམ་ལ་སོགས་པ་སྤྱི་
ལྡོག་རྟགས་ཀྱི་མཚན་གཞིའོ། །གསུམ་པ་རྩོད་པ་སྤོང་བ་ནི། འདི་ལ་ཞེས་པ་ནས། རང་གྲོལ་
དུ་འགྱུར་རོ་ཞེས་པའི་བར་ཏེ་གོ་བར་སླའོ།
གསུམ་པ་མཚན་གཞིའི་རབ་ཏུ་དབྱེ་བ་ལ་གསུམ་སྟེ། ཇི་ལྟར་ཕྱེ་བའི་ཚུལ། ཕྱེ་བའི་
རང་བཞིན་ངེས་པར་བྱ་བ། དེ་དག་གི་འབྲེལ་པ་ལ་ལོག་རྟོག་དགག་པའོ། །དང་པོ་ལ་གསུམ་
སྟེ། དངོས་པོའི་སྒོ་ནས་དབྱེ་བ། སྦྱོར་བའི་སྒོ་ནས་དབྱེ་བ། དེ་ལ་རྩོད་པ་སྤོང་བའོ། །དང་པོ་
ནི། མཚན་ཉིད་ཅེས་སོགས་ཏེ། གཏན་ཚིགས་ཡང་དག་རྣམས་རྟགས་སུ་བཀོད་བྱའི་སྒོ་ནས་
མེད་དགག་རྟགས་སུ་བཀོད་པ་དང་། མ་ཡིན་དགག་རྟགས་སུ་བཀོད་པ་གཉིས་སུ་འདུས་ཏེ།
སེལ་བ་ལ་དགག་སྒྲུབ་གཉིས་སུ་ངེས་པས་སོ། །བསྒྲུབ་བྱའི་ཆོས་ཀྱིས་དབྱེ་ན། མེད་དགག་
སྒྲུབ་པ་དང་། མ་ཡིན་དགག་སྒྲུབ་པ་དང་གཉིས་སུ་ངེས་ཏེ། རྣམ་ངེས་ལས། དེ་ལ་གཉིས་ནི་
དངོས་པོ་བསྒྲུབ་པ་ཡིན་ལ། གཅིག་ནི་དགག་པའི་གཏན་ཚིགས་སོ་ཞེས་དང་། རྣམ་འགྲེལ་
ལས། འདིས་ནི་དངོས་ལ་དངོས་པོའི་ཆ། །ཁས་བླངས་མེད་ཅན་དགག་པ་ཉིད། །སྒྲུབ་བྱེད་
སྔ་མ་དག་གིས་ནི། །མ་ཡིན་དགག་པ་སྒྲུབ་ཕྱིར་རོ། །ཞེས་བཤད་པ་ལྟར་རོ། །འགྲེལ་པའི་
དབང་གིས་དབྱེ་ན། བདག་གཅིག་དང་དེ་བྱུང་གི་འབྲེལ་པ་གཉིས་ལ་བརྟེན་པའི་རང་བཞིན་
དང་འབྲས་བུའི་གཏན་ཚིགས་གཉིས་སུ་འདུས་ཏེ། སློབ་དཔོན་བདག་ཉིད་ཆེན་པོ་ཀཱ་མ་ལ་ཤཱི་
ལས། རྟགས་ནི་རྣམ་པ་གཉིས་ཉིད་དེ། །འདི་ལྟ་སྟེ། རང་བཞིན་དང་འབྲས་བུའོ། །མི་
དམིགས་པ་ནི་རང་བཞིན་གྱི་ཁོངས་སུ་འདུའོ་ཞེས་བཤད་པས་སོ། །དེ་བྱུང་ལ་ཡང་དངོས་
འབྲེལ་དང་། བརྒྱུད་འབྲེལ་ལ་བརྟེན་པ་གཉིས་ལས། དང་པོ་ནི་འབྲས་རྟགས་མཐའ་དག་ག
227
S.



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
གེཡིན་ལ། བརྒྱུད་འབྲེལ་ལ་བརྟེན་པ་ནི་དུ་བའི་རྟགས་ལས་བུད་ཤིང་རྟོགས་པ་ལྟ་བུའོ། །བསྒྲུབ་
ཚུལ་གྱིས་དབྱེ་ན། དོན་བསྒྲུབ་པ་དང་། ཐ་སྙད་བསྒྲུབ་པ་གཉིས་ཏེ། དང་པོ་ནི། ཤེས་
འདོད་ཆོས་ཅན་ལ་བསྒྲུབ་བྱའི་ཆོས་ཀྱི་ཐ་སྙད་དུ་བསྒྲུབ་པ་སྟེ། སློབ་དཔོན་ཆོས་མཆོག་གིས།
ཐ་སྙད་ཀྱི་ཡུལ་ཅན་མཚན་ཉིད་ཀྱི་གཏན་ཚིགས་དེ་ནི་ལན་གཅིག་ཐ་སྙད་ཞུགས་པ་ཉིད་ལས་ཐ་
སྙད་འབྲེལ་པར་ཤེས་པར་འགྱུར་བ་ཡིན་ནོ་ཞེས་གསུངས་པ་ལྟར་རོ། །དབྱེ་ན་མཚན་ཉིད་ཀྱི་
རྒྱུ་མཚན་ཅན་གྱི་ཐ་སྙད་བསྒྲུབ་པ་དང་། ཁྱབ་བྱེད་མ་དམིགས་པ་ལྟ་བུ་བརྡའི་རྒྱུ་མཚན་ཅན་
གྱི་ཐ་སྙད་བསྒྲུབ་གཉིས་སོ། ། ཐ་སྙད་སྒྲུབ་འདི་དག་སྒྲུབ་བྱེད་ཀྱི་སྒོ་ནས་གྲགས་རྟགས་སུ་
འདུས་ཀྱང་། སྒྲུབ་ཚུལ་གྱི་སྒོ་ནས་ཁྱད་པར་ཡོད་དེ། གྲགས་རྟགས་ནི་ཐ་སྙད་རུང་བ་ཡོད་ན་
སྔར་ཐ་སྙད་མ་སྦྱར་ཀྱང་ཐ་སྙད་དུ་རུང་བ་བསྒྲུབ་པ་ཡིན་ལ། ཐ་སྙད་བསྒྲུབ་ནི་ཐ་སྙད་ཞུགས་
པའི་ཡུལ་སྒྲུབ་པ་དང་འགོག་པར་བྱེད་པ་ཡིན་པའི་ཕྱིར་ཏེ། རྣམ་འགྲེལ་ལས། གྲགས་པ་མེད་
ཀྱང་དངོས་པོ་ལ། །རང་ཉིད་དེ་ཡི་སྟོབས་ཉིད་ལས། །དེ་ལ་སྒྲ་ཀུན་འབྲེལ་ངེས་ན། །དེ་ལ་དེ་
ནི་བསྒྲུབ་པ་ཉིད། །ཅེས་དང། རྣམ་ངེས་ལས། དེ་ལ་ཡུལ་བསྟན་པས་ཞུགས་པའི་ཡུལ་ཅན་
གྱི་འབྲེལ་པ་དྲན་པའི་ཕྱིར་ཞེས་དང་། དེ་ལྟ་ན་ཡང་དྲན་པར་བྱས་པའི་ཚུལ་གྱིས་ཞུགས་པའི་
འབྲེལ་པ་ཉིད་བསྒྲུབ་པ་ཡིན་ནོ། །དེའི་ཕྱིར་ཐ་སྙད་ཀྱི་འབྲེལ་པ་དྲན་པ་ལས་རྗེས་སུ་འགྲོ་བ་
ངེས་པའོ་ཞེས་གསུངས་པ་ལྟར་རོ། །དོན་བསྒྲུབ་ནི་བརྡ་དྲན་པ་ལ་ནི་མི་ལྟོས་པར་ཤེས་འདོད་
ཆོས་ཅན་ལ་བསྒྲུབ་བྱའི་ཆོས་ཀྱི་དོན་བསྒྲུབ་པ་སྟེ། སློབ་དཔོན་ཆོས་མཆོག་གིས། གང་ཞིག་
དངོས་པོའི་ཆོས་སྒྲུབ་པར་བྱེད་པའོ་ཞེས་བཤད་པ་ལྟར་རོ། །སྒྲུབ་བྱེད་ཀྱིས་དབྱེ་ན། གྲགས་
པ་དང་། དངོས་པོའི་སྟོབས་ཞུགས་གཉིས་ཏེ། དེ་ལ་དེ་གཉིས་ཀྱི་ཁྱད་པར་ནི་དོན་ལ་གནས་
པ་ལྟར་བློས་བཟུང་ཞིང་བློས་བཟུང་བ་ལྟར་དོན་ལ་འཇུག་པ་ནི་དངོས་སྟོབས། དོན་ལ་མི་
གནས་ཀྱང་འདོད་པ་རྐྱང་པས་སྦྱར་བ་ནི་གྲགས་པ་ཡིན་ཏེ། རྣམ་ངེས་ལས། དངོས་པོ་ཇི་ལྟར་
གནས་པ་བཞིན་འདུག་པ་བདག་དང་འབྲས་བུ་དང་མི་དམིགས་པ་རྣམས་ལ་ནི་མི་སྲིད་དེ་ཞེས་
དང་། ཇི་ལྟར་མངོན་པར་ཞེན་པ་བཞིན་དུ་དེ་ཁོ་ན་ཉིད་མ་ཡིན་པའི་ཕྱིར་དང་། དེ་ཁོ་ན་ཉིད་
ཇི་ལྟ་བ་བཞིན་འདོད་པ་མེད་པའི་ཕྱིར་ཞེས་བཤད་པ་ལྟར་རོ། །དེའི་འབྲེལ་ཚུལ་ནི་ཁས་བླངས་
དང་། སྟོབས་ཞུགས་ཀྱི་འབྲེལ་ཚུལ་གཉིས་ཏེ། མ་ཞེས་བརྗོད་པའི་ཚིག་ལྟ་བུ་དོན་ལ་ཁས་
བླངས་ཀྱི་དེ་བྱུང་དང་། མཚན་མཚོན་གྱི་འབྲེལ་པ་སོགས་ནི་ཁས་བླངས་ཀྱི་བདག་གཅིག་པ་::
228



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་འི་རྣམ་བཤད་རིགས་ལམ་གསལ་བའི་ཉི་མ།
ངེཡིན་ལ། མེ་དུ་ལྟ་བུ་དངོས་སྟོབས་ཀྱི་དེ་བྱུང་དང་། བྱས་མི་རྟག་ལྟ་བུ་དངོས་སྟོབས་ཀྱི་བདག་
གཅིག་གོ །འབྲེལ་པ་དེ་དག་ལ་བརྟེན་པའི་རྟགས་གཉིས་ནི་གྲགས་པ་དང་དངོས་སྟོབས་ཀྱི་
རྟགས་ཡིན་ལ། རྟགས་དེ་དག་ལ་བརྟེན་པའི་བློ་གཉིས་ནི་གྲགས་པ་དང་དངོས་པོ་སྟོབས་
ཞུགས་ཀྱི་རྗེས་དཔག་ཏུ་ཤེས་པར་བྱའོ། །
གཉིས་པ་སྦྱོར་བའི་སྒོ་ནས་དབྱེ་ན། མི་དམིགས་པ་དང་། རང་བཞིན་དང་། འབྲས་
བུའི་རྟགས་ གསུམ་སྟེ། རྣམ་ངེས་ལས། མཚན་ཉིད་དེ་དང་ལྡན་པའི་ གཏན་ཚིགས་མི་
དམིགས་པ་དང། བདག་དང་། འབྲས་བུ་ཞེས་བྱ་བ་གསུམ་ཁོ་ནའོ་ཞེས་བཤད་པའོ། །
གསུམ་པ་རྩོད་པ་སྤོང་བ་ནི། ཁ་ཅིག་སྒྲུབ་རྟགས་གཉིས་སུ་འབྱེད་ན་དགག་རྟགས་ཀྱང་གཉིས་
སུ་ཕྱེ་བས་བཞིར་འགྱུར་ལ། དགག་པ་གཅིག་ཏུ་སྡུད་ན་སྒྲུབ་པའང་གཅིག་ཏུ་འདུ་བས། ཡང་
ན་གཅིག་གམ་མིན་ན་བཞིར་འགྱུར་རོ་ཞེ་ན། དེའི་ལན་ལ་ཁྱུང་སོགས་དབྱེ་གཞི་གཉིས་ལས་
དབྱེ་ངོ་བཞིའི་གྲངས་ངེས་བྱེད་པ་ནི་རྟགས་གསུམ་དུ་བསྒྲུབ་པའི་སྐབས་དང་མ་འབྲེལ་ལ།
དེས་ན་རིགས་པའི་དོན་ནི་སྦྱོར་བའི་དབང་གིས་ཡིན་ཏེ། དགག་རྟགས་མཐའ་དག་སྣང་རུང་
མ་དམིགས་པར་འདུག་པས་དཔེ་གཅིག་གི་སྟེང་དུ་གཏན་ལ་དབབ་ཏུ་རུང་ལ། སྒྲུབ་རྟགས་ཀྱི་
སྦྱོར་བ་དཔེ་གཅིག་གི་སྟེང་དུ་སྦྱར་དུ་མི་རུང་བའི་ཕྱིར་རོ། །གཉིས་པ་ཕྱེ་བའི་རང་བཞིན་ངེས་
པར་བྱ་བ་ལ་གསུམ་སྟེ། མི་དམིགས་པ་དང་། རང་བཞིན་དང་། འབྲས་བུའོ། །དང་པོ་ལ་
གསུམ་ལས། མཚན་ཉིད་ནི། དགག་བྱ་འགོག་པ་ལ་ཚུལ་གསུམ་ཚང་བ་སྟེ། སྒྲུབ་པའི་གཏན་
ཚིགས་རྣམས་ཀྱིས་དགག་བྱ་འགོག་མོད་ཀྱི། འགོག་པ་ལ་རྟགས་སུ་སྦྱར་བ་མ་ཡིན་ནོ། །དབྱེ་
ན་ངོ་བོ་མི་དམིགས་པ་དང་། འགལ་བ་དམིགས་པ་གཉིས་ལས། དང་པོ་ནི། རྣམ་ངེས་ལས།
དགག་པའི་གཏན་ཚིགས་འདི་ནི་རྣམ་པ་གསུམ་ཁོ་ན་སྟེ། དམིགས་སུ་ཡོད་པའི་རྒྱུ་དང་། ཁྱད་
པར་བྱེད་པ་དང་། རང་གི་བདག་ཉིད་དེ་ལྟར་ངེས་པ་མི་དམིགས་པའོ་ཞེས་གསུམ་དུ་གསུངས་
ལ། འདིར་ནི་འབྲས་བུ་མ་དམིགས་པ་དང་བཞིར་གསུངས་སོ། །དེ་ཡང་འབྲས་བུ་མ་དམིགས་
པ་ནི་རང་བཞིན་མ་དམིགས་པར་འདུས་པ་ཡིན་ཏེ། བཟློག་པ་གཉིས་ཁྱབ་མཉམ་ཡིན་པའི་
ཕྱིར་རོ། །དེ་ཉིད་ཀྱི་ཕྱིར་འབྲེལ་ཡུལ་བཀག་ནས་འབྲེལ་ཆོས་འགོག་པའི་མི་དམིགས་པ་བཞིར་
གསུངས་སོ། །དོན་འདི་མ་རྟོགས་པར་འབྲས་བུ་ལ་མི་དམིགས་པ་འབྲེལ་ཡུལ་བཀག་ནས་
འབྲེལ་ཆོས་འགོག་པ་མ་ཡིན་ནོ་ཞེས་སྐྱོན་བརྗོད་པ་ནི་གཏན་ཚིགས་ཀྱི་དེ་ཁོ་ན་ཉིད་ལ་རྨོངས་
229



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ནཔའོ། །མི་དམིགས་གསུམ་ལས་ཕྱེ་བའི་བཞི། །གསུམ་གྱིས་འབྲེལ་ཆོས་དངོས་སུ་འགོག་
ལྡོག་པ་ཁྱབ་མཉམ་ཡིན་པའི་ཕྱིར། །རང་བཞིན་མི་དམིགས་བཞིན་པས་ཀྱང་། །ཞེས་བྱའོ། །
གཉིས་པ་འགལ་དམིགས་ལ་གཉིས་ཏེ། ལྷན་ཅིག་མི་གནས་འགལ་དང་། ཕན་ཚུན་
སྤང་འགལ་དམིགས་པའོ། །དང་པོ་ནི། ཚ་རེག་ཅེས་སོགས་ཏེ། དོན་ནི་སློབ་དཔོན་གཙང་
ནག་པས་ཚ་རེག་བསྐོར་བཞི་རྟགས་སུ་བཀོད་ནས། གྲང་རེག་སྐོར་བཞི་འགོག་པའི་འགལ་
དམིགས་ཀྱི་སྦྱོར་བ་བཅུ་དྲུག་བཤད་པ་ནི་མི་འཐད་དེ། ཚ་རེག་གི་རྒྱུ་ནུས་པ་ཐོགས་མེད་ཀྱིས་
གྲང་རེག་སྐོར་བཞི་འགོག་མི་ནུས་ཏེ། ནུས་པ་ཐོགས་མེད་མེ་མ་ཡིན་པས་གྲང་རེག་མི་ཁེགས་
ལ། ནུས་པ་ཐོགས་མེད་དུ་འཇོག་པ་སྐད་ཅིག་གི་ལྡོག་པ་ཡིན་པས་ཕྱོགས་ཆོས་ངེས་མི་ནུས་
པས་སོ། །འདིར་གཞུང་ཁ་ཅིག་ལས། ནུས་པ་ཐོགས་མེད་མེ་མིན་ཞིང་། །གྲང་རེག་མི་ཁེགས་
མེ་ཡིས་དེ། །ཁྱད་པར་བྱས་ན་མེ་ཉིད་ཡིན། །རྒྱུན་མེད་ཕྱིར་ན་འགོག་མི་ནུས། །ཞེས་འབྱུང་
བ་ཉིད་འགྲེལ་པ་དང་མཐུན་པས་དག་པ་ཡིན་ནོ། །དེས་ན་རང་གི་ལུགས་ནི། སྤྱིར་སློབ་
དཔོན་གྱི་གཞུང་ལས། རྒྱུ་། ཁྱབ་བྱེད། རང་བཞིན་མ་དམིགས་པ་གསུམ་དང་། རྣམ་འགྲེལ་
ལས། མེད་དོན་ཅན་མི་དམིགས་རྣམ་བཞི། །ཞེས་བཞིར་བཤད་པ་དང་། ཡང་རྣམ་ངེས་
ལས། དེ་ལྟར་ན་ནི་མ་དམིགས་པ་འདི་ནི་སྦྱོར་བའི་བྱེ་བྲག་གིས་རྣམ་པ་བཅུ་ཡིན་ནོ་ཞེས་
བཅུར་བཤད་པ་དང། རིགས་ཐིགས་ལས་འགལ་ཁྱབ་དམིགས་པ་དང་བཅུ་གཅིག་ལ་སོགས་
པ་ཅི་རིགས་པར་གསུངས་ཀྱང་། འདིར་སློབ་དཔོན་ཛེ་ཏཱ་རིས་མཛད་པའི་བྱིས་པ་འཇུག་པའི་
རྟོག་གེའི་རྗེས་སུ་འབྲངས་ནས། སྔར་གྱི་བཅུ་གཉིས་པོ་དེ་ཙམ་སྐབས་སུ་བབ་པར་མངོན་ནོ་
ཞེས་མཁྱེན་རབ་ཀྱི་དབང་ཕྱུག་གསུང་ལ། འོན་ཀྱང་ཙནྡན་གྱི་མེ་འགལ་དམིགས་ཀྱི་རྟགས་
དང་དགག་བྱའི་ཆོས་སུ་བྱས་པ་རྒྱ་གཞུང་རྣམས་ལ་མི་སྣང་ལ། སློབ་དཔོན་ཛེ་ཏཱ་རི་དང་ཞི་བ་
འཚོས་བ་མོའི་རེག་པ་རྟགས་ཏུ་སྦྱར་བ་ནི་བྲིས་སྣང་ངོ། །ཡང་རིགས་པའི་སེང་གེ་ན་རེ།
འགལ་དམིགས་དེ་དག་འགོག་ཚུལ་གྱིས་ཕྱེ་ན། རང་བཞིན་འགལ་དམིགས་དང་། འགལ་
འབྲས་དམིགས་པ་གཉིས་སུ་འདུས་པས་ཚ་རེག་སྐོར་གཉིས་ཀྱིས་གྲང་རེག་སྐོར་བཞི་འགོག་པའི་
འགལ་དམིགས་བརྒྱད་ཡིན་ལ། རྟགས་ཀྱི་མཚན་གཞི་སྤྱི་དང་བྱེ་བྲག་ཐ་དད་པས་
ཙནྡན་གྱི་དུ་བས་གྲང་རེག་སྐོར་བཞི་འགོག་པའི་སྦྱོར་བ་བཞི་སྟེ་བཅུ་དྲུག་ཅེས་གསུངས་སོ། །དེ་
ལྟར་ན་ནི་ཙནྡན་གྱི་མེའི་ངོ་བོ་ཙམ་དང་། དེའི་འབྲས་བུ་ཙནྡན་གྱི་དུ་བ་དང་། བྱེ་བྲག་ཤར་ས་
ཕྱེ་ན།
230



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འ་གསལ་བའི་ཉི་མ།
ཕྱོགས་ཀྱི་ཙནྡན་གྱི་མེས་གྲང་རེག་སྐོར་བཞི་འགོག་པའི་སྦྱོར་བ་ཡང་སྦྱར་དུ་རུང་ལ། དེ་ལྟར་
འདོད་པའི་ཚེ་རང་བཞིན། འབྲས་བུ་དང་། ཁྱབ་བྱ་གསུམ་ལ་སྤྱིའི་སྦྱོར་བ་ཉེར་བརྒྱད། བྱེ་
བྲག་གི་སྦྱོར་བ་ཉེར་བརྒྱད་དེ་ལྔ་བཅུ་རྩ་དྲུག་པ་རྩིས་ཀྱང་བཏུབ་མོད་དེ་ལྟ་བུ་གཞུང་ནས་བཤད་
པ་མེད་དོ། །ཡང་འདིར་གྲང་རྒྱུ་འགོག་པའི་སྦྱོར་བ་གསུམ་བཤད་པ་ནི་འབྲས་བུ་གྲང་རེག་
བཀག་པའི་སྟོབས་ཀྱིས་འགོག་པའི་ཕྱིར་འབྲས་བུ་མི་དམིགས་པར་བསྡུ་བའི་འགལ་དམིགས་ཀྱི་
རྟགས་དངོས་མ་ཡིན་ཏེ། ཛེ་ཏཱ་རིའི་གཞུང་ནས་ཀྱང་མ་བཤད་པ་དང་། ཅི་སྟེ་འགལ་དམིགས་
ཡིན་ན་སྒྲུབ་བྱེད་འཕེན་པའི་ཐལ་འགྱུར་དེ་དག་སྦྱར་དུ་རུང་ལ། དེའི་ཚེ་གྲང་རྒྱུ་ནུས་པ་ཐོགས་
མེད་ཀྱིས་ཁྱབ་པར་ནོན་པའི་ཤར་གྱི་གཞི་ཆོས་ཅན། དེས་ཁྱབ་པར་ནོན་པ་མ་ཡིན་པར་ཐལ།
ཚ་རེག་ཡོད་པའི་ཕྱིར་ཐལ་བ་ལས། ཚ་རེག་མེད་དེ། གྲང་རྒྱུ་ནུས་པ་ཐོགས་མེད་ཡོད་པའི་ཕྱིར་
ཞེས་སོགས་འཕེན་དགོས་པས་གྲང་རེག་གི་རྒྱུ་ནུས་པ་ཐོགས་མེད་དང་ཚ་རེག་ལྷན་ཅིག་མི་
གནས་འགལ་དུ་ཁས་ལེན་དགོས་ཤིང་། གོང་དུ་ནུས་པ་ཐོགས་མེད་མེས་ཁྱད་པར་དུ་བྱེད་ན་མེ་
ཉིད་ཀྱིས་ཁེགས་ལ། རྒྱུའི་རྟགས་མི་དགོས་ཞེས་གསུངས་པ་ལྟར། འདིར་ཡང་རྒྱུ་ནུས་པ་
ཐོགས་མེད་གྲང་རེག་གིས་ཁྱད་པར་དུ་བྱས་ན་གྲང་རེག་ཉིད་ཀྱིས་ཁེགས་པས་རྒྱུའི་རྟགས་མི་
དགོས་པ་ཡིན་ནོ། །དེ་ལྟར་མ་ཡིན་ན། ནུས་པ་ཐོགས་མེད་གྲང་རེག་མིན། །རྒྱུན་མེད་ཕྱིར་
ན་འགོག་མི་ནུས། །ཞེས་མཚུངས་སོ། །འོ་ན་འགོག་ནུས་པར་བཤད་པ་མ་ཡིན་ནམ་ཞེ་ན།
དེ་ནི་འབྲས་བུ་བཀག་སྟོབས་ཀྱིས་འགོག་པ་ལ་དེ་ལྟར་བཏགས་པ་སྟེ། དུ་བས་བུད་ཤིང་གི་
འགྱུར་བ་རྗེས་སུ་དཔོག་པ་འབྲས་བུའི་གཏན་ཚིགས་ཀྱི་ཁོངས་སུ་བསྡུས་ནས་བཤད་པ་བཞིན་
ནོ། །དོན་འདི་ཉིད་ཀུན་མཁྱེན་རིན་ཆེན་དཔལ་གྱིས་ཀྱང་རྒྱུ་འགོག་པའི་སྦྱོར་བ་གསུམ་འབྲས་
བུ་དམིགས་པ་མེད་པར་འདུས་ཞེས་སྡེ་བདུན་གསལ་བའི་རྒྱུན་ལས་གསུངས་སོ། །འདི་དོན་ཇི་
བཞིན་སྔོན་གྱི་མཁས་རྣམས་བཞེད། ། རྟོག་མེད་དཔྱོད་བྲལ་ད་ལྟའི་སྐྱེ་བོ་རྣམས། །གཞན་
ཟེར་ཟློ་བའི་རྟོག་གེའི་རིམས་ཀྱིས་བཏབ། །དེ་ཕྱིར་མཁས་རློམ་པས་ཀྱང་གཏིང་མ་རྙེད། །
བར་སྐབས་ཀྱི་ཚིགས་སུ་བཤད་པའོ། །
གཉིས་པ་ཕན་ཚུན་སྤང་འགལ་ལ་བརྟེན་པའི་འགལ་དམིགས་ནི། ཕན་ཚུན་ཞེས་
སོགས་ཏེ། དེ་དངོས་ལ་ནི་རྟགས་དང་རྟགས་ཅན་སྦྱར་དུ་མེད་དེ། སྒྲ་ཆོས་ཅན། རྟོག་པ་མ་
ཡིན་ཏེ། མི་རྟག་པ་ཡིན་པའི་ཕྱིར་བཀོད་ན་མ་གྲུབ་པར་འགྱུར་བ་བཞིན་ནོ། །ཁྱབ་བྱེད་
231



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ
w
བའགལ་དམིགས་ནི། སྒྲ་ཆོས་ཅན། རྟག་པའི་དངོས་པོས་སྟོང་སྟེ། བྱས་པའི་ཕྱིར་ཞེས་བྱ་བ་ལྟ་
བུ་ཡིན་ལ། ཚད་མས་གནོད་འགལ་ནི། སློབ་དཔོན་ཛྙཱ་ན་ཤིས། བརྒྱུད་འགལ་དུ་བཤད་ན།
དེ་ལ་བརྟེན་པའི་སྦྱོར་བའི་དཔེ་ཡང་། མྱུ་གུའི་བརྒྱུད་རྒྱུ་ཆོས་ཅན། མྱུ་གུ་བསྐྱེད་ངེས་ཀྱི་དངོས་
པོ་མ་ཡིན་ཏེ། མྱུ་གུ་བསྐྱེད་པ་རྒྱུ་གཞན་ནུས་པ་ཕྱི་མ་འགྱུར་བ་ལ་ལྟོས་པའི་ཕྱིར། གོས་གྲུབ་
ཟིན་ལ་ཚོན་བཞིན་ཞེས་པ་ལྟ་བུ་ལ་གསུངས། གཞན་ནི་གོ་བར་སླའོ། ། གསུམ་པ་དགག་
རྟགས་ཀྱི་འབྲེལ་བ་ངེས་ཚུལ་ནི། དངོས་འབྲེལ་ཞེས་པ་ནས། དཔྱད་མི་དགོས་སོ་ཞེས་པའི་
བར་ཏེ། དོན་ནི་འབྲེལ་ཟླ་མ་དམིགས་པའི་རྟགས་ཀྱི་བཟློག་འབྲེལ་ནི་བདག་གཅིག་དང་། དེ་
བྱུང་གི་འབྲེལ་པ་ངེས་པ་ཉིད་ཀྱིས་འགྲུབ་ལ། འགལ་བ་དམིགས་པ་ནི་འགལ་ཟླ་གྲུབ་ན་ཅིག་
ཤོས་ལ་གནོད་པས་དགག་བྱ་ཁེགས་ཀྱི། འབྲེལ་ཟླ་འགོག་པ་ལ་མི་ལྟོས་པས་བཟློག་འབྲེལ་
དཔྱད་མི་དགོས་སོ། །ཡང་འདིར་མི་སྣང་བ་མ་དམིགས་པའི་གཏན་ཚིགས་མ་བཤད་པ་ནི།
མེད་ངེས་བསྒྲུབ་པ་ལ་ཉེ་བར་མཁོ་བ་མ་ཡིན་པ་སྟེ། རྣམ་ངེས་ལས། དེ་ལ་གཉིས་པ་ནི་ཡོད་
པའི་ཐ་སྙད་དགག་པ་ལ་ཉེ་བར་མཁོ་བའི་ཕྱིར་ཚད་མར་བཤད་ཀྱི། ལྡོག་པ་མཐོང་བ་ལ་སོགས་
པ་ལ་ཉེ་བར་སྦྱོར་བ་ནི་མ་ཡིན་ཏེ། ཐེ་ཚོམ་ཟ་བའི་ཕྱིར་རོ། །ཤེས་པར་བྱེད་པའི་ཡན་ལག་མ་
ངེས་པ་ལས་ནི་མི་རྟོགས་པའི་ཕྱིར་རོ་ཞེས་གསུངས་པ་ལྟར་རོ། །
གཉིས་པ་རང་བཞིན་གྱི་རྟགས་ལ་གསུམ་ལས། མཚན་ཉིད་ནི། ཡིན་པར་ཞེས་སོགས་
ཏེ། བདག་གཅིག་པའི་འབྲེལ་པ་ལ་བརྟེན་ནས་བསྒྲུབ་ཆོས་ཡིན་པར་སྒྲུབ་པ་ལ་ཚུལ་གསུམ་
ཚང་བའོ། །གཉིས་པ་ནི། ངོ་བོ་ཞེས་པ་ནས། ཁོངས་སུ་འདུའོ་ཞེས་པའི་བར་ཏེ་གོ་བར་ཟད་
དོ། །གསུམ་པ་ནི། ཅིའི་ཕྱིར་ཞེས་པ་ནས། རྟགས་མ་ཡིན་ནོ་ཞེས་པའི་བར་ཏེ་གོ་བར་
སླའོ། །གསུམ་པ་འབྲས་བུའི་རྟགས་ལ་གསུམ་ལས། དང་པོ་ལ་མཚན་ཉིད་ནི། དེ་བྱུང་གི་
འབྲེལ་པ་ལ་བརྟེན་ནས་བསྒྲུབ་ཆོས་ཡོད་པ་སྒྲུབ་པ་ལ་ཚུལ་གསུམ་ཚང་བའོ། །གཉིས་པ་དབྱེ་བ་
ནི། དེ་བྱུང་བ་ལ་ཞེས་སོགས་ཏེ། དོན་ནི་རྟགས་དེ་ལ་རྒྱུའི་ལྡོག་པ་བསྒྲུབ་པའི་འབྲས་རྟོགས་
དང་། རྒྱུ་སྔོན་སོང་བསྒྲུབས་ཀྱི་འབྲས་རྟགས་དང། རྒྱུ་ཆོས་རྗེས་དཔོག་གི་འབྲས་རྟགས་ཏེ་དེ་
གསུམ་དུ་ཡོད་ལ། དེ་ལ་རྒྱུ་ཆོས་རྗེས་དཔོག་གི་དོན་ནི། ཁ་ནང་གི་གོང་བུ་ཆོས་ཅན།
གཟུགས་ད་ལྟར་བ་ཡོད་དེ། རོ་ད་ལྟར་བ་ཡོད་པའི་ཕྱིར་ཞེས་པ་ལྟ་བུའི་རྒྱུའི་ཆོས་སམ་ནུས་
པའམ་འབྲས་བུ་རྗེས་སུ་དཔོག་པའི་དོན་ཡིན་ལ། འདིས་ནི་གཟུགས་ལས་རེག་བྱ་དཔོག་པ་
232



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
དང་། གྲོག་མོ་སྒོ་ང་དང་བཅས་ཏེ་ཚང་འཕོ་བ་དང་ཉ་འཕར་པ་དང་གློག་འགྱུ་བ་དང་སྦལ་པ་
སྐད་འབྱིན་པས་ཆར་དང་རླུང་འབྱུང་རུང་དུ་དཔོག་པ་དང་། དེ་བཞིན་དུ་ཟླ་བ་ཤར་བས་ཀུ་མུ་
ད་ཁ་བྱེ་བར་རྗེས་སུ་དཔོག་པ་སོགས་ཀྱང་རྒྱུའི་ཆོས་དཔོག་པའི་རྗེས་དཔག་ཏུ་འདུས་པར་
བསྟན་ཏེ། སློབ་དཔོན་ཞི་བ་འཚོས། དཔེར་ན་ཀུ་མུ་ད་ལ་སོགས། །ཁ་བྱེ་རྒྱ་འཚོ་འཕེལ་བ་
ལ། །ཟླ་བ་འཆར་བ་རྟགས་ཡིན་ཞིང་། ། གདུང་འདེགས་ཡོད་པར་མཐོང་བ་ལས། ། ཆ་
གཞན་དག་ལས་གྲིབ་མ་ནི། །ཡོད་པར་རབ་ཏུ་ཤེས་པ་ཡིན། །མུན་པར་མགལ་དུམ་འཚིག་
མཐོང་བས། །རིང་ནས་དུ་བ་དཔོག་པར་བྱེད། །སྨིན་དྲུག་ཤར་བ་ལས་ཀྱང་ནི། །སྣར་མ་ཉེ་
བ་ཡིན་པར་རྟོགས། །ཞེས་གསུངས་པ་ལྟར་རོ། ། སྨིན་དྲུག་དང་སྣར་མ་ནི་རྒྱུ་རླུང་གི་ཚོགས་
པ་གཅིག་ལས་སྐྱེས་པར་བཤད་དོ། །དེ་བཞིན་དུ་ཆུ་སྐྱུར་གྱི་ལུས་གནས་པ་ཡན་ལག་ལྔ་ལྡན་དུ་
མཐོང་བའི་གཞི་ཆོས་ཅན། ཆུ་ཡོད་དེ། དེ་ལྟ་བུ་དམིགས་པའི་ཕྱིར་ཞེས་པ་ཡང་རྒྱུའི་ཆོས་
དཔོག་པར་བྱེད་པ་ཡིན་ཏེ། རྣམ་ངེས་ལས། ཆུ་སྐྱུར་གྱི་གནས་པ་ནི་ཆུ་ལ་བརྟེན་པ་ཡིན་ཏེ།
དེ་ལས་ལུས་གནས་པ་ཐོབ་པ་དེའི་འབྲས་བུ་ཉིད་དུ་འབྲེལ་པའི་ཕྱིར་ཡུལ་ལ་སོགས་པ་ལ་ལྟོས་
ནས་ཆུ་གོ་བར་བྱེད་པ་ཡིན་ནོ་ཞེས་གསུངས་པས་སོ། །ཡན་ལག་ལྔ་ནི། དཔྱིད་ཀྱི་དུས་ཡིན་པ་
དང་། དཔག་ཚད་དུ་མར་ཆུ་མེད་པའི་མྱ་ངམ་གྱི་མཐའི་ཁྱད་པར་ཡིན་པ་དང་། ཆུ་སྐྱར་ལུས་
རང་དབང་དུ་གྱུར་པ་དང་། ཉམས་པ་མེད་པ་དང་། མི་གཡོ་བར་གནས་པ་རྣམས་ལ་བཤད་
དོ། །གསུམ་པ་རྩོད་པ་སྤོང་བ་ནི། ཐ་དད་ཅེས་སོགས་ཏེ་གཞུང་ཇི་ལྟ་བ་བཞིན་ནོ། །དེ་ལྟར་
སྒྲུབ་རྟགས་གཉིས་པོ་དེའི་སྤྱིའི་མཚན་ཉིད་ནི་བསྒྲུབ་བྱ་སྒྲུབ་པ་ལ་ཚུལ་གསུམ་ཚང་བ་ཡིན་ལ།
གཉིས་སུ་འབྱེད་པའི་རྒྱུ་མཚན་ནི་འབྲེལ་པའི་དབང་གིས་ཡིན་ཏེ། རྣམ་འགྲེལ་ལས། ཡོད་པ་
གང་མེད་མི་འབྱུང་བའམ། །རང་བདག་རྣམ་དབྱེ་མེད་ཅན་གང་། །དེ་ནི་དེ་ལས་འཁྲུལ་མི་
འགྱུར། །ཞེས་བྱའི་དོན་དུ་དེ་རབ་ཕྱེ། །ཞེས་བཤད་པ་ལྟར་རོ། །གསུམ་པ་དེ་དག་གི་འབྲེལ་
པ་ལ་ལོག་རྟོག་དགག་པ་ནི། ཁ་ཅིག་ཅེས་པ་ནས། བར་སྐབས་ཀྱི་ཚིགས་སུ་བཅད་པའོ་ཞེས་
པའི་བར་ཏེ། སློབ་དཔོན་གཙང་ནག་པས་འབྲེལ་པ་མུ་དགུ་བཞེད་པ་ལ་རྣམ་གཞག་འགལ་
ཞིང་གཞུང་གི་དགོངས་པ་མ་ཡིན་པར་སྟོན་པ་སྟེ། རྣམ་འགྲེལ་ལས། འདི་ལས་རྣམ་པར་
བཟློག་པས་ཀྱང་། །འཁྲུལ་པ་མེད་པ་ཡོད་མ་ཡིན། །ཞེས་འབྲེལ་པ་གཉིས་ལས་གཞན་བཀག་
པའི་ཕྱིར་རོ། །གཞན་ནི་གོ་བར་སླའོ། །
233



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས།པོད་བཅུ་དྲུག་པ།
༩
:གཉིས་པ་གཏན་ཚིགས་ལྟར་སྣང་ལ་གཉིས་ལས། མཚན་ཉིད་ནི། རྟགས་གང་ཞེས་
སོགས་ཏེ། དོན་ནི་གཏན་ཚིགས་སུ་བཀོད་པ་གང་ཞིག་ཚུལ་གསུམ་མ་ཚང་བའོ། །གང་དག་
གཏན་ཚིགས་ལྟར་སྣང་རྣམས་གཏན་ཚིགས་མ་ཡིན་ཏེ། མཚན་ཉིད་ཅེས་པ་མཚན་ཉིད་ཡང་
དག་ཡིན་པ་བཞིན་དུ། གཏན་ཚིགས་ཞེས་པ་ཡང་ཡང་དག་ཁོ་ན་ཡིན་ཏེ། སློབ་དཔོན་ཆོས་
མཆོག་གིས། ཐེ་ཚོམ་ཟ་བའི་ཆོས་གང་ལ་ཡོད་པ་དེ་དག་ནི་གཏན་ཚིགས་འདྲ་བར་མངོན་པས་
ན་གཏན་ཚིགས་ལྟར་སྣང་བ་ཡིན་གྱི། གཏན་ཚིགས་ཉིད་ནི་མ་ཡིན་ནོ་ཞེས་བཤད་པས་སོ་ཞེས་
ཟེར་བ་ནི་གཞུང་དང་མི་མཐུན་ཏེ། མཚན་ཉིད་ལ་ཡང་མཚོན་བྱེད་ཡིན་མིན་གཉིས་ཡོད་པ་།
ལྟར་གཏན་ཚིགས་ལ་ཡང་གོ་བྱེད་ཡིན་མིན་གཉིས་ཡོད་ལ། སློབ་དཔོན་ཆོས་མཆོག་གིས།
གཏན་ཚིགས་ཉིད་ནི་མ་ཡིན་ནོ་ཞེས་པའི་ངེས་གཟུང་གིས་ཀྱང་གཏན་ཚིགས་ཙམ་ཡིན་པ་མི་
འགོག་པར་བསྟན་ལ། སློབ་དཔོན་ཛེ་ཏཱ་རིས་གཏན་ཚིགས་ཀྱི་དེ་ཁོ་ན་ཉིད་ལས། གཏན་
ཚིགས་ལྟར་སྣང་བ་ཅི་འདྲ་བ་ཞིག་ཅེ་ན། གང་ཞིག་གཏན་ཚིགས་ལྟར་སྣང་བ་ཡིན་གྱི།
གཏན་ཚིགས་སུ་གྲུབ་པ་ནི་མ་ཡིན་ནོ་ཞེས་པའང་རྟགས་ཀྱི་སྒྲ་གོ་བྱེད་ལ་ཉེ་བས་གཏན་ཚིགས་
ཡང་དག་པ་མ་ཡིན་པར་སྟོན་པ་ཉིད་ལ་དགོངས་སོ། །
གཉིས་པ་དབྱེ་ན་མ་གྲུབ་པ་དང་། མ་ངེས་པ་དང་། འགལ་བའོ། ། དང་པོ་ནི།
ཕྱོགས་དང་ཞེས་པ་ནས། བཤད་ཅེས་པའི་བར་ཏེ། དོན་ནི་མ་གྲུབ་པའི་རྟགས་དེ་ལ་ཕྱོགས་
ཆོས་དོན་ལ་མ་གྲུབ་པ་ལ་ཆོས་ཅན་དང་རྟགས་ཀྱི་ངོ་བོ་མ་གྲུབ་པ་གཉིས་ལས་ཕྱེ་བའི་དྲུག །བློ་
ངོར་མ་གྲུབ་པ་ལ་གསུམ་ལས་ཕྱེ་བའི་དྲུག་སྟེ་བཅུ་གཉིས་ཡིན་ལ། ཆོས་དང་ཆོས་ཅན་གྱི་
ཕྱོགས་རེ་ལ་མ་གྲུབ་པ་ལས་ཕྱེ་བའི་སྐྱོན་དུ་འགྲོ་བའི་ཆ་རྣམས་ནི་རྟགས་ཀྱི་ངོ་བོ་མ་གྲུབ་པར་
འདུལ། རྟགས་ཆོས་ཅན་ཕྱོགས་གཅིག་ལ་མ་གྲུབ་པ་ལ་སོགས་པ་ནི་སྐྱོན་མེད་ཡིན་ཞིང་། བློ་
བདེ་སེམས་མེད་དུ་བསྒྲུབ་པའི་རྟགས་ནི་གྲུབ་མཐའ་ལ་ལྟོས་ནས་རྒོལ་བ་ལ་མ་གྲུབ་པ་ཞེས་
བཏགས་ཀྱི། ཡང་དག་པར་ན་ཆོས་ཅན་གྱི་ངོ་བོ་མ་གྲུབ་པ་ཡིན་ཏེ། གྲངས་ཅན་རང་་གི་
འདོད་པའི་བློ་བདེ་ཆོས་ཅན་ཡིན་པས་སོ། །ཡང་ཀུན་ལས་བཏུས་ལས། གཉིས་ཀ་ལས་གྲུབ་
ཆོས་ཀྱིས་ནི། །ཐ་སྙད་བྱ་ཕྱིར་གཉིས་ཀ་དང་། །གཅིག་ལས་ལྡོག་དང་ཐེ་ཚོམ་དང་། །གཞི་མ་
གྲུབ་པ་མི་འདོད་དོ། །ཞེས་མ་གྲུབ་པ་བཞིར་གསུངས་ལ། སློབ་དཔོན་ཛེ་ཏཱ་རིས་མ་གྲུབ་པའི་
གཏན་ཚིགས་ཀྱི་དབྱེ་བ་བཅུར་བཤད་དོ། ། སྦྱོར་བའི་དཔེ་རྣམས་ནི་གཞུང་ཉིད་ཀྱི་སྟེང་དུ་བ
234



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
༔གསལ་བར་རྟོགས་པར་བྱའོ། །གཉིས་པ་མ་ངེས་པའི་རྟགས་ལ་གསུམ་སྟེ། མཚན་ཉིད་དང་།
མཚོན་བྱའི་དབྱེ་བ་དང་། མཚན་གཞི་སོ་སོའི་དོན་ནོ། །དང་པོ་ནི། མ་ངེས་ཞེས་སོགས་ཏེ།
ཕྱོགས་ཆོས་བསྒྲུབ་ཅིང་བཟློག་པ་མི་ཆོད་པ་ཞེས་པའི་དོན་ནོ། །གཉིས་པ་ནི། ཆོས་ཅན་ལ་
ཞེས་པ་ནས། ཤེས་པར་བྱའོ་ཞེས་པའི་བར་ཏེ་གོ་བར་ཟད་དོ། །
གསུམ་པ་ལ་གཉིས་ཏེ། ཐུན་མོང་མ་ཡིན་པ་དང་། ཐུན་མོང་བའི་མ་ངེས་པའོ། །དང་
པོ་ནི། ཕྱོགས་མིན་ཞེས་པ་ནས། ལྟ་བུའོ་ཞེས་པའི་བར་ཏེ། དོན་ནི་ཆོས་ཅན་ལས་གཞན་
མཐུན་ཕྱོགས་མི་མཐུན་ཕྱོགས་ལ་ཡོད་མེད་དུ་མ་ངེས་པ་སྟེ། སློབ་དཔོན་ཆོས་མཆོག་གིས།
གཉིས་ཀ་ལ་མེད་པར་ངེས་པ་དེ་ནི་ཐུན་མོང་མ་ཡིན་པ་སྟེ་ཞེས་བཤད་པ་ལྟར་རོ། །དེ་ལ་དབྱེ་
ན་བཞི་ལས། གཉིས་ཀ་ལ་མེད་ནས་མ་མཐོང་བ་སྒྲ་མི་རྟག་པར་བསྒྲུབ་པ་ལ་མཉན་བྱ་བཀོད་
པ་ལྟ་བུ་དང་། ཡོད་ཀྱང་མ་མཐོང་བ་སྐྱེས་བུ་འདི་ལྷ་ལས་ཚེ་འཕོས་ཏེ་མིག་དང་ལྡན་པའི་ཕྱིར་
ཞེས་པ་ལྟ་བུ་དང་། མཐུན་ཕྱོགས་ལ་ཡོད་ཀྱང་མ་མཐོང་བ་སྒྲ་མི་རྟག་སྟེ། བྱས་པའི་ཕྱིར་རིག་
བྱེད་ཀྱི་སྒྲ་བཞིན་ཞེས་རིག་བྱེད་མ་བྱས་པར་འདོད་པའི་རྒོལ་བའི་ངོར་བཀོད་པ་ལྟ་བུ་དང་།མི་
མཐུན་ཕྱོགས་ལ་ཡོད་ཀྱང་མ་མཐོང་བ་རིག་བྱེད་མ་བྱས་པར་འདོད་པ་དེ་ཉིད་ལ་གང་བྱས་པ་མི་
རྟག་སྟེ། རིག་བྱེད་བཞིན་ནམ་མཁའ་ནི་མ་བྱས་སོ་ཞེས་བཀོད་པ་ལྟ་བུའོ། །གཉིས་པ་ཐུན་
མོང་གི་མ་ངེས་པ་ནི། ཕྱོགས་ལས་ཞེས་པ་ནས། ལྷག་ལྡན་ཅེས་བྱའོ་ཞེས་པའི་བར་ཏེ།
སྐབས་འདི་དག་ཏུ་མཐུན་ཕྱོགས་མི་མཐུན་ཕྱོགས་ཞེས་སྨོས་པ་ནི་བསྒྲུབ་ཆོས་དང་དགག་ཆོས་
གཉིས་ལ་བྱ་ལ། ཕྱོགས་གཉིས་གཏན་ལ་འབེབས་པའི་སྐབས་ཀྱི་མཐུན་ཕྱོགས་དང་མི་མཐུན་
ཕྱོགས་ནི་མཐུན་དཔེ་དང་མི་མཐུན་དཔེ་ཉིད་ལ་བྱས་ཏེ། སློབ་དཔོན་ཛེ་ཏཱ་རིས། མཐུན་པའི་
ཕྱོགས་དང་གཞན་པའི་དཔེ་ཞེས་བྱ་བ་ནི་འགའ་ཡང་མེད་དེ། མཐུན་པའི་ཕྱོགས་འདི་ཉིད་
ཕྱོགས་མཐུན་པའི་དཔེ་ཡིན་ནོ་ཞེས་བཤད་པ་ལྟར་རོ། །ཡང་དག་ལྷག་ལྡན་དང་། འགལ་བ་
ལྷག་ལྡན་གྱི་ཐ་སྙད་འདི་དག་ནི་སློབ་དཔོན་གྱི་གཞུང་ནས་དངོས་སུ་གསུངས་པ་མེད་ཀྱང་།
སློབ་དཔོན་ཤཱཀྱ་བློས། གང་ཞིག་མཐུན་པའི་ཕྱོགས་ལ་ཡོད་ལ་མི་མཐུན་པའི་ཕྱོགས་ལ་ནི་མ་
མཐོང་བ་ཙམ་གྱིས་ལྡོག་པ་དེ་ནི་ལྷག་མ་དང་ལྡན་པ་ཡིན་ནོ་ཞེས་ཡང་དག་ལྷག་ལྡན་དང་།
འགལ་བའི་ཕྱོགས་དང་མཐུན་པ་ནི་གང་དག་མི་མཐུན་པའི་ ཕྱོགས་ལ་ཡོད་པ་ནི་ངེས་ལ།
མཐུན་པའི་ཕྱོགས་ལ་མེད་པར་ནི་ཐེ་ཚོམ་ཟ་བའོ་ཞེས་འགལ་བའི་ལྷག་ལྡན་གསུངས་སོ། །འོ་པ
235
.



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
Gའགལ་བ་ན་འོགལ་བ་ལ་མི་འཁྲུལ་བ་ཅན་ཡང་སློབ་དཔོན་ཕྱོགས་ཀྱི་གླང་པོས་ཐེ་ཚོམ་གྱི་རྒྱུར་བཤད་ན།
དེ་འདིར་ཅིའི་ཕྱིར་སྨོས་ཤེ་ན། དངོས་པོ་སྟོབས་ཞུགས་ཀྱི་རྗེས་དཔག་ལ་མི་སྲིད་པས་རྟགས་ཀྱི་
སྐྱོན་དུ་མ་བསྟན་ལ། ལུང་ལ་བརྟེན་པའི་རྗེས་དཔག་ལ་སྒྲུབ་བྱེད་ཀྱི་སྐྱོན་དུ་བཤད་དེ། དཔེར་
ན་དྲང་སྲོང་གཟེགས་ཟན་གྱི་སྤྱི་རྟག་པ་གཅིག་པུ་གཡོ་བ་མེད་པ་ཐམས་ཅད་ལ་ཁྱབ་པ་རང་དང་
འབྲེལ་པ་ཅན་གྱི་རྫས་དང་འདུ་བའི་སྒོ་ནས་གཅིག་ཆར་འབྲེལ་བའོ་ཞེས་སྨྲས་པ་ལ། དེའི་སློབ་
མ་པེ་ལུ་ཀ་པས་སྤྱི་ཐམས་ཅད་དུ་སོང་བ་དང་། པེ་ཐ་རས་རང་གི་རྟེན་ཙམ་ཐམས་ཅད་དུ་སོང་ཐ
བར་བཟུང་ནས། པེ་ལུ་ཀས། གང་ཞིག་ཡུལ་ཐམས་ཅད་ན་གནས་པ་དང་རང་འབྲེལ་པ་ཅན་
དང་གཅིག་ཆར་མངོན་པར་འབྲེལ་པ་དེ་ནི་ཐམས་ཅད་ན་གནས་པ་ཡིན་ཏེ། དཔེར་ན་ནམ་
མཁའ་བཞིན། སྤྱི་ཡང་ཐམས་ཅད་ན་གནས་པ་དང་རང་དང་འབྲེལ་པ་ཅན་དང་གཅིག་ཆར་
དུ་འབྲེལ་ལོ་ཞེས་སྨྲ་ལ། པེ་ཐ་ར་ན་རེ། དམིགས་པའི་རིག་བྱར་གྱུར་པ་གང་ཞིག །གང་མི་
དམིགས་པ་ནི་དེ་ན་མེད་པ་ཡིན་ཏེ། དཔེར་ན་འགའ་ཞིག་ན་བུམ་པ་མེད་པ་བཞིན། གསལ་
བའི་བར་ན་ཡང་དམིགས་པའི་རིག་བྱར་གྱུར་པའི་སྤྱི་མི་དམིགས་སོ་ཞེས་ཟེར་བས་ཆོས་ཅན་
གཅིག་གི་སྟེང་དུ་རྟགས་མི་མཚུངས་པ་གཉིས་ཀྱིས་ཆོས་དངོས་འགལ་གཉིས་སྒྲུབ་པས་ཐེ་ཚོམ་
གྱི་གཞི་བྱེད་པ་སྟེ། རྣམ་ངེས་ལས། དེ་བས་ན་མི་དམིགས་པ་འདི་དང་རང་བཞིན་ཕན་ཚུན་
འགལ་བའི་དོན་སྒྲུབ་པས་གཅིག་ལ་ཐེ་ཚོམ་བསྐྱེད་པར་བྱེད་དོ་ཞེས་བཤད་པ་ལྟར་རོ། །འདི་
ཡང་མདོ་བྱེད་པས། ཆོས་ཅན་སྤྱི་གཅིག་པུའི་སྟེང་དུ་འགལ་བའི་ཆོས་ཐམས་ཅད་དུ་སོང་བ་
དང་། གསལ་བའི་བར་ན་མ་དམིགས་པ་གཉིས་འབྲེལ་པར་མཐོང་བས་འགལ་བ་ལ་འཁྲུལ་པ་
ཅན་དུ་བཞག་གི །འགལ་བའི་ཆོས་གཉིས་ཀྱི་ཐ་གཞི་གཅིག་ལ་ཁྱབ་པར་སྟོན་པ་ནི་མ་ཡིན་
ནོ། །ཡང་ལྷག་ལྡན་ཞེས་པའི་དོན་ཡང་བྱེ་བྲག་པས་འདོད་པའི་མཐུན་ཕྱོགས་ལ་ཡོད་པའི་ལྷག་
མེ་ཅན་ལྟ་བུ་མ་ཡིན་གྱི། ཕྱོགས་གཉིས་ལ་ཐེ་ཚོམ་གྱི་ལྷག་མ་ཡོད་པས་ངེས་མ་ནུས་པ་ཉིད་ཐེ་
ཚོམ་གྱི་ལྷག་མ་ཡིན་ནོ། །སྦྱོར་བའི་དཔེ་གཞན་རྣམས་ནི་གཞུང་ན་གསལ་ལོ། །
གསུམ་པ་འགལ་བའི་གཏན་ཚིགས་ལ་གཉིས་ཏེ། མཚན་ཉིད་དང་། དབྱེ་བའོ། །
དང་པོ་ནི། རྟགས་གྲུབ་ཅེས་སོགས་ཏེ། ཕྱོགས་ཆོས་གྲུབ་ཅིང་བཟློག་པས་ཁྱབ་པ་རྣལ་མར་
ངེས་པ་སྟེ། རྣམ་ངེས་ལས། འགལ་བ་ནི་ཐམས་ཅད་དུ་སྤྱི་སྟེ། ཕྱིན་ཅི་ལོག་ཏུ་བྱེད་པ་ཁོ་ན་
ཡིན་པའི་ཕྱིར་རོ་ཞེས་པ་ལྟར་རོ། །གཉིས་པ་དབྱེ་བ་ལ་གསུམ་སྟེ། དངོས་པོའི་སྒོ་ནས་དབྱེ་བ་m
Y
236



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
༔
0
ཀདང་། བརྗོད་འདོད་ཀྱི་སྒོ་ནས་དབྱེ་བ། དབྱེ་བ་གཞན་དུ་འདོད་པ་དགག་པའོ། །དང་པོ་ནི།
མི་དམིགས་ཞེས་པ་ནས། ལྟ་བུའོ་ཞེས་པའི་བར་ཏེ། དོན་ནི་འབྲེལ་པའི་དབང་གིས་རང་
བཞིན་འགལ་བ་དང་། འབྲས་བུ་འགལ་བ་གཉིས་སུ་ངེས་ཏེ། མ་དམིགས་པའི་འགལ་བ་ནི་
རང་བཞིན་འགལ་བར་འདུས་པའི་ཕྱིར་རོ། །གཉིས་པོ་དེའི་དཔེ་ནི། རྣམ་ངེས་ལས། གཉིས་
མ་གྲུབ་ན་འགལ་བ་དང་། དཔེར་ན་རྟགས་མ་བསྒྲུབ་པ་ལ་བྱས་པ་ཉིད་དང་། རྩོལ་བ་ལས་
བྱུང་བ་ཉིད་བཞིན་ནོ་ཞེས་གསུངས་སོ། །གལ་ཏེ་འདུས་བསགས་ལྟ་བུ་འགལ་བ་གསུམ་པ་ཡོད་
དོ་ཞེ་ན། འབྲེལ་པ་ལ་ལྟོས་ནས་དེ་མེད་དེ། དགག་བྱ་འབྲེལ་པ་གསུམ་པ་མེད་པའི་ཕྱིར་རོ། །
འོན་ཀྱང་གྲངས་ཅན་པའི་བསམ་པ་དང་བསྟུན་ནས་ཞེ་འདོད་འགོག་པའི་བསམ་པ་ཞེས་བཤད་
དེ། རྣམ་ངེས་ལས། དེའི་བསམ་པའི་བདག་གི་འདོད་པ་ལ་གནོད་པ་བྱེད་པ་ཞེས་བརྗོད་ཀྱི།
མཚན་ཉིད་ཐ་དད་པའི་ཕྱིར་ནི་མ་ཡིན་ནོ་ཞེས་གསུངས་པ་ལྟར་རོ། །རྩོད་སྤོང་གཞན་རྣམས་
ནི་གཞུང་ཉིད་ཀྱི་སྟེང་དུ་རྟོགས་པར་བྱའོ། །
གཉིས་པ་་པ་ལ་གསུམ་ལས། གཞན་ལུགས་དགག་པ་ནི། འགའ་ཞིག་ཅེས་པ་ནས།
ལེགས་པ་མ་ཡིན་ནོ་ཞེས་པའི་བར་ཏེ། དོན་ནི་སློབ་དཔོན་ཆོས་མཆོག་ན་རེ། རྣམ་ངེས་ལས།
དེ་ནི་རེས་འགའ་ཆོས་ཀྱི་སྒོ་ནས་སམ། ཆོས་ཅན་གྱི་སྒོ་ནས་སམ། དེའི་ཁྱད་པར་གྱི་སྒོ་ནས་
བྱེད་པའི་ཕྱིར་དེས་ཐ་དད་དུ་བྱེད་དོ་ཞེས་གསུངས་པ་ལ་བརྟེན་ནས་འགལ་བའི་གཏན་ཚིགས་
ལ་ཆོས་ཅན་གྱི་ངོ་བོ་འགོག་པ་སོགས་བཞིར་མཛད་ལ། འགའ་ཞིག་འགལ་བ་བཞི་པོ་དེ་དོན་ལ་
ཐ་དད་དུ་བྱེད་པ་ནི་རིགས་པ་མ་ཡིན་ཏེ། ཆོས་ཅན་འགོག་ན་ཕྱོགས་ཆོས་མི་འགྲུབ་པས་
འགལ་བར་མི་འགྲུབ་ལ། ཕྱོགས་ཆོས་གྲུབ་ན་ཆོས་ཅན་མི་ཁེགས་པས་དེ་འགོག་པར་མི་འཐད་
པའི་ཕྱིར་རོ། །ཕྱི་མའང་མི་འཐད་དེ། མིག་སོགས་ཆོས་ཅན། གཞན་དོན་བྱེད་དེ། འདུས་
ཤིང་བསགས་པའི་ཕྱིར་ཞེས་བཀོད་པ་ན་ཞེ་འདོད་མ་ཡིན་པ་བསྒྲུབ་བྱར་འདོད་པ་བཀག་པས་
སྒྲུབ་ཆོས་ཀྱང་བདག་དོན་བྱེད་པ་ཡིན་ལ། དེའི་ཚེ་ཆོས་ཀྱི་ངོ་བོ་འགོག་པ་ཁོ་ནར་འགྱུར་བའི་
ཕྱིར་རོ་ཞེས་སྟོན་པའོ། །གཉིས་པ་ནི། དངོས་ཤུགས་ཞེས་པ་ནས། བཤད་དོ་ཞེས་པའི་བར་
ཏེ། དོན་ནི་བརྗོད་ཚུལ་གྱི་སྒོ་ནས་འགལ་བ་བཞིར་ཕྱེ་ལ། དེ་ཡང་དངོས་སུ་འགལ་བ་བརྗོད་པ་
མི་རྟག་པའི་སྒྲ་རྟག་ཅེས་བརྗོད་པ་ལྟ་བུ་དང་། བརྗོད་པའི་ཤུགས་ཀྱིས་འགལ་བ་བརྗོད་པ་རྟག་
པ་བྱེད་པོ་ཡིན་ཞེས་བརྗོད་པ་ལྟ་བུ་དང་། པཎྜི་ཏ་ཡེ་ཤེས་དཔལ་གསུང་པ་ལྟར། མིག་སོགས་
237



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར་ཞེས་བརྗོད་པ་ལྟ་བུ་དང་།
ཆོས་ཅན་གྱི་ཁྱད་པར་གྱི་སྒོ་ནས་བརྗོད་པ། གཞན་དོན་བྱེད་པའི་མིག་སོགས་ཆོས་ཅན། དོན་
བྱེད་དེ། འདུས་བསགས་ཡིན་པའི་ཕྱིར་ཞེས་པ་ལྟ་བུའོ། །འདིར་གཞུང་འདིའི་རྗེས་འབྲང་དུ་
རློམ་པ་དག །བརྗོད་འདོད་ཀྱི་སྒོ་ནས་འགལ་བའི་གཏན་ཚིགས་བཞི་ཡིན་ནོ་ཞེས་འབྱེད་པ་ནི་
ཕྱོགས་སྔ་ཕྱི་སོ་སོར་མ་ཕྱེད་པ་སྟེ། འདིར་ནི་འགལ་བ་བཞི་པོ་དེ་རྟགས་ཀྱིས་འབྱེད་ན་བསྒྲུབ་བྱ་
ལའང་ཁྱད་པར་ཡོད་པར་འགྱུར་བས་དོན་ཉིད་ལ་དབྱེ་བ་བྱེད་པ་ནི་རིགས་པ་དང་གཞུང་དང་
མི་འཕྲོད་པས་ལེགས་པ་མ་ཡིན་ནོ་ཞེས་ཕྱོགས་སྔ་འགོག་པ་ཡིན་ལ། རང་གི་སྦྱོར་བ་འགོད་ཚུལ་
དེ་དག་སྒྱུ་ཐབས་ཀྱིས་ཆོས་དང་ཆོས་ཅན་གྱི་ཁྱད་པར་དུ་མིང་གཞན་གྱིས་བརྗོད་པ་ཡིན་གྱི།
རྟགས་ཀྱིས་ནི་ཆོས་ཀྱི་ངོ་བོ་འགོག་པར་ཁྱད་པར་མེད་ཅེས་འཆད་པ་ཡིན་པའི་ཕྱིར་རོ། །དེའི་
ཕྱིར་འགྲེལ་པ་འདི་ཉིད་ལས། འདོད་པ་ལ་ཕྱིན་ཅི་ལོག་ཏུ་ན་གཉིས་ཀ་མཚུངས་སོ་ཞེས་
གསུངས་སོ། །གསུམ་པ་རྩོད་པ་སྤོང་བ་ནི། ཡང་དག་ཅེས་པ་ནས། གསུངས་པ་ལྟར་རོ་ཞེས་
པའི་བར་ཏེ་གོ་བར་སླའོ། །གསུམ་པ་དབྱེ་བ་གཞན་དུ་འདོད་པ་དགག་པ་ནི། ཞེ་འདོད་ཅེས་
པ་ནས། འདུས་པ་ཉིད་དོ་ཞེས་པའི་བར་ཏེ་དོན་ནི་བཤད་མ་ཐག་པའི་འཐད་པ་ཡིན་
རྟོགས་པར་སླའོ། ། གསུམ་པ་རྟགས་དེ་དག་གི་ངེས་པ་བསམ་པ་ནི། མཐའ་གཞན་ཞེས་པ་
ནས། མི་འགལ་ལོ་ཞེས་པའི་བར་ཏེ། དོན་ནི་གཏན་ཚིགས་ཐམས་ཅད་བཞིར་ངེས་པས་བློའི་
བྱེ་བྲག་བཞི་བསྐྱེད་ལ། དེས་ན་རྟོགས་ཀྱི་སྐྱོན་གསུམ་དང་ཚད་མིན་གྱི་བློ་གསུམ་ཡང་རིགས་
པའི་གནད་གཅིག་ཏུ་སྟོན་པའོ། །འདིར་མ་གྲུབ་པ་ལས་རྟོག་པ་མི་སྐྱེ་བར་གསུངས་པའི་དོན་
ནི། བློ་གྲོས་མཚུངས་མེད་ན་རེ། རྟོག་པ་འགའ་ཞིག་སྐྱེ་སྲིད་ཀྱང་། བསྒྲུབ་བྱ་ངེས་པའི་བློ་མི་
སྐྱེ་བ་ལ་དགོངས་སོ་ཞེས་གསུང་། གཞུང་གི་དོན་མ་ཡིན་ཏེ། དེ་ལྟར་ན་གཏན་ཚིགས་ཕྱི་མ་
གཉིས་ཀྱིས་ཀྱང་བསྒྲུབ་བྱ་ངེས་པའི་བློ་མི་བསྐྱེད་པས་བསྒྲུབ་བྱ་ལ་རྟོག་པ་མི་བསྐྱེད་ཅེས་
མཚུངས་པས་སོ། །དེས་ན་མ་གྲུབ་པའི་རྟགས་ཀྱིས་བསྒྲུབ་བྱ་ལ་མ་རྟོགས་པའི་བློ་བསྐྱེད་ནུས་
མོད། ཐེ་ཚོམ་ཙམ་ཡང་བསྐྱེད་མི་ནུས་པས་ཕྱོགས་ལ་མཐུ་མེད་ཅེས་གསུངས་པ་ཡིན་ནོ། །
གཉིས་པ་རྟགས་དེས་རྟོགས་པའི་བསྒྲུབ་བྱ་བཤད་པ་ལ་གསུམ་སྟེ། མཚན་ཉིད་དགོད་
པ། མཚན་གཞི་ངོས་གཟུང་བ། ཕྱོགས་ལ་གནོད་པའི་བསལ་བ་བརྗོད་པའོ། །དང་པོ་གསུམ་
སྟེ། མཚན་ཉིད་ཀྱི་རྣམ་གཅད་ལ་ལྟོས་ནས་ལྔར་བསྟན་པ། ཡོངས་གཅོད་ལ་ལྟོས་ཏེ་གཅིག་ཏུ་
238



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།=
བསྒྲུབ་པ། དེ་ལ་རྩོད་པ་སྤོང་བའོ། །དང་པོ་ནི། མདོ་ལས་ཞེས་པ་ནས། དེ་གཅོད་པའོ་ཞེས་
པའི་བར་ཏེ། དོན་ནི་མདོ་ལས། ངོ་བོ་ཁོ་ན་བསྟན་བྱ་བ། །བདག་ཉིད་འདོད་དང་མ་བསལ་
བ། །ཞེས་ཆོས་ལྔ་ལྡན་དུ་གསུངས་པ་ལ། ངོ་བོའི་སྒྲས་ནི་ཡོངས་གཅོད་ལ་བསྒྲུབ་བྱོར་གཟུང་
བ་ནི་ཚད་མས་གྲུབ་པ་དྲན་རུང་དུ་མེད་པར་དགོངས་པ་སྟོན་ཏེ། སློབ་དཔོན་ཀ་མ་ལ་ཤཱི་ལས།
བསྒྲུབ་པར་བྱ་བ་ཡང་རི་བོང་གི་རྭ་བཞིན་དུ་མ་གྲུབ་པ་ནི་མ་ཡིན་ནོ། །འོ་ན་ཅི་ཞེ་ན། ངེས་པ་
མ་སྐྱེས་པའི་ཕྱིར་ཞེས་གསུངས་པ་ལྟར་རོ། །འདོད་པའི་ཚིག་གིས་ནི་ཞི་བས་འདོད་པ་བསྒྲུབ་
བྱར་སྟོན་ལ། བདག་ཉིད་སྒྲ་ནི་བསྟན་བཅོས་ལས་བཤད་པ་ཙམ་མ་ཡིན་གྱི་རྒོལ་བ་རང་གི་
འདོད་པར་སྟོན་ཅིང་། ཁོ་ནའི་ངེས་བཟུང་གིས་ནི་བསྒྲུབ་བྱ་སྒྲུབ་བྱེད་གཉིས་མ་ཡིན་གྱི།
བསྒྲུབ་བྱ་ཁོ་ནར་འདོད་པའོ་ཞེས་སྟོན་པ་ཡིན་ནོ། །དེའི་རྣམ་གཞག་ནི། རྣམ་འགྲེལ་ལས།
རང་ཉིད་འདོད་པ་བརྗོད་པ་ཡིས། །ངོས་བཟུང་དོན་ནི་རྟོགས་ན་ཡང་། །བྱེད་པའི་མཐའ་
དང་འབྲེལ་པའི་ཕྱིར། །དུས་གཞན་གཅད་ཕྱིར་གསུངས་པ་ཡིན། །ཞེས་པ་ལྟར་བསྟན་བྱའི་
སྒྲ་དུས་གསུམ་ཀ་ལ་འཇུག་ལ། ཀུན་ལས་བཏུས་ཀྱི་སྐབས་འདིར་བསྟན་བྱའི་སྒྲ་ཁྱད་གཞིའམ་
གཙོ་བོ་ཡིན་ཞིང་། རང་ཉིད་དང་འདོད་པ་གཉིས་དེའི་ཁྱད་པར་རམ་ཡན་ལག་ཡིན་པས་གང་
བསྟན་པར་བྱ་ན། རང་ཉིད་འདོད་པ་བསྟན་པར་བྱ། །ཞེས་འབྱུང་འགྱུར་ལ་འཇུག་ལ། དེ་
ལྟར་ན་དཔེ་རྟགས་མ་གྲུབ་པ་ལའང་མ་འོངས་པ་ན་བསྒྲུབ་བྱར་འགྱུར་བ་ཡོད་པས་དེ་གཅད་
པའི་ཕྱིར་ཁོ་ན་ཞེས་བསྟན་ཏོ། ། གལ་ཏེ་དེ་ལྟར་ན་ཁོ་ན་མ་སྨོས་ཀྱང་ཁྱབ་ཚེས་པ་མེད་དེ།
འདོད་པའི་སྐད་དོད་ཨིཏྠ་ཞེས་པ་ནི་སྐད་ཀྱི་བྱིངས་ཨི་ཥ་ཞེས་པ་ལ་རྐྱེན་ནེཎྜའི་མིང་ཅན་ལྟ་ཞེས་
པ་བྱིན་ཏེ། དེའི་ཀ་རྟགས་ཀྱི་དོན་ཡིན་པས་ཕྱིས་ནས། ཏ་དེ་ཥ་དང་ཕྲད་པས་ཊ་རུ་འགྱུར་བ་
ཡིན་ཞིང་། རྐྱེན་དེ་བྱུང་ཟིན་ད་ལྟར་བ་ལ་འཇུག་པས་མ་འོངས་པ་ཆོད་པའི་ཕྱིར་རོ་ཞེ་ན། མི་
ཆོད་དེ། ཀུན་ལས་བཏུས་ཀྱི་ཕྱོགས་ཀྱི་མཚན་ཉིད་ཀྱི་སྐབས་འདིར། འདོད་པའི་སྐད་ཀྱི་
བྱིངས་ཨེ་ཥ་ལ་ནེཊྚའི་མིང་ཅན་ལྟ་ཞེས་པའི་རྐྱེན་ཡོད་ཀྱང་། ཁྱད་གཞིའམ་གཙོ་བོར་འབྲེལ་གྱི།
ཡན་ལག་གམ་ཁྱད་ཆོས་སུ་མ་འབྲེལ་བའི་ཕྱིར་རོ། །དེས་ན་གཙོ་བོའི་དབང་གིས་མ་འོངས་པ་
འཁྲིད་དེ། དཔེར་ན་ལྷས་སྦྱིན་འདིར་འོངས་པ་མཐོང་བར་འགྱུར་རོ་ཞེས་པ་འོངས་པའི་སྒྲ་
དུས་གསུམ་ཀ་ལ་འཇུག་ཀྱང་། མཐོང་འགྱུར་གྱི་སྒྲས་མ་འོངས་པ་འཁྲིད་པ་བཞིན་ནོ། །འདི་
ནི་མཁས་པ་དག །འདོད་སྒྲ་གཉིས་ལ་གྱུར་པའི་ཚིག །ལྡན་ཡང་བྱ་བའི་ཚིག་དང་ནི། །ལྡན་
239



དེ༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
པདང་མི་ལྡན་བྱེ་བྲག་ལས། །ནུས་པ་ཐ་དད་དག་ཏུ་འདོད། ། ཅེས་གསུངས་པའང་ཁེགས་
སོ། །འོ་ན་རིགས་པའི་སྒོར། བསྒྲུབ་བྱར་འདོད་པ་ནི་ཕྱོགས་ཡིན་ནོ་ཞེས་གསུངས་པ་ལའང་
བྱེད་ལྡན་གྱི་མཐའ་ཅན་བསྟན་བྱའི་སྒྲ་ལྟ་ཡོད་པའི་ཕྱིར་ཁོ་ནའི་ངེས་བཟུང་དགོས་སོ་སྙམ་ན་མ་
ཡིན་ཏེ། དེ་ལ་ནེའི་མིང་ཅན་ལྟ་ཡོད་ཀྱང་གཙོ་བོ་མ་ཡིན་གྱི། ཡན་ལག་ཡིན་པས་མ་འོངས་
པ་ཁྲིད་མི་ནུས་པའི་ཕྱིར་རོ། །ཕྱོགས་ཀྱི་མཚན་ཉིད་གཉིས་ཀ་ལ། །ནེཧྥའི་རྐྱེན་ཡོད་མཚུངས་
ན་ཡང་། །བྱེད་ལྡན་གཙོ་བོར་འབྲེལ་པ་དང་། །མ་འབྲེལ་པ་ལས་ནུས་པ་གཉིས། །ཐ་དད་
འབྱུང་བ་གཞུང་གི་དོན། །ཞེས་བྱའོ། །བོད་ཕལ་ཆེར་གྱིས་དོན་འདི་འཁྲུལ་པ་ཁོ་ནར་བཤད་
དོ། །ཡང་ལོ་ཙཱ་བ་ཆེན་པོ་ནི། འདོད་པ་བཞིན་དུ་མ་འོངས་པ་ན་ཁོ་ནར་གྱུར་པ་ལ་ཐལ་བས།
ཕྱིས་འདོད་པར་འགྱུར་བ་ད་ལྟ་དམ་བཅའ་ཡིན་པ་འགོག་པ་མི་ནུས་སོ་ཞེས་སྐྱོན་བརྗོད་ནས་
གཞན་དུ་འཆད་ལ། སློབ་དཔོན་ཆོས་མཆོག་གིས། བསྟན་པར་བྱ་བའི་ཡུལ་ངེས་པར་བཟུང་
མི་དགོས་ཏེ། དུས་གཅིག་ཏུ་བསྒྲུབ་བྱ་དང་སྒྲུབ་བྱེད་གཉིས་ཀ་སྟོན་པར་མི་སྲིད་པས་སོ་ཞེས་
གསུངས་ཏེ། དོན་ནི་བསྒྲུབ་བྱར་བསྟན་པ་ཉིད་ཀྱིས་ངེས་བཟུང་ལ་མ་ལྟོས་པར་སྒྲུབ་བྱེད་ཡིན་
པ་ཁེགས་ཞེས་པའོ། །སློབ་དཔོན་གྱི་དགོངས་པ་ནི་སྔར་བཤད་པ་ཁོ་ན་ལྟར་ཡིན་ཏེ། རྣམ་
འགྲེལ་ལས། འདོད་རྐྱེན་འདིར་ནི་ཡན་ལག་མིན། །འདོད་པར་གྱུར་པའི་ཚིག་དག་ལ། །
ཡན་ལག་ཉིད་ཡིན་དེ་ཡིས་ནི། །གཏན་ཚིགས་མ་གྲུབ་ལ་སོགས་འགོག །ཅེས་གསུངས་པ་
ལྟར་རོ། །གལ་ཏེ་ཕྱོགས་ཀྱི་ཚིག་སྒྲུབ་བྱེད་མ་ཡིན་པས་བསྟན་པར་བྱ་བའང་མི་འཐད་དོ་ཞེ་ན།
མི་འགལ་ཏེ། ཁྱེད་བསྒྲུབ་བྱ་ངག་ཏུ་འབྱིན་པར་འདོད་པ་ལྟར་ནའང་བསལ་བ་བཞི་མ་ཞུགས་
པ་ཞིག་བསྟན་པར་བྱ་བ་ཡིན་ལ། ཁོ་བོ་ཅག་ལ་ནི་ངག་ཏུ་མ་བརྗོད་ཀྱང་རྟགས་ཀྱིས་བསྟན་བྱ་
ཞེས་བྱ་བའི་ཚིག་བསྡུས་ནས་བསྒྲུབ་བྱ་བསྟན་པར་བྱ་ཞེས་བརྗོད་པ་ཡིན་ནོ། །བསལ་བ་ནི་
བསལ་བ་བཞི་མ་ཞུགས་པའོ། །གཉིས་པ་ནི། བསྒྲུབ་བྱར་ཞེས་པ་ནས། ཁས་བླངས་པའོ་
ཞེས་པའི་བར་ཏེ་གོ་བར་ཟད་དོ། །གསུམ་པ་རྩོད་པ་སྤོང་བ་ནི། འདི་ལ་ཞེས་པ་ནས། འགྱུར་
བའི་ཕྱིར་རོ་ཞེས་པའི་བར་ཏེ། དོན་ནི་གློ་བུར་བའི་རྗེས་དཔག་སྒྲུབ་བྱེད་དང་མཐུན་པར་
འདོད་པ་ཡོད་པས་མ་ཁྱབ་པ་མེད་ལ། སྐབས་སུ་མ་བབ་པ་དམ་བཅའ་བའང་འདོད་པ་ཡོད་ན་
བསྒྲུབ་བྱ་ཡིན་ཞིང་། གཏན་ཚིགས་ནི་ཚུལ་གསུམ་ཚང་བ་ཙམ་གྱིས་དེར་འགྱུར་ལ། བསྒྲུབ་བྱ་
ལ་ནི་ཁས་བླངས་ནས་རྟགས་ཀྱིས་བསྒྲུབ་པའི་ཕྱིར་རྟགས་དང་མཚུངས་པའི་སྐྱོན་ཡང་མེད་དོ་
240



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་འེ་རྣམ་བཤད་རིགས་འམ་གསལ་བའི་ཉི་མ།
བཞེས་སྟོན་པ་ཡིན་ལ། བསྒྲུབ་བྱར་འཇོག་པ་ནི་རྒོལ་ཕྱིར་རྒོལ་གཉིས་ཀ་ལ་ལྟོས་ཞེས་གསུངས་
སོ། །འདི་ནི་གཞན་དོན་གྱི་དབང་དུ་བྱས་པ་སྟེ། གོང་བུ་གློ་བུར་བའི་རྟགས་ཀྱིས་བསྒྲུབ་བྱ་
ཡང་བཤད་པས་སོ། ། གཞན་ནི་གོ་བར་སླའོ། ། གཉིས་པ་མཚན་གཞི་ངོས་གཟུང་བ་ནི།
བསྒྲུབ་བྱའི་ཞེས་པ་ནས། རྩོད་པ་ལས་གྲོལ་ལོ་ཞེས་པའི་བར་ཏེ། དོན་ནི་དགག་སྒྲུབ་ཐམས་
ཅད་གཞན་སེལ་གྱིས་བྱེད་པས་སྒྲ་དོན་དང་རང་མཚན་རྐྱང་པ་ནི་བསྒྲུབ་བྱ་མ་ཡིན་ལ། སྒྲ་དོན་
ལ་རང་མཚན་དུ་འཁྲུལ་ནས་དགག་སྒྲུབ་བྱེད་པའི་ཕྱིར་སོ་སོར་མ་ཕྱེ་བའི་གཞན་སེལ་གྱི་ཚོགས་
དོན་ཉིད་མཚན་གཞི་ཡིན་ལ། དེའང་ཚོགས་པ་དངོས་པོར་གྲུབ་པ་སྒྲ་མི་རྟག་པ་ལ་སོགས་པ་
དང་། དངོས་པོར་མ་གྲུབ་ཀྱང་འདོད་པས་དམ་བཅས་ཤིང་སེལ་བའི་སྒོ་ནས་བསྒྲུབ་བྱར་གྱུར་
པ་སྒྲ་རྟག་པ་ལ་སོགས་པ་དངོས་པོར་མ་གྲུབ་པ་དག་ཀྱང་ཡོད་དོ་ཞེས་སྟོན་པ་ཡིན་ནོ། །གཞན་
ནི་གོ་བར་སླའོ། །
གསུམ་པ་ཕྱོགས་ལ་གནོད་པའི་བསལ་བ་བཤད་པ་ལ་གཉིས་ཏེ། སྤྱིའི་རྣམ་གཞག་དང་།
སོ་སོའི་རང་བཞིན་ནོ། །དང་པོ་ལ་གསུམ་སྟེ། མཚན་ཉིད་དང་། དབྱེ་བསྡུ་དང་། རྩོད་པ་
སྤོང་བའོ། །དང་པོ་ནི། བསལ་བ་ཞེས་སོགས་ཏེ། ཕྱོགས་དང་འགལ་བ་གྲུབ་ཅེས་པས་དམ་
བཅའ་ལྟར་སྣང་ཉིད་ཡིན་པར་བསྟན་ཏེ། རིགས་ཐིགས་ལས། ཕྱོགས་ལྟར་སྣང་བ་བཞི་
བསལ་བ་ཡིན་ནོ་ཞེས་དང་། སློབ་དཔོན་ལྷ་དབང་བློས། རང་གི་ངོ་བོ་ལ་སོགས་པའི་སྒྲས་
བསལ་བ་གྲུབ་པ་ལ་སོགས་པ་ཕྱོགས་ལྟར་སྣང་བ་ལྔ་པོ་དག་ལ་ཞེས་གསུངས་པ་ལྟར་རོ། །ཁ་
ཅིག་བསལ་བ་ཉིད་མི་སྲིད་པར་འདོད་པ་ནི་གཞུང་གི་དགོངས་པ་མ་ཡིན་ཏེ། ཀུན་ལས་བཏུས་
ལས་བསལ་བའི་དཔེར་བརྗོད་འཆད་པའི་སྐབས་སུ། དཔེར་ན་སྒྲ་མཉན་བྱ་མ་ཡིན་པ་དང་།
བུམ་པ་རྟག་པ་དང་། གཞལ་བྱའི་དོན་སྒྲུབ་པར་བྱེད་པའི་ཚད་མ་མེད་དོ་ཞེས་བྱ་བ་དམ་བཅའ་
བ་ཙམ་གྱིས་དེར་སྣང་བ་ཡིན་ནོ་ཞེས་གསུངས་པ་དང་འགལ་བས་སོ། །གཉིས་པ་ནི། ལྔ་པོ་
ཞེས་པ་ནས། འགྱུར་ཏེ་ཞེས་པའི་བར་ཏེ། དོན་ནི་བསལ་བའི་རབ་ཏུ་དབྱེ་བ་རིགས་པའི་སྒོར་
ལྔར་གསུངས་ལ། ཀུན་ལས་བཏུས་སུ་བཞིར་གསུངས་ཤིང་། དེའི་དགོངས་པ་ཆོས་ཀྱི་གྲགས་
པས་རྗེས་དཔག་གི་བསལ་བ་ལ་དངོས་པོ་སྟོབས་ཞུགས་དང་། གྲགས་པ་དང་། ཁས་བླངས་ཀྱི་
བསལ་བ་སྟེ་གསུམ་དུ་ཕྱེ་ནས་བཞིར་བཤད་ལ། དེ་དག་ཀྱང་བསྡུ་ན་མངོན་རྗེས་ཀྱི་བསལ་བའི་
གཉིས་ནི་དངོས་སྟོབས་ཀྱི་བསལ་བར་འདུས་ཏེ། སེལ་བྱེད་ཚད་མ་གཉིས་ཡུལ་ལ་དངོས་
241



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།པ
།སྟོབས་ཀྱིས་ཞུགས་པའི་ཕྱིར་རོ། །ཇི་སྐད་དུ། ཡུལ་དངོས་སྟོབས་ཀྱིས་ཞུགས་པ་ཡི། །ཚད་
མས་དེ་ཉིད་རྟོགས་སོ་ཞེས། །ཆོས་ཀྱི་གྲགས་པའི་རྗེས་འབྲང་བའི། །རྟོག་གེ་པ་རྣམས་སྒྲོགས་
པར་བྱེད། །ཅེས་ཛ་ཡ་ཨ་ནནྟས་བཤད་པ་ལྟར་རོ། །ཁས་བླངས་དང་གྲགས་པའི་བསལ་བ་
གཉིས་ནི་སྒྲོ་བཏགས་ཀྱི་བསལ་བ་ཞེས་གཅིག་ཏུ་འདུས་ཏེ། སེལ་བྱེད་འབྲས་རང་གི་རྟགས་ལ་
བརྟེན་པའི་རྗེས་དཔག་གིས་རང་བཞིན་དང་འབྲས་བུ་སྒྲོ་བཏགས་པ་ལ་གཞལ་བྱ་རྟོགས་པའི་
ཚད་མ་ཡིན་པས་སོ། །གསུམ་པ་རྩོད་པ་སྤོང་བ་ནི། དམ་བཅའ་དང་ཞེས་པ་ནས། ཕྱོགས་སུ་
མི་རུང་བ་ཡིན་ནོ་ཞེས་པའི་བར་ཏེ། དོན་ནི་དམ་བཅས་དུས་ཉིད་ན་བསལ་རུང་ཡོད་ཀྱང་།
གཞི་དེ་ཉིད་ལ་མི་དྲན་པོས་བདེན་ཞེན་གྱིས་ཁས་ལེན་ལ། ཁས་བླངས་ཀྱི་རྒྱུན་ལ་བསལ་བ་
འཇུག་པས་དམ་བཅའ་དང་བསལ་བ་དུས་གཅིག་མི་གཅིག་བརྟགས་པའི་སྐྱོན་མེད་ལ། བརྗོད་
འདོད་སྣང་བའི་རྟོག་པ་དང་། དེ་ལས་བྱུང་བའི་སྒྲ་རྒྱུ་འབྲས་བུ་འབྲེལ་པ་ལས་ཁས་བླངས་རྗེས་
དཔག་ཏུ་མི་འདུ་བའི་སྐྱོན་མེད་ཅིང་། གྲགས་པ་ལའང་མི་བརྟན་གཡོ་བའི་གྲགས་པ་དང་།
བརྟན་པ་གཡོ་མེད་ཀྱི་གྲགས་པ་གཉིས་ལས། དང་པོ་ནི་གནོད་བྱེད་ཡོད་པས་རྗེས་དཔག་ཏུ་མི་
འདུ་ཡང་། ཕྱི་མའི་དབང་དུ་བྱས་ནས་རྗེས་དཔག་ཏུ་འདུས་ཏེ། ཤེས་རབ་འབྱུང་གནས་སྦས་
པས། འདོད་པའི་སྒྲ་ཡིས་བརྗོད་བྱ་བ། །གཡོ་མེད་གང་ཡིན་གྲགས་པ་ཡིན། །ཞེས་བཤད་པ་
ལྟར་རོ། །མངོན་སུམ་ལ་ནི་ཁས་བླངས་དང་གྲགས་པ་གཉིས་མི་འཇུག་སྟེ། མངོན་སུམ་གྱི་སྒྲོ་
འདོགས་གཅོད་པ་མེད་པའི་ཕྱིར་རོ་ཞེས་པའོ། །གཞན་ནི་གོ་བར་ཟད་དོ། །གཉིས་པ་སོ་སོའི་
རང་བཞིན་ལ་བཞི་ལས། དང་པོ་མངོན་སུམ་གྱི་བསལ་བ་ནི། དམ་བཅའ་ཞེས་པ་ནས། མི་།
འགལ་ལོ་ཞེས་པའི་བར་རོ། །
གཉིས་པ་རྗེས་དཔག་གི་བསལ་བ་ནི། ཚུལ་གསུམ་ཞེས་པ་ནས། འདོད་པ་ལ་གནོད་
དོ་ཞེས་པའི་བར་ཏེ་གོ་བར་ཟད་དོ། །གསུམ་པ་ཡིད་ཆེས་པའི་བསལ་བ་ནི། ཡིད་ཆེས་ཞེས་པ་
ནས། གསུངས་པ་ཡིན་ནོ་ཞེས་པའི་བར་ཏེ་གཞུང་ཇི་ལྟ་བ་བཞིན་རྟོགས་པར་བྱའོ། །བཞི་པ་
གྲགས་པའི་བསལ་བ་ལ་གཉིས་ཏེ་མཚན་ཉིད། དེའི་རང་བཞིན་ངེས་པར་བྱའོ། །དང་པོ་ནི།
དམ་བཅས་ཞེས་སོགས། གཉིས་པ་ལ་གཉིས་ཏེ། བསྡུས་ཏེ་བཤད་པ་དང་། ཕྱེ་སྟེ་བཤད་
པའོ། །དང་པོ་ནི། བརྡ་སྤྲོད་ཅེས་པ་ནས། གྲུབ་ཟིན་ཏོ་ཞེས་པའི་བར་རོ། །གཉིས་པ་་།ལ་
གཉིས་ཏེ། མདོའི་ཚིག་དགོད་པ་དང་། དེའི་དོན་གཏན་ལ་དབབ་པའོ། །དང་པོ་ནི། གང་
242



༄༅།།ཚད་མ་རིགས་པའི་གཏེར་ཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ
4ལ་ཞེས་པ་ནས། གསུངས་སོ་ཞེས་པའི་བར་རོ། །གཉིས་པ་ལ་གསུམ་སྟེ། བཤད་ཚུལ་དང་པོ་
དང་། གཉིས་པ་དང་། དེ་དག་གི་དགོངས་པའོ། །དང་པོ་ལ་གཉིས་ཏེ། གཞན་གྱིས་
བརྟགས་པ་དགག་པ་དང་། རང་གི་འཐད་པ་བརྗོད་པའོ། །དང་པོ་ནི། ཡོད་པའི་ཞེས་པ་
ནས། རུང་བའི་ཕྱིར་རོ་ཞེས་པའི་བར་ཏེ། འདི་དག་གི་སྐབས་སུ་རྩ་བ་ལས། འདི་ལ་དཔེ་
མེད་ཡོད་རྣམས་ལ། །སྒྲ་ཀུན་བརྗོད་དུ་རུང་ཕྱིར་རོ། །ཞེས་པའི་མཇུག་ཏུ་གཞུང་ཁ་ཅིག་ལས།
ཡོད་ལ་རྗེས་འགྲོ་ཡོད་མིན་ན། །རྟགས་གཞན་ཕལ་བ་སྨོས་ཅི་དགོས། །ཞེས་གསུངས་པ་ཉིད་
འགྲེལ་པ་དང་མཐུན་པས་དག་གོ །གཉིས་པ་འཐད་པ་བརྗོད་པ་ནི། འཇིག་རྟེན་ཞེས་པ་ནས།
མི་དགོས་སོ་ཞེས་པའི་བར་རོ། །བཤད་ཚུལ་གཉིས་པ་ལ་གསུམ་སྟེ། རྗེས་དཔག་ལས་གྲགས་
པ་ཡུལ་ཐ་དད་པར་བསྒྲུབ་པ། དེ་ལ་གཞན་གྱིས་བརྟགས་པ་དགག་པ། སློབ་དཔོན་གྱི་
དགོངས་པ་བཤད་པའོ། །དང་པོ་ནི། ཐུན་མོང་མ་ཡིན་པའི་ཕྱིར་ཞེས་པ་ནས། གསུངས་པས་
སོ་ཞེས་པའི་བར་རོ། ། གཉིས་པ་ནི། དེས་ན་ཞེས་པ་ནས། གནོད་པས་སོ་ཞེས་པའི་བར་
རོ། །གསུམ་པ་ནི། ག་བུར་དང་ནི་ཞེས་པ་ནས། ཞེས་དགོངས་སོ་ཞེས་པའི་བར་རོ། །དེ་
དག་གི་དོན་ནི་གཞུང་ཉིད་ན་གསལ་བས་འདིར་མ་སྤྲོས་སོ། །
གསུམ་པ་དེ་དག་གི་དགོངས་པ་དཔྱད་པ་ལ་གཉིས་ཏེ། གཞན་ལུགས་དགག་པ་དང་།
རང་ལུགས་བརྗོད་པའོ། །དང་པོ་ནི། ལ་ལ་ཞེས་པ་ནས། བཤད་ཟིན་ཏོ་ཞེས་པའི་བར་ཏེ།
སློབ་དཔོན་གཙང་ནག་པས་གྲགས་པ་ལ་བརྡའི་གྲགས་པ་དང་ཐ་སྙད་ཀྱི་གྲགས་པ་གཉིས་སུ་
འབྱེད་པ་ནི་གཞུང་འདིའི་སྐབས་དོན་མ་ཡིན་ཏེ། རྒྱུ་མཚན་ཅན་གྱི་ཐ་སྙད་ནི་འདོད་རྒྱལ་དུ་
དོན་ཐམས་ཅད་ལ་འཇུག་ཏུ་མི་རུང་བའི་ཕྱིར་རོ། །ཡང་བོད་རྣམས་བརྡའི་གྲགས་པ་ལ་དངོས་
དང་ཞེན་པའི་བརྗོད་བྱ་གཉིས་སུ་ཕྱེ་ནས་མདོའི་བཤད་ཚུལ་གཉིས་ལ་སོ་སོར་སྦྱོར་བ་ཡང་
འཁྲུལ་ཏེ། འཆད་པའི་ཚེ་བརྗོད་བྱ་གཉིས་ཡོད་ཀྱང་། ཐ་སྙད་ལ་འཇུག་པའི་ཚེ་དེ་ལྟར་མི་རུང་
ངོ་ཞེས་བཤད་ཟིན་པའི་ཕྱིར་རོ་ཞེས་སྟོན་པ་ཡིན་ནོ། །
གཉིས་པ་རང་གི་ལུགས་ལ། བཤད་ཚུལ་སོ་སོར་བཤད་པ་དང་། དེ་ལྟར་ཤེས་པའི་
ཕན་ཡོན་བསྟན་པའོ། །དང་པོ་ནི། སྔ་མ་ཞེས་པ་ནས། ལེགས་པར་ཤེས་སོ་ཞེས་པའི་བར་ཏེ།
དོན་ནི་བཤད་ཚུལ་དང་པོས་ནི་སྒྲ་བྱུང་གི་གྲགས་པ་དང་། བརྗོད་རུང་གི་གྲགས་པ་ག་གཉིས་ཀ་
རྟགས་ལ་བརྟེན་པའི་རྗེས་དཔག་ཚད་མས་མི་ཁེགས་ཏེ། གནོད་བྱེད་ཀྱི་རྗེས་དཔག་མེད་པའི་
243



༄༅།དང་ལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
༔ཕྱིར་ཞེས་སྟོན་པའམ། ཡང་ན། བརྗོད་རུང་རྟོགས་པའི་རྗེས་དཔག་ཆོས་ཅན། ྋའགལ་ཟླ་
བརྗོད་མི་རུང་དུ་རྟོགས་པ་མེད་དེ། བརྗོད་རུང་དུ་ངེས་ཟིན་པས་སོ། །བརྗོད་རུང་དུ་ངེས་ཀྱང་
བརྗོད་མི་རུང་དུ་རྟོགས་པ་ཡོད་ན་འགལ་བ་ལ་མི་འཁྲུལ་བ་ཡོད་པར་འགྱུར་རོ། ། དེས་ན་
བརྗོད་རུང་རྟོགས་པ་ཉིད་གནོད་བྱེད་ཡིན་པར་བསྟན་ཏེ། རྣམ་འགྲེལ་ལས། གྲགས་པའི་
རྗེས་དཔོག་ཕྱིར་དེ་ལྟར། ། རྗེས་སུ་དཔག་པས་གྲུབ་དེ་ལ། །འགལ་བ་འཁྲུལ་པ་མེད་པ་
ཅན། །མེད་པར་སྟོན་པར་བྱེད་པ་ཡིན། །ཞེས་གསུངས་པས་སོ། །བཤད་ཚུལ་གཉིས་པས་ནི་
དངོས་སྟོབས་རྗེས་དཔག་དང་གྲགས་པའི་རྗེས་དཔག་གི་ཡུལ་གྱི་དབྱེ་བ་བསྟན་པ་ཡིན་ཏེ།
གྲགས་པའི་རྗེས་དཔག་ནི་ཡུལ་བརྡའི་དབང་གིས་སྒྲོ་བཏགས་པ་དངོས་པོར་མེད་པ་ལ་འཇུག་
ལ། དངོས་སྟོབས་རྗེས་དཔག་ནི་ཡུལ་དངོས་པོའི་དབང་གིས་ངེས་པ་ལ་འཇུག་པའི་ཕྱིར་རོ་
སྙམ་དུ་དགོངས་པ་སྟེ། རྣམ་ངེས་ལས། དེས་ན་དངོས་པོ་ཡོད་པ་དང་མེད་པའི་རྗེས་སུ་བྱེད་
པའི་རྗེས་སུ་དཔག་པ་ལས་གྲགས་པ་ཡུལ་ཐ་དད་པ་ཡིན་པའི་ཕྱིར་དངོས་པོའི་དབང་གིས་
འཇུག་པ་མ་ཡིན་ནོ་ཞེས་བསྟན་པ་ཡིན་ནོ་ཞེས་གསུངས་པ་ལྟར་རོ། །གཉིས་པ་ནི། དེ་ལྟར་
ཞེས་སོགས་ཀྱིས་བསྟན་པ་ལས་འདི་ལྟར་སྦྱར་ཏེ། འདོད་པས་འཇུག་ཕྱིར་གྲགས་པ་ནི། །
དངོས་སྟོབས་ཉིད་ལས་ཡུལ་གཞན་གསུངས། །དེ་ལྟར་ཤེས་ན་གྲགས་པ་ཡི། །བསལ་བ་
མཁས་པའི་དགོངས་པ་འགྲུབ། །ཅེས་བྱ་སྟེ། གཞན་སེལ་གྱི་སྒོ་ནས་བརྗོད་བྱ་རྗོད་བྱེད་ཤེས་
ན་གྲགས་བསལ་གྱི་དགོངས་པ་ལེགས་པར་ཤེས་སོ། ། ཚུལ་གསུམ་མ་འཁྲུལ་གཏན་ཚིགས་
དང་། །ངེས་རྟོགས་བསྒྲུབ་བྱའི་བཤད་ཚུལ་དང་། །བསལ་བྱ་སེལ་བ་སེལ་ཚུལ་རྣམས། །
གཞན་སེལ་སྒོ་ནས་མཁས་པ་ཡི། །གཞུང་གི་དགོངས་དོན་གསལ་བར་འགྲུབ། །བསྡུ་བའི་
ཚིགས་སུ་བཅད་པའོ། །ཚད་མ་རིགས་པའི་གཏེར་གྱི་འགྲེལ་པའི་རྣམ་པར་བཤད་པ་རིགས་
ལམ་གསལ་བའི་ཉི་མ་ལས། རང་དོན་རྗེས་དཔག་བརྟག་པའི་རབ་ཏུ་བྱེད་པ་སྟེ་བཅུ་པའོ།། །།
༈ གཉིས་པ་གཞན་དོན་རྗེས་དཔག་ལ་གསུམ་སྟེ། མཚན་ཉིད་དང་། སྨྲ་བ་པོའི་གང་
ཟག་དང་། རྩོད་པའི་སྐབས་ཀྱི་ངག་གི་དབྱེ་བའོ། །དང་པོ་ནི། གཞན་དོན་ཞེས་སོགས་ཀྱིས་
རྩོད་པའི་སྐབས་ཀྱི་རྒོལ་བ་རང་གིས་མཐོང་བའི་རྟགས་གཞན་ལ་སྟོན་པའི་ངག་ནི་གཞན་དོན་
རྗེས་དཔག་གི་མཚན་ཉིད་དེ། མདོ་ལས། གཞན་དོན་རྗེས་སུ་དཔག་པ་ནི། །རང་གིས་
མཐོང་དོན་རབ་གསལ་བྱེད། །ཅེས་དང་། རིགས་ཐིགས་ལས། གཞན་གྱི་དོན་གྱི་རྗེས་སུ་*
244



༄༅ །ཚད་མ་རིགས་པའི་གཏེར་སྤྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
དཔག་པ་ནི་ཚུལ་གསུམ་གྱི་རྟགས་བརྗོད་པ་སྟེ་ཞེས་བཤད་པ་ལྟར་རོ། །འདིར་རྒོལ་བ་རང་
གིས་མཐོང་ཞེས་པ་ཡང་སྔར་རྒོལ་ཁོ་ན་ནི་མ་ཡིན་ཏེ། རྒྱུན་ལས། རང་གིས་མཐོང་བ་ནི་རྒོལ་
བ་དང་ཕྱིར་རྒོལ་བ་དང་རང་གིས་མཐོང་བ་སྟེ། བསྟན་པར་བྱ་བ་དང་སྟོན་པར་བྱེད་པ་དག་
རང་གིས་མཐོང་བ་ཞེས་བྱ་བའི་ཚིག་གོ །གལ་ཏེ་ཉན་པར་བྱེད་པ་ཡོད་ན་དེ་དག་རྣམས་ཀྱང་
ཡིན། དེ་དག་ཀྱང་དབང་དུ་བྱ་བ་ཡིན་པའི་ཕྱིར་རོ་ཞེས་དང་། སློབ་དཔོན་ཤཱཀྱ་བློས་ནི།
གཉིས་ཀ་ལ་ངེས་པའི་དོན་བརྗོད་པ་བསྒྲུབ་པར་བྱེད་པ་ཉིད་ཡིན་པའི་ཕྱིར་རོ་ཞེས་དང༌། དེ་ཁོ་
ན་ཉིད་དུ་ནི་རྒོལ་བ་དང་ཕྱིར་རྒོལ་བ་དག་གིས་སྔར་ཚད་མས་ངེས་པའི་དོན་སྒྲུབ་པར་བྱེད་པ་
ཡིན་མོད་ཀྱི། འོན་ཀྱང་ཕྱིར་རྒོལ་བས་བཟུང་བ་རྣམ་པར་བརྗོད་པ་ཡང་ཚིག་གིས་དྲན་པའི་
ཡུལ་ཉིད་ལ་འཇུག་པར་འགྱུར་རོ་ཞེས་རྒོལ་ཕྱིར་རྒོལ་གཉིས་ཀས་ངེས་པའི་དོན་ཕན་ཚུན་དུ་
བསྒྲུབ་པ་དང་། སུན་འབྱིན་ཚུལ་གྱིས་བརྗོད་པ་གཞན་དོན་རྗེས་དཔག་ཡིན་ཞིང་། ཕྱིར་རྒོལ་
གྱི་ངག་དཔང་པོས་རྗེས་སུ་བརྗོད་པས་ཀྱང་ཚུལ་གསུམ་དྲན་ལམ་དུ་འཕེན་པའི་ཕྱིར་དེའང་
གཞན་དོན་རྗེས་དཔག་ཏུ་འགྱུར་ལ། དེས་ན་གཞན་དོན་རྗེས་དཔག་ལ་གང་ཟག་གསུམ་ཀའི་
ངག་ཡོད་ཅེས་བཤད་ཅིང་། གཞུང་འདི་ཉིད་ལས་ཀྱང་གཞན་དོན་རྗེས་དཔག་སྨྲ་བ་པོའི་གང་
ཟག་ལ་གསུམ་དུ་གསུངས་པས་སོ། །འོ་ན་ཕྱི་རྒོལ་གྱིས་བསྒྲུབ་བྱ་མ་ངེས་པས་ཚུལ་གསུམ་གྱི་
རྟགས་གཞན་ལ་སྟོན་པ་ཇི་ལྟར་བྱེད་ཅེ་ན། བསྒྲུབ་པ་དང་སུན་འབྱིན་གྱི་ཚིག་བརྗོད་པ
སྐབས་ཀྱི་རྩོད་གཞི་ལ་ངེས་པ་འདྲེན་པ་ཉིད་ལ་གཞན་དོན་དུ་བཏགས་ལ། ཚུལ་གསུམ་རྟགས་
ལས་དོན་མཐོང་ཡིན། །ཞེས་གསུངས་པ་ནི་བསྒྲུབ་བྱ་རྟོགས་པའི་ཡན་ལག་ཡིན་པ་ལ་དགོངས་
པ་སྟེ། རྒྱུན་ལས། ཚིག་ཀུན་དྲན་པའི་དོན་ཡིན་ཏེ། །དེས་ན་དེ་ལ་ཚད་མར་བརྗོད། །ཅེས་
བཤད་པ་ལྟར་རོ། ། གཞན་དོན་རྗེས་དཔག་ལ་གང་ཟག་གསུམ་ཀའི་ངག་ཡོད་ཀྱང་། གང་
ཟག་སོ་སོའི་ངག་ལ་ནི་སྒྲུབ་ངག་དང་སུན་འབྱིན་དང་བརྡ་སྤྲོད་ཀྱི་ངག་ཅེས་བཤད་པས་སྒྲུབ་
ངག་དང་སུན་འབྱིན་སོགས་དེའི་བྱེ་བྲག་གོ །གལ་ཏེ་རྗེས་དཔག་ཤེས་པ་ཡིན་ལ། འདི་ངག་
ཡིན་པས་གཞན་དོན་རྗེས་དཔག་ཅེས་བརྗོད་པ་འགལ་ལོ་སྙམ་ན། མི་འགལ་ཏེ། རྗེས་དཔག་
དངོས་མ་ཡིན་ཡང་རང་གིས་རྟོགས་པའི་འབྲས་བུ་གཞན་གྱིས་རྟོགས་པའི་རྒྱུ་ཡིན་པས་དེ་ལས་
རྗེས་དཔག་ཏུ་བཏགས་པའི་ཕྱིར། སློབ་དཔོན་ཤཱཀྱ་བློས། འདི་ལྟར་ཚད་མ་དངོས་ལ་བརྟེན་
ནས་དེ་སྐད་དུ་བཤད་ཅིང་ཉེ་བར་བཏགས་ནས་གཞན་གྱི་དོན་རྗེས་སུ་དཔག་པ་ཉིད་ཡིན་པའི་པས་
པ
245



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་པོད་བཅུ་དྲུག་པ༔
མཕྱིར་རོ་ཞེས་བཤད་པ་ལྟར་རོ། །འོ་ན་གཞན་དོན་རྗེས་དཔག་ལྟར་གཞན་དོན་མངོན་སུམ་
ཡང་ཅི་སྟེ་མེད་སྙམ་ན། མངོན་སུམ་གྱིས་མཐོང་བའི་རང་མཚན་ཇི་ལྟ་བ་བཞིན་དུ་སྒྲས་བརྗོད་
མི་ནུས་པའི་ཕྱིར་གཞན་དོན་མངོན་སུམ་མེད་ཅེས་སློབ་དཔོན་ཕྱོགས་ཀྱི་གླང་པོས་བཤད་ལ།
རྒྱན་མཁན་པོ་ནི་ཚིག་ལས་མངོན་སུམ་ངེས་པར་མི་སྐྱེ་བའི་ཕྱིར་གཞན་དོན་མངོན་སུམ་མེད་
ཅེས་བཞེད་དེ། ཇི་ལྟར་ཚིག་ལས་དོན་མཐོང་བའི། །འབྲེལ་པ་དྲན་པར་གྱུར་པ་ན། །རྗེས་
དཔག་སྐྱེ་བ་དེ་བཞིན་དུ། །འགར་ཡང་མངོན་སུམ་སྐྱེ་མ་ཡིན། །ཞེས་བཤད་པ་ལྟར་རོ།
འོན་ཀྱང་སློབ་དཔོན་ཛྙཱ་ན་ཤྲཱི་ནི་གཞན་དོན་མངོན་སུམ་ཡང་ཡོད་པར་བཞེད་དོ། །
གཉིས་པ་སྨྲ་བ་པོའི་གང་ཟག་ལ་གསུམ་སྟེ། སོ་སོའི་མཚན་ཉིད་དང་། རྒྱལ་ཕམ་གྱི་
རྣམ་གཞག །དེ་ལ་དཔང་པོས་ཇི་ལྟར་བསྒྲུབ་པའི་ཚུལ་ལོ། །དང་པོ་ནི། རྒོལ་དང་ཞེས་པ་
ནས། མཁས་པ་དག་ཟེར་རོ་ཞེས་པའི་བར་ཏེ། དོན་ནི་སྒྲུབ་བྱེད་བརྗོད་པར་ཁས་ལེན་པ་སྔ་
རྒོལ་དང་། སུན་འབྱིན་བརྗོད་པར་ཁས་ལེན་པའི་ཕྱི་རྒོལ་དང་། དེ་གཉིས་ཀྱི་རྒྱལ་ཕམ་བརྗོད་
པར་ཁས་ལེན་པ་ནི་དཔང་པོ་སྟེ། རྩོད་རིགས་ལས། སྒྲུབ་བྱེད་ཡང་དག་པའམ་སྐྱོན་ཡང་དག་
པར་བརྗོད་པའི་སྒོ་ནས་རིགས་པའི་རྗེས་སུ་འཇུག་པར་འགྱུར་ཏེ། དཔང་པོས་དངོས་སུ་གོ་
བར་བྱ་བའི་ཕྱིར་རོ། །དེ་ལྟར་ན་དམ་པ་རིགས་པའི་རྗེས་སུ་འབྲང་བའི་རྩོད་པའོ་ཞེས་གསུངས་
པ་ལྟར་རོ། །དེའང་རྒོལ་ཕྱིར་རྒོལ་གཉིས་ལ་དབྱེ་བ་མ་གསུངས་ལ། དཔང་པོ་ལ་ནི་རྗེས་སུ་
བརྗོད་པ་དང་། ཤན་འབྱེད་པ་དང་། ཚར་གཅོད་པའི་དཔང་པོ་སྟེ་གསུམ་དུ་སློབ་དཔོན་།
རྣམས་བཞེད་པ་ལྟར་རམ། ཡང་ན་མངོན་པ་ཀུན་ལས་བཏུས་ལས། སྨྲ་བའི་ཞལ་ཆེ་བ་ནི་རྒྱལ་
པོ་བཞུགས་པ་དང་། བསྐོས་པའི་འདུས་པ་དང་། ཚད་མར་རུང་བའི་ཟླ་གྲོགས་རྣམས་དང་།
དགེ་སྦྱོང་དང་བྲམ་ཟེ་ཆོས་དང་དོན་ལ་མཁས་པ་རྣམས་སོ་ཞེས་བཤད་པ་ལྟར་རོ། །ཕྱོགས་སུ་
ལྷུང་བ་ནི་དཔང་པོར་མི་འགྱུར་ཏེ། རྒྱུན་ལས། འོན་ཏེ་ཉན་པོའི་འཇིག་རྟེན་ནི། །རྒོལ་བའི་
ཕྱོགས་སུ་ལྷུང་གྱུར་ན། །དེ་ལྟར་ན་ཡང་ཕྱོགས་ལྷུང་ཕྱིར། །ཉན་པོ་མིན་པ་གསལ་བ་ཉིད། །
ཅེས་གསུངས་པ་ལྟར་རོ། །དཔང་པོ་ལ་ཚར་གཅད་མེད་པའི་གནད་ཀྱང་འདི་ཉིད་ཡིན་ནོ། །
དེའང་རྩོད་པ་ཆེན་པོ་ལ་དཔང་པོས་གཉིས་ཀའི་དག་རྗེས་སུ་བརྗོད་ན་མི་འཁྲུག་ཅིང་གྲུབ་
མཐའི་གནད་ཡི་གེར་བྲིས་ན་བསྙོན་མི་ནུས་སོ་ཞེས་མཁས་པ་དག་ཟེར་རོ། །ཡང་གལ་ཏེ་
དཔང་པོ་རྩོད་པའི་ཚུལ་ལ་མི་མཁས་པའི་བླུན་པོའམ། ཤེས་ཀྱང་ཆགས་སྡང་གི་སྒོ་ནས་ཆེས་
246
22



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།31
གཟུ་བོ་ གཞན་ ལ་ཆེར་མི་འཛིན་པའམ། ངག་དྲང་པོར་སྨྲ་བཞིན་དུ་སྐུར་པ་འདེབས་པའམ། ངག་གི་ཟུར་ཅུང་
ཟད་བཅོས་ཏེ་སྒྲོ་སྐུར་འདེབས་པ་དག་སྣང་ན་སྦྲུལ་གདུག་པའི་གནས་སུ་སྒྲོན་མེའི་འོད་མི་
གསལ་བ་ལྟར་མཁས་པའི་རྩོད་པ་བསྔགས་པར་མི་འགྱུར་བས་དཔང་པོ་དང་བཅས་པའི་གནས་
དེར་ངག་ཡི་གེར་བཀོད་དེ་གཟུ་བོར་གནས་པའི་མཁས་པའི་ཚོགས་གཞན་གྱི་གྲར་སྤྲིངས་ཏེ།
ཇི་སྐད་དུ་མཁས་པ་འཇུག་པའི་སྒོ་ལས། གལ་ཏེ་ཚོགས་པ་བླུན་པོའམ། །ཆགས་སྡང་སྒོ་ནས་
མི་འཛིན་ན། ། གནས་དེར་རྗེས་བརྗོད་བྲིས་ནས་ནི། ། མཁས་པའི་
བསྟན། །ཅེས་གསུངས་པ་ལྟར་རོ། །ཚུལ་འདི་སྔོན་གྱི་མཁས་པ་རྣམས་ཀྱི་རྣམ་པར་ཐར་པ་
ཡིན་ནོ། །འདིར་རྩ་བའི་གཞུང་ཁ་ཅིག་ལས་ནི། དྲི་དང་སྐྱོན་བརྗོད་ཕྱིར་རྒོལ་གཙོ། །འཇོག་
དང་སྐྱོན་སྤོང་རྒོལ་བ་གཙོ། །རྗེས་བརྗོད་བརྡ་སྤྲོད་དཔང་པོ་གཙོ། །སྐབས་ཀྱིས་ཕན་ཚུན་
འཆོལ་བའང་སྲིད། །ཅེས་འབྱུང་ངོ་། །
གཉིས་པ་ནི། རྒོལ་བ་ཞེས་པ་ནས། གསུངས་པས་སོ་ཞེས་པའི་བར་ཏེ། དོན་ནི་རྒོལ་
ཕྱིར་རྒོལ་གཉིས་ཀྱི་སྐྱོན་ཡོན་ལས་ཚར་གཅད་དང་རྗེས་སུ་འཛིན་པ་འཇུག་ལ། སྐྱོན་ཅན་ལ་
སྐྱོན་བརྗོད་མི་ནུས་ན་ནི་ཕམ་རྒྱལ་གྱི་རྣམ་གཞག་མེད་པར་བཞེད་དོ། །དེའང་རྒོལ་བས་སྒྲུབ་
བྱེད་ཡང་དག་བཀོད་པ་ལ་ཕྱིར་རྒོལ་གྱིས་སྐྱོན་མ་བརྗོད་པའམ་ལྟར་སྣང་བརྗོད་ན་ཕྱིར་རྒོལ་
ཕམ་ལ། རྒོལ་བས་སྒྲུབ་བྱེད་ལྟར་སྣང་བཀོད་པ་ལ་ཕྱིར་རྒོལ་གྱིས་སྐྱོན་ཡང་དག་བརྗོད་ན་རྒོལ་
བ་ཕམ་ཞིང་། སྔར་རྒོལ་གྱིས་སྒྲུབ་བྱེད་ལྟར་སྣང་བཀོད་ཀྱང་ཕྱིར་རྒོལ་སྐྱོན་མི་བརྗོད་པའམ་
སྐྱོན་ལྟར་སྣང་གཅིག་བརྗོད་ཀྱང་རྒོལ་བས་ཚེར་མ་འབྱིན་མ་ཤེས་ན་གཉིས་ཀ་ལ་ཕམ་རྒྱལ་མེད་
དེ། རྒྱལ་ཕམ་གྱི་རྣམ་གཞག་གི་ཕན་ཚུན་གྱི་སྤོབས་པ་འཇོམས་ནུས་མི་ནུས་ལ་རག་ལས་པའི་
ཕྱིར་རོ། །དེ་ཡང་རྩོད་རིགས་ལས། ཕྱིར་རྒོལ་བས་དེའི་དངོས་པོ་གོ་བར་བྱས་ན་འགྱུར་གྱི།
གཞན་དུ་ན་གཉིས་པོ་གཅིག་ཀྱང་རྒྱལ་བ་དང་ཕམ་པར་མི་འགྱུར་རོ་ཞེས་དང་། རྒོལ་བས་སྒྲུབ་
པར་བྱེད་པ་སྐྱོན་ཅན་བརྗོད་ནའང་ཕྱིར་རྒོལ་བས་སྐྱོན་མ་བསྟན་ན་ཕམ་པའི་རྣམ་པར་གཞག་
པ་རིགས་པ་མ་ཡིན་ཏེ། དེ་དག་ཉིད་ཀྱི་ཕན་ཚུན་ནུས་པ་ཉེ་བར་འཇོམས་པ་ལ་ལྟོས་ནས་རྒྱལ་
བ་དང་ཕམ་པར་རྣམ་པར་འཇོག་པའི་ཕྱིར་རོ་ཞེས་གསུངས་པ་ལྟར་རོ། །བསྒྲུབ་ངག་བཀོད་
པའི་རྗེས་སུ་རྟགས་ཀྱི་ཚེར་མ་འབྱིན་པ་ནི་ངེས་པར་དགོས་ལ། དེ་ཡང་རྟགས་འདི་མ་གྲུབ་པ་
མ་ཡིན་ཏེ། ཆོས་ཅན་ལ་མཐོང་བའི་ཕྱིར་རོ། །འགལ་བ་མ་ཡིན་ཏེ། མཐུན་ཕྱོགས་ལ་གྲུབ་
247
.........:



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
S
;པའི་ཕྱིར་རོ། །མ་ངེས་པ་མ་ཡིན་ཏེ། མི་མཐུན་ཕྱོགས་ལ་ཁེགས་པའི་ཕྱིར་རོ་ཞེས་དེ་ལྟ་བུའི་
ཚུལ་གྱིས་འབྱིན་པ་ཡིན་ཏེ། རྩོད་རིགས་ལས། ཆོས་ཅན་ལ་དང་པོར་ཡོད་པ་ཉིད་རབ་ཏུ་
བསྒྲུབས་ནས་ས་ཕྱིས་ཀྱང་ཁྱབ་པ་རབ་ཏུ་བསྒྲུབ་པ་ཉིད་ནི། དཔེར་ན་སྒྲ་ནི་ཡོད་པའམ་བྱས་པ་
ཡིན་ལ། དེ་ལྟ་བུ་གང་ཡིན་པ་དེ་ཐམས་ཅད་ནི་མི་རྟག་པ་ཡིན་ཏེ་ཞེས་སོགས་གསལ་བར་
བཤད་པའི་ཕྱིར་རོ། །དེ་ལྟར་ན་ཡང་ཕྱིས་ཀྱི་རྟོག་གེ་པ་རྣམས་ལ་རྣམ་གཞག་དེ་མ་གྲགས་པ་ནི་
བི་ཀྲ་མ་ལ་ཤཱི་ལའི་མཁས་པ་ཞིག་དང་། བྷངྒ་ལའི་བྲམ་ཟེ་གཅིག་རྒྱལ་པོ་སྒྲ་ཚད་ཤེས་པ་གཅིག་
གིས་དཔང་པོ་བྱས་ཏེ་རྩོད་པ་ན། བྲམ་ཟེས་རིག་བྱེད་ཀྱི་སྒྲ་རྟག་པར་འདོད་པ་ལ་སངས་རྒྱས་
པས་མི་རྟག་ཅེས་དམ་བཅས། བྲམ་ཟེས་མི་རྟག་སྟེ་ཅིའི་ཕྱིར་ཞེས་དྲིས། སངས་རྒྱས་པས་གང་
ཡོད་པ་མི་རྟག་སྟེ། བུམ་པ་བཞིན། སྒྲ་ཡང་ཡོད་དོ་ཞེས་བསྒྲུབ་པའི་ངག་བཀོད། དེ་ལ་བྲམ་
ཟེས་རྟགས་དེའི་ཚེར་མ་མ་ཕྱུང་ངོ་ཞེས་ཤུབ་ཅིང་རྒྱལ་པོ་ལ་བལྟས། རྒྱལ་པོ་དཔང་པོ་ཡིན་པས་
སངས་རྒྱས་པ་ལ་རྟགས་དེའི་ཚེར་མ་ཕྱུངས་ཤིག་ཅེས་སྨྲས། པཎྜི་ཏས་ཁོ་བོའི་རྟགས་སྐྱོན་མེད་
པ་ལ་ཚེར་མ་དབྱུང་ཅི་དགོས་ཞེས་ལན་བཏབ། དེར་བྲམ་ཟེར་ཚེར་མ་འབྱིན་དགོས་པའི་རྒྱུ་
མཚན་མ་ཤེས་པས་སྤོབས་པ་མེད་པར་འདུག་གོ །དེ་མན་ཆད་རྒོལ་བ་ཕལ་ཆེར་དེའི་རྣམ་ཐར་
བཟུང་ནས་རྟགས་ལ་ཚེར་མ་འབྱིན་པ་ལ་སོགས་པའི་རྣམ་གཞག་མི་བྱེད་པ་མང་པོ་ཞེས་གྲག་གོ་
ཞེས་མཁྱེན་རབ་དབང་ཕྱུག་གི་གསུང་རབ་ལས་འབྱུང་ངོ་། །ཡང་རྒྱལ་ཕམ་གྱི་རྣམ་གཞག་དེ་
དག་ཀྱང་རིགས་པའི་སྒོ་ནས་ཡིན་གྱི། དེ་ལྟར་མ་ཡིན་པར་རྩོད་པའི་སྐབས་འཆོལ་བར་བྱ་བའི་
ཕྱིར་གར་དང་ཅ་ཅོ་དང་མིག་ཟུར་དང་ཟུར་སྟོན་པ་དང་རྣ་བ་མི་གཏོད་པ་དང་རྒྱབ་ཀྱིས་ཕྱོགས་
པ་དང་པུས་མོས་འགྲོ་བ་དང་། སྤྲེའུ་ལྟར་མགོ་དང་ཁ་བཞིན་བསྒྱུར་བ་དང་། སྨྱོན་པ་ལྟ་བུར་
རྒྱུན་མི་འཆད་པར་སྨྲ་བ་དང་། གོ་ཡིས་དོགས་པ་ལྟར་མྱུར་བར་མྱུར་བར་ཤུབ་པ་དང་ས་འཐོར་
བ་དང་སྨྲས་ནས་འབྲོས་པ་དང་། བརྗོད་པ་མ་རྫོགས་པར་རྒྱལ་བའི་སྒྲ་སྒྲོགས་པ་དང་། དཔང་
པོ་ལ་ངོ་བསྟོད་དེ་ཕྱོགས་སུ་སྡུད་པ་དང་། བསུག་བྱིན་ཏེ་སྒྲོགས་སུ་འཇུག་པ་དང་། ཡི་གེ་དང་
འཕྲིན་དང་ཕོ་ཉའི་སྒོ་ནས་ཕ་རོལ་གྱི་སྨྲ་ཅི་ཕེབས་སུ་བྱེད་པ་དང་། རང་ལ་རྒྱལ་བའི་སྒྲ་ཐོབ་
པར་བྱ་བའི་ཕྱིར་ངན་གཡོའི་སྦྱོར་བ་སྣ་ཚོགས་ཀྱི་སྒོ་ནས་ཕ་རོལ་གྱི་མགོ་སྨོད་པ་ནི་བླུན་པོ་འགའ་
ཞིག་མགུ་བར་ནུས་ཀྱི། མཁས་པ་རྣམས་ཀྱིས་ཁྲེལ་ཞིང་རང་ཉིད་ངོ་ཚ་བའི་གནས་ཡིན་ནོ། །
དེའི་ཕྱིར་དེ་ལྟ་བུའི་རྩོད་པ་ནི་མཁས་པ་རྣམས་མི་བཞེད་དེ། སློབ་དཔོན་དབྱིག་གཉེན་གྱིས།
248
::



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམཤད་རིགས་ལམ་གསལ་བའི་ཉི་མ།
གང་ཞིག་རྒྱལ་འདོད་འབའ་ཞིག་གི །རྩོད་སྨྲ་དམ་པ་མ་ཡིན་ཏེ། །དེ་ཉིད་སོམ་ཉི་ངེས་པར་
བྱེད། །ཅེས་དང་། མཁས་པ་འཇུག་པའི་སྒོ་ལས། ཆོས་དང་མཐུན་པའི་རྩོད་པ་ལ། །ལོག་
རྟོག་ཟློག་ཕྱིར་རྩོད་བྱ་ཡིས། །ཆགས་སྡང་དབང་གིས་རྒྱལ་འདོད་དང་། །ཕ་རོལ་ཕམ་པ་སྐྱེད་
ཕྱིར་མིན། །ཞེས་གསུངས་པ་ལྟར་རོ། །གལ་ཏེ་བསྟན་པ་བསྲུང་བའི་ཕྱིར་གཡོ་སྒྱུས་ཀྱང་ཚར་
གཅད་པར་བྱ་བ་ཡིན་ནོ་ཞེ་ན། མ་ཡིན་ཏེ། དེ་ལྟར་ན་མཁུར་ཚོས་ལ་ཁུ་ཚུར་བསྣུན་པ་དང་།
འགྲམ་ལྕག་རྒྱབ་པས་ཀྱང་ཚར་ཆོད་པར་ཧ་ཅང་ཐལ་བའི་ཕྱིར་རོ། །དེ་ཡང་རྩོད་རིགས་ལས།
ཁུ་ཚུལ་དང་ཐལ་ལྕག་དང་མཚོན་བསྣུན་པ་དང་མེ་ལ་སོགས་པས་ཀྱང་ཞེས་བརྗོད་པར་བྱ་ན།
འདི་དེ་ཁོ་ན་ཉིད་བསྲུང་བའི་ཐབས་དམ་པ་མ་ཡིན་ཏེ་ཞེས་དང་། ཆོས་ཀྱི་རྗེས། བརྫུན་དང་
གཡོ་སྒྱུས་ཚར་བཅད་ཀྱང་། །དེ་ལ་རྒྱལ་ཕམ་མི་བཞེད་དོ། །ཞེས་གསུངས་པ་ལྟར་རོ། །
གསུམ་པ་དཔང་པོས་ཇི་ལྟར་བསྒྲུབ་པའི་ཚུལ་ལ་གསུམ་སྟེ། ཚར་གཅད་པ་དང་། རྗེས་
སུ་གཟུང་བའི་ཚུལ་དང༌། ཚར་གཅད་པའི་ གནས་བྱེ་བྲག་ཏུ་བཤད་པའོ། ། དང་པོ་ནི།
འཕྲོག་དང་སྦྱིན་པས་འཇིག་རྟེན་པ། །ཚར་གཅད་པ་དང་རྗེས་འཛིན་འདོད། །ཅེས་སོགས་
ཏེ། འཇིག་རྟེན་ན་སྲོག་དང་ནོར་ལ་སོགས་པ་འཕྲོག་པ་དང་གདོང་ཐལ་བས་བྱུགས་པས་ཚར་
གཅོད་པ་ལ་སོགས་པ་དང་། གོ་འཕང་སྦྱིན་པ་ལ་སོགས་པས་རྗེས་སུ་འཛིན་ཏོ། །ཡང་། གྲུབ་
མཐའི་བླང་དོར་བྱེད་པ་ལ། །དམ་པའི་ཚར་གཅད་རྗེས་འཛིན་འདོད། །ཅེས་གསུངས་པས་
མཁས་པའི་གྲྭར་ནོར་བ་འདོར་བ་དང་བདེན་པ་ལེན་པ་དང་དེ་ལྟར་སྒྲོགས་པ་ཉིད་ཀྱིས་ཚར་
གཅད་པ་དང་རྗེས་སུ་འཛིན་པ་ལ་ཐམས་ཅད་སྐྱོང་བའི་རྒྱལ་པོ་དག་ཚུལ་གཉིས་ཀ་བྱེད་དོ་ཞེས་
གྲག་གོ །འདི་དག་ལའང་རྟོག་གེ་སྔ་རབས་པའི་ལུགས་དང་ཕྱི་རབས་པའི་ལུགས་གཉིས་ཡོད་
པའི་ནང་སེལ་གྱི་དབྱེ་བ་མི་འདྲ་བ་རྣམས་ནི་མཁས་པ་འཇུག་པའི་སྒོ་ལས་རྟོགས་པར་བྱའོ། །
གཉིས་པ་ལ་གཉིས་ཏེ། འཐད་པ་བརྗོད་པ་དང་། འཁྲུལ་པ་དགག་པའོ། །དང་པོ་ནི། ཚར་
གཅད་ཅེས་པ་ནས། གསུངས་པ་ལྟར་རོ་ཞེས་པའི་བར་རོ། །གཉིས་པ་ལ་གཉིས་ཏེ། གངས་
ཅན་པའི་ལུགས་དགག་པ་དང་། རྐང་མིག་པའི་ལུགས་དགག་པའོ། །དང་པོ་ནི། རྒོལ་བ་
ཞེས་པ་ནས། གསུངས་སོ་ཞེས་པའི་བར་ཏེ་གོ་བར་ཟད་དོ། །གཉིས་པ་ལ་གཉིས་ཏེ། ཚར་
གཅད་ཀྱི་གནས་དགག་པ་དང་། དེ་ལས་འཕྲོས་ཏེ་ལྟག་ཆོད་དགག་པའོ། །དང་པོ་ལ་གཉིས་
ཏེ། མིང་གི་སྒོ་ནས་མདོར་བསྟན། དཔེ་དང་བཅས་ཏེ་རྒྱས་པར་བཤད་པའོ། །དང་པོ་ནི།འ
བ
249



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
*དམ་བཅས་ཞེས་པ་ནས། གཉིས་པོར་སྡུད་ཅེས་པའི་བར་ཏེ། དོན་ནི་དྲང་སྲོང་རྐང་མིག་གིས་
བཤད་པའི་ཚར་གཅད་ཀྱི་གནད་ཀྱི་གནས་ཉི་ཤུ་རྩ་གཉིས་པོ་མིང་གི་སྒོ་ནས་བསྟན་པ་སྟེ། རྐང་
མིག་ནི་མུ་སྟེགས་སྤྱོད་པ་པའི་གཞུང་བྱེད་པ་པོར་སློབ་དཔོན་ཤེས་རབ་གོ་ཆས་བཤད་ལ། སློབ་
དཔོན་ཀཱ་མ་ལ་ཤཱི་ལས་ནི་རིགས་པ་ཅན་གྱི་གཞུང་བྱེད་པ་པོར་གསུངས་སོ། 
།
གཉིས་པ་ལ་ཉེར་གཉིས་ལས། དང་པོ་དམ་བཅའ་ལ་གནོད་པ་ཞེས་བྱ་བའི་ཚར་གཅད་
ཀྱི་གནས་ཀྱི་རྐང་མིག་གི་མདོ་ལ་འགྲེལ་བྱེད་ཀྱི་འདོད་པ་ནི་རྣམ་འགྲེལ་བྱེད་པ་དྷཱ་ར་དྷཱ་ཙས་སུན་
ཕྱུང་ནས་དྷཱ་ར་དྷཱ་ཛ་རང་གི་འདོད་པ་ནི་མི་མཐུན་ཕྱོགས་སྤྱི་ཡིན་ལ། དེའི་ཆོས་ནི་རྟག་པའོ། །
རང་གི་དཔེ་ནི་ཕྱོགས་ཤེས་འདོད་པ་ཆོས་ཅན་ཏེ། མཐོང་བ་དེ་ཡང་དེ་ཡིན་ལ། །མཇུག་བསྡུ་
བ་ཡི་མཐར་གནས་པས། །མཐོང་བའི་མཐའ་ནི་ཞེས་བཤད་དོ། །ཁས་ལེན་པ་ནི་སྒྲ་རྟག་པར་
སྨྲ་བ་ཡིན་ལ། དེའང་སྒྲ་མི་རྟག་སྟེ། དབང་པོའི་གཟུང་བྱ་ཡིན་པའི་ཕྱིར། བུམ་པ་བཞིན་ཞེས་
སྨྲས་པ་ལ། ཕྱིར་རྒོལ་གྱིས་དབང་པོའི་གཟུང་བྱ་ཡིན་ལ། ས་རྟག་པ་ལྟར་སྒྲ་ཡང་དབང་པོའི་
གཟུང་བྱ་ཡིན་པས་རྟག་ཅེས་བརྗོད་པ་ན་སྔར་གྱི་སྒྲ་མི་རྟག་པའི་དམ་བཅའ་བཏང་བའི་ཕྱིར་
དམ་བཅའ་ལ་གནོད་པ་ཞེས་བྱ་བའི་ཚར་གཅད་ཀྱི་གནས་སུ་འདོད་པ་དེ་ནི་མི་འཐད་དེ། ཕྱིར་
རྒོལ་གྱིས་བཟློག་པས་སྔར་རྒོལ་གྱིས་དམ་བཅའ་གཏོང་བའི་ངེས་པ་མེད་ཅིང་། བཟློག་པས་ཐེ་
ཚོམ་བསྐྱེད་ལ་རྨོངས་པ་ལ་ནི་རྟོག་དཔྱད་མེད་པས་སྒྲ་རྟག་པར་ཟུང་ཞེས་བརྗོད་པ་ཙམ་གྱིས་
ཆོག་པའི་ཕྱིར་རོ། །དེས་ན་ཚར་གཅད་དེ་ནི་བསྒྲུབ་པའི་ཡན་ལག་མ་ཡིན་པ་བརྗོད་པ་ཉིད་
དོ། །དེ་བཞིན་དུ་དམ་བཅའ་གཞན་པའི་ཚར་གཅད་ནས། གཏན་ཚིགས་ལྟར་སྣང་ཚར་
གཅད་ཀྱི་བར་ཉེར་གཅིག་པོ་རྣམས་ཀྱང་། བསྒྲུབ་པའི་ཡན་ལག་མི་བརྗོད་དང་། །སྐྱོན་མི་
བརྗོད་པ་གཉིས་པོ་དག །ཚར་གཅད་པ་ཡི་གནས་ཡིན་ཏེ། །གཞན་ནི་མི་རིགས་ཕྱིར་མི་
འདོད། །ཅེས་གསུངས་པ་ལྟར་གྱི་ཚར་གཅད་གཉིས་ལས་ཕྱེ་བའི་བཞི་པོ་གང་རུང་དུ་འདུ་བའི་
ཚུལ་གཞུང་ན་གསལ་ལོ། །གཏན་ཚིགས་ལྟར་སྣང་ཚར་གཅད་པ་ནི། མུ་སྟེགས་རིགས་པ་
ཅན་གྱི་ལུགས་ལ་འཁྲུལ་པ་ཅན་དང་། གྲུབ་པའི་མཐའ་ཁས་བླངས་ནས་དེ་དང་འགལ་བར་
བྱེད་པ་དང་། སྐབས་དང་མཚུངས་པ་དང་། བསྒྲུབ་པར་བྱ་བ་དང་མཚུངས་པ་དང་། དུས་
ལས་འདས་པ་དང་ལྔར་འདོད་ལ། དུས་འདས་ཀྱི་དཔེ་ནི། སྒྲ་མི་རྟག་སྟེ། བུམ་པ་བཞིན་ནོ་
ཞེས་སྨྲས་ནས་རྗེས་སུ་དྲིས་པ་དང་། བྱས་པའི་ཕྱིར་རོ་ཞེས་གཏན་ཚིགས་སྨྲ་བ་ལྟ་བུའོ་ཞེས་.
250



༄༅ །།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ཀུན་ལས་བཏུས་ཀྱི་རང་འགྲེལ་དང་། རིགས་ཐིགས་ཀྱི་ཕྱོགས་སྔ་མདོར་བསྡུས་སུ་བཤད་ལ།
སློབ་དཔོན་ཞི་བ་འཚོས། དཔེར་ན་སྒྲ་ནི་མི་རྟག་སྟེ། འབྲེལ་པ་ལས་གསལ་བའི་ཕྱིར་གཟུགས་
བཞིན་ནོ་ཞེས་པ་ལྟ་བུ་ལ་བཤད་དོ། །ཡང་རྩོད་རིགས་ཀྱི་འགྲེལ་པ་ལས་ནི། རྐང་མིག་གིས་
བཤད་པའི་ཚར་གཅད་ཉི་ཤུ་རྩ་གཉིས་ཀྱི་མིང་འདོགས་འདི་ལྟར་བཤད་དེ། དམ་བཅའ་ལ་
གནོད་པ་དང། དམ་བཅའ་བ་གཞན་དང་། དམ་བཅའ་དང་འགལ་བ་དང་། དམ་བཅའ་
བར་བཀག་པ་དང་། གཏན་ཚིགས་གཞན་དང་། དོན་གཞན་དང་། དོན་མེད་པ་དང་།
རྣམ་པར་མི་རིགས་པའི་དོན་དང་། འབྲས་བུ་མེད་པ་དང་། དུས་མ་ཡིན་པ་དང་། མ་ཚང་བ་
དང་། ལྷག་མ་དང་། ཟློས་པ་དང་། རྗེས་སུ་མ་བརྗོད་པ་དང་། མི་ཤེས་པ་དང་། དགོས་པ་
མེད་པ་དང་། སྤངས་པ་དང་། ཁོང་དུ་མ་ཆུད་པ་དང་། བརྒལ་ཞིང་བརྟག་པ་ལ་ལྟོས་པ་དང་།
རྗེས་སུ་མི་སྦྱོར་བ་ལ་སྦྱོར་བ་དང་། གྲུབ་པའི་མཐའ་དང་། གཏན་ཚིགས་ལྟར་སྣང་བ་རྣམས་
ཚར་གཅད་པའི་གནས་ཡིན་ཏེ། རྣམ་པ་ཉི་ཤུ་རྩ་གཉིས་པོ་འདིས་རྣམ་པར་དབྱེ་བ་རྟོགས་པར་
བྱའོ་ཞེས་གསུངས་ལ། དེའི་དོན་གཞུང་འདིར་ཚིགས་སུ་བཅད་དེ་གསུངས་པ་ཡིན་ནོ། །འོ་ན་
གཏན་ཚིགས་ལྟར་སྣང་དེ་དག་ཁོ་ན་ཚར་གཅད་ཀྱི་གནས་ཡིན་ནམ། གཞན་ཡང་ཡོད་ཅེ་ན།
རྩོད་རིགས་ལས། རྫས་ཀྱི་དབྱེ་བ་ཤིན་ཏུ་མང་བས་མ་སྤྲོས་ལ། རིགས་ཀྱི་དབྱེ་བ་ནི་གཏན་
ཚིགས་ལྟར་སྣང་ཚར་གཅད་པའི་གནས་སུ་འདུ་སྟེ། དཔེར་ན་ལྟག་ཆོད་བརྗོད་པ་ཚར་གཅད་
ཀྱི་གནས་ཡིན་པ་བཞིན་ནོ་ཞེས་བཤད་དོ། །
གཉིས་པ་དེ་ལས་འཕྲོས་ཏེ་ལྟག་ཆོད་བཤད་པ་ལ། མཚམས་སྦྱར་བ་ནི། དེ་ཡང་
མཁས་པ་རྣམས་ཀྱི་གཙུག་གི་ནོར་བུ་ཕྱོགས་ཀྱི་གླང་པོས་མུ་སྟེགས་བྱེད་ཀྱི་ལྟག་ཆོད་སུན་དབྱུང་
བ་དེའི་ཚུལ་མདོ་ཙམ་ཞིག་བཤད་དེ་ཞེས་པའོ། །དངོས་ཀྱི་དོན་ནི། ཕྲད་ཅེས་པ་ནས། བར་
སྐབས་ཀྱི་ཚིགས་སུ་བཅད་པའོ་ཞེས་པའི་བར་ཏེ། དོན་ནི་ལྟག་ཆོད་ཉི་ཤུ་རྩ་བཞི་ལ་ཕྲད་མ་ཕྲད་
སོ་སོར་ཕྱེ་ན་ཉི་ཤུ་རྩ་ལྔར་འགྱུར་ཀྱང་གཅིག་ཏུ་འདུ་བས་རྩ་བཞི་ཡིན་ལ། མཚུངས་པའི་ལྟག་
ཆོད་ཅེས་པ་ནི་ཐ་མའི་གསལ་བྱེད་ཡིན་པས་ཚིག་རེ་རེ་ལ་སྦྱར་ཏེ། ཕྲད་པ་མཚུངས་པའི་ལྟག་
ཆོད་ཅེས་བྱ་བ་ལ་སོགས་པའི་བར་རོ། །དེ་དག་ཀྱང་ཕྱོགས་ཀྱི་གླང་པོས་ཀུན་ལས་བཏུས་སུ་
བསྡུས་ཏེ་གསུངས་ལ། རིགས་པ་བརྟག་པར་རྒྱས་པར་གསུངས་སོ། །ཆོས་ཀྱི་གྲགས་པས་ནི་
ཕྱོགས་ཀྱི་གླང་པོས་བཀག་ཟིན་པ་དང་། ལྟག་ཆོད་དེ་དག་སྤྲོས་ན་མང་ཉུང་ བ་དང་། བསྡུས་
251



༄༅།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ན་ཉུང་མང་། བར་དགོངས་ནས་བཏང་སྙོམས་སུ་མཛད་དེ། རྩོད་རིགས་ལས། ཅི་དེ་དག་ཇི་
སྐད་དུ་མཚོན་པའི་རབ་ཏུ་དབྱེ་བ་ལྟ་བུ་ཉིད་དམ། འོན་ཏེ་རྣམ་པར་གཞན་ཡང་ཡིན་ཞེས་
དཔྱད་པར་བྱ་བ་ཡིན་ན་ཡང་འདིར་ཤིན་ཏུ་ཐལ་བར་འགྱུར་བའི་ཕྱིར་མ་སྨོས་ཏེ། ཇི་ལྟར་
རིགས་པར་གཏན་ཚིགས་ལྟར་སྣང་བ་ཚར་གཅད་པའི་གནས་ཡིན་ནོ་ཞེས་བྱ་བ་དེ་ཙམ་འདིར་
འདོད་པར་བྱ་བ་ཡིན་ནོ་ཞེས་གསུངས་པ་ལྟར་རོ། །དེ་ཡང་ཀུན་ལས་བཏུས་ནས་ལྟག་ཆོད་
བཅུ་བཞི་གསུངས་པའི་ཕྲད་མ་ཕྲད་དང་། གཏན་ཚིགས་དང་། སྨྲས་མ་སྨྲས་མཚུངས་པ་
གསུམ་ནི་མ་ཚང་བ་བརྗོད་པ་ལྟར་སྣང་ཡིན་ལ། རྟག་པ་མཚུངས་པ་ནི་དམ་བཅའི་སྐྱོན་ལྟར་
སྣང་ཡིན་ནོ། །མ་སྐྱེས་པ་དང་། འབྲས་བུ་དང་། ཁྱད་མེད་དང་། ཐེ་ཚོམ་མཚུངས་པ་དང་
བཞི་ནི་སྦྱོར་བའི་དབྱེ་བས་མ་གྲུབ་པ་དང་། མ་ངེས་པ་དང་། འགལ་བ་བརྗོད་པ་ཅི་རིགས་
པར་འགྱུར་ལ། ཆོས་མཐུན་དང་། མི་མཐུན་དང་། རྣམ་རྟོག་དང། དམིགས་པ་དང་།
དོན་གོ་བ་དང་། ཐལ་འགྱུར་མཚུངས་པ་སྟེ་དྲུག་ནི་མ་ངེས་པ་ལྟར་སྣང་བརྗོད་པའོ། །ཡང་
རིགས་བརྟག་ལས་བཅུ་གསུངས་པ་ལས། འཕེལ་བ་དང་། འགྲིབ་པ་དང་། རིགས་པ་དང་།
སོ་སོའི་དཔེ་དང་། རབ་བྱེད་མཚུངས་པ་ལྔ་ནི་མ་ངེས་པ་ལྟར་སྣང་བརྗོད་པ་ཡིན་ལ། བརྗོད་
པ་དང་། མི་བརྗོད་པ་མཚུངས་པ་ནི་དེ་ཉིད་ཀྱི་སྐྱོན་ལྟར་སྣང་བརྗོད་པ་ཡིན་ནོ། །བསྒྲུབ་བྱ་
དང་མཚུངས་པ་ནི་སྒྲ་སྐྱོན་ལྟར་སྣང་བརྗོད་པ་ཡིན་ལ། མི་རྟག་པ་མཚུངས་པ་དང་། དུས་
འདས་མཚུངས་པ་ནི་མ་གྲུབ་པ་ལྟར་སྣང་དུ་འདུའོ། །ཡང་ཀུན་ལས་བཏུས་ཀྱི་འགྲེལ་བཤད་
ལས། རབ་བྱེད་མཚུངས་པ་དང་། དུས་འདས་མཚུངས་པའི་དབྱེ་བ། སྐབས་མཚུངས་པ་
དང་། སྐབས་གཅོད་པ་དང་། རྣམ་དཔྱད་ཀྱི་སྐབས་གཅོད་པ་དང་། སྐབས་ཀྱི་བསྒྲུབ་བྱ་དང་
མཚུངས་པ་དང་། བསྒྲུབ་པར་བྱ་བ་དང་མཚུངས་པ་ལ་སོགས་པ་མང་པོ་ཞིག་ཡོད་མོད་ཀྱི་ཡི་གེ་
མངས་ཀྱིས་དོགས་པས་མ་བྲིས་མོད། ཁོ་བོས་གཞན་དུ་བཤད་པ་བལྟ་བར་བྱའོ་ཞེས་གསུངས་
ཏེ་འདིའི་ལོགས་སུ་མཛད་པ་ཞིག་ཡོད་ཅེས་མཆན་རྙིང་པ་དག་ལས་ཀྱང་བཤད་མོད། ད་ལྟ་མི་
སྣང་བས་བཙལ་བར་བྱའོ། །ཡང་སློབ་དཔོན་དབྱིག་གཉེན་གྱིས་རྩོད་པ་གྲུབ་པར་ལྟག་ཆོད་
རྣམས་ཕྱིན་ཅི་ལོག་དང་། མི་བདེན་པ་དང་། འགལ་བ་ཞེས་གསུམ་དུ་བསྡུས་པ་ནི་འདྲེས་
པས་ཕན་ཚུན་སོ་སོར་དབྱེ་མི་ནུས་པའི་ཕྱིར་སློབ་དཔོན་ཕྱོགས་ཀྱི་གླང་པོ་མི་བཞེད་དེ། ཀུན་
ལས་བཏུས་ལས། ཕྱིན་ཅི་ལོག་དང་མི་བདེན་དང་། །འགལ་ཉིད་ལྟག་ཆོད་རྣམས་ལ་ནི། །ལ
252



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།
༔
བརྩོད་པ་གྲུབ་པར་སྐྱོན་གསུམ་བཤད། །འདི་ལ་ཁྱད་པར་མཚོན་པ་མེད། །ཅེས་བཤད་པ་ལྟར་
རོ། །ལྟག་ཆོད་འདི་དག་མི་ཤེས་ན། །གཞུང་ལུགས་ཆེན་པོ་འཆད་པ་ཡི། །ཚར་གཅད་
གནས་ཀྱི་བྱེ་བྲག་གི ། ཕྱོགས་སྔ་ཕལ་ཆེར་མི་རྟོགས་པས། །ཕྱོགས་ཙམ་ཕྱེས་ཏེ་བཤད་པ་
ཡིན། །བར་སྐབས་ཀྱི་ཚིགས་སུ་བཅད་པའོ། །འདིར་ལྟག་ཆོད་སུན་འབྱིན་གྱི་ཚུལ་འདི་དག་
རྒྱས་པར་ནི་ཕྱོགས་ཀྱི་གླང་པོའི་གཞུང་གཉིས་དང་། ཀུན་ལས་བཏུས་ཀྱི་འགྲེལ་བཤད། རྩོད་
རིགས་ཀྱི་འགྲེལ་པ་དོན་རྣམ་པར་འབྱེད་པ་ལ་སོགས་པ་ན་རྒྱས་པར་ཡོད་པས་དེ་དག་གིས་
གཞུང་འདི་ཉིད་ཀྱི་ཁ་བསྐང་སྟེ་ཤེས་པར་བྱ་ལ། སྦྱོར་བའི་དཔེར་བརྗོད་རྣམས་ནི་འདི་ཉིད་ཀྱི་
གཞུང་གི་སྟེང་དུ་ཤེས་པར་བྱའོ། །
གསུམ་པ་རྩོད་པའི་སྐབས་ཀྱི་ངག་གི་དབྱེ་བ་ལ་གསུམ་སྟེ། གང་ཟག་དང་། དགོས་པ་
དང་། བརྗོད་ཚུལ་གྱི་སྒོ་ནས་དབྱེ་བའོ། །དང་པོ་ནི། གང་ཟག་ཅེས་པ་ནས། དྲུག་གོ་ཞེས་
པའི་བར་ཏེ་གོ་བར་སླའོ། །གཉིས་པ་ལ་གཉིས་ཏེ། སྒྲུབ་པ་དང་། སུན་འབྱིན་པའི་ངག་གོ །
དང་པོ་ལ་གཉིས་ཏེ། སྒྲུབ་པ་ཡང་དག་དང་། ལྟར་སྣང་ངོ་། །ཡང་དག་ལ་གསུམ་སྟེ། མཚན་
ཉིད་དང་། འགོད་ཚུལ་དང་། བྱེད་ལས་སོ། །དང་པོ་ནི། ཚུལ་གསུམ་ཞེས་པ་ནས། ངག་དེ་
ཡིན་ནོ་ཞེས་པའི་བར་ཏེ། དོན་ནི་ཚུལ་གསུམ་པའི་རྟགས་གཞན་ལ་སྟོན་པའི་སྔར་རྒོལ་གྱི་ངག་
སྟེ། མདོའི་རང་འགྲེལ་ལས། ཚུལ་གསུམ་པའི་རྟགས་སྟོན་པར་བྱེད་པ་གཞན་གྱི་དོན་རྗེས་སུ་
དཔག་པ་ཡིན་པའི་ཕྱིར་རོ་ཞེས་གསུངས་པ་ལྟར་རོ། །གལ་ཏེ་ཚུལ་གསུམ་གྱི་ངག་བསྟན་ནས་
ཕྱིར་རྒོལ་ལ་རྗེས་དཔག་མ་སྐྱེས་ན། མུ་སྟེགས་འགའ་ཞིག་རྒོལ་བ་ཚར་གཅད་པའི་གནས་ཡིན་
ནོ་ཞེས་ཟེར་བ་ནི་མི་འཐད་དེ། བར་དེར་ཕྱིར་རྒོལ་ཕྱི་ནང་ཚར་གཅད་དགོས་པས་ཧ་ཅང་ཐལ་
བའི་ཕྱིར་རོ། ། དེས་ན་དེ་ལྟ་བུའི་སྐབས་སུ་གཉིས་ཀ་ལ་རྒྱལ་ཕམ་གྱི་རྣམ་གཞག་མེད་པར་
བསྟན་ཟིན་ཏོ། །བསྒྲུབ་པའི་ངག་དེའི་དངོས་ཀྱི་འབྲས་བུ་ནི་ཕ་རོལ་གྱི་ཕྱོགས་ཆོས་དང་ཁྱབ་པ་
ལྟོས་གཞི་སོ་སོའི་སྟེང་དུ་དྲན་པར་བྱས་ནས། ཤེས་འདོད་ཆོས་ཅན་གྱི་སྟེང་དུ་ཐུན་མོང་དུ་དྲན་
རྟགས་ཅན་རྗེས་དཔག་གི་རྒྱུར་གྱུར་པའི་དྲན་པ་སྐྱེད་པར་བྱེད་པ་ཉིད་ཡིན་ལ། བརྒྱུད་
པའི་འབྲས་བུ་ནི་རྗེས་དཔག་གོ་ཞེས་འཆད་པར་འགྱུར་རོ། །
གཉིས་པ་འགོད་ཚུལ་ལ་གསུམ་སྟེ། གཞན་ལུགས་དགག་པ། རང་ལུགས་བཞག་པ།
རྩོད་པ་སྤང་བའོ། །དང་པོ་ནི། ཡན་ལག་ཅེས་པ་ནས། གསུངས་པ་ལྟར་རོ་ཞེས་པའི་བར་ཏེ།པའི་
253



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
༔
?སློབ་དཔོན་དབྱིག་གཉེན་ལ་སོགས་པ་སྔ་རབས་པ་རྣམས་བསྒྲུབ་པའི་ངག་ཡན་ལག་ལྔ་ལྡན་དུ་
སྦྱོར་བ་དང་། སློབ་དཔོན་ཤཱཀྱ་བློའི་འགྲེལ་བཤད་དང་། བྱིས་པ་འཇུག་པའི་རྟོག་གེ་དང་།
བོད་འགའ་ཞིག་གིས་ཡན་ལག་གཉིས་པ་ལའང་རྣམ་དབྱེ་གསུམ་པ་སྦྱར་ནས་སྒྲ་ཡང་བྱས་པས་
ཞེས་བྱ་བ་ལྟ་བུ་དང་། ལོ་ཙཱ་བ་སོགས་རྣམ་དབྱེ་ལྔ་པ་སྦྱར་ནས་སྒྲ་ཡང་བྱས་པའི་ཕྱིར་ཞེས་
སོགས་སྦྱོར་བ་ནི་མི་འཐད་དེ། སྔ་མ་ལ་མ་ཚང་བ་དང་ལྷག་པའི་སྐྱོན་ཡོད་ལ། ཕྱི་མ་ལ་ནི་ངག་
འཕྲོ་ཅན་དེས་དམ་བཅའ་འདྲེན་དགོས་ལ། དམ་བཅའ་དངོས་སུ་མ་བརྗོད་ན་ངག་གི་འཕྲོ་
ལུས་པས་ཕྱིས་དྲི་དགོས་པའི་སྐྱོན་ཡོད་པའི་ཕྱིར་རོ། །དེས་ན་འདི་སློབ་དཔོན་ཆེན་པོ་ཤཱནྟི་
རཀྟས་ཀྱང་རྩོད་རིགས་ཀྱི་འགྲེལ་པ་དོན་རྣམ་པར་འབྱེད་པ་ལས་ཀྱང་བཀག་སྟེ། དེ་ཉིད་ལས།
གལ་ཏེ་དེ་བཞིན་དུ་སྒྲ་ཡང་བྱས་པས་ཞེས་བྱ་བ་བརྗོད་པར་མི་བྱ་སྟེ། དེ་ཅིའི་ཕྱིར་ཞེ་ན། བྱས་
པའི་ཕྱིར་མི་རྟག་གོ་ཞེས་བྱ་བ་དེ་ཉིད་ཀྱིས་སྒྲ་ཡང་བྱས་པའི་ཕྱིར་མི་རྟག་པ་ཡིན་ནོ་ཞེས་བྱ་བ་
གཉིས་ཀ་རྟོགས་པས་སོ་ཞེས་བཤད་པའི་ཕྱིར་རོ། །དེས་ན་ངག་ཚང་བར་སྦྱར་ཏེ། རྣམ་
འགྲེལ་ལས། གསུམ་ལས་ཚུལ་གང་རུང་བ་ཞིག །མ་སྨྲས་མ་ཚང་ཡིན་པར་བརྗོད། །ཅེས་
གསུངས་པ་ལྟར་རོ། །
གཉིས་པ་རང་གི་ལུགས་ལ་གཉིས་ཏེ། མི་མཁས་པ་ལ་སྦྱོར་བའི་ཚུལ་དང་། མཁས་པ་
ལ་སྦྱོར་བའི་ཚུལ་ལོ། །དང་པོ་ནི། བླུན་པོ་ལ་ནི་ཞེས་པ་ནས། རྫོགས་པར་སྦྱར་རོ་ཞེས་པའི་
བར་ཏེ། དོན་ནི་ཕྱོགས་ཆོས་དང་རྗེས་འགྲོ་དངོས་སུ་བརྗོད་པ་ཆོས་མཐུན་པ་ཉིད་ཅན་གྱི་ངག་
གམ། ཕྱོགས་ཆོས་དང་ལྡོག་པའང་བརྗོད་པ་ཆོས་མི་མཐུན་པ་ཉིད་ཅན་གྱི་ངག་གང་རུང་དུ་
སྦྱོར་ཞེས་པ་ཡིན་ལ། ཆོས་མཐུན་པ་དང་མི་མཐུན་པའི་ངག་ཇི་ལྟར་སྦྱར་ཡང་རུང་ཕྱོགས་ཆོས་
དང་ཁྱབ་པ་གང་སྔོན་ལ་བརྗོད་ཀྱང་འགལ་བ་མེད་དོ་ཞེས་བྱ་བའི་དོན་ནོ། །གཉིས་པ་ནི།
མཁས་པ་ལ་ནི་ཞེས་པ་ནས། ཤེས་པར་བྱའོ་ཞེས་པའི་བར་ཏེ། དོན་ནི་གཏན་ཚིགས་ཙམ་
བརྗོད་པས་ཁྱབ་པ་དྲན་ནུས་པར་ཤེས་པ་དེ་ལ་གཏན་ཚིགས་ཙམ་བརྗོད་པས་ཚུལ་གསུམ་
འཕེན་པར་ནུས་ཏེ། དཔེར་ན་བྱས་པ་ལ་མི་རྟག་པས་ཁྱབ་པར་སྨྲ་བའི་རྒོལ་བ་མཁས་པ་དེ་ལ།
འོ་ན་སྒྲ་ཡང་བྱས་སོ་ཞེས་བརྗོད་པ་ལྟ་བུའོ། །ཚོགས་སུ་ཁྱབ་པ་ངག་ཏུ་མི་བརྗོད་ན་མཁས་སུ་
ཟིན་ན་ཡང་སྐབས་དེར་བསྒྲུབ་པའི་ངག་རྫོགས་པར་སྟེ། མ་རྫོགས་ན་བྱས་པའི་ཕྱིར་ཅི་ཡིན་
ཞེས་ཀླན་ཀའི་ཚིག་འཇུག་པར་འགྱུར་བའི་ཕྱིར། ཁྱབ་པ་ངག་ཏུ་བརྗོད་ན་ནི་གཏན་ཚིགས་
254



༄༅ །།ཚད་མ་རིལ།ས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
པ
བརྐྱང་པ་བརྗོད་ཀྱང་ཀླན་ཀར་མི་འགྱུར་ཏེ། ཁྱབ་པའི་དོན་དྲི་མི་དགོས་པས་སོ། །ཚུལ་གཉིས་
གང་རུང་རྐྱང་པར་བརྗོད་པའི་ཚེ་ཡང་ཕྱིར་རྒོལ་གྱི་བློ་ངོར་ཚུལ་གཉིས་འཕེན་པའི་ཕྱིར་ཡན་ལག་
གཉིས་ལྡན་ཉིད་ཡིན་ཏེ། རྣམ་ངེས་ལས། སྦྱོར་བ་བསྡུས་ཏེ་བརྗོད་ཀྱི། ཚུལ་བསྡུས་པ་ནི་མ་
ཡིན་ནོ་ཞེས་གསུངས་པས་སོ། །དེ་བཞིན་དུ་ཁྱབ་པ་རྐྱང་པ་བརྗོད་པའང་དོན་གྱིས་ཤེས་པར་བྱ་
སྟེ། རྒྱུན་ལས། མཁས་པ་རྣམས་ལ་ནི། གཏན་ཚིགས་འབའ་ཞིག་བརྗོད་པ་ཟད། །ཅེས་བྱ་
བ་འདི་ནི་བཤད་པ་ཉིད་དོ། །དེ་བཞིན་དུ་འབྲེལ་པ་འབའ་ཞིག་ཀྱང་ངོ་ཞེས་བལྟ་བར་བྱའོ་
ཞེས་གསུངས་པས་སོ། །འབྲེལ་པ་ནི་ཁྱབ་པ་དང་དོན་གཅིག་པ་ཡིན་ནོ། །ཕྱོགས་ཆོས་རྐྱང་པ་
བརྗོད་པས་ཁྱབ་པ་གོ་བ་ནི་འོ་ན་ཞེས་པའི་ཚིག་གི་ནུས་པ་ཡིན་ཏེ། སྤྱི་ཏི་ཛྙཱ་ནས་སྨྲ་བའི་སྒོ་
ལས། ཕྱོགས་གཅིག་ཁོང་དུ་ཆུད་པ་ལས། ། ཕྱོགས་གཅིག་འདྲི་བར་བྱེད་པ་ནི། །འོ་ན་ཞེས་
པའི་ནུས་པའོ། །ཞེས་གསུངས་པ་ལྟར་ཡིན་ནོ། །གཞན་ནི་གོ་བར་སླའོ། །གསུམ་པ་རྩོད་པ་
སྤོང་བ་ནི། ཀུན་ལས་བཏུས་ཀྱི་ཞེས་སོགས་ཏེ། གལ་ཏེ་ཀུན་ལས་བཏུས་ལས། ཕྱོགས་ཆོས་
དང་ནི་འབྲེལ་པ་དང་། །བསྒྲུབ་བྱ་བརྗོད་བྱ་གཞན་རྣམས་སྤང་། །ཞེས་བསྒྲུབ་བྱ་གཏན་
ཚིགས་ཀྱིས་བརྗོད་དགོས་པར་བཤད་པ་དང་འགལ་ལོ་ཞེ་ན། མི་འགལ་ཏེ། ཁོ་བོ་ཅག །
ཕྱོགས་ཆོས་དང་ནི་འབྲེལ་པ་ཡིས། བསྒྲུབ་བྱ་ཞེས་རྣམ་དབྱེ་གསུམ་པ་དེའི་སྐྱེས་བུའི་བསྡུ་བར་
འཆད་པའི་ཕྱིར་རོ། །གསུམ་པ་བསྒྲུབ་པའི་ངག་གི་འབྲས་བུ་ནི། འབྲས་བུ་ཞེས་སོགས་ཏེ།
རྗེས་དཔག་སྐྱེ་བའི་དུས་ནི་སྔ་དུས་སུ་རང་གི་མཐུན་དཔེའི་སྟེང་དུ་རྟགས་ལ་ཆོས་ཀྱི་ཁྱབ་པ་ངེས་
པའམ། ཕྱི་དུས་སུ་རང་གི་རྩོད་གཞི་ལ་རྟགས་གྲུབ་པའི་ཕྱོགས་ཆོས་ངེས་པ་དང། དེའི་རྗེས་
སུ་ཚུལ་གསུམ་བརྗོད་པའི་ངག་ལས་ཕྱོགས་ཆོས་དང་ཁྱབ་པ་གཞི་མཐུན་དུ་དྲན་པ་དང་། དེའི་
རྗེས་ལ་རྗེས་དཔག་ཉིད་སྐྱེ་བ་ཡིན་ཏེ། དུས་བཞི་ལ་ལྟོས་ཏེ། རྣམ་ངེས་ལས། རྟགས་དེ་
མཐོང་བ་ལས་འབྲེལ་པ་དྲན་པ་ལ་ལྟོས་ཏེ་རྗེས་སུ་དཔག་པར་བྱ་བ་རྟོགས་པས་ན་ཞེས་དུས་
གསུམ་དངོས་སུ་བསྟན་ནས། ཁྱབ་པ་ངེས་པ་ཤུགས་ལ་བསྟན་པ་ལྟར་རོ། །གཉིས་པ་བསྒྲུབ་
པ་ལྟར་སྣང་ནི། སྒྲུབ་བྱེད་ཅེས་པ་ནས། དཔྱད་དོ་ཞེས་པའི་བར་ཏེ་གོ་བར་སླའོ། །གཉིས་པ་
སུན་འབྱིན་ནི། སྐྱོན་བརྗོད་ཅེས་པ་ནས། གསུངས་པ་ལྟར་རོ་ཞེས་པའི་བར་ཏེ་གོ་བར་
སླའོ། །གསུམ་པ་བརྗོད་ཚུལ་གྱི་སྒོ་ནས་དབྱེ་ན། དབྱེ་བའི་ཚུལ་དང་། ཡ་གྱལ་རྒྱས་པར་
བཤད་པའོ། །དང་པོ་ནི། བརྗོད་པའི་ཞེས་པ་ནས། བཤད་ཟིན་ལ་ཞེས་པའི་བར་རོ། །།
255



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
3
ལགཉིས་པ་ལ་གཉིས་ཏེ། ཐལ་འགྱུར་གྱི་རྣམ་གཞག་དང་། ལན་འདེབས་པའི་ཚུལ་
ལོ། །དང་པོ་ལ་གསུམ་སྟེ། གཞན་ལུགས་དགག་པ། རང་ལུགས་བརྗོད་པ། དེ་ལ་རྩོད་པ་
སྤོང་བའོ། །དང་པོ་ལ་གཉིས་ཏེ། ཁས་བླངས་བརྗོད་པ། དེ་དགག་པའོ། །དང་པོ་ནི། ཐལ་
འགྱུར་ཞེས་པ་ནས། ཞེས་ཟེར་རོ་ཞེས་པའི་བར་ཏེ། དོན་ནི་སློབ་དཔོན་ཆ་བ་ལ་སོགས་པའི་
བོད་རྣམས་ཀྱིས་ཐལ་འགྱུར་བཀོད་ཚད་ལ་རྟགས་ཁྱབ་གཉིས་ཀ་མ་གྲུབ་པ། རྟགས་འབའ་
ཞིག་མ་གྲུབ་པ། ཁྱབ་པ་འབའ་ཞིག་མ་གྲུབ་པ། གཉིས་ཀ་གྲུབ་པ་སྟེ་བཞིར་ངེས་ལ། དེ་དག་
ལའང་ཡང་དག་བདུན་དང་། ལྟར་སྣང་བདུན་ཏེ་བཅུ་བཞིར་འགྱུར་ཏེ། ཡང་དག་ལའང་སྒྲུབ་
བྱེད་འཕེན་གྱིས་དབྱེ་ན་དྲུག་དང་ཕྱེད་ཀྱིས་མི་འཕེན་ལ། ་བདུན་པའི་ཕྱེད་ཆོས་ཅན་གྲུབ་ཀྱང་
ཚད་བསལ་ཅན་གྱིས་སྒྲུབ་བྱེད་འཕེན་པས་ཕྱེད་དང་དྲུག་སྒྲུབ་བྱེད་འཕེན་པ་དང་། ཕྱེད་དང་
དྲུག་སྒྲུབ་བྱེད་མི་འཕེན་པའོ་ཞེས་ཟེར་རོ། ། གཉིས་པ་དགག་པ་ནི། རང་རྒྱུད་ཅེས་པ་ནས།
འཁྲུལ་པ་ཡིན་ནོ་ཞེས་པའི་བར་ཏེ། དོན་ནི་ཐལ་འགྱུར་ལ་བཞིར་བྱེད་ན་རང་རྒྱུད་ལའང་དེ་
ལྟར་བྱེད་དགོས་པ་དང་། རྟགས་མ་གྲུབ་པར་ཁྱབ་པ་གྲུབ་པ་ནི་མི་སྲིད་པའི་ཕྱིར་དང་།
རྟགས་མ་གྲུབ་ལ་ཁྱབ་པ་གྲུབ་པ་ལ་སོགས་པར་འབྱེད་ན་ལྟག་ཆོད་ཀྱི་དབྱེ་བ་ལྟར་ཧ་ཅང་ཐལ་
བའི་ཕྱིར། རྟགས་ཕྱེད་མ་གྲུབ་པ་དང་། ཁྱབ་པ་ཕྱེད་མ་གྲུབ་པ་དང་། སུམ་ཆ་མ་གྲུབ་པ་
དང་། སུམ་གཉིས་མ་གྲུབ་པ་ལ་སོགས་པ་སྲིད་པར་ཐལ་བས་སོ། །དེས་ན་རྟགས་མ་གྲུབ་པ་
དང་། ཁྱབ་པ་མ་གྲུབ་པ་གཉིས་སུ་ཕྱེ་བ་ལྷག་ཅིང་། འགལ་བའི་ཐལ་འགྱུར་ལྟར་སྣང་ཆད་ལ།།
ཁྱབ་པ་འབའ་ཞིག་གྲུབ་པ་ནོར་བས་ཆད་ལྷག་ནོར་བའི་སྐྱོན་དང་བཅས་པ་ཡིན་ནོ། །འདིར་
རྟགས་མ་གྲུབ་ན་ཁྱབ་པ་གྲུབ་པ་མི་སྲིད་ཅེས་པའི་རྟགས་ནི་ཕྱོགས་ཆོས་མ་ཡིན་གྱི། བསྒྲུབ་
བྱའི་ཆོས་དང་འབྲེལ་བའི་རྟགས་ལ་བྱ་སྟེ། རྟགས་བསྒྲུབ་བྱའི་ཆོས་དང་འབྲེལ་པ་ལ་རྟགས་
མེད་པ་མི་སྲིད་དོ། །
གཉིས་པ་རང་གི་ལུགས་ལ་གཉིས། “ཐལ་འགྱུར་ཡང་དག་དང་། ལྟར་སྣང་ངོ་། །དང་
པོ་ལ་གཉིས་ཏེ། མཚན་ཉིད་དང་། དབྱེ་བའོ། །དང་པོ་ནི། འདོད་པ་ཞེས་སོགས་ཏེ། ཐལ་
འགྱུར་ཡང་དག་གི་མཚན་ཉིད་ནི། ཁས་བླངས་ཀྱི་རྟགས་ལས་མི་འདོད་པའི་བསྒྲུབ་བྱ་འཕེན་
པའོ། །འདིར་སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར་ཞེས་པ་ལྟ་བུ་ནི་ཐལ་འགྱུར་
དང་། དེ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་པ་ལྟ་བུ་ནི་གཏན་ཚིགས་ཡིན་ལ། ཐལ་.
256



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་མ་གསལ་བའི་ཉི་མ།
༔འགྱུར་དེ་ཉིད་བརྗོད་པའི་ངག་གང་རྟག་ན་མ་བྱས་པས་ཁྱབ། དཔེར་ན་ནམ་མཁའ་བཞིན།
སྒྲ་ནི་བྱས་སོ་ཞེས་པ་ནི་ཐལ་ངག་དང་། གཏན་ཚིགས་བརྗོད་པའི་ངག་གང་བྱས་ན་མི་རྟག་
པས་ཁྱབ། དཔེར་ན་བུམ་པ་བཞིན། སྒྲ་ཡང་བྱས་སོ་ཞེས་པ་ལྟ་བུ་ལ་ནི་བསྒྲུབ་ངག་ཅེས་ཟེར་
ཞིང་། ཐལ་འགྱུར་གྱི་ལྡོག་ཁྱབ་བརྗོད་པའི་ངག་དང་། གཏན་ཚིགས་ཀྱི་རྣལ་ཁྱབ་བརྗོད་པའི་
ངག་གཉིས་ཁྱབ་པའི་བརྗོད་ཚུལ་ངོ་བོ་གཅིག་ཀྱང་། ཐལ་འགྱུར་ལ་བརྟེན་ནས་ངགག་དེ་ལྟར་
གྲུབ་པའི་ཚེ་ཐལ་ངག་ཡིན་གྱི་བསྒྲུབ་ངག་མིན་ལ། གཏན་ཚིགས་ཉིད་ལས་ངག་དེ་ལྟར་གྲུབ་
པའི་ཚེ་བསྒྲུབ་ངག་ཡིན་གྱི་ཐལ་ངག་མ་ཡིན་ནོ། །གནད་འདི་མ་རྟོགས་པར་བསྒྲུབ་པའི་ཐལ་
འགྱུར་ཆོས་གསུམ་ལྡན་ཡང་ཐལ་འགྱུར་མཚན་ཉིད་པ་མ་ཡིན་ཞེས་ཟེར་བ་དང་། ཐལ་འགྱུར་
དང་བསྒྲུབ་ངག་གི་གཞི་མཐུན་ཡོད་ཟེར་བ་དག་སྣང་ངོ༌། །དེ་དག་ལ་འདི་སྐད་ཅེས་བརྗོད་
པར་བྱ་སྟེ། ཆོས་གསུམ་ཚང་བའི་ཐལ་འགྱུར་ནི། །ལོག་རྟོག་འགོག་པའི་གཙོ་བོ་ཡིན། །ཐལ་
བའི་ངག་ལ་རང་རིགས་དང་། །གཞན་རིགས་འཕེན་པར་དབྱེ་བ་མེད། ། ཐལ་འགྱུར་བསྒྲུབ་
ངག་ཅེས་གསུངས་པ། ། རང་རྒྱུད་དང་ནི་ ཐལ་འགྱུར་གྱི། ། གཞི་མཐུན་སྲིད་ན་དེ་གྲུབ་
ཀྱང་། །དེ་མི་རུང་ཕྱིར་ག་ལ་སྲིད། །ཅེས་བྱའོ། །
གཉིས་པ་དབྱེ་བ་ལ་གསུམ་སྟེ། སྒྲུབ་བྱེད་འཕེན་པ་དང་། མི་འཕེན་པ་དང་། དེ་དག་
གི་དབྱེ་བ་དཔེར་བརྗོད་པའོ། །དང་པོ་ལ་གསུམ་སྟེ། མཚན་ཉིད་དང་། བཟློག་ན་བསྒྲུབ་
པའི་ངག་ཏུ་འགྱུར་བའི་ཚུལ། ཐལ་བའི་ངག་ལས་རང་རྒྱུད་འཕེན་པའི་ཚུལ་ལོ། །དང་པོ་ནི།
བསྒྲུབ་པའི་ཞེས་སོགས་ཏེ་གོ་བར་སླའོ། ། གཉིས་པ་ནི། དངོས་སུ་ཞེས་སོགས་ཏེ། དོན་ནི་
ཆོས་གསུམ་ལྡན་གྱི་ཐལ་འགྱུར་ཏེ། དངོས་སུ་ཕྱོགས་ཆོས་མ་གྲུབ་པས་སྒྲུབ་བྱེད་བརྗོད་པའི་
ངག་མ་ཡིན་ཡང་། བཟློག་ན་ཚུལ་གསུམ་ཚང་བས་སྒྲུབ་པ་ཡང་དག་ཡིན་ནོ། །འདིར་བཟློག་
ན་བསྒྲུབ་པའི་མཚན་ཉིད་ཡོད་ཅེས་པ་ནི་བཟློག་དོན་དེ་ཉིད་རང་རྒྱུད་ཀྱི་ངག་ཡིན་པར་སྟོན་པ་
ཡིན་གྱི། ཐལ་ངག་དང་བསྒྲུབ་ངག་གི་ཟླས་ཕྱེ་པའི་བསྒྲུབ་ངག་ཏུ་སྟོན་པ་ནི་མིན་ནོ། །གསུམ་
པ་ནི། ཁ་ཅིག་ཅེས་པ་ནས། དངོས་སུ་མི་བརྗོད་དོ་ཞེས་པའི་བར་ཏེ། འདིར་ཡང་ཐལ་བའི་
ངག་ཅེས་པ་ཐལ་འགྱུར་ཉིད་ངག་ཡིན་པས་དེ་ལ་བྱ་ཡི། ཐལ་འགྱུར་བརྗོད་པའི་ངག་རྒྱས་པ་ནི་
མ་ཡིན་ནོ། །དེས་ན་ཀུན་ལས་བཏུས་ཀྱི་འགྲེལ་པ་ལས། ཐལ་ངག་དང་བསྒྲུབ་ངག་ཅེས་པ་སྤྱི་
མིང་དུ་བྱས་ནས་དེ་ལ་རྒྱས་བསྡུས་གཉིས་གཉིས་སུ་ཕྱེ། སྤྱི་མིང་དུ་འཇུག་པའི་ཚེ་གཏན་ཚིགས་པ
257



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
བ
གདང་ཐལ་འགྱུར་ཀྱང་བསྒྲུབ་ངག་དང་ཐལ་ངག་གི་མིང་གིས་བརྗོད་ལ། ངག་རྒྱས་པ་གཉིས་
བསམ་ནས་གཞན་གཉིས་ལ་བཤད་པའི་སྐབས་ལེགས་པར་ཕྱེད་པར་བྱའོ། །དཀྱུས་མ་ནི་ཐལ་
བའི་ཁྱབ་པས་རང་རྒྱུད་ཀྱི་ཁྱབ་པ་འཕེན་མོད། རང་རྒྱུད་ཀྱི་ཕྱོགས་ཆོས་ཐལ་པའི་ངག་གིས་མི་
འཕེན་ཞེ་ན། ཁ་ཅིག་ཐལ་བའི་དམ་བཅའ་བརྗོད་པས་འཕེན་ཞེས་ཟེར་བ་དང་། ཁ་ཅིག་ཐལ་
པའི་རྟགས་ཀྱིས་འཕེན་ཞེས་ཟེར་བ་དང་། ཁ་ཅིག་ཐལ་བའི་ཕྱོགས་ཆོས་དང་བསལ་བ་གཉིས་
ཀྱིས་བཟློག་པའི་ཕྱོགས་ཆོས་འཕེན་ཞེས་གསུངས་པ་ལ་སོགས་པ་ནི་རིམ་པ་ལྟར་མི་འཐད་དེ།
རང་རྒྱུད་ལྟར་དམ་བཅའ་བརྗོད་པ་ལྷག་པ་དང་། དུ་མེད་ཀྱི་བློ་འཕངས་པས་དུ་ཡོད་གོ་བར་
ནུས་པ་དང་། ཐལ་འགྱུར་གྱི་ངག་ལ་བསལ་བ་བརྗོད་པ་གཞུང་གང་དུའང་མ་བཤད་པའི་ཕྱིར་
རོ། །གཉིས་པ་རང་གི་ལུགས་ནི། ཐལ་བའི་ཞེས་པ་ནས། མི་བརྗོད་དོ་ཞེས་པའི་བར་ ་ཏེ།
དོན་ནི་ཐལ་བའི་ངག་གིས་རང་རྒྱུད་ཀྱི་ཕྱོགས་ཆོས་ཀྱི་དོན་འཕེན་མོད། ངག་བཟློག་པ་ལྟར་མི་
འཕེན་ཏེ། རང་རྒྱུད་ཀྱི་ཚེ་མེ་ཡོད་པར་ངེད་ཀྱང་ཁས་ལེན་ནོ་ཞེས་བཟློག་དགོས་པས་དམ་
བཅའ་བརྗོད་པའི་སྐྱོན་ཡོད་པའི་ཕྱིར་རོ། །དེས་ན་མེ་མེད་པས་དུ་བ་མེད་པར་ཐལ་ཞེས་དམ་
བཅའ་བཀོད་ལ། ཅིའི་ཕྱིར་ཞེས་དྲིན་ངག་སྐྱོན་མེད་འདི་ལྟར་འགོད་དེ། གང་མེ་མེད་པ་ན་དུ་
བ་མེད་དེ། ཆུ་ཀླུང་བཞིན་དུ་བ་དང་བཅས་པའི་ལ་མེ་མེད་དུ་ཁས་བླངས་སོ་ཞེས་བརྗོད་པ་ལྟ་
བུ་ཆོས་མཐུན་སྦྱོར་དང་། གང་དུ་བ་ཡོད་པ་ན་མེ་ཡོད་དེ་ཚང་མང་བཞིན། མེ་མེད་དུ་ཁས་
ལེན་པའི་ལ་ལའང་དུ་བ་ཡོད་དོ་ཞེས་ཆོས་མི་མཐུན་སྦྱོར་གྱི་ངག་ལྟ་བུའོ། །གོང་དུ་བཤད་པའི་
ཐལ་བའི་ངག་གིས་རང་རྒྱུད་ཀྱི་དོན་འཕངས་པ་ནི་འདི་ཉིད་ཡིན་ཏེ། ཕྱོགས་ཆོས་ཀྱི་དོན་མ་
བརྗོད་པ་མ་གཏོགས་བསྒྲུབ་ངག་དང་ཁྱད་པར་མེད་པས་སོ། །འདིར་བསྒྲུབ་ངག་ཡིན་ན་ནི་
རང་རྒྱུད་ཀྱི་གཏན་ཚིགས་ཀྱིས་འཕངས་པའི་ཕྱིར། ལ་ལའང་དུ་བ་ཡོད་དོ་ཞེས་ཕྱོགས་ཆོས་
ཀྱང་བརྗོད་དགོས་སོ། །མདོར་ན་ཐལ་བའི་ངག་ལས་རང་རྒྱུད་ཀྱི་དོན་འཕངས་པ་འདི་ཕྱོགས་
ཆོས་དངོས་སུ་མ་བརྗོད་པ་མ་གཏོགས་ཆོས་མཐུན་སྦྱོར་གྱི་བསྒྲུབ་ངག་དང་ཁྱད་པར་མེད་པར་
ཤེས་པར་བྱའོ། །གཉིས་པ་སྒྲུབ་བྱེད་མི་འཕེན་པའི་ཐལ་འགྱུར་ནི། ཡང་དག་ཅེས་པ་ནས།
མི་འགྲུབ་པའི་ཕྱིར་རོ་ཞེས་པའི་བར་ཏེ། དོན་ནི་སུན་འབྱིན་པའི་ ཐལ་འགྱུར་བཟློག་པ་མི་
འཕེན་པ་ནི་དེའི་མཚན་ཉིད་ཡིན་ལ། དབྱེ་ན་ས་ཕྱོགས་ན་བུམ་པ་མ་དམིགས་པའི་ཕྱིར་མེད་
པར་ཐལ་ཞེས་པའི་རང་བཞིན་མི་དམིགས་པ་དང་། དུ་བ་མེད་པའི་ཕྱིར་དུ་རྒྱུ་ནུས་པ་ཐོགས་
258



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
ལོམེད་མེད་པར་ཐལ་ཞེས་པའི་འབྲས་བུ་མི་དམིགས་པ་དང་། ནོག་ལྐོག་ཤལ་དང་མི་ལྡན་པས་བ་
ལང་མ་ཡིན་པར་ཐལ་ཞེས་པ་མཚན་ཉིད་མ་དམིགས་པ་དང་གསུམ་སྟེ། བུམ་པ་ལ་སོགས་པ་
ཚད་མས་གྲུབ་ན་དམིགས་པར་ཡང་གྲུབ་པས་ཤེས་འདོད་མེད་ལ། མ་གྲུབ་ན་ཐལ་བའི་དམ་
བཅའ་ལ་བསལ་བ་མེད་ཅིང་། རང་རྒྱུད་ཀྱི་ཕྱོགས་ཆོས་མི་འགྲུབ་པའི་ཕྱིར་རོ། །གསུམ་པ་
དེའི་ལྷག་མ་ཉི་ཤུ་པོས་ནི་སྒྲུབ་བྱེད་འཕེན་པར་ཤེས་པར་བྱའོ་ཞེས་པའི་དོན་ཏོ། །
གཉིས་ ་པ་སྒྲུབ་བྱེད་འཕེན་པ་ལ། རང་རིགས་དང་གཞན་རིགས་གཉིས་སུ་ཕྱེ་བ་ནི།
ལྡོག་པ་ཞེས་པ་ནས། འགྱུར་རོ་ཞེས་པའི་བར་ཏེ། དོན་ནི་རང་རྒྱུད་དང་ཐལ་འགྱུར་མིང་
འདོགས་མཐུན་པའི་རང་རིགས་འཕེན་པ་བཞི་དང་། མི་འཕེན་པ་བཅུ་དྲུག་ཏུ་ཡོད་ལ། དང་
པོ་བཞི་ནི་རང་བཞིན་འགལ་དམིགས་དང་། ཁྱབ་བྱེད་དང་འགལ་བའི་ཁྱབ་བྱ་དམིགས་པ་
དང་། རྒྱུ་དང་འགལ་བའི་འབྲས་བུ་དམིགས་པ་དང་། ཁྱབ་བྱེད་འགལ་བ་དམིགས་པ་སྟེ་
བཞིའོ། །དེ་དག་གི་དཔེར་བརྗོད་ནི། གྲང་རེག་ཡོད་པའི་ཕྱིར་མེ་མེད་པར་ཐལ་ཞེས་པ་དང་།
བ་མོའི་རེག་པ་ཡོད་པའི་ཕྱིར་ཙནྡན་མེ་མེད་པར་ཐལ་ཞེས་པ་དང་། སྤུ་ལོང་བྱེད་ཡོད་པའི་ཕྱིར་
དུ་བ་མེད་པར་ཐལ་ཞེས་པ་དང་། ལྟོས་བཅས་ཡིན་པའི་ཕྱིར་མ་ངེས་པར་ཐལ་ཞེས་པ་རྣམས་
སོ། །གཞན་རིགས་འཕེན་པ་ནི། འགལ་དམིགས་བཅུ་གཉིས་ཀྱི་ནང་ནས་གྲང་། མེ། བ།
ཙན། དུ། སྤུ་ཕན་ཚུན་འགོག་པའི་སྦྱོར་བ་གསུམ་མ་གཏོགས་པ་ལྷག་མ་དྲུག་དང་། འབྲས་
རང་གི་ཐལ་བ་གཉིས་ཏེ་བརྒྱད་ལས་ཕྱེ་བའི་བཅུ་དྲུག་ཡིན་ལ། སྦྱོར་བའི་དཔེ་ནི། མེ་རྟགས་སུ་
བཀོད་ནས་བ་རེག་དང་སྤུ་ལོང་བྱེད་མེད་པར་ཐལ་བ་གཉིས་ནི་ཁྱབ་བྱེད་འགལ་དམིགས་དང་
རྒྱུ་འགལ་དམིགས་ཀྱི་ཐལ་བ་ཡིན་ལ། བཟློག་པ་རང་རྒྱུད་གཉིས་ནི་རང་བཞིན་འགལ་བའི་
ཁྱབ་བྱེད་དམིགས་ཀུས་པ་དང་རྒྱུ་དང་འགལ་བའི་འབྲས་བུ་དམིགས་པ་ཡིན་ནོ། །ཙནྡན་གྱི་མེ་
རྟགས་སུ་བཀོད་ནས་གྲང་རེག་དང་སྤུ་ལོང་བྱེད་མེད་པར་ཐལ་བ་གཉིས་ནི་རང་བཞིན་འགལ་
བའི་ཁྱབ་བྱ་དང་རྒྱུ་དང་འགལ་བའི་ཁྱབ་བྱ་དམིགས་པ་ཡིན་ལ། ལྡོག་པ་རང་རྒྱུད་གཉིས་ནི་
ཁྱབ་བྱེད་འགལ་དམིགས་དང་ཁྱབ་བྱེད་འགལ་བའི་འབྲས་བུ་དམིགས་པ་ཡིན་ནོ། །གཞུང་ཁ་
ཅིག་ལས། ཙནྡན་གྱི་མེ་ཡོད་པའི་ཕྱིར་གྲང་རེག་མེད་པར་ཐལ་ཞེས་པ་འདི་རང་རིགས་འཕེན་
པར་བཤད་པ་ནི་ཡི་གེ་མ་དག་སྟེ། རང་རྒྱུད་དང་ཐལ་འགྱུར་མིང་མི་མཐུན་པས་སོ། །ཡང་དུ་
བ་རྟགས་སུ་བཀོད་ནས་གྲང་རེག་དང་བ་རེག་མེད་པར་ཐལ་བ་གཉིས་པོ་ནི་འགལ་འབྲས་
259



༄༅ །དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།
དམིགས་པ་དང་ཁྱབ་བྱེད་འགལ་བའི་འབྲས་བུ་དམིགས་པའི་ཐལ་བ་ཡིན་ལ། ལྡོག་པ་རང་
རྒྱུད་གཉིས་ནི་རྒྱུ་དང་འགལ་བའི་རང་བཞིན་དམིགས་པ་དང་རྒྱུ་དང་འགལ་བའི་ཁྱབ་བྱེད་
དམིགས་པ་ཡིན་ནོ། །ཤ་པ་དང་དུ་ཡོད་རྟགས་སུ་བཀོད་ནས་ཤིང་ཙམ་དང་མེ་ཡོད་པར་ཐལ་
བ་ནི་རང་བཞིན་དང་འབྲས་བུའི་རྟགས་ཀྱི་ཐལ་བ་ཡིན་ལ། བཟློག་པ་རང་རྒྱུད་གཉིས་ནི་ཁྱབ་
བྱེད་མི་དམིགས་པ་དང་རྒྱུ་མི་དམིགས་པ་ཡིན་ནོ། །དེ་ལྟར་ན་ཐལ་བཟློག་གཉིས་ཕན་ཚུན་གྱི་
བསྒྲུབ་ཆོས་ལོག་པ་རྟགས་ཡིན་ཞིང་། གཅིག་གི་རྣལ་ཁྱབ་ཅིག་ཤོས་ཀྱི་ལྡོག་ཁྱབ་ཡིན་པས་
བརྒྱད་ལས་ཕྱེ་བའི་བཅུ་དྲུག་ཏུ་འགྱུར་རོ། །དོན་འདི་ནི་ལྷོ་པ་ཀུན་མཁྱེན་གྱིས་སྡེ་བདུན་
གསལ་བའི་རྒྱན་ལས། སྒྲུབ་བྱེད་འཕེན་པ་ཉི་ཤུ་ལ། །རང་རིགས་འཕེན་པ་རྣམ་པ་བཞི། །
གཞན་རིགས་འཕེན་པ་བཅུ་དྲུག་སྟེ། །ཚ་རེག་གསུམ་གྱིས་གྲང་རེག་གསུམ། །འགོག་པའི་་
སྤྱོད་པ་རྣམ་དགུ་ལས། །རང་རིགས་འཕེན་པ་རྣམ་གསུམ་བྲི། །ལྷག་མ་དྲུག་དང་རང་བཞིན་བྲི
དང༌། །འབྲས་བུའི་ ཐལ་བ་རྣམ་གཉིས་ཏེ། །བརྒྱུད་ལས་ཕྱེ་བའི་བཅུ་དྲུག་ཉིད། །ཅེས་
གསུངས་པ་ལྟར་བཤད་པ་ཡིན་པས་ཁུངས་ཐུབ་ཅིང་། གཞུང་རྣམས་ལས་ནི། བཟློག་པ་རང་
རིགས་འཕེན་པ་བཞི། །གཞན་རིགས་འཕེན་པ་བཅུ་དྲུག་ཡིན། །ཞེས་དང་། བཟློག་པ་རང་
རིགས་འཕེན་པ་ལྔ། །གཞན་རིགས་འཕེན་པ་བཅུ་དྲུག་ཡིན། །ཞེས་དང་། བཟློག་པ་རང་
རིགས་འཕེན་པ་བཞི། །གཞན་རིགས་འཕེན་པ་བཅུ་བཞི་ཡིན། །ཞེས་མི་གཅིག་པ་གསུམ་
སྣང་ཞིང་། གཞུང་ཕལ་ཆེ་བ་ནས། སྤུ་ལོང་བྱེད་པའི་བྱེ་བྲག་ཡོད་པས་མེ་མེད་པར་ཐལ་བས།
མེ་ཡོད་པས་སྤུ་ལོང་བྱེད་པ་མེད་ཅེས་འཕེན་ཏེ། འགལ་འབྲས་དམིགས་པ་དང་། རྒྱུ་འགལ་བ་
དམིགས་པ་དང་ཞེས་བྲིས་པ་ནི་ལྷག་པར་ཡང་འགྱུར་བའི་ཕྱིར་འདི་ཐལ་རང་གི་མིང་འདོགས་
ཀྱང་འབྲས་བུའི་ཁྱབ་བྱེད་དམིགས་པ་དང་། ཁྱབ་བྱེད་ཀྱི་རྒྱུ་དང་འགལ་བའི་རང་བཞིན་
དམིགས་པ་ཞེས་འདོགས་དགོས་སོ། །ཡང་འདིར་གྲང་རྒྱུ་འགོག་པའི་སྦྱོར་བ་གསུམ་མ་སྨོས་པ་
ནི་སྔར་བཤད་པ་ལྟར་འབྲས་བུ་མི་དམིགས་པའི་ནང་དུ་འདུ་བ་ལ་དགོངས་སོ། །གནད་འདི་མ་
རྟོགས་པ་འགལ་དམིགས་བཅུ་གཉིས་པོ་མཐའ་དག་སྒྲ་ཇི་བཞིན་པར་ཁས་ལེན་པ་ནི་གཞན་གྱི་
གཡམ་ལ་རྒྱུག་པ་ཡིན་ནོ། །སྔོན་རབས་གཞུང་དོན་རིགས་པའི་མཁས་རྣམས་ཀྱིས། །དོན་
འདི་གསལ་བར་བཤད་པ་མི་མཐོང་བར། །ལས་ངན་རང་གི་ཀུན་རྟོག་གིས་བྲིས་པའི། །ཚིག་
ལ་མཚན་མར་འཛིན་པ་གད་མོའི་གནས། །བར་སྐབས་ཀྱི་ཚིགས་སུ་བཅད་པའོ། །གསུམ་པ་::
260



༄༅༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
རྩོད་པ་སྤོང་བ་ནི། ཁས་བླངས་ཞེས་པ་ནས། སྐྱོན་མེད་དོ་ཞེས་པའི་བར་ཏེ་གོ་བར་སླའོ།
གཉིས་པ་ལན་འདེབས་ཚུལ་ལ་གཉིས་ལས། གཞན་ལུགས་དགག་པ་ནི། ཐལ་འགྱུར་
ཞེས་པ་ནས། རྟགས་སུ་བཀོད་པ་བཞིན་ནོ་ཞེས་པའི་བར་ཏེ། དོན་ནི་བོད་རྣམས་ཐལ་འགྱུར་
གྱི་ལན་ལ་རྟགས་མ་གྲུབ། ཁྱབ་པ་མ་གྲུབ། འདོད་ཐོག་ཅེས་གསུམ་ལས་མི་སྲིད་དོ་ཞེས་ཟེར་
བ་ནི་མི་འཐད་དེ། དེ་ལྟར་ན་འགལ་མ་ངེས་གཉིས་ཀ་ལ་ལན་འདེབས་ཚུལ་གཅིག་པས་འགལ་
མ་ངེས་ཀྱི་གཏན་ཚིགས་གཉིས་ཀྱང་གཅིག་ཏུ་འགྱུར་ལ། མཐར་གཏན་ཚིགས་ལྟར་སྣང་ཀུན་
མ་གྲུབ་ཅེས་པ་ལན་བཏབ་པ་གཅིག་པུས་ཆོག་པར་འགྱུར་རོ། །མ་གྲུབ་པ་ལ་གཉིས་སུ་འབྱེད་
ན་ལན་ཡང་འགལ་མ་ངེས་གཉིས་སུ་འབྱེད་དགོས་པར་མཚུངས་སོ། །དེའི་ཕྱིར་སྡེ་བདུན་ལས།
རྩོད་པའི་སྐབས་སུ་མ་གྲུབ་པ་དང། འགལ་བ་དང་། མ་ངེས་པ་ཞེས་སྐྱོན་གསུམ་གསུངས་ཀྱི།
ཁྱབ་པ་མ་གྲུབ་པ་གཅིག་ཏུ་མ་བསྡུས་ཏེ། གཏན་ཚིགས་ཀྱི་ནི་ཚུལ་གསུམ་ལའང་། །དེ་ཡི་མ་
གྲུབ་ལྡོག་དོན་དང་། ། འཁྲུལ་པ་ཅན་གྱི་ གཉེན་པོར་ནི། །ངེས་པ་བརྗོད་པར་མཛད་པ་
་
ཡིན། །ཞེས་གསུངས་པ་ལྟར་རོ། །ཡང་འགལ་བའི་ཐལ་འགྱུར་ལ་བྱས་ཀྱང་མི་རྟག་ན་ཅི་
འགལ། ཁྱབ་པ་མ་གྲུབ་ཅེས་བརྗོད་པ་མི་འགལ་ཏེ། དེ་ལྟར་ན་ཀྱང་གི་སྒྲ་སྡུད་པའི་ཚིག་ཕྲད་
ཡིན་པས། བྱས་པ་རྟག་པ་དང་མི་རྟག་པ་གཉིས་ཀ་ལ་འཇུག་ཀྱང་། འདིར་མི་རྟག་པ་ཡིན་
ཞེས་པ་ལྟ་བུར་འགྱུར་ཏེ། དཔེར་ན་ཤེས་བྱ་ཡིན་པའི་ཕྱིར། རྟག་པར་ཐལ་ཞེས་བརྗོད་པ་ན།
ཤེས་བྱ་ཡིན་ཡང་མི་རྟག་ན་ཅི་འགལ་ཞེས་བརྗོད་དགོས་ལ། དེ་ལྟར་ན་ཡང་གི་སྒྲས་ཤེས་བྱ་ལ་
རྟག་མི་རྟག་གཉིས་སྡུད་པའི་ཚིག་ཕྲད་དུ་འགྱུར་བ་བཞིན་ནོ། །དེས་ན་འདི་ལྟ་བུའི་བརྗོད་
ཚུལ་མཐའ་དག་སྒྲ་མི་ཤེས་པའི་སྟོབས་ཀྱིས་ཚིག་གི་ནུས་པ་ངེས་པ་ངོས་མ་ཟིན་པའི་རྣམ་འགྱུར་
ཡིན་ནོ། །གཉིས་པ་རང་གི་ལུགས་ནི། དེས་ན་ཞེས་སོགས་ཏེ། ཐལ་འགྱུར་གྱི་ལན་ངག་ལ།
མ་ངེས། མ་གྲུབ། འདོད་ཐོག་ཅེས་བཞིར་ངེས་ཏེ། གཏན་ཚིགས་ལྟར་སྣང་གསུམ་དང།
ཡང་དག་གཅིག་སྟེ་བཞིར་ངེས་པས་སོ། །ཁ་ཅིག་ཆོས་ཅན་མ་གྲུབ་པའི་ཐལ་འགྱུར་ལ་བསལ་
བ་མ་གྲུབ་ཅེས་ལན་འདེབས་པས་ནི། མཁས་པ་འཇུག་པའི་སྒོ་ལས། ཆོས་ཅན་མ་གྲུབ་པ་ལ་
སོགས། །གཏན་ཚིགས་དྲིས་པས་གྲུབ་པར་གསལ། །ཞེས་བཤད་པ་མ་མཐོང་བ་ཡིན་ནོ། །
ཐལ་འགྱུར་ཡང་དག་ལན་གྱིས་བཟློག་པར་མི་ནུས་ན་ཁྲོ་བ་དང་འཁོན་དུ་འཛིན་པ་དང་བདག་
ལ་བསྟོད་ཅིང་གཞན་ལ་སྨོད་པ་དང་གླུ་གར་དང་བཞད་གད་དག་གིས་རིགས་པ་བསུབ་པ་ནི་
261



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
Vཐབས་རྡུགས་པ་ཡིན་པས་བདེན་པའི་རྗེས་སུ་འབྲང་བ་དམ་པའི་རྣམ་ཐར་ཡིན་ནོ། །དེ་ལྟར་
སྒྲུབ་དང་སུན་འབྱིན་གྱི། །རིགས་པའི་གཞུང་ལུགས་གང་གིས་ཤེས། །མཁས་པ་དེ་ནི་རྫོགས་
པ་ཡི། །སངས་རྒྱས་རྣམས་ཀྱི་བསྟན་པ་འཛིན། །ཚད་མ་རིགས་པའི་གཏེར་གྱི་འགྲེལ་པའི་
རྣམ་པར་བཤད་པ་རིགས་ལམ་གསལ་བའི་ཉི་མ་ལས། གཞན་དོན་རྗེས་དཔག་བརྟག་པའི་
རབ་ཏུ་བྱེད་པ་སྟེ་བཅུ་གཅིག་པའོ།། །།
༈ གསུམ་པ་མཐར་ཕྱིན་པ་མཇུག་གི་དོན་ལ། གང་ལ་བརྟེན་ནས་བརྩམས་པའི་
ཚུལ། །དེ་ལས་རྟོག་ངན་འཇོམས་པར་བསྟན་པ། མཁས་པ་བསྟེན་པའི་རྒྱུ་མཚན་བརྗོད་པ།
དམན་པའི་སྤྱོད་ཡུལ་མ་ཡིན་པའི་ཚུལ། དེའི་དགེ་བ་བསྔོ་བའོ། །དང་པོ་ལ་གཉིས་ཏེ། རྩོམ་
པ་པོའི་ཁྱད་པར། སློབ་དཔོན་སྔ་མའི་བཞེད་གཞུང་དང་མཐུན་པར་བསྒྲུབ་པའི་ཚུལ་ལོ། །
དང་པོ་ནི། སྐྱེ་བ་སྐྱེ་བ་ཞེས་སོགས་གློ་ཀ་གཅིག་སྟེ། མཁས་པ་འཇུག་པའི་སྒོ་ལས། སྐྱེ་བ་
གཞན་དུ་སྦྱངས་པ་དང། །མཁས་པ་དུ་མ་བསྟེན་པ་དང༌། །རྣམ་པར་དཔྱོད་པའི་བློ་གྲོས་
ཀྱིས། །ཤེས་བྱ་ཀུན་ལ་འཇིགས་མེད་ཐོབ། །ཅེས་གསུངས་པ་དང་མཚུངས་ཏེ། ངེས་པའི་
དོན་དུ་ན་འཇམ་པའི་དབྱངས་སོ། །གཉིས་པ་ནི། ཕྱོགས་ལས་རྣམ་རྒྱལ་ཞེས་སོགས་གློ་ཀ་
གཅིག་སྟེ། མདོ་སྡེ་བདུན་དང་བཅས་པ་རྣམས་དང་། དེའི་ཡན་ལག་རྒྱུན་དང་། ཆོས་མཆོག་
ལ་སོགས་པའི་འགྲེལ་པ་དང་། འགྲེལ་བཤད་ཇི་སྙེད་པ་ཐུགས་སུ་ཆུད་ནས་རྟོག་གེའི་ཚུལ་ཇི
མཐའ་དག་ཐུགས་སུ་ཆུད་པས་བསྟན་ཅེས་པ་སྟེ། པཎྜི་ཏ་ཤྲཱི་ག་ཏ་བྷིས། རབ་ཏུ་བྱེད་པ་སྡེ་
བདུན་ལུས་གྲིམས་རྣམ་འགྲེལ་རྒྱུན་གྱི་མཆེ་བ་ཅན། །ཆོས་མཆོག་རལ་པའི་ཁུར་འཛིན་བརྡ་
སྤྲོད་བྱེད་པའི་སྡེར་མོ་རབ་རྣོ་བས། །མུ་སྟེགས་གླང་པོའི་ཀླད་འགེམས་རྒོལ་རྣམས་སྐྲག་བྱེད་
གང་ཡིན་པ། །དེ་ནི་དཔལ་སྟུག་དཔལ་ཡིན་འཇིགས་མེད་སེང་གེའི་སྒྲ་ཆེན་ཀུན་ཏུ་སྒྲོགས། །
ཞེས་བཤད་པ་དང་ཚུལ་མཚུངས་སོ། ། གཉིས་པ་ནི། ཐུབ་པ་ཞེས་སོགས་ཤློ་ཀ་གཅིག་སྟེ།
རྟོག་གེ་ངན་པ་བདུན་འཇོམས་པའི་ཕྱིར་བསྟན་བཅོས་འདི་བསྟན་ཅེས་པའོ། །འདི་ཡན་གྱིས་
ནི་རྩོམ་པར་དམ་བཅའི་ངག་བཀོད་པའི་གཞུང་འཛུགས་པའོ། །གསུམ་པ་ནི། གངས་རི་ཞེས་
སོགས་ཀྱི་གཞུང་འཛུགས་པ་སྟེ། འདི་དག་ནི། ཆ་གཙང་དན་གསུམ་འབྲི་སྟག་ལ་སོགས་པ་
བོད་རྣམས་ལ་ཟུར་ཟ་བ་ཡིན་ཞེས་གྲགས་ཀྱང་། རྣམ་འགྲེལ་ལས། བློ་ཡི་ནུས་པ་ཆུང་བ་མེད་
པ་དེ་དག་གིས་ཀྱང་ཟབ་མོའི་དེ་ཉིད་རྟོགས་མེད་ཅན། །བརྩོན་འགྲུས་ཤིན་ཏུ་ལྷག་པར་གྱུར་
262



༄༅།།ཚད་མ་རིགས་པའི་གཏེར་སྤྱི་འགྲེལ་པའི་རྣམ་བཤད་རིགས་ལམ་གསལ་བའི་ཉི་མ།ལ
པ་དེ་དག་གིས་ཀྱང་མཆོག་གི་དེ་ཉིད་མཐོང་མེད་ལྡན། །ཞེས་སོགས་ཀྱི་དོན་དུ་མཛད་པ་ཡིན་
པར་ཁོ་བོས་མཐོང་ངོ་། །མདོར་བསྡུ་ན། ཉིད་ཀྱི་གསུང་ལས། དེ་ལྟར་བདེ་བར་གཤེགས་
པའི་བསྟན་པ་ཡང་། །སྟོན་ཀའི་ཆུ་བཞིན་མྱུར་དུ་བྲི་བ་དང་། །སྡེ་སྣོད་འཛིན་པ་འགྲོ་བའི་མིག་
གྱུར་པ། །དམ་པའི་སྐྱེ་བོ་ཕལ་ཆེར་འདས་པ་ན། །བདག་ཅག་རྣམས་ཀྱིས་བགྱི་བ་གང་ཡིན་
པ། །སེམས་དང་ལྡན་པ་རྣམས་ཀྱིས་དཔྱོད་ཅིག་དང་། །མི་ཉིད་ཐོབ་པ་ཤིན་ཏུ་རྙེད་དཀའ་
བས། །ཉམས་པ་མེད་པའི་ལམ་དུ་འཇུག་པར་བྱ། །ཞེས་གསུངས་པ་ལྟར་བཟུང་ངོ་། །བཞི་
པ་ནི། སྡེ་བདུན་ཞེས་སོགས་ཤློ་ཀ་གཅིག་སྟེ། གཞུང་འདི་ཉིད་བོད་རྒན་པོ་རྣམས་ཀྱི་ལུགས་
དོར་ནས་རིགས་པ་མཁྱེན་པའི་སློབ་དཔོན་རྣམས་ཀྱི་དགོངས་པ་བཞིན་དུ་བཤད་མོད་ཀྱི།
བླུན་པོ་རྣམས་ཀྱིས་ནི་ཚུལ་དེ་ལན་མང་དུ་ཐོས་ཀྱང་རིག་པར་མི་འགྱུར་རོ་ཞེས་པའི་དོན་ནོ། །
ལྔ་པ་ནི། ལེགས་པར་བཤད་པས་བློ་གྲོས་མིག་ཕྱེ་ནས། །ཤེས་བྱའི་དེ་ཉིད་ཇི་བཞིན་ལེགས་
བསྟན་པའི། ། དགེ་བ་འདི་ཡིས་ཐམས་ཅད་གཟིགས་པ་ཉིད། །ཐོབ་ནས་འགྲོ་བ་ཀུན་གྱི་
སྐྱབས་གྱུར་ཅིག །ཅེས་པ་སྟེ། དོན་ནི་མཆོད་པར་བརྗོད་པའི་སྐབས་ཀྱི་གཞུང་འཛུགས་པ་སྟེ།
མཆོད་ཡུལ་གྱི་ཤེས་བྱ་མ་ལུས་པ་གཟིགས་པའི་ཀུན་མཁྱེན་དེ་ཉིད་ཐོབ་ནས་འགྲོ་བ་ཀུན་གྱི་
སྐྱབས་སུ་གྱུར་ཅིག་ཅེས་པའོ། །ཚད་མ་རིགས་པའི་གཏེར་ཞེས་བྱ་བའི་བསྟན་བཅོས་འདི་ནི།
ཡུལ་བྱང་ཕྱོགས་ཀྱི་རྒྱུད་དུ་བྱུང་བ། སྒྲ་དང་ཚད་མ་དང་སྡེབ་སྦྱོར་དང་སྙན་ངག་དང་ཚིག་གི་
རྒྱན་དང་མིང་གི་མངོན་བརྗོད་དང་ ཐ་སྙད་ཀྱི་གཙུག་ལག་རྣམས་ལེགས་པར་ཤེས་པས།
འཆད་པ་དང་རྩོམ་པ་དང་རྩོད་པའི་ཚུལ་ལ་སྤོབས་པ་དགེ་བ་ཅན། ཀུན་ལས་བཏུས་དང་སྡེ་
བདུན་ཕྱིན་ཅི་མ་ལོག་པ་ཁོང་དུ་ཆུད་ཅིང་། ལུང་དང་རིགས་པ་དང་མན་ངག་གི་ཚུལ་མཐའ་
དག་ལ་ཐུགས་ཀྱི་སྣང་བ་ཐོབ་པ། རྗེས་སུ་དགོངས་པའི་གདུལ་བྱ་རྣམས་མཚན་གྱི་བཀའ་དྲིན་
གྱིས་བསྐྱང་བའི་ཕྱིར། ཤཱཀྱའི་དགེ་སློང་ཀུན་དགའ་རྒྱལ་མཚན་དཔལ་བཟང་པོ་ཞེས་བཀའ་
སྩལ་པ་དེ་ཉིད་ཀྱིས་ཕན་པ་གཙོར་མཛད་ནས་སྡེབ་སྦྱོར་སྤངས་ཏེ་གོ་བདེ་བར། རྣམ་པར་
བཀྲོལ་བའི་གནས་ཀྱི་ཁྱད་པར་ནི། །དགེ་ལེགས་ཡོན་ཏན་བསྐྱེད་ཕྱིར་ས། །སྡིག་པའི་དྲི་མ་
སྤངས་ཕྱིར་སྐྱ། ། རིག་གནས་མཚན་ཉིད་འདི་དག་ཡིན། །ཞེས་བྱ་བར་རྟོགས་པར་བྱའོ། །
གང་ཞིག་དགེ་ལེགས་ཡིད་ཀྱི་ས་གཞིར་དད་པའི་འདབ་སྟོང་སྨྲ་བའི་ཉི་ཟེར་གྱིས་སྤུད་ཅིང་།
མདོ་དང་སྡེ་ བདུན་ འགྲེལ་ བཅས་ རིགས་པར་ སྨྲ་ བའི་ རྒྱ་འགྲེལ་ གཞུང་ བརྒྱའི་ ཏོག་ གིས་
263



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
མཛེས། །འགྲོ་རྣམས་བདེ་སྐྱོང་ས་སྐྱ་པ་ཞེས་གྲགས་པ་རྣམ་དཀར་འཇམ་དབྱངས་ཐུགས་རྗེའི་
གེ་སར་གྱི། །རྡུལ་ཚོགས་རྒྱས་པའི་བློ་གྲོས་དྲི་མེད་དགའ་ཚལ་མཆོག་ལས་རྣམ་བཤད་སྙིང་པོའི་
བཅུད་འདི་བསྐྲུན། །སྔོན་དུ་ལེགས་བཤད་གོམས་པའི་བསོད་ནམས་ནི། །རིགས་གནས་ལྷུན་
གྱིས་གྲུབ་པའི་སྐྱེ་གནས་ཅན། །ལེགས་པའི་འབྱུང་གནས་ལྷ་དབང་ཅོད་པན་དུ། །ལེགས་
བཀོད་རྣམ་པར་བཤད་པའི་རྒྱན་འདི་བསྒྲུབས། །འདི་ན་རིགས་པའི་གཞུང་ལ་གོམས་རྣམས་
ཀྱང་། །རྒྱ་གར་མཁས་པའི་ལུགས་ལས་ཕྱིར་ཕྱོགས་ཏེ། །བོད་ཡུལ་གླང་པོས་བརྫིས་པའི་རྗེས་
ཤུལ་ལ། །མཁས་པའི་གྲགས་པས་རང་ལྟ་མཆོག་འཛིན་བྱེད། །འགའ་ཞིག་རྒྱ་འགྲེལ་མི་
མཐུན་སྣ་ཚོགས་ཀྱིས། །ལུགས་ཙམ་མཐོང་ནས་ལུགས་སྲོལ་གང་ལ་ཡང་། །རང་གིས་ངེས་པ་
ཐོབ་པ་མེད་བཞིན་དུ། །རྣམ་གྲངས་ཙམ་གྱིས་མཁས་པའི་རློམས་པ་འཆང་། །གཞན་དག་
འཕགས་ཡུལ་སྲོལ་ལའང་མ་ལྟོས་པར། །ཕུར་བུས་བསྟན་པའི་གཞུང་བཞིན་རང་གི་བློས། །
འདི་ཞེས་འཆད་པའི་ཀུན་མཁྱེན་གཉིས་པར་རློམས། །ལ་ལ་ཕྱོགས་རེ་ཙམ་གྱི་གཞུང་བཟུང་
ནས། །སྣ་ཚོགས་སྨོད་པའི་ལྟ་ངན་དུག་མདའ་འབྱིན། །དེ་ལྟར་དེ་དག་འཐད་པར་མ་མཐོང་
ཞིང་། །རང་གིས་མཁས་པ་བརྟེན་ནས་གོམས་པ་དང་། །རྣམ་དཔྱོད་མི་དམན་ཏི་ང་སུབ་ཀྱི་
མིག །བློ་གྲོས་སྐྱེད་ཚལ་དག་ཏུ་ཐོབ་པ་དང་། །ཆོས་རྗེའི་གསུང་དོན་རྟོགས་ནས་ངས་འདི་
བཤད། །འཆད་ཚུལ་འདི་ལ་བསྟན་བཅོས་ལྷ་ཡི་ལུས། །སྡེ་བདུན་རིགས་པའི་རང་བཞིན་ཡོན་
ཏན་བཀོད། །རྒྱལ་བ་གཉིས་པ་དཔལ་ལྡན་ཞི་བ་འཚོ། །བློ་གསལ་དབང་པོ་པདྨོའི་ངང་ཚུལ་
ཏེ། །མཁས་པ་གཉིས་ཀྱི་སྤྱན་རས་གསལ་བར་མཛེས། །རྒྱུན་རང་ཆོས་མཆོག་དཔལ་ལྡན་ལྷ་
དབང་བློའི། །རིགས་པའི་དོ་ཤལ་སྣ་ཚོགས་ཅི་ཡང་དཀར། །ཡ་མ་ཤྲཱི་དང་དགྲ་ལས་རྣམ་རྒྱལ་
སོགས། །མཐའ་ཡས་མཁས་པའི་རྐང་གདུབ་མང་དུ་འཁྲོལ། །སྐབས་དང་འབྲེལ་བའི་གཞུང་
དོན་ཕྲ་ཚོམ་དག །དབུ་ཚད་ལུང་གི་རིན་ཆེན་དུ་མས་སྤྲས། །དེ་ལྟར་ཤེས་ན་འཁྲུལ་མེད་རང་
གི་ལུགས། །ཡིད་ཆེས་ངེས་པའི་ལམ་དུ་ཆུད་འགྱུར་གྱི། །བོད་ཡུལ་བསྡུས་པའི་ཞིང་ལ་སྲིད་མ་
ཅན། །ལྟས་ངན་ཁ་ཟེགས་ཚོལ་བའི་རྩོད་པ་དང་། །ཚུལ་འདི་མ་དད་ལུགས་བྱུང་གཞན་དག་
གི །རྟོག་གེ་ཤེས་པའི་ང་རྒྱལ་འཛིན་པ་དང་། །བློ་གཏད་མེད་པར་རྒྱ་འགྲེལ་བལྟའོ་ཞེས། །
མིང་གིས་ཚིམ་པར་བྱེད་པས་འདི་མི་ཤེས། །གཞན་འདོད་འགོད་ཚུལ་དེ་ལུགས་མི་ཤེས་བློ་གྲོས་
མིག་ལ་སྐྱོན་ཆགས་ཤིང་། །རང་གཞུང་རྟོགས་དཀའི་དེ་ཉིད་ཚོལ་ལ་སོམ་ཉིའི་ལག་གཉིས་ནོམ་
264



༄༅།།ཚད་མ་རིགས་པའི་གཏེར་གྱི་འགྲེལ་པའི་རྣམ་བཤད་རིགས་འམ་གསལ་བའི་ཉི་མ།
པ་ཙམ། །གཉིས་ཀའི་ལུགས་དག་འབྱེད་མཁས་མེད་བཞིན་རང་ཚོད་འཁྱོག་འགྲོའི་བཤེས་
གཉེན་དག ། ཁེངས་པའི་ཟོལ་ གྱིས་རྨོངས་པ་མཚར་སྐྱེད་ སྒྲོས་ངན་ཉམ་ངའི་ ལམ་འདི་
སྤོངས། །དེ་ལྟར་ལེགས་པར་འདོད་ན་ཤེས་ལྡན་དག །རྒྱལ་བ་དགེས་པའི་ལུགས་བཟང་ས་
སྐྱ་པའི། །དགོངས་པ་ཤེས་པར་བྱས་ནས་རང་གཞན་གྱི། །གྲུབ་མཐའི་གནས་ཀུན་མཁས་པ་
ཉིད་དུ་བྱ། །དེ་ལྟར་མོད་ཀྱི་བསྟན་པ་བྲི་བ་དང་། །ལོག་རྟོག་ཆོམ་རྐུན་སྟོང་གིས་དཀྲུགས་
པའི་ས། །མཁས་པ་ཁོལ་བོར་བྱེད་པའི་ཀླ་ཀློ་ལ། །བྱིས་པ་བཞིན་དུ་གཞུང་འདི་སེམས་མི་
འགྱུར། །འོན་ཀྱང་སྐྱེ་བ་གཞན་དུ་མུ་སྟེགས་བྱེད། །ལྟ་ངན་འཇོམས་པའི་སྤོབས་པ་ཐོབ་པ་
དང་། །འཇམ་མགོན་བླ་མའི་གསུང་དོན་བདུད་རྩིའི་གནས། །གེགས་མེད་ཤེས་འགྱུར་སྙམ་
ནས་འདི་བྲིས་སོ། །མཁས་པས་ཆགས་སྡང་ཁེངས་བྲལ་མིག་ཡངས་ཀྱིས། ། ཚུལ་འདི་སྐྱོན་
ཡོད་ཚོགས་རྣམས་དོར་བས་ཆོག །བླུན་པོ་ཆགས་སྡང་དྲི་མས་སྦགས་རྣམས་ཀྱིས། །རིགས་
དང་མི་རིགས་དཔྱོད་ཅིང་སྨོད་པ་ན། །བསྟན་སྲུང་དམ་ཅན་རྒྱ་མཚོའི་ཚོགས་རྣམས་ཀྱིས། །
མ་རུངས་སྐྱེ་བོའི་དོན་སྙིང་ཁོང་ནས་ཐོན། །དེ་ལྟར་བདག་གིས་བརྩམས་པའི་དགེ་བ་ཡིས། །
སྐྱེ་བ་ཀུན་ཏུ་རྗེ་བཙུན་ས་སྐྱ་པའི། །བཤད་སྒྲུབ་བསྟན་པ་གནས་པའི་ས་ཕྱོགས་སུ། །བློ་གྲོས་
དྲི་མེད་མཁས་པའི་དེད་དཔོན་གྱིས། །རྗེས་སུ་འཛིན་པའི་བཀའ་དྲིན་ཐོབ་པ་དང་། །ཀུན་
དགའི་གསུང་རབ་རབ་འབྱམས་ཀུན་ཤེས་ནས། ། རྒོལ་ངན་ཚར་གཅོད་རིགས་པའི་རྒྱལ་
ཐབས་མཁན། ། ཤེས་བྱ་ཀུན་མཁྱེན་དཔལ་ལྡན་པཎྜི་ཏ། །མཁས་པའི་དབང་པོ་ཉིད་དང་
མཚུངས་པར་ཤོག །དུས་མཐའི་མེ་ལྕེ་འབར་བའི་གུར་ཁྱིམ་ནས། །དགྲ་བགེགས་ཚར་གཅོད་
ཧཱུྃ་གི་འབྲུག་སྒྲ་ཅན། །བཀའ་སྡོད་སྲུང་མའི་ཚོགས་ཀྱིས་གཞུང་འདི་ལ། །དགེས་ཤིང་རྗེས་སུ་
མཐུན་པའི་བཀྲ་ཤིས་མཛོད། །དེ་ལྟར་ཚད་མ་རིགས་པའི་གཏེར་གྱི་འགྲེལ་པའི་རྣམ་པར་
བཤད་པ་རིགས་ལམ་གསལ་བའི་ཉི་མ་ཞེས་བྱ་བ་འདི་ནི། མཁྱེན་རབ་ཀྱི་དབང་ཕྱུག་ཆོས་ཀྱི་རྗེ་
དཔལ་ལྡན་ས་སྐྱ་པཎྜི་ཏའི་གསུང་རབ་ལ་ཤེས་ནས་དད་པ་ཐོབ་པ་བསོད་ནམས་ལྷུན་གྲུབ་
ལེགས་པའི་འབྱུང་གནས་རྒྱལ་མཚན་དཔལ་བཟང་པོས་ཆོས་རྗེ་ས་སྐྱ་པཎྜི་ཏ་བལྟམས་ནས་ལོ་
སུམ་བརྒྱ་ལོན་པའི་ཆུ་ཕོ་དགེ་བྱེད་ཀྱི་ལོ་ཐ་སྐར་ཟླ་བའི་དུས་བཟང་པོ་ཡར་ངོའི་ཚེས་བཅུ་བཞི་ལ་
ཐུབ་བསྟན་དར་རྒྱས་གླིང་གི་གཙུག་ལག་ཁང་དུ་སྦྱར་བའོ། །བློ་གྲོས་སྔོན་མེད་རིགས་པའི་རྣམ་
འགྱུར་ཅན། །དབྱངས་ཅན་ངག་གི་སྦྱོར་ཐབས་ཅི་ཡང་ཤེས། །ཐོག་མེད་བྱེད་པོས་སྤྲུལ་པའི་འ
265



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
སྒྱུ་མ་མཁན། །འདི་ཡི་ཡིག་མཁན་གང་དེ་དབང་རྒྱལ་ལོ། །འདི་བསྒྲུབས་པ་ལས་བྱུང་བ་
ཡི། །དགེ་བའི་རྩ་བ་གང་ཐོབ་པ། །དེས་ནི་སྐྱེ་བོ་ཐམས་ཅད་ཀྱིས། །བདེ་གཤེགས་ཤེས་རབ་
ཐོབ་པར་ཤོག །འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་
གནས། ། བསྟན་པ་རྙེད་དང་བཀུར་སྟི་དང་། །བཅས་ཏེ་ཡུན་རིང་གནས་གྱུར་ཅིག །
དགེའོ། །དགེའོ། །དགེའོ།། །།བ
:
..
266



༄༅།ཚད་བསྡུས་ལེགས་བཤད་རིག་པའི་འོད་ཟེར་ཞེས་བྱ་བ།
༄༅།།བྱང་ཆུབ་དཔལ་བའི་ཚད་བསྡུས་ལེགས་བཤད་རིག་པའི་
འོད་ཟེར་ཞེས་བྱ་བ་བཞུགས་སོ།།
བྱང་ཆུབ་དཔལ་བས་མཛད།
རྒྱ་གར་སྐད་དུ། པྲ་མཱཎ་བིདྡྷཱ་ཎྞཾ་རསྨི། བོད་སྐད་དུ། ཚད་མ་རིག་པའི་འོད་ཟེར།
ཐམས་ཅད་མཁྱེན་པ་ལ་ཕྱག་འཚལ་ལོ། །མཁྱེན་པའི་དཀྱིལ་འཁོར་རབ་རྒྱས་ཤིང་། །བརྩེ་
བའི་འོད་ཟེར་རྣམ་པར་འཕྲོ། །མ་རིག་མུན་པའི་ཚོགས་འཇོམས་པའི། །འཇམ་པའི་དབྱངས་
ལ་ཕྱག་འཚལ་ལོ། ། སངས་རྒྱས་བསྟན་པའི་སྒྲོན་མེ་མཆོག །ཀུན་བཟང་རྣམ་འཕྲུལ་ཆོས་
གྲགས་ཀྱི། །གཞུང་ལུགས་ལེགས་བཤད་མདོར་བསྡུས་པ། །གཞན་ལ་ཕན་ཕྱིར་བྲི་བར་བྱ། །
ཚད་མས་རྟོགས་པར་བྱ་བ་ནི་ཤེས་བྱ་ཡིན་ལ། ཤེས་བྱའི་མཚན་ཉིད་ནི་བློའི་ཡུལ་དུ་
བྱར་རུང་ཡིན་ནོ། །
དེ་ལ་ཡུལ། ཡུལ་ཅན། བློ་དེས་ཡུལ་ཇི་ལྟར་རྟོགས་པའི་ཚུལ་དང་གསུམ་ལས།
ཡུལ་གྱི་མཚན་ཉིད་ནི་བློའི་རིག་བྱ་ཡིན་ལ། དབྱེ་ན་གཉིས་ལས།
རང་མཚན་ནི་ཡུལ་དུས་རང་བཞིན་ཐུན་མོང་མ་ཡིན་པའི་ངོ་བོར་གྲུབ་པ་སྟེ། བུམ་པ་
རང་མཚན་ལྟ་བུའོ། །
སྤྱི་མཚན་ནི་ཡུལ་དུས་རང་བཞིན་ཐུན་མོང་བར་གྲུབ་པ་སྟེ། རྟགས་དུ་བ་ལྟ་བུའོ། །
ཡུལ་ཅན་ནི་བློ་ཡིན་ལ། བློའི་མཚན་ཉིད་ནི། བེམ་པོ་ལས་ལོག་པའི་གསལ་ཞིང་
རིགས་པའོ། །དབྱེ་ན་ཚད་མ། ཚད་མིན་གཉིས་སོ། །
ཚད་མའི་མཚན་ཉིད་ནི། བློ་གང་ཞིག་རང་གི་གཞལ་བྱ་ལ་མི་སླུ་བའོ། །དབྱེ་ན་མངོན་
སུམ་དང་། རྗེས་དཔག་གཉིས་སོ། །
མངོན་སུམ་ལ། ཡང་དག ལྟར་སྣང་། ཚད་འབྲས་ཀྱི་ཡུལ་དཔྱད་པའོ།
དང་པོ་མངོན་སུམ་ཡང་དག་གི་མཚན་ཉིད་ནི། ཤེས་པ་རྟོག་བྲལ་མ་འཁྲུལ་བའོ། །
267



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རྟོག་པ་ནི་བློ་གང་ཞིག་བརྗོད་བྱ་རྗོད་བྱེད་འདྲེར་རུང་འཛིན་པའོ། །རྟོག་བྲལ་ནི་བློ་གང་ཞིག་
བརྗོད་བྱ་རྗོད་བྱེད་འདྲེར་རུང་འཛིན་པ་མ་ཡིན་པའོ། །འཁྲུལ་པ་ནི་བློ་གང་ཞིག་དེ་མ་ཡིན་ལ་
དེར་འཛིན་པའོ། །མ་འཁྲུལ་པ་ནི་དོན་དང་མཐུན་པར་ལེགས་པར་རིག་པའོ། །དབྱེ་ན།
དབང་པོ། ཡིད། རང་རིག །རྣལ་འབྱོར་གྱི་མངོན་སུམ་སྟེ་བཞིའོ། །དབང་པོའི་མངོན་སུམ་
གྱི་མཚན་ཉིད་ནི། རང་གི་བདག་རྐྱེན་དབང་པོ་གཟུགས་ཅན་ལ་བརྟེན་ནས་ཤེས་པ་རྟོག་བྲལ་
མ་འཁྲུལ་བའོ། ། སྤྱིར་དབང་ཤེས་ཙམ་གྱི་མཚན་ཉིད་ནི། རང་གི་བདག་རྐྱེན་དབང་པོ་
གཟུགས་ཅན་ལ་བརྟེན་པའི་ཤེས་པའོ། །དབང་ཤེས་མ་འཁྲུལ་བ་ནི། རང་གི་བདག་རྐྱེན་
དབང་པོ་གཟུགས་ཅན་ལ་བརྟེན་ནས་དོན་དང་མཐུན་པར་འཛིན་པ་སྟེ། བུམ་འཛིན་མངོན་
སུམ་ལྟ་བུའོ། །དབང་ཤེས་འཁྲུལ་པ་ནི། རང་གི་བདག་རྐྱེན་དབང་པོ་གཟུགས་ཅན་ལ་བརྟེན་
ནས་དེ་མིན་ལ་དེར་འཛིན་པ་སྟེ། ཟླ་བ་གཉིས་འཛིན་ལྟ་བུའོ། །བྱེ་བྲག་ཏུ་མིག་ཤེས་ཀྱི་མཚན་
ཉིད་ནི། རང་གི་བདག་རྐྱེན་མིག་གི་དབང་པོ་གཟུགས་ཅན་ལ་བརྟེན་པའི་ཤེས་པའོ། །གཞན་
ལའང་དེ་བཞིན་སྦྱར་རོ། །དབང་པོ་གཟུགས་ཅན་གྱི་མཚན་ཉིད་ནི། གཟུགས་དྭངས་པ་གང་
ཞིག་ཤེས་པ་སྐྱེད་པའི་བདག་རྐྱེན་ཁྱད་པར་བའོ། །མིག་དབང་ལ་སོགས་པ་ལྔ་ཡིན་ནོ། །ཡིད་
ཀྱི་མངོན་སུམ་ལ་མཚན་ཉིད་ནི། རང་གི་བདག་རྐྱེན་ཡིད་ཀྱི་དབང་པོ་ལ་བརྟེན་ནས་ཤེས་པ་
རྟོག་བྲལ་མ་འཁྲུལ་བའོ། །དབྱེ་ན་གཟུགས་འཛིན་ཡིད་ཀྱི་མངོན་སུམ་ལ་སོགས་པ་ལྔའོ། །
ཡིད་ཐ་མལ་གྱི་དབང་པོ་ནི། ཐ་མལ་པའི་རིག་པ་གང་ཞིག་ཤེས་པ་ཡུལ་ལ་འཛིན་ནུས་སུ་སྐྱེད་
པའོ། །དེས་བདག་རྐྱེན་བྱས། དབང་ཤེས་ཀྱིས་དེ་མ་ཐག་རྐྱེན་བྱས། ཡུལ་གྱིས་དམིགས་
རྐྱེན་བྱས་ནས་སྐྱེ་བར་བཤད་དོ། །རང་རིག་མངོན་སུམ་གྱི་མཚན་ཉིད་ནི། རང་གི་རྟོགས་བྱ་
རང་དང་ཐ་མི་དད་ལ་རྟོག་བྲལ་མ་འཁྲུལ་བའོ། །དབྱེ་བ་ནི་བདེ་སྡུག་ལ་སོགས་སེམས་དང་
སེམས་བྱུང་ཉམས་སུ་མྱོང་བ་ཐམས་ཅད་ཡིན་ནོ། །རྣལ་འབྱོར་མངོན་སུམ་གྱི་མཚན་ཉིད་ནི།
རང་གི་བདག་རྐྱེན་ཡང་དག་པའི་དོན་བསྒོམས་པ་ལས་ཤེས་པ་རྟོག་བྲལ་མ་འཁྲུལ་བའོ། །དབྱེ་
ན། ཉན་ཐོས། རང་སངས་རྒྱས། བྱང་ཆུབ་སེམས་དཔའ། རྫོགས་པའི་སངས་རྒྱས་ཀྱི་རྣལ་
འབྱོར་མངོན་སུམ་དང་བཞིའོ། །
གཉིས་པ་མངོན་སུམ་ལྟར་སྣང་ལ་མཚན་ཉིད་དང་དབྱེ་བ་གཉིས་ལས། དང་པོ་ནི་ཤེས་
པ་གང་ཞིག་རྟོག་བྲལ་མ་འཁྲུལ་བ་མ་ཡིན་པའམ། ཡང་ན་གཟུང་དོན་ལ་འཁྲུལ་པའི་ཤེས་
268



༄༅ །།ཚད་བསྡུས་ལེགས་བཤད་རིག་པའི་འོད་ཟེར་ཞེས་བྱ་བ་
ཏུཔའོ། །དབྱེ་ན་གཉིས་ལས། རྟོག་པ་མངོན་སུམ་ལྟར་སྣང་ནི། གཟུང་དོན་ལ་འཁྲུལ་པ་གང་
ཞིག་བརྗོད་བྱ་རྗོད་བྱེད་འདྲེར་རུང་འཛིན་པའོ། །དེ་ལ་སྒྲ་རྟག་འཛིན་ལ་སོགས་ཞེན་ཡུལ་ལ་
འཁྲུལ་པ་དང་། རྗེས་དཔག་ཚད་མ་ལ་སོགས་ཞེན་ཡུལ་ལམ་འཇུག་ཡུལ་ལ་འཁྲུལ་པ་དང་
གཉིས་ཡོད་དོ། །འཁྲུལ་པ་མངོན་སུམ་ལྟར་སྣང་ནི། རང་གི་གཟུང་དོན་ལ་འཁྲུལ་པ་གང་
ཞིག་བརྗོད་བྱ་རྗོད་བྱེད་འདྲེར་རུང་འཛིན་པ་མ་ཡིན་པའོ། །དེ་ལ་ཟླ་བ་གཉིས་འཛིན་ལྟ་བུ་
དབང་ཤེས་འཁྲུལ་པ་དང་། རྨི་ལམ་གསལ་སྣང་ལྟ་བུ་ཡིད་ཤེས་འཁྲུལ་པ་གཉིས་སོ། །
ཚད་འབྲས་ལ་གཉིས་ལས། དོན་རིག་ཚད་མའི་མཚན་ཉིད་ནི། ཤེས་པ་རང་ཡུལ་
གཞལ་བྱའི་དོན་དང་འདྲ་བ་ཡིན་ལ། དེའི་ཚད་འབྲས་ནི་དོན་རྟོགས་ཀྱི་ཚད་མའི་ཐ་སྙད་དུ་
བྱར་རུང་ཡིན་ནོ། །དེ་ནི་ཚད་མས་ཁྱད་པར་དུ་བྱས་པའོ། །ཡང་སྐབས་འདིར་ཚད་འབྲས་ནི།
རྣམ་འཇོག་གི་རྒྱུ་དང་དེའི་རྣམ་གཞག་གི་འབྲས་བུ་ལ་བྱེད་པས། ཤེས་པ་རང་ཡུལ་གྱི་དོན་དང་
འདྲ་བ་རྣམ་འཇོག་གི་རྒྱུ། དོན་རྟོགས་ཀྱི་ཐ་སྙད་རྣམ་བཞག་གི་འབྲས་བུ་ཡིན་ནོ། །དཔེར་
བརྗོད་ན། སྔོ་འཛིན་མ་འཁྲུལ་པ་མཚན་གཞི། དོན་རྟོགས་ཐ་སྙད་བྱར་རུང་དུ་མཚོན། ཤེས་
པ་ཡུལ་གྱི་དོན་དང་འདྲ་བ་ཞེས་པ་མཚན་ཉིད་དོ། །ཡང་སྔོ་འཛིན་མཚན་གཞི། གཟུགས་
དོན་རྟོགས་ཀྱི་ཐ་སྙད་དུ་བྱར་རུང་། ཤེས་པ་རང་ཡུལ་གཟུགས་ཀྱི་དོན་དང་འདྲ་བ་ཞེས་པ་ལ་
སོགས་བྱེ་བྲག་ལ་དཔེར་བརྗོད་པས་ཆོག་གོ །དེ་ནི་རྗེས་ཀྱི་ངེས་ཤེས་ལའང་ཡོད་མོད་ཀྱི་ཁྱབ་
ཆེས་པ་མ་ཡིན་ནོ། །དེའི་ཚེ་དོན་སྣང་གཞལ་བྱ་ཡིན་ལ། དེ་ཉན་ཐོས་པས་ཕྱིའི་དོན་དུ་བདེན་
པར་འདོད་ལ། སེམས་ཙམ་པས་དོན་སྣང་བག་ཆགས་སུ་འདོད་དོ། །རང་རིག་ཚད་འབྲས་ཀྱི་
དབང་དུ་བྱས་ན། བློ་རང་ཉིད་འཛིན་པའི་རྣམ་པའམ། རང་མྱོང་བར་བྱེད་པ་ཚད་མ། རང་
རིག་གི་ཐ་སྙད་འབྲས་བུ་ཡིན་ནོ། །དཔེར་བརྗོད་ན། བདེ་མྱོང་མཚན་གཞི། རང་རིག་གི་ཐ་
སྙད་དུ་བྱར་རུང་། རང་མྱོང་བར་བྱེད་པ་ཞེས་བཀོད་པ་ལྟ་བུའོ། །
རྗེས་དཔག་ལ་གཉིས། རང་དོན་རྗེས་དཔག་དང་། གཞན་དོན་རྗེས་དཔག་གོ །
དང་པོ་ལ་མཚན་ཉིད་དང་། རང་བཞིན་གཏན་ལ་དབབ་པ་གཉིས་ལས། དང་པོ་ནི་བློ་
གང་ཞིག་ཚུལ་གསུམ་པའི་རྟགས་ལ་བརྟེན་ནས་ལྐོག་གྱུར་འཇལ་བ་སྟེ། དུ་བའི་རྟགས་ལས་ལ་
མེ་ལྡན་དུ་རྟོགས་པ་ལྟ་བུའོ། །དེའི་ཚད་འབྲས་གང་ཞེ་ན། བློ་གང་ཞིག་རང་གི་གཞལ་བྱ་ལྐོག་
གྱུར་གྱི་དོན་དང་འདྲ་བ་ནི་སྒྲུབ་བྱེད་ཚད་མ། ལྐོག་གྱུར་དོན་རྟོགས་ཀྱི་ཚད་མའི་ཐ་སྙད་བྱར་
269



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
རུང་ནི་འབྲས་བུའོ། །གཞལ་བྱ་ལྐོག་གྱུར་ཡིན་ནོ། །དེའི་རང་བཞིན་གཏན་ལ་དབབ་པ་ལ།
གང་གིས་སྒྲུབ་པར་བྱེད་པའི་རྟགས་དང་། དེའི་བསྒྲུབ་བྱའོ། །དང་པོ་ལ་རྟགས་ཀྱི་ལྟོས་གཞི་
དང་། དེ་ལ་ལྟོས་པའི་རྟགས་ཀྱི་རབ་དབྱེའོ། །དང་པོ་ལ་གསུམ་ཡོད་པ་ལས། ཕྱོགས་ཆོས་ཀྱི་
ལྟོས་གཞི་ཤེས་འདོད་ཆོས་ཅན་ཡིན་ལ། དེའི་མཚན་ཉིད་བསྒྲུབ་བྱའི་ཆོས་ཀྱི་དཔག་གཞིར་
བཟུང་ཞིང་བསྒྲུབ་བྱའི་ཆོས་རང་ལ་གྲུབ་བསལ་མེད་པ། ལའམ་སྒྲ་ལྟ་བུའོ། །རྗེས་འགྲོའི་ལྟོས་
གཞི་མཐུན་ཕྱོགས་ཡིན་ལ། དེའི་མཚན་ཉིད་སྒྲུབ་ཚུལ་ལྟར་གྱི་བསྒྲུབ་བྱའི་ཆོས་ཀྱིས་མི་སྟོང་
པའོ། །མཐུན་དཔེའི་མཚན་ཉིད་ནི་རྗེས་འགྲོའི་ཁྱབ་པ་དངོས་སུ་ངེས་པའི་ལྟོས་གཞིར་གྱུར་པ་
སྟེ། བུམ་པ་དང་ཚང་མང་ལ་སོགས་པའོ། །ལྡོག་ཁྱབ་ཀྱི་ལྟོས་གཞི་མི་མཐུན་ཕྱོགས་ཡིན་ལ།
དེའི་མཚན་ཉིད་སྒྲུབ་ཚུལ་ལྟར་གྱི་བསྒྲུབ་བྱའི་ཆོས་ཀྱིས་སྟོང་པའོ། །མི་མཐུན་དཔེའི་མཚན་
ཉིད་ནི་ལྡོག་ཁྱབ་དངོས་སུ་ངེས་པའི་ལྟོས་གཞིར་གྱུར་པ་སྟེ། ནམ་མཁའ་དང་ཆུ་ཀླུང་ལྟ་
བུའོ། །དེ་ལ་ལྟོས་པའི་རྟགས་ཀྱི་རབ་ཏུ་དབྱེ་བ་ལ་གཉིས་ཏེ། རྟགས་ཡང་དག་དང་། ལྟར་
སྣང་ངོ་། །ཡང་དག་ལ་དབྱེ་བ་དང་མཚན་ཉིད་གཉིས་ལས། དང་པོ་ནི་རྟགས་སུ་བཀོད་པ་
ཡིན་ལ་ཚུལ་གསུམ་ཚང་བའོ། །དེའི་ཚུལ་གསུམ་ལ་ཕྱོགས་ཆོས་ནི་རྟགས་སུ་བཀོད་པ་གང་
ཞིག །རང་གི་ཤེས་འདོད་ཆོས་ཅན་ལ་འགོད་ཚུལ་ལྟར་ཡོད་པར་ཚད་མས་ངེས་པའོ། །རྗེས་
འགྲོའི་ཁྱབ་པ་ནི་བསྒྲུབ་བྱའི་ཆོས་ཀྱི་འབྲེལ་ཟླར་གྱུར་པའི་རྟགས་གང་ཞིག །འགོད་ཚུལ་ལྟར་
བསྒྲུབ་བྱའི་ཆོས་ཀྱིས་མི་སྟོང་པ་ཁོ་ན་ལ་ཡོད་པར་ཚད་མས་ངེས་པའོ། །ལྡོག་ཁྱབ་ནི་བསྒྲུབ་
བྱའི་ཆོས་ཀྱི་འབྲེལ་ཟླར་གྱུར་པའི་རྟགས་གང་ཞིག །འགོད་ཚུལ་ལྟར་མི་མཐུན་ཕྱོགས་ལ་མེད་
པ་ཁོ་ནར་ཚད་མས་ངེས་པ། དབྱེ་ན་སྒྲུབ་རྟགས་དང་དགག་རྟགས་གཉིས་ལས། དང་པོ་ནི་
ཚུལ་གསུམ་ཚང་བའི་རྟགས་གང་ཞིག །རང་གི་བསྒྲུབ་བྱའི་ཆོས་སྒྲུབ་ཆོས་སུ་གནས་པའོ། །
དབྱེ་ན་གཉིས་ལས། རང་བཞིན་རྟགས་ཀྱི་མཚན་ཉིད་ནི། རྟགས་གང་ཞིག་རང་གི་བསྒྲུབ་
བྱའི་ཆོས་སྒྲུབ་ཆོས་དང་བདག་གཅིག་འབྲེལ་པ་ལ་བརྟེན་ནས་ཚུལ་གསུམ་ཚང་བའོ། །དབྱེ་ན་
གཉིས་ལས། ལྟོས་པ་བ་ནི། སྒྲ་མི་རྟག་སྟེ་བྱས་པའི་ཕྱིར་ལྟ་བུའོ། །དག་པ་བ་ནི་སྒྲ་མི་རྟག་སྟེ་
ཡོད་པའི་ཕྱིར་ལྟ་བུའོ། །དང་པོ་དེ་ལྟོས་པ་བ་ཡིན་ཏེ་ཆོས་གཞན་བློ་ཡུལ་དུ་འཕངས་པ་ལ་
བརྟེན་ནས་ངེས་བྱ་ཡིན་པའི་ཕྱིར། གཉིས་པ་དེ་དག་པ་བ་ཡིན་ཏེ་ཆོས་གཞན་བློ་ཡུལ་དུ་
འཕངས་པ་ལ་མ་བརྟེན་པར་ངེས་ནུས་པའི་ཕྱིར། དེ་དག་དོན་སྒྲུབ་ཡིན་ལ། དཀར་ཟལ་ཆོས་
270



༄༅ །ཚད་བསྡུས་ལེགས་བཤད་རིག་པའི་འོད་ཟེར་ཞེས་བྱ་བ།
ཅན། བ་ལང་གི་ཐ་སྙད་དུ་བྱར་རུང་སྟེ། ནོག་ཤལ་ལ་སོགས་འདུས་པའི་ཕྱིར་ལྟ་བུ་ཐ་སྙད་
སྒྲུབ་ཀྱང་ཡོད་དོ། །འབྲས་རྟགས་ཀྱི་མཚན་ཉིད་ནི། རྟགས་གང་ཞིག་རང་གི་བསྒྲུབ་བྱའི་ཆོས་
དང་དེ་བྱུང་འབྲེལ་པ་ལ་བརྟེན་ནས་ཚུལ་གསུམ་ཚང་བའོ། །དབྱེ་ན་ས་ཕྱོགས་མེ་ཡོད་དུ་སྒྲུབ་
པ་ལ་དུ་བ་ཡོད་པ་ལྟ་བུ་རྒྱུ་དངོས་དང་། སྔོ་ལོང་ལོང་ཆོས་ཅན། མེ་སྔོན་དུ་སོང་སྟེ་དུ་བ་ཡིན་
པའི་ཕྱིར་ལྟ་བུ་རྒྱུ་སྔོན་སོང་དང་། གོང་བུ་ཆོས་ཅན། ད་ལྟ་གཟུགས་ཡོད་དེ་ད་ལྟ་རོ་ཡོད་པའི་
ཕྱིར་ལྟ་བུ་རྒྱུའི་ཆོས་སྒྲུབ་པ་དང་གསུམ་མོ། །དགག་རྟགས་ལ་མཚན་ཉིད་ནི། ཚུལ་གསུམ་
ཚང་བའི་རྟགས་གང་ཞིག་རང་གི་བསྒྲུབ་བྱའི་ཆོས་དགག་ཆོས་སུ་གནས་པའོ། །དབྱེ་ན་གཉིས་
ལས། འབྲེལ་ཟླ་མ་དམིགས་པ་ནི། གསེར་བུམ་མ་དམིགས་ཤིང་ཡོད་མེད་ཐེ་ཚོམ་ཟ་བ་ལ།
ས་ཕྱོགས་འདི་ན་གསེར་བུམ་མེད་པའི་ཐ་སྙད་དུ་བྱར་རུང་སྟེ། གསེར་བུམ་ཡོད་ན་དམིགས་སུ་
རུང་བ་ལས་མ་དམིགས་པའི་ཕྱིར་ལྟ་བུ་རང་བཞིན་མ་དམིགས་པ་དང་། སའི་ཕྱོགས་འདི་ན་དུ་
བ་མེད་དེ་མེ་མེད་པའི་ཕྱིར་ལྟ་བུ་མཀྵ་སིཧ། དགག་རྟགས་ཡང་དག་ག རྒྱུ་མ་དམིགས་པའི་དགག་རྟགས་ཡང་
དག་དེ། མཚན་མོ་རྒྱ་མཚོ་ཆེན་པོ་ན་ཆོས་ཅན། མ་བསྐུལ་བའི་དུ་བ་མེད་དེ། མ་བསྐལ་བའི་མེ་མེད་པའི་ཕྱིར། རྒྱུ་མ་
དམིགས་པ་དང་། ངོས་བཞི་ཀུན་ནས་བསྐོར་བ་འདི་ན་དུ་རྒྱུ་ནུས་པ་ཐོགས་མེད་རྒྱུན་ཆགས་སུ་
འབྱུང་བ་མེད་དེ་དུ་བ་མེད་པའི་ཕྱིར་ལྟ་བུ་འབྲས་བུ་མ་དམིགས་པ་དང་། ས་ཕྱོགས་འདི་ན་
ཤིང་ཤ་པ་མེད་དེ་ཤིང་མེད་པའི་ཕྱིར་ལྟ་བུ་ཁྱབ་བྱེད་མ་དམིགས་པ་དང་བཞིའོ། །འགལ་བ་
དམིགས་པ་ལ། ལྷན་ཅིག་མི་གནས་སྣང་བ་དང་། མུན་པ་གཉིས། སྒྲ་མི་རྟག་པར་ངེས་པའི་ངེས་ཤེས་དང་།
སྒྲ་རྟག་འཛིན་གྱི་ལོག་ཤེས་གཉིས་རྒྱུན་འགྲོགས་སུ་མི་རུང་ངོ་། །འགལ་དམིགས་པ་ནི། ས་ཕྱོགས་ཀྱི་ཁྱད་
པར་དུ་གྲང་བའི་རེག་པ་མེད་པ་དང་། གྲང་རེག་གི་འབྲས་བུ་སྤུ་ལོང་བྱེད་མེད་པ་དང། ཁྱབ་
བྱ་བ་མོའི་རེག་པ་མེད་པ་དང་། གྲང་རེག་གི་རྒྱུ་ནུས་པ་ཐོགས་མེད་རྒྱུན་ཆགས་སུ་འབྱུང་བ་
མེད་པར་སྒྲུབ་པ་ལ། མེ་ཡོད་པའི་ཕྱིར་ཞེས་རིམ་པ་བཞིན་དུ། རང་བཞིན་དང་འགལ་བ་དང་།
རྒྱུ་དང་འགལ་བ། ཁྱབ་བྱེད་དང་འགལ་བ། འབྲས་བུ་དང་འགལ་བ་དམིགས་པ་སྟེ་བཞི་དང་།
ཡང་སྔར་གྱི་གྲང་རེག་སྐོར་བཞི་འགོག་པ་ལ་དུ་བ་ཡོད་པའི་ཕྱིར་བཀོད་ན། རིམ་པ་བཞིན་རང་
བཞིན་དང་འགལ་བའི་འབྲས་བུ་དམིགས་པ་དང་། རྒྱུ་དང་འགལ་བའི་འབྲས་བུ་ད་
དང་། ཁྱབ་བྱེད་དང་འགལ་བའི་འབྲས་བུ་དམིགས་པ་དང་། འབྲས་བུ་དང་འགལ་བའི་
འབྲས་བུ་དམིགས་པ་སྟེ་བཞི་དང་། གྲང་རེག་སྐོར་བཞི་འགོག་པ་ལ་ཙན་དན་གྱི་མེ་ཡོད་པའི་
271



༄༅ །།དཔལ་ལྡན་ས་སྐྱ་པའི་གསུང་རབ་གྲོགས་ཆེན་བཅོ་བརྒྱུད་ལས། པོད་བཅུ་དྲུག་པ།
ཕྱིར་བཀོད་ན་རིམ་པ་བཞིན། རང་བཞིན་དང་འགལ་བའི་ཁྱབ་བྱ་དང་། རྒྱུ་དང་འགལ་བའི་
ཁྱབ་བྱ་དང་། ཁྱབ་བྱེད་དང་འགལ་བའི་ཁྱབ་བྱ་དང་། འབྲས་བུ་དང་འགལ་བའི་ཁྱབ་བྱ་
དམིགས་པ་སྟེ་བཞི་དང་དྲིལ་བས་བཅུ་གཉིས་སོ། །གྲང་རེག་ནི་ནུས་ལྡན་རྒྱུན་ཆགས་སུ་འབྱུང་
བ་མེད་པར་སྒྲུབ་པ་ལ། མེ་ནི་སྟོབས་ལྡན་དུ་བ་ནི་དྲག་ཏུ་འཕྱུར་བ་རྟགས་སུ་འགོད་དོ། །ཕན་
ཚུན་སྤང་འགལ་ལ་གཉིས་ལས། དངོས་འགལ་ནི་བར་དུ་ཕུང་གསུམ་མེད་པ་གཅིག་ཅིས་ཀྱང་དགོས་སོ། །
རྟག་པ་དང་། རྟག་པ་མ་ཡིན་པ་ལྟ་བུའོ། །རྟག་མི་རྟག་ལྟ་བུའོ། །རྟགས་མ་ཡིན་ནོ། །བརྒྱུད་འགལ་
རྟགས་སུ་འགྱུར་ཏེ། དཔེར་ན་སྒྲ་ཆོས་ཅན་རྟག་པ་མ་ཡིན་ཏེ་བྱས་པའི་ཕྱིར་ཞེས་པ་དང་།
རྩོལ་བ་ལས་བྱུང་བའི་ཕྱིར་ཅེས་པ་ལྟ་བུའོ། །རྟགས་ལ་དོན་སྒྲུབ་ཐ་སྙད་སྒྲུབ་གཉིས་ཡོད་པའི་
དོན་སྒྲུབ་ནི། རང་གི་ཤེས་འདོད་ཆོས་ཅན་ལ་བསྒྲུབ་བྱའི་ཆོས་ཀྱི་དོན་སྒྲུབ་པ་ལ་ཚུལ་གསུམ་
ཚང་བའོ། །དུ་བ་མེད་དེ་མེ་མེད་པའི་ཕྱིར་ལྟ་བུ་དགག་བྱའི་ཆོས་རྟགས་ལས་བཟློག་པས་ཁྱད་
པར་དུ་མ་བྱས་པ་རྣམས་སོ། །ཐ་སྙད་སྒྲུབ་ནི། རང་གི་ཤེས་འདོད་ཆོས་ཅན་ལ་བསྒྲུབ་བྱའི་
ཆོས་དེའི་ཐ་སྙད་སྒྲུབ་ལ་ཚུལ་གསུམ་ཚང་བའོ། ། ཤིང་ཤ་པ་མེད་དེ་ཤིང་མེད་པའི་ཕྱིར་ལྟ་བུ་
གཙོ་བོར་དགག་བྱའི་ཆོས་རྟོགས་ལས་བཟློག་པས་ཁྱད་པར་དུ་བྱས་པ་རྣམས་སོ། །རྟགས་ཀྱི་
བསྡུ་བ་བྱེད་ན་མ་དམིགས་པའི་རྟགས་ཡང་དག་དེ་རང་བཞིན་རྟགས་ཀྱི་ཁོངས་སུ་འདུ་བར་
འགྱུར་རོ། །དེ་དག་ནི་རྟགས་ཡང་དག་གོ །རྟགས་ལྟར་སྣང་གི་མཚན་ཉིད། རང་རྒྱུད་ཀྱི་
རྟགས་སུ་བཀོད་པ་གང་ཞིག་ཚུལ་གསུམ་མ་ཚང་བ། དབྱེ་ན་གསུམ་ལས་མ་གྲུབ་པའི་རྟགས་
ལྟར་སྣང་ནི། རང་རྒྱུད་ཀྱི་རྟགས་སུ་བཀོད་པ་ཡིན་ལ། རང་གི་ཤེས་འདོད་ཆོས་ཅན་ལ་འགོད་
ཚུལ་ལྟར་ཚད་མས་གྲུབ་པ་མ་ཡིན་པའོ། །དབྱེ་ན་སྒྲ་མི་རྟག་སྟེ། མིག་གི་གཟུང་བྱ་ཡིན་པའི་
ཕྱིར་ལྟ་བུ་འགལ་ནས་མ་གྲུབ་པ་དང་། སྒྲ་མི་རྟག་སྟེ་སྒྲ་ཡིན་པའི་ཕྱིར་ལྟ་བུ་ཐ་དད་མེད་དེ་དོན་
སྐྱོན་ཅན་དང་། སྐྱེས་བུ་ཆོས་ཅན། སེམས་ཡོད་དེ་འདོད་ཆགས་དང་ལྡན་པའི་ཕྱིར་ལྟ་བུ་བློ་
སྐྱོན་ཅན་ནོ། །མ་ངེས་པའི་རྟགས་ལྟར་སྣང་ནི། ཕྱོགས་ཀྱི་ཆོས་སུ་གྲུབ་ཅིང་ཁྱབ་པ་རྣལ་མ་
དང་ཕྱིན་ལོག་གང་དུ་ཡང་མ་ངེས་པ། དབྱེ་ན་བཞི་ལས། དང་པོ་དངོས་ཀྱི་མ་ངེས་པ་ནི།
ཕྱོགས་ཆོས་གྲུབ་ཅིང་སྦྱོར་སྐོར་གཅིག་ལ་ལྟོས་ནས་མཐུན་ཕྱོགས་མི་མཐུན་ཕྱོགས་གཉིས་ཀ་ལ་
ཚད་མས་མཐོང་བ་སྟེ། སྒྲ་མི་རྟག་སྟེ་གཞལ་བྱ་ཡིན་པའི་ཕྱིར་ལྟ་བུའོ། །ཡང་དག་ལྷག་ལྡན་ནི།
ཕྱོགས་ཀྱི་ཆོས་སུ་གྲུབ། མཐུན་ཕྱོགས་ལ་མཐོང་། མི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་མ
272



༄༅ །ཚད་བསྡུས་ལེགས་བཤད་རིག་པའི་འོད་ཟེར་ཞེས་བྱ་བ་
སྟེ། སྐྱེས་བུ་ཕ་རོལ་པོ་ཐམས་ཅད་མཁྱེན་པ་མ་ཡིན་ཏེ། ངག་སྨྲ་བའི་ཕྱིར་བདག་བཞིན་ཅེས་
པའམ། འདོད་ཆགས་དང་ལྡན་ཏེ་སྨྲ་བའི་ཕྱིར་ལྟ་བུའོ། །འགལ་བའི་ལྷག་ལྡན་ནི། ཕྱོགས་
ཆོས་གྲུབ། མི་མཐུན་ཕྱོགས་ལ་མཐོང་། མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་སྟེ། སྐྱེས་བུ་
ཕ་རོལ་པོ་ཐམས་ཅད་མཁྱེན་པ་ཡིན་ཏེ། སྨྲ་བའི་ཕྱིར་བདག་བཞིན་ཅེས་པའམ། འདོད་
ཆགས་དང་མི་ལྡན་ཏེ་སྨྲ་བའི་ཕྱིར་ལྟ་བུའོ། །ཐུན་མོང་མ་ཡིན་པའི་མ་ངེས་པ་ནི། ཕྱོགས་ཆོས་
གྲུབ་ཅིང་། སྦྱོར་བ་དེ་སྐོར་ཀྱི་མཐུན་ཕྱོགས་མི་མཐུན་ཕྱོགས་གང་ལའང་ཚད་མས་མ་མཐོང་བ་
སྟེ། གསོན་ལུས་གང་ཟག་གི་བདག་དང་བཅས་པ་ཡིན་ཏེ། སྲོག་ལྡན་ཡིན་པའི་ཕྱིར་ལྟ་
བུའོ། །འགལ་བའི་རྟགས་ལྟར་སྣང་གི་མཚན་ཉིད་ནི། ཕྱོགས་ཆོས་གྲུབ་ཅིང་། རྗེས་སུ་འགྲོ་
ལྡོག་གི་ཁྱབ་པ་ཕྱིན་ཅི་ལོག་ཏུ་ཚད་མས་ངེས་པ་སྒྲ་རྟག་སྟེ་བྱས་པའི་ཕྱིར་ལྟ་བུ་རང་བཞིན་
འགལ་བ་དང་། ས་ཕྱོགས་ཆོས་ཅན། མེ་མེད་དེ་དུ་བ་ཡོད་པའི་ཕྱིར་ལྟ་བུ་འབྲས་བུ་འགལ་བ་
དང་བཅས་པ་འབྲེལ་པའི་སྒོ་ནས་གཉིས་དང་། ས་ཕྱོགས་ན་སྣང་རུང་བུམ་པ་ཡོད་དེ་བུམ་པ་
མ་དམིགས་པའི་ཕྱིར་ལྟ་བུ་སྦྱོར་བའི་སྒོ་ནས་ཕྱེ་ན་གསུམ་མོ། །དེ་ལས་རྟོགས་པར་བྱ་བ་བསྒྲུབ་
བྱ་ལ། སྤྱིར་བསྒྲུབ་བྱ་ཙམ་ནི་ཆོས་དང་ཆོས་ཅན་གྱི་ཚོགས་དོན་གྲུབ་བསལ་མེད་ཅིང་དཔག་
འདོད་ཀྱི་ཡུལ་དུ་བྱས་པའོ། །བྱེ་བྲག་ཏུ་སྒྲ་མི་རྟག་པའི་ཚོགས་དོན་མཚན་གཞི། གཞན་དོན་
སྐབས་ཀྱི་བསྒྲུབ་བྱར་མཚོན། ངོ་བོ་འདོད་པ་ལ་སོགས་ཆོས་ལྔ་ཚང་བ་ནི་རྒྱས་པར་ཕྱེ་བ་ཡིན་
ལ། རྒོལ་བ་རྟོག་ལྡན་གྱི་བསྒྲུབ་བྱར་འདོད་པ་ནི་མདོར་བསྡུས་པས་དོན་གཅིག་གོ །མཚན་
གཞི་ནི་སྒྲ་མི་རྟག་པར་དམ་བཅས་པའམ་རྟག་པར་དམ་བཅས་པ་གང་ཡང་རུང་ངོ་། །ཡང་
ནུས་ཡུལ་གྱི་བསྒྲུབ་བྱ་ནི་ཚོགས་དོན་དཔག་འདོད་ཀྱི་ཡུལ་དུ་བྱས་པ་གང་ཞིག་སྒྲུབ་བྱེད་ཚུལ་
གསུམ་ཚང་བ་ཡོད་པས་ཏེ། སྒྲ་མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པའི་ཚེ་སྒྲ་མི་
རྟག་པ་ལྟ་བུའོ། །རྟགས་ཀྱི་ནུས་ཡུལ་ཙམ་ནི་རྟགས་ཀྱིས་བསྒྲུབས་པས་འགྲུབ་པའོ། །དཔེར་
ན་སྒྲ་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པའི་ཚེ་སྒྲ་མི་རྟག་པ་ལྟ་བུའོ། །དམ་བཅའ་དེ་
སྐྱོན་གཞན་རྣམས་རྟོགས་པར་སླ་ལ། དམ་བཅའ་བསལ་བའི་མཚན་ཉིད་ནི། དམ་བཅའ་
གང་ཞིག་དེ་སེལ་ནུས་ཀྱི་འགལ་བ་གྲུབ་པས་བཟློག་པའོ། །མངོན་སུམ་ཚད་མའི་བསལ་བ་ནི།
དམ་བཅའ་གང་ཞིག་འགལ་ཟླ་མྱོང་སྟོབས་ཀྱིས་གྲུབ་པས་བཟློག་པ་སྟེ། སྒྲ་མཉན་བྱ་མ་ཡིན་
པར་དམ་བཅས་པ་ལ་མཉན་བྱར་ངེས་པས་བསལ་བ་ལྟ་བུའོ། །དངོས་པོ་སྟོབས་ཞུགས་རྗེས་ནོ
273



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ།N
;
འ་དཔག་གི་བསལ་བ་ནི། དམ་བཅའ་གང་ཞིག་འགལ་ཟླ་དངོས་པོ་སྟོབས་ཞུགས་རྗེས་དཔག་
གིས་གྲུབ་པས་བཟློག་པ་སྟེ། སྒྲ་རྟག་པར་དམ་བཅས་པ་ལ་མི་རྟག་པར་རྗེས་དཔག་གིས་ངེས་
པས་བསལ་བ་ལྟ་བུའོ། །ཡིད་ཆེས་ཀྱི་བསལ་བ་ནི། ཞེ་འདོད་གང་ཞིག་འགལ་ཟླ་ཡིད་ཆེས་
པའི་ཚིག་ལས་གྲུབ་པས་བཟློག་པ་སྟེ། དམ་པའི་ཆོས་ལས་བདེ་བ་མི་འབྱུང་ཞེས་དམ་བཅས་པ་
ལ་ལུང་ཁྱད་པར་ཅན་ལ་བརྟེན་ནས་བདེ་བ་འབྱུང་བར་རྟོགས་པས་བསལ་བའོ། །བུད་མེད་
གཅིག་ལ་མར་དམ་བཅས་པ་ལ་ཕྱིས་མོ་གཤམ་དུ་ཁས་བླངས་པས་བསལ་བ་ལྟ་བུའོ། །གྲགས་
པའི་རྗེས་དཔག་གི་བསལ་བ་ནི། ཞེ་འདོད་གང་ཞིག་འགལ་ཟླ་འཇིག་རྟེན་གྱི་ཚུལ་ལུགས་ལ་
གྲུབ་པས་བཟློག་པའོ། །དཔེར་ན་རི་བོང་ཅན་ཟླ་སྒྲས་བརྗོད་མི་རུང་དུ་དམ་བཅས་པ་བརྗོད་
རུང་དུ་རྟོགས་པས་བསལ་བའམ། སྐབས་འགའ་ཞིག་ཏུ་བློ་སྐྱེས་བུ་ལ་མི་བརྟེན་པར་ཁས་
བླངས་པ་ལ་སྐྱེས་བུ་ལ་བརྟེན་པར་ཚད་མས་གྲུབ་པས་བསལ་བ་ལྟ་བུའོ། །གཞན་དོན་རྗེས་
དཔག་ལ་མཚན་ཉིད། ངག་སྨྲ་བ་པོའི་གང་ཟག །རྩོད་པའི་སྐབས་ཀྱི་ངག་གི་རབ་དབྱེའོ། །
དང་པོ་ནི་ཡན་ལག་གཉིས་ལྡན་གྱི་ངག་གང་ཞིག་ཚུལ་གསུམ་རྒོལ་བ་རང་གིས་ཚད་མས་ངེས་
ཤིང་ཕ་རོལ་པོ་ལ་གསལ་བར་སྟོན་པའོ། །གང་ཟག་ལ་གསུམ་ལས། རྒོལ་བ་ནི་སྐྱེས་བུ་གང་
ཞིག་སྒྲུབ་བྱེད་བརྗོད་པར་ཁས་ལེན་པའོ། ། ཕྱིར་རྒོལ་ནི་སྐྱེས་བུ་གང་ཞིག་སུན་འབྱིན་བརྗོད་
པར་ཁས་ལེན་པའོ། །དཔང་པོ་ནི་སྐྱེས་བུ་གང་ཞིག་རྒོལ་ཕྱིར་རྒོལ་གཉིས་ཀྱི་རྒྱལ་འཕམ་བརྗོད་
པར་ཁས་ལེན་པའོ། །རྩོད་པའི་སྐབས་ཀྱི་ངག་གི་དབྱེ་བ་ལ་གཅིག རྒོལ་བ་ལ་དོན་གྱི་དངོས་
པོ་འཇོག་པ་དང་། སྐྱོན་སྤོང་གི་ངག་གཉིས། ཕྱིར་རྒོལ་ལ་འདོད་པ་འདྲི་བ་དང་། སྐྱོན་
བརྗོད་པའི་ངག་གཉིས། དཔང་པོ་ལ་རྗེས་སུ་བརྗོད་པ་དང་། རྣམ་པར་དབྱེ་བའི་ངག་གཉིས་
ཏེ་དྲུག་གོ །ཡང་དགོས་པའི་སྒོ་ནས་དབྱེ་ན་གཉིས་ཏེ། སྒྲུབ་པ་དང་སུན་འབྱིན་ནོ། །དང་པོ་
ལ་གཉིས་ལས། སྤྱིར་སྒྲུབ་པ་ཙམ་ནི། ཚུལ་གསུམ་ཚང་བའི་རྟགས་སམ་དེ་སྟོན་བྱེད་ཀྱི་ངག་
སྐྱོན་མེད་དོ། །བྱེ་བྲག་ཏུ་སྒྲུབ་ངག་གི་མཚན་ཉིད་ནི་བརྗོད་ཟིན་ལ། དབྱེ་ན་གཉིས་ལས།
ཆོས་མཐུན་པ་ཉིད་ཅན་གྱི་ནི། སྒྲུབ་ངག་གང་ཞིག །ཕྱོགས་ཆོས་ལ་རྗེས་འགྲོ་དངོས་སུ་སྦྱར་
ནས་བརྗོད་པ་སྟེ། གང་བྱས་པ་དེ་མི་རྟག་སྟེ་བུམ་པ་བཞིན། སྒྲ་ཡང་བྱས་སོ་ཞེས་པ་ལྟ་
བུའོ། །ཆོས་མི་མཐུན་པ་ཉིད་ཅན་སྒྲུབ་པའི་ངག་གང་ཞིག །ཕྱོགས་ཆོས་ལ་ལྡོག་ཁྱབ་དངོས་
སུ་སྦྱར་ནས་བརྗོད་པའོ། །དཔེར་ན་གང་མི་རྟག་པ་མ་ཡིན་པ་དེ་བྱས་པ་མ་ཡིན་ཏེ་ནམ་མཁའ་;
274



༄༅།།ཚད་བསྡུས་ལེགས་བཤད་རིག་པའི་འོད་ཟེར་ཞེས་བྱ་བ
བཞིན། སྒྲ་ནི་བྱས་སོ་ཞེས་པ་ལྟ་བུའོ། །སྒྲུབ་པ་ལྟར་སྣང་ནི། སྒྲུབ་བྱེད་དུ་བཀོད་པ་ལ་སྒྲུབ་པ་
ཡང་དག་གི་མཚན་ཉིད་མ་ཚང་བའོ། །དབྱེ་ན་སྒྲ་རྩོལ་བྱུང་དུ་སྒྲུབ་པ་ལ་མི་རྟག་པ་རྟགས་སུ་
བཀོད་པ་ལྟ་བུ་དོན་སྐྱོན་ཅན་དང་། སྐྱེས་བུ་ཆགས་ལྡན་དུ་སྒྲུབ་པ་ལ་སྨྲ་བ་རྟགས་སུ་བབཀོད་པ་
ལྟ་བུ་བློ་སྐྱོན་ཅན་དང་། སྒྲུབ་ངག་འགོད་པའི་ཚེ་ཁྱབ་པ་བརྗོད་པ་མ་ཚང་བ་ལྟ་བུ་སྒྲ་སྐྱོན་ཅན་
ནོ། །སུན་འབྱིན་ལ་ཡང་དག་དང་། ལྟར་སྣང་གཉིས་ལས། དང་པོ་ལ་མཚན་ཉིད་ནི། སྐྱོན་
བརྗོད་དུ་བཀོད་པ་གང་ཞིག་སྐྱོན་ལ་སྐྱོན་དུ་ཚད་མས་ངེས་པ་བརྗོད་པའོ། །དབྱེ་ན་རང་རྒྱུད་
ཀྱི་སྒོ་ནས་སྐྱོན་བརྗོད་པ་དང་། ཐལ་འགྱུར་གྱི་སྒོ་ནས་སྐྱོན་བརྗོད་པ་དང་། ཐལ་རང་མ་
བཀོད་པར་རྟགས་མ་གྲུབ་ཅེས་སོགས་ཀྱི་སྒོ་ནས་སུན་འབྱིན་པ་དང་གསུམ་མོ། ། སུན་འབྱིན་
ལྟར་སྣང་ནི། སྐྱོན་བརྗོད་དུ་བཀོད་པ་ལ་སྐྱོན་ལ་སྐྱོན་དུ་ཚད་མས་ངེས་པ་བརྗོད་པ་མ་ཡིན་
པའོ། །དབྱེ་ན་དམ་བཅའ་སྐྱོན་མེད་ལ་སྐྱོན་དུ་བརྗོད་པ་དང་། མཚན་ཉིད་སྐྱོན་མེད་ལ་སྐྱོན་
དུ་བརྗོད་པ་དང་། སྒྲུབ་བྱེད་སྐྱོན་མེད་ལ་སྐྱོན་དུ་བརྗོད་པ་དང་། དེ་དག་སྐྱོན་ཅན་ལའང་།
དོན་སྐྱོན་ལ་བློ་སྐྱོན་ནམ་སྒྲ་སྐྱོན་བརྗོད་ནས་སུན་འབྱིན་པ་ལ་སོགས་ཡིན་ཏེ་གསལ་བའི་དབྱེ་བ་
མཐའ་ཡས་སོ། །སོ
ཡང་སུན་འབྱིན་དེ་ལ་བརྗོད་ཚུལ་གྱིས་ཕྱེ་ན་རྣལ་མ་དང་ཐལ་འགྱུར་གཉིས་ལས། དང་
པོ་བརྗོད་ཟིན། ཐལ་འགྱུར་ལ་ཐལ་བའི་རྣམ་གཞག་དང་། ལན་འདེབས་པའི་ཚུལ་གཉིས་
སོ། །དང་པོ་ལ་ཐལ་འགྱུར་ཡང་དག་དང་། ལྟར་སྣང་ངོ་། ། ཡང་དག་ལ་མཚན་ཉིད་ནི།
ཐལ་འགྱུར་དུ་བཀོད་པ་གང་ཞིག་འཁོར་གསུམ་ཚང་བ། འཁོར་གསུམ་ནི་རྟགས་ཁྱབ་བསལ་
གསུམ་ཡིན་ལ་དེ་དག་ནི་ཚད་མ་དང་། ཁས་བླངས་ཅི་རིགས་པས་གྲུབ་དགོས་སོ། །དབྱེ་ན་
སྒྲུབ་བྱེད་འཕེན་པ་དང་མི་འཕེན་པ་གཉིས་སོ། །དང་པོ་མཚན་ཉིད་ནི། ཐལ་འགྱུར་ཡང་དག་
བཟློག་ན་ཚུལ་གསུམ་ཚང་བའོ། །དེ་ལ་ཐལ་བའི་རྟགས་ཕ་རོལ་པོས་བདེན་ཞེན་གྱིས་ཁས་
བླངས་པ། བཟློག་ཁྱབ་ཚད་མས་གྲུབ་པ། སེལ་བྱེད་ལས་ལྡོག་པ་ཐ་དད་པའི་རྩོད་གཞིའི་སྟེང་
དུ་འདོད་པ་ལ་ཚད་བསལ་ཡོད་པ་དགོས་ཏེ། དཔེར་ན་སྒྲ་རྟག་པར་ཁས་བླངས་པ་ལ། སྒྲ་ཆོས་
ཅན། བྱས་པ་མ་ཡིན་པར་ཐལ། རྟག་པའི་ཕྱིར་ཅེས་པ་འཕངས་ནས། སྒྲ་ཆོས་ཅན། མི་
རྟོག་སྟེ་བྱས་པའི་ཕྱིར་ཅེས་རང་རྒྱུད་བཀོད་པ་ལྟ་བུའོ། །དེའང་དབྱེ་ན། ས་ཕྱོགས་འདི་ན་དུ་
བ་དྲག་འཕྱུར་བ་མེད་པར་ཐལ། གྲང་འབྲས་སྤུ་ལོང་བྱེད་རྒྱུན་ཆགས་སུ་ཡོད་པའི་ ཕྱིར།༣
275



༄༅ །།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱུད་ལས། པོད་བཅུ་དྲུག་པ
འདོད་ན་ཚད་མས་གྲུབ་པས་བསལ་ཅེས་བརྗོད་ནས། ས་ཕྱོགས་འདི་ན་གླིང་འབྲས་སྤུ་ལོང་
བྱེད་ནུས་ལྡན་རྒྱུན་ཆགས་སུ་མེད་དེ་དུ་བ་དྲག་ཏུ་འཕྱུར་བ་ཡོད་པའི་ཕྱིར་ཅེས་རྒྱུ་དང་འགལ་
བའི་འབྲས་བུ་དམིགས་པས་རྒྱུ་དང་འགལ་བའི་འབྲས་བུ་འཕེན་པ་ལྟ་བུ་རིགས་འདྲ་འཕེན་པ་
ལ་རང་རིགས་འཕེན་པར་བརྡ་སྦྱར་བ་དང་། ས་ཕྱོགས་འདི་ན་དུ་བ་དྲག་འཕྱུར་བ་མེད་པར་
ཐལ། གྲང་རེག་ནུས་ལྡན་རྒྱུན་ཆགས་སུ་ཡོད་པའི་ ཕྱིར། འདོད་ན་ཚད་མས་བསལ་ཅེས་
བཀོད་ནས། ཐོལ་བ་ལས། ས་ཕྱོགས་འདི་ན་གྲང་རེག་ནུས་ལྡན་རྒྱུན་ཆགས་སུ་མེད་དེ་དུ་བ་
དྲག་འཕྱུར་བ་ཡོད་པའི་ཕྱིར་ལྟ་བུ་རྒྱུ་དང་འགལ་བའི་ཐལ་འགྱུར་གྱིས་འགལ་འབྲས་དམིགས་
པའི་རང་རྒྱུད་འཕེན་པ་ལྟ་བུ་རིགས་མི་འདྲ་བ་འཕེན་པ་གཞན་རིགས་འཕེན་པ་ཞེས་བྱའོ། །
སྒྲུབ་བྱེད་མི་འཕེན་པ་ནི། ཐལ་འགྱུར་དུ་བཀོད་པ་གང་ཞིག་བཟློག་པ་ལ་ཚུལ་གསུམ་མི་ཚང་
བའོ། །དེ་ཐལ་འགྱུར་ལྟར་སྣང་ལའང་ཡོད་པས་ཁྱབ་ཆེའོ། །བྱེ་བྲག་ཏུ་སྒྲུབ་བྱེད་མི་འཕེན་
པའི་ཐལ་བ་ཡང་དག་ནི། འཁོར་གསུམ་ཚང་བའི་ཐལ་འགྱུར་གང་ཞིག བཟློག་པ་ལ་ཚུལ་
གསུམ་མ་ཚང་བའོ། །དཔེར་ན་ཕ་རོལ་གྱིས་རྟགས་ཁས་བླངས་པ་ན། ས་ཕྱོགས་འདི་ན་ཆོས་
ཅན། བུམ་པ་མེད་ངེས་ཐ་སྙད་བྱར་རུང་མ་ཡིན་པར་ཐལ། བུམ་པ་དམིགས་རུང་མ་དམིགས་
པ་མ་ཡིན་པའི་ཕྱིར། འདོད་ན་ཚད་མས་བསལ་ཅེས་བརྗོད་ན་ཐལ་འགྱུར་ཡང་དག་ཡིན་མོད་
ཀྱི། བཟློག་ནས་ས་ཕྱོགས་འདིར་བུམ་པ་དམིགས་རུང་མ་དམིགས་པ་ཡིན་ཏེ། བུམ་པ་མེད་
ངེས་ཐ་སྙད་བྱར་རུང་ཡིན་པའི་ཕྱིར་བཀོད་ན་ཕྱོགས་ཆོས་མེད་པས་ཚུལ་གསུམ་མ་ཚང་བ་
བཞིན། ཡང་དག་དེ་དག་ནི་ལན་གྱི་བཟློག་པར་མི་ནུས་པས་དག་པ་སྟེར་དགོས་པ་ཡིན་ནོ། །
ཐལ་བ་ལྟར་སྣང་ནི། ཐལ་འགྱུར་དུ་བཀོད་པ་ལ་འཁོར་གསུམ་མ་ཚང་བའོ། །དེ་དག་
ནི་ལན་གྱིས་བཟློག་པར་ནུས་ཏེ། རྟགས་ཁས་མ་བླངས་པ་ན་སྒྲ་མི་བྱས་པར་ཐལ། རྟག་པའི་
ཕྱིར་ལྟ་བུ་རྟགས་མ་གྲུབ་པས་ལན་ཐེབས་པ་དང༌། ཁྱབ་པ་ཁས་མ་བླངས་པ་ན། སྒྲ་རྟག་པར་
ཐལ། བྱས་པའི་ཕྱིར་ཟེར་བ་ལ་བྱས་ན་རྟག་པར་འགལ་ལོ་ཞེས་པས་ལན་ཐེབས་པ་དང་། སྒྲ་
རྟག་པར་ཐལ། གཞལ་བྱ་ཡིན་པའི་ཕྱིར་ལྟ་བུ་ལ་ཁྱབ་པ་མ་ངེས་ཏེ་མར་མེ་བཞིན་ཅེས་པས་
ལན་ཐེབས་པ་དང་། བསལ་བ་ཁས་བླངས་མེད་པ་ན། སྒྲ་མི་རྟག་པར་ཐལ། བྱས་པའི་ཕྱིར་
ཟེར་བ་ལ་འདོད་པས་ལན་ཐེབས་པ་ལྟ་བུའོ། །ལན་འདེབས་པའི་ཚུལ་ལ། རྟགས་མ་གྲུབ་པ།
འགལ། མ་ངེས། འདོད་པ་སྟེ་རྣམ་ཐར་སྒོ་བཞིའོ། །ཚད་མ་མིན་པའི་བློ་ལ་མཚན་ཉིད་དང་
276



༄༅ །།ཚད་བསྡུས་ལེགས་བཤད་རིག་པའི་འོད་ཟེར་ཞེསབྱ་བ།
༔དབྱེ་བ་གཉིས་ལས། དང་པོ་ནི། བློ་གང་ཞིག་རང་གི་གཞལ་བྱ་ལ་མི་སླུ་བ་མ་ཡིན་པའོ། །དབྱེ་
ན་གཙོ་ཆེ་བའི་དབྱེ་བ་བཞི་ལས། མ་རྟོགས་པ་ནི། ཚད་མིན་བློའི་ཁྱད་པར་གང་ཞིག
དེའམ་དེ་མ་ཡིན་དུ་འཛིན་པ་མ་ཡིན་པའོ། །དཔེར་ན་སྒྲ་མི་ཤེས་པ་ལ་སུ་བན་ཏ་དང་། ཏི་
ངན་ཏ་ཡི་དོན་གང་ཡིན་དྲིས་པ་ན་དེ་ལ་འཐོམས་པའི་བློ་ལྟ་བུའམ། རྟོག་གེ་མི་ཤེས་པ་ལ་ཚུལ་
གསུམ་གང་ཡིན་དྲིས་པ་ན་དེ་ལ་འཐོམས་པའི་བློ་ལྟ་བུའོ། །དེའང་ཚད་མིན་བློའི་བྱེ་བྲག་ཏུ་
གྱུར་པའི་མ་རྟོགས་པ་དེའི་དབང་དུ་བྱས་པའོ། །ལོག་རྟོག་ནི། ཚད་མིན་གྱི་བློ་གང་ཞིག་དེར་
འཛིན་ནའང་དེ་མིན་དུ་མཐོང་བས་གནོད་པ་འབབ་པས་ཏེ། དཔེར་ན་སྒྲ་རྟག་འཛིན་ལྟ་བུ་
རྟོག་པ་ལོག་ཤེས་དང་། དུང་སེར་འཛིན་ལྟ་བུ་རྟོག་མེད་ལོག་ཤེས་གཉིས་སོ། །ཐེ་ཚོམ་ནི། བློ་
གང་ཞིག་དེར་འཛིན་ནའང་དེ་མིན་དུ་རྟོགས་པའོ། །དཔེར་ན་སྒྲ་རྟག་གམ་མི་རྟག་སྙམ་དུ་ཉེ་
རིང་མེད་པ་ཆ་མཉམ་ཐེ་ཚོམ་དང་། ཕལ་ཆེར་མི་རྟག་སྙམ་པ་ལྟ་བུ་དོན་དང་མཐུན་པར་
རྟོགས་པ་དོན་འགྱུར་ཐེ་ཚོམ་དང་། ཕལ་ཆེར་རྟག་གོ་སྙམ་པ་ལྟ་བུ་དོན་དང་མི་མཐུན་ པར་
རྟོགས་པ་དོན་དུ་མི་འགྱུར་བའི་ཐེ་ཚོམ་དང་གསུམ་མོ། །དྲན་པ་བཅད་ཤེས་ནི། རང་གི་ཚད་
མ་སྔ་མས་རྟོགས་ཟིན་བྱེད་པ་མ་ཉམས་པ་ཡུལ་དུ་བྱེད་པ་སྒྲོ་འདོགས་དང་འགལ་བར་འཇུག་པ་
ཡིན་ལ། མངོན་སུམ་དང་རྗེས་དཔག་གི་རྗེས་སུ་སྐྱེས་པ་གཉིས་སོ། །ཚད་མིན་གྱི་གསལ་བའི་
དབྱེ་བ་ནི་མཐའ་ཡས་སོ། །
བློ་དེས་ཡུལ་རྟོགས་པའི་ཚུལ་ ལའང་མང་དུ་ཡོད་པ་ལས། སྤྱི་དང་བྱེ་བྲག་ནི།
རིགས་མི་མཐུན་ལས་ལོག་པའི་ལྡོག་པ་ཆིག་རྐྱང་སྤྱི་སྟེ། ཤིང་གི་སྤྱི་ལྟ་བུའོ། །སྤྱི་རིགས་མི་
མཐུན་ལས་ལོག་པ་དེ་ཉིད། རིགས་མཐུན་རང་ལས་ལོག་པའི་ལྡོག་པ་གཉིས་ཚོགས་བྱེ་བྲག་སྟེ།
ཤིང་ཤ་བ་ལྟ་བུའོ། །སྣང་བ་དང་སེལ་བ་ལ། སྣང་བའི་མཚན་ཉིད་ནི། རྟོག་མེད་ཀྱི་ཤེས་པ་
དངོས་ཡུལ་དུ་བྱས་པ་སྟེ། དོན་རང་མཚན་ལྟ་བུའོ། །
སྣང་བས་འཇུག་པའི་མཚན་ཉིད་ནི། རང་ཡུལ་གསལ་བར་སྣང་བའི་ཚུལ་གྱིས་ཡུལ་དུ་
བྱེད་པའོ། །དེ་དང་སྒྲུབ་འཇུག་གནད་གཅིག་གོ །དབྱེ་ན་གཉིས་ལས་སྒྲུབ་འཇུག་འཁྲུལ་པ་ནི།
བློས་ཇི་ལྟར་བཟུང་བ་ལྟ་བུའི་རང་མཚན་མེད་པ་གསལ་བར་སྣང་བའི་ཚུལ་གྱིས་ཡུལ་དུ་བྱེད་པ་
སྟེ་རྟོག་མེད་འཁྲུལ་པ་རྣམས་སོ། །སྒྲུབ་འཇུག་མ་འཁྲུལ་བ་ནི། བློས་ཇི་ལྟར་བཟུང་བ་ལྟ་བུའི་
རང་མཚན་ཡོད་པ་གསལ་བར་སྣང་བའི་ཚུལ་གྱིས་ཡུལ་དུ་བྱེད་པ་སྟེ་རྟོག་མེད་མ་འཁྲུལ་བ་
277



༄༅།།དཔལ་ལྡན་ས་སྐྱ་པའི་གསུང་རབ་གྲུགས་ཆེན་བཅོ་བརྒྱད་ལས། པོད་བཅུ་དྲུག་པ་
ག
.རྣམས་སོ། །སེལ་བའི་མཚན་ཉིད་ནི། དེ་མ་ཡིན་བསལ་ཙམ་གྱི་ཆར་གནས་པ་སྟེ། དུ་བའི་སྤྱི་
ལྟ་བུའོ། །དབྱེ་ནི་དངོས་པོའི་གཞན་སེལ་ནི་དོན་བྱེད་མི་ནུས་པ་གཅོད་པ་སྟེ། མེ་ལྟ་བུའོ། །
དངོས་མེད་ཀྱི་སེལ་བ་ནི་དོན་བྱེད་ནུས་པ་གཅོད་པ་སྟེ། བུམ་པའི་དངོས་མེད་ལྟ་བུ་བསལ་བྱ་
ཤེས་བྱ་ལ་ཡོད་པ་དང་། རི་བོང་གི་རྭ་མེད་པའི་དངོས་མེད་ལྟ་བུ་བསལ་བྱ་ཤེས་བྱ་ལ་མེད་པ་
གཉིས་སོ། །སེལ་འཇུག་གི་མཚན་ཉིད་ནི། དེ་མ་ཡིན་བསལ་ནས་འཇུག་པའོ། །སེལ་འཇུག་
ཕྱིན་ཅི་མ་ལོག་པ་ནི། དེ་མིན་བསལ་ནས་དོན་དང་མཐུན་པར་འཇུག་པ་སྟེ། བུམ་པ་རྟོགས་
པའི་ངེས་ཤེས་ལྟ་བུའོ། །སེལ་འཇུག་ཕྱིན་ཅི་ལོག་ནི། དེ་མ་ཡིན་བསལ་ནས་དོན་དང་མི་
མཐུན་པར་འཇུག་པ་སྟེ། སྨིག་རྒྱུ་ལ་ཆུར་འཛིན་པ་ལྟ་བུའི་སྒྲ་རྟོག་རྣམས་སོ། །རྫས་དང་ལྡོག་
པ་གཉིས་སུ་གྲགས་པ་ལ། རྫས་ནི་ཡུལ་དུས་རང་བཞིན་ངེས་པའི་ངོ་བོར་གནས་པ་ཡིན་ལ།
ལྡོག་པ་ནི་ཡུལ་དུས་ཐུན་མོང་བ་གང་ཞིག་དེ་མ་ཡིན་རྣམ་པར་བཅད་པ་ཙམ་མོ། །དེ་ལྟར་ན་
དངོས་མེད་ཀྱི་མཚན་ཉིད་འདི་རྫས་སུ་མ་གྲུབ་པར་ཐལ་ཅེ་ན་འདོད་དོ། །འོ་ན་འདི་རང་ལྡོག་
རྫས་སུ་ཡོད་པ་མ་ཡིན་པར་ཐལ། རྫས་སུ་གཏན་ནས་མ་གྲུབ་པའི་ཕྱིར་ཅེ་ན། གཤིས་ལ་རང་
ལྡོག་རྫས་ཡོད་མ་ཡིན་པར་ཐལ་བ་འདོད། རྫས་ཡོད་དུ་རྣམ་གཞག་བྱས་པ་མ་ཡིན་པར་ཐལ་ན་
ཁྱབ་པ་མེད་དོ། །གཤིས་ལ་རང་ལྡོག་རྫས་ཡོད་མ་ཡིན་ནའང་། དེར་རྣམ་གཞག་བྱས་ནས་
མཚན་ཉིད་དུ་འགྱུར་བ་ཡོད་དེ། །དཔེར་ན་བཏགས་ཡོད་ཆོས་གསུམ་ཚང་བ་རང་ལྡོག་རྫས་
ཡོད་མ་ཡིན་ཡང་མཚན་ཉིད་དུ་བཀོད་པའི་ཚེ་རྫས་ཡོད་དུ་ཐ་སྙད་བྱེད་པ་བཞིན་ནོ། །ཡང་
དགག་སྒྲུབ་གཉིས་སུའང་གྲགས་ཏེ། སྒྲུབ་པ་ནི། རང་བཞིན་ཡོངས་གཅོད་དུ་གྲུབ་ཅིང་
དགག་བྱ་རྣམ་པར་བཅད་པའི་དགག་པའི་ཆ་མ་ཡིན་པའོ། །ཤེས་པ་ལ་དཔེར་བརྗོད་ན་བདེ་བ་
ཤེས་པ་ཡིན་པའམ་གཞན་ལ་སེམས་ཡོད་པ་ལྟ་བུའོ། །དོན་ལ་དཔེར་བརྗོད་ན་སྒྲ་མི་རྟག་པ་
ཡིན་པའམ་ས་ཕྱོགས་ན་མེ་ཡོད་པ་ལྟ་བུ་སྟེ། དེ་དག་ལ་སྒྲུབ་པ་རང་མཚན་དང་། སྤྱི་མཚན་
གཉིས་ཀ་ཡོད་དོ། །
དགག་པ་ནི། སྒྲུབ་པ་བཅད་སྟོབས་ཀྱིས་རྟོགས་པར་བྱ་བའོ། །དབྱེ་ན་གཉིས་ལས་མ་
ཡིན་དགག་ནི། དགག་པ་གང་ཞིག་སྒྲུབ་པ་དངོས་ཤུགས་ལ་འཕེན་པའོ། །དཔེར་ན་ས་
ཕྱོགས་བུམ་མེད་ལྟ་བུའམ་ཤེས་བྱ་རྟག་དངོས་མ་ཡིན་པ་ལྟ་བུའོ། །མེད་དགག་ནི། དགག་པ་
གང་ཞིག་སྒྲུབ་པ་དངོས་ཤུགས་ལ་མི་འཕེན་པའོ། །དཔེར་ན་བྱས་ཡོད་ཀྱིས་སྟོང་པ་ལྟ་བུའོ། །
278



༄༅༄༅ །།ཚད་བསྡུས་ལེགས་བཤད་རིག་པའི་འོད་ཟེར་ཞེས་བྱ་བ།
འོ་ན་བུམ་ལྡོག་སྒྲུབ་པ་མ་ཡིན་པར་ཐལ། རང་བཞིན་ཡོངས་གཅོད་དུ་གནས་ཤིང་དགག་བྱ་
རྣམ་པར་བཅད་པའི་དགག་པའི་ཆ་མ་ཡིན་པར་མ་གྲུབ་པའི་ཕྱིར་ཅེ་ན། རྟགས་མ་གྲུབ་བོ། །
གལ་ཏེ་དགག་པའི་ཆ་ཡིན་ན། དགག་པ་ཆོས་ཅན། དགག་པ་བཀག་པ་དགག་པ་ཡིན་པར་
ཐལ། བུམ་པ་མ་ཡིན་པའི་ཆ་དེ་དགག་པ་ཡིན་ལ་དེ་བཀག་པ་དགག་པ་ཡིན་པའི་ ཕྱིར།
རྟགས་མ་གྲུབ་ཟེར་ན། བུམ་པ་མ་ཡིན་པ་བཀག་པའི་བུམ་ལྡོག་དེ་དགག་པའི་ཆ་ཡིན་པའི་
དམ་བཅའ་བུད་དོ། །ཁྱབ་དང་བསལ་བ་ཚད་མས་གྲུབ་བོ། །ཡང་འགལ་འབྲེལ་གཉིས་སུ་
གྲགས་པ་ལ། རང་བཞིན་གྱི་འབྲེལ་པའི་མཚན་ཉིད་ནི། ཆོས་གང་ཞིག་ཆོས་གཞན་མི་འདོར་
བ་ཡིན་ལ། བདག་གཅིག་འབྲེལ་པ་ནི། ཆོས་གང་ཞིག་བདག་གཅིག་པའི་ཆོས་གཞན་མི་
འདོར་བ་སྟེ། བྱས་པ་དང་མི་རྟག་པ་ལྟ་བུའོ། །དེ་བྱུང་འབྲེལ་པ་ནི། ཆོས་གང་ཞིག་དེ་བྱུང་གི་
ཆོས་གཞན་མི་འདོར་བ་སྟེ། མེ་དང་དུ་བའམ་རོ་དང་གཟུགས་ལྟ་བུའོ། །ཡང་རྒྱུའི་མཚན་
ཉིད་ནི། དོན་གཞན་ཕྱི་མ་ཡོད་མེད་ཀྱི་རྗེས་སུ་འགྲོ་ལྡོག་བྱས་པ་ཡིན་ལ། འབྲས་བུ་ནི། དོན་
གཞན་སྔ་མ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པ་པོ་ཡིན་ནོ། ། ཉེར་ལེན་རྒྱུའི་མཚན་ཉིད་
འབྲས་བུའི་ངོ་བོ་ལ་ཕན་འདོགས་བྱེད་ཐུན་མོང་མ་ཡིན་པ་སྟེ། མྱུ་གུ་ལ་ལྟོས་ཏེ་ས་བོན་ལྟ་
བུའོ། །ལྷན་ཅིག་བྱེད་པའི་རྐྱེན་ནི་འབྲས་བུའི་ཁྱད་པར་ལ་ཕན་འདོགས་བྱེད་ཐུན་མོང་མ་ཡིན་
པ་སྟེ། མྱུ་གུ་ལ་ལྟོས་ཏེ་ཆུ་བཞིན་ནོ། །ཡང་རྐྱེན་རྣམ་པ་གཉིས་ཏེ། མཐུན་རྐྱེན་ནི་འབྲས་བུ་
སྐྱེད་པའི་གྲོགས་བྱེད་པ་ཡིན་ལ། འགལ་རྐྱེན་ནི་འབྲས་བུ་སྐྱེད་པའི་ནུས་ལྡན་ནུས་ཆུང་དུ་བྱེད་
པའོ། །དཔེར་བརྗོད་སླའོ། །འགལ་བ་ནི་དགག་སྒྲུབ་བྱེད་པའི་ངོར་ཆོས་གང་ཞིག་གང་གི་
གནོད་ཟླར་དུར་བའོ། །
དབྱེ་ན་གཉིས་ལས་ལྷན་ཅིག་མི་གནས་པའི་འགལ་བ་ནི། དངོས་པོ་གཉིས་ལ་གནས་
པའི་ཆོས་གནོད་བྱ་གནོད་བྱེད་དུ་གྲུབ་པའོ། །མེ་དང་གྲང་རེག་ལྟ་བུ་དངོས་སུ་གནོད་བྱ་གནོད་
བྱེད་དུ་གྲུབ་པ་དང་། དུ་བ་དྲག་འཕྱུར་བ་དང་གྲང་རེག་ལྟ་བུ་གནོད་བྱ་གནོད་བྱེད་ཀྱི་རིགས་
སུ་གཏོགས་པ་སྟེ་གཉིས་སོ། ། གནོད་བྱེད་ནི་རྒྱུ་མ་གཏུགས་པར་འབྱུང་བ་ཅན་གཞན་ནུས་
ཆུང་དུ་སྐྱེད་བྱེད་ཡིན་ལ། གནོད་བྱ་ནི་རྒྱུ་མ་གཏུགས་པར་འབྱུང་བ་གང་ཞིག་གཞན་གྱིས་ནུས་
ཆུང་དུ་བསྐྱེད་བྱ་ཡིན་ནོ། །ཕན་ཚུན་སྤང་འགལ་ནི། དངོས་པོ་གཉིས་ལ་གནས་པའི་ཆོས་
གནོད་བྱ་གནོད་བྱེད་དུ་གྲུབ་པ་མིན་ཀྱང་། དགག་སྒྲུབ་བྱེད་པའི་ངོར་གང་ཞིག་གང་གི་གནོད་
279



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ཟླར་རུང་བའོ། །དབྱེ་ན་གཉིས་ལས་དངོས་འགལ་ནི། རང་མིན་བཀག་ཙམ་དུ་གནས་པ་སྟེ།
རྟག་མི་རྟག་ལྟ་བུའོ། །བརྒྱུད་འགལ་ནི། རང་མ་ཡིན་གྱི་ཁྱབ་བྱེད་འགོག་པ་སྟེ་བྱས་པ་དང་
རྟག་པ་ལྟ་བུའོ། །ཚད་མས་གནོད་པའི་འགལ་བ་ནི། འགལ་ཟླ་དེར་ཚད་མས་ངེས་ན་འགལ་
ཟླ་གཞན་དེར་འཛིན་པའི་སྒྲོ་འདོགས་ཆོད་པ་སྟེ། སྔོ་མ་ཡིན་ལ་ཨུཏྤལའི་སྔོན་པོ་ལྟ་བུའོ། །
ཚད་མས་མི་གནོད་པའི་འགལ་བ་ནི། འགལ་ཟླ་དེར་ངེས་ཀྱང་འགལ་ཟླ་གཞན་དེར་འཛིན་
པའི་སྒྲོ་འདོགས་མི་ཆོད་པ་སྟེ། དངོས་པོ་དང་རྟག་པ་ལྟ་བུའོ། །ཡང་བརྗོད་བྱ་དང་རྗོད་བྱེད་
གཉིས་སུ་དབྱེར་ཡོད་དེ། རྗོད་བྱེད་ནི། ངག་གི་རིག་བྱེད་དུ་སྣང་བ་གང་ཞིག་བརྡ་ལ་བརྟེན་
ནས་དོན་གོ་བར་བྱེད་རུང་སྟེ། ཟླ་བ་ཞེས་བརྗོད་པ་ལྟ་བུའོ། །བརྗོད་བྱ་ནི་བརྡ་སྦྱར་བའི་
ཤུགས་ལས་གོ་བར་བྱར་རུང་སྟེ། རི་བོང་ཅན་ལྟ་བུའོ། །དངོས་ཀྱི་བརྗོད་བྱ་རྗོད་བྱེད་ནི་སྒྲ་
དོན་ཡིན་ལ། ཞེན་པའི་བརྗོད་བྱ་རྗོད་བྱེད་ནི་རང་མཚན་ཡང་ཡོད་དོ། །ཡང་དངོས་པོ་དངོས་
མེད་གཉིས་སུའང་དབྱེར་ཡོད་དེ། དངོས་པོ་ནི། འབྲས་བུ་བསྐྱེད་པའི་དོན་བྱེད་ནུས་པ་ཡིན་
ལ། དབྱེ་ན་བེམ་རིག་གཉིས་ལས་རིག་པ་ནི་བརྗོད་ཟིན། བེམ་པོ་ནི། དོན་བྱེད་ནུས་པ་གང་
ཞིག་རིག་པ་ལས་ལོག་པའོ། །དངོས་མེད་ནི། དོན་བྱེད་ནུས་པས་སྟོང་པ་སྟེ། ནམ་མཁའ་ལྟ་
བུའོ། །ཡང་མཚན་མཚོན་གཞི་གསུམ་གྱི་རྣམ་པར་དབྱེ་བའང་བཤད་དེ། རྩ་བའི་མཚོན་སྦྱོར་
ནི། བུམ་པ་མི་རྟག་པར་མཚོན་པ་ལ་སྐད་ཅིག་གཉིས་པར་མི་སྡོད་པ་བཀོད་པའམ། སྒྲ་བྱས་
པར་མཚོན་པ་ལ་རྒྱུ་རྐྱེན་ལས་སྐྱེས་བ་བཀོད་པ་ལྟ་བུའོ། །ཡན་ལག་གི་མཚོན་སྦྱོར་ནི། རྒྱུ་རྐྱེན་
ལས་སྐྱེས་པ་མཚན་གཞིར་བཟུང་ནས་མཚན་ཉིད་ནི། ཐ་སྙད་བྱར་རུང་དུ་མཚོན་པ་ལ་དངོས་
འགལ་མེད་པའི་དོན་ལྡོག་གཞི་ལ་གྲུབ་བཀོད་པ་ལྟ་བུ་སྤྱིར་མཚོན་པ་དང་། བྱས་པའི་མཚན་
ཉིད་དུ་མཚོན་པ་ལ་བྱས་པའི་དོན་ལྡོག་གཞི་ལ་གྲུབ་བཀོད་པ་ལྟ་བུ་བྱེ་བྲག་ཏུ་མཚོན་པ་གཉིས་
དང་། བྱས་པའི་ཐ་སྙད་མཚན་གཞིར་བཟུང་ནས་མཚོན་པ་ལ་དོན་ལྡོག་རྒྱུ་མཚན་དུ་བྱས་པའི་
སྒྲ་བློའི་ཞེན་རུང་དུ་གྲུབ་པ་བཀོད་པ་དང་། རྒྱུ་རྐྱེན་ལས་སྐྱེས་པའི་མཚོན་བྱར་མཚོན་པ་ལ་རྒྱུ་
རྐྱེན་ལས་སྐྱེས་པ་རྒྱུ་མཚན་དུ་བྱས་པའི་སྒྲ་བློའི་ཞེན་རུང་དུ་གྲུབ་པ་བཀོད་པ་གཉིས་དང་།
བུམ་པ་མཚན་གཞིར་བཟུང་ནས། མཚན་གཞིར་མཚོན་པ་ལ། མཚན་མཚོན་སྐྱོན་མེད་ཟུང་
གཅིག་དངོས་སུ་བརྟེན་པ་བཀོད་པ་དང་། བྱས་པའི་མཚན་གཞིར་མཚོན་པ་ལ། བྱས་པར་
མཚོན་པའི་མཚན་མཚོན་སྐྱོན་མེད་ཟུང་གཅིག་དངོས་སུ་བརྟེན་པ་བཀོད་པ་སྟེ་དྲུག་ཡོད་དོ། །
280



༄༅ །།ཚད་བསྡུས་ལེགས་བཤད་རིག་པའི་འོད་ཟེར་ཞེས་བྱ་བ།
དེར་མཚོན་ཚུལ་ཡིན་ནོ། །དེ་མིན་དུ་མཚོན་པ་ལ། བུམ་པ་དང་བྱས་པ་མཚན་གཞི། བྱས་
པའི་མཚོན་པའི་མཚན་ཉིད་མ་ཡིན་པའི་ཐ་སྙད་དུ་བྱར་རུང་ བྱས་པའི་དོན་ལྡོག་གཞི་ལ་གྲུབ་
མ་ཡིན་པ་ཞེས་པ་དང་། བུམ་པ་དང་རྒྱུ་རྐྱེན་ལས་སྐྱེས་པ་མཚན་གཞི། རྒྱུ་རྐྱེན་ལས་སྐྱེས་པའི་
མཚོན་བྱ་མིན་པའི་ཐ་སྙད་དུ་བྱར་རུང་། རྒྱུ་རྐྱེན་ལས་སྐྱེས་པ་དོན་ལྡོག་ཏུ་བྱས་པའི་སྒྲ་བློའི་
ཞེན་རུང་མ་ཡིན་པ་ཞེས་པ་དང་། བྱས་པ་དང་རྒྱུས་བསྐྱེད་མཚན་གཞི། བུམ་པ་བྱས་པར་
མཚོན་པའི་མཚན་གཞི་མིན་པའི་ཐ་སྙད་དུ་བྱར་རུང་། བུམ་པ་བྱས་པར་མཚོན་པའི་མཚན་
མཚོན་ཟུང་གཅིག་དངོས་སུ་བརྟེན་པ་མ་ཡིན་པ་ཞེས་པ་ནི། བྱེ་བྲག་ཏུ་མཚོན་པའི་སྦྱོར་བ་
ཡིན་ལ། སྤྱིར་མཚོན་པ་ལ་མཚན་ཉིད་དུ་བཀོད་པའི་རྒྱུ་རྐྱེན་ལས་སྐྱེས་པ་མཚོན་བྱ་མིན་པར་
མཚོན་པ་ལ་དོན་ལྡོག་རྒྱུ་མཚན་དུ་བྱས་པའི་སྒྲ་བློའི་ཞེན་རུང་མ་ཡིན་པ་བཀོད་པ་དང༌། བྱས་
པའི་ཐ་སྙད་མཚན་ཉིད་མིན་པར་མཚོན་པ་ལ་དངོས་འགལ་གཅོད་པའི་དོན་ལྡོག་གཞི་ལ་གྲུབ་
མ་ཡིན་པ་བཀོད་པ་ནི་ཡང་དག་ཡིན་ལ། དེ་གཉིས་མཚན་གཞི་མིན་པར་མཚོན་མི་ནུས་ཏེ།
སྤྱིར་མཚན་གཞིར་མི་རུང་བའི་ཤེས་བྱ་མི་སྲིད་པའི་ཕྱིར་རོ། །མཚན་གཞིར་བཟུང་བ་དེ་དག་ལ་
བུམ་པའི་གཞིར་བཟུང་བ་ལྟ་བུ་མཚོན་བྱ་མིན་པར་མཚོན་མི་ནུས་ལ། མཚན་ཉིད་མིན་པར་
མཚོན་ནུས་སོ། །རྒྱུ་རྐྱེན་ལས་སྐྱེས་པ་གཞིར་བཟུང་བ་ལྟ་བུ་མཚན་ཉིད་མིན་པར་མཚོན་མི་
ནུས་ལ། མཚོན་བྱ་མིན་པར་མཚོན་ནུས་པ་ལ་སོགས་ཅི་རིགས་པ་སྲིད་དོ། །མཚན་ཉིད་ཀྱི་
སྐྱོན་གསུམ་ལས་རང་ལྡོག་དོན་ལྡོག་ཏུ་མ་གྲུབ་པ་ནི། མཚན་ཉིད་དུ་བཀོད་ཀྱང་མཚོན་བྱ་གང་
གི་ཡང་མཚན་ཉིད་མ་ཡིན་པ་སྟེ། བ་ལང་གི་ཐ་སྙད་མཚན་ཉིད་དུ་བཀོད་པ་ལྟ་བུའོ། །དོན་
ལྡོག་གཞན་འགྱུར་ནི། སྤྱིར་དོན་ལྡོག་ཏུ་གྲུབ་ཀྱང་མཚོན་བྱར་བཟུང་བ་དེའི་དོན་ལྡོག་མ་ཡིན་
པ་སྟེ།རྟའི་མཚན་ཉིད་དུ་ལྐོག་ཤལ་བཀོད་པ་ལྟ་བུའོ། །དོན་ལྡོག་མཚན་གཞི་ལ་མི་གནས་པ་ནི།
མཚན་ཉིད་དུ་བཀོད་པ་གང་ཞིག་རང་གི་མཚན་གཞིར་བཟུང་བ་ལ་འགོད་ཚུལ་ལྟར་མ་གྲུབ་པ་
སྟེ། རྟ་བ་ལང་དུ་མཚོན་པ་ལ་ནོག་ཤལ་བཀོད་པ་བཞིན་ནོ། །མཚོན་བྱའི་སྐྱོན་ཡང་གསུམ་སྟེ།
རང་ལྡོག་ཐ་སྙད་དུ་མ་གྲུབ་པ་ནི། མཚོན་བྱར་བཟུང་ཡང་མཚན་ཉིད་གང་གི་ཡང་མཚོན་བྱར་
མི་རུང་བ་སྟེ། ནོག་ཤལ་འདུས་པ་མཚོན་བྱར་བཟུང་བ་ལྟ་བུའོ། །ཐ་སྙད་གཞན་འགྱུར་ནི།
སྤྱིར་མཚོན་བྱར་གྲུབ་ཀྱང་མཚན་ཉིད་དུ་བཀོད་པ་དེའི་མཚོན་བྱར་མ་ཡིན་པ་སྟེ། ལྐོག་ཤལ་གྱི་
མཚོན་བྱར་རྟ་བཟུང་བ་ལྟ་བུའོ། །མཚན་གཞི་ལ་མི་གནས་པ་ནི། མཚོན་བྱར་བཟུང་བ་གང་་
རི
281



༄༅།།དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས། པོད་བཅུ་དྲུག་པ།
ཞིག་མཚན་གཞིར་བཟུང་བ་ལ་མཚོན་ཚུལ་ལྟར་མ་གྲུབ་པ་སྟེ། བ་ལང་གི་མཚན་གཞིར་རྟ་
བཟུང་བ་ལྟ་བུའོ། །མཚན་གཞིའི་སྐྱོན་ནི་གཉིས་ཏེ། མཚན་ཉིད་མི་རྟེན་པའི་སྐྱོན་ཅན་ནི།
མཚན་གཞིར་བཟུང་བ་གང་ཞིག་འགོད་ཚུལ་ལྟར་མཚན་ཉིད་དངོས་སུ་མི་རྟེན་པའོ། །མཚོན་
བྱ་མི་རྟེན་པའི་སྐྱོན་ཅན་ནི། མཚན་གཞིར་བཟུང་བ་གང་ཞིག་མཚོན་ཚུལ་ལྟར་མཚོན་བྱ་
དངོས་སུ་མི་རྟེན་པའོ། །དཔེར་བརྗོད་ཤེས་པར་སླའོ། །སྦྱོར་སྐོར་གཅིག་ལ་ལྟོས་ཏེ་མཚན་
མཚོན་གཞི་གསུམ་གཅིག་སྐྱོན་མེད་ཡིན་ན་ཀུན་སྐྱོན་མེད་དུ་འགྱུར་ལ། གཅིག་སྐྱོན་ཅན་ཡིན་
ན་ཀུན་སྐྱོན་ཅན་དུ་འགྱུར་རོ། །མཚན་མཚོན་ཐུག་མེད་དགོད་དུ་རུང་ངམ་མི་རུང་ཞེ་ན།
སྤྱིར་མཚོན་པ་ན་མི་རུང་ལ། བྱེ་བྲག་ཏུ་མཚོན་པ་ན་རུང་མོད་ཀྱི་དགོས་པ་མེད་པས་མཁས་
པའི་བྱ་བ་མིན་ནོ། །
ཡུལ་གྱི་དབྱེ་བ་བྱས་ན། སྣང་ཡུལ་ནི། བློའི་རིག་བྱ་ཡིན་ལ་རང་གི་ཡུལ་ཅན་ལ་སྣང་
བའོ། །གཟུང་ཡུལ་ནི། ཤེས་པ་ལ་རང་འདྲའི་རྣམ་པ་དངོས་སུ་གཏོད་ནུས་པའོ། །འཇུག་
ཡུལ་ནི། དོན་མཐུན་དུ་རྟོགས་ཤིང་སྒྲོ་འདོགས་གཅད་དུ་རུང་བའོ། །དེ་གསུམ་ནི་གཞི་མཐུན་
པ་ཡང་ཡོད་ལ། ཐ་དད་པ་ཡང་ཡོད་དོ། །དམིགས་རྐྱེན་ནི་བློ་ལ་རྣམ་པ་དངོས་སུ་གཏོད་བྱེད་
དོ། །ཞེན་ཡུལ་ནི་བློས་ཞེན་དུ་རུང་བའོ། །འོ་ན་དོན་སྤྱི་ཆོས་ཅན། གཟུང་ཡུལ་མིན་པར་
ཐལ། རྣམ་པ་གཏོད་བྱེད་མིན་པའི་ཕྱིར་ཞེ་ན། གཟུང་ཡུལ་མཚན་ཉིད་པ་མ་ཡིན་གྱིས་
བཏགས་པ་བ་ཙམ་ཡིན་ནོ། །འོ་ན་རྣམ་རྟོག་གཟུང་དོན་ལ་འཁྲུལ་པ་མིན་པར་ཐལ། རང་གི་
གཟུང་དོན་མེད་པའི་ཕྱིར་ཞེ་ན། ཁྱབ་པ་མེད་དེ། དཔེར་ན་གང་ཟག་གི་བདག་མེད་ལ་བདག་
ཏུ་བཟུང་བས་འཁྲུལ་པ་བཞིན་ནོ། །
གཞལ་བྱའི་དབྱེ་བ་བྱས་ན། མངོན་གྱུར་ནི། རང་གི་ཡུལ་ཅན་ཚད་མས་མྱོང་སྟོབས་
ཀྱིས་རྟོགས་པར་བྱ་བའོ། །གཞལ་བྱ་ལྐོག་གྱུར་ནི། རང་གི་ཡུལ་ཚད་མས་རྟོགས་སྟོབས་ཀྱིས་
རྟོགས་པར་བྱ་བའོ། །གཞལ་བྱ་ཤིན་ཏུ་ལྐོག་གྱུར་ནི། རང་གི་སྒྲུབ་བྱེད་ལུང་ལ་བརྟེན་ནས་
རྗེས་དཔག་ཚད་མས་རྟོགས་པར་བྱ་བའོ། །ཡུལ་ཅན་མངོན་སུམ་ནི་བརྗོད་ཚར། ཁ་ཅིག་ཚད་
མ་ཡིན་ན་རང་ཡུལ་ལ་སྒྲོ་འདོགས་གཅོད་པས་ཁྱབ་ཟེར་བ་མི་འཐད་དེ། དེ་ལྟར་ན་སྒྲ་ལ་
དངོས་སུ་ངེས་པ་འདྲེན་ལ། མི་རྟག་པ་ལ་དངོས་སུ་ངེས་པ་མི་འདྲེན་པའི་མངོན་སུམ་ཚད་མ་
ཆོས་ཅན། རང་ཡུལ་ཆ་ཤས་ཀྱིས་འཇུག་པར་ཐལ། རང་ལ་སྣང་ཞིང་ཁྱབ་མཉམ་ངོ་བོ་གཅིག་་ ་ ་
282



༄༅ །།ཚད་བསྡུས་ལེགས་བཤད་རིག་པའི་འོད་ཟེར་ཞེས་བྱ་བ།
ཡིན་པའི་སྒྲ་དེ་རྟོགས་ལ་སྒྲ་མི་རྟག་པ་དེ་མ་རྟོགས་པའི་བློ་ཡིན་པའི་ཕྱིར་རོ། ། རྟགས་ཁས་
བླངས། འདོད་ན་དེ་རྟོགས་པར་ཐལ་ཞིང་གཞན་སེལ་གྱི་སྒོ་ནས་འཇུག་པར་ཐལ་ཏེ་རང་ཡུལ་
ལ་ཆ་ཤས་ཀྱིས་འཇུག་པའི་བློ་ཡིན་པའི་ཕྱིར། ཡང་རྟགས་ཀྱི་དབྱེ་བ་གསུམ་སྟེ། དངོས་པོ་
སྟོབས་ཞུགས་ཀྱི་རྟགས་ནི། རྟགས་གང་ཞིག་ཚུལ་གསུམ་དངོས་པོ་སྟོབས་ཞུགས་ཀྱི་ཚད་མས་
གྲུབ་པའོ། །ཡིད་ཆེས་ཀྱི་རྟགས་ནི། རྟགས་ཡང་དག་ཕྱོགས་ཆོས་དང་ཁྱབ་པ་གཉིས་ཀའམ་
གང་རུང་ལུང་ལ་བརྟེན་པའི་ཚད་མས་གྲུབ་པའོ། །གྲགས་པའི་རྟགས་ནི།རྟགས་ཡང་དག་གང་
ཞིག་འབྲེལ་པ་འཇིག་རྟེན་ཚུལ་ལུགས་ལས་གྲུབ་པའོ། །དང་པོའི་དཔེར་བརྗོད་བྱས་ཟིན། ཕྱི་
མ་གཉིས་ནི། ཐུབ་པ་ཆེན་པོ་ཆོས་ཅན། ཉན་རང་དགྲ་བཅོམ་ལས་ཁྱད་པར་དུ་འཕགས་པ་
ཡིན་ཏེ། སྒྲིབ་པ་མཐའ་དག་སྤངས་པའི་ཕྱིར་ཅེས་པ་དང་། རི་བོང་ཅན་ཆོས་ཅན། ཟླ་སོགས་
ཀྱི་སྒྲས་བརྗོད་དུ་རུང་སྟེ། ཡོད་པའི་ཕྱིར་ཅེས་པ་ལྟ་བུའོ། །རྗེས་དཔག་གསུམ་ཡང་རིམ་པ་
བཞིན། བློ་གང་ཞིག་དངོས་པོ་སྟོབས་ཞུགས་ཀྱི་རྟགས་ལ་བརྟེན་ནས་རང་གི་གཞལ་བྱ་ལྐོག་
གྱུར་རྟོགས་པ་དང་། བློ་གང་ཞིག་ཡིད་ཆེས་པའི་རྟགས་ལ་བརྟེན་ནས་རང་གི་གཞལ་བྱ་ཤིན་ཏུ་
ལྐོག་གྱུར་རྟོགས་པ་དང་། བློ་གང་ཞིག་གྲགས་པའི་རྟགས་ལ་བརྟེན་ནས་རང་གི་གཞལ་བྱ་ལྐོག་
གྱུར་རྟོགས་པ་དང་གསུམ་ཡིན་ནོ། །ཐམས་ཅད་རགས་པའི་དབྱེ་བ་ཡིན་གྱི། གསལ་བ་སོ་
སོའི་དབྱེ་བ་དང་མཚན་ཉིད་ནི་མཐའ་ཡས་སོ། །ཚུལ་འདི་ཤེས་ན་ཤེས་བྱ་དང་། །རིགས་པའི་
གཞུང་ལུགས་ལྟ་བ་ལ། །རྣམ་དག་མིག་དང་ལྡན་པ་ཡིན། །བློ་ལྡན་རྣམས་ཀྱིས་བརྟེན་པར་
མཛོད། །དགེ་བ་འདི་ཡིས་འགྲོ་བ་ཀུན། །མ་རིག་མུན་པ་ཀུན་སྤངས་ཤིང་། །ཡེ་ཤེས་སྣང་བ་
རབ་རྒྱས་ནས། ། ཐམས་ཅད་མཁྱེན་པ་མྱུར་ཐོབ་ཤོག །ལེགས་བཤད་ཉི་མའི་འོད་ཟེར་
གྱིས། །འགྲོ་བློའི་པད་ཚལ་རབ་རྒྱས་ནས། །དོན་གཉེར་རྐང་དྲུག་ལྡན་སོགས་ཀྱིས། །དོན་
མཆོག་བདུད་རྩི་མྱོང་གྱུར་ཅིག །ལེགས་བཤད་འདི་ནི་ལུང་དང་རིགས་པ་ཡི། །དེ་ཉིད་ཇི་
བཞིན་རབ་ཏུ་རྟོགས་གྱུར་ཅིང་། །(གསལ་བཤད། འདིའི་མན་མ་ཡིག་ཆད་འདུག་པས་གཟིགས་མཁན་རྣམས་ཀྱིས་མ་
ཡིག་ཁུངས་དག་རེ་ཕྱག་སོན་བྱུང་ན་ཁ་སྐོང་གནང་རྒྱུའི་རེ་བ་ནན་གྱིས་ཞུའོ།།)
283



...' "..
MO
1:|: ར་་ ་
་ ་ ་ 
་ ་
རྩོམ་སྒྲིག་འགན་འཁུར་པ། ཨ་ནན།
མདུན་ཤོག་ཇུས་འགོད་པ། བསྟན་པ་ཚེ་རིང་། ལི་ཅན་ཞུང་། རིག་འཛིན་དབང་མོ་
བ ས པ ས བ ས
… …
Se de
པའི 
་
་ : ,་ :
YUR
༧ གོང་
པ་ 
དང་ 
བར་
༡༥ ་ ་གེ་ ་
ས་
དག་::
we
དཔལ་ལྡན་ས་སྐྱ་པའི་གསུང་རབ་གྲགས་ཆེན་བཅོ་བརྒྱད་ལས་(པོད་བཅུ་དྲུག་པ།)
ཚད་མ་རིགས་གཏེར།
མཁན་པོ་ཀུན་དགའ་བཟང་པོས་བསྒྲིགས།
.
དང་ །
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་གིས་པར་བཏབ།
པར་གྲོངས། ༠༠༠༡ - ༢༠༠༠ དཔར་ཤོག ༡༩
༢༠༡༡ལོའི་ཟླ༥པར་པར་གཞི་དང་པོ་བ
༢༠༡༡ལོའི་ཟླ་༥པར་པར་ཐེངས་དང་པོ་བཏབ།
ISBN 978 -7 - 80251 - 369 ཨས 1/B • 113
རིན་གོང་(པོད་༡ - ༡༨བར)སྒོར། 680.0



图书在版编目(CIP) 数据
萨迦派十八部传世经典名著,第16部:藏文/堪布·更换松保编.北京:
中国藏学出版社,2011.5
ISBN 978-7-80253 -369 -1
1.0萨 I. 0堪…. 1.0萨迦派一佛经一藏语 V. 08946.6
中国版本图书馆 CIP 数据核字(2011) 第070091号
萨迦派十八部传世经典名著(16)
堪布·更杂松保 编
中国藏学出版社出版发行
三河市华东印刷有限公司
开本:787mm x 1092 min 1/16
印数:0001 ~ 2000册印张:19
2011年5月第1版第1次印刷
ISN 978-7-80253-369 -1.113
定价(1-18卷):680.00 元



1 ਦੇ 16



དུན
།
ནནག་ནམ་
ཅདང་
རགས་
གས
། 
| 
ན་1:
|: 
1:|:
(16
VMNཀྲུང་
གོའི་
བོད་
རིགས་
TSEW ༢?3 AL@ !y3 - gs
༨
ཚོY 186807yE
91787802533691>
